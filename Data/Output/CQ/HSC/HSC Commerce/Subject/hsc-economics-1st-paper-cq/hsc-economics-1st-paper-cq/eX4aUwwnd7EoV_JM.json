{
  "title": "সিলেট বোর্ড ২০১৭",
  "subtitle": "অর্থনীতি (11)",
  "questions": [
    {
      "number": "1",
      "uddipok": "নির্দিষ্ট পরিমাণ সম্পদ ও প্রযুক্তির সাহায্যে x ও y দ্রব্য উৎপাদনের বিভিন্ন সংমিশ্রণ নিচের তালিকায় দেয়া হলোঃ",
      "tag": "SB 17",
      "sub_questions": [
        {
          "label": "ক",
          "question": "অর্থনীতিতে দুষ্প্রাপ্যতা বলতে কী বোঝায়?",
          "explanation": "অর্থনীতিতে দুষ্প্রাপ্যতা বলতে, জনগণ তাদের অভাব পূরণের জন্য যে পরিমাণ দ্রব্য ও সেবা ভোগ করতে চায় তা প্রয়োজনের তুলনায় অপর্যাপ্ত হওয়াকে বোঝায়।"
        },
        {
          "label": "খ",
          "question": "ব্যষ্টিক অর্থনীতিকে কি সামষ্টিক অর্থনীতি থেকে পৃথক করা যায়?",
          "explanation": "ব্যষ্টিক অর্থনীতিকে সামষ্টিক অর্থনীতি থেকে পৃথক করা যায় না। এরা একে অপরের পরিপূরক। ব্যষ্টিক অর্থনীতিতে অনেক সময় ক্ষুদ্রাংশের নির্ভুল বিশ্লেষণ হয় না বলে অর্থনৈতিক সমস্যার সঠিক চিত্র পাওয়া যায় না। আবার ব্যষ্টিক আলোচনা ছাড়া কেবল সামষ্টিক আলোচনা অর্থনৈতিক সমস্যার সমাধানের জন্য যথেষ্ট নয়। কাজেই কোনো অর্থনৈতিক সমস্যার পূর্ণ বিশ্লেষণের জন্য ব্যষ্টিক বা সামষ্টিক যেকোনো একটির ওপর নির্ভর করা যায় না। অর্থনৈতিক সমস্যার প্রকৃতি নির্ধারণ ও সঠিক বিশ্লেষণের জন্য উভয়ের বিশ্লেষণের প্রয়োজন রয়েছে। এ জন্য ব্যষ্টিক অর্থনীতিকে সামষ্টিক অর্থনীতি থেকে পৃথক করা যায় না। এ প্রসঙ্গে মার্কিন যুক্তরাষ্ট্রের অর্থনীতিবিদ পল এ. স্যামুয়েলসন বলেন, 'ব্যষ্টিক ও সামষ্টিক অর্থনীতির মধ্যে কোনো মৌলিক বিরোধ নেই; উভয়ই অতীব প্রয়োজনীয়।'"
        },
        {
          "label": "গ",
          "question": "উপরের উদ্দীপক হতে একটি উৎপাদন সম্ভাবনা রেখা (PPC) অঙ্কন করো",
          "explanation": "উদ্দীপকে প্রদত্ত উৎপাদন সূচিটি ব্যবহার করে নিচে একটি উৎপাদন সম্ভাবনা রেখা অঙ্কন করা হলো। চিত্রে ভূমি অক্ষে X দ্রব্য এবং লম্ব অক্ষে Y দ্রব্য উৎপাদনের পরিমাণ পরিমাপ করা হয়েছে। সূচিতে দেখা যায়, প্রদত্ত সম্পদ দ্বারা প্রচলিত প্রযুক্তির অধীনে X দ্রব্যের ০ একক ও দ্রব্যের ১০০ একক উৎপাদন করা যায় চিত্রে যা A বিন্দু দ্বারা নির্দেশিত হয়েছে। আবার X দ্রব্যের ৪০, ৮০ ও ১২০ একক উৎপাদন করলে Y দ্রব্যের উৎপাদন হয় যথাক্রমে ৯০, ৬০ ও ০ একক যা চিত্রে যথাক্রমে B, C ও D বিন্দু দ্বারা নির্দেশিত। এখন X ও Y দ্রব্য উৎপাদনের পরিমাণের বিভিন্ন সংমিশ্রণ নির্দেশক A, B, C ও D বিন্দগুলো যুক্ত করে AD রেখাটি টানি। এটিই হলো উদ্দীপকে প্রদত্ত সূচির ভিত্তিতে অঙ্কিত উৎপাদন সম্ভাবনা রেখা।"
        },
        {
          "label": "ঘ",
          "question": "যদি উৎপাদক ৪০ একক দ্রব্যের সাথে ৬০ একক দ্রব্য উৎপাদন করতে চায়, তা কী তোমার দৃষ্টিতে যৌক্তিক হবে? ব্যাখ্যা করো।",
          "explanation": "যদি উৎপাদক ৪০ একক X দ্রব্যের সাথে ৬০ একক দ্রব্য উৎপাদন করতে চায় আমার দৃষ্টিতে তা যৌক্তিক হবে না। নিচে তা উদ্দীপকের আলোকে বিশ্লেষণ করা হলো। প্রশ্নানুসারে উৎপাদক যদি ৪০ একক X দ্রব্যের সাথে ৬০ একক দ্রব্য উৎপাদন করে, তবে উক্ত সংমিশ্রণটি উপরের চিত্রের N বিন্দু দ্বারা চিহ্নিত করা যায়। যেখানে N বিন্দুটি উৎপাদন সম্ভাবনা রেখা AD-এর ভেতরে অদক্ষ অঞ্চলে অবস্থিত। এ বিন্দুতে উৎপাদন করা যৌক্তিক নয়; কারণ প্রচলিত প্রযুক্তি ও প্রদত্ত সম্পদ ব্যবহার করে এর চেয়ে অধিক পরিমাণ উৎপাদন করা যায়। অর্থাৎ X দ্রব্যের উৎপাদন স্থির রেখে Y দ্রব্যের উৎপাদন (৯০-৬০) বা ৩০ একক বৃদ্ধির করা যায়। একইভাবে Y দ্রব্যের উৎপাদন স্থির রেখে X দ্রব্যের উৎপাদন ৪০ একক বৃদ্ধি করা যায়। তাই উৎপাদন সম্ভাবনা রেখার অভ্যন্তরে N বিন্দুতে উৎপাদন করা যৌক্তিক হবে না। সুতরাং বলা যায়, যদি উৎপাদক ৪০ একক X দ্রব্যের সাথে ৬০ একক Y দ্রব্য উৎপাদনের সিদ্ধান্ত নেন তবে সে অবস্থা নিঃসন্দেহে অযৌক্তিক হবে।"
        }
      ]
    },
    {
      "number": "2",
      "uddipok": "নিচে একজন ভোস্তার উপযোগ সূচি দেয়া হলো-",
      "tag": "SB 17",
      "sub_questions": [
        {
          "label": "ক",
          "question": "চলক কী?",
          "explanation": "গণিতশাস্ত্রে যেসব বিষয় বা রাশির মান পরিবর্তিত হয় সেগুলোকে চলক (Variable) বলে।"
        },
        {
          "label": "খ",
          "question": "উপকরণের দাম দ্বারা দ্রব্যের যোগান কীভাবে প্রভাবিত হয়? ব্যাখ্যা করো।",
          "explanation": "কোনো দ্রব্য উৎপাদন করতে গেলে বিভিন্ন উপকরণের প্রয়োজন হয়। উৎপাদনকারীকে বিভিন্ন উপকরণ সংগ্রহের জন্য অর্থ ব্যয় করতে হয়। প্রয়োজনীয় উপকরণসমূহের দাম বাড়লে তার উৎপাদন ব্যয়ও বেড়ে যায়। এক্ষেত্রে দ্রব্যের দাম অপরিবর্তিত থাকলেও উৎপাদন তথা যোগানের পরিমাণ কমে যায়। উৎপাদনের উপকরণের দাম দ্বারা দ্রব্যের যোগান বিপরীতভাবে প্রভাবিত হয়।"
        },
        {
          "label": "গ",
          "question": "উপরের উদ্দীপক হতে মোট উপযোগ সূচি তৈরি করো।",
          "explanation": "প্রদত্ত উদ্দীপকে একজন ভোক্তার উপযোগ দেওয়া হয়েছে। তার ভিত্তিতে নিচে মোট উপযোগ সূচি তৈরি করা হলো:"
        },
        {
          "label": "ঘ",
          "question": "উদ্দীপকের আলোকে প্রান্তিক উপযোগ ও মোট উপযোগের মধ্যেকার সম্পর্ক বিশ্লেষণ করো।",
          "explanation": "উদ্দীপকের আলোকে প্রান্তিক উপযোগ ও মোট উপযোগের মধ্যকার সম্পর্ক বিশ্লেষণ করার জন্য প্রদত্ত উপযোগ সূচি নিম্নোক্তভাবে সম্প্রসারিত করা হলো: এখন সম্প্রসারিত উপযোগ সূচির ভিত্তিতে বলা যায়, ভোক্তার ভোগের পরিমাণ বৃদ্ধির সাথে সাথে মোট উপযোগ ক্রমহ্রাসমান হারে বাড়লেও একসময়ে তা সর্ব্বোচ্চ (১০ টাকা) হয় এবং পরে হ্রাস পায়। আর প্রান্তিক উপযোগ প্রথম থেকেই হ্রাস পায়, একসময় শূন্য হয়ে যায় এবং পরে তা ঋণাত্মক (-১ টাকা) হয়ে পড়ে। এ দুই ধরনের উপযোগ পরিবর্তনের প্রবণতা লক্ষ করলে দেখা যায়, মোট উপযোগের সর্বোচ্চ (১০ টাকা) অবস্থায়, প্রান্তিক উপযোগ শূন্য (০ টাকা) হয়। মোট উপযোগ হ্রাস পেলে (১০ টাকা থেকে ৯ টাকা) প্রান্তিক উপযোগ ঋণাত্মক (-১ টাকা) হয়ে পড়ে। সুতরাং মোট উপযোগ ও প্রান্তিক উপযোগের মধ্যে সম্পর্ক দাঁড়ায় নিম্নরূপ: ১. প্রান্তিক উপযোগ হলো মোট উপযোগের একটি অংশ। ২. ভোগের পরিমাণ বৃদ্ধির সাথে সাথে মোট উপযোগ কী হারে বৃদ্ধি পায় তা প্রান্তিক উপযোগ দ্বারা প্রকাশিত হয়। ৩. কোনো দ্রব্যের ভোগ বৃদ্ধি পেলে মোট উপযোগ ক্রমহ্রাসমান হারে বৃদ্ধি পায়; কিন্তু প্রান্তিক উপযোগ ক্রমান্বয়ে হ্রাস পায়। ৪. মোট উপযোগ সর্বাধিক হলে প্রান্তিক উপযোগ শূন্য হয়ে পড়ে। ৫. মোট উপযোগ হ্রাস পেলে প্রান্তিক উপযোগ ঋণাত্মক হয়। এভাবে উদ্দীপকের আলোকে মোট উপযোগ ও প্রান্তিক উপযোগের মধ্যে ঘনিষ্ঠ সম্পর্ক বিশ্লেষণ করা যায়।"
        }
      ]
    },
    {
      "number": "3",
      "uddipok": "দেয়া আছে, Q s = 10 + 5 P Q s=10+5 P Q s = 10 + 5 P যেখানে P দাম, Qs - যোগানের পরিমাণ",
      "tag": "SB 17",
      "sub_questions": [
        {
          "label": "ক",
          "question": "চাহিদার আয় স্থিতিস্থাপকতা কাকে বলে?",
          "explanation": "কদ্রব্যের দামের পরিবর্তন ছাড়াই ক্রেতার আর্থিক আয়ের শতকরা পরিবর্তনের ফলে চাহিদার যে শতকরা পরিবর্তন ঘটে, এ দুয়ের অনুপাতকে চাহিদার আয় স্থিতিস্থাপকতা বলে।"
        },
        {
          "label": "খ",
          "question": "চাহিদা কি শুধুমাত্র দামের ওপর নির্ভরশীল?",
          "explanation": "চাহিদা শুধু দামের ওপর নির্ভরশীল নয়। কোনো দ্রব্যের চাহিদা তার দাম ছাড়াও অন্যান্য বিষয়ের পরিবর্তন দ্বারা প্রভাবিত হয়। যেমন কোনো দ্রব্যের পরিবর্তক বা পরিপূরক দ্রব্যের দামের পরিবর্তন ঘটলে দ্রব্যটির চাহিদা পরিবর্তিত হতে পারে। ক্রেতার রুচি, পছন্দ, আয় ইত্যাদি পরিবর্তিত হলেও দ্রব্যটির চাহিদা বাড়ে বা কমে। আবার ঋতু পরিবর্তন, বাজারে ক্রেতার সংখ্যার পরিবর্তন, আকর্ষণীয় বিজ্ঞাপন ইত্যাদি দ্বারা চাহিদা বিশেষভাবে প্রভাবিত হয়ে থাকে। তাই চাহিদাকে শুধু দামের ওপর নির্ভরশীল বলা যায় না।"
        },
        {
          "label": "গ",
          "question": "প্রদত্ত সমীকরণ হতে যোগান রেখা অঙ্কন করো।",
          "explanation": "প্রদত্ত সমীকরণ Q=10+5P ব্যবহার করে একটি যোগান সূচি তৈরি করে তার আলোকে নিচে একটি যোগান রেখা অঙ্কন করা হলো- তৈরিকৃত সূচিতে দেখা যায়, দ্রব্যের দাম ০ টাকা, 2 টাকা, 4 টাকা ও 6 টাকা হলে যোগানের পরিমাণ হয় যথাক্রমে 10 একক, 20 একক, 30 একক ও 40 একক; যা চিত্রে যথাক্রমে a, b, c, ও d বিন্দু দ্বারা নির্দেশিত হয়েছে। এখন দ্রব্যের দাম ও যোগানের পরিমাণ নির্দেশক a. b, c, ও d বিন্দুগুলো যুক্ত করে SS রেখাটি টানি। এটিই হলো প্রদত্ত সমীকরণ হতে অঙ্কিত যোগান রেখা।"
        },
        {
          "label": "ঘ",
          "question": "উপরের সমীকরণে ছেদক 5 হলে যোগান রেখার কোন ধরনের পরিবর্তন হবে বলে তুমি মনে করো?",
          "explanation": "ঘ প্রদত্ত সমীকরণে ছেদক হলো 10। এখন উদ্দীপক অনুসারে ছেদক যদি 5 হয় তবে যোগান সমীকরণটির পরিবর্তিত রূপ হবে Q₁₁=5+5P। এর ভিত্তিতে যোগান রেখা অঙ্কন করলে তাতে যে ধরনের পরিবর্তন হবে তা দেখার জন্য পূর্বের সমীকরণের ভিত্তিতে যোগান রেখা SS পুনর্বার অঙ্কন করা হলো। এখন নতুন যোগান সূচি নিম্নরূপভাবে তৈরি করে তার ভিত্তিতে চিত্রে নতুন যোগান রেখা SS, অঙ্কন করা হলো। নতুন যোগান সূচির ভিত্তিতে প্রয়োজনীয় পরিমাপ গ্রহণ করলে a, b, c ও এ বিন্দুসমূহ পাওয়া যায়। বিন্দুগুলো যোগ করে নতুন যোগান রেখা S₁S₁ অঙ্কন করা হয়েছে। এক্ষেত্রে দেখা যায়, যোগান সমীকরণের ছেদক ১ হওয়ায় নতুন যোগান রেখা S₁S₁ উপরে অর্থাৎ বামদিকে স্থানান্তরিত হয়েছে। এর অর্থ হলো প্রতিটি দামে পূর্বের তুলনায় পণ্যের যোগান হ্রাস পেয়েছে।"
        }
      ]
    },
    {
      "number": "4",
      "uddipok": "মো. বেলাল হোসেন লেখাপড়া শেষ করে চাকরি না করে কমলা চাষ করার সিদ্ধান্ত নিলেন। তিনি ৫ একর জমিতে প্রথম বৎসর ১০ হাজার টাকার শ্রম ও মূলধন বিনিয়োগ করে ১০০ কেজি কমলা উৎপাদন করেন। কমলা উৎপাদন লাভজনক হওয়ায় পরবর্তী ৪ বৎসর যথাক্রমে ২০ হাজার টাকা, ৩০ হাজার টাকা, ৪০ হাজার টাকা ও ৫০ হাজার টাকার শ্রম ও মূলধন বিনিয়োগ করে ১৮০ কেজি, ২৪০ কেজি, ২৮০ কেজি ও ৩০০ কেজি কমলা উৎপাদন করেন। এতে তিনি স্বাবলম্বী হন।",
      "tag": "SB 17",
      "sub_questions": [
        {
          "label": "ক",
          "question": "অর্থনীতিতে উৎপাদন কাকে বলে?",
          "explanation": "কোনো দ্রব্যের উপযোগ সৃষ্টি করাকে অর্থনীতিতে উৎপাদন বলে।"
        },
        {
          "label": "খ",
          "question": "শ্রম কি উৎপাদনের একমাত্র উপাদান?",
          "explanation": "অর্থনীতিতে শ্রমই উৎপাদনের একমাত্র উপাদান নয়, উৎপাদনের উপাদান হলো চারটি; যথা- ভূমি, শ্রম, মূলধন ও সংগঠন। কোনো কিছুর উৎপাদন প্রক্রিয়ায় এ চারটি উপাদানই কম-বেশি কাজে লাগে। ধান ফলাতে গেলে ভূমি বেশি এবং অন্যান্য উপাদান কম লাগে। জামা সেলাই করতে গেলে শ্রম বেশি ও মূলধন কম লাগে। আবার কেবল শ্রম ব্যয় করে মাছ ধরা যায় না, তার জন্য লাগে পুকুর, জাল ও অভিজ্ঞ জেলে। কাজেই শ্রমকেই উৎপাদনের একমাত্র উপাদান বলা যাবে না।"
        },
        {
          "label": "গ",
          "question": "উদ্দীপকের আলোকে মোট উৎপাদন (TP) রেখা অঙ্কন করো।",
          "explanation": "উদ্দীপকের তথ্যের আলোকে নিচে কমলালেবুর মোট উৎপাদন রেখা (TP) অঙ্কন করা হলো। প্রদত্ত চিত্রে ভূমি অক্ষে (OX) কমলালেবু উৎপাদনের জন্য শ্রম ও মূলধন বিনিয়োগের পরিমাণ এবং লম্ব অক্ষে (OY) মোট উৎপাদনের পরিমাণ পরিমাপ করা হয়েছে। উদ্দীপকে প্রদত্ত তথ্যাদি থেকে জানা যায়, বেলাল হোসেন তার ৫ একরের জমিতে কমলালেবু উৎপাদনের জন্য ১ম, ২য়, ৩য়, ৪র্থ ও ৫ম বছরে শ্রম ও মূলধন বিনিয়োগ বাবদ যথাক্রমে ১০,০০০ টাকা, ২০,০০০ টাকা, ৩০,০০০ টাকা, ৪০,০০০ টাকা ও ৫০,০০০ টাকা ব্যয় করেন এবং তার উৎপাদনের পরিমাণ যথাক্রমে ১০০ কেজি, ১৮০ কেজি, ২৪০ কেজি, ২৮০ কেজি এবং ৩০০ কেজি, যা চিত্রে যথাক্রমে a, b, c, d, ও • বিন্দু দ্বারা নির্দেশিত হয়েছে। এখন শ্রম ও মূলধন বিনিয়োগ বাবদ ব্যয় ও কমলালেবু উৎপাদনের পরিমাণ সূচক বিন্দুগুলো অর্থাৎ a, b, c, d ও যুক্ত করে IP রেখাটি টানি। এটিই হলো উদ্দীপকে প্রদত্ত তথ্যানুসারে অঙ্কিত মোট উৎপাদন (TP) রেখা।"
        },
        {
          "label": "ঘ",
          "question": "উদ্দীপকে উৎপাদনের কোন বিধিটি কার্যকর বলে তুমি মনে করো? তোমার উত্তরের সপক্ষে যুক্তি দাও।",
          "explanation": "উদ্দীপকের উৎপাদন ক্ষেত্রে ক্রমহ্রাসমান প্রান্তিক উৎপাদন বিধিটি কার্যকর। দৃশ্যকল্প থেকে জানা যায়, বেলাল হোসেন তার ৫ একরের জমিতে ১ম, ২য়, ৩য়, ৪র্থ ও ৫ম বছরে মূলধন বিনিয়োগ বাবদ যথাক্রমে ১০,০০০ টাকা, ২০,০০০ টাকা, ৩০,০০০ টাকা, ৪০,০০০ টাকা ও ৫০,০০০ টাকা ব্যয় করেন এবং এক্ষেত্রে তার কমলালেবু উৎপাদনের পরিমাণ দাঁড়ায় যথাক্রমে ১০০ কেজি, ১৮০ কেজি, ২৪০ কেজি, ২৮০ কেজি এবং ৩০০ কেজি। উদ্দীপকে পরিবেশিত এসব তথ্যের ভিত্তিতে বলা যায়, শ্রম ও মূলধন বাবদ বিনিয়োগ বৃদ্ধির সাথে কমলালেবুর মোট উৎপাদন বাড়লেও তা বিনিয়োগ বৃদ্ধির তুলনায় কম হারে বেড়েছে। যেমন, প্রদত্ত তথ্যানুসারে কমলালেবুর প্রান্তিক উৎপাদন নির্ণয় করলে ১ম, ২য়, ৩য়, ৪র্থ ও ৫ম বছরে প্রান্তিক উৎপাদন পাওয়া যায় যথাক্রমে ১০০ কেজি, ৮০ কেজি, ৬০ কেজি, ৪০ কেজি ও ২০ কেজি। কমলালেবুর প্রান্তিক উৎপাদনের পরিমাণ পর্যালোচনা করে বলা যায়, ১ম বার বিনিয়োগ বৃদ্ধির দরুন কমলালেবুর প্রান্তিক উৎপাদন ১০০ কেজি হলেও ২য়, ৩য়, ৪র্থ ও ৫ম বারের বিনিয়োগ বৃদ্ধির ফলে প্রান্তিক উৎপাদন হয় যথাক্রমে ৮০ কেজি, ৬০ কেজি, ৪০ কেজি ও ২০ কেজি। এক্ষেত্রে দেখা যায়, বেলাল হোসেনের জমিতে প্রতিবছর সমপরিমাণ শ্রম ও মূলধন বাবদ বিনিয়োগ বৃদ্ধির তুলনায় কমলালেবুর মোট উৎপাদন বাড়লেও প্রান্তিক উৎপাদন কমে এসেছে। শ্রম ও মূলধন বিনিয়োগের তুলনায় কমলালেবুর প্রান্তিক উৎপাদন হ্রাসের এ ধরনের প্রবণতা অর্থনীতির ক্রমহ্রাসমান প্রান্তিক বিধির সাথে সামঞ্জস্যপূর্ণ। সুতরাং, উদ্দীপকে উৎপাদনের ক্ষেত্রে ক্রমহ্রাসমান প্রান্তিক উৎপাদন বিধিটি কার্যকর হয়েছে বলে আমি মনে করি।"
        }
      ]
    },
    {
      "number": "5",
      "uddipok": "নিচের চিত্রে দুটি বাজারে দ্রব্য বিক্রয়ের পরিমাণ দেয়া হলো:",
      "tag": "SB 17",
      "sub_questions": [
        {
          "label": "ক",
          "question": "অর্থনীতিতে বাজার কাকে বলে?",
          "explanation": "অর্থনীতিতে বাজার বলতে একটি দ্রব্য তার ক্রেতা ও বিক্রেতাদের মধ্যে প্রত্যক্ষ বা পরোক্ষ দরকষাকষির মাধ্যমে একটি নির্ধারিত দামে ক্রয়-বিক্রয়ের প্রক্রিয়াকে বোঝায়।"
        },
        {
          "label": "খ",
          "question": "স্বল্পকালীন উৎপাদন অপেক্ষকে শুধু কি পরিবর্তনশীল খরচ থাকে?",
          "explanation": "স্বল্পকালীন উৎপাদন অপেক্ষকে পরিবর্তনশীল খরচ নয় বরং স্থির খরচও থাকে। যে উৎপাদন অপেক্ষকে একটি বা কয়েকটি উপকরণ পরিবর্তনশীল ও বাকিগুলো স্থির ধরা হয় তাকে স্বল্পকালীন উৎপাদন অপেক্ষক বলে। যেমন Q = f (   L ,   K ∘ ) = 5 + 2   L \\mathrm{Q}=f\\left(\\mathrm{~L}, \\mathrm{~K}^{\\circ}\\right)=5+2 \\mathrm{~L} Q = f (   L ,   K ∘ ) = 5 + 2   L হলো একটি স্বল্পকালীন অপেক্ষক। কারণ, এক্ষেত্রে ব্যবহৃত দুটি উপকরণ L-(শ্রম) ও K-(মূলধন) এর মধ্যে L-কে পরিবর্তনশীল ও K-কে স্থির তথা K ∘ K^{\\circ} K ∘ = 5 ধরা হয়েছে। এক্ষেত্রে যদি L-কে পরিবর্তনশীল ও K ∘ K^{\\circ} K ∘ -কে স্থির খরচ ধরা হয়, তবে বলা যায়, স্বল্পকালীন উৎপাদন অপেক্ষকে স্থির খরচও অন্তর্ভুক্ত রয়েছে।"
        },
        {
          "label": "গ",
          "question": "উপরের উদ্দীপকের আলোকে B বাজারের গড় আয় (AR) রেখা অঙ্কন করো।",
          "explanation": "উদ্দীপকের আলোকে নিচে B বাজারের গড় আয় (AR) রেখা অঙ্কন করা হলো: বিক্রেতা তার দ্রব্যের দাম হিসেবে যা পায় তাই হলো তার গড় আয় (AR)। এ হিসেবে উদ্দীপকের সূচিতে দামকে গড় আয় হিসেবে বিবেচনা করা যায়। চিত্রে ভূমি অক্ষে বিক্রয়ের পরিমাণ ও লম্ব অক্ষে গড় আয় পরিমাপ করা হয়েছে। B বাজারের ১ একক, ২ একক, ৩ একক, ৪ একক, ও ৫ একক বিক্রয়ের পরিমাণে বিক্রেতার গড় আয় (AR) হয় যথাক্রমে ১০ টাকা, ৯ টাকা, ৮ টাকা, ৭ টাকা, ও ৬ টাকা যা চিত্রে যথাক্রমে a, b, c, d ও e দ্বারা নির্দেশিত হয়েছে। এখন বিক্রয়ের পরিমাণ (Q) ও গড় ব্যয় (AR) নির্দেশক a, b, c, d ও e বিন্দুগুলো যুক্ত করে (AR) রেখাটি টানি। এটিই হলো উদ্দীপকের আলোকে B বাজারের গড় আয় (AR) রেখা।"
        },
        {
          "label": "ঘ",
          "question": "A ও B বাজারে গড় আয় (AR) রেখার মধ্যে কী কী পার্থক্য আছে বলে তুমি মনে করো? উদ্দীপকের আলোকে ব্যাখ্যা করো।",
          "explanation": "বিক্রেতা পণ্যের দাম হিসেবে যা পায় তাই হলো তার গড় আয় (AR)। এ হিসেবে উদ্দীপকের সূচিতে প্রদত্ত দামকে গড় আয় হিসেবে বিবেচনা করা যায়। A ও B বাজারে গড় আয় (AR) রেখার মধ্যে কী কী পার্থক্য আছে তা জানার জন্য উদ্দীপকে প্রদত্ত সূচির ভিত্তিতে প্রয়োজনীয় পরিমাপ গ্রহণ করে নিচে K চিত্রে A বাজারের গড় আয় (AR) ও L চিত্রে B বাজারের গড় আয় (AR) রেখা অঙ্কন করা হলো। উপরে A ও B বাজারের গড় আয় (AR) রেখার যে চিত্রদ্বয় অঙ্কন করা হয়েছে তা পর্যালোচনা করলে এ দুই বাজারের AR রেখা দুটির মধ্যে কিছু পার্থক্য লক্ষ করা যায়। নিচে তা উদ্দীপকের আলোকে বিশ্লেষণ করা হলো: A বাজারের AR রেখা ভূমি অক্ষের সাথে সমান্তরাল; কিন্তু B বাজারের AR রেখা বামদিক থেকে ডানদিকে নিম্নগামী। A বাজারের AR রেখার ঢাল শূন্য, যেখানে B বাজারের AR রেখার ঢাল ঋণাত্মক। A বাজারে বিক্রয়ের পরিমাণ হ্রাস-বৃদ্ধির কারণে AR রেখার কোনো পরিবর্তন ঘটে না; কিন্তু B বাজারে বিক্রয়ের পরিমাণ পরিবর্তনের কারণে AR রেখার পরিবর্তন ঘটে। A বাজারে বিক্রেতা তার আচরণ দ্বারা AR রেখার আকৃতি প্রভাবিত করতে পারে না; কিন্তু B বাজারে বিক্রেতা তার আচরণ দ্বারা AR রেখার আকৃতি প্রভাবিত করতে পারে। তাই A ও B বাজারে AR রেখার মধ্যে যথেষ্ট পার্থক্য দেখা যায়।"
        }
      ]
    },
    {
      "number": "6",
      "uddipok": "একটি রপ্তানিমুখী কারখানার একজন শ্রমিকের দৈনিক মজুরি ও শ্রমের যোগান সম্পর্কিত তথ্য নিম্নের তালিকায় দেয়া হলো:-",
      "tag": "SB 17",
      "sub_questions": [
        {
          "label": "ক",
          "question": "প্রকৃত মজুরি কাকে বলে?",
          "explanation": "দৈনন্দিন জীবনের বিভিন্ন প্রকার অভাব পূরণের জন্য শ্রমিক তার আর্থিক মজুরি দ্বারা যে পরিমাণ দ্রব্য ও সেবা ক্রয় করে এবং কর্মস্থল থেকে যেসব সুযোগ-সুবিধা লাভ করে- এ দুয়ের সমষ্টিকে শ্রমিকের প্রকৃত মজুরি বলে।"
        },
        {
          "label": "খ",
          "question": "মজুরি ও আয় এক নয় কেন?",
          "explanation": "মজুরি ও আয় ধারণা দুটি পৃথক। একজন শ্রমিক তার শারীরিক ও মানসিক শ্রমের বিনিময়ে যা উপার্জন করে তা হলো মজুরি; আর উৎপাদন বা ব্যবসায় দ্রব্য বা সেবা বিক্রি করে যে অর্থ পাওয়া যায় তা হলো আয়। মজুরি হলো কাজ করার জন্য চুক্তিভিত্তিক প্রাপ্তি; যেখানে আয়ের ক্ষেত্রে এ রকম চুক্তির কোনো অস্তিত্ব থাকে না। মজুরির পরিমাণ নির্দিষ্ট, যা একটি নির্দিষ্ট সময়কালে একই রকম থাকে। কিন্তু আয়ের পরিমাণ নির্দিষ্ট নয়; একটি নির্দিষ্ট সময়কালে তা কম-বেশি হতে পারে। মজুরি প্রকাশিত থাকলেও আয় অজানা থাকে। এজন্য মজুরি ও আয় এক নয়।"
        },
        {
          "label": "গ",
          "question": "উদ্দীপকের আলোকে কারখানার শ্রমিকের যোগান রেখা অঙ্কন করো।",
          "explanation": "উদ্দীপকে একটি রপ্তানিমুখী কারখানার একজন শ্রমিকের দৈনিক মজুরি ও শ্রমের যোগান সম্পর্কিত তথ্যের একটি তালিকা দেয়া হয়েছে। তার ভিত্তিতে নিচে কারখানার শ্রমিকের যোগান রেখা অঙ্কন করা হলো: রেখাচিত্রে ভূমি অক্ষে শ্রমঘণ্টায় শ্রমের যোগান ও লম্ব অক্ষে মজুরি পরিমাপ করা হয়েছে। সূচিতে দেখা যায় প্রতি ঘণ্টা ২০ টাকা, ৪০ টাকা, ৬০ টাকা ও ৮০ টাকা মজুরিতে কারখানার শ্রমিকের যোগান হয় যথাক্রমে ৫, ৬, ৭, ৬ শ্রমঘণ্টা, যা চিত্রে আবার যথাক্রমে a, b, c ও d বিন্দু দ্বারা নির্দেশিত হয়েছে। এখন বিভিন্ন মজুরিতে শ্রমঘণ্টার যোগানসূচক a, b, c ও d বিন্দুগুলো যুক্ত করে SL রেখাটি টানি। এটি হলো উদ্দীপকের আলোকে কারখানার শ্রমিকের যোগান রেখা।"
        },
        {
          "label": "ঘ",
          "question": "উদ্দীপক থেকে প্রাপ্ত শ্রমের যোগান রেখার আকৃতির কারণ ব্যাখ্যা করো।",
          "explanation": "উদ্দীপক থেকে প্রাপ্ত শ্রমের যোগান রেখার আকৃতির কারণ বিশ্লেষণের জন্য উদ্দীপকের ভিত্তিতে প্রয়োজনীয় পরিমাপ গ্রহণ করে শ্রমের যোগান রেখা (SL) অঙ্কন করা হলো। চিত্রে অঙ্কিত SL রেখার আকৃতি পর্যালোচনা করে বলা যায়, একজন শ্রমিক প্রতিঘণ্টা ২০ টাকা মজুরিতে ৫ শ্রমঘণ্টা যোগান দেন যা চিত্রে a বিন্দু দ্বারা নির্দেশিত হয়। মজুরি বৃদ্ধি পেয়ে ৪০ টাকা ও ৬০ টাকা হলে তিনি যথাক্রমে ৬ ও ৭ শ্রমঘণ্টা যোগান দেন।যা চিত্রে যথাক্রমে ৮ ও বিন্দু দ্বারা নির্দেশ করা হয়েছে। এসব ক্ষেত্রে মজুরি ও শ্রমের যোগানের মধ্যে সমমুখী সম্পর্ক থাকায় S₁ রেখা একটি স্বাভাবিক যোগান রেখার আকৃতি ধারণ করেছে। কিন্তু এরপর মজুরি আরও বৃদ্ধি পেয়ে ঘণ্টাপ্রতি ৮০ টাকা হলে শ্রমিক শ্রমের যোগান কমিয়ে ওই মজুরিতে ৬ শ্রমঘণ্টা যোগান দেন, চিত্রে যা এ বিন্দু দ্বারা নির্দেশিত। এক্ষেত্রে থেকে d বিন্দু পর্যন্ত S₁ রেখা পশ্চাৎমুখী অর্থাৎ বামদিকে বেঁকে গেছে, যা স্বাভাবিক যোগান রেখার ব্যতিক্রম। প্রকৃত পক্ষে মজুরি অধিক বাড়ায় শ্রমিক মজুরি বৃদ্ধির তুলনায় বিশ্রামকে পছন্দ করে। ওই অবস্থায় তিনি শ্রমের যোগান কমিয়ে বিশ্রাম বাড়ান, চিত্তবিনোদনের ব্যবস্থা করেন এবং পরিবারের সুখ ও সমৃদ্ধির জন্য অধিক সময় ব্যয় করেন। এ অবস্থায় শ্রমিকদের জীবনযাত্রার মান উন্নত হয়। এসব কারণে SLরেখা অধিক মজুরিতে বামদিকে পশ্চাৎমুখী হয়। অর্থাৎ বেঁকে যায়।"
        }
      ]
    },
    {
      "number": "7",
      "uddipok": "মি. করিম একটি নিটওয়্যার ফ্যাক্টরির মালিক। ২০১৫ সালের ১লা জানুয়ারিতে তার ফ্যাক্টরিতে মূলধনের পরিমাণ ছিল ১,০০,০০০ টাকা। প্রতি বছর ১০% হারে মূলধনের পরিমাণ বৃদ্ধি পেতে থাকে। সরকার মূলধনের পরিমাণ বৃদ্ধির জন্য শিক্ষার হার বাড়ানো, সঞ্চয়ের ওপর কর হার হ্রাস, কম সুদে দীর্ঘমেয়াদি ঋণদান ও অভ্যন্তরীণ শান্তিশৃঙ্খলা বজায় রাখার চেষ্টা করে যাচ্ছে।",
      "tag": "SB 17",
      "sub_questions": [
        {
          "label": "ক",
          "question": "স্থায়ী মূলধন কাকে বলে?",
          "explanation": "যেসব মূলধন জাতীয় দ্রব্যসামগ্রী দীর্ঘদিন টিকে থাকে এবং উৎপাদন কাজে বার বার ব্যবহৃত হয় তাকে স্থায়ী মূলধন বলে।"
        },
        {
          "label": "খ",
          "question": "মূলধন কেন একটি নিষ্ক্রিয় উপাদান?",
          "explanation": "মূলধন হলো মনুষ্যসৃষ্ট উৎপাদনের একটি গুরুত্বপূর্ণ উপাদান। এটি অধিক উৎপাদনে সাহায্য করে; তবে উৎপাদনে এ সাহায্য করার কাজটি মূলধন নিজে করতে পারে না। মূলধন মনুষ্য-সৃষ্ট হওয়ায় মানুষের সহযোগিতায় তা উৎপাদনে ব্যবহৃত হতে পারে। তাছাড়া সংগঠকের বুদ্ধিমত্তা ও শ্রমিকের শ্রম ছাড়া মূলধনের নিজস্ব কোনো কার্যক্ষমতা নেই। এজন্য মূলধনকে একটি নিষ্ক্রিয় উপাদান হিসেবে গণ্য করা হয়।"
        },
        {
          "label": "গ",
          "question": "মূলধনের ক্ষয়ক্ষতিজনিত ব্যয় ৩,০০০ টাকা হলে ২০১৭ সালের ১লা জানুয়ারিতে তাঁর ফ্যাক্টরির নিট মূলধন বৃদ্ধির পরিমাণ নির্ণয় করো।",
          "explanation": "উদ্দীপকটি পড়ে জানা যায়, ২০১৫ সালের ১ জানুয়ারিতে মি. করিমের নিটওয়‍্যার ফ্যাক্টরির মূলধনের পরিমাণ ছিল ১,০০,০০০ টাকা। প্রতিবছর ১০% হারে মূলধন বৃদ্ধি পাওয়ায় ১ জানুয়ারি ২০১৬ সালে তার মূলধনের পরিমাণ দাঁড়াবে: i. মূল মূলধনের পরিমাণ———————————১,০০,০০০ টাকা ii. মূলধনের বৃদ্ধি (১০%)——————————১০,০০০ টাকা মোট= ১,১০,০০০ টাকা প্রতিবছর ১০% হারে মূলধন বৃদ্ধি পাওয়ায় ১ জানুয়ারি ২০১৭ সালে তার মূলধনের পরিমাণ দাঁড়াবে: i. মূল মূলধনের পরিমাণ——————————১,১০,০০০ টাকা ii. মূলধনের বৃদ্ধি (১০%) ——————————১১,০০০ টাকা মোট =১,২১,০০০ টাকা মূলধনের ক্ষয়ক্ষতিজনিত ব্যয় বাদ দেওয়ার পর মূলধনের পরিমাণ দাঁড়াবে: ———————————————১,২১,০০০ টাকা মূলধনের ক্ষয়ক্ষতিজনিত ব্যয়(-) ————৩,০০০ টাকা মোট= ১,১৮,০০০ টাকা ২০১৭ সালের ১লা জানুয়ারিতে মি. করিমের নিটওয়‍্যার ফ্যাক্টরির নিট মূলধন বৃদ্ধির পরিমাণ হলো- ১,১৮,০০০ টাকা - ১,০০,০০০ টাকা = ১৮,০০০ টাকা।"
        },
        {
          "label": "ঘ",
          "question": "উদ্দীপকে সরকার কর্তৃক গৃহীত পদক্ষেপসমূহ মূলধন বৃদ্ধির জন্য কীরূপ ভূমিকা রাখবে বলে তুমি মনে করো?",
          "explanation": "অর্থনৈতিক উন্নয়নের জন্য বিপুল মূলধন ও তার দ্রুত বৃদ্ধি একান্ত প্রয়োজন। তাই সাম্প্রতিক সময়ে দেশে মূলধনের পরিমাণ বৃদ্ধির জন্য সরকার কতিপয় পদক্ষেপ গ্রহণ করেছে। নিচে উদ্দীপকের আলোকে দেশে মূলধনের পরিমাণ বৃদ্ধির ক্ষেত্রে সরকার-গৃহীত পদক্ষেপসমূহের ভূমিকা আলোচনা করা হলো: মূলধনের পরিমাণ বৃদ্ধির জন্য সঞ্চয় বৃদ্ধি আবশ্যক। উপযুক্ত শিক্ষা মানুষকে সঞ্চয় করতে উদ্বুদ্ধ করে বলে শিক্ষার মাধ্যমে মানুষকে সঞ্চয়মুখী করে মূলধনের পরিমাণ বৃদ্ধি করা যায়। দেশে বর্তমানে যে ধরনের শিক্ষাব্যবস্থা চালু করা হয়েছে তা শিক্ষার্থীদের মধ্যে পারিবারিক স্নেহ-মমতা বৃদ্ধি, পরিবারের প্রতি দায়িত্ববোধ সৃষ্টি, মিতব্যয়ী হওয়া ইত্যাদি গুণাবলির উন্মেষ ঘটবে। এছাড়াও স্কুল পর্যায়ে ব্যাংকিং সুবিধা শিক্ষার্থীদের সঞ্চয়ী হতে উদ্বুদ্ধ করবে। উচ্চ করহার সঞ্চয় বৃদ্ধির পথে অন্তরায়। তাই দেশে সঞ্চয় বৃদ্ধির জন্য আয়করের হার অন্যান্য উন্নয়নশীল দেশের তুলনায় যথেষ্ট কম রেখেছে। অন্যান্য কর ও শুল্কহারও তুলানামূলকভাবে কম। তাই এ অবস্থা মূলধনের পরিমাণ বৃদ্ধিতে সহায়ক হবে। সরকার দেশে কলকারখানা স্থাপন, সেবা খাতের সম্প্রসারণ ইত্যাদিতে মূলধনের যোগান বৃদ্ধির জন্য তফসিলি বাণিজ্যিক ব্যাংকগুলোকে প্ররোচিত করছে। তাদেরকে সরকারের কৃষিঋণ কার্যক্রমের সাথে যুক্ত করেছে। আশা করা যায়, এসবের ফলে দেশে মূলধনের পরিমাণ বাড়বে। তাছাড়া দেশে মূলধনের পরিমাণ বৃদ্ধি করতে হলে শান্তি- শৃঙ্খলা বজায় রাখা ও বিনিয়োগবান্ধব পরিবেশ সৃষ্টি প্রয়োজন। বর্তমান সরকার দেশে শান্তিশৃঙ্খলা রক্ষার জন্য ব্যাপক উদ্যেগ গ্রহণ করেছে। সুতরাং বলা যায়, উদ্দীপকে সরকার কর্তৃক গৃহীত পদক্ষেপসমূহ দেশে মূলধন বৃদ্ধির ক্ষেত্রে গুরুত্বপূর্ণ ভূমিকা রাখবে।"
        }
      ]
    },
    {
      "number": "8",
      "uddipok": "নিচের চিত্রটি লক্ষ করো:-",
      "tag": "CTG.B 19,SB 17",
      "sub_questions": [
        {
          "label": "ক",
          "question": "নিট খাজনা কী?",
          "explanation": "অর্থনৈতিক দৃষ্টিকোণ থেকে শুধু জমি ব্যবহারের জন্য এর মালিককে যে অর্থ দেওয়া হয়, তাকে নিট খাজনা বলে।"
        },
        {
          "label": "খ",
          "question": "খাজনা কি দামের অন্তর্ভুক্ত?",
          "explanation": "খাজনার আধুনিক মতবাদ অনুযায়ী খাজনা দামের অন্তর্ভুক্ত কিনা তা নির্ভর করে কোন দৃষ্টিকোণ থেকে বিষয়টি বিবেচনা করা হচ্ছে তার ওপর। বৃহত্তর দৃষ্টিকোণ থেকে দেখলে বলা যায় যে, জমি প্রকৃতির দান বলে এর কোন উৎপাদন ব্যয় নেই। যার ফলে জমির কোনো যোগান দামও থাকে না। সুতরাং জমির আয়ের সম্পূর্ণটাই খাজনা এবং তা ফসলের দামকে প্রভাবিত করে না। অন্যদিকে জমির নির্দিষ্ট ব্যবহারের ক্ষেত্রে, ব্যবহারের দামটি অবশ্যই উৎপাদন ব্যয়ের অংশ এবং দামের অন্তর্ভুক্ত থাকে। কোনো নির্দিষ্ট উদ্দেশ্যে জমি ব্যবহার করা হলে তা অন্য কোনো বিকল্প কাজে ব্যবহার করা যায় না। ফলে জমির যোগান দাম জমি ব্যবহারের জন্য অবশ্যই তার মালিককে প্রদান করতে হয় এবং যা উৎপাদন ব্যয়ের অন্তর্ভুক্ত হয় ও দামের সাথে যুক্ত হয়।"
        },
        {
          "label": "গ",
          "question": "উদ্দীপকে প্রদর্শিত চিত্রে খাজনার কোন তত্ত্বটি প্রতিফলিত হয়েছে? ব্যাখ্যা করো।",
          "explanation": "উদ্দীপকে প্রদর্শিত চিত্রে খাজনার আধুনিক তত্ত্বটি প্রতিফলিত হয়েছে। নিচে তা ব্যাখ্যা করা হলো: আধুনিক অর্থনীতিবিদগণ মনে করেন, দীর্ঘকালে অন্যান্য উপকরণের মতো ভূমির যোগান কিছুটা স্থিতিস্থাপক। যেমন- নদীতে চর জাগা, ভূমির আনুভূমিক ব্যবহার, জমিতে সেচ প্রয়োগ ও বৈজ্ঞানিক যন্ত্রপাতির ব্যবহার, ছাদে সবজি চাষ ইত্যাদির মাধ্যমে জমির যোগান তথা আয় বৃদ্ধি করা সম্ভব। তাই ব্যক্তির নিকট জমির যোগান কিছুটা স্থিতিস্থাপক। কিন্তু সামাজিক দৃষ্টিকোণ থেকে জমির যোগান সম্পূর্ণ অস্থিতিস্থাপক। খাজনার পরিমাণ বাড়িয়ে বা কমিয়ে জমির যোগান বাড়ানো বা কমানো যায় না। জমির খাজনা শূন্য হলেও তার যোগান সম্পূর্ণ স্থির থাকে। এ অবস্থায় খাজনা ভূমির চাহিদার ওপর নির্ভরশীল। আবার শস্যের চাহিদা বৃদ্ধি পেলে ভূমির চাহিদাও বৃদ্ধি পায়। তখন ভূমির চাহিদা ও যোগানের দ্বারা খাজনা নির্ধারিত হয়। উদ্দীপকের চিত্রে ভূমি অক্ষে জমির পরিমাণ এবং লম্ব অক্ষে খাজনার পরিমাণ দেখানো হয়েছে। D₁D, হলো জমির প্রাথমিক চাহিদা রেখা এবং S হলো জমির যোগান রেখা। জমির সামাজিক যোগান অস্থিতিস্থাপক হওয়ায় এটা লম্ব অক্ষের সমান্তরাল হয়েছে। জমির চাহিদা রেখা (D₁D₁) এবং যোগান রেখা SS পরস্পর E। বিন্দুতে ছেদ করায় সেখানে ভারসাম্য অর্জিত হয়েছে। ফলে ভারসাম্য জমির পরিমাণ ১০০ একক ও খাজনা ১০ টাকা নির্ধারিত হয়েছে। উদ্দীপকের চিত্রে খাজনা তত্ত্বের এ ব্যাখ্যা উপরিল্লিখিত খাজনার আধুনিক তত্ত্বের সাথে সংগতিপূর্ণ। সুতরাং বলা যায়, উদ্দীপকে প্রদর্শিত চিত্রে খাজনার আধুনিক তত্ত্বটি প্রতিফলিত হয়েছে।"
        },
        {
          "label": "ঘ",
          "question": "জমির চাহিদা D, থেকে D 2 \\mathrm{D}_{2} D 2 ​ তে বৃদ্ধি পেলে খাজনার ওপর কী প্রভাব পড়বে? ব্যাখ্যা করো।",
          "explanation": "উদ্দীপকের প্রদত্ত চিত্রে খাজনার আধুনিক তত্ত্বটি প্রকাশিত হয়েছে। খাজনার আধুনিক তত্ত্বে বলা হয়েছে, জমির চাহিদার তুলনায় যোগান সীমিত হওয়ায় জমিতে খাজনার সৃষ্টি হয় এবং জমির চাহিদা ও যোগানের সমতা দ্বারা জমির খাজনা নির্ধারিত হয়। চিত্রে জমির প্রাথমিক চাহিদা রেখা D₁D₁ জমির যোগান রেখা SS কে E। বিন্দুতে ছেদ করায় সেখানে ভারসাম্য নির্ধারিত হয়েছে। এক্ষেত্রে খাজনার হার ১০ টাকা এবং জমির পরিমাণ ১০০ একক। এখন ধরা যাক, শস্যের চাহিদা বৃদ্ধি, জমির এলাকায় বাড়তি লোকজনের আগমন, জমিতে বসতি স্থাপন ইত্যাদি কারণে জমির চাহিদা বেড়ে গেল। এক্ষেত্রে জমির যোগান স্থির থাকা অবস্থায় জমির চাহিদা বৃদ্ধি পাওয়ার কারণে D₁D₁ চাহিদা রেখা ডানদিকে স্থানান্তরিত হয়ে D₂D₂ চাহিদা রেখায় পরিণত হয়েছে। D₂D₂ রেখা জমির অপরিবর্তিত যোগান রেখা SS কে E₂ বিন্দুতে ছেদ করে। এ অবস্থায় নতুন ভারসাম্যে খাজনার হার নির্ধারিত হয় ১৫ টাকা। এক্ষেত্রে জমির যোগান স্থির থাকা অবস্থায় জমির চাহিদা বৃদ্ধির কারণে খাজনার হার ৫ টাকা বৃদ্ধি পেয়েছে। সুতরাং বলা যায়, উদ্দীপকের চিত্রে D₁D₁ চাহিদা রেখা D₂D₂ চাহিদা রেখায় পরিণত হওয়ায় নতুনভাবে খাজনা নির্ধারিত হয় ১৫ টাকা, যা পূর্বে ছিল ১০ টাকা। তাই জমির যোগান স্থির থাকা অবস্থায়ও চাহিদা বৃদ্ধির দরুন খাজনা বেড়েছে।"
        }
      ]
    },
    {
      "number": "9",
      "uddipok": "আলাউদ্দীন তার দশ বন্ধুকে নিয়ে স্বেচ্ছায়, সমানাধিকার ও সমান দায়িত্বের ভিত্তিতে একটি মৎস্য খামার গড়ে তোলে। কিন্তু মূলধনের স্বল্পতা, অদক্ষ পরিচালনা ও মতবিরোধের কারণে এই মৎস্য খামার আশানুরূপ মুনাফা অর্জন করতে পারেনি। অন্যদিকে, বেলাল ও আজগর চুক্তির ভিত্তিতে পরস্পরের ওপর বিশ্বাস ও অসীম দায়- দায়িত্ব নিয়ে একটি কার্টুন ফ্যাক্টরি প্রতিষ্ঠা করেন। এতে যে মুনাফা হয় তা চুক্তি অনুসারে বণ্টিত হয়।",
      "tag": "SB 17",
      "sub_questions": [
        {
          "label": "ক",
          "question": "সংগঠক কাকে বলে?",
          "explanation": "উৎপাদনের উপকরণসমূহের সমন্বয় সাধনের মাধ্যমে উৎপাদনের ঝুঁকি বহনসহ যে ব্যক্তি উৎপাদন কাজ পরিচালনা করেন তাকে সংগঠক বলে।"
        },
        {
          "label": "খ",
          "question": "'সংগঠন উৎপাদনের একটি স্বতন্ত্র ও অপরিহার্য উপাদান'- ব্যাখ্যা করো।",
          "explanation": "সংগঠন উৎপাদনের এমন একটি সক্রিয় উপাদান যা কারবার পরিচালনার ক্ষেত্রে অন্যান্য উপাদানকে ক্রিয়াশীল ও উৎপাদনক্ষম করে তোলো। আধুনিক উৎপাদন ব্যবস্থা ক্রমান্বয়ে বড় ও জটিল হয়ে পড়ায় সেখানে জনবল ও প্রযুক্তির ব্যবহার, শ্রমবিভাগ প্রবর্তন, শ্রমিক-মালিক সম্পর্ক, বিনিয়োগের সমস্যাসহ বিভিন্ন ধরনের সমস্যার উদ্ভব ঘটে। এক্ষেত্রে সংগঠনের মাধ্যমে ফলপ্রসূ উপায়ে সঠিকভাবে এসব ব্যবস্থাপনা আবশ্যক। সুতরাং বলা যায়, উৎপাদন ক্ষেত্রে উদ্ভূত বিভিন্ন সমস্যার সঠিক ব্যবস্থাপনার জন্য একটি স্বতন্ত্র ও অপরিহার্য উপাদান হিসেবে সংগঠনকে বিবেচনা করা যায়।"
        },
        {
          "label": "গ",
          "question": "উদ্দীপকের আলোকে মৎস্য খামার কোন ধরনের সংগঠন তা চিহ্নিত করে এর বৈশিষ্ট্যসমূহ লেখ।",
          "explanation": "উদ্দীপকে যে মৎস্য খামারের কথা বলা হয়েছে তা একটি সমবায় প্রতিষ্ঠান বা কারবার। কিছুসংখ্যক ব্যক্তি নিজেদের মধ্যে কোনো সাধারণ অর্থনৈতিক উদ্দেশ্য সাধনের জন্য স্বেচ্ছায়, সমান অধিকার ও দায়িত্বের ভিত্তিতে যৌথভাবে যে কারবার গঠন করে তাকে সমবায় প্রতিষ্ঠান বা করবার বলে। উদ্দীপকের মৎস্য খামারে সমবায় প্রতিষ্ঠান বা কারবারের মতো কতকগুলো স্বতন্ত্র্য বৈশিষ্ট্য লক্ষ করা যায়। সমবায় কারবার গণতান্ত্রিক চেতনার ভিত্তিতে পরিচালিত হয়। এ কারবারে উৎপাদক ও ভোক্তা উভয়ের স্বার্থ- হননকারী মধ্যস্বত্বভোগীদের কোনো অস্তিত্ব থাকে না। সমবায় কারবারে শ্রমিকরাই মালিক। এজন্য এখানে অন্য কারবারের মতো মালিক ও শ্রমিকদের মধ্যে স্বার্থ নিয়ে বিরোধ ও সংঘাত নেই। এর মূল উদ্দেশ্য হলো কল্যাণ বৃদ্ধি, মুনাফা অর্জন নয়। এটি সমাজের নিঃস্ব, অবহেলিত ও বেকার লোকদের মর্যাদার সাথে বেঁচে থাকার সুযোগ সৃষ্টি করে। তাই পরস্পরের মধ্যে প্রতিযোগিতার পরিবর্তে সহযোগিতার মনোভাব দেখা যায়। সমবায় প্রতিষ্ঠান বা কারবারের এসব বৈশিষ্ট্যই উদ্দীপকে আলাউদ্দীন ও তার দশ বন্ধুকে নিয়ে গড়ে ওঠা মৎস্য খামারে দেখা যায়।"
        },
        {
          "label": "ঘ",
          "question": "উদ্দীপকের আলোকে মৎস্য খামার ও কাটুন ফ্যাক্টরি এ দুটি সংগঠনের মধ্যে তুলনা করো।",
          "explanation": "উদ্দীপকে আলাউদ্দিন ও তার দশ বন্ধুকে নিয়ে গড়ে উঠা মৎস্য খামারটি হলো একটি সমবায় প্রতিষ্ঠান বা কারবার। আর বেলাল ও আসগরের দ্বারা প্রতিষ্ঠিত কার্টন ফ্যাক্টরিটি হলো একটি অংশীদারি কারবার। এ বিবেচনায় উদ্দীপকের আলোকে মৎস্য খামার ও কার্টন ফ্যাক্টরি, এ দুটি সংগঠনের মধ্যে নিচে তুলনা করা হলো: আলাউদ্দিন ও তার দশ বন্ধু স্বেচ্ছায়, সমান অধিকার ও দায়িত্বের ভিত্তিতে মৎস্য খামারটি গড়ে তুলেছে। অন্যদিকে বেলাল ও আসগর চুক্তির ভিত্তিতে পরস্পরের ওপর বিশ্বাস স্থাপন করে, অসীম দায়- দায়িত্ব নিয়ে কার্টন ফ্যাক্টরিটি প্রতিষ্ঠা করেছে। মৎস্য খামারটি সমবায়ের নন্দিত আদর্শের ভিত্তিতে গড়ে উঠেছে; এ আদর্শ হলো- 'সকলের তরে সকলে আমরা, প্রত্যেকে আমরা পরের তরে'। কার্টন ফ্যাক্টরিটির এমন কোনো আদর্শ নেই। মৎস্য খামারটি মূলত সদস্যদের কল্যাণ সাধন, বাজার থেকে কিছুটা কম দামে মাছ সরবরাহ, স্থানীয় জনগণের চাহিদা পূরণ ইত্যাদি উদ্দেশ্য সাধনের জন্য গড়ে উঠেছে। কার্টন ফ্যাক্টরিটি সর্বাধিক সম্ভব মুনাফা অর্জন, স্থানীয় ও অস্থানীয় ব্যবসায়ীদের কার্টনের চাহিদা পূরণ, অংশীদারদের বৈষয়িক সমৃদ্ধি আনয়ন ইত্যাদি উদ্দেশ্যে প্রতিষ্ঠিত হয়েছে। কার্টন ফ্যাক্টরিটি প্রতিষ্ঠা করতে গিয়ে এর সদস্যদের দায়-দায়িত্ব, সরবরাহকৃত মূলধন, কারবারের লাভ-লোকসান, সদস্যদের আনুপাতিক সংশ্লিষ্টতা, অর্থ-সংগ্রহ, নতুন সদস্য গ্রহণ ইত্যাদি ব্যাপারে অংশীদারদের মধ্যে লিখিত চুক্তি হয়েছে। কিন্তু মৎস্য খামারটি প্রতিষ্ঠার ব্যাপারে সদস্যদের মধ্যে এরূপ কোনো চুক্তি হয়নি।এভাবে উদ্দীপকের আলোকে মৎস্য খামার ও কার্টন ফ্যাক্টরি-এ দুইটি সংগঠনের মধ্যে তুলনা করা যায়।"
        }
      ]
    },
    {
      "number": "10",
      "uddipok": "দেয়া আছে, S-50+0.5Y এবং I=100 যেখানে S= সঞ্চয়, Y= জাতীয় আয়, I=বিনিয়োগ",
      "tag": "SB 17",
      "sub_questions": [
        {
          "label": "ক",
          "question": "সামাজিক আয় কাকে বলে?",
          "explanation": "কোনো দেশের জনসাধারণ উৎপাদন কাজে অংশগ্রহণ করার ফলে একটি আর্থিক বছরে যে পরিমাণ দ্রব্যসামগ্রী ও সেবাকর্ম উৎপাদন করে তার আর্থিক মূল্যকে সামাজিক আয় বলে।"
        },
        {
          "label": "খ",
          "question": "GNP'র তুলনায় NNP অধিক গুরুত্বপূর্ণ কেন?",
          "explanation": "কোনো দেশের অর্থনৈতিক অবস্থার সঠিক চিত্র GNP থেকে পাওয়া যায় না। কারণ সারা বছর ধরে মূলধনী যন্ত্রপাতির ব্যবহারের ফলে যা ক্ষয় হয় তা GNP থেকে বাদ দেওয়া হয় না। কিন্তু GNP থেকে অবচয়জনিত ব্যয় বাদ দিয়ে NNP পাওয়া যায়। তাই NNP দেশের অর্থনীতির সঠিক চিত্র প্রকাশ করে। এ জন্যই GNP-এর তুলনায় NNP অধিক গুরুত্বপূর্ণ।"
        },
        {
          "label": "গ",
          "question": "উপরের সমীকরণ ব্যবহার করে ভারসাম্য জাতীয় আয় নির্ণয় করো।",
          "explanation": "সঞ্চয় (S) ও বিনিয়োগ (1) এর সমতা অর্থাৎ S = I সূত্র দ্বারা যে কোনো সময়ে একটি দেশের ভারসাম্য জাতীয় আয় নির্ণয় করা যায়। ভারসাম্য জাতীয় আয় নির্ণয়ের সূত্রানুসারে- S=I বা, 50+0.5Y = 100 [মান বসিয়ে] বা, 0.5Y = 150 Y ‾ \\overline{\\mathrm{Y}} Y = 300 টাকা যেখানে Y ‾ \\overline{\\mathrm{Y}} Y হলো ভারসাম্য জাতীয় আয়।"
        },
        {
          "label": "ঘ",
          "question": "বিনিয়োগের পরিমাণ ২০০ টাকা হলে ভারসাম্য জাতীয় আয়ের কী ধরনের পরিবর্তন হবে? ব্যাখ্যা করো।",
          "explanation": "কোনো অর্থনীতিতে বিনিয়োগের পরিমাণ বৃদ্ধি পেলে জাতীয় আয় বৃদ্ধি পায়। বিনিয়োগ অধিক উৎপাদনে সহায়তা করে বলে এমনটি হয়। উদ্দীপকে দেখা যায় যে, বিনিয়োগের পরিমাণ 100 টাকা হওয়ায় ভারসাম্য জাতীয় আয় নির্ণীত হয়েছে 300 টাকা। এখন বিনিয়োগের পরিমাণ বৃদ্ধি পেয়ে 200 টাকা হলে নতুন ভারসাম্য জাতীয় আয় নিম্নোক্তভাবে নির্ধারণ করা যায়: ভারসাম্য অবস্থায়, S = 1 বা, -50+0.5Y = 200 [সূত্রে মান বসিয়ে] বা, 0.5Y = 250 বা, Y ‾ \\overline{\\mathrm{Y}} Y ₁ = 500 টাকা এখন পূর্বে ভারসাম্য জাতীয় আয় Y ‾ \\overline{\\mathrm{Y}} Y =300 টাকা; নতুন ভারসাম্য জাতীয় আয় Y ‾ \\overline{\\mathrm{Y}} Y ₁=500 টাকা অতত্রব, ভারসাম্য জাতীয় আয় বৃদ্ধির মাত্রা: Y ‾ \\overline{\\mathrm{Y}} Y ₁- Y ‾ \\overline{\\mathrm{Y}} Y = (500-300) টাকা = 200 টাকা সুতরাং বলা যায়, বিনিয়োগ 100 টাকা বাড়ায় ভারসাম্য জাতীয় আয় বাড়ে 200 টাকা। অর্থাৎ ভারসাম্য জাতীয় আয় পরিবর্তনের ধরন ইতিবাচক।"
        }
      ]
    },
    {
      "number": "11",
      "uddipok": "অর্থের যোগান ও দামস্তর সম্পর্কিত তথ্য নিম্নের ছকে দেয়া হলো:-",
      "tag": "SB 22,SB 17",
      "sub_questions": [
        {
          "label": "ক",
          "question": "বাণিজ্যিক ব্যাংক কাকে বলে?",
          "explanation": "মুনাফা অর্জনের উদ্দেশ্যে যে ব্যাংক জনসাধারণের নিকট থেকে আমানত গ্রহণ করে এবং ব্যবসায়-বাণিজ্য ও অন্যান্য প্রয়োজনে স্বল্পমেয়াদি ঋণ দান করে, তাকে বাণিজ্যিক ব্যাংক বলে।"
        },
        {
          "label": "খ",
          "question": "কেন্দ্রীয় ব্যাংককে ঋণের শেষ আশ্রয়স্থল বলা হয় কেন?",
          "explanation": "অর্থ বাজারের অভিভাবক হিসেবে কেন্দ্রীয় ব্যাংক তালিকাভুক্ত ব্যাংকগুলোকে প্রয়োজনীয় আর্থিক সহায়তা দেয়। দেশের তালিকাভুক্ত ব্যাংকগুলো তারল্য সংকটের সময় বিভিন্ন উৎস থেকে ঋণ সংগ্রহে ব্যর্থ হলে কেন্দ্রীয় ব্যাংকের শরণাপন্ন হয়। কেন্দ্রীয় ব্যাংক অর্থ বাজারের অভিভাবক হিসেবে তালিকাভুক্ত ব্যাংকগুলোকে ঋণদানে এগিয়ে আসে। এক্ষেত্রে কেন্দ্রীয় ব্যাংক সরাসরি ঋণ প্রদান করে অথবা বন্ড ও সিকিউরিটি ইত্যাদি ক্রয়-বিক্রয়ের মাধ্যমে বাণিজ্যিক ব্যাংকগুলোর দুর্দিনে তহবিলের যোগান দিয়ে থাকে। এরূপ ভূমিকার কারণেই কেন্দ্রীয় ব্যাংককে ঋণদানের শেষ আশ্রয়স্থল বলা হয়।"
        },
        {
          "label": "গ",
          "question": "উদ্দীপকের আলোকে দামস্তর ও অর্থের যোগানের মধ্যে সম্পর্ক চিত্রের সাহায্যে ব্যাখ্যা করো।",
          "explanation": "উদ্দীপকের দামস্তর (P) ও অর্থের যোগান (M)-এর মধ্যে সম্পর্ক দেখানোর জন্য উদ্দীপকে প্রদত্ত তথ্যের ভিত্তিতে প্রয়োজনীয় পরিমাপ গ্রহণ করে চিত্রে P= f (M) রেখা তথা দামস্তর রেখা অঙ্কন করা হয়েছে। রেখাটির বিভিন্ন বিন্দুতে আনুভূমিক ও লম্ব দূরত্ব সমান হওয়ায় তা 45° রেখায় পরিণত হয়েছে। ফলে রেখাটি অর্থের যোগান ও দামস্তরের মধ্যে সমানুপাতিক সম্পর্ক তুলে ধরে। চিত্রে দেখা যায়, যখন অর্থের যোগান ১০০ কোটি টাকা থেকে বেড়ে ২০০ কোটি এবং ২০০ কোটি টাকা থেকে বেড়ে ৩০০ কোটি টাকা হয় তখন দামস্তরও সমানুপাতিকভাবে বেড়ে যথাক্রমে ৫ টাকা থেকে ১০ টাকা এবং ১০ টাকা থেকে ১৫ টাকা হয়। সুতরাং বলা যায়, অর্থের যোগান বাড়লে দামস্তরও সমানুপাতিকভাবে বাড়ে এবং অর্থের যোগান কমলে দামস্তরও সমানুপাতিকভাবে কমে।"
        },
        {
          "label": "ঘ",
          "question": "অর্থের যোগান ১০০ কোটি টাকা হতে ২০০ কোটি টাকায় বৃদ্ধি পেলে অর্থের মূল্যের ওপর কী প্রভাব পড়বে? ব্যাখ্যা করো।",
          "explanation": "অর্থের যোগান ১০০ কোটি টাকা থেকে ২০০ কোটি টাকায় বৃদ্ধি পেলে অর্থের মূল্যের ওপর ঋণাত্মক প্রভাব পড়বে। নিচে তা উদ্দীপকের আলোকে রেখাচিত্রের সাহায্যে ব্যাখ্যা করা হলো: প্রদত্ত 'ক' ও 'খ' উভয় চিত্রেই ভূমি অক্ষে অর্থের যোগান (M), 'ক' চিত্রে লম্ব অক্ষে দামস্তর (P) এবং 'খ' চিত্রে লম্ব অক্ষে মুদ্রার মূল্য পরিমাপ করা হয়েছে। 'ক' চিত্রে P= f (M) তথা দামস্তর রেখা 45° ও ঊর্ধ্বমুখী হওয়ায় তা অর্থের যোগান ও দামস্তরের মধ্যে সরাসরি ও সমানুপাতিক সম্পর্ক দেখায়। 'খ' চিত্রে Vm-g (M) তথা অর্থের মূল্যরেখা নিম্নমুখী হওয়ায় তা অর্থের যোগান ও অর্থের মূল্যের মধ্যে বিপরীতমুখী সম্পর্ক দেখায়। 'ক' চিত্রে দেখা যায়, অর্থের যোগান বৃদ্ধি পেয়ে ১০০ কোটি টাকা থেকে ২০০ কোটি টাকা ও ৩০০ কোটি টাকা হলে দামস্তরও বৃদ্ধি পেয়ে যথাক্রমে ৫ টাকা থেকে ১০ টাকা ও ১৫ টাকা হয়; কিন্তু এ অবস্থায় 'খ' চিত্রে অর্থের মূল্য যথাক্রমে ১/৫ থেকে কমে ১/১০ ও ১/১৫ হয়। অর্থাৎ অর্থের যোগান বৃদ্ধি পেলে দামস্তর বৃদ্ধি পায়; কিন্তু অর্থের মূল্য হ্রাস পায়। সুতরাং উদ্দীপকের প্রেক্ষিতে বলা যায়, অর্থের যোগান ১০০ কোটি থেকে হতে ২০০ কোটি টাকায় বৃদ্ধি পেলে অর্থের মূল্য কমে যাবে।"
        }
      ]
    }
  ]
}