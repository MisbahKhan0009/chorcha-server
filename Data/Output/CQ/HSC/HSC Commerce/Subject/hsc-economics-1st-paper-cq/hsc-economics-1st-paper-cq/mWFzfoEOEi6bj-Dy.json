{
  "title": "বরিশাল বোর্ড ২০১৭",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মি. হারেক একজন সফল কৃষক। বর্তমানে তিনি কৃষিবিষয়ক আধুনিক প্রযুক্তিগত প্রশিক্ষণ গ্রহণ করে তার স্বল্প জমিতে সীমিত সামর্থ্যের মধ্যে দুটি ফসলের চাষাবাদ করে ব্যাপক লাভবান হয়েছেন। তার সামর্থ্য সীমিত বিধায় তিনি তার অনেক স্বপ্ন বাস্তবায়ন করতে পারছেন না। আবার, সম্পদ যাতে অপচয় না হয় সেদিকে যত্নবান থেকে তিনি একটি পণ্যের ফলন বাড়িয়ে অন্যটির ফলন কমাতে পারেন।",
      "tag": "BB 17",
      "sub_questions": [
        {
          "label": "ক",
          "question": "উৎপাদন সম্ভাবনা রেখা কী?",
          "explanation": "উৎপাদন সম্ভাবনা রেখা হলো এমন একটি রেখা, যে রেখার বিভিন্ন বিন্দুতে নির্দিষ্ট পরিমাণ সম্পদ ও চলতি প্রযুক্তি সাপেক্ষে দুটি উৎপন্ন দ্রব্যের সম্ভাব্য বিভিন্ন সংমিশ্রণ নির্দেশ করে।"
        },
        {
          "label": "খ",
          "question": "উৎপাদন সম্ভাবনা রেখার ওপর কোন বিন্দুগুলো অধিক কাম্য বিন্দু?",
          "explanation": "উৎপাদন সম্ভাবনা রেখার ওপরে অবস্থিত বিন্দুগুলো অধিক কাম্য বিন্দু। সীমিত সম্পদ এবং অসীম অভাবের কারণে সৃষ্ট হয় অভাবের । অর্থনীতির এ সমস্যাটি উৎপাদন সম্ভাবনা রেখার সাহায্যে দেখানো হয়। এ রেখার ভেতরের বিন্দু সম্পদের অদক্ষ ব্যবহার নির্দেশ করে। কারণ ভেতরের বিন্দুতে সম্পদের পূর্ণ ব্যবহার হয় না। উৎপাদন সম্ভাবনা রেখার বাইরের বিন্দু অ-অর্জনযোগ্য অঞ্চলকে নির্দেশ করে। কারণ কাঙ্ক্ষিত হলেও উৎপাদন সম্ভাবনা রেখার বাইরের বিন্দুতে বর্তমান প্রযুক্তিতে উৎপাদন করা সম্ভব হয় না। অন্যদিকে উৎপাদন সম্ভাবনা রেখার উপরের বিন্দু সম্পদের দক্ষ ব্যবহার নির্দেশ করে। কারণ উক্ত বিন্দুগুলোতে সম্পদের পূর্ণ ব্যবহার হয়। সুতরাং, উৎপাদন সম্ভাবনা রেখার ওপরের বিন্দুগুলোই অধিক কাম্য।"
        },
        {
          "label": "গ",
          "question": "উদ্দীপকের আলোকে মি. হারেকের কৃষিবিষয়ক চাষাবাদ প্রক্রিয়াটি উৎপাদন সম্ভাবনা সূচির সাহায্যে ব্যাখ্যা করো ।",
          "explanation": "উদ্দীপকের মি. হারেক একজন সফল কৃষক। তিনি তার স্বল্প জমিতে সীমিত সামর্থ্যের মধ্যে দুটি ফসলের চাষাবাদ করেন। আবার, সম্পদের যাতে অপচয় না হয় সেদিকে যত্নবান থেকে তিনি একটি পণ্যের ফলন বাড়িয়ে অন্যটির ফলন কমাতে পারেন। উদ্দীপকের আলোকে মি. হারেকের কৃষিবিষয়ক চাষাবাদ প্রক্রিয়াটি একটি কাল্পনিক উৎপাদন সম্ভাবনা সূচির সাহায্যে নিচে ব্যাখ্যা করা হলো— মি. হারেকের উৎপাদন সম্ভাবনা সূচি সংমিশ্রণ X পণ্য Y পণ্য A 0 110 B 50 100 C 75 85 D 100 60 E 110 0 উদ্দীপকে উল্লিখিত মি. হারেকের উৎপাদিত দুটি পণ্য X ও Y দ্বারা নির্দেশ করা হলো। তিনি একটি পণ্যের ফলন বাড়িয়ে অন্যটির ফলন কমাতে পারেন, যা উক্ত সূচির মাধ্যমে দেখানো হলো। উক্ত সূচিতে দেখা যায়, তিনি তার সমস্ত সম্পদ নিয়োগ করলে 110 একক X পণ্য অথবা 110 একক Y পণ্য উৎপাদন করতে পারেন। কিন্তু তার X ও Y দুটি পণ্যেরই প্রয়োজন থাকায় তিনি x এর কিছু পরিমাণ ও Y এর কিছু পরিমাণ উৎপাদন করতে পারেন। এখন তিনি X ও Y পণ্যের অভাবের আপেক্ষিক গুরুত্ব অনুযায়ী উক্ত সূচির B, C ও D বিন্দুর কোন সংমিশ্রণটি উৎপাদন করবেন তা স্থির করবেন। অর্থাৎ X ও Y পণ্যের আপেক্ষিক গুরুত্বের দ্বারাই নির্ধারিত হয় তিনি B বিন্দুতে 50 একক X দ্রব্য অথবা 100 একক Y দ্রব্য, নাকি C বিন্দুতে 75 একক X দ্রব্য অথবা 85 একক Y দ্রব্য এবং D বিন্দুতে 100 একক X দ্রব্য অথবা 60 একক Y দ্রব্য উৎপাদন করবেন। এটিই হলো উদ্দীপকে বর্ণিত মি. হারেকের উৎপাদন সম্ভাবনা সূচি।"
        },
        {
          "label": "ঘ",
          "question": "উদ্দীপকের আলোকে প্রাপ্ত সূচি থেকে কীভাবে তা রেখাচিত্রের মাধ্যমে ব্যাখ্যা করবে?",
          "explanation": "উপরে তৈরিকৃত সূচিটির ভিত্তিতে নিচে একটি উৎপাদন সম্ভাবনা রেখা অঙ্কন করা হলো— চিত্রে ভূমি অক্ষে X পণ্য ও লম্ব অক্ষে Y পণ্য উৎপাদনের পরিমাণ পরিমাপ করা হয়েছে। উৎপাদন সম্ভাবনা সূচিটি অনুযায়ী, প্রদত্ত সম্পদ দ্বারা প্রচলিত প্রযুক্তির অধীনে X পণ্যের 0 একক ও Y পণ্যের 110 একক উৎপাদিত হয়। চিত্রে যা A বিন্দু দ্বারা নির্দেশিত হয়েছে। আবার, একইভাবে সমপরিমাণ সম্পদ দ্বারা B সংমিশ্রণ অর্থাৎ X পণ্যের 50 একক ও Y পণ্যের 100 একক (চিত্রে B বিন্দু দ্বারা নির্দেশিত)। C সংমিশ্রণ তথা X পণ্যের 75 একক ও Y পণ্যের 85 একক (চিত্রে C বিন্দু দ্বারা নির্দেশিত) D সংমিশ্রণ তথা X পণ্যের 100 একক এবং Y পণ্যের 60 একক (চিত্রে D বিন্দু দ্বারা নির্দেশিত) এবং E সংমিশ্রণ অর্থাৎ X পণ্যের 110 একক ও Y পণ্যের O একক (E বিন্দু দ্বারা নির্দেশিত) উৎপাদিত হয়। এখন X ও Y পণ্য উৎপাদনের বিভিন্ন সংমিশ্রণ নির্দেশক A, B, C, D ও E বিন্দুগুলো যুক্ত করে AE রেখাটি টানা হলো। এটিই হলো উদ্দীপকে প্রদত্ত তথ্যের ভিত্তিতে অঙ্কিত উৎপাদন সম্ভাবনা রেখা।"
        }
      ]
    },
    {
      "number": "2",
      "uddipok": "নিচের চিত্রটি লক্ষ কর এবং সংশ্লিষ্ট প্রশ্নগুলোর উত্তর দাও:",
      "tag": "MB 23,BB 17",
      "sub_questions": [
        {
          "label": "ক",
          "question": "উপযোগ কাকে বলে?",
          "explanation": "কোনো দ্রব্যের মধ্যে মানুষের অভাব পূরণের যে ক্ষমতা বা গুণ থাকে তাকে অর্থনীতিতে উপযোগ বলে ।"
        },
        {
          "label": "খ",
          "question": "প্রান্তিক উপযোগ কখন বাড়তে থাকে?",
          "explanation": "ভোগের প্রাথমিক পর্যায়ে প্রান্তিক উপযোগ বাড়তে থাকে । অতিরিক্ত এক একক দ্রব্য ভোগ করলে মোট উপযোগে যে বৃদ্ধি হয় তাকে প্রান্তিক উপযোগ বলে । যদি ভোক্তা একই দ্রব্যের ভোগের পরিমাণ বাড়াতে থাকে তবে ঐ দ্রব্যের প্রান্তিক উপযোগ ক্রমান্বয়ে হ্রাস পায়। তবে ভোক্তা যখন শূন্য থেকে ভোগ বাড়ায় তখন প্রথম পর্যায়ে মোট উপযোগ ক্রমবর্ধমান হারে বাড়ে, অর্থাৎ প্রান্তিক উপযোগ বৃদ্ধি পায়। সুতরাং বলা যায়, ভোগের প্রাথমিক অবস্থায় প্রান্তিক উপযোগ বাড়তে থাকে ।"
        },
        {
          "label": "গ",
          "question": "উদ্দীপকের চিত্র থেকে কীভাবে ক্রমহ্রাসমান প্রান্তিক উপযোগ বিধিটি ব্যাখ্যা করবে?",
          "explanation": "উদ্দীপকের আলোকে নিচে ক্রমহ্রাসমান প্রান্তিক উপযোগ বিধিটি ব্যাখ্যা করা হলো ক্রমহ্রাসমান প্রান্তিক উপযোগ বিধি অনুযায়ী, অন্যান্য বিষয় অপরিবর্তিত থাকা অবস্থায় কোনো ব্যক্তি একটি দ্রব্যের যত বেশি পরিমাণ ভোগ করে, তার নিকট ঐ দ্রব্যের প্রান্তিক উপযোগ ক্রমান্বয়ে হ্রাস পায়। এমনকি একসময় তা শূন্যও হতে পারে। এই বিষয়টিই উদ্দীপকের চিত্রটিতে বর্ণনা করা হয়েছে। রেখাচিত্রে ভূমি অক্ষে (OX) দ্রব্যের একক এবং লম্ব অক্ষে (OY) প্রান্তিক উপযোগ ও দাম পরিমাপ করা হয়েছে। চিত্রে দেখা যায় দ্রব্যের দাম যখন 20 টাকা তখন চাহিদার পরিমাণ হলো 5 একক; প্রান্তিক উপযোগ হলো aa' । দাম কমে যখন 15 টাকা হলো তখন চাহিদার পরিমাণ বেড়ে হলো 10 একক, কিন্তু প্রান্তিক উপযোগ কমে হয়েছে bb’। আবার দাম আরও কমে যখন 10 টাকা হয় তখন চাহিদার পরিমাণ বেড়ে হয় 15 একক এবং প্রান্তিক উপযোগ আরও কমে হয়েছে cc'। সুতরাং এখানে বলা যায়, দাম কমার ফলে কোনো ব্যক্তি কোনো দ্রব্যের যত বেশি পরিমাণ ভোগ করে তার নিকট ঐ দ্রব্যের প্রান্তিক উপযোগ তত কমতে থাকে অর্থাৎ এখানে ক্রমহ্রাসমান প্রান্তিক উপযোগ বিধিটি কার্যকর হয়েছে।"
        },
        {
          "label": "ঘ",
          "question": "উদ্দীপকের চিত্রের MU রেখাটি ভূমি অক্ষকে ছেদ করে আরো নিচে গমন করলে দাম ও প্রান্তিক উপযোগের কীরূপ পরিবর্তন ঘটবে?",
          "explanation": "উদ্দীপকের চিত্রের MU রেখাটি ভূমি অক্ষকে ছেদ করে আরও নিচে গমন করলে দাম ও প্রান্তিক উপযোগ উভয়টিই ঋণাত্মক হবে । রেখাচিত্রে ভূমি অক্ষে দ্রব্যের একক এবং লম্ব অক্ষে প্রান্তিক উপযোগ ও দাম নির্দেশ করা হয়েছে। চিত্রে দেখা যায় দ্রব্যের দাম যখন 20 টাকা তখন চাহিদার পরিমাণ হলো 5 একক এবং প্রান্তিক উপযোগ হলো aa' । দাম কমে যখন 15 টাকা হলো তখন চাহিদার পরিমাণ বেড়ে হলো 10 একক, কিন্তু প্রান্তিক উপযোগ কমে bb′ হয়েছে। আবার দাম আরো কমে যখন 10 টাকা হয়েছে তখন চাহিদার পরিমাণ বেড়ে 15 একক হয়েছে, কিন্তু প্রান্তিক উপযোগ আরো কমে cc' হয়েছে । এখন দ্রব্যের দাম আরও কমে গেলে দ্রব্যের চাহিদা আরও বেড়ে যাবে এবং প্রান্তিক উপযোগ তখন শূন্যও হতে পারে, যা চিত্রে d বিন্দু দ্বারা দেখানো হয়েছে । এরপর যদি দ্রব্যের চাহিদা আরও বাড়ানো হয় তাহলে প্রান্তিক উপযোগ ও দাম উভয়ই ঋণাত্মক হবে। যা চিত্রের e বিন্দু দ্বারা দেখানো হয়েছে। সুতরাং বলা যায়, উদ্দীপকের চিত্রটির MU রেখাটি যখন ভূমি অক্ষকে ছেদ করে তখন দাম ও প্রান্তিক উপযোগ শূন্য হয় আর যখন রেখাটি ভূমি অক্ষকে ছেদ করে নিচে গমন করে তখন দাম ও প্রান্তিক উপযোগ উভয়টিই ঋণাত্মক হয় ।"
        }
      ]
    },
    {
      "number": "3",
      "uddipok": "নিচের উদ্দীপকটি লক্ষ কর এবং সংশ্লিষ্ট প্রশ্নগুলোর উত্তর দাও: দাম (P) (টাকা) ১ নং দ্রব্যের চাহিদার পরিমাণ ( Q 1 ) \\left(Q_{1}\\right) ( Q 1 ​ ) একক ২ নং দ্রব্যের চাহিদার পরিমাণ ( Q 2 ) \\left(Q_{2}\\right) ( Q 2 ​ ) একক 10 50 50 8 80 5 পরিবর্তন 60% 10%",
      "tag": "BB 17",
      "sub_questions": [
        {
          "label": "ক",
          "question": "চাহিদা অপেক্ষক কী?",
          "explanation": "অন্যান্য অবস্থা অপরিবর্তিত (ভোক্তার আয়, রুচি, অভ্যাস, বিকল্প দ্রব্যের দাম) থাকলে দ্রব্যের দাম (P) ও চাহিদার (Q) মধ্যে যে নির্ভরশীলতার সম্পর্ক তা যখন গাণিতিক উপায়ে প্রকাশ করা হয় তাকে চাহিদা অপেক্ষক বলে ।"
        },
        {
          "label": "খ",
          "question": "দামের সাথে বিলাসজাত এবং নিত্যপ্রয়োজীয় দ্রব্যের সম্পর্ক কীরূপ হয়?",
          "explanation": "দামের সাথে বিলাসজাত দ্রব্যের সমমুখী এবং নিত্যপ্রয়োজনীয় দ্রব্যের বিপরীতমুখী সম্পর্ক বিরাজ করে। বিলাসজাত দ্রব্যের ক্ষেত্রে দাম ও চাহিদার মধ্যকার সম্পর্ক সমমুখী হয়। কেননা বিলাসজাত দ্রব্য সমাজে ভোক্তার মর্যাদা বৃদ্ধি বা আভিজাত্য দেখানোর জন্য ব্যবহৃত হয়। তাই এসব দ্রব্যের দাম বাড়লেই ক্রেতা আরো বেশি ক্রয় করতে চায়। আর অন্যান্য অবস্থা অপরিবর্তিত থাকা অবস্থায় নিত্যপ্রয়োজনীয় দ্রব্যের ক্ষেত্রে দ্রব্যের দাম হ্রাস পেলে তার চাহিদা বৃদ্ধি পায় আর দাম বৃদ্ধি পেলে তার চাহিদা হ্রাস পায়। নিত্যপ্রয়োজনীয় দ্রব্যের ক্ষেত্রে দাম ও চাহিদার মধ্যে এ বিপরীতমুখী সম্পর্ক পরিলক্ষিত হয়।"
        },
        {
          "label": "গ",
          "question": "উদ্দীপক থেকে উভয় প্রকার দ্রব্যের চাহিদার স্থিতিস্থাপকতা নির্ণয় করে প্রাপ্ত ফলাফলের ওপর মন্তব্য করো ।",
          "explanation": "চাহিদা স্থিতিস্থাপকতা নির্ণয় চাহিদা স্থিতিস্থাপকতা ( Ed​) হলো দামের শতকরা পরিবর্তনের ফলে চাহিদার শতকরা কী পরিবর্তন হয়, তার অনুপাত। Ed​=দামের শতকরা পরিবর্তনচাহিদার শতকরা পরিবর্তন​ ১. দামের শতকরা পরিবর্তন প্রাথমিক দাম ( P1​) = ১০ টাকা পরিবর্তিত দাম ( P2​) = ৮ টাকা শতকরা পরিবর্তন = 108−10​×100=10−2​×100=−২০% ২. ১ নং দ্রব্যের স্থিতিস্থাপকতা ( Ed1​) ১ নং দ্রব্যের চাহিদার শতকরা পরিবর্তন = ৬০% Ed1​=−২০%৬০%​=−৩ স্থিতিস্থাপকতা পরিমাপের জন্য আমরা ঋণাত্মক চিহ্ন উপেক্ষা করি। সুতরাং, Ed1​=৩। ৩. ২ নং দ্রব্যের স্থিতিস্থাপকতা ( Ed2​) ২ নং দ্রব্যের চাহিদার শতকরা পরিবর্তন = ১০% Ed2​=−২০%১০%​=−০.৫ স্থিতিস্থাপকতা পরিমাপের জন্য আমরা ঋণাত্মক চিহ্ন উপেক্ষা করি। সুতরাং, Ed2​=০.৫। ফলাফলের ওপর মন্তব্য প্রাপ্ত ফলাফলের ভিত্তিতে আমরা উভয় দ্রব্যের প্রকৃতি সম্পর্কে মন্তব্য করতে পারি: ১ নং দ্রব্য : এই দ্রব্যের স্থিতিস্থাপকতার মান ৩, যা এক (1)-এর চেয়ে বেশি (3>1)। এর অর্থ হলো, দামের ২০% পরিবর্তনের ফলে চাহিদার পরিমাণ ৬০% পরিবর্তিত হয়েছে। এমন স্থিতিস্থাপক (Elastic) চাহিদা সাধারণত বিলাসবহুল দ্রব্যের ক্ষেত্রে দেখা যায়, কারণ দাম কমলে ভোক্তারা সহজেই এর ব্যবহার বাড়াতে পারে। ২ নং দ্রব্য : এই দ্রব্যের স্থিতিস্থাপকতার মান ০.৫, যা এক (1)-এর চেয়ে কম (0.5<1)। এর অর্থ হলো, দামের ২০% পরিবর্তনের ফলে চাহিদার পরিমাণ মাত্র ১০% পরিবর্তিত হয়েছে। এমন অস্থিতিস্থাপক (Inelastic) চাহিদা সাধারণত নিত্যপ্রয়োজনীয় দ্রব্যের ক্ষেত্রে দেখা যায়, কারণ দাম বাড়লেও ভোক্তারা এর ব্যবহার খুব বেশি কমাতে পারে না।"
        },
        {
          "label": "ঘ",
          "question": "উদ্দীপকের আলোকে উভয় প্রকার দ্রব্যের প্রকৃতি নির্বাচন করে তাদের মধ্যে পার্থক্য দেখাও।",
          "explanation": "দ্রব্যের প্রকৃতি নির্বাচন আগের উত্তর থেকে আমরা চাহিদা স্থিতিস্থাপকতার মান পেয়েছি: ১ নং দ্রব্যের স্থিতিস্থাপকতা ( Ed1​) = ৩ ২ নং দ্রব্যের স্থিতিস্থাপকতা ( Ed2​) = ০.৫ এই মানগুলোর ওপর ভিত্তি করে, আমরা দ্রব্যের প্রকৃতি নির্ধারণ করতে পারি। ১ নং দ্রব্য : যেহেতু এর স্থিতিস্থাপকতার মান ১-এর বেশি ( Ed1​=৩>১), তাই এই দ্রব্যটি একটি স্থিতিস্থাপক (Elastic) দ্রব্য। এই ধরনের দ্রব্য সাধারণত বিলাসবহুল প্রকৃতির হয়। কারণ, দামের পরিবর্তনের সাথে সাথে চাহিদার পরিমাণ খুব বেশি পরিবর্তন হয়। ২ নং দ্রব্য : এর স্থিতিস্থাপকতার মান ১-এর কম ( Ed2​=০.৫<১), তাই এটি একটি অস্থিতিস্থাপক (Inelastic) দ্রব্য। এই ধরনের দ্রব্য সাধারণত নিত্যপ্রয়োজনীয় প্রকৃতির হয়। কারণ, দামের পরিবর্তনের সাথে সাথে চাহিদার পরিমাণ খুব বেশি পরিবর্তন হয় না। পার্থক্য উভয় প্রকার দ্রব্যের প্রকৃতির মধ্যে মূল পার্থক্য নিচে তুলে ধরা হলো: বৈশিষ্ট্যের ভিত্তি ১ নং দ্রব্য (স্থিতিস্থাপক) ২ নং দ্রব্য (অস্থিতিস্থাপক) প্রকৃতি সাধারণত বিলাসবহুল বা বিকল্প দ্রব্য। সাধারণত নিত্যপ্রয়োজনীয় দ্রব্য। স্থিতিস্থাপকতার মান স্থিতিস্থাপকতার মান ১-এর বেশি ( Ed​>1)। স্থিতিস্থাপকতার মান ১-এর কম ( Ed​<1)। দামের প্রভাব দামের সামান্য পরিবর্তন চাহিদার পরিমাণে বড় পরিবর্তন ঘটায়। দামের বড় পরিবর্তনও চাহিদার পরিমাণে সামান্য পরিবর্তন ঘটায়। ভোগকারীর আচরণ দাম সংবেদনশীল। দাম বাড়লে ভোগকারী এর ব্যবহার সহজে কমাতে পারে। দামের প্রতি কম সংবেদনশীল। দাম বাড়লেও এর ভোগ খুব বেশি কমানো সম্ভব হয় না। বিক্রেতার আয় দাম কমিয়ে আয় বাড়ানো যায়। দাম বাড়িয়ে আয় বাড়ানো যায়।"
        }
      ]
    },
    {
      "number": "4",
      "uddipok": "মি. ‘X’একজন বিচক্ষণ উৎপাদনকারী। তিনি কারখানা স্থাপন করতে গিয়ে লক্ষ করেন যে, কিছু উপকরণ একবারই নিয়োগ করতে হয় এবং উৎপাদন না করলেও সেগুলোর ব্যয় বহন করতে হয়। আবার, কিছু উপকরণ বার বার নিয়োগ করতে হয় বলে ব্যয়েরও পরিবর্তন ঘটে।",
      "tag": "BB 17",
      "sub_questions": [
        {
          "label": "ক",
          "question": "উৎপাদন কী?",
          "explanation": "মানুষ নিজের বুদ্ধিমত্তা ও কারিগরি জ্ঞান খাটিয়ে বস্তুর মধ্যে যে নতুন উপযোগ সৃষ্টি করে তাকে অর্থনীতিতে উৎপাদন বলে ।"
        },
        {
          "label": "খ",
          "question": "অর্থনীতিতে স্বল্পকাল ও দীর্ঘকাল বলতে কী বোঝায়?",
          "explanation": "অর্থনীতিতে স্বল্পকাল বলতে সেই সময়কে বোঝায় যখন স্থির ও পরিবর্তনীয় উপকরণগুলোর সমন্বিত প্রয়োগের ওপর উৎপাদন নির্ভরশীল হয়। স্বল্পকালে উৎপাদনের পরিমাণের পরিবর্তনের সাথে স্থির ব্যয়ের কোনো পরিবর্তন হয় না। তবে উৎপাদনে নিয়োজিত বিভিন্ন পরিবর্তনশীল উপকরণের জন্য ফার্ম ব্যয় করে থাকে, যা পরিবর্তনশীল ব্যয় নামে পরিচিত । পক্ষান্তরে, দীর্ঘকাল হলো এমন একটি সময় যখন নির্দিষ্ট প্রযুক্তি সাপেক্ষে সকল উপকরণই পরিবর্তনযোগ্য। এ সময়ে ফার্ম বা শিল্প উৎপাদনে নিয়োজিত যেকোনো উপকরণের পরিমাণ বাড়াতে বা কমাতে পারে। দীর্ঘমেয়াদে স্থির ব্যয়ের অস্তিত্ব থাকে না ।"
        },
        {
          "label": "গ",
          "question": "উদ্দীপক থেকে মি. ‘X' এর উৎপাদন প্রক্রিয়াটি বুঝিয়ে লেখ ।",
          "explanation": "উদ্দীপকের মি. ‘X’ একজন উৎপাদনকারী। তিনি কারখানা স্থাপন করতে গিয়ে লক্ষ করেন যে, কিছু উপকরণ একবারই নিয়োগ করতে হয় এবং উৎপাদন না করলেও সেগুলোর ব্যয় বহন করতে হয়। এটা হলো ফার্মের স্থির ব্যয়। কেননা স্থির ব্যয় হলো উৎপাদন ব্যয়ের মধ্যে এমন কিছু ব্যয়, যা উৎপাদনের পরিমাণ হ্রাস-বৃদ্ধির সাথে জড়িত নয়। অর্থাৎ উৎপাদনের পরিমাণ যাই হোক না কেন এ ধরনের ব্যয়ের কোনো পরিবর্তন হয় না। যেমন- বাড়ি ভাড়া, স্থায়ী কর্মচারীদের বেতন, যন্ত্রপাতির ব্যয় প্রভৃতি। সুতরাং, মি. ‘X’ এর ব্যয়ের এই অংশটি হলো তার কারখানা স্থাপনের মোট স্থির ব্যয়। আবার, মি. ‘X’ দেখলেন যে, কিছু উপকরণ বার বার নিয়োগ করতে হয় বলে ব্যয়েরও পরিবর্তন ঘটে। এই ব্যয় মি. ‘X’ এর পরিবর্তনীয় ব্যয়। কেননা উৎপাদনের পরিমাণ পরিবর্তনের সাথে সাথে যে ব্যয়ের পরিবর্তন হয় তাকে পরিবর্তনীয় ব্যয় বলে। যেমন- অস্থায়ী শ্রমিকের মজুরি, কাঁচামালের দাম, পরিবহণ ব্যয় প্রভৃতি। সুতরাং, মি. ‘X’ এর ব্যয়ের এই অংশটি হলো তার কারখানার মোট পরিবর্তনীয় ব্যয়। উদ্দীপকের মি. ‘X’ এর উৎপাদন প্রক্রিয়ায় তাকে স্থির ব্যয় ও পরিবর্তনীয় ব্যয় বহন করতে হয় ।"
        },
        {
          "label": "ঘ",
          "question": "উদ্দীপকের আলোকে TC (মোট ব্যয়) ও AC (গড় ব্যয়) কীভাবে নির্ণয় করা যায়?",
          "explanation": "উদ্দীপকের আলোকে নিচে TC (মোট ব্যয়) ও AC (গড় ব্যয়) নির্ণয় করা হলো— কোনো নির্দিষ্ট সময়ে একটি নির্দিষ্ট পরিমাণ দ্রব্য উৎপাদনের জন্য মোট যে পরিমাণ ব্যয় হয় তাকে মোট ব্যয় বলে। মোট ব্যয় দুই প্রকারের হয়, যথা- স্থির ব্যয় ও পরিবর্তনীয় ব্যয়। উৎপাদনের পরিমাণ বাড়ালে বা কমালে যে ব্যয়ের কোনো পরিবর্তন হয় না তাকে স্থির ব্যয় বলে। আর উৎপাদনের পরিমাণ পরিবর্তনের সাথে সাথে যে ব্যয় পরিবর্তিত হয়, তাকে পরিবর্তনীয় ব্যয় বলে। উদ্দীপকের মি. ‘X’ কারখানা স্থাপন করতে গিয়ে দেখেন উৎপাদন না করলেও তাকে কিছু ব্যয় বহন করতে হয় যা তার স্থির ব্যয় এবং উপাদান পরিবর্তনের সাথে সাথে যে ব্যয়েরও পরিবর্তন হয় তা হলো তার পরিবর্তনীয় ব্যয়। সুতরাং, মি. ‘X' এর স্থির ও পরিবর্তনীয় ব্যয়ের যোগফলই হলো তার মোট ব্যয় । অন্যদিকে, কোনো দ্রব্যের প্রতি একক উৎপাদনের জন্য গড়ে যে ব্যয় হয় তাকে গড় ব্যয় বলে । অর্থাৎ, গড় ব্যয় =  মোট উৎপাদন ব্যয় (TC)   মোট উৎপাদনের পরিমাণ (Q)  \\frac{\\text { মোট উৎপাদন ব্যয় (TC) }}{\\text { মোট উৎপাদনের পরিমাণ (Q) }}   মোট   উৎপাদনের   পরিমাণ  (Q)    মোট   উৎপাদন   ব্যয়  (TC)  ​ উদ্দীপকে মি. ‘X’ এর মোট ব্যয় দেওয়া আছে, কিন্তু তিনি কি পরিমাণ উৎপাদন করেন তা বলা হয়নি। তাই বলা যায়, মি. ‘X’ এর উৎপাদনের গড় ব্যয় নির্ণয় করার জন্য তার মোট ব্যয়কে মোট উৎপাদনের পরিমাণ দ্বারা ভাগ করতে হবে।"
        }
      ]
    },
    {
      "number": "5",
      "uddipok": "নিম্নের চিত্রটি লক্ষ করো এবং সংশ্লিষ্ট প্রশ্নগুলোর উত্তর দাও:",
      "tag": "CTG.B 21,BB 19,BB 17",
      "sub_questions": [
        {
          "label": "ক",
          "question": "পূর্ণ প্রতিযোগিতামূলক বাজার কী?",
          "explanation": "যে বাজারে বহু সংখ্যক ক্রেতা ও বিক্রেতা একটি সমজাতীয় দ্রব্য একটি নির্দিষ্ট দামে ক্রয়-বিক্রয় করে, তাকে পূর্ণ প্রতিযোগিতামূলক বাজীর বলে।"
        },
        {
          "label": "খ",
          "question": "কেন একচেটিয়া বাজারে বিক্রেতাকে দামের স্রষ্টা বলা হয়?",
          "explanation": "একচেটিয়া বাজারে বিক্রেতাকে দাম সৃষ্টিকারী বলা হয় কারণ বিক্রেতা তার ইচ্ছা অনুযায়ী পণ্যের দাম অথবা যোগান নিয়ন্ত্রণ করতে পারে। বাজারে একটি মাত্র ফার্ম থাকলে, উৎপাদিত পণ্যের নিকট বিকল্প দ্রব্য না থাকলে এবং সর্বোপরি প্রতিযোগী ফার্মের প্রবেশাধিকার না থাকলে পণ্যের যোগানের ওপর ঐ ফার্মের পূর্ণ নিয়ন্ত্রণ বজায় থাকে। এক্ষেত্রে একটি ফার্ম পণ্যের দামের ওপর একক প্রভাব বিস্তার করতে পারে। অর্থাৎ, ফার্ম প্রয়োজনে দাম বাড়াতে পারে কিংবা কমাতে পারে। এ বাজারে দাম নির্ধারণে ক্রেতার কোনো ভূমিকা নেই। বিক্রেতা নিজেই তার পণ্যের দাম নির্ধারণ করে। এজন্য একচেটিয়া বাজারে বিক্রেতাকে দাম সৃষ্টিকারী বলা হয়।"
        },
        {
          "label": "গ",
          "question": "উদ্দীপকের আলোকে মুনাফার পরিমাণ নির্ণয় করো।",
          "explanation": "উদ্দীপকের চিত্রটি একচেটিয়া বাজারে স্বল্পকালীন ভারসাম্যের ইঙ্গিত করছে। উক্ত চিত্রের মাধ্যমে মুনাফার পরিমাণ নির্ণয় করা হলো: একচেটিয়া বাজারে ফার্মের স্বল্পকালীন গড় আয় (AR) বা দাম (P) যদি স্বল্পকালীন গড় ব্যয়ের (AC) চেয়ে বেশি হয় তাহলে ফার্ম স্বল্পকালে অস্বাভাবিক মুনাফা অর্জন করবে। চিত্রে, MC হচ্ছে প্রান্তিক ব্যয় রেখা এবং MR হচ্ছে প্রান্তিক আয় রেখা। E বিন্দুতে MC রেখা MR রেখাকে নিচের দিক থেকে ছেদ করে উপরের দিকে ওঠে যাওয়ায় ভারসাম্য অর্জিত হয়েছে। ফলে OP ভারসাম্য দাম এবং OQ ভারসাম্য পরিমাণ। এখানে OQ উৎপাদন স্তরে গড় আয়, গড় ব্যয়ের চেয়ে বেশি। তাই ফার্ম অস্বাভাবিক মুনাফা অর্জন করবে। আমরা জানি, মুনাফা (গ) = মোট আয় (TR) - মোট ব্যয় (TC) = ( A R × Q ) − ( A C × Q ) = O P G Q − O P 1 H Q = P P 1 H G ,  অস্বাভাবিক মুনাফা  \\begin{array}{l}=(\\mathrm{AR} \\times \\mathrm{Q})-(\\mathrm{A} C \\times \\mathrm{Q}) \\\\ =\\mathrm{OPGQ}-\\mathrm{OP}_{1} \\mathrm{HQ} \\\\ =\\mathrm{PP}_{1} \\mathrm{HG}, \\text { অস্বাভাবিক মুনাফা }\\end{array} = ( AR × Q ) − ( A C × Q ) = OPGQ − OP 1 ​ HQ = PP 1 ​ HG ,   অস্বাভাবিক   মুনাফা   ​ সুতরাং ফার্ম ভারসাম্য বিন্দু E তে অস্বাভাবিক মুনাফা অর্জন করছে। এ মুনাফার পরিমাণ হলো PP1HG ক্ষেত্রের সমান।"
        },
        {
          "label": "ঘ",
          "question": "উল্লিখিত মুনাফা কি সকল ক্ষেত্রে অর্জন করা সম্ভব? যুক্তিসহ মতামত দাও।",
          "explanation": "একচেটিয়া ফার্ম একটি শক্তিশালী উৎপাদনব্যবস্থা হলেও এটির পক্ষে সবসময় চিত্রে প্রদর্শিত মুনাফা তথা অস্বাভাবিক মুনাফা অর্জন করা সম্ভব নয়। স্বল্পকালীন সময়ে কখনো কখনো একচেটিয়া ফার্ম ভারসাম্য অবস্থায় এমন পরিস্থিতিরও সম্মুখীন হতে পারে যেখানে ভারসাম্য বিন্দুতে তার গড় আয় (AR) = গড় ব্যয় (AC) অর্থাৎ AR = AC হয়। এ অবস্থায় ফার্ম কেবল স্বাভাবিক মুনাফা অর্জন করে। একচেটিয়া ফার্মের জন্য এমন ভারসাম্যের সৃষ্টি হলে তার পক্ষে কেবল স্বাভাবিক মুনাফা অর্জন সম্ভব হবে। আবার, স্বল্পকালে একচেটিয়া ফার্ম কখনও কখনও ক্ষতি স্বীকার করেও ভারসাম্য অর্জন করতে পারে। এ অবস্থায় ভারসাম্য স্থলে AC < AR হয়। অবশ্য এ পরিস্থিতিতে ফার্মকে সিদ্ধান্ত নিতে হয়, সে কতটা ক্ষতি স্বীকার করেও উৎপাদন কাজ চালিয়ে যাবে। এক্ষেত্রে বিবেচ্য বিষয় হলো ফার্ম ভারসাম্য অবস্থায় বিক্রয়লব্ধ অর্থ দিয়ে পরিবর্তনীয় ব্যয়ের সম্পূর্ণটা এবং স্থির ব্যয়ের অংশবিশেষ মেটাতে সক্ষম হচ্ছে কি না। যদি ফার্ম তা পারে তবে ক্ষতি ন্যূনতম রাখার জন্য উৎপাদন কাজ চালিয়ে যাবে। কিন্তু যখন তার পক্ষে এমনটি করা সম্ভব হবে না, তখন উৎপাদন কাজ বন্ধ করে দিবে। এ ভারসাম্য স্থলে ফার্মের AC > P = AR > AVC হলে এমন অবস্থা অর্জিত হবে। এক্ষেত্রে P হলো দাম ও AVC হলো গড় পরিবর্তনীয় ব্যয়।। সুতরাং বলা যায়, একচেটিয়া ফার্মের পক্ষে সকল ক্ষেত্রেই অস্বাভাবিক মুনাফা বা চিত্রে উল্লিখিত মুনাফা অর্জন করা সম্ভব নয়।"
        }
      ]
    },
    {
      "number": "6",
      "uddipok": "রোহিনী পেশায় একজন নারী শ্রমিক । তার আর্থিক অবস্থা যেমন দুর্বল তেমনি সে অদক্ষ বলে মালিক প্রায়ই তাকে ঠকায়। আবার, সে একা অনেক সময় মালিকের অযৌক্তিক অনিয়মের বিরুদ্ধে প্রতিবাদ করতে পারে না। কেননা মালিক যেকোনো সময় তাকে ছাঁটাই করতে পারে। তাই সে অনেক সময় অন্য শ্রমিকদের নিয়ে মালিকের বিরুদ্ধে প্রতিবাদ করতে চায় ।",
      "tag": "BB 17",
      "sub_questions": [
        {
          "label": "ক",
          "question": "শ্রমিকসংঘ কী?",
          "explanation": "শ্রমিক সংঘ হলো শ্রমিকদের একটি স্থায়ী সংগঠন, যা তাদের কাজের বর্তমান অবস্থা বজায় রাখার জন্য অথবা অবস্থার উন্নতির জন্য চেষ্টা করে।"
        },
        {
          "label": "খ",
          "question": "শ্রমিকসংঘ কি মজুরি বাড়াতে পারে?",
          "explanation": "শ্রমিকসংঘ মালিকপক্ষের সাথে দরকষাকষি করে প্রত্যক্ষভাবে মজুরি বৃদ্ধি করতে পারে না, তবে পরোক্ষভাবে মজুরি বৃদ্ধি করতে পারে। শ্রমিকগণ যৌথভাবে অর্থাৎ শ্রমিক সংঘের মাধ্যমে মালিক পক্ষের সাথে দরকষাকষি করে মজুরি বৃদ্ধি করতে পারে। শ্রমিকদের দক্ষতা বৃদ্ধির মাধ্যমে উৎপাদন বাড়িয়ে শ্রমিক সংঘ মজুরির হার বৃদ্ধি করার জন্য উদ্যোগ গ্রহণ করতে পারে।"
        },
        {
          "label": "গ",
          "question": "উদ্দীপকের আলোকে রোহিনীর মতো শ্রমিকদের স্বল্প দক্ষতার কারণ কী কী?",
          "explanation": "উদ্দীপকের রোহিনী একজন নারী শ্রমিক। তার আর্থিক অবস্থা যেমন দুর্বল তেমনি সে অদক্ষ বলে মালিক তাকে প্রায়ই ঠকায়। রোহিনীর মতো শ্রমিকদের স্বল্প দক্ষতার পেছনে অনেকগুলো কারণ রয়েছে। সেগুলো নিম্নরূপ- প্রথমত, শ্রমিকদের স্বল্প দক্ষতার অন্যতম প্রধান কারণ হলো শিক্ষার অভাব। শিক্ষার অভাবে শ্রমিকরা দক্ষতা অর্জন করতে পারে না । দ্বিতীয়ত, শ্রমিকদের স্বল্প দক্ষতার আরেকটি প্রধান কারণ হলো কারিগরি জ্ঞানের অভাব। অদক্ষ শ্রমিকরা উৎপাদনের আধুনিক যন্ত্রপাতি ও কলা- কৌশল সম্বন্ধে সম্পূর্ণ অজ্ঞ। কারিগরি জ্ঞানের অভাবে তারা মান্ধাতার আমলের উৎপাদন পদ্ধতি অনুসরণ করে; ফলে তাদের উৎপাদনশীলতা কম হয়। তৃতীয়ত, শ্রমিকদের স্বল্প দক্ষতার আরেকটি কারণ হলো প্রশিক্ষণের সুযোগ সুবিধার অভাব। নিয়মিত প্রশিক্ষণের অভাবে শ্রমিকরা তাদের কর্মদক্ষতা বৃদ্ধি করতে পারে না । চতুর্থত, শ্রমিকরা তাদের দৈনন্দিন প্রয়োজন মেটানোর জন্য প্রয়োজনীয় মজুরি না পাওয়ায় তাদের কর্মস্পৃহা নষ্ট হয় এবং দক্ষতার সাথে কাজ করতে পারে না। উপরে উল্লিখিত কারণগুলোর জন্যই উদ্দীপকের রোহিনীর মতো শ্রমিকরা স্বল্প দক্ষ হয়।"
        },
        {
          "label": "ঘ",
          "question": "শ্রমিকসংঘ কীভাবে তাদের ভাগ্যের পরিবর্তন ঘটাতে পারে? ব্যাখ্যা করো ।",
          "explanation": "শ্রমিকদের স্বার্থ রক্ষা এবং সম্মিলিত উদ্যোগের মাধ্যমে জীবনযাত্রার মান বৃদ্ধির লক্ষ্যে যে স্থায়ী সংগঠন গড়ে তোলা হয়, তাকে শ্রমিক সংঘ বলে । শ্রমিক সংঘ নিচের কার্যাবলি গ্রহণ করে তাদের ভাগ্যের পরিবর্তন ঘটাতে পারে— প্রথমত, শ্রমিক সংঘ শ্রমিকদের দৈহিক ও মানসিক উন্নতি, কর্মদক্ষতা বৃদ্ধি, শ্রমিক কল্যাণ প্রভৃতি উদ্দেশ্য সাধনের জন্য যেসব কাজ করে, সেগুলোকে কল্যাণমূলক বা ভ্রাতৃত্বমূলক কাজ বলে। এ জন্য শ্রমিক সংঘ শ্রমিকদের জন্য শিক্ষা, চিকিৎসা, চিত্তবিনোদনের ব্যবস্থা করে থাকে। আবার শ্রমিকদের আর্থিক দুরবস্থার সময় তাদেরকে আর্থিকভাবে সাহায্যও করে। দ্বিতীয়ত, শ্রমিক ও নিয়োগকর্তার মধ্যে বিরাজমান দ্বন্দ্ব থেকে শ্রমিক সংঘের সংগ্রামী কার্যাবলির উৎপত্তি। শ্রমিকদের ন্যায্য দাবি-দাওয়া আদায়ের জন্য নিয়োগকারী বা মালিকের ওপর যে চাপ সৃষ্টি ও দরকষাকষি করে তা শ্রমিক সংঘের সংগ্রামী কার্যাবলির মধ্যে পড়ে । তৃতীয়ত, শ্রমিক সংঘ শ্রমিকদের স্বার্থরক্ষার জন্য বিভিন্ন রাজনৈতিক কার্যাবলি যেমন: আইন প্রণয়ন, দল গঠন, আইন সভায় প্রতিনিধি প্রেরণ ইত্যাদিতে অংশগ্রহণ করে থাকে । চতুর্থত, শ্রমিক সংঘ মালিকপক্ষের সাথে আলাপ-আলোচনার মাধ্যমে শ্রমিকদের জন্য যথাসম্ভব সুযোগ-সুবিধা আদায় করে থাকে। উপরে উল্লিখিত কার্যাবলির মাধ্যমে শ্রমিক সংঘ তাদের ভাগ্যের পরিবর্তন ঘটাতে পারে ।"
        }
      ]
    },
    {
      "number": "7",
      "uddipok": "মিসেস “Y” একজন নারী উদ্যোক্তা। তিনি ক্ষুদ্র ঋণ কর্মসূচির ওপর একাধিক প্রশিক্ষণ নিয়েছেন। তিনি ২ লক্ষ টাকা বিনিয়োগ করে ‘বাঁচতে দাও” নামে একটি প্রতিষ্ঠান গড়ে তোলেন । পাঁচ বছর পর তার প্রতিষ্ঠানের আয় দাঁড়ায় ৭ লক্ষ টাকা । এরপর তিনি সরকার ও বিভিন্ন দাতাগোষ্ঠীর কাছ থেকে আরো ৫ লক্ষ টাকা ঋণ গ্রহণ করেন ।",
      "tag": "BB 17",
      "sub_questions": [
        {
          "label": "ক",
          "question": "নিমজ্জমান মূলধন বলতে কী বোঝায়?",
          "explanation": "যে মূলধন কেবল একটি বিশেষ ধরনের উৎপাদনক্ষেত্রে ব্যবহৃত হয় এবং যা অন্য কোনো উৎপাদন কাজে ব্যবহার করা যায় না তাকে নিমজ্জমান মূলধন বলে ।"
        },
        {
          "label": "খ",
          "question": "মূলধনের গতিশীলতা কীভাবে সৃষ্টি হয়?",
          "explanation": "মূলধনের গতিশীলতা বিভিন্নভাবে সৃষ্টি হতে পারে। কোনো বিশেষ পণ্য উৎপাদনের জন্য কোনো বিশেষ অঞ্চলে সস্তায় শ্ৰম পাওয়া গেলে বিনিয়োগকারীরা সেখানে মূলধন নিয়ে যায়। একটি দেশের বা বিশেষ অঞ্চলে যদি সামাজিক ও অর্থনৈতিক অবকাঠামো উন্নত থাকে তাহলে ওই অঞ্চলে মূলধনের গতিশীলতা বৃদ্ধি পায়। আবার নতুন এলাকায় উন্নয়ন কাজ শুরু হলে ব্যবসা-বাণিজ্যের প্রসার ঘটে বলে সেখানে মূলধন স্থানান্তরিত হয়।"
        },
        {
          "label": "গ",
          "question": "কীভাবে মূলধন গঠিত হয়?",
          "explanation": "মূলধন গঠন মূলত সঞ্চয় ও বিনিয়োগের ওপর নির্ভর করে। একটি আধুনিক ও অবাধ অর্থনীতিতে মূলধন গঠনের প্রক্রিয়া তিনটি স্তরে বিভক্ত, যথা— ১. আর্থিক সঞ্চয় সৃষ্টি ২. সঞ্চয় সংগ্রহ ও ঋণদান এবং ৩. আর্থিক সঞ্চয়কে বিনিয়োগের মাধ্যমে মূলধনী দ্রব্যে রূপান্তর । ১. আর্থিক সঞ্চয় সৃষ্টি: পুঁজিবাদী ও মিশ্র পুঁজিবাদী সমাজে ব্যক্তিগত সঞ্চয়, কারবারি প্রতিষ্ঠানের সঞ্চয় ও সরকারি সঞ্চয় থেকে আর্থিক সঞ্চয় সৃষ্টি হয়। তবে সঞ্চয় সৃষ্টিতে ব্যক্তিগত সঞ্চয়ই মুখ্য ভূমিকা পালন করে। ব্যক্তিগত সঞ্চয় নির্ভর করে সঞ্চয়ের সামর্থ্য ও সঞ্চয়ের ইচ্ছার ওপর। মূলত ব্যক্তি বা পরিবারের আয় ও ভোগ ব্যয়ের ওপর সঞ্চয়ের সামর্থ্য নির্ভর করে। ভোগ ব্যয় স্থির থেকে ব্যক্তি বা পরিবারের আয় যত বাড়ে, তার সঞ্চয়ের পরিমাণও তত বেশি হয়। সঞ্চয়ের সামর্থ্যের পাশাপাশি সঞ্চয়ের ইচ্ছা থাকলে তবেই সঞ্চয় বাড়ে । ২. আর্থিক সঞ্চয় সংগ্রহ ও বিনিয়োগ ক্ষেত্রে ব্যবহার: মূলধন গঠনের জন্য দেশের ব্যাংক ও আর্থিক প্রতিষ্ঠানগুলোর মাধ্যমে আর্থিক সঞ্চয় সংগ্রহ করে তা বিনিয়োগের ক্ষেত্রে যোগান দেওয়া প্রয়োজন। এক্ষেত্রে ব্যাংক ও আর্থিক প্রতিষ্ঠানসমূহ সরকারের আর্থিক ও রাজস্ব নীতি ইত্যাদির কার্যকর ভূমিকা রয়েছে। ৩. বিনিয়োগের সুযোগ-সুবিধা: মূলধন গঠনের শেষ পর্যায়ে সঞ্চিত অর্থকে বিনিয়োগের মাধ্যমে মূলধনী দ্রব্যের রূপান্তর করা দরকার। এজন্য প্রয়োজন হলো দেশে সুদৃঢ় আর্থ-সামাজিক বুনিয়াদ গড়ে তোলা এবং বিনিয়োগের জন্য অনুকূল পরিবেশ সৃষ্টি করা। সুতরাং বলা যায়, উপরিউল্লিখিত প্রক্রিয়ায় একটি দেশে মূলধন গঠিত হয়।"
        },
        {
          "label": "ঘ",
          "question": "দাতাগোষ্ঠী ও সরকার যদি মিসেস ‘Y” কে ঋণ না দিত তাহলেও তার মূলধন গঠন অব্যাহত থাকত— বুঝিয়ে বল ।",
          "explanation": "দাতাগোষ্ঠী ও সরকার যদি মিসেস 'Y' কে ঋণ না দিত তাহলেও তার মূলধন গঠন অব্যাহত থাকত বলে আমি মনে করি । সরকার ও দাতাগোষ্ঠীর ঋণ প্রদান ও পরিশোধের বিভিন্ন নিয়ম-কানুন রয়েছে। সেগুলো পূরণ করলে তবেই ঋণগ্রহীতা ঋণ পান অন্যথায় নয় ৷ ঋণের শর্তাদি কঠিন হলে অনেক সময় ঋণগ্রহীতা তা পূরণ করতে পারেন না বলে ঋণই পান না। তবে সে অবস্থায় তিনি যদি আত্মবিশ্বাসী, উদ্যোগী ও সাহসী হন, তাহলে ঋণাভাবে তার প্রতিষ্ঠান ক্ষতিগ্রস্ত বা বন্ধ হয়ে যায় না বরং তার ব্যবসায়ীক কার্যক্রম চলতেই থাকে ও মূলধন উত্তরোত্তর বৃদ্ধি পেতেই থাকে। উদ্দীপকে ‘Y’ এর ক্ষেত্রেও এরকম আশাবাদ ব্যক্ত করা হয়েছে। নারী উদ্যোক্তা ‘Y’ তার ২ লক্ষ টাকা বিনিয়োগ করে 'বাঁচতে দাও’ প্রতিষ্ঠানটি গড়ে তোলেন। পাঁচ বছর পর তার প্রতিষ্ঠানটির আয় দাঁড়ায় ৭ লক্ষ টাকা। অবস্থাদৃষ্টে বোঝা যায়, 'Y' এর প্রতিষ্ঠানটি অত্যন্ত সফলতার সাথে পরিচালিত হয়েছে। এটি তার নিষ্ঠা, আত্মবিশ্বাস, নিরলস পরিশ্রম ও অটুট সাহস তথা একজন সফল উদ্যোক্তার গুণাবলির স্বাক্ষর বহন করে। তাই তিনি যদি সরকার ও দাতাগোষ্ঠীর কাছ থেকে প্রার্থিত ঋণ নাও পেতেন তাহলেও তার সম্পদের যে মূল্য দাঁড়িয়েছে ও তার ভেতরে একজন সফল উদ্যোক্তার যে গুণাবলি রয়েছে তার ভিত্তিতে তিনি তার প্রতিষ্ঠান আগের মতোই পরিচালনা করতে সক্ষম হতেন। এমনটি আশা করা উচ্চাভিলাষ নয়। সুতরাং বলা যায়, দাতাগোষ্ঠী ও সরকার যদি মিসেস 'Y'-কে ঋণ না দিত তাহলেও তার মূলধন গঠন অব্যাহত থাকত।"
        }
      ]
    },
    {
      "number": "8",
      "uddipok": "ঝুঁকি গ্রহণ, অনিশ্চয়তা, তত্ত্বাবধান, উপকরণ, নিয়োগ, পরিকল্পনা প্রণয়ন ও বাস্তবায়ন, মূলধন সংগ্রহ ও নিয়োগ, নতুন নতুন বাজার অনুসন্ধান, পণ্যের গুণগতমান নিয়ন্ত্রণ সবই উদ্যোক্তার গুরুত্বপূর্ণ দায়িত্বের অংশ। উদ্যোক্তার দক্ষতার ওপরই কারবারের দক্ষতা নির্ভর করে। এর ব্যতিক্রম হলে কারবার পণ্ডও হতে পারে ।",
      "tag": "BB 17",
      "sub_questions": [
        {
          "label": "ক",
          "question": "যৌথ মূলধনী কারবার কী?",
          "explanation": "বহুসংখ্যক ব্যক্তি স্বেচ্ছাকৃতভাবে অর্থ বিনিয়োগ করে সীমাবদ্ধ দায়ের ভিত্তিতে লাভ-ক্ষতি ভাগ করে নেওয়ার জন্য যৌথ উদ্যোগে যে প্রতিষ্ঠান গঠন করে তাকে যৌথ মূলধনী কারবার বলে ।"
        },
        {
          "label": "খ",
          "question": "আধুনিক উৎপাদন ব্যবস্থায় উদ্যোক্তাকে ‘কারবারের প্রাণ’ বলা হয় কেন?",
          "explanation": "প্রাণ না থাকলে যেমন দেহের অস্তিত্ব থাকে না, তেমনি উদ্যোক্তা না থাকলে কারবারও চলতে পারে না । উদ্যোক্তা কারবারের পরিকল্পনা প্রণয়ন করেন এবং কারবারের মৌলিক সিদ্ধান্ত ও নীতি গ্রহণ করেন । এছাড়া তিনি উৎপাদনের জন্য প্রয়োজনীয় উপকরণগুলো সংগ্রহ, তাদের মধ্যে সমন্বয় সাধন, মূলধন সংগ্রহ ও উৎপাদনক্ষেত্রে শ্রমবিভাগের মাত্রা নির্ধারণ করেন। আধুনিক উৎপাদন ব্যবস্থা ক্রমান্বয়ে বড় ও জটিল হয়ে পড়ায় সেখানে জনবল ও প্রযুক্তির ব্যবহার, বিনিয়োগ সমস্যার সমাধান এবং শ্রমিক-মালিক সম্পর্ক প্রভৃতি বিষয়ে ব্যবস্থাপনার জন্য একটি স্বতন্ত্র ও অপরিহার্য উপাদান হিসেবে উদ্যোক্তা গুরুত্বপূর্ণ ভূমিকা পালন করেন। এজন্যই আধুনিক উৎপাদন ব্যবস্থায় উদ্যোক্তাকে ‘কারবারের প্রাণ’ বলা হয় ।"
        },
        {
          "label": "গ",
          "question": "উদ্দীপকের আলোকে একজন দক্ষ উদ্যোক্তার গুরুত্বপূর্ণ কার্যাবলির বিবরণ দাও ।",
          "explanation": "একজন দক্ষ উদ্যোক্তা উৎপাদনক্ষেত্রে তার বিভিন্ন কাজ সুচারুরূপে সম্পন্ন করে কারবারকে সফল করে তোলেন। নিচে উদ্দীপকের আলোকে একজন দক্ষ উদ্যোক্তার গুরত্বপূর্ণ কার্যাবলির বিবরণ দেওয়া হলো: একজন দক্ষ উদ্যোক্তা কারবারের সকল ঝুঁকি বহন করতে প্রস্তুত থাকেন। ভবিষ্যতে উৎপাদিত দ্রব্যের চাহিদা হ্রাসের ফলে কিংবা চাহিদার পরিবর্তন ঘটলে যে ব্যবসায়িক অনিশ্চয়তা দেখা দিতে পারে তিনি তা মোকাবিলা করতে সদা সচেষ্ট থাকেন। একজন দক্ষ উদ্যোক্তা লব্ধ অভিজ্ঞতা ও বিচক্ষণতার সাথে উৎপাদন কাজ পরিচালনা ও তত্ত্বাবধান করেন। তিনি উৎপাদনের জন্য সংগৃহীত বিভিন্ন উপকরণের মধ্যে এমনভাবে সমন্বয় সাধন করেন যাতে উৎপাদিত ব্যয় হয় সর্বনিম্ন অথচ মুনাফা হয় সর্বাধিক। দক্ষ উদ্যোক্তা তার প্রজ্ঞা ও মেধার ওপর ভিত্তি করে বাস্তবসন্মত উৎপাদন পরিকল্পনা প্রণয়ন করেন এবং তা তার অভিজ্ঞতার আলোকে বাস্তবায়নের চেষ্টা করেন। পরিকল্পনা বাস্তবায়নকালে উদ্ভূত যেকোনো সমস্যা সমাধানের জন্য তিনি ত্বরিৎ ব্যবস্থা গ্রহণ করেন । মূলধন হলো কারবারের প্রাণ ও শ্রমিক হলো তার হাতিয়ার। তাই একজন দক্ষ উদ্যোক্তা সবচেয়ে কম খরচে ও নিরাপদ উৎস থেকে মূলধন সংগ্রহ এবং উৎপাদনের প্রয়োজনানুযায়ী যোগ্য শ্রমিক নিয়োগ করেন। এছাড়া দ্রব্যের বাজার বিস্তৃত করার জন্য তিনি নতুন নতুন ক্রেতাদেরকে আকৃষ্ট করার উদ্দেশ্যে বিজ্ঞাপন প্রদান ও প্রচার কাজ চালিয়ে যান। এভাবে একজন দক্ষ সংগঠক বা উদ্যোক্তা তার বিভিন্ন বাস্তবমুখী পদক্ষেপ গ্রহণ করে কারবারকে সাফল্যের চূড়ায় নিয়ে যান ৷"
        },
        {
          "label": "ঘ",
          "question": "কেন একটি কারবার সঠিকভাবে পরিচালিত হতে পারে না? উদ্দীপকের আলোকে বর্ণনা করো ।",
          "explanation": "উদ্দীপকটি পড়ে জানা যায়, কোনো কারবার যদি একজন অদক্ষ উদ্যোক্তা দ্বারা পরিচালিত হয় তবে তা পণ্ডও হতে পারে। এ প্রেক্ষিতে কেন একটি কারবার সুষ্ঠুভাবে পরিচালিত হতে পারে না তা উদ্দীপকের আলোকে বিশ্লেষণ করা হলো: কোনো কারবারের উদ্যোক্তা যদি অদক্ষ হন তবে তিনি তার ঝুঁকি ঠিকমতো বহন ও অনিশ্চয়তা মোকাবিলা করতে অপারগ হন। এজন্য কারবার ক্ষতির সন্মুখীন হতে পারে। একজন অদক্ষ উদ্যোক্তা উৎপাদন কার্যও সুচারুরূপে পরিচালনা ও তত্ত্বাবধান করতে ব্যর্থ হন; ফলে কখনও অতি-উৎপাদন, কখনও নিম্ন উৎপাদন ঘটে, আবার কখনও কারখানার উৎপাদন হঠাৎ করে বন্ধ হয়ে যেতে পারে। উদ্ভূত পরিস্থিতি মোকাবিলা করার মতো সাহস, বুদ্ধি ও প্রজ্ঞা অদক্ষ উদ্যোক্তার থাকে না । উৎপাদন পরিকল্পনা অনুযায়ী পরিচালনা করতে হলে ব্যবহৃত উপকরণসমূহের মধ্যে সুষ্ঠু সমন্বয়ের একান্ত প্রয়োজন। অদক্ষ উদ্যোক্তা উৎপাদনের উপকরণসমূহের মধ্যে নির্ধারিত অনুপাত প্রায়ই রক্ষা করতে পারেন না। যেমন তিনি মূলধনের তুলনায় চাপ বা লোভের বশবর্তী হয়ে অধিক শ্রমিক নিয়োগ করে পারেন। সে অবস্থায় উৎপাদনক্ষেত্রে বিশৃঙ্খলা, সম্পদের অপচয়, কারখানায় কাজ করার পরিবেশ বিনষ্ট ইত্যাদি সমস্যা দেখা দেয় । ফলে কারবার ক্ষতির সন্মুখীন হয়। উদ্যোক্তা অদক্ষ হলে তিনি সব থেকে কম খরচে মূলধন সংগ্রহ করতে পারেন না। অজ্ঞতা, পূর্ব-পরিচিতি বা তাড়াহুড়ার কারণে তিনি এমন উৎস থেকে মূলধন সংগ্রহ করেন যার সুদের হার তুলনামূলকভাবে বেশি এবং মূলধন প্রাপ্তি হয় অনিশ্চিত। সুতরাং বলা যায়, একজন অদক্ষ উদ্যোক্তা বিভিন্ন কারণে কারবার সঠিকভাবে পরিচালিত করতে পারেন না বরং কারবারকে সঙ্কটের মধ্যে ফেলে দেন।"
        }
      ]
    },
    {
      "number": "9",
      "uddipok": "নিচের চিত্রটি লক্ষ কর এবং সংশ্লিষ্ট প্রশ্নগুলোর উত্তর দাও:",
      "tag": "BB 17",
      "sub_questions": [
        {
          "label": "ক",
          "question": "অনুপার্জিত আয় কাকে বলে?",
          "explanation": "ভূমির মালিকের নিজস্ব শ্রম বা বিনিয়োগ ছাড়া ভূমির মূল্য বৃদ্ধি পেলে এর মালিক যে অতিরিক্ত অর্থ লাভ করে, তাকে অনুপার্জিত আয় বলে।"
        },
        {
          "label": "খ",
          "question": "কেন খাজনা দামের অন্তর্ভুক্ত নয়?",
          "explanation": "খাজনা ফসলের দাম নির্ধারণ করে না এবং খাজনা নিজেই ফসলের দাম দ্বারা নির্ধারিত হয়। ডেভিড রিকার্ডোর মতে, দাম বৃদ্ধির ফলে খাজনার উদ্ভব হয় এবং দাম বেশি হলে খাজনাও বেশি হয়। তাই খাজনা দেওয়া হয় বলে শস্যের দাম বেশি হয় না কিন্তু শস্যের দাম বেশি হয় বলে খাজনা দিতে হয়। তিনি মনে করেন, প্রান্তিক জমিতে উৎপাদিত ফসল বিক্রি করে শুধু খরচ উঠে মাত্র; এর উদ্বৃত্ত কোনো আয় হয় না। তাই প্রান্তিক জমির কোনো খাজনা দিতে হয় না। ফলে প্রান্তিক জমির উৎপাদন ব্যয়ের মধ্যে খাজনা নামে কোনো ব্যয় অন্তর্ভুক্ত থাকে না। সুতরাং খাজনার ওপর ফসলের দাম নির্ভর করে না বরং খাজনাই ফসলের দামের ওপর নির্ভর করে । এ প্রেক্ষিতে বলা যায়, খাজনা দামের অন্তর্ভুক্ত নয়।"
        },
        {
          "label": "গ",
          "question": "চিত্র থেকে অনুপার্জিত আয়ের ধারণাটি ব্যাখ্যা করো ।",
          "explanation": "উদ্দীপকের চিত্র থেকে অনুপার্জিত আয়ের ধারণাটি ব্যাখ্যা করা যায়। কোনো শহর বা এলাকার জনসংখ্যা বৃদ্ধি, রাম্তাঘাট নির্মাণ, ব্যবসাকেন্দ্র ও কলকারখানা স্থাপন ইত্যাদির ফলে সেখানকার জমির দাম অনেক বৃদ্ধি পায়। এর ফলেলে সেখানকার জমির মালিক কোনো বাড়তি পরিশ্রম ও বিনিয়োগ ছাড়াই যে অতিরিক্ত আয় করেন তাই হলো অনুপার্জিত আয়। উদ্দীপকের চিত্রে অনুপার্জিত আয়ের ধারণাটি দেখানো হয়েছে। উদ্দীপকের প্রদত্ত চিত্রে (OX) ভূমি অক্ষে জমির যোগান ও (OY) লম্ব অক্ষে তার খাজনা বা দাম পরিমাপ করা হয়েছে। চিত্রে S'S হলো ১ জমির স্থির যোগান রেখা ও DD ও DD' হলো যথাক্রুে জমির প্রাথমিক ও পরিবর্তিত চাহিদা রেখা। চিত্রে DD রেখা SS' রেখাকে A বিন্দুতে ছেদ করায় প্রাথমিকভাবে জমির দাম নির্ধারিত হয়েছে OP। এখন দ্রুত নগরায়ণের ফলে জমির চাহিদা বৃদ্ধি পাওয়ায় জমির চাহিদা রেখা DD উপরে ডানদিকে স্থানান্তরিত হয়ে DD' রেখায় পরিণত হয়। এ রেখা SS' রেখাকে B বিন্দুতে ছেদ করায় জমির নতুন দাম নির্ধারিত হয় O P 1 \\mathrm{OP}_{1} OP 1 ​ । এক্ষেত্রে জমির মালিকের অনুপার্জিত আয়ের পরিমাণ দাঁড়ায় ছায়াবৃত PABP 1 _{1} 1 ​ ক্ষেত্রের সমান।"
        },
        {
          "label": "ঘ",
          "question": "জমির চাহিদা বৃদ্ধি ছাড়াও আর কী কী কারণে খাজনা সৃষ্টি হতে পারে? উদ্দীপকের আলোকে লেখ ।",
          "explanation": "জমির চাহিদা বৃদ্ধি ছাড়াও আর যেসব কারণে খাজনা সৃষ্টি হতে পারে তা উদ্দীপকের আলোকে ব্যাখ্যা করা হলো: কোনো এলাকায় দ্রুত নগরায়ণের ফলে সেখানকার জমির দাম হঠাৎ বাড়লে খাজনা সৃষ্টি হতে পারে। যেমন— ঢাকার অদূরে বসুন্ধরা মডেল, ডালাস সিটি, উত্তরা, নিকুঞ্জ গড়ে ওঠার ফলে আশ-পাশের জমির দাম অনেক বৃদ্ধি পাওয়ায় খাজনার উদ্ভব ঘটেছে। জমির উর্বরতাশক্তির পার্থক্যের কারণে খাজনার উদ্ভব হয় এবং তবে এর তারতম্যও ঘটে। অর্থাৎ অধিক উর্বর জমি হতে বেশি পরিমাণ খাজনা এবং কম উর্বর জমি হতে কম পরিমাণ খাজনার সৃষ্টি করে। জমির অবস্থানগত গুরুত্বের কারণে খাজনার উদ্ভব হয় এবং এর তারতম্যও ঘটে। কোনো জমি শহর কিংবা বাজার অথবা লোকালয়ের নিকটবর্তী হলে জমি ব্যবহারকারীদের নিকট তার চাহিদা বেশি থাকে। ফলে এসব জমিতে খাজনার উদ্ভব ঘটে । ক্রমহ্রাসমান প্রান্তিক উৎপাদন বিধিটি জমির ক্ষেত্রে কার্যকর হয় বলে খাজনা দিতে হয়। একই পরিমাণ জমিতে ক্রমাগত একই হারে শ্রম ও মূলধন নিয়োগ করলে মোট উৎপাদনের পরিমাণ প্রথমে বাড়লেও পরে তা ক্রমশ কমতে থাকে। অর্থাৎ মোট উৎপাদন ক্রমহ্রাসমান হারে বৃদ্ধি পায়। সুতরাং জমিতে ক্রমাগত একই হারে উপকরণ নিয়োগ করলে প্রান্তিক উৎপাদন ক্রমশ হ্রাস পায় এবং একপর্যায়ে প্রান্তিক ব্যয় ও প্রান্তিক আয় সমান হয়। তখন শ্রম ও মূলধনের প্রান্তিক-ঊর্ধ্ব এককের উৎপাদন এবং প্রান্তিক এককের উৎপাদনের পার্থক্য খাজনা হিসেবে দেওয়া হয়। সুতরাং জমির চাহিদা ছাড়াও বিভিন্ন কারণে খাজনার উদ্ভব হতে পারে।"
        }
      ]
    },
    {
      "number": "10",
      "uddipok": "প্রতিনিয়ত বাংলাদেশের শ্রমিক বিদেশে কর্মসংস্থান লাভ করছে। আবার, বাংলাদেশ বিদেশ থেকে বিভিন্ন পণ্য সামগ্রী আমদানি করছে। অন্যদিকে, উপকরণসমূহ অবাধে বিভিন্ন দেশে চলাচল করছে। ফলে বাংলাদেশের জাতীয় আয় বাড়ছে।",
      "tag": "BB 17",
      "sub_questions": [
        {
          "label": "ক",
          "question": "মোট দেশজ উৎপাদন কাকে বলে?",
          "explanation": "কোনো নির্দিষ্ট সময়ে (সাধারণত এক আর্থিক বছরে) দেশের অভ্যন্তরে উৎপাদিত চূড়ান্ত দ্রব্যসামগ্রী ও সেবার আর্থিক মূল্যের সমষ্টিকে মোট দেশজ উৎপাদন বলা হয়।"
        },
        {
          "label": "খ",
          "question": "GNP নির্ণয়ের সময় কোন কোন বিষয় বিবেচনা করতে হয়?",
          "explanation": "GNP নির্ণয়ের সময় নিম্নোক্ত কতকগুলো বিষয় বিবেচনা করতে হয়: দ্বৈত গণনার ভুল এড়ানোর জন্য GNP এর মধ্যে মধ্যবর্তী দ্রব্য বাদ দিয়ে কেবল চূড়ান্ত দ্রব্য ধরা হয়। দেশের প্রকৃত উৎপাদন ক্ষমতা নির্ণয়ের জন্য দেশে ও বিদেশে অবস্থানরত দেশি নাগরিকদের দ্বারা সৃষ্ট আয় GNP-তে অন্তর্ভুক্ত করা হয়, কিন্তু দেশের ভেতরে অবস্থানরত বিদেশিদের অর্জিত আয় ধরা হয় না। GNP পরিমাপের সময় দ্রব্যসামগ্রীর দাম থেকে পরোক্ষ কর বাদ দিতে হয়, কেননা সরকার কর্তৃক আরোপিত পরোক্ষ কর দ্রব্যের উৎপাদন ব্যয় বা দামের অংশ নয় ।"
        },
        {
          "label": "গ",
          "question": "উদ্দীপকের আলোকে GNP ও GDP-এর মধ্যে কীভাবে পার্থক্য নির্ণয় করবে?",
          "explanation": "উদ্দীপকটি থেকে জানা যায়, প্রতিনিয়ত বাংলাদেশের শ্রমিক বিদেশে কর্মসংস্থান লাভ করে দেশে বৈদেশিক মুদ্রা পাঠাচ্ছে। আবার, বাংলাদেশ আমদানির মূল্য পরিশোধ করছে যা বিদেশে চলে যাচ্ছে । আন্তর্জাতিক পর্যায়ে উপকরণসমূহের অবাধ চলাচলের ফলে কিছু বিদেশি উপকরণ এ দেশে বিনিয়োজিত আছে। এসব কিছুই GNP ও GDP কে প্রভাবিত করে। নিচে উদ্দীপকের আলোকে GNP ও GDP এর মধ্যে পার্থক্য নির্ণয় করা হলো: কোনো দেশে সাধারণত এক বছরে প্রস্তুতকৃত চূড়ান্ত দ্রব্যসামগ্রী ও সেবার বাজার মূল্যের সমষ্টি হলো GNP। অন্যদিকে, কোনো নির্দিষ্ট সময়ে সাধারণত এক বছরে কোনো দেশের ভৌগোলিক সীমারেখার অভ্যন্তরে উৎপাদিত চূড়ান্ত দ্রব্য ও সেবার বাজার মূল্যের সমষ্টি হলো GDP । GNP হিসাবের সময় দেশে বসবাসকারী ছাড়াও বিদেশে অবস্থানকারী দেশি নাগরিকদের উৎপাদন বা আয় ধরা হয়; কিন্তু দেশের ভেতরে বিদেশিদের বিনিয়োগ দ্বারা সৃষ্ট উৎপাদন বা আয় বাদ দেওয়া হয়। পক্ষান্তরে, GDP হিসাবের সময় দেশের ভেতরে দেশি ও বিদেশিদের দ্বারা উৎপাদিত দ্রব্য ও সেবার অর্থমূল্য ধরা হয়, কিন্তু বিদেশে বসবাসকারী দেশি নাগরিকদের সৃষ্ট উৎপাদন বা আয় বাদ দেওয়া হয় । GNP-এর ক্ষেত্রে কেবল দেশের জনগণ বা নাগরিকদের আর্থিক সামর্থ্যের অবদান থাকে। কিন্তু GDP-তে একটি দেশের অর্থনীতির অভ্যন্তরীণ উৎপাদন ক্ষমতা প্রতিফলিত হয়। সেক্ষেত্রে দেশের নাগরিকদের উৎপাদন ছাড়াও বিদেশি বিনিয়োগের অবদান থাকে । এভাবে উদ্দীপকের আলোকে GNP ও GDP-এর মধ্যে পার্থক্য নির্ণয় করা যায়।"
        },
        {
          "label": "ঘ",
          "question": "কখন GNP, GDP-এর তুলনায় সমান, বেশি বা কম হয়?",
          "explanation": "একটি নির্দিষ্ট সময়ে দেশে ও বিদেশে অবস্থানরত দেশের নাগরিকদের দ্বারা যে পরিমাণ চূড়ান্ত পর্যায়ের দ্রব্য ও সেবাকর্ম উৎপাদিত হয় তার মোট আর্থিক মূল্যকে মোট জাতীয় উৎপাদন বা GNP বলে। অন্যদিকে, একটি নির্দিষ্ট সময়ে দেশের অভ্যন্তরে দেশের নাগরিক ও বিদেশিদের দ্বারা উৎপাদিত দ্রব্য ও সেবাকর্মের মোট অর্থমূল্যকে মোট দেশজ উৎপাদন বা GDP বলে। GNP ও GDP-এর সংজ্ঞাদ্বয় ব্যাখ্যা করলে দেখা যায়, GNP, GDP থেকে বেশি, কখনো তার সমান বা কখনো তার চেয়ে কম হয়ে পড়ে। একটি বদ্ধ অর্থনীতিতে যেখানে কোনো বৈদেশিক বাণিজ্য নেই ও বৈদেশিক লেনদেন হয় না সেখানে GNP ও GDP পরস্পর সমান হয় । কিন্তু একটি মুক্ত অর্থনীতিতে যেখানে বৈদেশিক লেনদেনের সম্পর্ক থাকে সেখানে GNP ও GDP সমান নাও হতে পারে। সেক্ষেত্রে রপ্তানি ও আমদানি মূল্যের পার্থক্য নির্ধারকের ভূমিকা পালন করে। সমীকরণের সাহায্যে বলা যায়, G N P = C + I + G + ( X − M ) \\mathrm{GNP}=\\mathrm{C}+\\mathrm{I}+\\mathrm{G}+(\\mathrm{X}-\\mathrm{M}) GNP = C + I + G + ( X − M ) বা G N P = G D P + ( X − M ) \\mathrm{GNP}=\\mathrm{GDP}+(\\mathrm{X}-\\mathrm{M}) GNP = GDP + ( X − M ) X = M \\mathrm{X}=\\mathrm{M} X = M হলে, X − M = 0 \\mathrm{X}-\\mathrm{M}=0 X − M = 0 হয়, সেক্ষেত্রে G N P = G D P \\mathrm{GNP}=\\mathrm{GDP} GNP = GDP X > M \\mathrm{X}>\\mathrm{M} X > M হলে, X − M > 0 \\mathrm{X}-\\mathrm{M}>0 X − M > 0 হয়, তখন GNP > GDP X < M \\mathrm{X}<\\mathrm{M} X < M হলে, X − M < 0 \\mathrm{X}-\\mathrm{M}<0 X − M < 0 হয়, তখন GNP < G D P <\\mathrm{GDP} < GDP সুতরাং, অবস্থা বিশেষে GNP, GDP এর তুলনায় সমান, বেশি বা কম হয়ে থাকে।"
        }
      ]
    },
    {
      "number": "11",
      "uddipok": "P T = M V + M ′ V ′ \\mathrm{PT}=\\mathrm{MV}+\\mathrm{M}^{\\prime} \\mathrm{V}^{\\prime} PT = MV + M ′ V ′ যখন, P = দামস্তর T = ক্রয়-বিক্রয়ের পরিমাণ M = বিহিত মুদ্রার পরিমাণ v = বিহিত মুদ্রার প্রচলন গতি M' = ব্যাংক সৃষ্ট ঋণপত্রের পরিমাণ V' = ব্যাংক সৃষ্ট ঋণপত্রের প্রচলন গতি উদ্দীপকের আলোকে নিচের প্রশ্নগুলোর উত্তর দাও:",
      "tag": "BB 17",
      "sub_questions": [
        {
          "label": "ক",
          "question": "অর্থের যোগান কাকে বলে?",
          "explanation": "জনগণের হাতের মুদ্রা, ব্যাংকে রক্ষিত চাহিদা আমানত এবং মেয়াদি আমানতের সমষ্টিকে অর্থের যোগান বলে ।"
        },
        {
          "label": "খ",
          "question": "অর্থের চাহিদাকে কেন অপরিবর্তিত ধরা হয়?",
          "explanation": "অর্থের চাহিদা বলতে কোনো নির্দিষ্ট সময়ে অর্থের বিনিময়ে যে পরিমাণ দ্রব্যসামগ্রী ক্রয় করা যায় তাকে বোঝায় । কোনো দেশে একটি নির্দিষ্ট সময়ে কী পরিমাণ অর্থের চাহিদা হবে তা মূলত ক্রয়-বিক্রয় এর পরিমাণ (T) ও তার দামস্তর (P) এর ওপর নির্ভর করে । তাই P কে T দিয়ে গুণ করলে একটি দেশের মোট অর্থের চাহিদা পাওয়া যায়। একটি নির্দিষ্ট সময়ে অর্থের চাহিদার কোনো পরিবর্তন হয় না। এজন্য অর্থের চাহিদাকে অপরিবর্তিত ধরা হয়।"
        },
        {
          "label": "গ",
          "question": "M \\mathrm{M} M ও M' এর সাথে P \\mathrm{P} P ও অর্থের মূল্যের (VM) সম্পর্ক নিরূপণ করো।",
          "explanation": "অর্থনীতিবিদ ফিশার তার অর্থের বিনিময় সমীকরণেণ অর্থের যোগান ( M V + M ′ V ′ ) \\left(\\mathrm{MV}+\\mathrm{M}^{\\prime} \\mathrm{V}^{\\prime}\\right) ( MV + M ′ V ′ ) ও অর্থের চাহিদা (PT) সমান ধরে বলেন যে, স্বল্পকালে ক্রয়-বিক্রয়ের পরিমাণ (T), বিহিত মুদ্রার প্রচলন গতি (V) ও ব্যাংকসৃষ্ট ঋণপত্রের প্রচলন গতি (V') এবং বিহিত মুদ্রা (M)-এর সাথে ব্যাংকসৃষ্ট ঋণপত্র (M') এর অনুপাত স্থির থাকে। সে ক্ষেত্রে M ও M ′ \\mathrm{M}^{\\prime} M ′ -এর পরিবর্তনের সাথে দামস্তর (P) ও একই দিকে সমানুপাতিকভাবে পরিবর্তিত হয়। সুতরাং কোনো নির্দিষ্ট সময়ে M ও M' এর পরিমাণ দ্বিগুণ হলে Pও দ্বিগুণ হবে এবং মুদ্রার মূল্য ( V m ) \\left(V_{m}\\right) ( V m ​ ) হবে অর্ধেক। পক্ষান্তরে M M M ও M' এর পরিমাণ অর্ধ্কে হলে P \\mathrm{P} P অর্ধেক এবং V m V_{m} V m ​ দ্বিগুণ হবে। উদাহরণ: ধরা যাক M = 25 ,   V = 4 , M ′ = 25 ,   V ′ = 4 \\mathrm{M}=25, \\mathrm{~V}=4, \\mathrm{M}^{\\prime}=25, \\mathrm{~V}^{\\prime}=4 M = 25 ,   V = 4 , M ′ = 25 ,   V ′ = 4 ও T = 10 \\mathrm{T}=10 T = 10 তাহলে P = ( 25 × 4 ) + ( 25 × 4 ) 10 = 20 \\mathrm{P}=\\frac{(25 \\times 4)+(25 \\times 4)}{10}=20 P = 10 ( 25 × 4 ) + ( 25 × 4 ) ​ = 20 এবং V m = 1 20 = 0.05 \\mathrm{V}_{\\mathrm{m}}=\\frac{1}{20}=0.05 V m ​ = 20 1 ​ = 0.05 रয়। এখন যদি M ও M' বৃদ্ধি পেয়ে দ্বিগুণ হয় তাহলে P = ( 50 × 4 ) + ( 50 × 4 ) 10 = 400 10 = 40  এবং  V m = 1 40 = 0.025  হয়।  \\mathrm{P}=\\frac{(50 \\times 4)+(50 \\times 4)}{10}=\\frac{400}{10}=40 \\text { এবং } \\mathrm{V}_{\\mathrm{m}}=\\frac{1}{40}=0.025 \\text { হয়। } P = 10 ( 50 × 4 ) + ( 50 × 4 ) ​ = 10 400 ​ = 40   এবং   V m ​ = 40 1 ​ = 0.025   হয়।"
        },
        {
          "label": "ঘ",
          "question": "উদ্দীপকে বর্ণিত সমীকরণটি ব্যাখ্যা করো।",
          "explanation": "উদ্দীপকে বর্ণিত সমীকরণটি হলো অর্থনীতিবিদ আরভিং ফিশারের বিখ্যাত বিনিময় সমীকরণ। এ সমীকরণের মাধ্যমে ফিশার তার বিখ্যাত অর্থের পরিমাণ তত্ত্বটি ব্যক্ত করেন। তত্ত্বটি হলো- অর্থের পরিমাণ তথা তার যোগানের পরিবর্তনের জন্যই দামস্তর ও অর্থের মূল্যের পরিবর্তন ঘটে। অর্থের পরিমাণ যে অনুপাতে বৃদ্ধি বা হ্রাস পায়, দামস্তরও সে অনুপাতে বৃদ্ধি বা হ্রাস পায় এবং অর্থের মূল্য সে অনুপাতে হ্রাস বা বৃদ্ধি পায়। সুতরাং দামস্তর ও অর্থের মূল্য প্রচলিত অর্থের যোগানের ওপর নির্ভর করে। এসব কারণে ফিশার তার সমীকরণের অর্থের যোগান (MV + M'V') ও অর্থের চাহিদা (PT) সমান ধরে বলেন যে, স্বল্পকালে T, V ও V' এবং M-এর সাথে M ′ − এর \\mathrm{M}^{\\prime}-এ র M ′ − এর অনুপাত স্থির থাকে; সেক্ষেত্রে M ও M'-এর পরিবর্তনের সাথে Pও একই দিকে সমানুপাতিকভাবে পরিবর্তিত হয়। সুতরাং কোনো নির্দিষ্ সময়ে M ও M'-এর পরিমাণ দ্বিগুণ হলে Pও দ্বিগুণ হবে এবং অর্থের মূল্য অর্ধ্ধেক হবে। পক্ষান্তরে M ও M'-এর পরিমাণ অর্ধেক হলে P অর্ধেক ও মুদ্রার মূল্য দ্বিগুণ হবে। গাণিতিক উদাহরণ, ধরা যাক- M V M’ V’ T P = M V + M ′ V ′ T P=\\frac{M V+M^{\\prime} V^{\\prime}}{T} P = T M V + M ′ V ′ ​ V m = 1 P \\mathrm{V}_{\\mathrm{m}}=\\frac{1}{\\mathrm{P}} V m ​ = P 1 ​ 50 10 50 10 20 P = 500 + 500 20 = 50 P=\\frac{500+500}{20}=50 P = 20 500 + 500 ​ = 50 V m = 1 50 = 0.02 \\mathrm{V}_{\\mathrm{m}}=\\frac{1}{50}=0.02 V m ​ = 50 1 ​ = 0.02 100 10 100 10 20 P = 1000 + 1000 20 = 100 \\begin{array}{l}P=\\frac{1000+1000}{20}= \\\\ 100\\end{array} P = 20 1000 + 1000 ​ = 100 ​ V m = 1 100 = 0.01 \\mathrm{V}_{\\mathrm{m}}=\\frac{1}{100}=0.01 V m ​ = 100 1 ​ = 0.01 25 10 25 10 20 P = 250 + 250 20 = 25 P=\\frac{250+250}{20}=25 P = 20 250 + 250 ​ = 25 V m = 1 25 = 0.04 \\mathrm{V}_{\\mathrm{m}}=\\frac{1}{25}=0.04 V m ​ = 25 1 ​ = 0.04 প্রদত্ত উদাহরণ থেকে বোঝা যায়, V, V' ও T স্থির অবস্থায় M ও M বৃদ্ধি পেয়ে দ্বিগুণ হলে দামস্তরও বৃদ্ধি পেয়ে দ্বিগুণ হয়, তখন অর্থের মূল্য অর্ধেক হয় । আবার, M ও M' হ্রাস পেয়ে অর্ধেক হলে দামস্তরও হ্রাস পেয়ে অর্ধেক হয় তখন অর্থের মূল্য বৃদ্ধি পেয়ে দ্বিগুণ হয় । সুতরাং এ উদাহরণ ফিশারের সমীকরণের যথার্থতা প্রমাণ করে ।"
        }
      ]
    }
  ]
}