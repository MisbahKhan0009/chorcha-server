{
  "title": "হলিক্রস কলেজ ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "সংমিশ্রণ বিন্দু X দ্রব্য Y দ্রব্য A 10 মণ 5 মণ B 5 মণ 15 মণ",
      "tag": "HC 24",
      "sub_questions": [
        {
          "label": "ক",
          "question": "সম্পদ কী?",
          "explanation": "যেসব বস্তুগত ও অবস্তুগত দ্রব্যের উপযোগ, হস্তান্তরযোগ্যতা, বাহ্যিকতা ও অপ্রাচর্যুতা রয়েছে তাকে সম্পদ বলে।"
        },
        {
          "label": "খ",
          "question": "কেন মানুষের অভাব অসীম?",
          "explanation": "মানুষকে আনন্দ বা তৃপ্তি দেয় এমন বস্তুগত অথবা অবস্তুগত দ্রব্য ও সেবা পাওয়ার আকাঙ্ক্ষাকে অভাব বলে। মানুষের অভাব অসীম। মানুষের একটি অভাব পূরণ হলে নতুন নতুন অভাব দেখা দেয়। যেমন: খাদ্য, বস্ত্র, বাসস্থান ইত্যাদি মানুষের জীবন ধারণের জন্য প্রয়োজনীয় অভাব। মানুষের এসব অভাব পূরণ হলে তারা উন্নত জীবনযাপন করতে চায়। এভাবে মানুষের অভাবের শেষ নেই। তাই বলা হয়, মানুষের 'অভাব অসীম'।"
        },
        {
          "label": "গ",
          "question": "উদ্দীপক অনুসারে সুযোগ ব্যয় ধারণাটি ব্যাখ্যা করো।",
          "explanation": "উৎপাদন সংমিশ্রণ বিন্দু থেকে সুযোগ ব্যয়ের পরিমাণ নির্ণয় করা যায়। মানুষ তার পছন্দমতো সবকিছু একসাথে উৎপাদন বা অর্জন করতে পারে না। কোনো একটি দ্রব্য উৎপাদন করতে হলে তাকে অন্য দ্রব্যের উৎপাদন ত্যাগ করতে হয়। এক্ষেত্রে একটি দ্রব্যের উৎপাদন বাড়াতে হলে অন্য দ্রব্যের উৎপাদন যতটুকু ত্যাগ বা ছাড়তে হয় তাকে সুযোগ ব্যয় বলে। অর্থাৎ ত্যাগকৃত সুযোগই হলো সুযোগ ব্যয়। উদ্দীপকে সংমিশ্রণ বিন্দু A তে X দ্রব্য 10 মণ এবং Y দ্রব্য 5 মণ উৎপাদন করা যায়। কিন্তু B বিন্দুতে X দ্রব্য 5 মণ এবং Y দ্রব্য 15 মণ উৎপাদন করা যায়। এক্ষেত্রে দ্রব্যের উৎপাদন 5 মণ থেকে বাড়িয়ে 15 মণ করতে হলে X দ্রব্যের উৎপাদন হ্রাস করে 5 মণ করতে হয়। অর্থাৎ Y দ্রব্যের 10 মণ উৎপাদন বাড়াতে X দ্রব্যের উৎপাদন 5 মণ ছাড়তে হয়। X দ্রব্যের এই ত্যাগকৃত 5 মণই হলো 10 মণ Y দ্রব্যের সুযোগ ব্যয়।"
        },
        {
          "label": "ঘ",
          "question": "উদ্দীপকের ছক দ্বার কোন কোন মৌলিক অর্থনৈতিক সমস্যা ব্যাখ্যা করা সম্ভব? বিশ্লেষণ করো।",
          "explanation": "উদ্দীপকের ছক দ্বারা নির্বাচন সংক্রান্ত অর্থনৈতিক সমস্যাগুলো ব্যাখ্যা করা যায়। সমাজে উৎপাদনের উপকরণগুলো অপ্রতুল। কিন্তু সমাজের চাহিদা অসীম। এ অসীম অভাব পূরণের লক্ষ্যেই সমাজের সসীম সম্পদের নিয়োগ বিন্যাস করা প্রয়োজন হয়। এক্ষেত্রে অধিক প্রয়োজনীয় অভাবগুলো আগে পূরণ করতে হয়। একাজে, কী উৎপাদন করতে হবে কার জন্য ও কী উপায়ে করা হবে ইত্যাদি সমস্যার সম্মুখীন হতে হয়। উদ্দীপকে সংমিশ্রণ বিন্দুতে X দ্রব্য 10 মণ এবং Y দ্রব্য 5 মণ উৎপাদন করা যায়। আবার B বিন্দুতে X দ্রব্য 5 মণ এবং Y দ্রব্য 15 মণ উৎপাদন করা যায়। অর্থাৎ, এখানে দুটি দ্রব্য উৎপাদনের ক্ষেত্রে সমাজের সর্বোচ্চ সম্ভাব্য দুটি সংমিশ্রণ দেওয়া আছে। এ সংমিশ্রণ সাপেক্ষে কোন দ্রব্য কতটুকু পরিমাপ উৎপাদন করা সম্ভব তা জানা যাবে। সমাজের বা জনগণের প্রয়োজন অনুসারে উৎপাদন সংমিশ্রণ বিন্দু নির্বাচন করা হয়। এক্ষেত্রে কোন দ্রব্য উৎপাদন করা হবে এবং তা কতটুকু পরিমাণ উৎপাদন করা হবে তা সংমিশ্রণ বিন্দুগুলো থেকে জানা যায়। এছাড়া উৎপাদন সংমিশ্রণ থেকে কার জন্য উৎপাদন করা হবে বা হচ্ছে তাও জানা যায়। যেমন উদ্দীপকের A সংমিশ্রণ বিন্দুতে উৎপাদন করলে X দ্রব্য Y দ্রব্য সর্বোচ্চ 10 মণ ও 5 মণ উৎপাদন করা সম্ভব। এখানে X দ্রব্য অধিক উৎপাদন করার অর্থ X দ্রব্যের ভোক্তাদের অধিক গুরুত্ব দেওয়া হয়েছে।"
        }
      ]
    },
    {
      "number": "2",
      "uddipok": "Q d = 50 - 5P: Q s =10+5P",
      "tag": "HC 24",
      "sub_questions": [
        {
          "label": "ক",
          "question": "পরিপূরক দ্রব্য কী?",
          "explanation": "কদুটি দ্রব্যের মধ্যে একটির ভোগ বাড়াতে হলে যদি অপর দ্রব্যেরও ভোগ বৃদ্ধির প্রয়োজন হয়, তবে দ্রব্য দুটিকে একটি অপরটির পরিপূরক বলা যায়।"
        },
        {
          "label": "খ",
          "question": "নিত্যপ্রয়োজনীয় দ্রব্যের চাহিদা রেখা কেন লম্ব অক্ষের সমান্তরাল হয়?",
          "explanation": "নিত্য প্রয়োজনীয় দ্রব্যের চাহিদা রেখা লম্ব অক্ষের সমান্তরাল হয়। সাধারণত নিত্য প্রয়োজনীয় দ্রব্যের দাম পরিবর্তন হলেও চাহিদার পরিমাণ হ্রাস-বৃদ্ধি করা যায় না। অর্থাৎ দাম বাড়লেও চাহিদার পরিমাণ অপরিবর্তিত থাকে। এটি রেখা চিত্রে দেখানো হলে ভূমি অক্ষের পরিবর্তন অপরিবর্তিত থেকে লম্ব অক্ষের পরিবর্তন ঘটে। তাই নিত্য প্রয়োজনীয় দ্রব্যের চাহিদা রেখা লম্ব অক্ষের সমান্তরাল হয়।"
        },
        {
          "label": "গ",
          "question": "উদ্দীপক অনুসারে গাণিতিক পদ্ধতিতে ভারসাম্য দাম ও পরিমাণ নির্ণয় করো।",
          "explanation": "ভারসাম্য অবস্থায় দ্রব্যের যে দাম ও পরিমাণ নির্ধারিত হয় তাই ভারসাম্য দাম ও পরিমাণ। একটি নির্দিষ্ট সময়ে একটি দ্রব্যের চাহিদা ও যোগানের পরিমাণ সমান হলে ভারসাম্য অর্জিত হয়। ভারসাম্য অবস্থায় যে দাম নির্ধারিত হয় তাকে ভারসাম্য দাম বলে। আবার, ভারসাম্য দামে চাহিদা ও যোগানের পরিমাণকে ভারসাম্য পরিমাণ বলে। উদ্দীপকের চাহিদা ও যোগান সমীকরণ যথাক্রমে Q d = 50- 5P ও Q s = 10+5P। নিচে ভারসাম্য দাম ও পরিমাণ নির্ণয় করা হলো- বাজার ভারসাম্য অনুসারে, Q d = Q s বা, 50-5P=10+5P বা, - 10P=-40 বা, P = 4 এখন P এর মান যেকোনো একটি সমীকরণে বসিয়ে পাই- Q d = 50-5P= 50-5x4=30 অতএব, ভারসাম্য দাম P = 4 টাকা এবং ভারসাম্য পরিমাণ Q = 30 একক।"
        },
        {
          "label": "ঘ",
          "question": "উদ্দীপকের চাহিদা স্থির থেকে যদি যোগান নির্ধারকগুলোর অনুকূল পরিবর্তন হয় তবে ভারসাম্য দামের কোন পরিবর্তন হবে কি? বিশ্লেষণ করো।।",
          "explanation": "উদ্দীপকের চাহিদা স্থির থেকে যদি যোগানের নির্ধারকগুলোর অনুকূল পরিবর্তন হয় তবে ভারসাম্য দাম হ্রাস পাবে। চাহিদা ও যোগানের সমতা দ্বারা বাজার ভারসাম্য পরিমাণও দাম নির্ধারিত হয়। তবে চাহিদা ও যোগানের কোনো একটি বা উভয়ের পরিবর্তন ঘটলে ভারসাম্য অবস্থা পরিবর্তিত হয়। এক্ষেত্রে চাহিদা স্থির থেকে যোগানের পরিমাণ বাড়লে ভারসাম্য পরিমাণ বাড়ে কিন্তু দাম কমে। উদ্দীপকের যোগানের নির্ধারকগুলো অনুকূল পরিবর্তন হলে একই দামে যোগানের পরিমাণ বাড়বে। তাই যোগান রেখা ডানদিকে স্থানান্তরিত হবে। এক্ষেত্রে চাহিদা রেখা স্থির থাকলে ভারসাম্য অবস্থার চিত্র হবে; চাহিদা ও যোগানের পরিমাণ হ্রাস-বৃদ্ধি পেলে ভারসাম্য দাম ও পরিমাণ হ্রাস-বৃদ্ধি পায়।দ্রব্যের দাম ও চাহিদার পরিমাণ স্থির থেকে যোগান বৃদ্ধি পেলে যেগান রেখা ডানদিকে স্থানান্তরিত হয়। এক্ষেত্রে একই দামে চাহিদা যোগান অপেক্ষা কম হবে। তাই ভারসাম্য হ্রাস পাবে। অতএব বলা যায়, উদ্দীপকের চাহিদা স্থির থেকে যোগানের নির্ধারকগুলোক অনুকূল পরিবর্তন হলে ভারসাম্য দাম কমবে।"
        }
      ]
    },
    {
      "number": "3",
      "uddipok": "P (টাকা) Q (একক) সংমিশ্রণ 5 মণ 10 একক a 10 মণ 20 একক b 15 মণ 20 একক c",
      "tag": "HC 24",
      "sub_questions": [
        {
          "label": "ক",
          "question": "অস্থিতিস্থাপক চাহিদা কী?",
          "explanation": "যদি কোনো দ্রব্যের দামের শতাংশিক পরিবর্তনের চেয়ে চাহিদার শতাংশিক পরিবর্তন কম হয় তবে তাকে অস্থিতিস্থাপক চাহিদা বলে।"
        },
        {
          "label": "খ",
          "question": "Y (টাকা)",
          "explanation": "কোনো দ্রব্যের স্থিতিস্থাপকতার পরিমাণ থেকে দ্রব্যটির প্রকৃতি নির্ণয় বা জানা যায়। কোনো দ্রব্যের আয় স্থিতিস্থাপকতার মান ধনাত্মক হলে তা সাধারণ দ্রব্য হয়। প্রশ্নানুসারে, আয় স্থিতিস্থাপকতার মান, Δ Q = 100 − 50 = 50 Δ Y = 200 − 100 = 100 \\begin{array}{l} \\Delta Q=100-50=50 \\\\ \\Delta Y=200-100=100 \\end{array} Δ Q = 100 − 50 = 50 Δ Y = 200 − 100 = 100 ​ এখানে, E d = Δ Q Δ Y , Y 0 Q 0 = 50 100 ⋅ 100 50 = 1 \\begin{array}{l}\\mathrm{Ed}=\\frac{\\Delta Q}{\\Delta Y}, \\frac{Y_{0}}{Q_{0}} \\\\ =\\frac{50}{100} \\cdot \\frac{100}{50}=1\\end{array} Ed = Δ Y Δ Q ​ , Q 0 ​ Y 0 ​ ​ = 100 50 ​ ⋅ 50 100 ​ = 1 ​ এখানে আয় স্থিতিস্থাপকতার মান 1 ; অর্থাৎ ধনাত্মক। সুতরাং এটি সাধারণ দ্রব্যকে নির্দেশ করে।"
        },
        {
          "label": "গ",
          "question": "উদ্দীপকে কোন বিধি প্রতিফলিত হয়েছে? ব্যাখ্যা করো।",
          "explanation": "উদ্দীপকে যোগান বিধি প্রতিফলিত হয়েছে। সাধারণত কোনো দ্রব্যের দাম বাড়লে যোগান বৃদ্ধি পায়। আবার দাম কমলে যোগান হ্রাস পায়। অর্থাৎ দামের সাথে যোগানের সমমুখী সম্পর্ক বিরাজ করে। আর দাম ও যোগানের এই সমমুখী সম্পর্ককে যোগান বিধি বলা হয়। যোগান বিধি কার্যকর হলে যোগান রেখা ডানদিকে ঊর্ধ্বগামী হয়। উদ্দীপকের সূচিতে দ্রব্যের দাম 5 টাকা হলে যোগান 10 একক হয়। এভাবে দাম বেড়ে 10 টাকা ও 15 টাকা হলে যোগান বেড়ে যথাক্রমে 20 একক এবং 30 একক হয়। আবার বিপরীতক্রমে দ্রব্যের দাম 15 টাকা থেকে কমে 5 টাকা হলে যোগান 3০ একক থেকে কমে 10 একক হয়। অর্থাৎ এখানে দাম ও যোগানের মধ্যে সমমুখী সম্পর্ক বিদ্যমান। সুতরাং উদ্দীপকে যোগান বিধির প্রতিফলন হয়েছে।"
        },
        {
          "label": "ঘ",
          "question": "উদ্দীপকের a থেকে c বিন্দু যোগান হ্রাস-বৃদ্ধি না যোগান সংকোচন- সম্প্রসারণের সাথে সম্পর্কিত বিশ্লেষণ করো।",
          "explanation": "উদ্দীপকে a থেকে c বিন্দু যোগানের সংকোচন-সম্প্রসারণের সাথে সম্পর্কিত। যোগান অপেক্ষকের অন্যান্য বিষয় অপরিবর্তনীয় রেখে দ্রব্যের দাম পরিবর্তিত হলে যোগানও পরিবর্তিত হয়। নিজ দামের পরিবর্তনে যোগানের পরিমাণের এরূপ পরিবর্তনকে যোগানের সংকোচন-সম্প্রসারণ বলা হয়। যোগানের সংকোচন-প্রসারণ হলে যোগান বিন্দু যোগান রেখা বরাবর নড়াচড়া করে। উদ্দীপকে সংমিশ্রণ বিন্দু a তে দ্রব্যের দাম 5 টাকা হলে যোগান 10 একক হয়। আর c বিন্দুতে দাম 15 টাকা হলে যোগান 30 একক হয়। নিচে চিত্রে দেখানো হলো- চিত্রে ভূমি অক্ষে যোগানের পরিমাণ এবং লম্ব অক্ষে দ্রব্যের দাম পরিমাণ করা হয়েছে। এখানে a থেকে c বিন্দুতে যোগানের অন্যান্য নির্ধারকসমূহ স্থির থেকে শুধু দামের বৃদ্ধি হয়েছে। ফলে যোগানের পরিমাণ ও বৃদ্ধি হয়েছে। অধিকন্তু সংমিশ্রণ বিন্দুর পরিবর্তন যোগান রেখা বরাবর হয়েছে। সুতরাং বলা যায়, উদ্দীপকের a থেকে c বিন্দু যোগান সংকোচন- সম্প্রসারণের সাথে সম্পর্কিত।"
        }
      ]
    },
    {
      "number": "4",
      "uddipok": "Y= 10-2x যেখানে X = 1,2,3",
      "tag": "HC 24",
      "sub_questions": [
        {
          "label": "ক",
          "question": "চাহিদা সূচি কী?",
          "explanation": "বিভিন্ন দামে চাহিদার বিভিন্ন পরিমাণকে তালিকায় প্রকাশ করা হলে তাকে চাহিদা সূচি বলে।"
        },
        {
          "label": "খ",
          "question": "TU ও MU কী একই?",
          "explanation": "মোট উপযোগ TU ও প্রান্তিক উপযোগ MU এক নয়। কোনো দ্রব্যের বিভিন্ন একক ভোগ থেকে মোট যে পরিমাণ উপযোগ পাওয়া যায় তাই মোট উপযোগ। আর দ্রব্যের অতিরিক্ত এক একক ভোগ থেকে যে উপযোগ পাওয়া যায় তা প্রান্তিক উপযোগ। মোট উপযোগ হলো বিভিন্ন এককের প্রান্তিক উপযোগের সমষ্টি। অন্যদিকে প্রান্তিক হলো বিভিন্ন একক ভোগে মোট উপযোগের পরিবর্তন। অতএব বলা যায়, TU ও MU এক নয়।"
        },
        {
          "label": "গ",
          "question": "উদ্দীপক থেকে একটি লেখচিত্র অঙ্কন করো।",
          "explanation": "কোনো সমীকরণের স্বাধীন ও অধীন চলকের মানগুলোর সাপেক্ষে লেখচিত্র অঙ্কন করা যায়। কোনো সমীকরণ থেকে লেখচিত্র অঙ্কনের ক্ষেত্রে স্বাধীন চলকের প্রদত্ত মানের সাপেক্ষে অধীন চলকের মান বের করা হয়। এরপর চলকদ্বয়ের সংমিশ্রণ বিন্দুর স্থানাঙ্ক নির্ণয় করে বিন্দুগুলো যোগ করলেই লেখচিত্র পাওয়া যায়। এভাবে যেকোনো সমীকরণের লেখচিত্র অঙ্কন করা হয়। উদ্দীপকে y = 10-2x একটি সমীকরণ দেওয়া আছে, যেখানে x = 1,2,3। সুতরাং, y=10-2 x 1=8 y=10-2x2=6 y=10-2x3=4 নিচে x ও y এর সংমিশ্রণগুলো যথা (1, 8), (2, 6), (3, 4) এর সাপেক্ষে চিত্র অঙ্কন করা হলো:"
        },
        {
          "label": "ঘ",
          "question": "উদ্দীপকের সব বিন্দুর ঢাল কী ঋণাত্মক হবে? বিশ্লেষণ করো।",
          "explanation": "হ্যাঁ, উদ্দীপকের সব বিন্দুর ঢাল ঋণাত্মক হবে। কোনো সরল রেখার স্বাধীন চলকের পরিবর্তনের ফলে অধীন চলকের পরিবর্তনের মাত্রাকে ঢাল বলে। অর্থাৎ ঢাল হলে অধীন ও স্বাধীন চলকের পরিবর্তনের অনুপাত। সাধারণ সরলরেখার বিভিন্ন বিন্দুতে ঢাল স্থির \"থাকে। আর বাম থেকে ডানদিকে নিম্নগামী সরল রেখার ঢাল ঋণাত্মক হয়। উদ্দীপকে y = 10-2x একটি সমীকরণ দেওয়া আছে, যেখানে x = 1, 2, 3। এখানে X এর প্রদত্ত মানের সাপেক্ষে Y এর মানগুলো হলো যথাক্রমে 8,6 ও 4। নিচে 'গ' থেকে প্রাপ্ত চিত্রের বিন্দুগুলোর ঢাল নির্ণয় করা হলো:  a থেকে b বিন্দুর ঢাল  = 6 − 8 2 − 1 = − 2 1 = − 2  a থেকে b বিন্দুর ঢাল  = 4 − 6 3 − 2 = − 2 1 = − 2  c থেকে a বিন্দুর ঢাল  = 8 − 4 1 − 3 − 4 2 = − 2 \\begin{array}{l}\\text { a থেকে b বিন্দুর ঢাল }=\\frac{6-8}{2-1}=-\\frac{2}{1}=-2 \\\\ \\text { a থেকে b বিন্দুর ঢাল } =\\frac{4-6}{3-2}=-\\frac{2}{1}=-2 \\\\ \\text { c থেকে a বিন্দুর ঢাল }=\\frac{8-4}{1-3}-\\frac{4}{2}=-2\\end{array}  a  থেকে  b  বিন্দুর   ঢাল   = 2 − 1 6 − 8 ​ = − 1 2 ​ = − 2  a  থেকে  b  বিন্দুর   ঢাল   = 3 − 2 4 − 6 ​ = − 1 2 ​ = − 2  c  থেকে  a  বিন্দুর   ঢাল   = 1 − 3 8 − 4 ​ − 2 4 ​ = − 2 ​ এখানে প্রত্যেক বিন্দুর ঢাল -2। যা একটি ঋণাত্মক সংখ্যা। কোনো সমীকরণের অধীন চলক ও স্বাধীন চলকে সম্পর্ক ঋণাত্মক হলে স্বাধীন চলকের মান বাড়লে অধীন চলকে মান কমবে। আবার স্বাধীন চলকের মান কমলে অধীন চলকে মান বাড়বে। এ কারণে লম্ব অক্ষ ও ভূমি অক্ষের পরিবর্তনও বিপরতিমুখী হবে। তাই এরূপ কোনো রেখার যেকোনো বিন্দুতে ঢাল ঋণাত্মক হবে। সুতরাং উদ্দীপকের সকল বিন্দুর ঢাল ঋণাত্মক হবে।"
        }
      ]
    },
    {
      "number": "5",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "দ্বিপাক্ষিক বাজার কী?",
          "explanation": "কোনো দ্রব্যের ক্রয়-বিক্রয় একজন বিক্রেতা ও একজন ক্রেতার মধ্যে সংগঠিত হলে তা দ্বিপাক্ষিক একচেটিয়া বাজার।"
        },
        {
          "label": "খ",
          "question": "কেন অতিস্বল্পকালীন বাজারে যোগান রেখা লম্ব অক্ষের সমান্তরাল হয়?",
          "explanation": "অতি স্বল্পকালীন বাজারের স্থায়ীত্ব কম সময়ব্যাপী হয় বলে এ বাজারে যোগান অস্থিতিস্থাপক। কোনো দ্রব্যের ক্রয়-বিক্রয় অতি স্বল্প সময়ের মধ্যে সম্পন্ন হলে সে দ্রব্যের বাজারকে অতি স্বল্পকালীন বাজার বলে। যেমন- মাছ, দুধ, শাকসবজি ইত্যাদির বাজার। এ ধরনের বাজার কয়েক ঘণ্টা বা কয়েক দিন স্থায়ী হয়। এ কারণে ধরনের বাজার যোগান চাহিদা অনুযায়ী বৃদ্ধি করা সম্ভব না। ফলে দাম বাড়লেও যোগান বাড়ে না। তাই এ ধরনের বাজারে যোগান সম্পূর্ণ অস্থিতিস্থাপক বা লম্ব অক্ষের সমান্তরাল হয়।"
        },
        {
          "label": "গ",
          "question": "উদ্দীপকের 'ক' ও 'খ' চিত্র কোন কোন বাজারকে নির্দেশ করে এবং এদের মধ্যে কী কোনো পার্থক্য আছে? ব্যাখ্যা করো।",
          "explanation": "উদ্দীপকের 'ক' ও 'খ' চিত্রে যথাক্রমে পূর্ণ প্রতিযোগিতামূলক বাজার ও অপূর্ণ প্রতিযোগিতামূলক বাজারকে নির্দেশ করে। যে বাজারে অসংখ্য ক্রেতা-বিক্রেতা কোনো নির্দিষ্ট দামে দ্রব্য ক্রয় বিক্রয় করে তা পূর্ণ প্রতিযোগিতামূলক বাজার। এ ধরনের বাজারে দ্রব্যের দাম স্থির থাকায় গড় আয় ও প্রান্তিক আয় দামের সমান হয়। অন্যদিকে, কতিপয় ক্রেতা-বিক্রেতার মধ্যে দ্রব্যের ক্রয়-বিক্রয় হলে তা অপূর্ণ প্রতিযোগিতামূলক বাজার। এ বাজারে বিক্রয় বৃদ্ধির সাথে গড় আয় ও প্রান্তিক আয় হ্রাস পায়। উদ্দীপকের ক চিত্রে দ্রব্যের দাম স্থির থাকায় দাম রেখা ভূমি অক্ষের সমান্তরাল হয়েছে। এখানে দ্রব্যের দাম, গড় আয় ও প্রান্তিক আয় পরস্পর সমান। সুতরাং এটি পূর্ণ প্রতিযোগিতামূলক বাজারকে নির্দেশ করছে। অন্যদিকে 'খ' চিত্রে বিক্রয় বৃদ্ধির সাথে সাথে দ্রব্যের দাম হ্রাস পেয়েছে। তাই দাম = গড় আয় রেখা ও প্রান্তিক আয় রেখা ডানদিকে নিম্নগামী হয়েছে। অতএব এটি অপূর্ণ প্রতিযোগিতামূলক বাজারকে নির্দেশ করে। বাজারদ্বয়ের মধ্যে ক্রেতা-বিক্রেতার সংখ্যা, দাম নির্ণয়, দ্রব্যের প্রকৃতি, ফার্মের গড় ও প্রান্তিক আয় নির্ণয় ইত্যাদি দিক থেকে পার্থক্য রয়েছে।"
        },
        {
          "label": "ঘ",
          "question": "উদ্দীপকের চিত্রদ্বয়ের কোন বিন্দুতে বাজার ভারসাম্যের শর্ত কার্যকর হবে এবং কেন? বিশ্লেষণ করো।",
          "explanation": "উদ্দীপকের চিত্রদ্বয়ে 'E' বিন্দুতে বাজার ভারসাম্যের শর্ত কার্যকর হবে। স্বল্পকালের ফার্মের ভারসাম্য অর্জনের শর্ত দুটি। প্রথমত, ফার্মের প্রান্তিক আয় ও প্রান্তিক ব্যয় পরস্পর সমান হবে। অর্থাৎ MR = MC হবে। দ্বিতীয়ত, ফার্মের MC রেখার ঢাল MR রেখার ঢাল অপেক্ষা অধিক হতে হবে। যে বিন্দুতে এ দুটি শর্ত পালিত হবে সেখানে ফার্ম ভারসাম্য অর্জন করবে। উদ্দীপকের 'ক' চিত্রে চিহ্নিত বিন্দুতে F, E ও H। এখানে E বিন্দুটি ফার্মের দাম বা গড় আয় ও প্রান্তিক আয় রেখার ওপর অবস্থিত। তাই এ বিন্দু দিয়ে ফার্মের প্রান্তিক ব্যয় রেখা গমন করলে ভারসাম্যের দুটি শর্ত পালিত হবে। অন্যদিকে, খ চিত্রে, তিনটি বিন্দু F, H ও E। এখানেও একমাত্র E বিন্দুই MR রেখার ওপর অবস্থিত। একমাত্র E বিন্দু দিয়ে MC রেখা গমন করলেই কেবল ভারসাম্যের দুটি শর্ত পালিত হবে। অতএব, চিত্রদ্বয়ের E বিন্দুতে বাজার ভারসাম্যের শর্ত কার্যকর হবে। যে কোনো ফার্ম সর্বোচ্চ মুনাফা অর্জন করতে চায়। এক্ষেত্রে ফার্মের মুনাফা ততক্ষণ পর্যন্ত বাড়তে থাকে যতক্ষণ পর্যন্ত ফার্মের প্রান্তিক আয় ও প্রান্তিক ব্যয় সমান হয়। তাই এটি ভারসাম্যে অর্জনের প্রয়োজনীয় শর্ত। এছাড়াও ফার্মের MC রেখার ঢাল MR রেখার ঢালের চেয়ে বেশি হলে তা ভারসাম্য অর্জনের নিশ্চয়তা দান করে। অতএব, বলা যায়, উদ্দীপকে E বিন্দুতে যেহেতু এ উভয় শর্ত পূরণ হয়েছে তাই এটি ফার্মের ভারসাম্য বিন্দু।"
        }
      ]
    },
    {
      "number": "6",
      "uddipok": "(Q (একক) TVC (টাকা) (TC) টাকা 1 60 160 2 100 200 3 260 360 4 500 600",
      "tag": "HC 24",
      "sub_questions": [
        {
          "label": "ক",
          "question": "স্বল্পকালীন উৎপাদন অপেক্ষক কী?",
          "explanation": "উৎপাদন অপেক্ষকে স্থির উপকরণের সাথে পরিবর্তনশীল উপকরণ বিবেচনা করা হলে তাকে স্বল্পকালীন উৎপাদন অপেক্ষক বলে।"
        },
        {
          "label": "খ",
          "question": "LTC রেখা কেন মূল বিন্দু থেকে ডানদিকে উর্ধ্বগামী হয়?",
          "explanation": "দীর্ঘকালে ফার্মের স্থির ব্যয় না থাকার কারণে LTC রেখা মূল বিন্দু থেকে ডানদিকে উর্ধ্বগামী হয়। দীর্ঘকালে ফার্মের স্থির ব্যয় বলতে কিছুই থাকে না। উৎপাদনের সব ব্যয়েই পরিবর্তনশীল ব্যয় হিসেবে বিবেচিত হয়। দীর্ঘকালে প্রতিটি উৎপাদন স্তরে উৎপাদন এরূপ প্লান্ট নির্বাচন করবে যেখানে উৎপাদন ব্যয় ন্যূনতম হয়। এক্ষেত্রে স্বল্পকালীন মোট ব্যয় রেখার স্পর্শক বিন্দুর সমন্বয়ে দীর্ঘকালীন মোট ব্যয় রেখা পাওয়া যায়। তাই দীর্ঘকালে LTC রেখা মূল বিন্দু থেকে উঠে ক্রমাগত ডানদিকে ঊর্ধ্বগামী হয়।"
        },
        {
          "label": "গ",
          "question": "উদ্দীপক থেকে TFC রেখা অঙ্কন করো।",
          "explanation": "মোট ব্যয় থেকে মোট পরিবর্তনশীল ব্যয় বাদ দিলে মোট স্থির ব্যয় পাওয়া যায়। উৎপাদন চালালে বা বন্ধ করা হলে ফার্মকে যেসব ব্যয় বহন করতেই হয় তার সমষ্টি মোট স্থির ব্যয়। এসব ব্যয় কম-বেশি করা যায় না। যেমন- কারখানার ভাড়া, স্থায়ী কর্মচারীদের বেতন, অবচয় ব্যয় ইত্যাদি। মোট ব্যয় থেকে মোট পরিবর্তনশীল বয় বাদ দিলে মোট স্থির ব্যয় পাওয়া যায়। অর্থাৎ, TFC = TC - TVC উৎপাদনের পরিমাণ মোট পরিবর্তনশীল ব্যয় (TVC) মোট ব্যয় (TC) মোট স্থির ব্যয় TFC = TC-TVC ১ ৬০ ১৬০ ১৬০-৬০ = ১০০ ২ ১০০ ২০০ ২০০- ১০০ = ১০০ ৩ ২৬০ ৩৬০ ৩৬০- ২৬০ = ১০০ ৪ ৫০০ ৬০০ ৬০০-৫০০ = ১০০ চিত্রে ভূমি অক্ষে মোট উৎপাদনের পরিমাণ (Q) ও লম্ব অক্ষে মোট স্থির ব্যয় TFC দেখানো হয়েছে। একক প্রতি উৎপাদনে মোট স্থির ব্যয় ১০০ টাকা, তাই (TFC) রেখা ভূমি অক্ষের সমান্তরাল হয়েছে।"
        },
        {
          "label": "ঘ",
          "question": "উদ্দীপকের AFC রেখার আকৃতির ওপর তোমার মতামত বিশ্লেষণ করো।",
          "explanation": "গড় স্থির ব্যয় রেখাটি একটি সমপরাবৃত্তাকার রেখা। মোট স্থির ব্যয়কে উৎপাদনের পরিমাণ দ্বারা ভাগ করলে গড় স্থির ব্যয় পাওয়া যায়। উৎপাদনের পরিমাণের সাথে স্থির ব্যয় পরিবর্তন না হওয়ায় উৎপাদন বাড়ার সাথে গড় স্থির ব্যয় কমতে থাকে। তবে তা কখনোই শূন্য হয় না। ১ একক উৎপাদনের ক্ষেত্রে AFC = (TFC/Q )= ( ১০০/ ১) = ১০০ একক একইভাবে ২, ৩ ও ৪ একক উৎপাদন TFC নির্ণয় করে সূচি তৈরি করে রেখা অঙ্কন করা হলো- চিত্রে ও সূচিতে লক্ষ করা যায়, ১ একক উৎপাদনে AFC হলো ১০০ একর যা Q বিন্দুতে নির্দেশ করে। এভাবে ২, ৩ ও ৪ একই উৎপাদনে AFC হলো যথাক্রমে ৫০, ৩৩.৩ ও ২৫ একক যা b, c ও d বিন্দু দ্বারা দেখানো হয়েছে। এখন প্রান্ত a, b, c ও d বিন্দুগুলো যোগ করে AFC রেখা পাওয়া যায়। উক্ত AFC রেখাটি উৎপাদন বাড়ার সাথে সাথে উৎপাদনের পরিমাণ কমতে থাকে। তবে প্রথমদিকে যে হারে কমতে থাকে পরবর্তীতে কমার হার কমে যায়। তবে তা কখনোই ভূমি অক্ষকে স্পর্শ করবে না। ফলে AFC রেখা সমপরাবৃত্তাকার নির্দেশ করে।"
        }
      ]
    },
    {
      "number": "7",
      "uddipok": "Q (একক) (TC) টাকা 1 5 2 8 3 9 4 12 5 20",
      "tag": "HC 24",
      "sub_questions": [
        {
          "label": "ক",
          "question": "মোট আয় কী?",
          "explanation": "একটি নির্দিষ্ট দামে একটি নির্দিষ্ট পরিমাণ দ্রব্য বিক্রি করে কোনো ফার্ম বা উৎপাদন প্রতিষ্ঠান যে পরিমাণ অর্থ লাভ করে তাকে মোট আয় বলে।"
        },
        {
          "label": "খ",
          "question": "LAC রেখা কেন SAC-এর খাম বলা হয়?",
          "explanation": "LAC রেখা কয়েকটি SAC রেখার স্পর্শবিন্দুর সমন্বয়ে গঠিত হয় বলে LAC রেখাকে SAC রেখার খাম বলা হয়। দীর্ঘকালে উৎপাদন প্রতিষ্ঠান সব উপকরণ এবং উৎপাদন প্লান্ট পরিবর্তন করতে পারে। এরূপ দীর্ঘকাল কয়েকটি স্বল্পকালের সমষ্টি মাত্র। আবার প্রতিটি স্বল্পকালের সাথে এক একটি স্বল্পকালীন গড় ব্যয় রেখা (SAC) সম্পর্কিত। মূলত একটি LAC রেখার প্রতিটি বিন্দুই এক একটি SAC রেখার স্পর্শবিন্দু। তাই LAC রেখা অসংখ্যা SAC রেখাকে ধারণ করে। ফলে SAC রেখার খাম আকার ধারণ করে LAC রেখা।"
        },
        {
          "label": "গ",
          "question": "উদ্দীপক অনুসারে প্রান্তিক ব্যয় রেখা অঙ্কন করো।",
          "explanation": "কোনো দ্রব্যের এক একক অতিরিক্ত উৎপাদনের মোট ব্যয়ের যে পরিবর্তন হয় তাকে প্রান্তিক ব্যয় বলে। নির্দিষ্ট এক একক উৎপাদনে মোট ব্যয় (TC n ) থেকে পূর্ববর্তী এককের মোট ব্যয় (TC n-1 ) বাদ দিলে প্রান্তিক ব্যয় (MC) পাওয়া যায়। অর্থাৎ প্রান্তিক ব্যয়, MC = TC n -TC( n-1 ) উদ্দীপকের তথ্যের আলোকে প্রান্তিক ব্যয় সূচি তৈরি করে রেখা অঙ্কন করা হলো- উৎপাদনের পরিমাণ (Q) একক মোট ব্যয় (TC) টাকা প্রান্তিক ব্যয (MC n ) TC n -TC( n-1 ) ১ ৫ ৫ ২ ৮ ৮-৫=৩ ৩ ৯ ৯-৮=১ ৪ ১২ ১২-৯=৩ ৫ ২০ ২০-১২ = ৮ চিত্রে ভূমি অক্ষে উৎপাদনের পরিমাণ এবং লম্ব অক্ষে প্রান্তিক ব্যয় দেখানো হয়েছে। উৎপাদনের পরিমাণ ও প্রান্তিক ব্যয়ের সাপেক্ষে প্রাপ্ত a, b, c, d ও e বিন্দুগুলো যোগ করে MC রেখা পাওয়া যায়। এটিই উদ্দীপকের আলোকে অঙ্কিত প্রান্তিক ব্যয় রেখা।"
        },
        {
          "label": "ঘ",
          "question": "উদ্দীপকের আলোকে গড় ব্যয় ও প্রান্তিক ব্যয়ের মধ্য কোনো সম্পর্ক আছে কী? বিশ্লেষণ করো।",
          "explanation": "উৎপাদনের বিভিন্ন স্তরে গড় ব্যয় ও প্রান্তিক ব্যয় রেখার মধ্যে বিভিন্ন রকম সম্পর্ক বিদ্যমান থাকে। মোট ব্যয়কে উৎপাদনের পুরিমাণ দ্বারা ভাগ করলে গড় ব্যয় পাওয়া যায়। আর অতিরিক্ত। এক একক উৎপাদনের ফলে মোট ব্যয়ের যে পরিবর্তন হয় তাকে প্রান্তিক ব্যয় বলে। গড় ব্যয় কখনো প্রান্তিক ব্যয় অপেক্ষা বেশি হয়। আবার কখনো সমান হয়। আবার কখনো গড় ব্যয় প্রান্তিক ব্যয় অপেক্ষা কম হয়। উদ্দীপকে উৎপাদনের পরিমাণ ও মোট ব্যয় দেওয়া আছে। প্রদত্ত তথ্য ব্যবহার করে গড় ব্যয় ও প্রান্তিক ব্যয় হিসাব করা হলো- উৎপাদন (একক) মোট ব্যয় (TC) গড় ব্যয় (AC) প্রান্তিক ব্যয় MC ( টাকায়) ১ ৫ ৫ ৫ ২ ৮ ৪ ৩ ৩ ৯ ৩ ১ ৪ ১২ ৩ ৩ ৫ ২০ ৪ ৮ উপরোক্ত তথ্যের আলোকে গড় ব্যয় (AC) ও প্রান্তিক ব্যয় (MC) রেখা অঙ্কন করা হলো- চিত্রে ভূমি অক্ষে উৎপাদনের পরিমাণ এবং লম্ব অক্ষে গড় ব্যয় ও প্রান্তিক ব্যয় পরিমাণ করা হয়েছে। MC ও AC দ্বারা প্রান্তিক ব্যয় ও গড় ব্যয় নির্দেশ করা হয়েছে। চিত্রে দেখা যায়, উৎপাদনের প্রাথমিক পর্যায়ে উৎপাদনের পরিমাণ বাড়ার সাথে সাথে গড় ব্যয় ও প্রান্তিক ব্যয় উভয়ই কমতে থাকে। এক্ষেত্রে AC > MC হয়। উৎপাদনের পরিমাণ বেড়ে ৪র্থ একক হলে AC ও MC উভয় সমান হয়। এ বিন্দুতে MC রেখা AC রেখাকে নিচের দিক থেকে ছেদ করে। এরপর AC ও MC উভয়ই বাড়তে থাকে। কিন্তু MC অধিক বাড়ায় MC > AC হয়।"
        }
      ]
    },
    {
      "number": "8",
      "uddipok": "জমির (একক) K (টাকা) L (একক) TP (একক) 1 100 1 3 1 100 2 5 1 100 3 6 1 100 4 6 1 100 5 5",
      "tag": "HC 24",
      "sub_questions": [
        {
          "label": "ক",
          "question": "ইসলামিক অর্থব্যবস্থা কী?",
          "explanation": "ইসলামের মৌলিক নিয়ম কানুনের ওপর ভিত্তি করে গড়ে ওঠা অর্থনৈতিক ব্যবস্থাই ইসলামি অর্থব্যবস্থা।"
        },
        {
          "label": "খ",
          "question": "কেন ভূমির যোগানের দাম নেই?",
          "explanation": "ভূমির কোনো উৎপাদন ব্যয় না থাকার কারণে এর যোগান দাম নেই। ভূমি প্রকৃতির দান এবং এর যোগান স্থির। ফলে ভূমির জন্য কোনো উৎপাদন ব্যয় হয় না। অন্যান্য উৎপাদনশীল উপাদান তৈরি করতে ব্যয় হয়। যার ফলে তাদের একটি উৎপাদন খরচ থাকে। এতে অন্যান্য উপাদানের দাম থাকে। কিন্তু ভূমির উৎপাদন ব্যয় না থাকার কারণে এর দাম থাকে না। তবে ভূমি ব্যবহারের জন্য খাজনা থাকে।"
        },
        {
          "label": "গ",
          "question": "উদ্দীপকে কোন বিধি প্রতিফলিত হয়েছে? ব্যাখ্যা করো।",
          "explanation": "নিম্নের অনুরূপ: উদ্দীপকের সূচিতে ক্রমহ্রাসমান প্রান্তিক উৎপাদন বিধি কার্যকর হবে। উৎপাদন কৌশল ও অন্যান্য উপকরণ স্থির রেখে শ্রম ও মূলধন বৃদ্ধির ফলে উৎপাদন প্রাথমিকভাবে ক্রমবর্ধমান হারে বাড়ে। একপর্যায়ে উপকরণটির নিয়োগ বাড়ালে মোট উৎপাদন ক্রমহ্রাসমান হারে বাড়ে। ফলে প্রান্তিক উৎপাদন হ্রাস পায়। উপকরণ ব্যবহারের সাথে উৎপাদন বাড়ায় এ নিয়মই হলো ক্রমহ্রাসমান প্রান্তিক উৎপাদন বিধি। উদ্দীপকের তথ্যের আলোকে নিচে প্রান্তিক উৎপাদন (MP) রেখা অঙ্কন করা হলো। উদ্দীপকের তথ্যের আলোকে প্রাপ্ত উৎপাদন সূচিতে দেখা যায়, ১ জন শ্রমিক নিয়োগে প্রান্তিক উৎপাদন ৫০ মণ। যা উপরের চিত্রে বিন্দু দ্বারা নির্দেশিত হয়েছে। একইভাবে, ২ জন, ৩ জন ও ৪ জন শ্রমিক নিয়োগে প্রান্তিক উৎপাদন যথাক্রমে ৪০ মণ, ৩০ মণ ও ২০ মণ। যা চিত্রে যথাক্রমে b, c ও d বিন্দু দ্বারা দেখানো হয়েছে। প্রাপ্ত a, b, c ও d বিন্দুগুলো যোগ করে (MP) প্রান্তিক উৎপাদন রেখা পাওয়া যায়।"
        },
        {
          "label": "ঘ",
          "question": "উদ্দীপকের বিধিটি কোন কোন ক্ষেত্রে কার্যকর হয় বলে তুমি মনে করো। বিশ্লেষণ করো।",
          "explanation": "নিম্নের অনুরূপ: উদ্দীপকে কার্যকর ক্রমহ্রাসমান প্রান্তিক উৎপাদন বিধি কৃষিক্ষেত্র ছাড়াও শিল্প, খনিজ ও মাছ শিকারের ক্ষেত্রে প্রযোজ্য হতে পারে। অন্যান্য উপাদান স্থির ধরে পরিবর্তনশীল উপাদানের পরিবর্তন সাপেক্ষে মোট উৎপাদনের যে পরিবর্তন হয় তাই হচ্ছে প্রান্তিক উৎপাদন। অর্থাৎ উৎপাদন ক্ষেত্রে অতিরিক্ত এক একক উপকরণ নিয়োগের ফলে যে অতিরিস্ত উৎপাদন পাওয়া যায় তাই প্রান্তিক উৎপাদন। উদ্দীপকে প্রান্তিক উৎপাদন সূচিতে দেখা যায়, ১ জন শ্রমিক নিয়োগের ফলে প্রান্তিক উৎপাদন ৫০ মণ। পরবর্তীতে ২ জন, ৩ জন ও ৪ জন শ্রমিক নিয়োগের ফলে প্রান্তিক উৎপাদন হয় যথাক্রমে ৪০, ৩০, ২০ মণ। যেখানে ক্রমহ্রাসমান প্রান্তিক উৎপাদন বিধি কার্যকর হয়েছে। ক্রমহ্রাসমান উৎপাদন বিধি কৃষিক্ষেত্রে বেশি কার্যকর। এছাড়া শিল্পক্ষেত্রে কিছুটা কার্যকর। শিল্পক্ষেত্রে উৎপাদন বাড়ানোর লক্ষ্যে অধিক শ্রম ও মূলধন নিয়োগ করলে প্রথমদিকে ব্যয় বৃদ্ধির তুলনায় উৎপাদন বেশি হারে বাড়ে। তবে একসময় ব্যয় বাড়ার তুলনায় উৎপাদন কম হারে বাড়ে। এজন্য এ ক্ষেত্রে বিধিটি প্রযোজ্য হয়। আবার বিভিন্ন খনিজ পদার্থ উত্তোলনের জন্য ক্রমশ খনির যত গভীরে যেতে হয় ততই তার তলদেশের গঠন মজবুত হয় ও আলো-বাতাস প্রবেশের জন্য উন্নত ব্যবস্থা করতে হয়। কিন্তু এর ফলে খরচ বাড়ার তুলনায় খনিজদ্রব্য ক্রমান্বয়ে কম হারে তোলা যায়। ফলে বিধিটি প্রযোজ্য হয়। এছাড়া পুকুর, বিল, নদী ও সমুদ্র ইত্যাদি মৎস্যক্ষেত্রে বেশি মাছ শিকারের উদ্দেশ্যে অতিরিক্ত শ্রম ও সাজ-সরঞ্জাম নিয়োগ করলে বেশি পরিমাণে মাছ পাওয়া যায় বটে, কিন্তু তা ব্যয় বাড়ার তুলনায় কম হয়। এজন্য এক্ষেত্রেও বিধিটি প্রযোজ্য হয়।"
        }
      ]
    },
    {
      "number": "9",
      "uddipok": "C=100+.75Y; I=100; G = 150",
      "tag": "HC 24",
      "sub_questions": [
        {
          "label": "ক",
          "question": "ব্যয়যোগ্য আয় কী?",
          "explanation": "ব্যক্তিগত আয় থেকে প্রত্যক্ষ কর ও অন্যান্য ব্যয় বাদ দিলে যা অবশিষ্ট থাকে তাকে ব্যয়যোগ্য আয় বলে।"
        },
        {
          "label": "খ",
          "question": "GNP ও GDP-এক নয় কেন?",
          "explanation": "GNP হিসাব করতে নিজস্ব জনগণের আয় আর GDP হিসাব করতে দেশের ভৌগলিকসীমা বিবেচনা করা হয়। GDP ও GNP এর মধ্যে মৌলিক পার্থক্য হচ্ছে হিসাবের ধরনের ওপর GNP হিসাবের সময় দেশে বসবাসকারী ও বিদেশে অবস্থানরত দেশি নাগরিকদের উৎপাদন বা আয় ধরা হয়। পক্ষান্তরে, GDP হিসাবের সময় দেশের ভেতরে দেশি ও বিদেশিদের দ্বারা উৎপাদিত দ্রব্য ও সেবার অর্থমূল্য ধরা হয়। তাছাড়া দেশের ভেতরে বিদেশিদের বিনিয়োগ দ্বারা সৃষ্ট উৎপাদন বা আয় GNP থেকে বাদ দেওয়া হয়। অন্যদিকে, বিদেশে বসবাসকারী দেশি নাগরিকদের সৃষ্ট উৎপাদন বা আয় GDP থেকে বাদ দেওয়া হয়। তাই GNP ও GDP এক হয় না ।"
        },
        {
          "label": "গ",
          "question": "উদ্দীপক অনুসারে ভারসাম্য জাতীয় আয় কত?",
          "explanation": "সামগ্রিক চাহিদা (AD) ও যোগান (AS) এর সমতার ভিত্তিতে ভারসাম্য জাতীয় আয়ের পরিমাণ করা যায়। এক অর্থবছরে কোনো অর্থনীতিতে সামগ্রিক যোগান (AS) এবং সামগ্রিক চাহিদা (AD) সমান হলে তাকে ভারসাম্য জাতীয় আয় বলে। একটি বদ্ধ অর্থনীতিতে সামগ্রিক ব্যয় বা চাহিদা এবং সামগ্রিক আয় বা যোগান পরস্পর সমতাকরণের মাধ্যমে ভারসাম্য জাতীয় আয় নির্ণয় করা যায়।। অর্থাৎ ভারসাম্য অবস্থায়, Y=C+I+G হবে। উদ্দীপকের তথ্য অনুযায়ী, ভোগ ব্যয়, C= 100+ 0.75Y; বিনিয়োগ ব্যয়, I = 100, সরকারি ব্যয়, G = 150। বা, 100+0.75 + 100 + 150 - Y ভারসাম্যের শর্তানুসারে, AD = AS বা, 350= Y- 0.75Y বা, 0.25Y = 350 বা, Y = (350/ 0.25) বা, Y = 1400 অর্থাৎ, ভারসাম্য জাতীয় আয়ের পরিমাণ 1400 টাকা।"
        },
        {
          "label": "ঘ",
          "question": "যদি সরকারি ব্যয় ৫০ টাকা বৃদ্ধি পায় তবে ভারসাম্য জাতীয় আয়ের কোন পরিবর্তন হবে কী বিশ্লেষণ করো।",
          "explanation": "সরকারি ব্যয়ের পরিমাণ 50 টাকা বাড়ালে জাতীয় আয় বৃদ্ধি পাবে। জাতীয় আয়ের পরিমাণ অর্থনীতির খাতগুলোর ওপর নির্ভর করে। খাতগুলোর আর্থিক মান বৃদ্ধি পেলে ভারসাম্য জাতীয় আয়ের পরিমাণ বৃদ্ধি পায়। আবার খাতগুলোর আর্থিক মান হ্রাস পেলে ভারসাম্য জাতীয় আয় হ্রাস পায়। উদ্দীপকের সরকারি ব্যয় 50 টাকা বৃদ্ধি করা হলে G = 150 + 50 = 200 হবে। তখন জাতীয় আয়ের পরিমাণ হবে, ভারসাম্যের শর্তানুসারে, AD = AS বা, 100+ 0.75Y+100+200=Y বা, 400+ 0.75Y = Y বা, 0.25Y = 400 বা, Y = (400/ 0.25) বা, Y = 1600 ∴ \\therefore ∴ Y = 1600 অর্থাৎ, ভারসাম্য জাতীয় আয় বৃদ্ধি পেয়ে 1600 টাকা হবে। সরকারি আয় ব্যয় 50 টাকা বাড়লে সামগ্রিক চাহিদার 5 টাকা বৃদ্ধি পাবে। তাই সামগ্রিক চাহিদার সাথে সমতাকরণের মাধ্যমে উচ্চতর কোনো আয়স্তরে ভারসাম্য অর্জিত হবে। এক্ষেত্রে ভারসাম্য আয় বেড়ে 1600 টাকা হয়েছে।"
        }
      ]
    },
    {
      "number": "10",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "শাখা ব্যাংক কী?",
          "explanation": "একটিমাত্র কেন্দ্রীয় অফিসের নিয়ন্ত্রণে থেকে অনেকগুলো শাখা অফিসের মাধ্যমে ব্যাংকিং কার্যক্রম পরিচালিত হয় তাকে শাখা ব্যাংক বলে।"
        },
        {
          "label": "খ",
          "question": "কেন অনলাইন ব্যাংকিং গুরুত্বপূর্ণ?",
          "explanation": "লেনদেন সহজ, দ্রুত ও নিরাপদ করার জন্য অনলাইন ব্যাংকিং গুরুত্বপূর্ণ। অনলাইন ব্যাংকিং ব্যবস্থা এমন এক ধরনের প্রযুক্তি যাতে ওয়েবসাইটের মাধ্যমে আন্ত:যোগাযোগ নেটওয়ার্ক স্থাপিত হয়। ফলে গ্রহাক তার হিসাবের রক্ষিত জের, অনুসন্ধান, অর্থ উত্তোলন ও স্থানান্তর প্রভৃতি ইন্টারনেটের মাধ্যমে করার সুযোগ পায়। ইলেকট্রনিক, ডেবিট ও ক্রেডিট পম্পতি, ডিজিটাল মুদ্রা প্রবৃতি ইলেকট্রনিক অর্থের মাধ্যমে এসব লেনদেন সম্পন্ন হয়। ফলে একজন গ্রাহক অতি অল্প সময়ে, যেকোনো স্থান থেকে সেবা পেয়ে থাকে। এসব কারণে অনলাইন ব্যাংকিং গুরুত্বপূর্ণ"
        },
        {
          "label": "গ",
          "question": "উদ্দীপকে কোন ধরনের ব্যাংকে নির্দেশ করে? ব্যাখ্যা করো।",
          "explanation": "উদ্দীপকে কেন্দ্রীয় ব্যাংককে নির্দেশ করে। যে ব্যাংক দেশের মুদ্রাবাজার ও ব্যাংক ব্যবস্থার নিয়ন্ত্রণ করে তাই কেন্দ্রীয় ব্যাংক। কেন্দ্রীয় ব্যাংকের মূল কাজ প্রয়োজনানুযায়ী বিভিন্ন মূল্যমানের নোট প্রচলন করা। এছাড়াও এ ব্যাংক অন্যান্য দেশের মুদ্রার সাথে দেশীয় মুদ্রার বিনিময় হার নির্ধারণ ও নিয়ন্ত্রণ করে। তাছাড়া কেন্দ্রীয় ব্যাংক বাণিজ্যিক ব্যাংকের ঋণ নিয়ন্ত্রণ করে। উদ্দীপকের আর্থিক প্রতিষ্ঠানটি মুদ্রাবাজারের অভিভাবক। এছাড়া এ প্রতিষ্ঠানটি নোট প্রচলন ও ঋণ নিয়ন্ত্রণ করে। অতএব, এটি একটি কেন্দ্রীয় ব্যাংক। এ ব্যাংক ব্যাংক হার পরিবর্তন, খোলাবাজার নীতি, জমার অনুপাত পরিবর্তন ইত্যাদি পন্থায় ঋণ, নিয়ন্ত্রণ করে থাকে। এছাড়া অভিভাবক হিসেবে এ ব্যাংক অন্যান্য ব্যাংক বা আর্থিক প্রতিষ্ঠানের কার্যাবলি তদারকি, সহায়তা এবং পরামর্শ দিয়ে থাকে।"
        },
        {
          "label": "ঘ",
          "question": "প্রশ্নচিহ্নিত স্থানে উদ্দীপকের ব্যাংকটি কীভাবে ঋণ নিয়ন্ত্রণ করে? বিশ্লেষণ করো।",
          "explanation": "উদ্দীপকের কেন্দ্রীয় ব্যাংকটি প্রশ্নচিহ্নিত স্থানে তথা পরিমাণগত পদ্ধতির মাধ্যমে ঋণ নিয়ন্ত্রণ করে। কেন্দ্রীয় ব্যাংক হলো মুদ্রা বাজার এবং মুদ্রাস্ফীতির একক নিয়ন্ত্রক। তাই কেন্দ্রীয় ব্যাংক মুদ্রার মান ও দ্রব্যমূল্য স্থিতিশীল রাখার জন্য বাণিজ্যিক ব্যাংকের ঋণ নিয়ন্ত্রণ করে। যে পদ্ধতির মাধ্যমে কেন্দ্রীয় ব্যাংক বিভিন্ন কার্য সম্পাদনের মাধ্যমে ঋণ নিয়ন্ত্রণ করে তাই ঋণ নিয়ন্ত্রণ পদ্ধতি। কেন্দ্রীয় ব্যাংকের ঋণ নিয়ন্ত্রণ পদ্ধতিকে দুইভাগে ভাগ করা যায়। ১. পরিমাণগত পদ্ধতি ও ২. গুণগত পদ্ধতি। উদ্দীপকের ছকে কেন্দ্রীয় ব্যাংকের ঋণ নিয়ন্ত্রণ কার্যাবলি অন্তর্ভুক্ত রয়েছে। ছকের একদিকে গুণগত হাতিয়ার বা পদ্ধতি রয়েছে এবং অন্যদিকে, '?' চিহ্ন রয়েছে। তাই '?' চিহ্নিত স্থানে পরিমাণগত হাতিয়ার বা পদ্ধতি হবে। পরিমাণগত পদ্ধতি হলো ব্যাংক হার নীতি, খোলাবাজার নীতি, নগদ জমার হার পরিবর্তন ও রিজার্ভ হারের পরিবর্তন। কোনো কারণে কেন্দ্রীয় ব্যাংক বাণিজ্যিক ব্যাংকের ঋণ নিয়ন্ত্রণ করতে চাইলে এসব পদ্ধতির মাধ্যমে ঋণ নিয়ন্ত্রণ করতে পারে। কেন্দ্রীয় ব্যাংক যখন দেশের ঋণের পরিমাণ কমাতে চায় তখন ব্যাংক হার বাড়ায়। ফলে বাণিজ্যিক ব্যাংকগুলোর প্রদানযোগ্য ঋণের ওপর সুদের হার বাড়ে। এতে এসব ব্যাংকের ঋণদান ক্ষমতা হ্রাস পায়। আবার, কেন্দ্রীয় ব্যাংক খোলাবাজারে ঋণপত্র বিক্রয়ের মাধ্যমেও ঋণ নিয়ন্ত্রণ করতে পারে। তাছাড়া এ ব্যাংক নগদ জমার হার বাড়িয়ে বাণিজ্যিক ব্যাংকের ঋণদান ক্ষমতা হ্রাস করতে পারে। নগদ জমার হার বাড়ালে বাণিজ্যিক ব্যাংকগুলোর নগদ অর্থের পরিমাণ কমে যায়। ফলে ঋণ নিয়ন্ত্রণ হয়। তাছাড়া বাণিজ্যিক 'ব্যাংক রিজার্ভ হার পরিবর্তনের মাধ্যমে ঋণদান ক্ষমতা নিয়ন্ত্রণ করতে পারে। বাণিজ্যিক ব্যাংক এভাবে পরিমাণগত পদ্ধতির মাধ্যমে ঋণ নিয়ন্ত্রণে ভূমিকা পালন করে।"
        }
      ]
    },
    {
      "number": "11",
      "uddipok": "C=50+.5Y",
      "tag": "HC 24",
      "sub_questions": [
        {
          "label": "ক",
          "question": "মাথাপিছু আয় কী?",
          "explanation": "মোট জাতীয় আয়কে মোট জনসংখ্যা দ্বারা ভাগ করলে যে পরিমাণ আয় পাওয়া যায় তাই মাথাপিছু আয়।"
        },
        {
          "label": "খ",
          "question": "জাতীয় আয় গণনায় দ্বৈত গণনা কেন একটি বড় সমস্যা?",
          "explanation": "জাতীয় আয় পরিমাণে একই দ্রব্য দুই বার গণনা হওয়ায় দ্বৈত গণনা সমস্যা একটি বড় সমস্যা। জাতীয় আয় পরিমাপে একই দ্রব্য একাধিক বার গণনা হওয়াই দ্বৈত গণনা। জাতীয় আয় পরিমাপে এরূপ দ্বৈত গণনা হলে তা প্রকৃত জাতীয় আয় থেকে পরিমাপকৃত জাতীয় আয় বেশি হয়। যেমন- সুতার মূল্য একবার গণনা করা হলে আবার কাপড়ের মূল্যে সুতার মূল্য অন্তর্ভুক্ত হলে সুতার মূল্য দুইবার গণনা হবে। ফলে সঠিক জাতীয় আয় নিরূপণ হয় না। তাই দ্বৈত সমস্যাকে বড় সমস্যা বলা হয়।"
        },
        {
          "label": "গ",
          "question": "উদ্দীপক থেকে একটি সঞ্চয় রেখা অঙ্কন করো।",
          "explanation": "আয় ও সঞ্চয়ের মধ্যে সম্পর্ক নির্দেশকারী রেখাই সঞ্চয় রেখা। মানুষ তার আয়ের যে অংশ বর্তমান ভোগের জন্য ব্যয় না করে ভবিষ্যতের জন্য জমা রাখে তাই সঞ্চয়। ভবিষ্যতের ভোগের মাধ্যমে উপযোগ বৃদ্ধিতে বা বিনিযোগের মাধ্যমে সম্পদ বৃদ্ধিতে এটি সহায়তা করে। যদি Y = আয়, C = ভোগ ব্যয় এবং S = সঞ্চয় হয়, সেক্ষেত্রে, S=Y-C হবে। উদ্দীপকে ভোগ অপেক্ষক C = 50+ 0.5Y দেওয়া আছে। তাহলে সঞ্চয় অপেক্ষক হবে, S = Y- (50+0.5Y) বা -50+0.5Y। উক্ত সঞ্চয় অপেক্ষক ব্যবহার করে সঞ্চয় সূচি তৈরি করে রেখা অঙ্কন করা হলো- আয় (Y) সঞ্চয় (S=50+.5Y) বিন্দু (Y, S) 0 -50 a 100 0 b 200 50 c 300 100 d 400 150 e চিত্রে লম্ব অক্ষে সঞ্চয় ও ভূমি অক্ষে আয় নির্দেশ করা হয়েছে। আয় শূন্য হলে সঞ্চয় হয় -50 একক। এটি চিত্রে এ বিন্দু দ্বারা নির্দেশ করা হয়েছে। একইভাবে আয় 100, 200, 300 ও 400 হলে সঞ্চয় হয় যথাক্রমে 0, 50, 100 ও 150 একক। এগুলো চিত্রে যথাক্রমে b, c, d ও e বিন্দু দ্বারা দেখানো হয়েছে। a, b, c, d ও e বিন্দুগুলো যোগ করে সঞ্চয় রেখা S পাওয়া যায়। আয়ের সাথে সঞ্চয়ের সমমুখী সম্পর্ক হওয়ায় সঞ্চয় রেখাটি ডানদিকে ঊর্ধ্বগামী হয়েছে।"
        },
        {
          "label": "ঘ",
          "question": "যদি বিনিয়োগ 100 হয়, তবে ভারসাম্য জাতীয় আয় কত হবে? বিশ্লেষণ করো।",
          "explanation": "জাতীয় আয়ের যে স্তরে সামগ্রিক আয় ও সামগ্রিক ব্যয় সমান হয় তাই ভারসাম্য জাতীয় আয়। একটি দ্বিখাত বিশিষ্ট অর্থনীতিতে ভারসাম্য জাতীয় আয় নির্ধারিত হয় ভোগ ব্যয় (C) এর বিনিয়োগ ব্যয়ের (I) সমষ্টি দ্বারা। এটিই একটি দ্বিখাত বিশিষ্ট অর্থনীতিতে ভারসাম্য জাতীয় আয় প্রকাশ করে। এখানে দেশের মোট উৎপাদন বা আয় মোট ব্যয়ের সমান হয়। দেশের ভোগ ব্যয় ও বিনিয়োগ ব্যয় দেওয়া থাকলে তাদের সমষ্টি নির্ণয়ের মাধ্যমে ভারসাম্য জাতীয় আয় নির্ণয় করা যায়। উদ্দীপকে কোনো একটি' অর্থনীতির ভোগ সমীকরণ C= 50+ 0.5Y দেওয়া আছে। এখন, যদি বিনিয়োগ (I) 100, হয় তাহলে ভারসাম্যের শর্তানুসারে, সামগ্রিক আয় = সামগ্রিক ব্যয়। সুতরাং ভারসাম্য জাতীয় ব্যয়, Y=C+1 Y=50+0.5Y+ 100 বা, 0.5Y = 150 বা, Y =(150 /0.5) বা, Y = 300 ∴ \\therefore ∴ ভারসাম্য জাতীয় আয়ের পরিমাণ, Y₁ = 300 জাতীয় আয়ের পরিমাণ অর্থনীতি খাতগুলোর ওপর নির্ভর করে। খাতগুলোর আর্থিক মান বৃদ্ধি পেলে জাতীয় আয় বৃদ্ধি পায়। আবার খাতগুলোর আর্থিক মান হ্রাস পেলে জাতীয় আয় হ্রাস পায়। উদ্দীপকের ভোগ সমীকরণের সাথে বিনিয়োগ ব্যয় 100 যুক্ত হলে দ্বিখাত বিশিষ্ট অর্থনীতি হয়। ফলে বিনিয়োগের পরিমাণ 100 যুক্ত হওয়ায় ভারসাম্য জাতীয় আয় বৃদ্ধি পেয়েছে।"
        }
      ]
    }
  ]
}