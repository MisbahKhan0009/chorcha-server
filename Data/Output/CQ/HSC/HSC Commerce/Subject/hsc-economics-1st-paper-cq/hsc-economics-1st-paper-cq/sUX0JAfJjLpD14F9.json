{
  "title": "দিনাজপুর বোর্ড ২০১৭",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মানুষের মৌলিক অর্থনৈতিক সমস্যা ৩টি। প্রতিটি সমাজের মানুষকে এ সব সমস্যার সম্মুখীন হতে হয়। বিভিন্ন অর্থনৈতিক ব্যবস্থায় এ সব সমস্যার বিভিন্ন সমাধান রয়েছে। তবে ধনতান্তিক অর্থব্যবস্থায় দামব্যবস্থার মাধ্যমে এর সমাধান করা হয়।",
      "tag": "DIN.B 17",
      "sub_questions": [
        {
          "label": "ক",
          "question": "দুষ্প্রাপ্যতা কী?",
          "explanation": "অভাবের তুলনায় সম্পদের স্বল্পতা বা অপর্যাপ্ততাকেই অর্থনীতিতে দুষ্প্রাপ্যতা (Scarcity) বলে ।"
        },
        {
          "label": "খ",
          "question": "সুযোগ ব্যয়ের উদ্ভব ঘটে কেন?",
          "explanation": "সুযোগ ব্যয় (Opportunity Cost) হলো কোনো একটি নির্দিষ্ট বিকল্প বেছে নেওয়ার ফলে যে সবচেয়ে ভালো বিকল্পটি ত্যাগ করতে হয়, তার মূল্য। এটি অর্থনীতিতে একটি গুরুত্বপূর্ণ ধারণা, কারণ এটি মানুষকে সীমিত সম্পদের সবচেয়ে কার্যকর ব্যবহার সম্পর্কে সিদ্ধান্ত নিতে সাহায্য করে। সুযোগ ব্যয়ের উদ্ভব ঘটে কারণ আমাদের সম্পদ সীমিত এবং এই সীমিত সম্পদ দিয়ে আমাদের অসীম অভাব পূরণ করতে হয়। যখন আমরা একটি অভাব পূরণের জন্য কোনো একটি নির্দিষ্ট দ্রব্য বা সেবা বেছে নিই, তখন অন্য একটি দ্রব্য বা সেবা, যা আমরা ত্যাগ করেছি, সেটিই হলো সুযোগ ব্যয়।"
        },
        {
          "label": "গ",
          "question": "উদ্দীপকে বর্ণিত অর্থনৈতিক সমস্যা ব্যাখ্যা করো।",
          "explanation": "উদ্দীপকে মানুষের প্রধান ৩টি মৌলিক অর্থনৈতিক সমস্যার কথা বলা হয়েছে। অভাবের অসীমতা ও সম্পদের স্বল্পতার জন্য মানবজীবনে এসব অর্থনৈতিক সমস্যার উদ্ভব ঘটে। এগুলো হলো— কী উৎপাদন করা হবে, কীভাবে উৎপাদন করা হবে এবং কার জন্য উৎপাদন করা হবে । নিচে এসব সমস্যা ব্যাখ্যা করা হলো— কী উৎপাদন করা হবে; সম্পদের স্বল্পতার জন্য ব্যক্তি বা সমাজ তার প্রয়োজনীয় সব দ্রব্য এক সাথে উৎপাদন করতে পারে না। সেজন্য অভাবের গুরুত্ব অনুসারে স্থির করতে হয়— কোন কোন দ্রব্য, কী পরিমাণে উৎপাদন করা দরকার। সম্পদ নিতান্তই কম বলে একটি দ্রব্য উৎপাদন করতে গেলে অন্যটি হাতছাড়া করতে হয়। কাজেই কোন কোন দ্রব্য, কী পরিমাণে উৎপাদন করতে হবে তা নির্ধারণ করাই হলো যেকোনো সমাজের অন্যতম মৌলিক অর্থনৈতিক সমস্যা। কীভাবে উৎপাদন করা হবে; এটি হলো সমাজের দ্বিতীয় গুরুত্বপূর্ণ অর্থনৈতিক সমস্যা। কোন দ্রব্য, কী পরিমাণে উৎপাদন করতে হবে এর পরেই এ সমস্যাটি দেখা দেয়। এক্ষেত্রে নির্বাচিত দ্রব্য উৎপাদনের জন্য কী কী উপকরণ, কী কী অনুপাতে এবং কোন প্রযুক্তি বা পদ্ধতি গ্রহণ করা হবে তা নির্ধারণ করতে হয়। এটি একটি বিরাট সমস্যা যা সুষ্ঠুভাবে সমাধান করতে না পারলে সর্বাধিক উৎপাদন নিশ্চিত করা সম্ভব হয় না । কার জন্য উৎপাদন করা হবে; সমাজে বিভিন্ন শ্রেণির মানুষ থাকে । সকল মানুষের ক্রয়ক্ষমতা এক রকম নয়। এক্ষেত্রে কোন দ্রব্য কোন শ্রেণির মানুষের জন্য উৎপাদন করা হবে তা নির্ধারণ করাও একটি জটিল সমস্যা।"
        },
        {
          "label": "ঘ",
          "question": "উদ্দীপকে উল্লিখিত অর্থব্যবস্থায় যে পদ্ধতির সাহায্যে অর্থনৈতিক সমস্যার সমাধান করা হয় তা কি যথেষ্ট? তোমার মতামত দাও।",
          "explanation": "উদ্দীপকে ধনতান্ত্রিক অর্থনীতিতে দামব্যবস্থার মাধ্যমে মৌলিক অর্থনৈতিক সমস্যাগুলো সমাধানের কথা বলা হয়েছে। কিন্তু অভিজ্ঞতার আলোকে বলা যায়, এরূপ সমাধান যথেষ্ট নয় । দাম প্রক্রিয়ার বদৌলতে ধনতান্ত্রিক অর্থনীতিতে স্বার্থপর ও অতি মুনাফালোভী উৎপাদনকারী/ব্যবসায়ীরা ভোক্তা সাধারণের কাছ থেকে সর্বোচ্চ দাম আদায় করে এবং শ্রমিকদেরকে ন্যূনতম মজুরি দেয়। এর ফলে ভোক্তা ও শ্রমিক উভয়ই ক্ষতিগ্রস্ত হয়। দামব্যবস্থা বেশির ভাগ ক্ষেত্রেই ব্যক্তিগত স্বার্থ রক্ষা করে সামাজিক স্বার্থ/ কল্যাণের জলাঞ্জলি দেয়। দামব্যবস্থা দ্বারা পরিচালিত ধনতান্ত্রিক অর্থনীতিতে ভোক্তারা স্বাধীন থাকে। প্রকৃতপক্ষে এখানে চটকদার বিজ্ঞাপন, ধূর্ত বিক্রয় প্রতিনিধি, দ্রব্যের কৃত্রিম দুষ্প্রাপ্যতা, বাজারের দূরত্ব ইত্যাদি দ্বারা প্রতিনিয়তই ভোক্তাগণ প্রতারিত হয় । যে কারণে ভোক্তাকে পুরোপুরি স্বাধীন বলা যায় না । তাছাড়া দাম প্রক্রিয়া সমাজে আয়-বৈষম্য বাড়ায়। ধনীরা অধিক দামে তাদের পছন্দসই দ্রব্যাদি ক্রয় এবং সম্পদ কুক্ষিগত করে বিলাসী জীবনযাপন করে । অনেকে আবার মনে করেন, দামব্যবস্থা খরচ ও উপকার ঠিকমতো পরিমাপ করতে পারে না। এটি কেবল উৎপাদনকারীদের খরচের হিসাব রাখে, কিন্তু কোনো দ্রব্য উৎপাদন করতে গিয়ে সমাজ কতটা ক্ষতিগ্রস্ত হলো তার হিসাব রাখে না। এছাড়া দামব্যবস্থা ব্যক্তিগত চাহিদা প্রকাশ করে, সামাজিক চাহিদা নয়। উপরিউক্ত অসুবিধাগুলোর আলোকে বলা যায়, ধনতান্ত্রিক অর্থব্যবস্থায় দামব্যবস্থার মাধ্যমে অর্থনৈতিক সমস্যার সমাধান যথেষ্ট নয়।"
        }
      ]
    },
    {
      "number": "2",
      "uddipok": "রিম দোকানে গিয়ে ১টি কলম কিনল। কলমটি থেকে সে ৪ ইউটিল উপযোগ পেল। রিম ২টি কলম থেকে উপযোগ পায় ৭ ইউটিল। পরবর্তীতে ৩টি কলম থেকে উপযোগ পায় ৯ ইউটিল । বিক্রেতা আরো কলম কিনতে বলায় সে ৪টি কলম কিনে উপযোগ পেল ১০ ইউটিল।",
      "tag": "DIN.B 17",
      "sub_questions": [
        {
          "label": "ক",
          "question": "উপযোগ কী?",
          "explanation": "উপযোগ বলতে কোনো দ্রব্য বা সেবার ঐ বিশেষ গুণকে বোঝায়, যা দ্বারা মানুষের বিশেষ অভাব মেটানো সম্ভব হয় ।"
        },
        {
          "label": "খ",
          "question": "মোট উপযোগ সর্বোচ্চ হলে প্রান্তিক উপযোগ শূন্য হয়— ব্যাখ্যা করো।",
          "explanation": "মোট উপযোগ যখন সর্বোচ্চ হয় প্রান্তিক উপযোগ তখন শূন্য হয়। ভোক্তা কোনো একটি বিশেষ দ্রব্য অধিক পরিমাণে ভোগ করতে থাকলে তার নিকট উক্ত দ্রব্যের প্রান্তিক উপযোগ ক্রমান্বয়ে কমতে থাকে। এক পর্যায়ে সে আর ঐ দ্রব্যটি ভোগ করতে চায় না। এমতাবস্থায় ভোক্তার নিকট ঐ দ্রব্যের প্রান্তিক উপযোগ শূন্য হয়। উদাহরণস্বরূপ বলা যায়, একজন ভোক্তার লিচু খাওয়ার ইচ্ছা হলো। এখন সে প্রথম লিচুটি যে আগ্রহ নিয়ে ভোগ করে পরেরটি ভোগের ক্ষেত্রে তার সে আগ্রহ কমে যায়। অর্থাৎ প্রথম লিচুর তুলনায় দ্বিতীয় লিচু থেকে সে কম উপযোগ পায়। তৃতীয় লিচুর ক্ষেত্রে উপযোগ আরো হ্রাস পায়। এভাবে এক পর্যায়ে তার লিচু খাওয়ার আর কোনো আগ্রহ থাকবে না। ফলে সে আর লিচু গ্রহণ করবে না। এ অবস্থায় ভোক্তার নিকট লিচুর মোট উপযোগ সর্বোচ্চ হলেও প্রান্তিক উপযোগ হয় শূন্য।"
        },
        {
          "label": "গ",
          "question": "উদ্দীপকের তথ্যের ভিত্তিতে মোট উপযোগ রেখাচিত্রের সাহায্যে দেখাও।",
          "explanation": "মোট উপযোগ রেখাচিত্রের সাহায্যে দেখানোর জন্য প্রথমে প্রদত্ত উপাত্তের ভিত্তিতে প্রয়োজনীয় পরিমাপ গ্রহণ করে একটি মোট উপযোগ রেখা (TU) অংকন করা হলো । চিত্রে, ভূমি অক্ষে কলম ক্রয়ের পরিমাণ ও লম্ব অক্ষে মোট উপযোগ (TU) পরিমাপ করা হয়েছে। উদ্দীপকে রিম দোকানে গিয়ে প্রথমে ১টি কলম কিনল, যা থেকে সে ৪ ইউটিলের সমান উপযোগ পেল । এ অবস্থা চিত্রে a বিন্দু দ্বারা নির্দেশিত হয়। এরপর রিম একইভাবে ২টি, ৩টি ও ৪টি কলম কিনলো যেগুলো থেকে সে যথাক্রমে ৭ ইউটিল, ৯ ইউটিল ও ১০ ইউটিল উপযোগ লাভ করলো। এ অবস্থাগুলো যথাক্রমে b, c ও d বিন্দু দ্বারা নির্দেশিত হয়। এখন a, b, c ও d বিন্দুগুলো যোগ করলে মোট উপযোগ রেখা (TU) পাওয়া যায়। এভাবে উদ্দীপকের তথ্যের ভিত্তিতে মোট উপযোগ রেখা চিত্রের সাহায্যে দেখানো যায় ।"
        },
        {
          "label": "ঘ",
          "question": "উদ্দীপকের তথ্যের আলোকে বিশ্লেষণ করো যে, প্রান্তিক উপযোগ ক্রমহ্রাসমান ।",
          "explanation": "উদ্দীপকে দোকান থেকে রিমের পর্যায়ক্রমে কলম ক্রয় এবং তা থেকে প্রাপ্ত মোট উপযোগের ক্রমান্বয়ে বৃদ্ধির তথ্য পরিবেশিত হয়েছে। দৃশ্যকল্প অনুসারে রিম ১ম কলমটি থেকে ৪ ইউটিল সমান প্রান্তিক উপযোগ পায়। এরপর সে যখন ২য় কলমটি ক্রয় করে তখন তা থেকে প্রান্তিক উপযোগ পায় (৭–৪) = ৩ ইউটিলের সমান। আবার যখন ৩য় কলমটি ক্রয় করে তখন তা থেকে প্রান্তিক উপযোগ লাভ করে (৯–৭) = ২ ইউটিলের সমান। রিম কলমের ক্রয়ের পরিমাণ আরো বাড়ালে সে ৪র্থ কলমটি থেকে (১০–৯) = ১ ইউটিলের সমান প্রান্তিক উপযোগ লাভ করে। অর্থাৎ রিম ১ম কলমটি থেকে ৪ ইউটিল, ২য়টি থেকে ৩ ইউটিল, ৩য়টি থেকে ২ ইউটিল এবং ৪র্থটি থেকে ১ ইউটিল এর সমান প্রান্তিক উপযোগ লাভ করে যেখানে তার মোট উপযোগ হয় (৪ + ৩ + ২ + ১) = ১০ ইউটিল । এক্ষেত্রে দেখা যায়, কলমের ক্রয় বৃদ্ধির সাথে সাথে মোট উপযোগ বৃদ্ধি পেলেও প্রান্তিক উপযোগ (MU) ক্রমেই হ্রাস পায় ৷ সুতরাং উদ্দীপকের তথ্য বিশ্লেষণ করে আমরা বলতে পারি, প্রান্তিক উপযোগ ক্রমহ্রাসমান ।"
        }
      ]
    },
    {
      "number": "3",
      "uddipok": "একটি দ্রব্যের দাম ও চাহিদার তথ্য টেবিলে প্রদত্ত হলো: সংমিশ্রণ দাম চাহিদার পরিমাণ A ৪ ২০ B ৮ ১৬ C ১২ ১২ D ১৬ ৮",
      "tag": "DIN.B 17",
      "sub_questions": [
        {
          "label": "ক",
          "question": "চাহিদা কী?",
          "explanation": "একটি নির্দিষ্ট সময়ে নির্দিষ্ট দামে ক্রেতা কোনো একটি দ্রব্যের যে পরিমাণ ক্রয় করতে ইচ্ছুক, তাকে সে দ্রব্যের চাহিদা বলে ।"
        },
        {
          "label": "খ",
          "question": "ক্রেতার আয় বৃদ্ধি পেলে মোবাইলের চাহিদার কীরূপ পরিবর্তন হবে?",
          "explanation": "ক্রেতার আয় বৃদ্ধি পেলে মোবাইল ফোনের চাহিদা বৃদ্ধি পাবে। মোবাইল ফোন একটি স্বাভাবিক বা সাধারণ পণ্য আর স্বাভাবিক পণ্যের ক্ষেত্রে ভোক্তার আয়ের সাথে চাহিদার সরাসরি বা ধনাত্মক সম্পর্ক বিদ্যমান। অর্থাৎ ভোক্তার আয় বাড়লে স্বাভাবিক পণ্যের চাহিদা বাড়ে; আর আয় কমলে চাহিদা কমে। তাই বলা যায়, ক্রেতার আয় বাড়লে মোবাইল ফোনের চাহিদা বাড়বে।"
        },
        {
          "label": "গ",
          "question": "উদ্দীপকের তথ্যের আলোকে চাহিদা রেখা অংকন করো।",
          "explanation": "উদ্দীপকের তথ্যের আলোকে নিচে একটি চাহিদা রেখা অংকন করা হলো — রেখাচিত্রে ভূমি অক্ষে দ্রব্যের চাহিদার পরিমাণ এবং লম্ব অক্ষে তার দাম পরিমাপ করা হয়েছে। তথ্য টেবিল অনুযায়ী দ্রব্যের দাম ৪, ৮, ১২ ও ১৬ হলে তার চাহিদার পরিমাণ হয় যথাক্রমে ২০, ১৬, ১২ ও ৮ যা চিত্রে যথাক্রমে a, b, c ও d বিন্দু দ্বারা নির্দেশিত হয়েছে। এখন দাম ও চাহিদার পরিমাণ নির্দেশক a, b, c ও d বিন্দুসমূহ যুক্ত করে D রেখাটি টানি। এটিই হলো টেবিলে প্রদত্ত দ্রব্যের দাম ও চাহিদার তথ্যের ভিত্তিতে অংকিত চাহিদা রেখা ।"
        },
        {
          "label": "ঘ",
          "question": "উদ্দীপকের C ও D বিন্দু বিবেচনা করে দ্রব্যের প্রকৃতির ওপর মন্তব্য করো।",
          "explanation": "কোনো দ্রব্যের প্রকৃতি কীরূপ তা জানতে হলে তার চাহিদার স্থিতিস্থাপকতার মান জানা প্রয়োজন। যদি বিবেচিত দ্রব্যের চাহিদার স্থিতিস্থাপকতা ১ (একক) এর অধিক হয় সে ক্ষেত্রে দ্রব্যটিকে বিলাস জাতীয় দ্রব্য বলে চিহ্নিত করা যায়। এ ধরনের দ্রব্যের ক্ষেত্রে দামের পরিবর্তনের মাত্রার চেয়ে চাহিদার পরবর্তনের মাত্রা অধিক হয়। অন্যদিকে, যদি বিবেচিত দ্রব্যের চাহিদার স্থিতিম্থাপকতা ১ (একক) এর কম হয় তবে তাকে নিত্য প্রয়োজনীয় দ্রব্য বলে সনাক্ত করা যায়। এক্ষেত্রে দামের পরিবর্তনের মাত্রার চেয়ে চাহিদার পরিবর্তনের মাত্রা কম হয়। আবার কখনও এমন হতে পারে যে, বিবেচিত দ্রব্যের চাহিদার স্থিতিস্থাপকতা ১ (একক) এর সমান; সেক্ষেত্রে দ্রব্যটি বিলাস জাতীয় বা নিত্য প্রয়োজনীয় কোনোটিই হবে না। এক্ষেত্রে দ্রব্যের দামের ও চাহিদার পরিবর্তনের মাত্রা একই হবে। এমন ধারণার আলোকে উদ্দীপকের তথ্যানুযায়ী চাহিদার স্থিতিস্থাপকতা নির্ণয় করে দ্রব্যের প্রকৃতির ওপর মন্তব্য করা হলো- উদ্দীপকের টেবিলে দেখা যায়, দ্রব্যের দাম C সংমিশ্রণে নির্দেশিত ১২ টাকা থেকে বেড়ে ১৬ টাকা হয় যা D সংমিশ্রণে নির্দেশ করা হয়েছে। এ অবস্থায় দ্রব্যের চাহিদার পরিমাণ ১২ একক থেকে কমে দাঁড়ায় bএককে। এখন দ্রব্যের চাহিদার স্থিতিস্থাপকতা নির্ণয় করা যাক। P = \\mathrm{P}= P = ১২ টাকা, P 1 = \\mathrm{P}_{1}= P 1 ​ = ১৬ টাকা ∴ Δ P = ( P 1 − P 2 ) = ( ১৬ − ১২ ) \\therefore \\Delta \\mathrm{P}=\\left(\\mathrm{P}_{1}-\\mathrm{P}_{2}\\right)=(১ ৬-১ ২) ∴ Δ P = ( P 1 ​ − P 2 ​ ) = ( ১৬ − ১২ ) টাকা = 8  টাকা  =8 \\text { টাকা } = 8   টাকা   আবার, Q = \\mathrm{Q}= Q = ১২ একক, Q 1 = \\mathrm{Q}_{1}= Q 1 ​ = b- একক ∴ Δ Q = ( Q 1 − Q ) = ( ৮ − ১২ )  একক  = − 8  একক  \\begin{aligned} \\therefore \\Delta \\mathrm{Q}=\\left(\\mathrm{Q}_{1}-\\mathrm{Q}\\right)= & (\\mathrm{৮}-\\mathrm{১২}) \\text { একক } \\\\ & =-8 \\text { একক } \\end{aligned} ∴ Δ Q = ( Q 1 ​ − Q ) = ​ ( ৮ − ১২ )   একক   = − 8   একক   ​ ∴ E d = P Q ⋅ Δ Q Δ P = ১২ ১২ × − 8 8 = − ১ \\therefore \\mathrm{E}_{\\mathrm{d}}=\\frac{\\mathrm{P}}{\\mathrm{Q}} \\cdot \\frac{\\Delta \\mathrm{Q}}{\\Delta \\mathrm{P}}=\\frac{ \\mathrm{১২}}{১২ \\mathrm{}} \\times \\frac{-8}{8}=-১ ∴ E d ​ = Q P ​ ⋅ Δ P Δ Q ​ = ১২ ১২ ​ × 8 − 8 ​ = − ১ =১ [ঋণাত্মক চিহ্ন অবজ্ঞা করে] এক্ষেত্রে দ্রব্যটির চাহিদার স্থিতিস্থাপকতা ১ (একক) হওয়ায় বলা যায়, দ্রব্যটি বিলাস জাতীয়ও নয়, আবার নিত্যপ্রয়োজনীয়ও নয়।"
        }
      ]
    },
    {
      "number": "4",
      "uddipok": "চাহিদা অপেক্ষক Q d = 10 − P \\mathrm{Qd}=10-\\mathrm{P} Qd = 10 − P যোগান অপেক্ষক Q s = − 2 + 2 P \\mathrm{Qs}=-2+2 \\mathrm{P} Qs = − 2 + 2 P যেখানে Qd = চাহিদার পরিমাণ, Qs = যোগানের পরিমাণ এবং P = দাম।",
      "tag": "DRMC 24,CTG.B 22,SB 21,DIN.B 17",
      "sub_questions": [
        {
          "label": "ক",
          "question": "যোগান কী?",
          "explanation": "কোনো বিক্রেতা বা উৎপাদনকারী প্রতিষ্ঠান কোনো নির্দিষ্ট সময়ে একটি নির্দিষ্ট দামে উৎপাদিত দ্রব্যের যে পরিমাণ বিক্রি করতে প্রস্তুত বা ইচ্ছুক থাকে তাকে অর্থনীতিতে যোগান বলে ।"
        },
        {
          "label": "খ",
          "question": "বক্র রেখার ঢাল কি স্থির? ব্যাখ্যা করো।",
          "explanation": "বক্ররেখার ঢাল স্থির নয় বরং এর প্রতিটি বিন্দুতে ঢাল ভিন্ন হয়। কোনো রেখার ঢাল হলো ওই রেখার স্বাধীন চলক ও অধীন চলকের পরিবর্তনের অনুপাত । তবে বক্র রেখার উল্লম্ব ও আনুভূমিক দৈর্ঘ্য ভিন্ন হয়। যার ফলে এর ঢাল স্থির থাকে না ।"
        },
        {
          "label": "গ",
          "question": "উদ্দীপকের তথ্যের ভিত্তিতে ভারসাম্য দাম ও পরিমাণ নির্ণয় করো।",
          "explanation": "উদ্দীপকে উল্লিখিত চাহিদা অপেক্ষক ও যোগান অপেক্ষকের আলোকে নিম্নরূপভাবে ভারসাম্য দাম ও পরিমাণ নির্ণয় করা হলো- বাজার ভারসাম্য অবস্থায় চাহিদার পরিমাণ ( Q d ) \\left(Q_{d}\\right) ( Q d ​ ) ও যোগানের পরিমাণ ( Q s ) \\left(Q_{s}\\right) ( Q s ​ ) পরস্পর সমান হয়; অর্থাৎ ভারসাম্য অবস্থায়, Q d = Q s  বা  10 − P = − 2 + 2 P  বা  − P − 2 P = − 2 − 10  বা  − 3 P = − 12  বা  3 P = 12 \\begin{array}{l} Q_{d}=Q_{s} \\\\ \\text { বা } 10-P=-2+2 P \\\\ \\text { বা }-P-2 P=-2-10 \\\\ \\text { বা }-3 P=-12 \\\\ \\text { বা } 3 P=12 \\end{array} Q d ​ = Q s ​   বা   10 − P = − 2 + 2 P   বা   − P − 2 P = − 2 − 10   বা   − 3 P = − 12   বা   3 P = 12 ​ ∴ P ‾ = 4 \\therefore \\overline{\\mathrm{P}}=4 ∴ P = 4 টাকা, এটি ভারসাম্য দাম। এখন P ‾ \\overline{\\mathrm{P}} P এর দাম প্রদত্ত চাহিদা ও যোগান অপেক্ষকে বসিয়ে পাই- Q d = 10 − P = 10 − 4 − P  এর মান বসিয়ে  ] = 6  একক  \\begin{aligned} \\mathrm{Q}_{\\mathrm{d}} & =10-\\mathrm{P} \\\\ & =10-4 \\\\ & \\quad-\\mathrm{P} \\text { এর মান বসিয়ে }] \\\\ & =6 \\text { একক }\\end{aligned} Q d ​ ​ = 10 − P = 10 − 4 − P   এর   মান   বসিয়ে   ] = 6   একক   ​ Q s = − 2 + 2 P = − 2 + 2 × 4 [ P  এর মান বসিয়ে  ] = 6  একক  \\begin{aligned} \\mathrm{Q}_{\\mathrm{s}} & =-2+2 \\mathrm{P} \\\\ & =-2+2 \\times 4 \\\\ & \\quad[\\mathrm{P} \\text { এর মান বসিয়ে }] \\\\ & =6 \\text { একক }\\end{aligned} Q s ​ ​ = − 2 + 2 P = − 2 + 2 × 4 [ P   এর   মান   বসিয়ে   ] = 6   একক   ​ ∴ Q d = Q s = Q ‾ = 6  একক  \\therefore \\mathrm{Q}_{\\mathrm{d}}=\\mathrm{Q}_{\\mathrm{s}}=\\overline{\\mathrm{Q}}=6 \\text { একক } ∴ Q d ​ = Q s ​ = Q ​ = 6   একক   ∴ \\therefore ∴ ভারসাম্য পরিমাণ = Q ‾ = 6 =\\overline{\\mathrm{Q}}=6 = Q ​ = 6 একক"
        },
        {
          "label": "ঘ",
          "question": "দাম 6 টাকা হলে, তখন বাজারে কী প্রভাব পড়বে? উদ্দীপকের আলোকে ব্যাখ্যা করো।",
          "explanation": "উদ্দীপকের ভিত্তিতে চাহিদা অপেক্ষক Q d = 10 Q_{d}=10 Q d ​ = 10 - P এবং যোগান অপেক্ষক Q s = − 2 + 2 P \\mathrm{Q}_{\\mathrm{s}}=-2+2 \\mathrm{P} Q s ​ = − 2 + 2 P প্রদত্ত অবস্থায় ভারসাম্য দাম P ‾ = 4 \\overline{\\mathrm{P}}=4 P = 4 টাকা ও ভারসাম্য পরিমাণ 6 একক নির্ধারিত হয়। এ অবস্থায় বিভিন্ন কারণে বাজার ভারসাম্য অবস্থার পরবর্তন ঘটতে পারে, তখন দামেরও পরিবর্তন ঘটবে। এখন যদি P = 6 \\mathrm{P}=6 P = 6 টাকা ধরা হয় তবে Q d \\mathrm{Q}_{\\mathrm{d}} Q d ​ ও Q s \\mathrm{Q}_{\\mathrm{s}} Q s ​ এর মান দাঁড়ায় নিম্নরূপ: Q d = 10 − P = 10 − ( 6 ) [ P  এর মান বসিয়ে]  = 4  একক  Q s = − 2 + 2 P = − 2 + 2 ( 6 ) = 10  একক  \\begin{aligned} \\mathrm{Q}_{\\mathrm{d}} & =10-\\mathrm{P} \\\\ & =10-(6)[\\mathrm{P} \\text { এর মান বসিয়ে] } \\\\ & =4 \\text { একক } \\\\ \\mathrm{Q}_{\\mathrm{s}} & =-2+2 \\mathrm{P} \\\\ & =-2+2(6) \\\\ & =10 \\text { একক } \\end{aligned} Q d ​ Q s ​ ​ = 10 − P = 10 − ( 6 ) [ P   এর   মান   বসিয়ে ]  = 4   একক   = − 2 + 2 P = − 2 + 2 ( 6 ) = 10   একক   ​ এক্ষেত্রে Q d ≠ Q s Q_{d} \\neq Q_{s} Q d ​  = Q s ​ হওয়ায় বাজারে ভারসাম্য অর্জিত হবে না; বরং তাতে ভারসাম্য পরিস্থিতি বিনষ্ট হবে এবং বাজার অস্থিতিশীল হয়ে উঠবে। কারণ দাম 6 টাকা হলে চাহিদা থেকে যোগান অনেক বেশি হয় তাই অনেক বিক্রেতারই দ্রব্য অবিক্রিত থেকে যাবে। এ অবস্থায় কিছুটা কম দাম হলেও তারা দ্রব্যটি বিক্রয় করতে চাইবে। বিক্রেতাদের মধ্যে প্রতিযোগিতার দরুন দাম কমবে এবং বাজারে অস্থিতিশীলতা দেখা দিবে। এ অবস্থায় দাম ও পরিমাণ উভয়ই অনির্ধারিত থেকে যাবে। সুতরাং বলা যায়, দাম 6 টাকা হলে বাজারে চাহিদা ও যোগানের অসমতা পরিলক্ষিত হবে। ফলে ভারসাম্য বিঘ্নিত হবে। এক্ষেত্রে বাজারে বিরূপ প্রভাব পড়বে।"
        }
      ]
    },
    {
      "number": "5",
      "uddipok": "জিনাত একজন কৃষক। তিনি ২ বিঘা জমি চাষ করেন। ২০১০ সালে তিনি ১,০০০ টাকার শ্রম ও মূলধন নিয়োগ করে ৩০ মণ ধান উৎপাদন করেছিলেন। ২০১১, ২০১২ ও ২০১৩ সালে যথাক্রমে ২,০০০, ৩,০০০ ও ৪,০০০ টাকার শ্রম ও মূলধন ব্যবহার করে জিনাতের ধানের উৎপাদন হচ্ছে ৫০, ৬৫ ও ৭৫ মণ ।",
      "tag": "DIN.B 17",
      "sub_questions": [
        {
          "label": "ক",
          "question": "উৎপাদন কী?",
          "explanation": "যে পদ্ধতিতে একটি নির্দিষ্ট কারিগরি জ্ঞানের ভিত্তিতে বস্তুগত উপকরণকে বস্তুগত উৎপাদনে রূপান্তর করে উপযোগ সৃষ্টি করা হয়, তাকে উৎপাদন (Production) বলে ।"
        },
        {
          "label": "খ",
          "question": "স্বল্পকালীন উৎপাদন অপেক্ষকের সকল উপাদান কি স্থির? ব্যাখ্যা করো।",
          "explanation": "স্বল্পকালীন উৎপাদন অপেক্ষকের সকল উপাদান স্থির থাকে না; ন্যূনতম একটি উপাদানের পরিবর্তন হয়। যে উৎপাদন অপেক্ষকে কিছু উপাদান স্থির থেকে এক বা একাধিক উপাদান পরিবর্তন করা যায়, তাকে স্বল্পকালীন উৎপাদন অপেক্ষক বলে । যেমন— Q = f ( L , K ‾ ) = 4   L + 3 \\mathrm{Q}=\\mathrm{f}(\\mathrm{L}, \\overline{\\mathrm{K}})=4 \\mathrm{~L}+3 Q = f ( L , K ) = 4   L + 3 একটি স্বল্পকালীন উৎপাদন অপেক্ষক। এখানে মূলধন স্থির থেকে শ্রমের পরিবর্তন দেখানো হয়েছে। তাই বলা যায়, স্বল্পকালীন উৎপাদন অপেক্ষকে সকল উপাদান স্থির থাকে না ।"
        },
        {
          "label": "গ",
          "question": "উদ্দীপকের ভিত্তিতে মোট উৎপাদন রেখা অঙ্কন করো।",
          "explanation": "উদ্দীপকের তথ্যের আলোকে নিচে ধানের মোট উৎপাদন রেখা অঙ্কন করা হলো— প্রদত্ত চিত্রে ভূমি অক্ষে (OX) শ্রম ও মূলধন ব্যয় এবং লম্ব অক্ষে (OY) মোট উৎপাদনের পরিমাণ পরিমাপ করা হয়েছে। উদ্দীপকে দেখা যায়, জমিতে শ্রম ও মূলধন বাবদ ১,০০০ টাকা; ২,০০০ টাকা; ৩,০০০ টাকা ও ৪,০০০ টাকা ব্যয় করলে মোট ধান উৎপাদন হয় যথাক্রমে ৩০ মণ, ৫০ মণ, ৬৫ মণ এবং ৭৫ মণ। চিত্রে এ অবস্থাসমূহ যথাক্রমে a, b, c ও d বিন্দুগুলো দ্বারা নির্দেশিত হয়েছে। এখন শ্রম ও মূলধন ব্যয় এবং ধানের মোট উৎপাদনের পরিমাণসূচক a, b, c ও d বিন্দুগুলো যুক্ত করে TP রেখাটি টানি। এটিই হলো উদ্দীপকে প্রদত্ত তথ্যানুসারে (ধানের মোট উৎপাদন রেখা ।"
        },
        {
          "label": "ঘ",
          "question": "উদ্দীপকের প্রান্তিক উৎপাদন কি ক্রমহ্রাসমান প্রান্তিক উৎপাদন বিধির সাথে সংগতিপূর্ণ- ব্যাখ্যা করো।",
          "explanation": "হ্যাঁ, উদ্দীপকের প্রান্তিক উৎপাদন ক্রমহ্রাসমান প্রান্তিক উৎপাদন বিধির সাথে সঙ্গতিপূর্ণ। দৃশ্যকল্পে কৃষক জিনাতের ২ বিঘা জমিতে প্রত্যেক বছর নির্দিষ্ট পরিমাণ শ্রম ও মূলধন ব্যয়ের দরুণ ধানের মোট উৎপাদনের তথ্যাদি দেওয়া আছে। তাতে উৎপাদনের অন্যান্য উপকরণ স্থির ধরে ধানের মোট উৎপাদনের ওপর বর্ধিত শ্রম ও মূলধন ব্যয়ের প্রভাব দেখানো হয়েছে। প্রদত্ত তথ্যের প্রেক্ষিতে বলা যায়, শ্রম ও মূলধন ব্যয় বৃদ্ধির সাথে সাথে ধানের মোট উৎপাদন বাড়লেও তা উপকরণ নিয়োগের তুলনায় কম হারে বেড়েছে। যেমন- ধানের প্রান্তিক উৎপাদন নির্ণয় করলে দেখা যায় ১,০০০ টাকা; ২,০০০ টাকা; ৩,০০০ টাকা ও ৪,০০০ টাকা শ্রম ও মূলধন বাবদ বিনিয়োগের দরুণ ধানের প্রান্তিক উৎপাদন পাওয়া যায় যথাক্রমে ৩০ মণ, ২০ মণ, ১৫ মণ ও ১০ মণ। ধানের প্রান্তিক উৎপাদনের পরিমাণ পর্যালোচনা করে বলা যায়, ১,০০০ টাকার শ্রম ও মূলধন বিনিয়োগের ফলে ধানের প্রান্তিক উৎপাদন প্রথমে ৩০ মণ হলেও পরবর্তীতে ২,০০০ টাকা; ৩,০০০ টাকা ও ৪,০০০ টাকার শ্রম ও মূলধন বাবদ বিনিয়োগের ফলে ধানের প্রান্তিক উৎপাদন কমে হয় যথাক্রমে ২০ মণ, ১৫ মণ ও ১০ মণ। এক্ষেত্রে লক্ষ করা যায় ধানের মোট উৎপাদন বাড়লেও প্রান্তিক উৎপাদন ক্রমান্বয়ে কমে এসেছে। সুতরাং, শ্রম ও মূলধনের বিনিয়োগের ফলে মোট উৎপাদন বৃদ্ধি পেলেও প্রান্তিক উৎপাদন ক্রমহ্রাসমান হারে বৃদ্ধি পেয়েছে। তাই বলা যায়, উক্ত উৎপাদনক্ষেত্রে ক্রমহ্রাসমান প্রান্তিক উৎপাদন বিধিটি কার্যকর।"
        }
      ]
    },
    {
      "number": "6",
      "uddipok": "",
      "tag": "DIN.B 17",
      "sub_questions": [
        {
          "label": "ক",
          "question": "বাজার কী?",
          "explanation": "বাজার বলতে নির্দিষ্ট কোনো পণ্যকে বোঝায়, যা ক্রেতা ও বিক্রেতার প্রত্যক্ষ বা পরোক্ষ দর কষাকষির মাধ্যমে নির্ধারিত দামে ক্রয়- বিক্রয় করা হয়।"
        },
        {
          "label": "খ",
          "question": "কোন বাজারে ফার্ম ও শিল্পের মধ্যে পার্থক্য নেই?",
          "explanation": "একচেটিয়া বাজারে ফার্ম ও শিল্পের মধ্যে পার্থক্য নেই । অর্থনীতিতে সমজাতীয় দ্রব্য ও সেবা উৎপাদনকারী কোনো একক প্রতিষ্ঠানকে ফার্ম বলা হয়। অন্যদিকে, কোনো সমজাতীয় দ্রব্য ও সেবা উৎপাদনে নিয়োজিত সকল উৎপাদন প্রতিষ্ঠান বা ফার্মের সমষ্টিকে শিল্প বলা হয়। আমরা জানি, একচেটিয়া বাজারে একটিমাত্র ফার্ম বা উৎপাদনকারী শিল্প প্রতিষ্ঠান পণ্যের সমস্ত যোগান নিয়ন্ত্রণ করে। তাছাড়া, এ বাজারে উৎপাদিত পণ্যের কোনো নিকটতম বিকল্প পণ্য থাকে না। এরূপ বৈশিষ্ট্যের কারণে এ বাজারে ফার্ম ও শিল্প অভিন্ন হয়।"
        },
        {
          "label": "গ",
          "question": "উদ্দীপকের তথ্যের ভিত্তিতে ভারসাম্য দাম ও পরিমাণ নির্ণয় করো।",
          "explanation": "উদ্দীপকের তথ্যের ভিত্তিতে ভারসাম্য দাম ও পরিমাণ নির্ণয়ের জন্য প্রদত্ত চিত্রটি নিম্নে পুনর্বিন্যাসিত করা হলো: চিত্রে পূর্ণ প্রতিযোগিতামূলক বাজারে AR ও MR হলো যথাক্রমে ফার্মের গড় আয় ও প্রান্তিক আয় রেখা। এ বাজারে AR = MR রেখা দুটি মিশে একত্রে অবস্থান করছে। এ বাজারে গড় আয় = দাম হওয়ায় AR MR = P হয়েছে। চিত্রে AC ও MC হলো যথাক্রমে ফার্মের গড় ব্যয় ও প্রান্তিক ব্যয় রেখা । চিত্রে দেখা যায়, O Q o \\mathrm{OQ}_{\\mathrm{o}} OQ o ​ উৎপাদন স্তরে b বিন্দুতে ফার্মের ভারসাম্য অর্জনের প্রয়োজনীয় শর্ত (MC = MR) ও পর্যাপ্ত শর্ত (MC রেখার ঢাল >MR রেখার ঢাল) উভয়ই পূরণ হয়েছে। সুতরাং b বিন্দুতে ফার্মের ভারসাম্য অর্জিত হয়েছে। অতএব, ভারসাম্য বিন্দু b অনুসারে ফার্মের ভারসাম্য উৎপাদন O Q 0 \\mathrm{OQ}_{0} OQ 0 ​ ও ভারসাম্য দাম O P 0 \\mathrm{OP}_{0} OP 0 ​ নির্ধারিত হয়েছে।"
        },
        {
          "label": "ঘ",
          "question": "উদ্দীপকে গড় ব্যয় রেখা A C 2 \\mathrm{AC}_{2} AC 2 ​ হলে মুনাফার ওপর কী প্রভাব পড়বে? তা বিশ্লেষণ করো।",
          "explanation": "উদ্দীপকে গড় ব্যয় রেখা AC2 হলে মুনাফার ওপর যে প্রভাব পড়বে তা নিম্নে বিশ্লেষণ করা হলো। এক্ষেত্রে প্রদত্তচিত্রটি নিম্নরূপভাবে পুনর্বিন্যাসিত করা হলো। চিত্রে যখন ফার্মের গড় ব্যয় রেখা AC, তখন b বিন্দুতে ফার্মের ভারসাম্য অর্জনের প্রয়োজনীয় শর্ত (MC = MR) ও পর্যাপ্ত শর্ত (MC রেখার ঢাল > MR রেখার ঢাল) উভয়ই পালিত হয়েছে। ফলে ফার্ম ঐ বিন্দুতে ভারসাম্যে উপনীত হয়েছে। এক্ষেত্রে ভারসাম্য বিন্দু b তে AC রেখা AR MR = P রেখাকে স্পর্শ করায় ফার্ম কেবল স্বাভাবিক মুনাফা অর্জন করে; এক্ষেত্রে ফার্মের আয়ক্ষেত্র P 0 b Q 0 O \\mathrm{P}_{0} \\mathrm{bQ}_{0} \\mathrm{O} P 0 ​ bQ 0 ​ O ও ব্যয়ক্ষেত্র P 0 b Q 0 O \\mathrm{P}_{0} \\mathrm{bQ}_{0} \\mathrm{O} P 0 ​ bQ 0 ​ O সমান হয়েছে। আয় ও ব্যয় সমান হওয়ায় ফার্ম কেবল স্বাভাবিক মুনাফা অর্জন করে। আবার যখন ফার্ম্মর গড় ব্যয় রেখা A C 2 \\mathrm{AC}_{2} AC 2 ​ হয় তখন b বিন্দুতে ফার্মের (MC =MR) ও (MC রেখার ঢাল > MR রেখার ঢাল) শর্তসমূহ পালিত হওয়ায় ভারসাম্য অর্জিত হয়। এক্ষেত্রে ফার্মের মোট আয়ক্ষেত্র হয় P 0 b Q 0 O \\mathrm{P}_{0} \\mathrm{bQ}_{0} \\mathrm{O} P 0 ​ bQ 0 ​ O ও মোট ব্যয় ক্ষেত্র হয় P 1 C Q 0 O \\mathrm{P}_{1} \\mathrm{CQ}_{0} \\mathrm{O} P 1 ​ CQ 0 ​ O । অতএব P 0 b Q 0 O \\mathrm{P}_{0} \\mathrm{bQ}_{0} \\mathrm{O} P 0 ​ bQ 0 ​ O ক্ষেত্র- P 1 C Q 0 O \\mathrm{P}_{1} \\mathrm{CQ}_{0} \\mathrm{O} P 1 ​ CQ 0 ​ O ক্ষেত্র = P o b C P 1 =\\mathrm{P}_{\\mathrm{o}} \\mathrm{bCP}_{1} = P o ​ bCP 1 ​ ক্ষেত্র যা ফার্মের অস্বাভাবিক মুনাফা অর্জনের সমান। সুতরাং বলা যায়, ফার্ম্মর গড় ব্যয় রেখা A C 2 \\mathrm{AC}_{2} AC 2 ​ হলে ফার্ম স্বাভাবিক মুনাফা অর্জনের জায়গায় অস্বাভাবিক মুনাফা অর্জন করবে।"
        }
      ]
    },
    {
      "number": "7",
      "uddipok": "ফারহানা ও আয়েশা দুই বোন। ফারহানা একটি বহুজাতিক প্রতিষ্ঠানে ১,০০,০০০ টাকা বেতনে কর্মরত। তিনি বেতন ছাড়া অন্য কোনো ধরনের ভাতা পান না। অন্যদিকে, আয়েশা একটি আইটি ফার্মে ৫০,০০০ টাকা মাসিক বেতনে কাজ করেন। তিনি বসবাসের জন্য একটি বাড়ি বিনা ভাড়ায় পেয়েছেন। তাছাড়া প্রতি বছর ৭ দিনের জন্য প্রতিষ্ঠানের খরচে বিদেশ ভ্রমণের সুযোগ পান ।",
      "tag": "DIN.B 17",
      "sub_questions": [
        {
          "label": "ক",
          "question": "মজুরি কী?",
          "explanation": "শ্রমিক তার শারীরিক ও মানসিক শ্রমের বিনিময়ে পারিশ্রমিক হিসেবে যে অর্থ লাভ করে তাকে মজুরি বলে ।"
        },
        {
          "label": "খ",
          "question": "শ্রমের যোগান দীর্ঘমেয়াদি বিষয়— ব্যাখ্যা করো ।",
          "explanation": "শ্রম একটি পরিবর্তনশীল উপকরণ হওয়ায় এর যোগান একটি দীর্ঘমেয়াদি বিষয় হিসেবে বিবেচিত হয়। একটি নির্দিষ্ট মজুরিতে যতজন শ্রমিক শ্রম প্রদানে রাজি থাকে, তাকে শ্রমের যোগান বলে। আর এই শ্রমের যোগান নির্ভর করে জনসংখ্যার আয়তন, জনসংখ্যা বৃদ্ধির হার, শিক্ষা ও শ্রমের দক্ষতা ইত্যাদি বিষয়ের ওপর। এ সকল বিষয় স্বল্পকালে পরিবর্তন করা না গেলেও দীর্ঘকালে এগুলো পরিবর্তনশীল । যেহেতু শ্রমের যোগান এ সকল পরিবর্তনশীল বিষয়ের ওপর নির্ভরশীল সুতরাং এটিকে একটি দীর্ঘকালীন বিষয় বলা যায় ।"
        },
        {
          "label": "গ",
          "question": "আয়েশার প্রকৃত মজুরি নির্ণয় করো।",
          "explanation": "উদ্দীপকের আলোকে আয়েশার প্রকৃত মজুরি নির্ণয় করা হলো— দৈনন্দিন জীবনের বিভিন্ন প্রকার অভাব পূরণের জন্য শ্রমিক তার আর্থিক মজুরি দিয়ে যে পরিমাণ দ্রব্য ও সেবা ক্রয় করে এবং কর্মস্থল থেকে যেসব সুযোগ-সুবিধা লাভ করে এ দুয়ের সমষ্টি হলো শ্রমিকের প্রকৃত মজুরি। সুতরাং প্রকৃত মজুরি পরিমাপের মানদণ্ড হলো আর্থিক মজুরি দ্বারা ক্রয়কৃত দ্রব্য ও সেবাদি এবং কর্মস্থল থেকে প্রাপ্ত সুযোগ সুবিধার সমষ্টি । উদ্দীপকে আয়েশা একটি আইটি ফার্মে ৫০,০০০ টাকা মাসিক বেতনে কাজ করেন । এক্ষেত্রে ৫০,০০০ টাকা হলো তার আর্থিক মজুরি। এই টাকা দিয়ে সে যে পরিমাণ দ্রব্য ও সেবা ক্রয় করে থাকে তা হলে প্রকৃত মজুরি। এছাড়াও আয়েশা তার কর্মক্ষেত্র থেকে আরও কিছু সুযোগ- সুবিধা পেয়ে থাকে। যেমন- তার পদমর্যাদা অনুযায়ী বসবাসের জন্য একটি বাড়ি যার কোনো ভাড়া দিতে হয় না। আবার প্রতি বছর ৭ দিনের জন্য প্রতিষ্ঠানের খরচে বিদেশ ভ্রমণের সুযোগ। এ সকল সুযোগ-সুবিধাও আয়েশার প্রকৃত মজুরির অন্তর্ভুক্ত। অর্থাৎ আর্থিক মজুরির ক্রয়ক্ষমতার সাথে প্রাপ্ত সকল সুযোগ সুবিধার সমষ্টিই হলো তার প্রকৃত মজুরি ।"
        },
        {
          "label": "ঘ",
          "question": "ফারহানা ও আয়েশার মজুরির মধ্যে কার মজুরি বেশি বলে তোমার মনে হয়? উদ্দীপকের আলোকে বিশ্লেষণ করো।",
          "explanation": "ফারহানা ও আয়েশার মজুরির মধ্যে আয়েশার মজুরি বেশি বলে আমি মনে করি । নিম্নে উদ্দীপকের আলোকে তা বিশ্লেষণ করা হলো— সাধারণত আর্থিক মজুরি প্রাপ্ত শ্রমিক কর্মস্থল হতে অন্য কোনো সুযোগ সুবিধা পায় না। তাই তার মজুরি নির্দিষ্ট থাকে। অন্যদিকে, প্রকৃত মজুরি প্রাপ্ত শ্রমিক কর্মস্থল হতে নানাবিধ সুবিধা পেয়ে থাকে। যা অর্থের পরিমাপ করলে বিবেচ্য শ্রমিকের মোট মজুরি অনেক বেশি হতো। অর্থাৎ, প্রকৃত মজুরি প্রাপ্ত শ্রমিক প্রকৃতপক্ষে তুলনামূলক বেশি মজুরি পেয়ে থাকে। উদ্দীপক অনুসারে, ফারহানা একটি বহুজাতিক প্রতিষ্ঠানে কাজ করেন এবং সেখান থেকে মাসিক ১,০০,০০০ টাকা বেতন পান। অন্যদিকে তার বোন আয়েশা একটি আইটি ফার্মে কাজ করেন এবং সেখান থেকে তিনি মাসিক ৫০,০০০ টাকা বেতন পান । এ বেতন ছাড়াও আয়েশা তার কর্মস্থল থেকে যেসব আনুষঙ্গিক সুযোগ-সুবিধা ভোগ করেন তার আর্থিক মূল্য ৫০,০০০ টাকা থেকে বেশি। আয়েশা তার কর্মস্থল থেকে যে সুযোগ-সুবিধা পান তার জন্য তাকে পরিশ্রম করতে হয় না; তিনি রুটিন মাফিক তা পেয়ে থাকেন। কিন্তু ফারহানাকে সুন্দরভাবে জীবনযাপনের জন্য যখন নিজেই ঐসব সুযোগ- সুবিধার ব্যবস্থা করতে হয় তখন তার জন্য যথেষ্ট শ্রম, সময় ও অর্থ ব্যয় করতে হয়। তাই আয়েশা যতটা আরামের সাথে জীবনযাপন করেন, ফারহানা তা পারেন না। তাছাড়া আয়েশা আনুষঙ্গিক সুযোগ-সুবিধা পাওয়ার দরুন যথেষ্ট অবসর সময় পান যা তিনি পরিবারের দেখাশুনার কাজে ব্যয় করেন; এমনটি ফারহানা পারেন না। উপরিউল্লিখিত বিভিন্ন কারণে বলা যায়, ফারহানার চেয়ে আয়েশার মজুরি বেশি।"
        }
      ]
    },
    {
      "number": "8",
      "uddipok": "একটি দেশে ৩টি দ্রব্য উৎপাদিত হয়। দ্রব্য ৩টি হচ্ছে তুলা, সুতা ও ধান। এই ৩টি দ্রব্যের উৎপাদনের পরিমাণ ও মূল্য প্রতি মণ যথাক্রমে ৩ মণ, ৬,০০০ টাকা, ২ মণ, ১৫,০০০ টাকা এবং ২০ মণ, ১,০০০ টাকা। উক্ত দেশের জনগণের বিনিয়োগ ১০,০০০ এবং সরকারি ব্যয় ১০,০০০ টাকা ।",
      "tag": "DIN.B 17",
      "sub_questions": [
        {
          "label": "ক",
          "question": "জাতীয় আয় কী?",
          "explanation": "কোনো নির্দিষ্ট সময়ে (সাধারণত এক আর্থিক বছরে) কোনো দেশের নাগরিকগণ কর্তৃক যে পরিমাণ চূড়ান্ত দ্রব্য ও সেবা উৎপন্ন হয়, তার বাজারমূল্যের সমষ্টিকে মোট জাতীয় আয় (Gross National Income বা GNI) বলে ।"
        },
        {
          "label": "খ",
          "question": "কোন অবস্থায় GDP = GNP ব্যাখ্যা করো।",
          "explanation": "একটি দেশের আমদানি-রপ্তানি শূন্য অবস্থায় মোট দেশজ উৎপাদন (GDP) ও মোট জাতীয় উৎপাদন (GNP) সমান হয়। কোনো দেশের ভৌগোলিক সীমারেখার অভ্যন্তরে যে পরিমাণ দ্রব্য ও সেবা উৎপাদিত হয় তার আর্থিক মূল্যই হলো GDP । আবার, দেশের ভেতরে ও বিদেশে অবস্থানরত দেশীয় নাগরিক কর্তৃক উৎপাদিত দ্রব্য ও সেবার আর্থিক মূল্যের সমষ্টিই হলো GNP। অর্থাৎ, GNP = GDP + (X – M)। কিন্তু বদ্ধ অর্থনীতিতে কোনো প্রকার আমদানি-রপ্তানি তথা আন্তর্জাতিক বাণিজ্য সংঘটিত না হওয়ায় (X - M) = 0 হয়। এক্ষেত্রে উক্ত অর্থনীতিতে GNP = GDP + (0) বা GNP = GDP পরিলক্ষিত হয়।"
        },
        {
          "label": "গ",
          "question": "উদ্দীপকে উল্লিখিত দেশের জাতীয় আয় নির্ণয় করো।",
          "explanation": "উদ্দীপকে যে তথ্যাদি আছে তার আলোকে বলা যায়, এক্ষেত্রে জাতীয় আয় পরিমাপের জন্য উৎপাদন পদ্ধতি ব্যবহার করা আবশ্যক। উৎপাদন পদ্ধতি অনুসারে কোনো একটি আর্থিক বছরে দেশে যে পরিমাণ দ্রব্য ও সেবাকর্ম উৎপন্ন হয় তার প্রতিটির পরিমাণকে নিজ নিজ গড় বাজার দাম দ্বারা গুণ করে প্রাপ্ত অর্থমূল্যের সমষ্টিই হলো জাতীয় আয় । এ পদ্ধতিতে নিম্নোক্তভাবে দেশটির জাতীয় আয় নির্ণয় করা হলো: জাতীয় আয় = ∑ ( X 1 P 1 + X 2 P 2 + … . + X n P n ) =\\sum\\left(\\mathrm{X}_{1} \\mathrm{P}_{1}+\\mathrm{X}_{2} \\mathrm{P}_{2}+\\ldots .+\\mathrm{X}_{\\mathrm{n}} \\mathrm{P}_{\\mathrm{n}}\\right) = ∑ ( X 1 ​ P 1 ​ + X 2 ​ P 2 ​ + … . + X n ​ P n ​ ) এখানে X 1 , X 2 , … . . , X n X_{1}, X_{2}, \\ldots . ., X_{n} X 1 ​ , X 2 ​ , … .. , X n ​ হলো উৎপন্ন দ্রব্য ও সেবাকর্মের পরিমাণ এবং P 1 , P 2 , … . . , P n \\mathrm{P}_{1}, \\mathrm{P}_{2}, \\ldots . ., \\mathrm{P}_{\\mathrm{n}} P 1 ​ , P 2 ​ , … .. , P n ​ হলো যথাক্রমে ঐসব দ্রব্যের গড় বাজার দাম। নিচে প্রদত্ত তথ্যাদির ভিত্তিতে উদ্দীপকে উল্লিখিত দেশের জাতীয় আয় নির্ণয় করা হলো: এক্ষেত্রে X 1 = X_{1}= X 1 ​ = তুলার পরিমাণ ও P 1 P_{1} P 1 ​ তার গড় বাজার দাম X 2 = \\mathrm{X}_{2}= X 2 ​ = সুতার পরিমাণ ও P 2 \\mathrm{P}_{2} P 2 ​ তার গড় বাজার দাম ও X 3 = \\mathrm{X}_{3}= X 3 ​ = ধানের পরিমাণ ও P 3 \\mathrm{P}_{3} P 3 ​ তার গড় বাজার দাম ধরলে, উদ্দীপকে উল্লিখিত দেশের জাতীয় আয় হবে-  জাতীয় আয়  = X 1 P 1 + X 2 P 2 + X 3 P 3 =  ৩ মণ  ×  ৬,০০০ টাকা  + 2  মণ  ×  ১৫০০০ টাকা   + ২০ মণ × ১০০০ টাকা  = ( ১৮ , ০০০ + ৩০ , ০০০ + ২০ , ০০০ )  টাকা  =  ৬৮,০০০ টাকা।  \\begin{array}{l} \\text { জাতীয় আয় }=\\mathrm{X}_{1} \\mathrm{P}_{1}+\\mathrm{X}_{2} \\mathrm{P}_{2}+\\mathrm{X}_{3} \\mathrm{P}_{3} \\\\ =\\text { ৩ মণ } \\times \\text { ৬,০০০ টাকা }+2 \\text { মণ } \\times \\text { ১৫০০০ টাকা } \\\\ \\text { + ২০ মণ × ১০০০ টাকা } \\\\ =(১৮,০০০ +৩ ০,০০০+২০,০০০) \\text { টাকা } \\\\ =\\text { ৬৮,০০০ টাকা। } \\\\ \\end{array}   জাতীয়   আয়   = X 1 ​ P 1 ​ + X 2 ​ P 2 ​ + X 3 ​ P 3 ​ =   ৩   মণ   ×   ৬ , ০০০   টাকা   + 2   মণ   ×   ১৫০০০   টাকা    +  ২০   মণ  ×  ১০০০   টাকা   = ( ১৮ , ০০০ + ৩০ , ০০০ + ২০ , ০০০ )   টাকা   =   ৬৮ , ০০০   টাকা।   ​"
        },
        {
          "label": "ঘ",
          "question": "যদি ভোগের পরিমাণ ৭০,০০০ টাকা হয় তবে জাতীয় আয়ের ওপর কী প্রভাব পড়বে ? ব্যাখ্যা করো।",
          "explanation": "অন্যান্য অবস্থা স্থির থেকে ভোগ ব্যয় বৃদ্ধি পেলে জাতীয় আয় বাড়ে। বদ্ধ অর্থনীতিতে মূলত জাতীয় আয় নির্ভর করে ভোগ, বিনিয়োগ ও সরকারি ব্যয়ের ওপর। তাই অন্যান্য অবস্থা অপরিবর্তিত থেকে ভোগ, বিনিয়োগ ও সরকারি ব্যয়ের যেকোনো একটির পরিবর্তন হলেই জাতীয় আয়ের পরিবর্তন ঘটে । চিত্রে ভূমি অক্ষে জাতীয় আয় Y ও লম্ব অক্ষে AD ও AS পরিমাপ করা হয়েছে। চিত্রে লক্ষ করা যায়, প্রথম দিকে সরকারি ও বিনিয়োগ ব্যয় যথাক্রমে ১০০০০ ও ১০০০০ টাকা। কাজেই জাতীয় আয় Y 1 = ( ১০০০০ + \\mathrm{Y}_{1}=(১ ০ ০ ০ ০+ Y 1 ​ = ( ১০০০০ + ১০০০০) টাকা =  ২०००० টাকা।  =\\text { ২०००० টাকা। } =   ২००००   টাকা।   এখন, ভোগ ব্যয় যদি ৭০০০০ টাকা হয়, তাহলে জাতীয় আয়, Y 2 = ( ১০ 00 ০ + ১০০০০ + ৭০০০০ ) \\mathrm{Y}_{2}=(১ ০ 00 ০+১ ০ ০ ০ ০+৭ ০ ০ ০ ০) Y 2 ​ = ( ১০ 00 ০ + ১০০০০ + ৭০০০০ ) টাকা = = = ৯০০০০ টাকা। পরিশেষে বলা যায়, ভোগ ব্যয় বৃদ্ধি পেলে জাতীয় আয় বৃদ্ধি পায়।"
        }
      ]
    },
    {
      "number": "9",
      "uddipok": "অর্থনীতিবিদ আরভিং ফিশারের অর্থের পরিমাণ তত্ত্বে M = 100, V = 5 এবং T = 10 যোগানে M = বিহিত মুদ্রা, T = লেনদেনের পরিমাণ; P = দামস্তর ও V = প্রচলন গতি ।",
      "tag": "CTG.B 21,DIN.B 17",
      "sub_questions": [
        {
          "label": "ক",
          "question": "অর্থ কী?",
          "explanation": "যা বিনিময়ের সাধারণ মাধ্যম, ঋণ গ্রহণ ও পরিশোধের উপায়, মূল্যের পরিমাপক ও সঞ্ঞয়ের বাহন হিসেবে সরকার কর্তৃক প্রবর্তিত সকলের নিকট গ্রহণযোগ্য হয় তাকে অর্থ বলা হয়।"
        },
        {
          "label": "খ",
          "question": "জনগণের আয় বৃদ্ধি পেলে অর্থের চাহিদা হ্রাস পায়— ব্যাখ্যা করো।",
          "explanation": "অর্থের চাহিদা ও আয়ের মধ্যে সমমুখী সম্পর্ক বিদ্যমান থাকায় জনগণের আয় বৃদ্ধি পেলে অর্থের চাহিদার পরিমাণ বৃদ্ধি পায় । একটি নির্দিষ্ট সময়ে দেশের জনগণ বিভিন্ন প্রয়োজনে যে পরিমাণ নগদ অর্থ হাতে রাখতে চায়, তাকে অর্থের চাহিদা বলে । এখন জনগণের আয় বৃদ্ধি পেলে নগদ লেনদেনের পরিমাণ বেড়ে যায়। অর্থাৎ, লেনদেন- জনিত অর্থের চাহিদা বেড়ে যায়। আবার মানুষ ভবিষ্যৎ অনিশ্চয়তা মোকাবিলা করার জন্যও অর্থ জমা রাখে। তাই আয় বেশি হলে সতর্কতামূলক অর্থের চাহিদাও বাড়ে। কাজেই বলা যায়, জনগণের আয় বৃদ্ধি পেলে অর্থের চাহিদা হ্রাস না পেয়ে বরং বৃদ্ধি পায় ।"
        },
        {
          "label": "গ",
          "question": "উদ্দীপকে উল্লিখিত তথ্যের ভিত্তিতে দামস্তর নির্ণয় করো।",
          "explanation": "অর্থনীতিবিদ আরভিং ফিশার তার অর্থের পরিমাণ তত্ত্ব প্রকাশের জন্য প্রাথমিক অবস্থায় যে সমীকরণের সাহায্য নেন তা বিনিময় সমীকরণ নামে পরিচিত। সমীকরণটি নিম্নরূপ : M V = P T  বা,  P = M V T \\begin{array}{l} M V=P T \\\\ \\text { বা, } P=\\frac{M V}{T} \\end{array} M V = PT   বা ,  P = T M V ​ ​ এখানে, M = \\mathrm{M}= M = বিহিত মুদ্রা, T = \\mathrm{T}= T = লেনদেনের পরিমাণ, P = \\mathrm{P}= P = দামস্তর ও V = \\mathrm{V}= V = মুদ্রার প্রচলन গতি এ সমীকরণে দেখা যায়, M, V ও T এর মান জানা থাকলে P এর মান সহজেই নির্ণয় করা যায়। এ হিলেবে উদ্দীপকে M, V ও T এর যে মানগুলো দেওয়া আছে তার ভিত্তিতে P এর মান নিম্নরূপভাবে নির্ণয় করা হলো: P = M V T = 100 × 5 10  [সমীকরণে মান বসিয়ে]  = 500 10 = 50 \\begin{aligned} \\mathrm{P} & =\\frac{\\mathrm{MV}}{\\mathrm{T}}=\\frac{100 \\times 5}{10} \\text { [সমীকরণে মান বসিয়ে] } \\\\ & =\\frac{500}{10}=50 \\end{aligned} P ​ = T MV ​ = 10 100 × 5 ​  [ সমীকরণে   মান   বসিয়ে ]  = 10 500 ​ = 50 ​ ∴ \\therefore ∴ দামস্তর, ( P ) = 50 (\\mathrm{P})=50 ( P ) = 50"
        },
        {
          "label": "ঘ",
          "question": "উদ্দীপকে M এর মান ২০০ হলে অর্থের মূল্যের ওপর কী প্রভাব পড়বে? বিশ্লেষণ করো।",
          "explanation": "অর্থনীতিবিদ আরভিং ফিশারের মতে কোনো নির্দিষ্ট সময়ে অর্থের প্রচলন গতি (V) ও বাণিজ্যিক লেনদেন (T) এর পরিমাণ স্থির থাকলে অর্থের পরিমাণ (MV) এর সাথে দামস্তর (P) এর সম্পর্ক হয় সমানুপাতিক । তখন দামস্তরের সাথে অর্থের মূল্য (Vm) এর সম্পর্ক হয় বিপরীত। এ অবস্থায় অর্থের পরিমাণ দ্বিগুণ হলে অর্থের মূল্য অর্ধেক হয়। এখন উদ্দীপকে উল্লিখিত বিভিন্ন তথ্যের প্রেক্ষিতে অর্থের পরিমাণ 100 থেকে 200 অর্থাৎ দ্বিগুণ হলে অর্থের মূল্যের ওপর তার প্রভাব নিচের ছকে দেখানো হলো: M V T P = M V T P=\\frac{M V}{T} P = T M V ​ V m = 1 P \\mathrm{Vm}=\\frac{1}{\\mathrm{P}} Vm = P 1 ​ 100 5 10 P = 100 × 5 10 = 50 \\mathrm{P}=\\frac{100 \\times 5}{10}=50 P = 10 100 × 5 ​ = 50 V m = 1 50 = 0.02 \\mathrm{Vm}=\\frac{1}{50}=0.02 Vm = 50 1 ​ = 0.02 200 5 10 P = 200 × 5 10 = 100 P=\\frac{200 \\times 5}{10}=100 P = 10 200 × 5 ​ = 100 V m = 1 100 = 0.01 \\mathrm{Vm}=\\frac{1}{100}=0.01 Vm = 100 1 ​ = 0.01 উপরের টেবিলে দেখা যায়, V ও T স্থির অবস্থায় M বৃদ্ধি পেয়ে দ্বিগুণ হলে দামস্তরও বৃদ্ধি পেয়ে দ্বিগুণ হয়। তখন অর্থের মূল্য হ্রাস পেয়ে অর্ধেক হয়। সুতরাং, বলা যায়, উদ্দীপকে M এর মান 200 অর্থাৎ দ্বিগুণ হলে অর্থের মূল্য অর্ধেক হবে।"
        }
      ]
    },
    {
      "number": "10",
      "uddipok": "‘B’ দেশের একটি ব্যাংক সে দেশের আর্থিক ব্যবস্থার প্রধান। এটি নোট প্রচলন করে। অনেক সময় অর্থের পরিমাণ কাঙ্ক্ষিত স্তরে না থাকলে বিভিন্ন পদ্ধতি প্রয়োগ করে ব্যাংকটি অর্থের পরিমাণ নিয়ন্ত্রণ করে ।",
      "tag": "DIN.B 17",
      "sub_questions": [
        {
          "label": "ক",
          "question": "অর্থের মূল্য কী?",
          "explanation": "একটি নির্দিষ্ট পরিমাণ মুদ্রা দ্বারা যে পরিমাণ পণ্য বা সেবা ক্রয় করা যায় তাকে অর্থের মূল্য বলে ।"
        },
        {
          "label": "খ",
          "question": "চাহিদা আমানত হচ্ছে ব্যাংক মুদ্রা- ব্যাখ্যা করো।",
          "explanation": "বর্তমানে ব্যবসায়িক লেনদেন ও দেনা-পাওনা পরিশোধ করতে ব্যাংক হিসাব বা ব্যাংক সৃষ্ট আমানত বিনিময়ের মাধ্যম হিসেবে চেক, ডেবিট বা ক্রেডিট কার্ড ইত্যাদি ব্যবহার করা হয়। একে ব্যাংক মুদ্রা বলে। আর চাহিদা আমানত হলো এমন আমানত যার অর্থ চাহিবা মাত্ৰ উত্তোলন করা যায়। এই আমানত ব্যবহার করে গ্রাহক ব্যাংকের মাধ্যমে তাদের লেনদেন সম্পন্ন করতে পারেন। তাই চাহিদা আমানতকে ব্যাংক মুদ্রা হিসাবে বিবেচনা করা হয়। অর্থাৎ, চাহিদা আমানত হচ্ছে ব্যাংক মুদ্রা।"
        },
        {
          "label": "গ",
          "question": "উদ্দীপকে উল্লিখিত 'B' দেশের ব্যাংকটি কোন ধরনের ব্যাংক? ব্যাখ্যা করো।",
          "explanation": "উদ্দীপকে উল্লিখিত 'B' দেশের ব্যাংকটি হলো কেন্দ্রীয় ব্যাংক। ব্যাংক ব্যবস্থার শীর্ষে অবস্থান করে যে ব্যাংক দেশের মুদ্রা ও ব্যাংক ব্যবস্থাকে নিয়ন্ত্রণ ও পরিচালনা করে তাকে কেন্দ্রীয় ব্যাংক বলে । এটি সরকার কর্তৃক সর্বোচ্চ ক্ষমতাপ্রাপ্ত একটি আর্থিক প্রতিষ্ঠান যা মুনাফা অর্জনের জন্য নয়, বরং জনস্বার্থে ও দেশের সামগ্রিক কল্যাণের দিকে নজর রেখে কাজ করে । কেন্দ্রীয় ব্যাংক দেশে কাগজি নোট ও ধাতব মুদ্রা প্রচলনের একচেটিয়া অধিকার ভোগ করে। এ ব্যাংক অন্যান্য দেশের মুদ্রার সাথে দেশীয় মুদ্রার বিনিময় হার নির্ধারণ ও নিয়ন্ত্রণ করে। আবার এ ব্যাংক দেশে একটি উন্নত ও স্থিতিশীল মুদ্রা বাজার গড়ার উদ্দেশ্যে বিভিন্ন ব্যাংক ও আর্থিক প্রতিষ্ঠানের কার্যাবলি তদারকি করে ও তাদেরকে পরামর্শ প্রদান করে। বাণিজ্যিক ব্যাংক-সৃষ্ট ঋণ অর্থের যোগানের অন্যতম উপাদান হওয়ায় কেন্দ্রীয় ব্যাংক দেশে অর্থের যোগান নিয়ন্ত্রণের উদ্দেশ্যে ঋণ নিয়ন্ত্রণ করে । এ ব্যাংক বিভিন্ন ব্যাংকের আন্ত:দেনাপাওনার দ্রুত নিষ্পত্তির জন্য নিকাশ ঘর হিসেবে কাজ করে। তাছাড়া এ ব্যাংক তালিকাভুক্ত ব্যাংকগুলোর আর্থিক সংকটকালে ঋণদানের শেষ আশ্রয়স্থল হিসেবে কাজ করে । সুতরাং বলা যায়, B দেশের ব্যাংকটি এমন একটি ব্যাংক যা উদ্দেশ্য ও কার্যপ্রণালির দিক থেকে অন্য সব ব্যাংক হতে সম্পূর্ণ স্বতন্ত্র ।"
        },
        {
          "label": "ঘ",
          "question": "উদ্দীপকে উল্লিখিত ব্যাংকটির ঋণ নিয়ন্ত্রণে সবচেয়ে সফল হাতিয়ার কোনটি? বিশ্লেষণ করো।",
          "explanation": "উদ্দীপকে উল্লিখিত B দেশের ব্যাংকটি ঋণ নিয়ন্ত্রণে সবচেয়ে সফল হাতিয়ার হিসেবে ব্যবহার করে ব্যাংক হার নীতি । ব্যাংক হার বলতে এমন একটি হারকে বোঝায়, যে হারে কেন্দ্রীয় ব্যাংক প্রথম শ্রেণির বিনিময় বিল পুনঃবাট্টা করে। এই ব্যাংক হার হ্রাস বা বৃদ্ধির ফলে বাজারে ঋণের পরিমাণের বৃদ্ধি বা হ্রাস ঘটে তথা ঋণদান ক্ষমতা নিয়ন্ত্রিত হয় । সাধারণত কেন্দ্রীয় ব্যাংক তার ব্যাংক হার বাড়িয়ে দিলে বাণিজ্যিক ব্যাংকগুলো তার সুদের হার বাড়িয়ে দেয়। কারণ কেন্দ্রীয় ব্যাংক থেকে ঋণ নিতে বা হুন্ডি বাট্টা করতে বাণিজ্যিক ব্যাংকগুলোকে বেশি সুদ দিতে হয়। এর ফলে সুদের হার বেশি হওয়ায় ঋণগ্রহীতারা কম ঋণ গ্রহণ করে। ফলে দেশের মোট ঋণের পরিমাণ হ্রাস পায়। আবার দেশে ঋণের পরিমাণ বাড়াতে চাইলে কেন্দ্রীয় ব্যাংক তার ব্যাংক হার কমিয়ে দেয়। কারণ ব্যাংক হার কম হলে বাণিজ্যিক ব্যাংকগুলো সুদের হার কমিয়ে দেয়। ফলশ্রুতিতে দেশে মোট ঋণের পরিমাণ বৃদ্ধি পায়। এ ছাড়া কেন্দ্রীয় ব্যাংকের ঋণ নিয়ন্ত্রণে অন্যান্য হাতিয়ার হিসেবে ব্যবহার করে খোলা বাজার নীতি, নগদ জমার হার পরিবর্তন, নৈতিক প্ররোচনা ইত্যাদি। তবে এই হাতিয়ারগুলো আংশিকভাবে কার্যকর। তাছাড়া এই হাতিয়ারগুলো ঋণ নিয়ন্ত্রণে ধীর গতিতে কার্যকর হয়। সুতরাং সকল হাতিয়ারগুলোর ব্যবহারিক তাৎপর্যে অন্যান্য হাতিয়ারের তুলনায় ব্যাংক হার বেশি কার্যকর।"
        }
      ]
    },
    {
      "number": "11",
      "uddipok": "শরীফ সাহেব একটি চিনিকলে কাজ করেন। সব সময় চিনিকলের কাঁচামাল পাওয়া যায় না। তাই বছরের একটি নির্দিষ্ট সময় কারখানাটিতে চিনি উৎপাদন বন্ধ থাকে। কিন্তু তখনও কিছু কিছু খরচ বহন করতে হয়। আবার কিছু খরচ আছে, যা চিনির উৎপাদন বন্ধ হওয়ার সাথে সাথে বন্ধ হয়ে যায় ।",
      "tag": "DIN.B 17",
      "sub_questions": [
        {
          "label": "ক",
          "question": "উৎপাদন উপকরণগুলো কী কী?",
          "explanation": "উৎপাদনের উপকরণগুলো হলো— ভূমি, শ্রম, মূলধন ও সংগঠন ।"
        },
        {
          "label": "খ",
          "question": "উৎপাদনে স্বল্পকালের ধারণা ব্যাখ্যা করো ।",
          "explanation": "স্বল্পকাল (Short Run) বলতে এমন মেয়াদকে বোঝায় যে সময়ে ফার্ম তার স্থির উপকরণগুলোর পরিবর্তন ছাড়াই কেবল পরিবর্তনীয় উপকরণগুলোর পরিবর্তন দ্বারা উৎপাদনের পরিমাণ পরিবর্তন করতে পারে । স্বল্পকালে যন্ত্রপাতি, স্থায়ী কর্মচারী, কারখানার আয়তন ইত্যাদির মতো স্থির উপকরণগুলোর কোনো পরিবর্তন ঘটানো যায় না; তাই এগুলোর জন্য যে ব্যয় হয় তা স্থির থাকে। তবে এ সময়ে মজুরি, কাঁচামাল, পরিবহন, বিদ্যুৎ ইত্যাদির মতো উপকরণগুলোর পরিমাণের পরিবর্তন ঘটানো যায়। এগুলোর জন্য যে ব্যয় হয় তা হলো পরিবর্তনীয় ব্যয়। উৎপাদন ক্ষেত্রে যত সময় পর্যন্ত এ দু'ধরনের ব্যয়ের অস্তিত্ব থাকে তত সময় পর্যন্ত মেয়াদকে স্বল্পকাল বলা হয়।"
        },
        {
          "label": "গ",
          "question": "কারখানা বন্ধ থাকলে কী ধরনের ব্যয় বহন করতে হয়? ব্যাখ্যা করো ।",
          "explanation": "কারখানা বন্ধ থাকলেও স্থির ব্যয় বহন করতে হয়। স্বল্পকালে কোনো কারখানার উৎপাদন ব্যয় দু'রকম হয়; যথা— স্থির ব্যয় ও পরিবর্তনীয় ব্যয়। স্থির ব্যয় হলো ঐ ব্যয় যার পরিমাণ উৎপাদনের পরিমাণের ওপর নির্ভর করে না। অর্থাৎ কারখানা খোলা বা বন্ধ যেকোনো অবস্থায় এই ব্যয় বহন করতে হয়। উৎপাদনের পরিমাণ বাড়লে বা কমলেও এ ব্যয় একই থাকে। অন্যদিকে, উৎপাদনের পরিমাণ বাড়লে যে ব্যয় বাড়ে আবার উৎপাদনের পরিমাণ কমলে যে ব্যয় কমে তাকে পরিবর্তনীয় ব্যয় বলে । উৎপাদনের পরিমাণ পরিবর্তনের সাথে সাথে এ ব্যয়েরও পরিবর্তন ঘটে। স্বল্পকালে কোনো কারখানার উৎপাদন বন্ধ থাকলে তাকে পরিবর্তনীয় ব্যয় নির্বাহ করতে হয় না, তবে তার স্থির ব্যয় অবশ্যই বহন করতে হয়। যেমন— যে কারখানার ভবন বা জমিতে উৎপাদন কাজ চলে সেটি যদি ভাড়া নেওয়া হয়ে থাকে তাহলে জমির বা ভবনের জন্য যে খাজনা দিতে হবে সেটি স্থির ব্যয়। উৎপাদনের পরিমাণ কমলে বা বাড়লে বা সাময়িকভাবে বন্ধ থাকলেও খাজনা দিতে হবে। তেমনি কারখানা পরিচালনা করতে গিয়ে যে ঋণ নেওয়া হয় তার সুদ বাবদ যে ব্যয় হয় তা স্থির ব্যয়ের অন্তর্গত। উৎপাদনের পরিমাণের সাথে তার কোনো সম্পর্ক নেই; নির্দিষ্ট সময় অন্তর তা পরিশোধ করতেই হবে। সুতরাং বলা যায়, যদি কারখানা বন্ধও থাকে তারপরও স্থির ব্যয় বহন করতে হয়।"
        },
        {
          "label": "ঘ",
          "question": "‘উৎপাদন বন্ধ ব্যয় বন্ধ'— কথাটি উদ্দীপকের আলোকে ব্যাখ্যা করো।",
          "explanation": "‘উৎপাদন বন্ধ ব্যয় বন্ধ' কথাটি উদ্দীপকের আলোকে নিচে বিশ্লেষণ করা হলো— শরীফ সাহেব যে চিনিকলে কাজ করেন তার কাঁচামাল বিশেষ করে আখ কেবল একটি নির্দিষ্ট মৌসুমে পাওয়া যায়, সব সময় পাওয়া যায় না । তাই বছরের যে সময়ে আখ পাওয়া যায় না, সে সময়ে কারখানাটিতে চিনি উৎপাদন বন্ধ থাকে। কারখানার উৎপাদনের এমন অবস্থাতেও কারখানাটি টিকিয়ে রাখার জন্য কিছু কিছু খরচ করতে হয়। যেমন- চিনিকলে আধুনিক ও ব্যয়বহুল যন্ত্রপাতি স্থাপন করা হয়েছে; তার রক্ষণাবেক্ষণের জন্য নিয়মিত কিছু খরচ করতেই হয়। কারখানটিতে দু'ধরনের কর্মচারী কাজ করে; অস্থায়ী ও স্থায়ী। কারখানা বন্ধ থাকলে অস্থায়ী কর্মচারীদেরকে বেতন-ভাতা না দিলেও স্থায়ী কর্মচারীদেরকে দিতে হয় । তাছাড়া চিনিকলের বীমা করা আছে; নিয়মিত তার কিস্তি প্রদান আবশ্যক। আবার কারখানাটিতে যখন উৎপাদন চলে তখন তার যন্ত্রপাতির ক্ষয় হয়, কিছু যন্ত্রপাতি অকেজোও হয়ে পড়ে। সেগুলো নিয়মিত পুন:স্থাপন করা প্রয়োজন। এজন্য কর্তৃপক্ষকে অবচয় জনিত ব্যয় বাবদ কিছু অর্থ খরচ করতে হয়। এছাড়া কারখানাটি স্থাপন করতে গিয়ে ব্যাংক থেকে মোটা অংকের ঋণ নিতে হয়েছে; নিয়মিত তার সুদ পরিশোধ করতে হয়। এভাবে দেখা যায়, কারখানাটি কিছু সময়ের জন্য বন্ধ থাকলেও তার জন্য একটি মোটা অংকের অর্থ ব্যয় করতে হয়। সুতরাং উপরিউক্ত আলোচনার প্রেক্ষিতে বলা যায়, ‘উৎপাদন বন্ধ ব্যয় বন্ধ' কথাটি সঠিক নয়। কারণ, কারখানার উৎপাদন বন্ধ থাকলেও ব্যয় বন্ধ থাকে না ।"
        }
      ]
    }
  ]
}