{
  "title": "রাজশাহী বোর্ড ২০২২",
  "subtitle": "অর্থনীতি (11)",
  "questions": [
    {
      "number": "1",
      "uddipok": "উদ্দীপকটি লক্ষ করো:",
      "tag": "RB 22",
      "sub_questions": [
        {
          "label": "ক",
          "question": "অর্থনীতিতে বাজার কী?",
          "explanation": "কোনো নির্দিষ্ট দামে ক্রেতা-বিক্রেতার দরকষাকষির মাধ্যমে কোনো দ্রব্যের ক্রয়-বিক্রয়কে অর্থনীতিতে বাজার বলে।"
        },
        {
          "label": "খ",
          "question": "ফার্ম ও শিল্পের মধ্যে দুটি পার্থক্য লেখো।",
          "explanation": "ফার্ম ও শিল্প এক বা অভিন্ন নয়। কোনো সমজাতীয় দ্রব্য ও সেবা উৎপাদনকারী একক কোনো প্রতিষ্ঠানকে ফার্ম বলে। অন্যদিকে দ্রব্য ও সেবা উৎপাদনে নিয়োজিত সব ফার্মের সমষ্টিকে শিল্প বলে। ফার্ম সাধারণত একই ব্যবস্থাপনায় পরিচালিত হয়। কিন্তু শিল্প ভিন্ন ভিন্ন ব্যবস্থাপনায় পরিচালিত হয়।"
        },
        {
          "label": "গ",
          "question": "উদ্দীপকের আলোকে ফার্মের ক্ষতির পরিমাণ নিরূপণ করো।",
          "explanation": "দ্রব্যের দাম ও গড় ব্যয় থেকে ফার্মের লাভ বা ক্ষতির পরিমাণ নির্ণয় করা যায়। সাধারণভাবে ফার্মের মুনাফা = মোট আয় – মোট ব্যয়। এই সূত্রের - সাহায্যে কোনো ফার্মের মুনাফা বা ক্ষতির পরিমাণ হিসাব করা হয়। দ্রব্যের দাম গড় ব্যয় অপেক্ষা কম হলে ফার্মের ক্ষতি হয় । এক্ষেত্রে ফার্মের মোট আয় মোট ব্যয়ের চেয়ে কম হয়। তাই মুনাফার পরিমাণ ঋণাত্মক হয়। এটি ফার্মের ক্ষতির পরিমাণ নির্দেশ করে। উদ্দীপকের চিত্রে 'E' বিন্দুতে ফার্মের MR MC এবং MC রেখার ঢাল > MR রেখার ঢাল হয়েছে। অর্থাৎ E বিন্দুতে ফার্মের ভারসাম্য অর্জিত হয়েছে। এ বিন্দুতে ফার্মের ভারসাম্য উৎপাদন ৪ একক, দাম ২০ এবং গড় ব্যয় ২৫। সুতরাং, ফার্মের মুনাফা = মোট আয় মোট ব্যয় =P x Q-AC x Q = ২০ x ৪ - ২৫ × ৪ = - ২০ (অর্থাৎ ক্ষতি হয়েছে। সুতরাং, ফার্মের ক্ষতির পরিমাণ ২০ একক।"
        },
        {
          "label": "ঘ",
          "question": "উদ্দীপকে ভারসাম্য অবস্থায় স্বল্পকালে ফার্ম উৎপাদন চালিয়ে যাবে কি? তোমার মতামতের সপক্ষে যুক্তি দাও।",
          "explanation": "উদ্দীপকে ভারসাম্য অবস্থায় ফার্ম স্বল্পকালে ক্ষতি স্বীকার করে উৎপাদন চালিয়ে যাবে। পূর্ণ প্রতিযোগিতামূলক বাজারে স্বল্পকালে ফার্ম কখনো স্বাভাবিক মুনাফা, কখনো অতিরিক্ত মুনাফা এবং কখনো ক্ষতি স্বীকার করে উৎপাদন চালিয়ে যায়। ফার্মের গড় আয় বা দাম অপেক্ষা গড় ব্যয় কম হলে ক্ষতি হয়। কিন্তু ফার্মের গড় পরিবর্তনীয় ব্যয় অপেক্ষা দাম বেশি হলে ক্ষতি স্বীকার করে উৎপাদন চালিয়ে গেলে ক্ষতির পরিমাণ কম হয়। উদ্দীপকে 'E' বিন্দুতে ফার্মের ভারসাম্য অর্জিত হয়েছে। এই বিন্দুতে ফার্মের গড় ব্যয় ২৫ গড় পরিবর্তনীয় ব্যয় ১৫। সুতরাং, গড় স্থির খরচ ২৫ - ১৫ = ১০। অন্যদিকে গড় আয় বা দাম ২০। অতএব, ফার্মের ক্ষতি = মোট ব্যয়- মোট আয় = ২৫×৪-২০×৪ = ২০ কিন্তু উৎপাদন বন্ধ করলে ফার্মের ক্ষতি = গড় স্থির ব্যয় × মোট উৎপাদন = ১০ × ৪ = ৪০ সুতরাং, এ অবস্থায় ফার্ম উৎপাদন চালিয়ে যাবে। স্বল্পকালে গড় ব্যয় দামের চেয়ে বেশি হলে ফার্মের ক্ষতি হয়। এক্ষেত্রে ফার্মের গড় পরিবর্তনীয় ব্যয়ের সাপেক্ষে উৎপাদন সিদ্ধান্ত নেওয়া হয়। ফার্মের গড় পরিবর্তনীয় ব্যয় যদি দামের চেয়ে কম হয় তবে ফার্ম উৎপাদন চালিয়ে গেলে গড় স্থির ব্যয়ের কিছু অংশ ফার্ম ওঠাতে পারে। কিন্তু যদি উৎপাদন বন্ধ করে দেয় তবে গড় স্থির ব্যয়ের পুরোটাই ফার্মকে বহন করতে হয়। যেমন উদ্দীপকে উৎপাদন বন্ধ করলে ক্ষতির পরিমাণ ৪০ একক। কিন্তু উৎপাদন চালিয়ে গেলে ক্ষতির পরিমাণ ২০ একক। অর্থাৎ স্বল্পকালে ফার্ম ক্ষতি স্বীকার করে উৎপাদন চালিয়ে গেলে ক্ষতির পরিমাণ কম হয়। তাই ফার্ম ক্ষতি স্বীকার করে উৎপাদন চালিয়ে যাবে।"
        }
      ]
    },
    {
      "number": "2",
      "uddipok": "সোহেলের বাবা একজন গরিব কৃষক। তিনি সরকার থেকে বয়স্ক ভাতা পেলেও পাঁচজনের সংসারে তা পর্যাপ্ত নয়। সোহেলের দুই বোন স্কুলে পড়ে। সেখানে বিনামূল্যে পাঠ্যবই পায়। সোহেল সরকারি কলেজে পড়ে। অপরদিকে তার বন্ধু বেসরকারি কলেজে পড়ে। সোহেলের কলেজ ড্রেস ও ব্যাগ প্রয়োজন। বাবাকে নিয়ে অনেকগুলো দোকান ঘুরে দেখল। তার বাবার যা সামর্থ্য তাতে একসঙ্গে দুটি জিনিস কিনে দেওয়া সম্ভব নয়। তাই দুটির মধ্যে কোন জিনিসটি কিনবে তা নিয়ে দ্বিধাগ্রস্ত হয়ে পড়ল।",
      "tag": "RB 22",
      "sub_questions": [
        {
          "label": "ক",
          "question": "অর্থনৈতিক ব্যবস্থা কী?",
          "explanation": "যেসব প্রাতিষ্ঠানিক কাঠামো ও অর্থনৈতিক পরিবেশ দ্বারা মানুষের অর্থনৈতিক কার্যকলাপ পরিচালিত হয়, তাঁকে অর্থনৈতিক ব্যবস্থা বলে।"
        },
        {
          "label": "খ",
          "question": "নির্দেশমূলক অর্থনৈতিক ব্যবস্থায় প্রতিযোগিতা থাকে না কেন?",
          "explanation": "নির্দেশমূলক অর্থনীতিতে উৎপাদনকারী ও ভোক্তার স্বাধীনতা না থাকায় প্রতিযোগিতা থাকে না। যে অর্থব্যবস্থায় উৎপাদনের উপকরণসমূহের রাষ্ট্রীয় মালিকানা এবং রাষ্ট্রীয় উদ্যোগ বিদ্যমান তা নির্দেশমূলক অর্থব্যবস্থা। এ ধরনের অর্থব্যবস্থা ব্যক্তিগত উদ্যোগ ও ভোগের স্বাধীনতা অনুপস্থিত থাকে। উৎপাদন ও ভোগ রাষ্ট্র কর্তৃক নিয়ন্ত্রিত হয়। ফলে ব্যক্তি স্বার্থ হাসিলের সুযোগ থাকে না। তাই নির্দেশমূলক অর্থব্যবস্থায় প্রতিযোগিতা থাকে না।"
        },
        {
          "label": "গ",
          "question": "সোহেলের দেশে কোন ধরনের অর্থনৈতিক ব্যবস্থা চালু আছে তা ব্যাখ্যা করো।",
          "explanation": "সোহেলের দেশে মিশ্র অর্থব্যবস্থা চালু রয়েছে। যে অর্থব্যবস্থায় ব্যক্তিমালিকানার পাশাপাশি সরকারি মালিকানা ও উদ্যোগ বিরাজ করে তা মিশ্র অথ্যব্যবস্থা। এ ধরনের অর্থব্যবস্থায় অধিকাংশ উৎপাদন প্রতিষ্ঠান বেসরকারি মালিকানা ও উদ্যোগে পরিচালিত হয়। শুধু গুরুত্বপূর্ণ খাতসমূহে সরকারি মালিকানা ও নিয়ন্ত্রণ বিদ্যমান। এ অর্থব্যবস্থায় সামাজিক নিরাপত্তা নিশ্চিত করার লক্ষ্যে সরকার বিধবা ভাতা, বেকার ও বয়স্ক ভাতা, পেনশন ইত্যাদি প্রদান করে। উদ্দীপকে সোহেলের বাবা একজন গরিব কৃষক। তিনি সরকার থেকে বয়স্ক ভাতা পেলেও পাঁচজনের সংসারের তা পর্যাপ্ত নয়।সোহেলের দুই বোন স্কুলে পড়ে। সেখানে তারা বিনামূল্য পাঠ্যবই পায়। সোহেলের সরকারি কলেজে পড়ে। কিন্তু তার বন্ধু বেসরকারি কলেজে পড়ে অর্থাৎ সোহেলের দেশে সরকারি মালিকানা ও উদ্যোগের পাশাপাশি বেসরকারি মালিকানা ও উদ্যোগ লক্ষ করা যায়। সুতরাং বলা যায়, সোহেলের দেশে মিশ্র অর্থব্যবস্থা বিদ্যমান।"
        },
        {
          "label": "ঘ",
          "question": "উদ্দীপকে সোহেলের দ্রব্য ক্রয়ে দ্বিধাগ্রস্ততা কোন ধরনের অর্থনৈতিক সমস্যাকে নির্দেশ করে তা বিশ্লেষণ করো।",
          "explanation": "উদ্দীপকে সোহেলের দ্রব্য ক্রয়ে দ্বিধাগ্রস্ততা নির্বাচন সমস্যাকে নির্দেশ করে। মানুষের অভাব অসীম। কিন্তু অভাব পূরণের জন্য প্রয়োজনীয় সম্পদ সীমিত। তাই অভাব পূরণের ক্ষেত্রে অভাবের গুরুত্বানুসারে প্রয়োজনীয় অভাব আগে পূরণ করতে হয়। প্রয়োজন অনুসারে অভাব পূরণ করাই হলো নির্বাচন। উদ্দীপকে সোহেলের কলেজ ড্রেস ও ব্যাগ প্রয়োজন। সে তার বাবাকে নিয়ে অনেকগুলো দোকান ঘুরে দেখল। তবে বাবার যা সামর্থ্য তাকে একসঙ্গে দুটি জিনিস কিনে দেওয়া সম্ভব নয়। তাই সে দুটির মধ্যে কোন জিনিসটি কিনবে তা নিয়ে দ্বিধাগ্রস্ত হয়ে পড়ল। অর্থাৎ ব্যাগ ও ড্রেসের মধ্যে কোন অভাবটি সে আগে পূরণ করবে তা নির্বাচন করতে চেষ্টা করে। এটি অর্থনীতিতে নির্বাচন সমস্যার অনুরূপ। সম্পদের সীমাবদ্ধতা ও অসীম অভাবে থেকেই নির্বাচন সমস্যার সৃষ্টি হয়। তাই গুরুত্বপূর্ণ অভাবগুলো নির্বাচন করে সেগুলো আগে পূরণ করতে হয়। এরপর কম গুরুত্বপূর্ণ অভাবগুলো পূরণ করতে হয়। এভাবে অভাব পূরণ করা হলে সম্পদের সুষ্ঠ ব্যবহার সম্ভব হয়। ফলে সীমিত সম্পদ দিয়েও অসীম অভাব পূরণ করা নিশ্চিত হয়। তাই বলা যায়, অভাব পূরণের ক্ষেত্রে অভাবের নির্বাচন গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "একটি দ্বীপ জেলায় বহুসংখ্যক মুরগির খামার গড়ে উঠেছে। প্রত্যেক খামারিকে রহিম সাহেবের নিকট থেকে মুরগির খাদ্য সংগ্রহ করতে হয়। রহিম সাহেব ইচ্ছামতো দাম বাড়িয়ে অধিক মুনাফা অর্জন করতে পারলেও খামারিরা দাম বাড়াতে পারে না। রহিম সাহেবের অধিক মুনাফার কথা বিবেচনা করে অনেকেই মুরগির ডিমের। ব্যবসা ছেড়ে খাদ্যের ব্যবসার দিকে ঝুঁকছে।",
      "tag": "RB 22",
      "sub_questions": [
        {
          "label": "ক",
          "question": "অপূর্ণ প্রতিযোগিতামূলক বাজার কী?",
          "explanation": "যে বাজারে অসংখ্য ক্রেতা কিন্তু স্বল্পসংখ্যক বিক্রেতা অসম প্রতিযোগিতার মাধ্যমে দ্রব্য ক্রয়-বিক্রয় করে তাকে অপূর্ণ প্রতিযোগিতামূলক বাজার বলে।"
        },
        {
          "label": "খ",
          "question": "একচেটিয়া বাজারে ফার্ম ও শিল্প একই-ব্যাখ্যা করো।",
          "explanation": "একচেটিয়া বাজারে একটি মাত্র ফার্ম থাকায় ফার্ম ও শিল্প একই হয়। সমজাতীয় কোনো দ্রব্য ও সেবা উৎপাদনকারী একক প্রতিষ্ঠানকে ফার্ম বলে। আর ঐ দ্রব্যের যোগানদানকারী বা উৎপাদনকারী সকল ফার্মের সমষ্টিই হলো শিল্প। একচেটিয়া বাজারে একটি মাত্র ফার্ম বিদ্যমান থাকে। বিদ্যমান ফার্মই বাজারে পণ্যের সমস্ত যোগান নিয়ন্ত্রণ করে। ফলে উক্ত ফার্মটিই শিল্প হিসেবে বিবেচিত। তাই একচেটিয়া বাজারে ফার্ম ও শিল্প অভিন্ন বা একই হয়।"
        },
        {
          "label": "গ",
          "question": "উদ্দীপকে খামারিদের মুরগির ডিমের উৎপাদন ও বিপণন যে বাজারের অন্তর্ভুক্ত তার তিনটি বৈশিষ্ট্য ব্যাখ্যা করো।",
          "explanation": "উদ্দীপকে খামারিদের মুরগির ডিমের উৎপাদন ও বিপণন পূর্ণ প্রতিযোগিতামূলক বাজারের অন্তর্ভুক্ত। পূর্ণ প্রতিযোগিতামূলক বাজারে অসংখ্য ক্রেতা ও বিক্রেতার দরকষাকষির মাধ্যমে কোনো পণ্য একটি নির্দিষ্ট দামে ক্রয়-বিক্রয় হয়। এ ধরনের বাজারে অসংখ্য বিক্রেতা, থাকায় এককভাবে কেউ দামকে প্রভাবিত করতে পারে না। তাই বাজারজুড়ে একই দাম বিরাজ করে। উদ্দীপকের একটি দ্বীপ জেলায় বহুসংখ্যক মুরগির খামার গড়ে উঠেছে। খামারিরা অধিক মুনাফা অর্জনের জন্য ইচ্ছামতো ডিমের দাম বাড়াতে পারে না। অর্থাৎ মুরগির ডিমের উৎপাদন ও বিপণনের বাজারে অসংখ্য ক্রেতা-বিক্রেতা এবং একটি দাম বিদ্যমান। এটি পূর্ণ প্রতিযোগিতামূলক বাজারকে নির্দেশ করে। এ ধরনের বাজারের দ্রব্যগুলো সমজাতীয় হয়। বাজারে ক্রেতা-বিক্রেতার প্রবেশ-প্রস্থানের সুযোগ বিদ্যমান। এ বাজারের গড় আয়, প্রান্তিক ও দাম সমান এবং এ রেখা ভূমি অক্ষের সমান্তরাল হয়।"
        },
        {
          "label": "ঘ",
          "question": "উদ্দীপকে মুরগির ডিমের উৎপাদন ও বিপণনের সাথে রহিম সাহেবের মুরগির খাদ্যের বাজারের তুলনামূলক পার্থক্য বিশ্লেষণ করো।",
          "explanation": "উদ্দীপকের ডিমের উৎপাদন ও বিপণনের বাজার পূর্ণ প্রতিযোগিতামূলক * ও মুরগির খাদ্যের বাজার একচেটিয়া বাজারের অন্তর্ভুক্ত। অসংখ্য ক্রেতা ও বিক্রেতার মধ্যে দরকষাকষির মাধ্যমে একটি নির্দিষ্ট দামে কোনো দ্রব্যের বিক্রয়কে পূর্ণ প্রতিযোগিতামূলক বাজার বলে। অন্যদিকে একজন বিক্রেতা ও অসংখ্য ক্রেতার মধ্যে কোনো দ্রব্যের ক্রয় বিক্রয়কে একচেটিয়া বাজার বলে। পূর্ণ প্রতিযোগিতা এবং একচেটিয়া বাজারের মধ্যে বিভিন্ন রকম পার্থক্য রয়েছে। বাজার দুটি একে অপরের প্রায় বিপরীত। উদ্দীপকের একটি দ্বীপ জেলায় ডিমের উৎপাদন ও বিপণনের বাজার পূর্ণ প্রতিযোগিতামূলক বাজারের অন্তর্ভুক্ত। অন্যদিকে, রহিম সাহেব খামারিদের কাছে খাদ্যের একমাত্র বিক্রেতা। তিনি ইচ্ছামতো দাম বাড়িয়ে মুনাফা অর্জন করতে পারেন। অর্থাৎ মুরগির খাদ্যের বাজার একচেটিয়া বাজারের অন্তর্ভুক্ত। একচেটিয়া ও পূর্ণ প্রতিযোগিতামূলক বাজারের মধ্যে বিভিন্ন পার্থক্য রয়েছে। পূর্ণ প্রতিযোগিতামূলক বাজারে বিক্রেতার সংখ্যা অসংখ্য। দ্রব্য সমজাতীয় এবং বাজারজুড়ে একটি নির্দিষ্ট দাম বিদ্যমান থাকে। কিন্তু একচেটিয়া বাজারে বিক্রেতার সংখ্যা একজন। দ্রব্যের কোনো নিকট পরিবর্তক থাকে না। পূর্ণ প্রতিযোগিতামূলক বাজারে বিক্রেতা এককভাবে দ্রব্যের দাম প্রভাবিত করতে পারে না। কিন্তু একচেটিয়া বাজারে বিক্রেতা দামকে প্রভাবিত করতে পারে। পূর্ণ প্রতিযোগিতামূলক বাজারে ফার্ম অবাধে প্রবেশ ও প্রস্থানের সুযোগ পায়। অন্যদিকে, একচেটিয়া বাজারে প্রবেশ ও প্রস্থানের কোনো সুযোগ নেই। সুতরাং বলা যায়, বাজার দুটির মধ্যে যথেষ্ট পার্থক্য লক্ষ করা যায়।"
        }
      ]
    },
    {
      "number": "4",
      "uddipok": "বেলাল সাহেব একটি দ্রব্যের বিভিন্ন একক ভোগ করে যে উপযোগ পেলেন তা নিম্নরূপ- কমলা (একক) মোট উপযোগ (ইউটিল) ১ ১৫ ২ ২৫ ৩ ৩০ ৪ ৩০ ৫ ২৫",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যেসব রাশির মান পরিবর্তন হয় তাকে চলক বলে।"
        },
        {
          "label": "খ",
          "question": "",
          "explanation": "চাহিদা বিধিতে দামের সাথে দ্রব্যের চাহিদার সম্পর্ক দেখানো হয়। বলে আয় স্থির ধরা হয়। দামের সাথে চাহিদার বিপরীতমুখী সম্পর্কই হলো চাহিদা বিধি। দাম বাড়লে চাহিদা বাড়ে। আবার দাম কমলে চাহিদা কমে। দাম ছাড়াও ক্রেতার আয়, রুচি, সময় ইত্যাদির ওপর চাহিদা নির্ভর করে। এসব উপাদান পরিবর্তিত হলে, চাহিদার পরিমাণও পরিবর্তিত হয়। কিন্তু চাহিদা বিধিতে শুধু দামের সাথে চাহিদার পরিমাণের সম্পর্ক প্রকাশ করা হয়। তাই এক্ষেত্রে আয় স্থির ধরা হয়।"
        },
        {
          "label": "গ",
          "question": "",
          "explanation": "ভোগ বৃদ্ধির সাপেক্ষে মোট উপযোগের পরিবর্তন থেকে প্রান্তিক উপযোগ নির্ণয় করা যায়। কোনো দ্রব্যের অতিরিক্ত এক একক ভোগ করলে মোট উপযোগের যে / পরিবর্তন হয় তাই প্রান্তিক উপযোগ। সাধারণত কোনো এককের মোট উপযোগ থেকে পূর্ববর্তী এককের মোট উপযোগ বাদ দিলে ঐ এককের প্রান্তিক উপযোগ পাওয়া যায়। অর্থাৎ, প্রান্তিক উপযোগ MU = T u n − T u n − 1 Tu_n-Tu_{n-1} T u n ​ − T u n − 1 ​ প্রান্তিক উপযোগ ধনাত্মক, শূন্য এবং ঋণাত্মক হতে পারে। উদ্দীপকে কমলা ভোগের পরিমাণ এবং মোট উপযোগ দেওয়া আছে। প্রথম একক ভোগের সময় মোট উপযোগ ১৫ ইউটিল। তাই প্রান্তিক উপযোগও ১৫ ইউটিল। ২য় একক ভোগের সময় প্রান্তিক উপযোগ হবে ২৫ – ১৫ = ১০ ইউটিল। এভাবে ৩, ৪ ও ৫ এককের প্রান্তিক উপযোগ বের করে সূচি তৈরি করা হলো- কমলা (একক) মোট উপযোগ (ইউটিল) প্রান্তিক উপযোগ (ইউটিল) ১ ১৫ ১৫ ২ ২৫ ১০ ৩ ৩০ ৫ ৪ ৩০ ০ ৫ ২৫ - ৫"
        },
        {
          "label": "ঘ",
          "question": "",
          "explanation": "সব এককের উপযোগকে আলাদাভাবে প্রান্তিক উপযোগ আর সমষ্টিগতভাবে মোট উপযোগ বলে। কোনো একটি দ্রব্য ভোগের ফলে ঐ দ্রব্যের সব একক থেকে প্রাপ্ত উপযোগের সমষ্টি হলো মোট উপযোগ। আর একটি দ্রব্যের অতিরিক্ত এক একক ভোগের ফলে মোট উপযোগের যে পরিবর্তন ঘটে তা প্রান্তিক উপযোগ। প্রান্তিক উপযোগ যখন কমবে মোট উপযোগ তখন ক্রমহ্রাসমান হারে বাড়ে। মোট উপযোগ যেখানে সর্বোচ্চ হয় প্রান্তিক -উপযোগ সেখানে শূন্য। উদ্দীপকের আলোকে চিত্র অঙ্কন করে পাই- চিত্রে ১ম এক্ক থেকে প্রাপ্ত প্রান্তিক উপযোগ ১৫ একক। কিন্তু ২য় একক ভোগ করার ফলে তা কমে ১০ একক হয়। একইভাবে ৩য় ও ৪র্থ একক ভোগ করার ফলে প্রান্তিক উপযোগ কমে যথাক্রমে ৫ এবং ০ এককে উপনীত হয়। এ সময় মোট উপযোগ বৃদ্ধি পেয়ে সর্বোচ্চ ৩০ একক হয়। এরপর অতিরিক্ত একক ভোগ বাড়ালে প্রান্তিক উপযোগ ঋণাত্মক হবে। যেমন ৫ম এককে প্রান্তিক উপযোগ – ৫। প্রান্তিক উপযোগ যখন ০ হয় মোট উপযোগ তখন সর্বোচ্চ। অর্থাৎ এখানে ৪র্থ এককে মোট উপযোগ সর্বোচ্চ। ৪র্থ এককের পূর্বে প্রান্তিক উপযোগ হ্রাস পেতে থাকে। এ সময় মোট উপযোগ ক্রমহ্রাসমান হয়। ৪র্থ এককের পর প্রান্তিক উপযোগ ঋণাত্মকে পরিণত হয়। ফলে মোট উপযোগ কমে যায়। সুতরাং বলা যায়, চিত্রে প্রান্তিক উপযোগ ও মোট উপযোগের মধ্যে সম্পর্ক রয়েছে।"
        }
      ]
    },
    {
      "number": "5",
      "uddipok": "বিভিন্ন দামে একটি দ্রব্যের চাহিদা ও যোগানের পরিমাণ। নিচে দেওয়া হলো- দাম (P) চাহিদার পরিমাণ ( Q d ) \\left(Q_d\\right) ( Q d ​ ) যোগানের পরিমাণ ( Q s ) \\left(Q_s\\right) ( Q s ​ ) ৫ টাকা ১৫০ একক ৫০ একক ১০ টাকা ১০০ একক ১০০ একক ১৫ টাকা ৫০ একক ১৫০ একক",
      "tag": "BAFSC 24,RB 22",
      "sub_questions": [
        {
          "label": "ক",
          "question": "",
          "explanation": "স্বাধীন চলকের সাথে অধীন চলকের সম্পর্কের গাণিতিক প্রকাশকে অপেক্ষক বলে।"
        },
        {
          "label": "খ",
          "question": "",
          "explanation": "স্বর্ণের চাহিদার স্থিতিস্থাপকতা একক অপেক্ষা বেশি হবে। কোনো দ্রব্যের দামের আপেক্ষিক পরিবর্তনের ফলে চাহিদার যে আপেক্ষিক পরিবর্তন হয় তার মাত্রাকে চাহিদার স্থিতিস্থাপকতা বলে। স্বর্ণের ক্ষেত্রে দামের অল্প পরিবর্তনের ফলে চাহিদার ব্যাপক পরিবর্তন হয়। অর্থাৎ দামের আপেক্ষিক পরিবর্তনের চেয়ে চাহিদার পরিবর্তন? অধিক হয়। ফলে স্থিতিস্থাপকতার মান একক অপেক্ষা অধিক হবে।"
        },
        {
          "label": "গ",
          "question": "",
          "explanation": "চাহিদা ও যোগানের ছেদ বিন্দু থেকে ভারসাম্য দাম ও পরিমাণ নির্ণয় করা যায়। যে দামে বাজারে কোনো দ্রব্যের চাহিদা ও যোগানের পরিমাণ পরস্পর সমান হয় তাকে ভারসাম্য দাম বলে। আর ভারসাম্য দামে যে পরিমাণ দ্রব্য ক্রয়-বিক্রয় হয় তাকে ভারসাম্য পরিমাণ বলে। চাহিদা ও যোগান রেখা পরস্পর যে বিন্দুতে ছেদ করে ঐ বিন্দুতে একটি নির্দিষ্ট দামে চাহিদা ও যোগানের পরিমাণ সমান হয়। তাই এ বিন্দু থেকে ভারসাম্য দাম ও পরিমাণ নির্ণয় করা যায়। উদ্দীপকের তথ্য হতে চিত্র অঙ্কন করা হলো- চিত্রে ভূমি অক্ষে দ্রব্যের চাহিদা ও যোগানের পরিমাণ ( Q d ) \\left(Q_d\\right) ( Q d ​ ) এবং লম্ব অক্ষে দাম (OP) করা হয়েছে। DD' ও SS' যথাক্রমে দ্রব্যের চাহিদা ও যোগান রেখা। রেখাদ্বয় পরস্পর 'E' বিন্দুতে ছেদ করেছে। অর্থাৎ 'E' বিন্দুতে চাহিদার পরিমাণ ও যোগানের পরিমাণ পরস্পর সমান হয়েছে। তাই 'E' বিন্দুতে ভারসাম্য অর্জিত হয়েছে। এ বিন্দুতে ভারসাম্য পরিমাণ ১০০ একক এবং ভারসাম্য দাম ১০ টাকা নির্ণিত হয়েছে।"
        },
        {
          "label": "ঘ",
          "question": "",
          "explanation": "সূচিতে উল্লিখিত দামস্তরে চাহিদা স্থির থেকে যোগানের পরিমাণ 100 একক করে বৃদ্ধি পেলে ভারসাম্য দাম কমবে কিন্তু পরিমাণ বাড়বে। চাহিদা ও যোগানের সমতা দ্বারা বাজারে ভারসাম্য দাম ও ভারসাম্য পরিমাণ নির্ধারিত হয়। তবে চাহিদা ও যোগানের যেকোনো একটি বা উভয়ের' পরিবর্তনের ফলে ভারসাম্য অবস্থা পরিবর্তিত হয়ে যায়। এক্ষেত্রে চাহিদা স্থির থেকে যোগানের পরিমাণ বৃদ্ধি পেলে ভারসাম্য 'পরিমাণ বাড়ে কিন্তু দাম কর্মে। উদ্দীপকের সূচিতে বিভিন্ন দামের প্রেক্ষিতে চাহিদা ও যোগানের পরিমাণ দেওয়া আছে। উল্লিখিত সামস্তরে চাহিদা স্থির থেকে যোগানের পরিমাণ -১০০ একক করে বাড়লে চাহিদা ও যোগানের পরিমাণ নিম্নরূপ: দাম (P) চাহিদার পরিমাণ ( Q d ) \\left(Q_d\\right) ( Q d ​ ) যোগানের পরিমাণ ( Q s ) \\left(Q_s\\right) ( Q s ​ ) ৫ টাকা ১৫০ একক ১৫০ একক ১০ টাকা ১০০ একক ২০০ একক ১৫ টাকা ৫০ একক ২৫০ একক অর্থাৎ যোগান 100 একক করে বাড়লে ৫ টাকা দামে চাহিদা ও যোগানের পরিমাণ পরস্পর সামান হবে। তাই ভারসাম্য দাম ৫ টাকা এবং ভারসাম্য পরিমাণ ১৫০ একক হবে। চাহিদা ও যোগানের পরিমাণ হ্রাস-বৃদ্ধি পেলে ভারসাম্য দাম ও পরিমাণ হ্রাস-বৃদ্ধি পায়। দ্রব্যের দাম ও চাহিদার পরিমাণ স্থির থেকে যোগান বৃদ্ধি পেলে যোগান রেখা ডানদিকে স্থানান্তরিত হবে। এক্ষেত্রে কম দামে চাহিদা ও যোগানের পরিমাণ পরস্পর সমান হয়। তাই ভারসাম্য দাম কমে। কিন্তু ভারসাম্য পরিমাণ বৃদ্ধি পায়। সুতরাং বলা যায়, সূচিতে উল্লিখিত দামস্তরে যোগানের পরিমাণ ১০০ একক করে বাড়লে ভারসাম্য দাম কমে ৫ টাকা হবে। কিন্তু ভারসাম্য পরিমাণ বেড়ে ১৫০ একক হবে।"
        }
      ]
    },
    {
      "number": "6",
      "uddipok": "নির্দিষ্ট সম্পদ ও চলতি প্রযুক্তি সাপেক্ষে দুটি দ্রব্যের উৎপাদন সম্ভাবনা সূচি নিচে দেওয়া হলো- x দ্রব্য Y দ্রব্য সংমিশ্রণ ১২০ একক ০০ একক A ১০০ একক ৫০ একক B ৫০ একক ১০০ একক C ০০ একক ১২০ একক D",
      "tag": "RB 22",
      "sub_questions": [
        {
          "label": "ক",
          "question": "ধনতান্ত্রিক অর্থব্যবস্থা কাকে বলে?",
          "explanation": "যে অর্থব্যবস্থায় সম্পদের ব্যক্তিমালিকানা বিদ্যমান এবং স্বয়ংক্রিয় দামব্যবস্থার মাধ্যমে বাজার পরিচালিত হয়, তাকে ধনতান্ত্রিক অর্থব্যবস্থা বলে।"
        },
        {
          "label": "খ",
          "question": "নির্দেশমূলক অর্থব্যবস্থা ও ধনতান্ত্রিক অর্থব্যবস্থার মধ্যে দুটি পার্থক্য লেখো।",
          "explanation": "নির্দেশমূলক ও ধনতান্ত্রিক অর্থব্যবস্থার মধ্যে কিছু মৌলিক পার্থক্য রয়েছে। যে অর্থব্যবস্থায় সম্পদের রাষ্ট্রীয় মালিকানা বিদ্যমান তাই নির্দেশমূলক অর্থব্যবস্থা। অন্যদিকে যে অর্থব্যবস্থায় সম্পদের ব্যক্তিমালিকানা স্বীকৃত তাই ধনতান্ত্রিক অর্থব্যবস্থা। ধনতান্ত্রিক অর্থব্যবস্থায় অবাধ প্রতিযোগিতা, শ্রেণিবৈষম্য ও ভোক্তার স্বাধীনতা বিদ্যমান। কিন্তু নির্দেশমূলক অর্থব্যবস্থায় অবাধ প্রতিযেগিতা শ্রেণিবৈষম্য এবং ভোক্তার স্বাধীনতা অনুপস্থিত।"
        },
        {
          "label": "গ",
          "question": "উদ্দীপকের তথ্য হতে একটি উৎপাদন সম্ভাবনা রেখা অঙ্কন করো।",
          "explanation": "উৎপাদন সম্ভাবনা রেখা দুটি দ্রব্য উৎপাদনের বিভিন্ন সম্ভাব্য সংমিশ্রণকে নির্দেশ করে। উৎপাদন সম্ভাবনা রেখার দ্বারা নির্দিষ্ট সম্পদ ও চলতি প্রযু্ক্তির সাপেক্ষ উৎপন্ন দুটি দ্রব্যের সম্ভাব্য সংমিশ্রণ নির্দেশ করে। এ রেখার মাধ্যমে কোনো দ্রব্যে সর্বোচ্চ সম্ভাব্য উৎপাদননের পরিমাণ জানা যায়। প্রদত্ত সম্পদ ও প্রযুক্তির সাপেক্ষে উৎপাদনের সংমিশ্রণগুলো থেকে চিত্র অঙ্কন করলে উৎপদন সম্ভাবনা রেখা পাওয়া যায়। উদ্দীপকে X দ্রব্য এবং Y দ্রব্যের A, B, C ও D চারটি সংমিশ্রণ দেওয়া আছে। সংমিশ্রণগুলো সাপেক্ষ নিচে একটি উৎপাদন সম্ভাবনা রেখা অঙ্কন করা হলো- চিত্রে, ভূমি অক্ষে X দ্রব্য এবং লম্ব অক্ষে Y দ্রব্যের উৎপদন পরিমাপ করা হয়েছে। X দ্রব্য ১২০ একক উৎপাদন করলে Y দ্রব্যেরর উৎপাদন ০ একক, যা A বিন্দু দ্বারা নির্দেশিত হয়েছে। এভাবে X দ্রব্যের উৎপাদন ১০০, ৫০ ও ০ একক হলে Y দ্রব্যের উৎপাদন যতাক্রমে ৫০, ১০০ ও ১২০ একক হয়। ফলে প্রাপ্ত সংমিশ্রণ বিন্দুগুলো যথাক্রমে B, C ও D নির্দেশিত হয়েছে। এখন প্রাপ্ত A, B, C ও D বিন্দুগুলো যোগ করলে পাওয়া যায় AD উৎপাদন সম্ভাবনা রেখা।"
        },
        {
          "label": "ঘ",
          "question": "উদ্দীপকে প্রদত্ত শর্তসাপেক্ষে একই সঙ্গে X দ্রব্যের ১০০ একক এবং Y দ্রব্যের ১০০ একক উৎপাদন সম্ভব কি? তোমার উত্তরের সপক্ষে যুক্তি দাও।",
          "explanation": "প্রদত্ত শর্তসাপেক্ষে একই সঙ্গে X দ্রব্যের ১০০ একক এবং Y দ্রব্যের ১০০ একক উৎপাদন সম্ভব নয়। উৎপাদন সম্ভাবনা রেখা ওপরস্থ বিন্দুগুলো বিদ্যমান প্রযুক্তি ও সম্পদের ভিত্তিতে দুটি দ্রব্যে সম্ভাব্য সর্বোচ্চ উৎপাদন করে। তাই উৎপাদন সম্ভাবনা রেখার ওপরস্থ যেকোনো বিন্দুতে উৎপাদন করা হলে তা পূর্ণ নিয়োগ নির্দেশ করে। উৎপাদন সম্ভাবনা রেখার অন্তঃস্থ বিন্দুতে উৎপাদন করা হলে তা অপূর্ণ নিয়োগ নির্দেশ করে। আবার এ রেখার বহিস্থ যেকোনো বিন্দু অ-অর্জনযোগ্য। উদ্দীপকের প্রদত্ত শর্তসাপেক্ষে X ও Y দ্রব্যের ১০০ একক উৎপাদন সংমিশ্রণ, চিত্রে দেখানো হলো- একই সঙ্গে X দ্রব্যের ১০০ একক এবং Y দ্রব্যের ১০০ সংমিশ্রণের জন্য প্রাপ্ত বিন্দু ‘E’। এটি AD উৎপাদন সম্ভাবনা রেখার বহিস্থ একটি বিন্দু। তাই এটি অ-অর্জনযোগ্য অঞ্চল। ফলে E বিন্দুতে একই সঙ্গে X দ্রব্যের ১০০ একক এবং Y দ্রব্যের ১০০ একক সংমিশ্রণটিতে উৎপাদন করা সম্ভব নয়। সুতরাং বলা যায়, প্রদত্ত শর্তসাপেক্ষে একই সঙ্গে X ও Y দ্রব্যের ১০০ একক উৎপাদন সম্ভব নয়।"
        }
      ]
    },
    {
      "number": "7",
      "uddipok": "করিম পাঁচ একর জমিতে প্রথম বছর দশ হাজার টাকার শ্রম ও মূলধন নিয়োগ করে ২০০ কেজি মাল্টা উৎপাদন করেন। লাভজনক হওয়ায় পরবর্তী তিন বছরে একই পরিমাণ জমিতে যথাক্রমে ২০ হাজার টাকা, ৩০ হাজার টাকা ও ৪০ হাজার টাকার শ্রম ও মূলধন নিয়োগ করে যথাক্রমে ৩৫০ কেজি, ৪৫০ কেজি এবং ৫০০ কেজি মাল্টা, উৎপাদন করেন। এতে তার পরিবারের আর্থিক সচ্ছলতা ফিরে আসে।",
      "tag": "RB 22",
      "sub_questions": [
        {
          "label": "ক",
          "question": "উৎপাদন কী?",
          "explanation": "প্রকৃতি প্রদত্ত বস্তুর সাথে শ্রম ও মূলধন ব্যবহার করে অধিক উপযোগ সৃষ্টি করাকে উৎপাদন বলে ।"
        },
        {
          "label": "খ",
          "question": "মোট স্থির ব্যয় (TFC) রেখা কেন ভূমি অক্ষের সমান্তরাল হয়? ব্যাখ্যা করো।",
          "explanation": "উৎপাদনের পরিমাণ বাড়লেও মোট স্থির ব্যয় অপরিবর্তিত থাকে বলে মোট স্থির ব্যয় রেখা ভূমি অক্ষের সমান্তরাল হয়। উৎপাদন না করলেও উদ্যোক্তাকে যে পরিমাণ ব্যয় বহন করতে হয় তাই স্থির ব্যয়। স্বল্পকালে উৎপাদনের পরিমাণ বাড়লেও এ ধরনের ব্যয়ের কোনো পরিবর্তন হয় না। অর্থাৎ স্থির থাকে। তাই ভূমি অঙ্গে পরিমাপকৃত উৎপাদনের পরিমাণ পরিবর্তিত হলেও লম্ব অক্ষে পরিমাপকৃত মোট স্থির খরচের কোনো পরিবর্তন হয় না। তাই মোট স্থির ব্যয় রেখা ভূমি অক্ষের সমান্তরাল হয়।"
        },
        {
          "label": "গ",
          "question": "উদ্দীপকের তথ্যের আলোকে প্রান্তিক উৎপাদন সূচি তৈরি করো।",
          "explanation": "প্রান্তিক উৎপাদনকে তালিকা আমারে প্রকাশ করলে প্রান্তিক উৎপাদন সূচি পাওয়া যায়। উৎপাদনের উপরকণ এক একক বৃদ্ধির ফলে মোট উৎপাদনের যে পরিবর্তন হয় তা প্রান্তিক উৎপাদন। প্রান্তিক উৎপাদন মূলত অতিরিক্ত একক থেকে প্রাপ্ত উৎপাদনের পরিমাণ। কোনো এককের প্রান্তিক উৎপাদন নির্ণয় করতে হলে ঐ এককের মোট উৎপাদন থেকে পূর্ববর্তী এককের মোট উৎপাদন বাদ দিলে প্রান্তিক উৎপাদন পাওয়া যায়। উদ্দীপকের করিম পাঁচ একর জমিতে বিভিন্ন বছর বিভিন্ন পরিমাণ এম ও মূলধন নিয়োগ করে বিভিন্ন পরিমাণ মাল্টা উৎপাদন করেন। উক্ত তথ্যের আলোকে নিচে প্রান্তিক উৎপাদন নির্ণয় করে সূচি তৈরি করা হলো: জমি শ্রম ও মূলধন মোট উৎপাদন প্রান্তিক উৎপাদন ৫ একর ১০০০০ ২০০ ২০০ ৫ একর ২০০০০ ৩৫০ ১৫০ ৫ একর ৩০০০০ ৪৫০ ১০০ ৫একর ৪০০০০ ৫০০ ৫০"
        },
        {
          "label": "ঘ",
          "question": ". উদ্দীপকে প্রদত্ত তথ্যের আলোকে উৎপাদন বিধিটি ব্যাখ্যাপূর্বক কৃষিক্ষেত্রে এর প্রয়োগযোগ্যতা বিশ্লেষণ করো।",
          "explanation": "উদ্দীপকে প্রদত্ত তথ্যের আলোকে উৎপাদন বিধিটি হলো ক্রমহ্রাসমান প্রান্তিক উৎপাদন বিধি । উৎপাদনের উপকরণ এক একক বৃদ্ধির ফলে মোট উৎপাদন ক্রমহ্রাসমান হারে বাড়লে তবে তাই ক্রমহ্রাসমান প্রান্তিক উৎপাদন বিধি। এক্ষেত্রে উৎপাদনের অন্যান্য উপকরণ স্থির রেখে একটি উপকরণ পরিবর্তন করা হয়। ফলে উপকরণ বৃদ্ধির সাথে মোট উৎপাদন ক্রমহ্রাসমান হারে বাড়ে। সাধারণত কৃষিক্ষেত্রসহ অন্যান্য কিছু ক্ষেত্রে এ বিধির কার্যকারীতা লক্ষ করা যায় । উদ্দীপকে করিম পাঁচ একর জমিতে প্রথম বছর দশ হাজার টাকার শ্রম ও মূলধন নিয়োগ করে ২০০ কেজি মাল্টা উৎপাদন করেন। পরবর্তী তিন বছরে একই জমিতে যথাক্রমে ২০, ৩০ ও ৪০ হাজার টাকার শ্রম ও মূলধন নিয়োগ করে যথাক্রমে ৩৫০ কেজি, ৪৫০ কেজি ও ৫০০ কেজি মাল্টা উৎপাদন করেন। অর্থাৎ কমির সাহেব জমির পরিমাণ স্থির রেখে শ্রম ও মূলধন নিয়োগ বৃদ্ধি করেন। এক্ষেত্রে তার মাল্টার উৎপাদন কম হ্রাসমান হারে বাড়ে। সুতরাং এটি ক্রমহ্রাসমান প্রান্তিক উৎপাদন বিধির সাথে মিলে যায়। কৃষিক্ষেত্রে ভূমির পরিমাণ সাধারণত স্থির থাকে। এক্ষেত্রে শ্রম ও মূলধন নিয়োগ বৃদ্ধি করলে মোট উৎপাদন ক্রমহ্রাসমান হারে বাড়ে। শ্রম ও মূলধন নিয়োগ বাড়াতে থাকলে মোট উৎপাদন একসময় সর্বোচ্চ হয়। এ সময় প্রান্তিক উৎপাদন কমতে থাকে। এক পর্যায়ে তা শূন্য হয়। অর্থাৎ ক্রমহ্রাসমান প্রান্তিক উৎপাদন বিধি অনুসরণ করে। সুতরাং বলা যায়, উদ্দীপকে প্রদত্ত তথ্যের আলোকে উৎপাদন বিধিটি কৃষিক্ষেত্রে পুরোপুরি গ্রহণযোগ্য।"
        }
      ]
    },
    {
      "number": "8",
      "uddipok": "ধরি, বিহিত মুদ্রা (M) = ১,০০০, বিহিত মুদ্রার প্রচলন গতি (V) = ৫, ঋণপত্রের পরিমাণ (M') = ৫০০, ঋণপত্রের প্রচলন গতি (v’) = ২, লেনদেনের পরিমাণ (T) = ১০০০ ।",
      "tag": "RB 22",
      "sub_questions": [
        {
          "label": "ক",
          "question": "আমানত কাকে বলে?",
          "explanation": "সঞ্জয় বা অর্থের নিরাপত্তার লক্ষ্যে জনগণ বাণিজ্যিক ব্যাংকে যে হিসাব খুলে তাকে আমানত বলে ।"
        },
        {
          "label": "খ",
          "question": "বাংলাদেশের দুই টাকার নোট কেন সসীম বিহিত মুদ্রা- ব্যাখ্যা করো ।",
          "explanation": "দুই টাকার (২ টাকার নোট অরূপান্তরযোগ্য মুদ্রা) নোট কোনো ব্যক্তিকে অধিক পরিমাণে গ্রহণ করতে বাধ্য করা যায় না বলে তা সসীম বিহিত মুদ্ৰা । যে অর্থের একটা নির্দিষ্ট পরিমাণের অধিক গ্রহণে কোনো ব্যক্তিকে বাধ্য করা যায় না তাই সসীম বিহিত মুদ্রা। এ ধরনের মুদ্রা গ্রহণকারী কী পরিমাণ গ্রহণ করে তা তার ইচ্ছার ওপর নির্ভর করে। তেমনি বাংলাদেশে এক টাকা, দুই টাকার নোট ও ধাতব মুদ্রা ব্যক্তিকে অধিক পরিমাণ গ্রহণ করতে বাধ্য করা যায় না। এগুলো অরূপান্তরযোগ্য মুদ্ৰা । তাই দুই টাকার নোট সসীম বিহিত মুদ্রা।"
        },
        {
          "label": "গ",
          "question": "উদ্দীপক হতে ফিশারের বিনিময় সমীকরণের সাহায্যে দামস্তর (P) নির্ণয় করো ।",
          "explanation": "বিভিন্ন প্রকার দ্রব্যসামগ্রী ও সেবাকর্মের গড় দামকে দামস্তর বলা হয় । ফিশারের মতো, একটি নির্দিষ্ট সময়ে অর্থের পরিমাণের সাথে দামস্তরের সম্পর্ক সমানুপাতিক। তার মূল্য বক্তব্যকে ‘MV = PT' সমীকরণের সাহায্যে লেখা যায়। উক্ত সমীকরণে M বিহিত অর্থের পরিমাণ, v- অর্থের প্রচলন গতি, P দামস্তর এবং T লেনদেনের পরিমাণ নির্দেশ করে। উক্ত সমীকরণ ব্যবহার করে দামস্তর (P) নির্ণয় করা যায়। উদ্দীপকে বিহিত মুদ্রা, M = ১০০০, মুদ্রার প্রচলন গতি v = ৫, ঋণপত্রের পরিমাণ M = ৫০০, ঋণপত্রের প্রচলন গতি V' = ২ এবং লেনদেনের পরিমাণ T = ১০০০ দেওয়া আছে। সুতরাং, দামস্তর P = M V + M ′ V ′ T = 1000 × 5 + 500 × 2 1000 = 6 P=\\frac{M V+M^{\\prime} V^{\\prime}}{T}=\\frac{1000 \\times 5+500 \\times 2}{1000}=6 P = T M V + M ′ V ′ ​ = 1000 1000 × 5 + 500 × 2 ​ = 6 সুতরাং, ফিশারের সমীকরণ অনুযায়ী দামস্তর (P) হলো ৬ টাকা।"
        },
        {
          "label": "ঘ",
          "question": "M = ২০০০ এবং M' = ১০০০ হলে পরিবর্তিত দামস্তর ও অর্থের মূল্য নির্ণয়পূর্বক তাদের মধ্যে সম্পর্ক চিত্রের মাধ্যমে বিশ্লেষণ করো।",
          "explanation": "M = ২০০০ এবং M' = ১০০০, হলে দামস্তর বাড়বে এবং অর্থের মূল্য কমবে । ফিশারের তত্ত্বানুযায়ী অর্থের পরিমাণের সাথে দামস্তরের সম্পর্ক সমানুপাতিক। অর্থের প্রচলনগতি স্থি থেকে অর্থের পরিমাণ বাড়লে দামস্তর বাড়ে। তাই অর্থমূল্য কমে। আবার অর্থের পরিমাণ কমলে দামস্তর কমে । ফলে অর্থের মূল্য বাড়ে । উদ্দীপক অনুযায়ী ‘গ’তে প্রাপ্ত দামন্তর ৬ টাকা হলে অর্থের মূল্য ( V m ) = \\left(\\mathrm{V}_{\\mathrm{m}}\\right)= ( V m ​ ) = ∂ b = 0. ১৬। \\frac{\\partial}{b}=0 . ১ ৬ । b ∂ ​ = 0. ১৬। অর্থের পরিমাণ M M M বেড়ে ২০০০ এবং M' বেড়ে ১০০০ रয়েছ।। এখন নতুন দামস্তর ( P ) = 2000 × 5 + 1000 × 2 1000 = 12 (P)=\\frac{2000 \\times 5+1000 \\times 2}{1000}=12 ( P ) = 1000 2000 × 5 + 1000 × 2 ​ = 12 টাকা হবে। সুতরাং, অর্থের মূল্য ( V m ) ∂ ∂ P = 0.06 \\left(V_{m}\\right) \\frac{\\partial}{\\partial P}=0.06 ( V m ​ ) ∂ P ∂ ​ = 0.06 । দাম ন্তর বাড়ায় অর্থমূল্য হ্রাস পৌ়েছে। অর্থাৎ দামন্তর ও অর্থের মূল্যের মধ্যে বিপরীতমুখী সম্পক বিদ্যমান। চিত্রে দামস্তর ও অর্থমুল্যের সম্পর্ক দেখানো হলো- A চিত্রে ভূমি অক্ষে অর্থের পরিমাণ এবং লম্ব অক্ষে দামস্তর পরিমাপ করা হয়েছে। অন্যদিকে B চিত্রে ভূমি অক্ষে অর্থের পরিমাণ এবং লম্ব অক্ষে অর্থের মূল্য দেখানো হয়েছে। লক্ষণীয় যে, অর্থের পরিমাণ ১000 থেকে বেড়ে ২০০০ হলে দামস্তর ৬ থেকে বেড়ে ১২ টাকা হয়। অর্থের মূল্য ০.১৬ থেকে কমে ০.০৮ হয়। অর্থাৎ অর্থের যোগান বৃদ্ধি পেলে দামস্তর বৃদ্ধি পায় এবং অর্থ মূল্য হ্রাস পায়, বিপরীতে অর্থের যোগান হ্রাস পেলে দামস্তর হ্রাস পায় এবং অর্থের মূল্য বৃদ্ধি পায়। সুতরাং বলা যায়, দামস্তর ও অর্থমূল্যের মধ্যে বিপরীতমুখী সম্পর্ক বিদ্যমান ।"
        }
      ]
    },
    {
      "number": "9",
      "uddipok": "ক ফার্মের উৎপাদন ব্যয়ের তথ্য নিচে দেওয়া হলঃ উৎপাদন পরিমাণ (Q) মোট ব্যয় (TC) (হাজার টাকায়) ১ একর ৫ ২ একর ৯ ৩ একর ১২ ৪ একর ১৬ ৫ একর ২২",
      "tag": "RB 22",
      "sub_questions": [
        {
          "label": "ক",
          "question": "প্রান্তিক আয় কী?",
          "explanation": "উৎপাদনের পরিমাণ এক একক বাড়ানোর ফলে মোট আয়ের যে পরিবর্তন হয় তাকে প্রান্তিক আয় বলে।"
        },
        {
          "label": "খ",
          "question": "পূর্ণ প্রতিযোগিতামূলক বাজারে গড় আয় (AR) ও প্রান্তিক আয় (MR) রেখা একই হয় কেন?",
          "explanation": "পূর্ণ প্রতিযোগিতামূলক বাজারে দ্রব্যের দাম স্থির থাকায় বাজারে AR ও MR রেখা একই হয় । পূর্ণ প্রতিযোগিতামূলক বাজারে অসংখ্য ক্রেতা-বিক্রেতা দরকষাকষির মাধ্যমে কোনো পণ্য একটি নির্দিষ্ট দামে ক্রয়-বিক্রয় করে। ফলে ক্রেতা ও বিক্রেতা এককভাবে পণ্যের দাম প্রভাবিত করতে পারে না। তাই বাজার জুড়ে পণ্যের সব এককের দাম স্থির থাকে। ফলে বিক্রয় বৃদ্ধির সাথে সাথে বাজারের গড় আয় ও প্রান্তিক আয় সমান বা একই থাকে। এজন্য গড় আয় (AR) ও প্রান্তিক আয় (MR) রেখা একই হয়।"
        },
        {
          "label": "গ",
          "question": "উদ্দীপক হতে গড় ব্যয় (AC) নির্ণয় করে সূচিতে দেখাও ।",
          "explanation": "উৎপাদনের পরিমাণ ও মোট ব্যয় থেকে গড় ব্যয় নির্ণয় করা যায়। কোনো দ্রব্যের প্রতি একক উৎপাদন করতে যে ব্যয় হয় তাকে গড় ব্যয় বলে। মোট ব্যয়কে উৎপাদনের পরিমাণ দ্বারা ভাগ করলে গড় ব্যয় পাওয়া যায়। অর্থাৎ গড় ব্যয় = মোট ব্যয় : মোট উৎপাদনের পরিমাণ । উদ্দীপকে উৎপাদনের পরিমাণ ও মোট ব্যয়ের পরিমাণ দেওয়া আছে । ১ একক উৎপাদনের ক্ষেত্রে মোট ব্যয় ৫ হাজার টাকা। সুতরাং গড় ব্যয় ৫ + ১ = ৫ হাজার টাকা। একইভাবে ৩,৪ ও ৫ এককের গড় ব্যয় নির্ণয় করে সূচিতে দেখানো হলো- উৎপাদনের পরিমাণ (Q) মোট ব্যয় (TC) (হাজার টাকায়) গড় ব্যয় (AC) = TC / Q (হাজার টাকায়) ১ একক ৫ ৫ ২ একক ৯ ৪.৫ ৩ একক ১২ ৪ ৪ একক ১৬ ৪ ৫ একক ২২ ৪.৪"
        },
        {
          "label": "ঘ",
          "question": "উদ্দীপকের আলোকে চিত্রের মাধ্যমে গড় ব্যয় (AC) ও প্রান্তিক ব্যয় (MC) এর মধ্যে সম্পর্ক বিশ্লেষণ করো।",
          "explanation": "গড় ব্যয় (AC) = TC + Q (হাজার টাকায়)উৎপাদনের বিভিন্ন স্তরে গড় ব্যয় ও প্রান্তিক ব্যয় রেখার মধ্যে বিভিন্ন রকম সম্পর্ক বিদ্যমান থাকে । মোট ব্যয়কে উৎপাদনের পরিমাণ দ্বারা ভাগ করলে গড় ব্যয় পাওয়া যায়। আর অতিরিক্ত এক একক উৎপাদনের ফলে মোট ব্যয়ের যে পরিবর্তন হয় তাকে প্রান্তিক ব্যয় বলে। গড় ব্যয় কখনো প্রান্তিক ব্যয় অপেক্ষা বেশি হয়। আবার কখনো সমান হয়। আবার কখনও গড় ব্যয় প্রান্তিক ব্যয় অপেক্ষা কম হয়। উদ্দীপকে উৎপাদনের পরিমাণ ও মোট ব্যয় দেওয়া আছে। প্রদত্ত তথ্য ব্যবহার করে গড় ব্যয় ও প্রান্তিক ব্যয় হিসাব করা হলো: উৎপাদনের পরিমাণ (Q) মোট ব্যয় (TC) (হাজার টাকায়) গড় ব্যয় (AC) (হাজার টাকায়) প্রান্তিক ব্যয় MC (হাজার টাকায়) ১ একর ৫ ৫ - ২ একর ৯ ৪.৫ ৪ ৩ একর ১২ ৪ ৩ ৪ একর ১৬ ৪ ৪ ৫ একর ২২ ৪.৫ ৬ উপরের তথ্যের আলোকে গড় ব্যয় (AC) ও প্রান্তিক ব্যয় (MC) রেখা অঙ্কন করো হলো- চিত্রে ভূমি অক্ষে উৎপাদনের পরিমাণ এবং লম্ব অক্ষে গড় ব্যয় ও প্রান্তিক ব্যয় পরিমাপ করা হয়েছে। MC ও AC দ্বারা প্রান্তিক ব্যয় ও গড় ব্যয় নির্দেশ করা হয়েছে। চিত্রে দেখা যায়, উৎপাদনের প্রাথমিক পর্যায়ে উৎপাদনের পরিমাণ বাড়ার সাথে সাথে গড় ব্যয় ও প্রান্তিক ব্যয় উভয়ই কমতে থাকে। কিন্তু MC অধিক হ্রাস পাওয়ায় AC> MC হয়। উৎপাদনের পরিমাণ বেড়ে ৪ একক হলে AC ও MC সমান হয়। তাই MC রেখা AC রেখাকে নিচের দিক থেকে ছেদ করে। এরপর AC ও MC উভয় বাড়তে থাকে। কিন্তু MC অধিক বাড়ায় MC > AC হয়।"
        }
      ]
    },
    {
      "number": "10",
      "uddipok": "দেওয়া আছে, S = 40 + 0.5Y এবং I = 200 যেখানে, S = সঞ্চয় I = বিনিয়োগ Y = জাতীয় আয়",
      "tag": "BAFSC 24,RB 22,SB 22",
      "sub_questions": [
        {
          "label": "ক",
          "question": "মোট দেশজ উৎপাদন বলতে কী বোঝ ?",
          "explanation": "কোনো নির্দিষ্ট সময়ে একটি দেশের ভৌগোলিক সীমারেখার মধ্যে উৎপাদিত দ্রব্য ও সেবাকর্মের আর্থিক মূল্যকে মোট দেশজ উৎপাদন বলে।"
        },
        {
          "label": "খ",
          "question": "স্বল্পকালীন ও দীর্ঘকালীন ভোগ অপেক্ষকের মধ্যে কোনো পার্থক্য আছে কি না?",
          "explanation": "স্বল্পকালীন ভোগ অপেক্ষকে স্বয়ম্ভূত ভোগ ব্যয় থাকলে দীর্ঘকালীন ভোগ অপেক্ষকে স্বয়ম্ভূত ভোগ ব্যয় থাকে না । স্বয়ম্ভূত ভোগের অস্তিত্বসহ আয়ের ওপর ভোগের নির্ভরশীলতার সম্পর্ককে স্বল্পকালীন ভোগ অপেক্ষক বলে। পক্ষান্তরে, ভোক্তার চলমান আয়ের ওপর ভোগের নির্ভলশীলতাকে দীর্ঘকালীন ভোগ অপেক্ষক বলে । অর্থাৎ, স্বল্পকালীন ভোগ অপেক্ষকে স্বয়ম্ভূত ভোগ থাকায় আয় শূন্য অবস্থায় ভোগ ব্যয় ধনাত্মক হয়। কিন্তু দীর্ঘকালীন ভোগ অপেক্ষকে স্বয়ম্ভূত ভোগ না থাকায় আয় শূন্য হলে ভোগ ব্যয়ও শূন্য হয় ।"
        },
        {
          "label": "গ",
          "question": "ওপরের উদ্দীপক থেকে ভারসাম্য জাতীয় আয় নির্ণয় করো ।",
          "explanation": "যে পরিমাণ জাতীয় আয়ে দেশের সামগ্রিক আয় ও সামগ্রিক ব্যয় সমান তা ভারসাম্য জাতীয় আয় । ভারসাম্য জাতীয় আয় (Y) মূলত অর্থনীতির পরিধি তথা অর্থনীতির খাতগুলোর ওপর নির্ভর করে। একটি দ্বিখাত বিশিষ্ট অর্থনীতিতে ভোগ ব্যয় ও বিনিয়োগ ব্যয় এবং আয়ের সমতা দ্বারা ভারসাম্য জাতীয় আয় নির্ধারণ করা যায়। আবার, সঞ্চয় ও বিনিয়োগের সমতা দ্বারাও ভারসাম্য জাতীয় আয় নির্ণয় করা যায়। তবে উভয় পদ্ধতিতেই একই পরিমাণ জাতীয় আয়ের হিসাব পাওয়া যায় । ঊদীপকে সঞ্চয় সমীকরণ S = − 40 + 0.5 Y \\mathrm{S}=-40+0.5 \\mathrm{Y} S = − 40 + 0.5 Y , বিনিয়োগ 1 = 200 1=200 1 = 200 দেওয়া আছে। সুতরাং, ভারসাম্য জাতীয় আয় (Y) হবে, ভারসাদ্যের শর্তানুসারে, S = 1 S=1 S = 1 বা, − 40 + 0.5 Y = 200 -40+0.5 \\mathrm{Y}=200 − 40 + 0.5 Y = 200 বা, Y = 240 0.5 Y=\\frac{240}{0.5} Y = 0.5 240 ​ বা, Y = 480 Y=480 Y = 480 , সুতরাং ভারসাম্য জাতীয় আয় (Y) = 480।"
        },
        {
          "label": "ঘ",
          "question": "বিনিয়োগের পরিমাণ 250 টাকা হলে ভারসাম্য জাতীয় আয়ে কী ধরনের পরিবর্তন হবে? বিশ্লেষণ করো।",
          "explanation": "বিনিয়োগের পরিমাণ 250 হলে জাতীয় আয় বৃদ্ধি পাবে। জাতীয় আয়ের পরিমাণ অর্থনীতির খাতগুলোর ওপর নির্ভর করে। খাতগুলোর আর্থিকমান বৃদ্ধি পেলে ভারসাম্য জাতীয় আয়ের পরিমাণ বৃদ্ধি পায়। আবার খাতগুলোর আর্থিক মান হ্রাস পেলে ভারসাম্য জাতীয় আয় হ্রাস পায়। এটি চিত্রের মাধ্যমেও উপস্থাপন করা যায়। উদ্দীপকে সঞ্জয় সমীকরণ S = - 40 + 0.SY এবং বিনিয়োগ I = 200 দেওয়া আছে। বিনিয়োগের পরিমাণ 250 টাকা হলে জাতীয় আয়ের পরিমাণ হবে । ভারসাম্যের শর্তানুসারে, S = I − 40 + 0.5 Y = 250 \\begin{array}{l} \\mathrm{S}=\\mathrm{I} \\\\ -40+0.5 \\mathrm{Y}=250 \\end{array} S = I − 40 + 0.5 Y = 250 ​ বা, Y = 290 0.5 Y=\\frac{290}{0.5} Y = 0.5 290 ​ বা, Y = 580 Y=580 Y = 580 অর্থাৎ ভারসাম্য জাতীয় আয় বৃদ্ধি পেয়ে 580 টাকা হবে। কোনো নির্দিষ্ট আয় স্তরে অর্থনীতি সঞ্চয় ও বিনিয়োগের পরিমাণ সমান হলে ঐ আয়স্তরে ভারসাম্য জাতীয় আয় নির্ধারিত হয়। সঞ্চয় বা বিনিয়োগের যে কোনো একটি উপাদান বৃদ্ধি পেলে উচ্চতর কোনো | আয় স্তরে পরস্পর সমান হয়। ফলে ঐ স্তরে ভারসাম্য নির্ধারিত হয়। অর্থাৎ ভারসাম্য জাতীয় আয় বৃদ্ধি পায়। সুতরাং বলা যায়, বিনিয়োগের 'পরিমাণ 250 টাকা হলে ভারসাম্য জাতীয় বেড়ে 580 টাকা হবে ।"
        }
      ]
    },
    {
      "number": "11",
      "uddipok": "২০২০-২১ অর্থবছরে 'ক' দেশের মোট ভোগ ব্যয় (৫) ২০,০০০ কোটি টাকা, বিনিয়োগ ব্যয় (1) ৫,০০০ কোটি টাকা, সরকারি ব্যয় (৫) ১০,০০০ কোটি টাকা, রপ্তানি আয় (X) ৫০০ কোটি টাকা এবং আমদানি ব্যয় (M) ৬০০ কোটি টাকা।",
      "tag": "RB 22",
      "sub_questions": [
        {
          "label": "ক",
          "question": "নিট জাতীয় আয় (NNP) কী?",
          "explanation": "মোট জাতীয় আয় থেকে অবচয়জনিত ব্যয় বাদ দিলে যা অবশিষ্ট থাকে তা নিট জাতীয় আয়।"
        },
        {
          "label": "খ",
          "question": "দ্বৈত গণনার সমস্যা কীভাবে পরিহার করা যায়?",
          "explanation": "জাতীয় আয় গণনায় শুধু চূড়ান্ত দ্রব্য হিসাব করার মাধ্যমে দ্বৈত গণনার সমস্যা পরিহার করা যায়। চূড়ান্ত দ্রব্যের দামের মধ্যে প্রাথমিক ও মাধ্যমিক দ্রব্যের দাম অন্তর্ভুক্ত থাকে। তাই প্রাথমিক ও মাধ্যমিক দ্রব্যের দাম জিডিপি গণনায় পুনরায় হিসাব করলে দ্বৈত গণনার সমস্যা দেখা দেয়। এ ক্ষেত্রে শুধু চূড়ান্ত দ্রব্যের দাম হিসাব করলে জিডিপির মধ্যে প্রাথমিক ও মাধ্যমিক দ্রব্যের দাম একবারই অন্তর্ভুক্ত হবে। ফলে দ্বৈত গণনার সমস্যা দূর হবে।"
        },
        {
          "label": "গ",
          "question": "উদ্দীপকে 'ক' দেশের মোট জাতীয় আয় (GNI) নির্ণয় করো।",
          "explanation": "কোনো নির্দিষ্ট সময়ে কোনো দেশের জনগণ যে পরিমাণ দ্রব্য সামগ্রী উৎপাদন করে তার আর্থিক মূল্যকে GNI বলে। মোট জাতীয় আয় মূলত দেশিয় নাগরিকগণ কর্তৃক উৎপাদিত দ্রব্য ও সেবার আর্থিক মান। এটি দেশের মোট আয় এবং মোট ব্যয় দুটি দিক থেকে হিসাব করা যায়। ব্যয়ের দৃষ্টিকোণ থেকে কোনো নির্দিষ্ট সময়ে দেশের সব ধরনের ব্যয়ের সমষ্টি নির্ণয়ের মাধ্যমে জাতীয় আয় হিসাব করা হয়। অর্থাৎ মোট জাতীয় আয় ভোগ ব্যয় বিনিয়োগ ব্যয় + সরাকারি ব্যয় + (রপ্তানি আয় আমদানি ব্যয়)। উদ্দীপকে ২০২০-২১ অর্থবছরে 'ক' দেশের মোট ভোগ ব্যয় (C) ২০,০০০ কোটি টাকা, বিনিয়োগ ব্যয় (1) ৫,০০০ কোটি টাকা, সরকারি ব্যয় (G) ১০,০০০ কোটি টাকা, রপ্তানি আয় (X) ৫০০ কোটি টাকা এবং আমদানি ব্যয় (M) ৬০০ কোটি টাকা। সুতরাং মোট জাতীয় আয়, GNI = C +1+G+(XM) = ২০,০০০ + ৫,০০০ + ১০,০০০ + (৫০০ - ৬০০) কোটি টাকা = ৩৪,৯০০ কোটি টাকা। সুতরাং মোট জাতীয় আয় ৩৪,৯০০ কোটি টাকা"
        },
        {
          "label": "ঘ",
          "question": "অন্যান্য ব্যয় স্থির থেকে সরকারি ব্যয় বৃদ্ধি পেয়ে ১৫,০০০ কোটি টাকা হলে ভারসাম্য জাতীয় আয়ে কী পরিবর্তন হবে তা চিত্রের মাধ্যমে দেখাও।",
          "explanation": "অন্যান্য ব্যয় স্থির থেকে সরকারি ব্যয় বৃদ্ধি পেয়ে ১৫,০০০ কোটি টাকা হলে ভারসাম্য জাতীয় আয় বৃদ্ধি পাবে। ভারসাম্য জাতীয় আয় অর্থনীতির খাতগুলোর ওপর নির্ভরশীল। একটি মুক্ত বা চারখাত বিশিষ্ট অর্থনীতিতে খাতগুলো হলো: ভোগ ব্যয়, বিনিয়াগ ব্যয়, সরকারি ব্যয় ও নিট আমদানি ব্যয়। অন্যান্য খাতগুলোর ব্যয় স্থির থেকে যেকোনো একটি খাতের ব্যয় বৃদ্ধি পেলে ভারসাম্য জাতীয় আয় বৃদ্ধি পায়। উদ্দীপকের সরকারি ব্যয় ১০,০০০ কোটি টাকা থেকে বৃদ্ধি পেয়ে ১৫,০০০ কোটি টাকা হলে ভারসাম্য জাতীয় আয় হবে- Y = ২০,০০০ + ১৫,০০০ + ৫০০০ + (৫০০ - ৬০০) কোটি টাকা = ৩৯,৯০০ কোটি টাকা। তাই ভারসাম্য জাতীয় বৃদ্ধি পাবে ৩৯,৯০০ - ৩৪,৯০০ = ৫,০০০ কোটি টাকা। ভারসাম্য জাতীয় আয়ের পরিবর্তন চিত্রের মাধ্যমে দেখানো হলো- চিত্রে ভূমি অক্ষে ভারসাম্য জাতীয় আয় এবং লম্ব অক্ষে ভোগ ব্যয়, বিনিয়োগ ব্যয়, সরকারি ব্যয় এবং নিট আমদানি ব্যয় পরিমাপ করা হয়েছে। C+I+G₁ + X, প্রাথমিক মোট ব্যয় রেখা এবং C +1+G₂ + X, পরিবর্তিত মোট ব্যয় রেখা। AS মোট আয় রেখা। পরিবর্তিত মোট ব্যয় রেখা E। বিন্দুতে মোট আয় রেখার সাথে পরস্পর ছেদ করেছে। অর্থাৎ E। বিন্দুতে মোট আয় ও মোট ব্যয় সমান হয়েছে। সুতরাং, E1 বিন্দুতে নতুন ভারসাম্য মোট আয় ৩৯,৯০০ কোটি টাকা।"
        }
      ]
    }
  ]
}