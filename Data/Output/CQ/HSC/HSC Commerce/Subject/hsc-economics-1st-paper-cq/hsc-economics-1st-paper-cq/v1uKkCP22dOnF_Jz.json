{
  "title": "রাজশাহী বোর্ড ২০১৭",
  "subtitle": "অর্থনীতি (11)",
  "questions": [
    {
      "number": "1",
      "uddipok": "নিচে X ও Y দ্রব্যের উৎপাদনের বিভিন্ন সংমিশ্রণ দেখানো হলো: X-দ্রব্য (একক) Y-দ্রব্য (একক) সংমিশ্রণ ০ ৩ A ২ ২ B ৩ ০ C",
      "tag": "RB 17",
      "sub_questions": [
        {
          "label": "ক",
          "question": "ব্যষ্টিক অর্থনীতি কী?",
          "explanation": "ক. অর্থশাস্ত্রের যে শাখায় অর্থনীতির অতি ক্ষুদ্র ক্ষুদ্র বিষয় নিয়ে আলোচনা করা হয়, তাকে ব্যষ্টিক অর্থনীতি বলে।"
        },
        {
          "label": "খ",
          "question": "‘সম্পদের দুষ্প্রাপ্যতাই অর্থনৈতিক সমস্যার মূল কারণ।'— ব্যাখ্যা করো।",
          "explanation": "দুষ্প্রাপ্য সম্পদ কীভাবে ব্যবহার করে মানুষের অভাব পূরণ করা যায় তা থেকেই বেশিরভাগ অর্থনৈতিক সমস্যার সৃষ্টি। মানুষের প্রধান অর্থনৈতিক সমস্যাসমূহ হলো: কী উৎপাদন করতে হবে, কীভাবে তা করতে হবে এবং কার জন্য তা করতে হবে। এ সমস্যাসমূহ উদ্ভবের কারণ হলো মানুষের অফুরন্ত অভাবের তুলনায় সম্পদের স্বল্পতা বা দুষ্প্রাপ্যতা। সম্পদ যদি অসীম হতো তবে মানুষের জন্য সব কিছুই উৎপাদন করা যেত এবং কোনো সমস্যা থাকত না। তাই বলা যায়, সম্পদের দুষ্প্রাপ্যতা অর্থনৈতিক সমস্যার মূল কারণ।"
        },
        {
          "label": "গ",
          "question": "উদ্দীপকের সূচিটি ব্যবহার করে একটি উৎপাদন সম্ভাবনা রেখা অঙ্কন করো।",
          "explanation": "উদ্দীপকে প্রদত্ত উৎপাদন সম্ভাবনা সূচিটি ব্যবহার করে নিচে একটি উৎপাদন সম্ভাবনা রেখা অঙ্কন করা হলো: চিত্রে, ভূমি অক্ষে X দ্রব্য এবং লম্ব অক্ষে Y দ্রব্য উৎপাদনের পরিমাণ পরিমাপ করা হয়েছে। সূচিতে দেখা যায়, প্রদত্ত সম্পদের দ্বারা প্রচলিত প্রযুক্তির অধীনে X দ্রব্যের 0 একক ও Y দ্রব্যের ৩ একক উৎপাদন করা যায় চিত্রে যা A বিন্দু দ্বারা নির্দেশিত হয়েছে। আবার X দ্রব্যের ২ ও ৩ একক উৎপাদন করলে Y দ্রব্যের উৎপাদন হয় যথাক্রমে ২ একক ও 0 একক যা চিত্রে যথাক্রমে B ও C বিন্দু দ্বারা নির্দেশিত হয়েছে। এখন X ও Y দ্রব্য উৎপাদনের পরিমাণের বিভিন্ন সংমিশ্রণ নির্দেশক A, B ও C বিন্দুগুলো যুক্ত করে AC রেখাটি টানি। এটিই হলো উদ্দীপকে প্রদত্ত সূচির ভিত্তিতে অঙ্কিত উৎপাদন সম্ভাবনা রেখা।"
        },
        {
          "label": "ঘ",
          "question": "চিত্রের সাহায্যে (X = 1, Y = 2 ) এবং (X = 3, Y = 3 ) বিন্দু দুটির তুলনা ৈকরো।",
          "explanation": "প্রশ্নের উত্তরদানের প্রয়োজনে প্রদত্ত উৎপাদন সম্ভাবনা সূচির ভিত্তিতে প্রয়োজনীয় পরিমাপ গ্রহণ করে প্রথমে AC উৎপাদন সম্ভাবনা রেখাটি পুনর্বার অঙ্কন করা হলো। এখন চিত্রে দুটি বিন্দু D 3 E নেওয়া হলো যার স্থানাঙ্ক যথাক্রমে হলো: (X = ১, Y = ২) এবং (X = ৩, Y = ৩)। এখন D ও E বিন্দু দুটির তুলনা করা যায়। ২. D বিন্দুটি উৎপাদন সম্ভাবনা রেখা AC এর অভ্যন্তরভাগে অবস্থিত; E বিন্দু AC রেখার বাইরে অবস্থিত। ৩. D বিন্দুটি AC রেখার অভ্যন্তরভাগে অবস্থিত হওয়ায় তা উৎপাদনের অদক্ষ অঞ্চল দেখায় সেখানে প্রদত্ত সম্পদের সুষ্ঠু ব্যবহার হয়নি কিংবা অপচয় ঘটে। অন্যদিকে E বিন্দু AC রেখার বাইরে অবস্থিত হওয়ায় তা উৎপাদনের অ-অর্জনযোগ্য অঞ্চলে অবস্থিত। এ বিন্দুটি প্রদত্ত সম্পদের চেয়ে অধিক সম্পদ ব্যবহার নির্দেশ করে যা বাস্তবে অর্জনযোগ্য নয়।"
        }
      ]
    },
    {
      "number": "2",
      "uddipok": "মি. Y মাসিক ২৫,০০০ টাকা আয় অবস্থায় ১০০ টাকা দামে ১টি পণ্যের ৩ একক ক্রয় করেন। আয় স্থির থেকে দাম বেড়ে ২০০ টাকা হলে তিনি ঐ পণ্যের ২ একক ক্রয় করেন।",
      "tag": "RB 17",
      "sub_questions": [
        {
          "label": "ক",
          "question": "চলক কী?",
          "explanation": "ক গণিতশাস্ত্রে যেসব বিষয় বা রাশির মান পরিবর্তিত হয় সেগুলোকে চলক বলে।"
        },
        {
          "label": "খ",
          "question": "ঋতু পরিবর্তন চাহিদাকে কীভাবে প্রভাবিত করে? ব্যাখ্যা করো।",
          "explanation": "ঋতু পরিবর্তন চাহিদাকে বিভিন্নভাবে প্রভাবিত করে। কোনো দ্রব্যের নিজস্ব দাম ছাড়াও অন্যান্য যেসব বিষয় দ্বারা তার চাহিদা প্রভাবিত হয় তার মধ্যে ঋতু পরিবর্তন অন্যতম। শীতকালে বরফের দাম একই থাকা সত্ত্বেও তার চাহিদা হ্রাস পায়। গ্রীষ্মকালে উল ও পশমী জাতীয় পোশাকের চাহিদা হ্রাস পায়। বর্ষাকালে ছাতার চাহিদা বৃদ্ধি পায়। তাই বলা যায়, ঋতু পরিবর্তন কোনো জিনিসের উপযোগ বাড়িয়ে বা কমিয়ে তার চাহিদাকে প্রভাবিত করে।"
        },
        {
          "label": "গ",
          "question": "উদ্দীপকের আলোকে চাহিদা রেখা অঙ্কন করো।",
          "explanation": "উদ্দীপকের তথ্যের আলোকে প্রয়োজনীয় পরিমাপ গ্রহণ করে নিচে প্রাসঙ্গিক রেখা তথা চাহিদা রেখা অঙ্কন করা হলো: চাহিদা বিধি অনুযায়ী চাহিদা রেখায় অন্যান্য অবস্থা (যেমন ভোক্তার আয়) স্থির থেকে কোনো দ্রব্যের দাম বাড়লে বা কমলে চাহিদার পরিমাণের হ্রাস বা বৃদ্ধি হয় । উদ্দীপকে লক্ষ করা যায়, রমিজ সাহেবের মাসিক আয় ২৫,০০০ টাকা হওয়া অবস্থায় একটি পণ্যের দাম ১০০ টাকা হলে তিনি পণ্যটির একক ক্রয় করতেন। যা উপরের চিত্রে a বিন্দু দ্বারা দেখানো হয়েছে। এখন তার আয় স্থির থেকে পণ্যটির দাম ১০০ টাকা থেকে বেড়ে ২০০ টাকা হলে তিনি ঐ পণ্যটির ২ একক ক্রয় করেন। যা চিত্রে b বিন্দু দ্বারা নির্দেশিত হয়েছে। এখন প্রাপ্ত a ও b বিন্দু দুটি যোগ করে ডানদিকে নিম্নগামী DD' চাহিদা রেখা পাওয়া যায়। এটিই হলো উদ্দীপক হতে প্রাপ্ত প্রাসঙ্গিক রেখা।"
        },
        {
          "label": "ঘ",
          "question": "উদ্দীপকের আলোকে চাহিদার স্থিতিস্থাপকতা নির্ণয়পূর্বক চাহিদার স্থিতিস্থাপকতার প্রকৃতি বিশ্লেষণ করো।",
          "explanation": "উদ্দীপকের তথ্যের আলোকে নিচে চাহিদার স্থিতিস্থাপকতা নির্ণয় করে এর প্রকৃতি বিশ্লেষণ করা হলো। সাধারণত কোনো দ্রব্যের দামের শতাংশিক বা আপেক্ষিক পরিবর্তনের ফলে চাহিদার পরিমাণের যে শতাংশিক বা আপেক্ষিক পরিবর্তন ঘটে এ দুইয়ের অনুপাতকেই চাহিদার স্থিতিস্থাপকতা বলা হয়। গাণিতিকভাবে চাহিদার স্থিতিস্থাপকতার সূত্র : উদ্দীপকে লক্ষ করা যায়, একটি দ্রব্যের দাম ১০০ টাকা থেকে বেড়ে ২০০ টাকা হলে রমিজ সাহেব ঐ পণ্যটি ৩ এককের পরিবর্তে ২ একক ক্রয় করেন। কাজেই, ∴ \\therefore ∴ E d < \\mathrm{E}_{\\mathrm{d}}< E d ​ < ১, অর্থাৎ চহিদার স্থিতিস্থাপকতা এককের চেয়ে কম অর্থাৎ অস্থিতিস্থাপক চাহিদাকে নির্দেশ করে। সাধারণত নিত্যপ্রয়োজনীয় দ্রব্য যেমন— চাল, লবণ, তেল প্রভৃতির ক্ষেত্রে পরিলক্ষিত হয়।"
        }
      ]
    },
    {
      "number": "3",
      "uddipok": "দ্রব্যের একক মোট উপযোগ (TU) টাকা প্রান্তিক উপযোগ (MU) টাকা ১ ১৫ ১৫ ২ ২৫ ১০ ৩ ৩০ ৫ ৪ ৩০ ০ ৫ ২৫ -৫",
      "tag": "RB 17",
      "sub_questions": [
        {
          "label": "ক",
          "question": "ঢাল কাকে বলে?",
          "explanation": "কোনো অপেক্ষকের দুটি সম্পর্কিত চলকের মধ্যে স্বাধীন চলকের পরিবর্তনের ফলে অধীন চলকের পরিবর্তনের অনুপাতকে ঢাল বলে।"
        },
        {
          "label": "খ",
          "question": "উপকরণ দামের সাথে যোগানের পরিমাণ কীভাবে সম্পর্কিত?",
          "explanation": "উপকরণের দামের সাথে যোগানের পরিমাণের সম্পর্ক বিপরীত। কোনো দ্রব্য উৎপাদন করতে গেলে উপকরণের প্রয়োজন পড়ে। এজন্য উৎপাদনকারীকে তা সংগ্রহ ও তার জন্য ব্যয় করতে হয়। উপকরণের দাম বাড়লে তাই তার উৎপাদন ব্যয়ও বেড়ে যায়। ফলে দ্রব্যের দাম স্থির থাকলেও উৎপাদন তথা যোগানের পরিমাণ কমে যায়। আবার বিপরীত অবস্থায় যোগানের পরিমাণ বৃদ্ধি পায়। এ প্রেক্ষিতে বলা যায় যে, উপকরণ দামের সাথে যোগানের পরিমাণ সরাসরি বিপরীতভাবে সম্পর্কিত।"
        },
        {
          "label": "গ",
          "question": "উপরিউক্ত সূচির ভিত্তিতে প্রান্তিক উপযোগ রেখা অঙ্কন করো।",
          "explanation": "উদ্দীপকে প্রদত্ত তথ্য ব্যবহার করে নিচে একটি প্রান্তিক উপযোগ রেখা অঙ্কন করা হলো: রেখাচিত্রে ভূমি অক্ষে ভোগকৃত দ্রব্যের পরিমাণ ও লম্ব অক্ষে প্রান্তিক উপযোগ রেখা অঙ্কন করা হয়েছে। ভোগকৃত দ্রব্যের ১ম একক থেকে ১৫ টাকা (চিত্রে a বিন্দু দ্বারা নির্দেশিত), ২য় একক থেকে ১০ টাকা (চিত্রে b বিন্দু দ্বারা নির্দেশিত) এভাবে ভোক্তা ভোগকৃত দ্রব্যের ৩য়, ৪র্থ ও ৫ম একক থেকে যথাক্রমে ৫ টাকা (c বিন্দু দ্বারা নির্দেশিত), ০ টাকা (d বিন্দু দ্বারা নির্দেশিত) এবং - ৫ টাকা (e বিন্দু দ্বারা নির্দেশিত) এর সমান উপযোগ লাভ করে। এখন ভোগকৃত দ্রব্যের একক ও প্রান্তিক উপযোগ নির্দেশক b, c, d, ও e বিন্দুগুলো যুক্ত করে MU রেখা টানি। এটিই হলো উদ্দীপকের তথ্য ব্যবহার করে অঙ্কিত প্রান্তিক উপযোগ রেখা।"
        },
        {
          "label": "ঘ",
          "question": "উপরিউক্ত মোট উপযোগ ও প্রান্তিক উপযোগের মধ্যে কোনো সম্পর্ক আছে কি? সূচির আলোকে ব্যাখ্যা করো।",
          "explanation": "উদ্দীপকের আলোকে মোট উপযোগ ও প্রান্তিক উপযোগের মধ্যে সম্পর্ক বিশ্লেষণ করা হলো- প্রদত্ত উপযোগ সূচিটি পর্যালোচনা করে বলা যায়, ভোক্তার ভোগের পরিমাণ বৃদ্ধির সাথে সাথে মোট উপযোগ ক্রমহ্রাসমান হারে বৃদ্ধি পেলেও একসময়ে তা সর্বোচ্চ (৩০ টাকা) হয় এবং পরে হ্রাস পায়। আর প্রান্তিক উপযোগ প্রথম থেকেই হ্রাস পায়, একসময়ে শূন্য হয়ে যায় এবং পরে তা ঋণাত্মক (-৫) হয়ে পড়ে। এ দু'ধরনের উপযোগ পরিবর্তনের প্রবণতা লক্ষ করলে দেখা যায়, মোট উপযোগের সর্বোচ্চ (৩০ টাকা) অবস্থায়, প্রান্তিক উপযোগ শূন্য (০) হয়। মোট উপযোগ হ্রাস পেলে (৩০ টাকা থেকে ২৫ টাকা) প্রান্তিক উপযোগ ঋণাত্মক (- ৫ টাকা) হয়ে পড়ে। সুতরাং, মোট উপযোগ ও প্রান্তিক উপযোগের মধ্যে সম্পর্ক দাঁড়ায় নিম্নরূপ: ১. মোট উপযোগ হলো ভোগকৃত কোনো দ্রব্যের সকল এককের উপযোগের সমষ্টি; আর প্রান্তিক উপযোগ হলো মোট উপযোগের অতিরিক্ত এক একক থেকে প্রাপ্ত উপযোগ। তাই প্রান্তিক উপযোগ হলো মোট উপযোগের একটি অংশ। ২. ভোগের পরিমাণ বৃদ্ধির সাথে সাথে মোট উপযোগ কী হারে বৃদ্ধি পায় তা প্রান্তিক উপযোগ প্রকাশ করে। ৩. কোনো দ্রব্যের ভোগ বৃদ্ধি পেলে মোট উপযোগ ক্রমহ্রাসমান হারে বৃদ্ধি পায়; কিন্তু প্রান্তিক উপযোগ ক্রমান্বয়ে হ্রাস পায়। ৪. মোট উপযোগ সর্বাধিক হলে প্রান্তিক উপযোগ শূন্য হয়। ৫. মোট উপযোগ হ্রাস পেলে প্রান্তিক উপযোগ ঋণাত্মক হয়। এভাবে উদ্দীপকের আলোকে মোট উপযোগ ও প্রান্তিক উপযোগের মধ্যে ঘনিষ্ঠ সম্পর্ক নির্ধারণ করা যায়।"
        }
      ]
    },
    {
      "number": "4",
      "uddipok": "উৎপাদন মোট ব্যয় ১ ২৫ ২ ২০ ৩ ২৪ ৪ ৩২ ৫ ৪৫ ৬ ৬০",
      "tag": "RB 17",
      "sub_questions": [
        {
          "label": "ক",
          "question": "পরিবর্তনীয় ব্যয় কী?",
          "explanation": "ফার্মের উৎপাদনের পরিমাণ পরিবর্তনের সাথে সাথে যেসব ব্যয় পরিবর্তিত হয় সেগুলোই হলো পরিবর্তনীয় ব্যয়।"
        },
        {
          "label": "খ",
          "question": "উৎপাদনকারীকে কখন স্থির খরচ (FC) বহন করতে হয়?",
          "explanation": "উৎপাদনকারীকে স্বল্পকালে স্থির খরচ (FC) বহন করতে হয়। কোনো ফার্মের মোট খরচ হলো, মোট স্থির খরচ ও মোট পরিবর্তনীয় খরচের সমষ্টি। স্বল্পকালে ফার্ম যখন উৎপাদনে নিয়োজিত থাকে তখন তাকে এ দু'ধরনের খরচই মেটাতে হয়। কিন্তু কোনো কারণে ফার্ম স্বল্প সময়ের জন্য উৎপাদন বন্ধ রাখলে তাকে আর পরিবর্তনীয় খরচ মেটাতে হয় না, কেবল স্থির খরচই মেটাতে হয়। সুতরাং কেবল স্বল্পকালে কিছু সময়ের জন্য ফার্ম উৎপাদন বন্ধ রাখলেও তাকে স্থির খরচ (FC) বহন করতে হয়।"
        },
        {
          "label": "গ",
          "question": "উদ্দীপকের আলোকে গড় ব্যয় (AC) এবং প্রান্তিক ব্যয় (MC) বের করো।",
          "explanation": "প্রদত্ত উদ্দীপকের অন্তর্গত ব্যয় সূচিতে কোনো ফার্মের একটি মোট ব্যয় সূচি দেওয়া আছে। তার ভিত্তিতে নিচে গড় ব্যয় (AC) ও প্রান্তিক ব্যয় (MC) বের করা হলো: উৎপাদন মোট ব্যয় (TC) গড় ব্যয় (AC) প্রান্তিক ব্যয় (MC) ১ ২৫ ২৫ ২৫ ২ ২০ ১০ -৫ ৩ ২৪ ৮ ৪ ৪ ৩২ ৮ ৮ ৫ ৪৫ ৯ ১৩ ৬ ৬০ ১০ ১৫ বি:দ্র: যেকোনো উৎপাদন প্রক্রিয়ায় ১ম এককের তুলনায় ২য় এককে মোট ব্যয় বা TC অল্প হলেও বাড়বে। কিন্তু উদ্দীপকে দেখা যায় ২য় এককে মোট ব্যয় ঋণাত্মক, যা বাস্তবে লক্ষ করা যায় না। বোর্ড এর প্রশ্নে উল্লিখিত তালিকায় মোট ব্যয়ের সংখ্যাগত মানগুলোতে সামঞ্জস্য বিধান করে তালিকাটি সংশোধিতরূপে নিচে দেখানো হলো— উৎপাদন মোট ব্যয় ১ ২৫ ২ ৪০ ৩ ৪৮ ৪ ৬০ ৫ ৭৫ ৬ ৯৬"
        },
        {
          "label": "ঘ",
          "question": "উদ্দীপকের আলোকে গড় ব্যয় (AC) ও প্রান্তিক ব্যয় (MC) রেখার তুলনামূলক অবস্থান পর্যালোচনা করো।",
          "explanation": "উদ্দীপকের আলোকে নিচে গড় ব্যয় (AC) ও প্রান্তিক ব্যয় (MC) এর মধ্যকার সম্পর্ক বিশ্লেষণ করা হলো: AC ও MC এর সূচি: উৎপাদনের একক গড় ব্যয় (AC) প্রান্তিক ব্যয় (MC) ['গ' নং হতে প্রাপ্ত] ১ম ৮ ৮ ২য় ৭ ৬ ৩য় ৬ ৪ ৪র্থ ৬ ৬ ৫ম ৭ ১১ ৬ষ্ঠ ৮ ১৩ চিত্রের সাহায্যে ব্যাখ্যা : উদ্দীপক হতে প্রাপ্ত সূচির ভিত্তিতে অঙ্কিত উপরের চিত্রে লক্ষ করা যায়, ৪র্থ একক পর্যন্ত গড় ব্যয় (AC) কমতে থাকে এবং এরপর থেকে তা ক্রমান্বয়ে বাড়ে। আর প্রান্তিক ব্যয় কমে ৩য় এককে সর্বনিম্ন হয়ে বাড়তে থাকে। তবে ৪র্থ এককে AC ও MC উভয় ৬ টাকা দামে সমান হয়। যেখানে AC সর্বনিম্ন হয়েছে। তাই বলা যায়, প্রাথমিক পর্যায়ে AC ও MC উভয় কমতে থাকে। ফলে AC ও MC উভয় রেখা নিম্নগামী হয়। তবে এ পর্যায়ে AC > MC হয়। AC রেখার সর্বনিম্ন বিন্দুতে AC ও MC পরস্পর সমান হয় অর্থাৎ AC MC। এরপর উৎপাদন আরও বাড়ানো হলে AC ও MC উভয়ই বাড়তে থাকে। তবে এক্ষেত্রে AC এর চেয়ে MC বেশি হয়।"
        }
      ]
    },
    {
      "number": "5",
      "uddipok": "",
      "tag": "RB 17",
      "sub_questions": [
        {
          "label": "ক",
          "question": "একচেটিয়া বাজার কাকে বলে?",
          "explanation": "যে বাজারে মাত্র একজন উৎপাদনকারী বা বিক্রেতা কোনো দ্রব্যের সম্পূর্ণ যোগান নিয়ন্ত্রণ করে এবং দ্রব্যটির কোনো নিকট পরিবর্তিত দ্ৰব্য থাকে না তাকে একচেটিয়া বাজার বলে।"
        },
        {
          "label": "খ",
          "question": "দীর্ঘকালীন বাজারে দাম নির্ধারণে চাহিদা ও যোগানের ভূমিকা কেমন?",
          "explanation": "দীর্ঘকালীন সময়ে বাজারে দাম নির্ধারণে চাহিদা ও যোগান যৌথ ভূমিকা রাখে। যে বাজারে দ্রব্যের চাহিদার সাথে সাড়া দিয়ে যোগান পরিবর্তন করা যায় তাকে দীর্ঘকালীন বাজার বলে। দীর্ঘকালীন সময়ে উৎপাদনকারী প্রতিষ্ঠানের আয়তন, সংখ্যা, যন্ত্রপাতি - এমনকি উৎপাদন পদ্ধতিও সামগ্রিকভাবে পরিবর্তন করা যায়। ফলে চাহিদা ও যোগানের মধ্যে সমাঞ্জস্য বিধান করেই দীর্ঘকালীন বাজারে দ্রব্যের দাম নির্ধারিত হয়। সুতরাং বলা যায়, দীর্ঘকালীন বাজারে দাম নির্ধারণে চাহিদা ও যোগানের যুগ্ম ভূমিকা থাকে।"
        },
        {
          "label": "গ",
          "question": "উদ্দীপক অনুযায়ী, ফার্মের মুনাফার পরিমাণ নির্ণয় করো।",
          "explanation": "উদ্দীপকে পূর্ণ প্রতিযোগিতামূলক বাজারে স্বল্পকালে একটি ফার্মের ভারসাম্য অবস্থা চিত্রের সাহায্যে দেখানো হয়েছে। চিত্রে দেখা যায়, উৎপাদনকারী ফার্ম E বিন্দুতে ভারসাম্য অর্জনের শর্তদ্বয় পূরণ করে ভারসাম্য অর্জন করেছে। উক্ত বিন্দুতে নির্ধারিত ১০ টাকা দামে ফার্মের ভারসাম্য উৎপাদনের পরিমাণ হলো ৫০ একক। এক্ষেত্রে মোট আয় (TR) = (P × Q) = (১০ × ৫০) টাকা = ৫০০ টাকা এবং মোট ব্যয় (TC) = (AC × Q) = (৮ ×৫০) টাকা = ৪০০ টাকা ∴ \\therefore ∴ মুনাফা ( π ) (\\pi) ( π ) = TR – TC = (৫০০ টাকা – ৪০০ টাকা) [মান বসিয়ে] = ১০০ টাকা। সুতরাং বলা যায়, উদ্দীপকে প্রদর্শিত ফার্মের মুনাফা হলো ১০০ টাকা। এটি ফার্মের অস্বাভাবিক মুনাফা।"
        },
        {
          "label": "ঘ",
          "question": "উদ্দীপকের AC রেখা E বিন্দুতে স্পর্শক হলে মুনাফার ক্ষেত্রে কী পরিবর্তন হবে? ব্যাখ্যা করো।",
          "explanation": "উদ্দীপকে প্রদত্ত চিত্রে পূর্ণ প্রতিযোগিতামূলক বাজারে স্বল্পকালে কোনো ফার্মের ভারসাম্য অবস্থা দেখানো হয়েছে। এক্ষেত্রে ফার্ম অস্বাভাবিক মুনাফা অর্জন করছে যার পরিমাণ হলো ১০০ টাকা। এখন প্রশ্নানুযায়ী এবং ফার্মের মোট ব্যয় (TC) = (AC × Q) ফার্মের নতুন ভারসাম্য অবস্থা কল্পনা করা হলো। ধরা যাক, উৎপাদনে অদক্ষতা সৃষ্টির কারণে ফার্মের উৎপাদন ব্যয় বাড়ল । এ অবস্থায় তার AC ও MC রেখা একটু উপরে উঠে যথাক্রমে A C 1 \\mathrm{AC}_{1} AC 1 ​ ও M C 1 \\mathrm{MC}_{1} MC 1 ​ হলো। A C 1 \\mathrm{AC}_{1} AC 1 ​ রেখা উপরের দিকে এমনভাবে উঠেছে, যাতে প্রশ্নানুযায়ী তা ফার্মের E 1 \\mathrm{E}_{1} E 1 ​ বিন্দুতে P = AR = MR রেখাকে স্পর্শ করে। এখন অঙ্কিত নতুন চিত্রে E 1 \\mathrm{E}_{1} E 1 ​ বিন্দুতে ফার্ম ভারসাম্য র্জনের শর্তদ্বয় পূরণ করে অর্থাৎ ঐ বিন্দুতে ফার্মের MR MC হয় এবং MC রেখা MR রেখাকে নিচ দিক থেকে ছেদ করে। সুতরাং বিন্দু E 1 \\mathrm{E}_{1} E 1 ​ হলো পরিবর্তিত ব্যয় অবস্থার প্রেক্ষিতে ফার্মের নতুন ভারসাম্য বিন্দু। এক্ষেত্রে উদ্দীপক অনুযায়ী পণ্যের ভারসাম্য দাম ১০ টাকা ও পরিমাণ ৫০ একক নির্ধারিত হয়। এখন ফার্মের মোট আয় (TR) = (P x Q) = (১০ ×৫০) টাকা = ৫০০ টাকা = (১০ ×৫০) টাকা = ৫০০ টাকা ∴ \\therefore ∴ মুনাফা ( π ) (\\pi) ( π ) = TR – TC = (৫০০ টাকা – ৫০০ টাকা) [মান বসিয়ে] = 0 টাকা। সুতরাং পরিবর্তিত পরিস্থিতিতে ফার্ম কেবল স্বাভাবিক মুনাফা অর্জন করবে।"
        }
      ]
    },
    {
      "number": "6",
      "uddipok": "মি. 'গ’ একটি সিমেন্ট কারখানায় কাজ করে। সে ঘণ্টায় ৬০ টাকা মজুরিতে দৈনিক ৮ ঘণ্টার কাজ করে। মজুরি বৃদ্ধি পেয়ে ঘণ্টায় ৭০ টাকা হওয়ায় সে কারখানায় শ্রম ২ ঘণ্টা আরও বাড়িয়ে দেয়। উক্ত টাকা দিয়ে সে ভালোভাবেই তার সংসার পরিচালনা করে আসছে। কিছুদিন পরে মজুরি আরও বৃদ্ধি পেয়ে ১০০ টাকা হওয়ায় সে কারখানায় শ্রম ৩ ঘণ্টা কমিয়ে দেয়। সপ্তাহ অন্তে সে পরিবার নিয়ে স্বজনদের বাড়িতে, পার্কে বেড়াতে যায়।",
      "tag": "RB 17",
      "sub_questions": [
        {
          "label": "ক",
          "question": "শ্রমবাজার কী?",
          "explanation": "যে বাজারে শ্রমের চাহিদা ও যোগান দ্বারা আর্থিক মজুরি নির্ধারিত হয় তাকে শ্রমবাজার বলে।"
        },
        {
          "label": "খ",
          "question": "'শ্রম ও শ্রমিক অবিচ্ছেদ্য'- ব্যাখ্যা করো।",
          "explanation": "শ্রমিকের দৈহিক ও মানসিক শক্তি থেকে শ্রম সৃষ্ট হয়। এজন্য শ্রম একটি জীবন্ত উপকরণ হিসেবে গণ্য। শ্রমিক যতক্ষণ জীবিত থাকে ততক্ষণ তার দৈহিক ও মানসিক শক্তি কার্যকর থাকে এবং তা থেকে শ্রম উৎপন্ন হয়। তাই শ্রমিক ও শ্রমের যোগান একসাথে অবস্থান করে। এজন্যই বলা হয় শ্রম ও শ্রমিক অবিচ্ছেদ্য। উৎপাদনে শ্রম উপকরণ ব্যবহার করতে হলে অবশ্যই তার সাথে শ্রমিকের অস্তিত্বও মেনে নিতে হবে।"
        },
        {
          "label": "গ",
          "question": "উদ্দীপকের আলোকে শ্রেের যোগান রেখা অঙ্কন করো।",
          "explanation": "শ্রমিক একটি নির্দিষ্ট মজুরিতে যে পরিমাণ শ্রম প্রদানে রাজি থাকে তাকে শ্রমের যোগান বলে। উদ্দীপকের আলোকে মি. 'গ' এর শ্রমের যোগান রেখা নিচে অঙ্কন করা হলো। চিত্রে Ox অক্ষে শ্রমের যোগান এবং OY অক্ষে মজুরির পরিমাণ নির্দেশ করা হয়েছে। মি. ‘গ’ এর মজুরি যখন ৬০ টাকা, ৭০ টাকা, ও ১০০ টাকা তখন তার শ্রমের যোগান হলো যথাক্রমে ৮ ঘণ্টা, ১০ ঘণ্টা ও ৭ ঘণ্টা যা চিত্রে যথাক্রমে C, E ও D বিন্দু দ্বারা নির্দেশিত হয়েছে। এখন C, E ও D বিন্দুগুলো যোগ করে মি. ‘গ’ এর শ্রমের যোগান রেখা পাওয়া যায়। রেখাটি বামদিক থেকে ডানদিকে ঊর্ধ্বগামী হয়ে আবার বামদিক ঊর্ধ্বগামী হয়েছে অর্থাৎ পশ্চাৎ দিকে বেঁকে গেছে।"
        },
        {
          "label": "ঘ",
          "question": "উদ্দীপকের আলোকে কাজ ও বিনোদন সম্পর্কে মি. ‘গ’ এর মনোভাব ব্যাখ্যা করে যোগান রেখার আকৃতি সম্পর্কে মন্তব্য করো।",
          "explanation": "শ্রমিকরা সাধারণত একটি নির্দিষ্ট মজুরিতেই কাজ করতে চায়। তাই মজুরি প্রয়োজনের তুলনায় বেশি দেওয়া হলে তারা শ্রমের যোগান বাড়ানোর বদলে বিনোদনকে প্রাধান্য দেয় এবং শ্রমের যোগান কমিয়ে দেয়। উদ্দীপকে মি. ‘গ’ ঘণ্টাপ্রতি ৬০ টাকা মজুরিতে সন্তুষ্ট। সে সাধারণভাবে জীবনযাপন করে। এরপর তাকে যখন ৭০ টাকা মজুরি দেওয়া হয় তখন সে জীবনযাত্রার মান উন্নত করার জন্য শ্রমের যোগান বাড়িয়ে দেয়। সে এ মজুরিতে তৃপ্ত। তবে মজুরি আরও বৃদ্ধি করে যখন ১০০ টাকা করা হয় তখন সে শ্রমের যোগান কমিয়ে দিয়ে অবসর বিনোদনে মনোযোগ দেয়। এ অবস্থায় শ্রমের যোগান রেখা পশ্চাৎ দিকে বেঁকে যায়। মি. ‘গ’ এর ক্ষেত্রে এরকমই ঘটেছে। উদ্দীপকের ভিত্তিতে অঙ্কিত চিত্রে দেখা যায়, ৬০ টাকা মজুরিতে মি. ‘গ’ দৈনিক ৮ ঘণ্টা ও ৭০ টাকা মজুরিতে ১০ ঘণ্টা কাজে করতে আগ্রহী। এ অবস্থা চিত্রে S L \\mathrm{S}_{\\mathrm{L}} S L ​ রেখার C থেকে E বিন্দুতে গমনের মাধ্যমে প্রকাশ পায়। এ ক্ষেত্রে মজুরি ও মি. ‘গ’ এর শ্রমের যোগানের মধ্যে সমমুখী সম্পর্ক প্রকাশ পায়, যা সাধারণ যোগান রেখা দেখায়। কিন্তু মজুরি আরও বৃদ্ধি পেয়ে ঘণ্টা প্রতি ১০০ টাকা হলে মি. ‘গ’ ভ্রমণ, বিনোদন, পরিবারে অধিক সময় ব্যয় ইত্যাদির জন্য শ্রমের যোগান কমিয়ে দেয়। এ অবস্থা S L \\mathrm{S}_{\\mathrm{L}} S L ​ রেখার E বিন্দু থেকে বামদিকে বেঁকে D বিন্দু পর্যন্ত যাওয়ার মাধ্যমে প্রকাশ পায়। সুতরাং উদ্দীপকের তথ্যের আলোকে বলা যায়, মি. ‘গ’ এর শ্রমের যোগান রেখা পশ্চাৎমুখী।"
        }
      ]
    },
    {
      "number": "7",
      "uddipok": "সম্প্রতি রসুলগঞ্জ গ্রামে পল্লি সঞ্চয় ব্যাংকের একটি শাখা স্থাপিত হয়েছে। গ্রামটি একেবারে ছোট নয়। গ্রামের অধিকাংশ লোক প্রান্তিক চাষি ও মৎস্যজীবী। উক্ত ব্যাংকের তরুণ কর্মীরা গ্রামবাসীদের তাদের ভবিষ্যৎ দূরদৃষ্টি, সঞ্চয়ের উপকারিতা, জীবনযাত্রার মানোন্নয়ন, বেকারত্ব দূরের উপায়, সম্পদের সদ্ব্যবহার প্রভৃতি সম্পর্কে বোঝাতে লাগলেন। কিছু দিনের মধ্যে দেখা গেল উক্ত গ্রামের পুরুষ-মহিলারা তাদের স্বল্প সঞ্চয় ব্যাংকে জমাতে শুরু করেছেন। অল্প দিনের মধ্যে উক্ত ব্যাংকে ক্ষুদ্র ঋণ কর্মসূচি শুরু হয়ে যায়।",
      "tag": "RB 17",
      "sub_questions": [
        {
          "label": "ক",
          "question": "নিমজ্জমান মূলধন কাকে বলে?",
          "explanation": "যে মূলধন কেবল এক জাতীয় উৎপাদন কাজে ব্যবহৃত হয় এবং অন্য ক্ষেত্রে বা অন্য উদ্দেশ্যে ব্যবহৃত হতে পারে না তাকে নিমজ্জমান মূলধন বলে। যেমন- কাঠের লাঙল।"
        },
        {
          "label": "খ",
          "question": "‘মূলধন সঞ্চয় দ্বারা সৃষ্টি'— কথাটি বুঝিয়ে লেখ।",
          "explanation": "মানুষ তার আয়ের যে অংশ বর্তমানে ভোগের জন্য ব্যয় না করে ভবিষ্যতে ভোগের জন্য রেখে দেয় তাই হলো সঞ্চয়। সঞ্চিত অর্থ উৎপাদন কাজে বিনিয়োগ করা হলে মূলধনী দ্রব্য উৎপাদিত তথা মূলধন সৃষ্টি হয়। সেজন্য মূলধনের পরিমাণ বাড়াতে হলে সঞ্চয়ের পরিমাণ বাড়ানো আবশ্যক। সুতরাং বলা যায়, মূলধন সঞ্চয় দ্বারা সৃষ্টি।"
        },
        {
          "label": "গ",
          "question": "বাংলাদেশের মতো উন্নয়নশীল দেশে মূলধন গঠনের সমস্যা উদ্দীপকের আলোকে ব্যাখ্যা করো।",
          "explanation": "মূলধন গঠনের প্রক্রিয়াটি তিনটি স্তরের মধ্য দিয়ে সম্পন্ন হয়। এ স্তরগুলো হলো: আর্থিক সঞ্জয় সৃষ্টি, সঞ্চয় সংগ্রহ ও আর্থিক সঞ্জয়কে বিনিয়োগ করে মূলধনী দ্রব্যে রূপান্তর। বাংলাদেশে মূলধন গঠনের স্তরগুলোতে কিছু কিছু বাধা থাকায় মূলধন গঠনে সমস্যা সৃষ্টি হয়। নিচে উদ্দীপকের আলোকে বাংলাদেশের মতো উন্নয়নশীল দেশে মূলধন গঠনের কতিপয় সমস্যা নিয়ে আলোচনা করা হলো- বাংলাদেশের মতো কৃষিপ্রধান ও উন্নয়নশীল দেশে অধিকাংশ গ্রামের জনগণ রসুলগঞ্জ গ্রামের জনগণের মতোই দরিদ্র। তাদের বেশির ভাগই প্রান্তিক চাষি, ভূমিহীন কৃষক এবং মৎস্যজীবী। এদের আয় খুব কম। এরকম স্বল্প আয় ও ব্যাপক দারিদ্র্যের জন্য দেশে সঞ্চয়ের হার খুব কম। তাছাড়া নিরক্ষর জনগোষ্ঠীর মধ্যে ব্যাংকে টাকা রাখার অভ্যাস গড়ে ওঠে না। তাই সমাজের ব্যক্তিগত আর্থিক সঞ্চয়ের পরিমাণও কম । সুতরাং স্বল্প আয়, অপ্রতুল সঞ্চয়, ব্যাংকিং সেবার অভাব মূলধন গঠনকে ব্যাহত করে। রসুলগঞ্জ গ্রামের মতো বাংলাদেশের প্রতিটি গ্রামাঞ্চলে ব্যাংক ও বিমা কোম্পানির শাখা খুবই কম। তাই পল্লি অঞ্চলের ক্ষুদ্র ও বিক্ষিপ্ত আর্থিক সঞ্চয় সংগ্রহের জন্য পর্যাপ্ত সুব্যবস্থা নেই। মূলধন গঠনের এসব সমস্যার জন্য বাংলাদেশের মতো উন্নয়নশীল দেশে মূলধন গঠন ব্যাহত হয়।"
        },
        {
          "label": "ঘ",
          "question": "কী কী বিষয়ের উপর ভিত্তি করে মূলধন গঠিত হয় তা উদ্দীপকের আলোকে বিশ্লেষণ করো।",
          "explanation": "কোনো দেশে মূলধন গঠন বিভিন্ন বিষয়ের ওপর নির্ভর করে। নিচে উদ্দীপকের আলোকে তা বিশ্লেষণ করা হলো: আর্থিক সঞ্জয় সৃষ্টি হলো মূলধন গঠনের প্রথম স্তর। পুঁজিবাদী ও মিশ্র সমাজে ব্যক্তিগত সঞ্চয়, কারবারি প্রতিষ্ঠানের সঞ্চয় ও সরকারি সঞ্চয় থেকে আর্থিক সঞ্জয় সৃষ্টি হয়। তবে সঞ্চয় সৃষ্টিতে ব্যক্তিগত সঞ্চয়ই মুখ্য ভূমিকা পালন করে। ব্যক্তি পর্যায়ের সঞ্চয় নির্ভর করে তার সঞ্চয়ের সামর্থ্য ও সঞ্চয়ের ইচ্ছার ওপর। মূলত আয়ের ওপরই মানুষের সঞ্চয়ের সামর্থ্য নির্ভর করে। আয় বেশি হলে সঞ্চয় বেশি হয়। সঞ্চয়ের সামর্থ্যের সাথে সাথে সঞ্চয়ের ইচ্ছা থাকলেই কেবল সঞ্চয় বাড়ে এবং মূলধন গঠন সম্ভব হয়। সঞ্চয়ের ইচ্ছা আবার বেশ কয়েকটি বিষয় দ্বারা প্রভাবিত হয়। এগুলো হলো: দূরদৃষ্টি, সঞ্চিত অর্থ থেকে অধিক সঞ্জয় সৃষ্টি, উচ্চাশা ও মর্যাদা লাভ, পারিবারিক স্নেহ-মমতা, জানমালের নিরাপত্তা ইত্যাদি। সঞ্চয় বৈষয়িক সমৃদ্ধি আনে এবং সমাজে সম্মান ও মর্যাদা বৃদ্ধি করে বলে মর্যাদা লাভের আশায় অনেকে সঞ্চয় করে। পরিবারের প্রতি স্নেহশীল ব্যক্তিরা পরিবারের ভবিষ্যৎ নিরাপত্তার কথা ভেবে সঞ্চয় বৃদ্ধির চেষ্টা করে। উদ্দীপকেও লক্ষ করা যায়, গ্রামের পল্লি সঞ্চয় ব্যাংকের তরুণ কর্মীরা রসুলগঞ্জ গ্রামের অধিবাসীদের মধ্যে সঞ্চয়ের ইচ্ছা বাড়ানোর জন্য এসব বিভিন্ন পদক্ষেপ গ্রহণ করেছে। দেশে সঞ্চয় সৃষ্টি হলেই মূলধন গঠিত হয় না; যতক্ষণ না তা আর্থিক প্রতিষ্ঠানগুলোর মাধ্যমে সংগৃহীত ও বিনিয়োগের জন্য যোগান দেওয়া হয়। মূলধন গঠনের শেষ পর্যায়ে সঞ্চিত অর্থকে বিনিয়োগের মাধ্যমে মূলধনী দ্রব্যে রূপান্তর দরকার। এ জন্য প্রয়োজন হলো দেশে সুদৃঢ় আর্থ-সামাজিক বুনিয়াদ গড়ে তোলা এবং বিভিন্ন সুযোগ-সুবিধাসহ বিনিয়োগের জন্য অনুকূল পরিবেশ সৃষ্টি করা।"
        }
      ]
    },
    {
      "number": "8",
      "uddipok": "মি. X এবং তার ১০ জন বন্ধু মিলে গার্মেন্টস ব্যবসা শুরু করলো। প্রত্যেকে নির্দিষ্ট পরিমাণ মূলধন প্রদান করেছে এবং তাদের মধ্যে চুক্তি হলো তারা কেউ নিজ শেয়ার অন্য কাউকে বিক্রি বা হস্তান্তর করবে না এবং পারস্পরিক সহযোগিতার ভিত্তিতে প্রতিষ্ঠানটি পরিচালনা করবে; কিন্তু মি. X তার শেয়ার তার বড় ভাইকে বিক্রি করে দেয়াতে অন্য বন্ধুরা সরকারি অনুমোদন নিয়ে কোম্পানি আইন অনুযায়ী, প্রতিষ্ঠানকে নতুনভাবে নিবন্ধন করলো। তারা প্রতিষ্ঠানের শেয়ার বিক্রির মাধ্যমে মূলধন সংগ্রহের সিদ্ধান্ত নিল।",
      "tag": "RB 17",
      "sub_questions": [
        {
          "label": "ক",
          "question": "সংগঠক কাকে বলে?",
          "explanation": "কোনো ব্যক্তি এককভাবে ব্যবসায় গঠন ও নিয়ন্ত্রণ, মূলধন সরবরাহ, ঝুঁকি ও পরিচালনার দায়িত্ব গ্রহণ এবং মুনাফা বা ক্ষতি একাই ভোগ করলে তাকে একমালিকানা ব্যবসায় বলে।"
        },
        {
          "label": "খ",
          "question": "সমবায় কোন অর্থের একমালিকানা কারবার থেকে পৃথক?",
          "explanation": "কোনো ব্যক্তি এককভাবে ব্যবসায় গঠন ও নিয়ন্ত্রণ, মূলধন সরবরাহ, ঝুঁকি ও পরিচালনার দায়িত্ব গ্রহণ এবং মুনাফা বা ক্ষতি একাই ভোগ করলে তাকে একমালিকানা ব্যবসায় বলে। একমালিকানা ব্যবসায়ে মালিক একজন বিধায় মালিক এককভাবে ব্যবসায়ের সিদ্ধান্ত গ্রহণ করেন। সিদ্ধান্ত গ্রহণের ক্ষেত্রে তাকে অন্য কারও সাথে আলোচনা করতে হয় না। তাই একমালিকানা ব্যবসায়ে দ্রুত সিদ্ধান্ত গ্রহণ করা যায়।"
        },
        {
          "label": "গ",
          "question": "উদ্দীপকের বর্ণিত প্রতিষ্ঠানটি প্রথম অবস্থায় কোন ধরনের সংগঠনের সাথে সাদৃশ্যপূর্ণ? ব্যাখ্যা করো।",
          "explanation": "মালিকানার ভিত্তিতে উদ্দীপকের খামারটি একমালিকানা কারবার। একমালিকানা কারবার একক ব্যক্তির মালিকানায় গঠিত ও পরিচালিত হয়। মালিক নিজেই এ ব্যবসায়ে সব মূলধন বিনিয়োগ করেন। ব্যবসায়ের সব মুনাফা তিনি একাই ভোগ করেন। ঝুঁকিও একাই বহন করেন। উদ্দীপকে কল্যাণ ঘোষ কৃষিকাজকে জীবিকা হিসেবে বেছে নেন। উচ্চশিক্ষায় শিক্ষিত হওয়ার কারণে তিনি নিজ দক্ষতায় আধুনিক কৃষি খামার গড়ে তোলেন। নিজেই পুঁজি বিনিয়োগ করেন। তিনি যেহেতু একাই সব পুঁজি বিনিয়োগ করেন, তাই খামারটির মালিক তিনি একাই। এসব বৈশিষ্ট্য একমালিকানা ব্যবসায়ের সাথে সামঞ্জস্যপূর্ণ। সুতরাং বলা যায়, মালিকানার ভিত্তিতে কল্যাণ ঘোষের খামারটি একমালিকানা ব্যবসায়।"
        },
        {
          "label": "ঘ",
          "question": "পরিবর্তিত পরিস্থিতিতে গড়ে ওঠা প্রতিষ্ঠানটি কোন ধরনের সংগঠন যুক্তিসহ ব্যাখ্যা করো।",
          "explanation": "পার্শ্ববর্তী শহরে কল্যাণ ঘোষের উৎপাদিত পণ্য বাজারজাত করলে স্থানগত উপযোগ সৃষ্টি হবে । নিচে তা বিশ্লেষণ করা হলো— উৎপাদনকারী ও ভোগকারীর মধ্যকার স্থানগত উপযোগ সৃষ্টি করা হয় পরিবহণের মাধ্যমে। এর ফলে এক স্থানে উৎপাদিত পণ্য অন্য স্থানের ভোক্তাদের কাছে পৌঁছানো যায়। এর মাধ্যমে ব্যবসায়ের সম্প্রসারণ করা সম্ভব হয়। উদ্দীপকে কল্যাণ ঘোষ একজন উচ্চশিক্ষায় শিক্ষিত যুবক। তিনি কৃষিকাজকে জীবিকা হিসেবে বেছে নেন। নিজ পুঁজি ও দক্ষতায় গড়ে তুলেছেন আধুনিক কৃষি খামার। তার খামারে বীজ থেকে চারা উৎপাদন, ডিম থেকে হাঁস-মুরগির বাচ্চা উৎপাদন ইত্যাদি কাজ চলে। সম্প্রতি তিনি পার্শ্ববর্তী শহরে উৎপাদিত পণ্যগুলো বাজারজাত করার উদ্যোগ নিয়েছেন। উদ্দীপকে কল্যাণ ঘোষের এ উদ্যোগ সফল হবে স্থানগত উপযোগ সৃষ্টির মাধ্যমে। উৎপাদনকারী ও ভোগকারীর মধ্যে স্থানগত দূরত্ব বাণিজ্যের ক্ষেত্রে বাধার সৃষ্টি করে। পরিবহণের মাধ্যমে এ বাধা দূর করা যায়। এর মাধ্যমে এক স্থান থেকে অন্য স্থানে পণ্য পৌঁছানো যায়। কল্যাণ ঘোষ যদি তার উৎপাদিত পণ্যগুলো পাশের শহরে বিক্রি করতে চান তাহলে তাকে সেগুলো পরিবহণের মাধ্যমে নিয়ে যেতে হবে। সুতরাং বলা যায়, স্থানগত উপযোগ সৃষ্টির মাধ্যমে পার্শ্ববর্তী শহরে উৎপাদিত পণ্যের বাজার সৃষ্টি করা সম্ভব হবে।"
        }
      ]
    },
    {
      "number": "9",
      "uddipok": "সহিদুল ও আইয়ুব আলী জাল ও নৌকা দিয়ে সানিয়াজান নদীতে মাছ ধরে। হঠাৎ নদীতে প্রচুর মাছ ধরা পড়ায় জাল ও নৌকার চাহিদা অনেক বেড়ে যায়। সহিদুল ও আইয়ুব আলী চেয়েছিল নতুন জাল ও নৌকা কিনবে। তা এ স্বল্প সময়ে সম্ভব হয়নি। তাই তাদের কাছে যেসব জাল ও নৌকা ছিল সেগুলো দিয়ে মাছ ধরে অনেক আয় করা সম্ভব।",
      "tag": "RB 17",
      "sub_questions": [
        {
          "label": "ক",
          "question": "খাজনা কী?",
          "explanation": "অর্থনীতিতে ভূমি বা সীমাবদ্ধ যোগানবিশিষ্ট প্রাকৃতিক সম্পদ ব্যবহারের জন্য তার মালিককে যে অর্থ প্রদান করা হয়, তাকে খাজনা বলে।"
        },
        {
          "label": "খ",
          "question": "অনুপার্জিত আয় কীভাবে সৃষ্টি হয়?",
          "explanation": "দেশের আর্থ-সামাজিক অবকাঠামোর উন্নয়ন তথা উন্নয়ন কর্মসূচি বাস্তবায়নের ফলে অনুপার্জিত আয় সৃষ্টি হয়। কোনো এলাকায় বা শহরে জনসংখ্যা বৃদ্ধি পেলে, অতিরিক্ত শিল্প, কলকারখানা, রাস্তাঘাট, বৈদ্যুতিক ব্যবস্থা প্রভৃতির উন্নতি ঘটলে সেখানকার জমির দাম হঠাৎ করে বহুগুণে বেড়ে যায়। ফলে এসব জমির মালিকগণ পূর্বের চেয়ে অতিরিক্ত আয় ভোগ করে। তবে এ বর্ধিত পরিমাণ আয়ের জন্য তাকে কোনো অর্থ ব্যয় বা পরিশ্রম করতে হয় না। সাধারণত এরূপ সুযোগ- সুবিধা বৃদ্ধির জন্যই অনুপার্জিত আয় সৃষ্টি হয়।"
        },
        {
          "label": "গ",
          "question": "জাল ও নৌকার ক্ষেত্রে কী ধরনের খাজনার উদ্ভব হয়েছে? ব্যাখ্যা করো।",
          "explanation": "উদ্দীপকটি সানিয়াজান নদীতে হঠাৎ করে প্রচুর মাছ ধরা পড়ায় জাল ও নৌকার চাহিদা বৃদ্ধিতে সেখানে নিম খাজনার উদ্ভব হয়েছে। স্বল্পকালে মানবসৃষ্ট মূলধনী দ্রব্যসামগ্রী থেকে এর মালিকগণ অতিরিক্ত যে আয় করতে পারেন, তাকে নিম খাজনা বলে। মানব সৃষ্ট এসব মূলধনী দ্রব্যসামগ্রীর যোগান দীর্ঘকালে স্থিতিস্থাপক হলেও স্বল্পকালে অস্থিতিস্থাপক। অস্থিতিস্থাপক এরুপ মূলধনী দ্রব্যসামগ্রী থেকে যা অর্জিত হয় তাই হলো নিম খাজনা। সানিয়াজান নদীতে হঠাৎ করে প্রচুর মাছ ধরা পড়ায় জাল ও নৌকার চাহিদা বেড়ে যায়। এজন্য সহিদুল ও আইয়ুব আলীর জাল ও নৌকা থেকে প্রচুর আয় হয়। জাল ও নৌকা এক ধরনের মূলধনী দ্রব্য। এগুলো তৈরি করতে সময় লাগে বলে স্বল্পকালে এর যোগান অস্থিতিস্থাপক। তাই স্বল্পকালে চাইলেই এর যোগান বৃদ্ধি করা যায় না। কিন্তু দীর্ঘকালে এর যোগান চাহিদামাফিক বাড়ানো অনেক সহজ। নৌকা ও জালের চাহিদা স্বল্পকালে বৃদ্ধি পাওয়ার ফলে এর যোগান বাড়ানো সম্ভব নয়। এজন্য এ থেকে অতিরিক্ত আয় হয়। এরূপ অতিরিক্ত আয়ই হলো নিম খাজনা। সুতরাং উপরিউক্ত আলোচনার প্রেক্ষিতে বলা যায়, নৌকা ও জালের আকস্মিক চাহিদা বৃদ্ধির দরুন নিম খাজনার উদ্ভব হয়েছে।"
        },
        {
          "label": "ঘ",
          "question": "দীর্ঘমেয়াদে জাল ও নৌকা থেকে অতিরিক্ত আয় করা সম্ভব হবে কী? বিশ্লেষণ করো।",
          "explanation": "সহিদুল ও আইয়ুব আলী সানিয়াজান নদীতে মাছ ধরে। এ কাজে তারা নৌকা ও জাল ব্যবহার করে। হঠাৎ নদীতে প্রচুর মাছ ধরা পড়ায় জাল ও নৌকার চাহিদা অনেক বেড়ে যায়। সহিদুল ও আইয়ুব আলী চেয়েছিল নতুন জাল ও নৌকা কিনবে। তা এ স্বল্প সময়ে সম্ভব হয়নি। এখন তাদের জাল ও নৌকা থেকে স্বল্প সময়ে অতিরিক্ত আয় হয়। কিন্তু দীর্ঘমেয়াদে এ থেকে অতিরিক্ত আয় করা সম্ভব হবে না। কেননা, দীর্ঘকালে জাল ও নৌকার যোগান স্থিতিস্থাপক। স্বল্পকালে মানবসৃষ্ট মূলধনী দ্রব্যসামগ্রী থেকে অতিরিক্ত আয় উপার্জন হয় অস্থিতিস্থাপক যোগানের কারণে। স্বল্পকালে মূলধনী দ্রব্যসামগ্রীর চাহিদা বাড়লেও যোগান বাড়ানো সম্ভব হয় না। কিন্তু দীর্ঘকালে চাহিদার সাথে সাথে যোগানের সামঞ্জস্য বিধান করার জন্য যোগান বাড়ানো যায়। তাই স্বল্পকালে এরূপ মূলধনী দ্রব্যসামগ্রী থেকে অতিরিক্ত আয় করা গেলেও দীর্ঘকালে তা সম্ভব হয় না। সহিদুল ও আইয়ুব আলীর জাল ও নৌকার ক্ষেত্রেও এ কথা সমভাবে প্রযোজ্য। তাদের এ মূলধনী দ্রব্যসামগ্রীর স্বল্পকালীন চাহিদা বাড়ার ফলে অতিরিক্ত আয় সৃষ্টি হয়। কিন্তু দীর্ঘকালে এরূপ দ্রব্যসামগ্রীর চাহিদা বাড়লে যোগানও বাড়াতে হয়। তাই দীর্ঘমেয়াদে এসব দ্রব্যসামগ্রী থেকে অতিরিক্ত আয় করা সম্ভব নয়। সুতরাং বলা যায়, দীর্ঘমেয়াদে সহিদুল ও আইয়ুব আলীর জাল ও নৌকা থেকে অতিরিক্ত আয় করা সম্ভব হবে না।"
        }
      ]
    },
    {
      "number": "10",
      "uddipok": "'ক' রাজশাহী বিশ্ববিদ্যালয়ে পড়ে। তাকে তার বাবা প্রতি মাসে ব্যাংকের মাধ্যমে টাকা পাঠাতেন। একদিন সাপ্তাহিক ছুটির দিনে ‘ক’ এর জরুরি প্রয়োজনে ব্যাংকের মাধ্যমে তার বাবা টাকা পাঠাতে পারলেন না। অতঃপর তিনি পাশের দোকান থেকে ছেলেকে টাকা পাঠালেন।",
      "tag": "RB 17",
      "sub_questions": [
        {
          "label": "ক",
          "question": "আমানত কাকে বলে?",
          "explanation": "সঞ্চয় কিংবা মুদ্রার নিরাপত্তা বিধানের জন্য জনসাধারণ সাধারণত বাণিজ্যিক ব্যাংকে যে নগদ অর্থ গচ্ছিত রাখে তাকে আমানত বলে।"
        },
        {
          "label": "খ",
          "question": "দ্রব্যমূল্যের পরিবর্তনের সাথে অর্থের মূল্য পরিবর্তনের সম্পর্ক ব্যাখ্যা করো।",
          "explanation": "দ্রব্যমূল্যের পরিবর্তনের সাথে অর্থের মূল্য পরিবর্তনের সম্পর্ক প্রত্যক্ষ কিন্তু বিপরীত। অর্থের মূল্য পরিবর্তন বলতে অর্থের ক্রয়ক্ষমতার পরিবর্তকে বোঝায়। এক একক অর্থের পরিবর্তে যদি পূর্বাপেক্ষা বেশি পরিমাণ দ্রব্য পাওয়া যায়, তবে বুঝতে হবে অর্থের মূল্য বৃদ্ধি পেয়েছে। আবার এক একক অর্থের পরিবর্তে যদি পূর্বাপেক্ষা কম পরিমাণ দ্রব্য পাওয়া যায়, তবে বুঝতে হবে অর্থের মূল্য হ্রাস পেয়েছে। দ্রব্যের মূল্য হ্রাস পেলে এক একক অর্থের বিনিময়ে পূর্বাপেক্ষা বেশি এবং দ্রব্য মূল্য বৃদ্ধি পেলে এক একক অর্থের বিনিময়ে পূর্বাপেক্ষা কম দ্রব্যসামগ্রী ক্রয় করা যায়। সুতরাং দ্রব্যমূল্য বৃদ্ধি পেলে অর্থের মূল্য হ্রাস পায় এবং দ্রব্যমূল্য হ্রাস পেলে অর্থের মূল্য বৃদ্ধি পায়।"
        },
        {
          "label": "গ",
          "question": "উদ্দীপকের আলোকে পাশের দোকানের মাধ্যমে টাকা পাঠানোর পদ্ধতির সুবিধাসমূহ লেখ।",
          "explanation": "‘ক' এর বাবা পাশের দোকানের মাধ্যমে ছেলেকে যে পদ্ধতিতে টাকা পাঠালেন তা মোবাইল ব্যাংকিং বলে পরিচিত। টাকা পাঠানোর এ পদ্ধতি তথা মোবাইল ব্যাংকিং এর বেশ কিছু সুবিধা রয়েছে; সেগুলো নিম্নরূপ : মোবাইল ব্যাংকিং সেবার ক্ষেত্রে একজন গ্রাহক দেশের যেকোনো স্থান থেকে মোবাইল ফোনের সাহায্যে আর্থিক লেনদেন করতে পারে। দূরে ও কাছে কাউকে দ্রুত অর্থ প্রেরণ, ক্রীত দ্রব্যের মূল্য পরিশোধ, গৃহীত ঋণ পরিশোধ ইত্যাদি এ ব্যাংকিং সেবার সাহায্যে করা সম্ভব। এ ব্যাংকিং সেবার ক্ষেত্রে গ্রাহককে ব্যক্তিগতভাবে ব্যাংকে উপস্থিত হওয়ার কোনো দরকার নেই; বাড়ি, অফিস কিংবা যে কোনো ব্যবসা প্রতিষ্ঠানে বসেই মোবাইলের মাধ্যমে ব্যাংকিং সুবিধা পাওয়া সম্ভব। এ ব্যাংকিং সেবার মাধ্যমে বিদ্যুৎ বিল পরিশোধ, ট্রেন-বাসের টিকিট কাটা ইত্যাদি দ্রুততার সাথে করা হয় বলে কোনো হয়রানি বা বাড়তি খরচ ছাড়াই কাঙ্ক্ষিত কাজটি যথাসময় করা সম্ভব। তাছাড়া এ ব্যাংকিং সেবার মাধ্যমে এক হিসাব থেকে অন্য হিসাবে অর্থ পাঠানো যায়। এছাড়াও এ ব্যাংকিং সুবিধার একটি বড় দিক হচ্ছে আর্থিক লেনদেনে বাহ্যিক নিরাপত্তা বিধান। আজকাল ব্যাংক থেকে নগদ অর্থ উত্তোলন এবং দূরে বা কাছ কোথাও বহন করা ঝুঁকিপূর্ণ ও অনিরাপদ। এ ব্যাংকিং সুবিধার সাহায্যে অর্থ পাঠানো এবং গ্রহণ উভয়ই নিরাপদ। সুতরাং বলা যায়, মোবাইল ব্যাংকিং পদ্ধতির যথেষ্ট সুবিধা রয়েছে।"
        },
        {
          "label": "ঘ",
          "question": "সাধারণ ব্যাংকিং পদ্ধতি ও দোকানের পদ্ধতির মধ্যে তুলনামূলক আলোচনা করো।",
          "explanation": "সাধারণ ব্যাংকিং পদ্ধতি তথা বাণিজ্যিক ব্যাংকিং পদ্ধতি এবং উদ্দীপকে উল্লিখিত দোকানের পদ্ধতি তথা মোবাইল ব্যাংকিং পদ্ধতি দুটির মধ্যে বিস্তর পার্থক্য রয়েছে। প্রকৃতপক্ষে এ দুটি প্রায় সম্পূর্ণ ভিন্নধর্মী ব্যাংকিং পদ্ধতি। নিচে এ দুটি ব্যাংকিং পদ্ধতির মধ্যে তুলনামূলক আলোচনা করা হলো। বাণিজ্যিক ব্যাংকিং পদ্ধতি হলো একটি চিরাচরিত ও অতি-পরিচিত ব্যাংকিং পদ্ধতি, যেখানে মোবাইল ব্যাংকিং পদ্ধতি হলো একটি আধুনিক ব্যাংকিং পদ্ধতি। সাধারণ ব্যাংকিং পদ্ধতিতে একজন গ্রাহককে ব্যাংকের সাথে আর্থিক লেনদেন করতে হলে বিভিন্ন নিয়ম মেনে ব্যাংকে একটি এ্যাকাউন্ট খুলে ব্যাংকের গ্রাহক হতে হয়। কিন্তু মোবাইল ব্যাংকিং পদ্ধতিতে এরূপ কিছু করার প্রয়োজন পড়ে না। এ পদ্ধতিতে গ্রাহক তার মোবাইল ফোনের নম্বরটিকে একাউন্ট হিসেবে ব্যবহার করে ব্যাংকের সার্ভারের সহায়তায় টাকা-পয়সা লেনদেন করতে পারে। তাছাড়া সাধারণ ব্যাংকিং পদ্ধতিতে ব্যাংকের সাথে আর্থিক লেনদেন করার জন্য স-শরীরে ব্যাংকের কোনো একটি শাখায় উপস্থিত হতে হয়। কিন্তু মোবাইল ব্যাংকিং-এর মাধ্যমে একজন গ্রাহক ব্যাংকে উপস্থিত না হয়েও মোবাইল ফোনের সাহায্যে আর্থিক লেনদেন করতে পারে। সাধারণ ব্যাংকিং পদ্ধতিতে দূরে কাউকে টাকা পয়সা পাঠাতে সময় লাগে; কিন্তু মোবাইল ব্যাংকিং-এর মাধ্যমে দ্রুত ও কম ব্যয়ে টাকা পাঠানো যায়। উদ্দীপকে দেখা যায়, ‘ক' এর বাবা জরুরি প্রয়োজনে মোবাইল ব্যাংকিং এর মাধ্যমে ছেলেকে দ্রুত টাকা পাঠাতে পারলেন। আবার সাধারণ ব্যাংকিং পদ্ধতিতে ব্যাংকের একজন গ্রাহককে তার এ্যাকাউন্টের সর্বশেষ স্থিতি, ঋণ চাওয়া ইত্যাদি ব্যাপারে ব্যাংকে হাজির হতে হয়। কিন্তু মোবাইল ব্যাংকিং পদ্ধতিতে তাকে এ হয়রানির শিকার হতে হয় না। ঘরে বসেই তিনি তার এ্যাকাউন্টের সর্বশেষ স্থিতি জানতে ও ঋণ পেতে পারেন। তুলনামূলক বিচারে তাই বলা যায়, ‘ক’ এর বাবার অনুসৃত ব্যাংকিং পদ্ধতি প্রচলিত সাধারণ ব্যাংকিং পদ্ধতি থেকে উন্নত, সুবিধাজনক ও নিরাপদ।"
        }
      ]
    },
    {
      "number": "11",
      "uddipok": "একটি তিন খাতবিশিষ্ট অর্থনীতির তথ্য নিম্নরূপ : C = 100 + 0.75Y, I = 100, G = 150.",
      "tag": "DRMC 24,RB 17",
      "sub_questions": [
        {
          "label": "ক",
          "question": "NNP এর পূর্ণরূপ লেখ।",
          "explanation": "NNP-এর পূর্ণরূপ হলো Net National Product."
        },
        {
          "label": "খ",
          "question": "সঞ্চয়ের সাথে বিনিয়োগ কীভাবে সম্পর্কিত?",
          "explanation": "সঞ্চয়ের সাথে বিনিয়োগ ধনাত্মকভাবে সম্পর্কিত। আয়ের যে অংশ বর্তমানে ভোগ না করে ভবিষ্যতের জন্য রাখা হয় তাই হলো সঞ্জয়; আর সঞ্চিত অর্থকে মূলধন গঠনের উদ্দেশ্যে উৎপাদন ক্ষেত্রে নিয়োগ করা হলো বিনিয়োগ। সঞ্চয় থেকেই বিনিয়োগের সৃষ্টি; এ জন্য সঞ্চয় ও বিনিয়োগ ঘনিষ্ঠ সম্পর্কে আবদ্ধ। সময়ের ব্যবধানে একসময় সঞ্চয়ই বিনিয়োগে রূপান্তরিত হয়। তাই বর্তমানের সঞ্চয়কে ভবিষ্যতের বিনিয়োগ হিসেবে গণ্য করা হয়। সঞ্চয় থেকে বিনিয়োগের উদ্ভব ঘটে, যার জন্য সঞ্চয় বাড়লে বিনিয়োগ বাড়ে। তবে, সুদের হার বিবেচনায় আনলে সঞ্চয় ও বিনিয়োগের সম্পর্ক হয় বিপরীত।"
        },
        {
          "label": "গ",
          "question": "উদ্দীপকের আলোকে ভারসাম্য জাতীয় আয় নির্ণয় করো।",
          "explanation": "একটি তিন খাতবিশিষ্ট বদ্ধ অর্থনীতিতে যে স্তরে সমাজের মোট ভোগ ব্যয় (C), মোট বিনিয়োগ ব্যয় (I) ও সরকারি ব্যয় (G) এর সমষ্টি জাতীয় আয় (Y)-এর সমান হয় সে স্তরের আয়কেই ভারসাম্য জাতীয় আয় বলে। উদ্দীপকে যে ভোগ, বিনিয়োগ ও সরকারি ব্যয় দেওয়া আছে তার ভিত্তিতে নিচে ভারসাম্য জাতীয় আয় নির্ধারণ করা হলো: ভোগ সমীকরণ C = 100 + 0.75Y বিনিয়োগ সমীকরণ I = I o \\mathrm{I}_{\\mathrm{o}} I o ​ = 100 টাকা এবং সরকারি ব্যয় G = G o \\mathrm{G}_{\\mathrm{o}} G o ​ = 150 টাকা এখন, ভারসাম্য জাতীয় আয় নির্ধারণের সূত্রানুসারে— Y=C+I+G হলে = 100 + 0.75Y + 100+150 [সূত্রে মান বসিয়ে] = 350 + 0.75Y বা Y - 0.75Y = 350 বা 0.25Y = 350 বা, Y = 350 0.25 \\frac{350}{0.25} 0.25 350 ​ বা, Y ‾ \\overline{\\mathrm{Y}} Y = 1400 Y ‾ \\overline{\\mathrm{Y}} Y = 1400 টাকা, যেখানে Y ‾ \\overline{\\mathrm{Y}} Y হলো ভারসাম্য জাতীয় আয় .: উদ্দীপক অনুসারে ভারসাম্য জাতীয় আয় ( Y ‾ \\overline{\\mathrm{Y}} Y ) হলো 1400 টাকা।"
        },
        {
          "label": "ঘ",
          "question": "সরকারি ব্যয় ৫০ টাকা হ্রাস করা হলে ভারসাম্য আয়ের ওপর কী প্রভাব পড়বে? উদ্দীপকের আলোকে আলোচনা করো।",
          "explanation": "একটি তিন খাত বিশিষ্ট বদ্ধ অর্থনীতিতে মোট ভোগ ব্যয় (c), মোট বিনিয়োগ ব্যয় (I) ও সরকারি ব্যয় (G) এর সমষ্টি জাতীয় আয় (Y) এর সমান হলে ভারসাম্য জাতীয় আয় নির্ধারিত হয়। উদ্দীপকে প্রদত্ত তথ্যের ভিত্তিতে ইতোমধ্যে ভারসাম্য জাতীয় আয় নির্ধারণ করা হয়েছে । যেখানে প্রাপ্ত ভারসাম্য জাতীয় আয় হলো 1400 টাকা। এখন, উদ্দীপক অনুযায়ী সরকারি ব্যয় 50 টাকা হ্রাস করলে পরিবর্তিত পরিস্থিতিতে নতুন ভারসাম্য জাতীয় আয় নিম্নরূপভাবে নির্ধারণ করা হলো: Y=C+I+G = 100 + 0.75Y + 100 + 100 [এখানে, G = 150 = 100] = 300 + 0.75Y বা, Y – 0.75Y = 300 বা, 0.25Y = 300 বা, Y= 350 0.25 \\frac{350}{0.25} 0.25 350 ​ বা, Y ‾ 1 \\overline{\\mathrm{Y}}_{1} Y 1 ​ = 1200 Y ‾ 1 \\overline{\\mathrm{Y}}_{1} Y 1 ​ = 1200 টাকা এখন ভারসাম্য জাতীয় আয় হলো Y ‾ 1 \\overline{\\mathrm{Y}}_{1} Y 1 ​ = 1200 টাকা < Y সুতরাং, সরকারি ব্যয় 50 টাকা হ্রাস করলে ভারসাম্য জাতীয় আয় হ্রাস পাবে।"
        }
      ]
    }
  ]
}