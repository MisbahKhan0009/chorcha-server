{
  "title": "যশোর বোর্ড ২০১৬",
  "subtitle": "অর্থনীতি (9)",
  "questions": [
    {
      "number": "1",
      "uddipok": "একটি সম্ভাবনাময় দেশ। সেখানে শিল্প ও সেবাখাতের কিছু কিছু সরকারি পরিচালনা ও নিয়ন্ত্রণ বিদ্যমান। যেমন— প্রতিরক্ষা, প্রশাসন, যোগাযোগ ডাক ও বিদ্যুৎ ইত্যাদি। শিক্ষা ও স্বাস্থ্যখাতে ব্যয়ের একটা বড় অংশ সরকার করে থাকেন। পাশাপাশি, প্রায় সবক্ষেত্রেই ব্যাক্তিগত উদ্যোগকে উৎসাহিত করা হয়।",
      "tag": "JB 16",
      "sub_questions": [
        {
          "label": "ক",
          "question": "অর্থব্যবস্থা কী?",
          "explanation": "যেসব প্রাতিষ্ঠানিক কাঠামো ও অর্থনৈতিক পরিবেশ দ্বারা মানুষের অর্থনৈতিক কার্যাবলি পরিচালিত ও নিয়ন্ত্রিত হয়, তাকে অর্থব্যবস্থা বলে।"
        },
        {
          "label": "খ",
          "question": "একটি মিশ্র অর্থব্যবস্থায় কীভাবে দাম নির্ধারিত হয়?",
          "explanation": "মিশ্র অর্থনীতিতে ধনতন্ত্রের ন্যায় স্বয়ংক্রিয় দামব্যবস্থার দ্বারা দাম নির্ধারণ হয় । মিশ্র অর্থনীতিতে ক্রেতা-বিক্রেতার পারস্পরিক ক্রিয়া প্রতিক্রিয়ার দ্বারা বাজারে দাম নির্ধারিত হয়। অর্থাৎ বাজারে চাহিদা ও যোগান এক্ষেত্রে ভূমিকা রাখে। দ্রব্যের দাম তার চাহিদা ও যোগান দ্বারা নির্ধারিত হলেও দামস্তরের অতিরিক্ত ঊর্ধ্বগতি সরকার নিয়ন্ত্রণ করতে পারে। এছাড়া অত্যাবশ্যকীয় দ্রব্যের দাম সরকারি নিয়ন্ত্রণে রাখা হয়।"
        },
        {
          "label": "গ",
          "question": "“ক' দেশের অর্থব্যবস্থার প্রকৃতি নিরূপণ করো।",
          "explanation": "উদ্দীপকে উল্লিখিত 'ক' দেশে মিশ্র অর্থব্যবস্থার বৈশিষ্ট্যগুলো লক্ষ করা যায়। 'ক' দেশে মিশ্র অর্থব্যবস্থার মতো সম্পদ ও উৎপাদনের উপকরণগুলোর ওপর সরকারি ও ব্যক্তিমালিকানা রয়েছে। তাই প্রতিরক্ষা, প্রশাসনের মতো জনগুরুত্বপূর্ণ সেবা প্রতিষ্ঠান যেমন সরকারি মালিকানায় আছে তেমনি ব্যক্তি মালিকানাতেও শিল্প সেবাখাতসহ অনেক গুরুত্বপূর্ণ খাত আছে। এ ব্যবস্থায় সরকারি উদ্যোগের পাশাপাশি ব্যক্তিগত উদ্যোগ, ব্যবসা-বাণিজ্য, পেশা নির্বাচন ইত্যাদির স্বাধীনতা স্বীকৃত। বিশেষ করে অভ্যন্তরীণ ব্যবসা-বাণিজ্য, ক্ষুদ্র ও মাঝারিসহ অন্যান্য কিছু শিল্প-কারখানা ব্যক্তিগত উদ্যোগের ওপর ছেড়ে দেওয়া হয়। তবে ব্যক্তিগত বিনিয়োগ বিশেষ করে একচেটিয়া ব্যবসায়ের ওপর সরকারি বিধিনিষেধও নিয়ন্ত্রণে থাকে। ‘ক’ দেশে মিশ্র অর্থনীতির মতো সরকারি উদ্যোগের পাশাপাশি ব্যক্তিগত উদ্যোগও উপস্থিত। তাই সেখানে স্বাস্থ্যখাতে সরকারি হাসপাতালের পাশাপাশি ব্যক্তিগত উদ্যোগে প্রতিষ্ঠিত বেসরকারি শিক্ষাপ্রতিষ্ঠান ও হাসপাতালের অস্তিত্বও দেখা যায়।"
        },
        {
          "label": "ঘ",
          "question": "‘ক’ দেশে বিদ্যমান অর্থব্যবস্থা জনকল্যাণে যথেষ্ট ভূমিকা রাখছে বলে তুমি কি মনে করো? ব্যাখ্যা করো।",
          "explanation": "‘ক’ দেশে বিদ্যমান অর্থব্যবস্থা জনকল্যাণে যথেষ্ট ভূমিকা রাখছে বলে আমি মনে করি। মিশ্র অর্থব্যবস্থায় অধিকাংশ সম্পদ ব্যক্তি মালিকানায় থাকলেও গুরুত্বপূর্ণ প্রতিরক্ষা, ভারী শিল্প, কিছু ব্যাংক ও বিমা প্রতিষ্ঠান সরকারি মালিকানা ও নিয়ন্ত্রণে থাকে। এ অর্থনীতিতে উৎপাদনের ক্ষেত্রে ব্যক্তিগত ও সরকারি উভয় উদ্যোগেই উৎপাদন কার্য পরিচালিত হয়। মিশ্র অর্থব্যবস্থায় সরকারি ও বেসরকারি উভয় খাতের সম্মিলিত উদ্যোগের দ্বারা পরিচালিত অর্থনৈতিক কাজকর্ম যথেষ্ঠ দক্ষ ও ফলপ্রসূ হয়। ফলে এখানে জনকল্যাণ নিশ্চিত হয়। মিশ্র অর্থব্যবস্থায় সরকারি ও বেসরকারি খাতের যৌথ প্রয়াসে একটি দেশে অর্থনৈতিক উন্নয়নের গতি ত্বরান্বিত হয়ে থাকে। আবার এ অর্থনীতিতে সরকার শ্রমিকদের জন্য ন্যূনতম মজুরির হার নির্ধারণ করে দেয়। বেসরকারি ও সরকারি খাতে শ্রমিকদের যোগ্যতা অনুযায়ী সর্বোচ্চ মজুরি হার ভিন্ন হয়। তাই অর্থনীতিতে শ্রমিক শোষণের মাত্রা কম। মিশ্র অর্থব্যস্থায় ভোক্তা ও উৎপাদকের স্বাধীনতা বজায় থাকে। ভোক্তারা প্রয়োজনানুযায়ী, বাজার থেকে দ্রব্য ও সেবা ক্রয় করতে পারে; আবার উৎপাদকরাও ভোক্তাদের চাহিদার দিকে লক্ষ রেখে স্বাধীনভাবে দ্রব্য উৎপাদনে নিয়োজিত হতে পারে । মিশ্র অর্থব্যবস্থার উল্লিখিত সুবিধাগুলোর জন্য জনকল্যাণে যথেষ্ট ভূমিকা রাখছে বলে আমার মনে হয় ।"
        }
      ]
    },
    {
      "number": "2",
      "uddipok": "নিচের উদ্দীপকটি লক্ষ কর এবং প্রশ্নগুলোর উত্তর দাও: দ্রব্যের দাম (টাকা) চাহিদার পরিমাণ (একক) যোগানের পরিমাণ (একক) ৮ ৩০০ ৭০০ ৫ ৫০০ ৫০০ ৩ ৮০০ ৩০০",
      "tag": "JB 16",
      "sub_questions": [
        {
          "label": "ক",
          "question": "চাহিদা বিধি কী?",
          "explanation": "কোনো দ্রব্যের বাজার দামের সাথে তার চাহিদার পরিমাণের সম্পর্ক যে বিধির সাহায্যে ব্যাখ্যা করা হয় তাকে চাহিদা বিধি (Law of Demand) বলে ।"
        },
        {
          "label": "খ",
          "question": "দাম অপরিবর্তিত অবস্থায় ভোক্তার আয় বাড়লে চাহিদা বিধির ওপর কী প্রভাব পড়বে?",
          "explanation": "দাম অপরিবর্তিত অবস্থায় ভোক্তার আয় বাড়লে চাহিদা বিধি কার্যকর হবে না। চাহিদা বিধি অনুসারে অন্যান্য বিষয় অপরিবর্তিত (ভোক্তার আয়, ভোক্তার রুচি, সম্পর্কিত দ্রব্যের দাম, বাজারে ক্রেতার সংখ্যা) থাকা অবস্থায় দ্রব্যের দাম বাড়লে তার চাহিদা কমে এবং দাম কমলে চাহিদা বাড়ে। তাই দাম স্থির থাকা অবস্থায় চাহিদাও অপরিবর্তিত থাকার কথা। কিন্তু দাম স্থির থাকা অবস্থায় ভোক্তার আয় বাড়লে তার ক্রয় ক্ষমতা বাড়ার দরুন সে বেশি ক্রয় করবে। সেক্ষেত্রে দাম স্থির থাকা সত্ত্বেও ভোক্তার কাছে দ্রব্যের চাহিদা বাড়বে।"
        },
        {
          "label": "গ",
          "question": "সূচির আলোকে ভারসাম্য দাম ও পরিমাণ চিত্রে দেখাও ।",
          "explanation": "উদ্দীপকে প্রদত্ত সূচির আলোকে ভারসাম্য দাম ও পরিমাণ নিচের চিত্রে দেখানো হলো- চিত্রে OX অক্ষে চাহিদা ও যোগানের পরিমাণ ও OY অক্ষে দ্রব্যের দাম নির্দেশ করা হয়েছে। সূচিতে প্রদত্ত মানের ভিত্তিতে চাহিদা রেখা (DD) ও যোগান রেখা (SS) অঙ্কন করা হলো। প্রথম অবস্থায় দ্রব্যের দাম ৮ টাকা হলে চাহিদা ও যোগানের পরিমাণ হয় যথাক্রমে ৩০০ একক ও ৭০০ একক। এক্ষেত্রে চাহিদার পরিমাণের চেয়ে যোগানের পরিমাণ বেশি। আবার দাম যখন ৩ টাকা তখন দ্রব্যের চাহিদা ও যোগান হয় যথাক্রমে ৮০০ একক ও ৩০০ একক। এক্ষেত্রে যোগানের পরিমাণের চেয়ে চাহিদার পরিমাণ বেশি। কিন্তু দাম ৫ টাকা হলে দ্রব্যের চাহিদা ও যোগান উভয়ই ৫০০ একক অর্থাৎ সমান। তাই এ অবস্থায় দ্রব্যের দাম কমবেও না, বাড়বেও না; তা স্থিতিশীল হবে। চিত্রানুযায়ী, E, বিন্দু ভারসাম্য অবস্থা নির্দেশ করে। কেননা Eo বিন্দুতে চাহিদা ও যোগান রেখা একে অপরকে ছেদ করেছে। এ ছেদ বিন্দুতে চাহিদার পরিমাণ ও যোগানের পরিমাণ পরস্পর সমান। ফলে ভারসাম্য দাম ৫ টাকা এবং ভারসাম্য পরিমাণ ৫০০ একক। এভাবে ভারসাম্য দাম ও পরিমাণ নির্ধারিত হয়।"
        },
        {
          "label": "ঘ",
          "question": "উদ্দীপকে যোগান অপরিবর্তিত অবস্থায় প্রতিটি দামের ক্ষেত্রে চাহিদার পরিমাণ ১০০ একক করে বাড়লে ভারসাম্য অবস্থার কী পরিবর্তন ঘটবে? ব্যাখ্যা করো।",
          "explanation": "উদ্দীপকে যোগান অপরিবর্তিত অবস্থায় প্রতিটি দামের ক্ষেত্রে চাহিদার পরিমাণ ১০০ একক করে বাড়লে ভারসাম্য অবস্থার যে পরিবর্তন ঘটবে নিচে তা ব্যাখ্যা করা হলো- যোগান অপরিবর্তিত অবস্থায় প্রতিটি দামের ক্ষেত্রে চাহিদার পরিমাণ ১০০ একক করে বাড়লে প্রদত্ত সূচিটি হয়— দ্রব্যের দাম (টাকা) চাহিদার পরিমাণ (একক) যোগানের পরিমাণ (একক) ৮ ৪০০ ৭০০ ৫ ৬০০ ৫০০ ৩ ৯০০ ৩০০ প্রদত্ত সূচির আলোকে ভারসাম্য অবস্থার পরিবর্তন নিচের চিত্রের মাধ্যমে দেখানো হলো— চিত্রে ভূমি অক্ষে (OX) দ্রব্যের চাহিদা ও যোগানের পরিমাণ ও লম্ব অক্ষে (OY) দ্রব্যের দাম দেখানো হয়েছে। SS ও DD যথাক্রমে প্রাথমিক যোগান ও চাহিদা রেখা এবং ভারসাম্য বিন্দু হলো E। যোগান অপরিবর্তিত অবস্থায় চাহিদা বৃদ্ধি পেলে চাহিদা রেখা হয় D 1 D 1 \\mathrm{D}_{1} \\mathrm{D}_{1} D 1 ​ D 1 ​ এবং ভারসাম্য অবস্থা পরিবর্তিত হয়ে E 1 \\mathrm{E}_{1} E 1 ​ হয়। এভাবে যোগান অপরিবর্তিত অবস্থায় চাহিদার পরিবর্তনে ভারসাম্য দাম ও পরিমাণের পরিবর্তন ঘটে। অর্থাৎ যোগানের পরিবর্তন না হলে, প্রতিটি দামের ক্ষেত্রে চাহিদার পরিমাণ বৃদ্ধি পেলে চাহিদা রেখা ডানদিকে স্থানান্তরিত হয় এবং ভারসাম্য দাম ও পরিমাণ উভয়ই পরিবর্তিত হয়। উপর্যুক্ত আলোচনার প্রেক্ষিতে বলা যায়, যোগান অপরিবর্তিত অবস্থায় চাহিদার পরিমাণ বৃদ্ধি পেলে ভারসাম্য দাম ও পরিমাণের পরিবর্তন ঘটে।"
        }
      ]
    },
    {
      "number": "3",
      "uddipok": "নিচের সূচিটি লক্ষ কর এবং প্রশ্নগুলোর উত্তর দাও: উৎপাদন (Q) (একক) মোট ব্যয় (TC) (টাকা) ১ ৫ ২ ৮ ৩ ৯ ৪ ১২ ৫ ২০",
      "tag": "JB 16",
      "sub_questions": [
        {
          "label": "ক",
          "question": "পরিবর্তনীয় ব্যয় কী?",
          "explanation": "ফার্মের উৎপাদনের পরিমাণ পরিবর্তনের সাথে যেসব ব্যয় পরিবর্তিত হয় তাকে পরিবর্তনীয় ব্যয় (Variable Cost) বলে। যেমন— কাঁচামাল, শ্রমিকের মজুরি, বিদ্যুৎ বিল, জ্বালানি বাবদ খরচ, পরিবহন ইত্যাদি।"
        },
        {
          "label": "খ",
          "question": "দীর্ঘকালে কোন ধরনের ব্যয় বিরাজমান ব্যাখ্যা করো।",
          "explanation": "দীর্ঘকালে উৎপাদন ক্ষেত্রে পরিবর্তনীয় ব্যয় (Variable Cost ) বিরাজমান । দীর্ঘকাল বলতে এমন সময়কে বোঝায়, যে সময়ে উৎপাদনের সব উপকরণ পরিবর্তনীয় হয়ে পড়ে। স্বল্পকালে ফার্মের যেসব ব্যয় (যেমন— কারখানা ঘরভাড়া, বিমা প্রিমিয়াম, কাঁচামাল ক্রয়-বিক্রয়, বিদ্যুৎ বিল প্রভৃতি) স্থির থাকে দীর্ঘকালে তা পরিবর্তনীয় হয়ে ওঠে। ফলে দীর্ঘকালে কোনো স্থির উপকরণ থাকে না; স্থির খরচের অস্তিত্বও দীর্ঘকালে নেই । তাই বলা যায়, দীর্ঘকালে সব উপকরণ পরিবর্তনীয়।"
        },
        {
          "label": "গ",
          "question": "প্রদত্ত সূচি থেকে প্রান্তিক ব্যয় (MC) রেখা অংকন করো ।",
          "explanation": "উদ্দীপকের প্রদত্ত সূচি হতে প্রান্তিক ব্যয় (Marginal Cost ) সূচি তৈরি করে তার ভিত্তিতে প্রান্তিক ব্যয় রেখা অঙ্কন করা হলো- কোনো দ্রব্যের এক একক অতিরিক্ত উৎপাদনে মোট ব্যয়ের যে পরিবর্তন ঘটে, তাকে প্রান্তিক ব্যয় (MC) বলে। প্রান্তিক ব্যয় (MC) =  মোট ব্যয়ের পরিবর্তন  ( Δ T C )  উৎপাদনের পরিমাণের পরিবর্তন  ( Δ Q ) \\frac{\\text { মোট ব্যয়ের পরিবর্তন }(\\Delta \\mathrm{TC})}{\\text { উৎপাদনের পরিমাণের পরিবর্তন }(\\Delta \\mathrm{Q})}   উৎপাদনের   পরিমাণের   পরিবর্তন   ( Δ Q )   মোট   ব্যয়ের   পরিবর্তন   ( Δ TC ) ​ উৎপাদনের পরিমাণ (Q)(একক) প্রান্তিক ব্যয় (MC) (টাকা) ১ ৫ ২ ৩ ৩ ১ ৪ ৩ ৫ ৮ রেখাচিত্রে ভূমি অক্ষে উৎপাদনের পরিমাণ (Q) এবং লম্ব অক্ষে প্রান্তিক ব্যয় (MC) পরিমাপ করা হয়েছে। উৎপাদনের পরিমাণ ১, ২, ৩, ৪ ও ৫ একক হলে প্রান্তিক ব্যয় হয় যথাক্রমে ৫ টাকা (a বিন্দু), ৩ টাকা (বিন্দু b). ১ টাকা (বিন্দু c), ৩ টাকা (বিন্দু d) এবং ৮ টাকা (বিন্দু e)। এখন উৎপাদনের পরিমাণ ও প্রান্তিক ব্যয়সূচক বিন্দুগুলো যুক্ত করলে MC রেখাটি পাওয়া যায়। এটিই হলো প্রদত্ত সূচির ভিত্তিতে অঙ্কিত MC রেখা।"
        },
        {
          "label": "ঘ",
          "question": "উৎপাদনের সকল স্তরে কী গড় ব্যয় (AC) ও প্রান্তিক ব্যয় (MC) সমান থাকে?",
          "explanation": "উৎপাদনের সব স্তরে গড় ব্যয় (Average Cost) ও প্রান্তিক ব্যয় (Marginal Cost) সমান থাকে না। উদ্দীপকের প্রদত্ত সূচির আলোকে নিচে তা যুক্তিসহ বিশ্লেষণ করা হলো- কোনো দ্রব্যের প্রতি একক উৎপাদন করতে যে ব্যয় হয় তাকে গড় ব্যয় বলে । গড় ব্যয় ( A C ) =  মোট ব্যয়  ( T C )  মোট উৎপাদন  ( Q ) (\\mathrm{AC})=\\frac{\\text { মোট ব্যয় }(\\mathrm{TC})}{\\text { মোট উৎপাদন }(\\mathrm{Q})} ( AC ) =   মোট   উৎপাদন   ( Q )   মোট   ব্যয়   ( TC ) ​ । অপরদিকে, কোনো দ্রব্যের এক একক অতিরিক্ত উৎপাদনে মোট ব্যয়ের যে পরিবর্তন ঘটে, তাকে প্রান্তিক ব্যয় (MC) বলে। প্রান্তিক ব্যয় (MC) =  মোট ব্যয়ের পরিবর্তন  ( Δ T C )  উৎপাদনের পরিমাণের পরিবর্তন  ( Δ Q ) \\frac{\\text { মোট ব্যয়ের পরিবর্তন }(\\Delta \\mathrm{TC})}{\\text { উৎপাদনের পরিমাণের পরিবর্তন }(\\Delta \\mathrm{Q})}   উৎপাদনের   পরিমাণের   পরিবর্তন   ( Δ Q )   মোট   ব্যয়ের   পরিবর্তন   ( Δ TC ) ​ ব্যয় সূচি উৎপাদনের পরিমাণ Q (একক) মোট ব্যয় TC (টাকা) প্রান্তিক ব্যয় MC (টাকা) গড় ব্যয় AC (টাকা) ১ ৫ ৫ ৫ ২ ৮ ৩ ৪ ৩ ৯ ১ ৩ ৪ ১২ ৩ ৩ ৫ ২০ ৮ ৪ এখন তৈরিকৃত ব্যয় সূচিটি পর্যালোচনা করে নিম্নোক্ত মন্তব্যগুলো করা যায় : ১. উৎপাদনের প্রাথমিক পর্যায়ে AC যখন কমতে থাকে তখন MC ও কমে এবং MC < AC হয়। সূচিতে উৎপাদন ৩ একক হওয়া পর্যন্ত এ অবস্থা দেখা যায় । ২. উৎপাদনের এক পর্যায়ে যখন AC সর্বনিম্ন হয়; তখন MC = AC হয় এবং উভয়ই স্থির থাকে। সূচিতে উৎপাদন ৪র্থ একক হলে এমন অবস্থা দেখা যায় । ৩. উৎপাদন একটি নির্দিষ্ট পর্যায় অতিক্রম করলে যখন AC বাড়ে তখন MC ও বাড়ে এবং MC > AC হয়। সূচিতে ৫ একক উৎপাদন স্তরে এমন অবস্থা দেখা যায়। সুতরাং তৈরিকৃত ব্যয় সূচিটি পর্যালোচনা করে বলা যায়, উৎপাদনের কেবল একটি স্তরেই MC = AC হয়। অন্যত্র MC < AC অথবা MC > AC হয়।"
        }
      ]
    },
    {
      "number": "4",
      "uddipok": "",
      "tag": "JB 16",
      "sub_questions": [
        {
          "label": "ক",
          "question": "বাজার বলতে কী বোঝ ?",
          "explanation": "অর্থনীতিতে বাজার হচ্ছে এক বা একাধিক পণ্য, যা ক্রেতা- বিক্রেতার মধ্যে প্রত্যক্ষ বা পরোক্ষ প্রতিযোগিতার মাধ্যমে একটি নির্ধারিত দামে ক্রয়-বিক্রয় করা হয়।"
        },
        {
          "label": "খ",
          "question": "পূর্ণ প্রতিযোগিতামূলক বাজার AR = MR হয় কেন ?",
          "explanation": "পূর্ণ প্রতিযোগিতামূলক বাজারে (Perfect Competition Market) অসংখ্য ক্রেতা ও বিক্রেতা একটি সমজাতীয় পণ্য (Homogenous goods) একটি নির্দিষ্ট দামে অবাধে ক্রয়-বিক্রয় করতে পারে। ফলে কোনো একজন ক্রেতার পক্ষে পণ্যের বাজার চাহিদা রেখার স্থান পরিবর্তন করা সম্ভব নয়। আবার একজন বিক্রেতা পণ্যের মোট যোগানের একটি নগণ্য অংশ উৎপাদন করে। ফলে তার পক্ষে পণ্যের বাজার যোগান রেখা প্রভাবিত করা সম্ভব নয়। দ্রব্যমূল্য বাজার চাহিদা ও বাজার যোগান রেখা দ্বারা নির্ধারিত হয়। কোনো ক্রেতা বা বিক্রেতার পক্ষে এই মূল্য পরিবর্তন করা সম্ভব নয়। এই কারণে পূর্ণ প্রতিযোগিতামূলক বাজারে পণ্যের গড় আয় (AR) এবং প্রান্তিক আয় পরস্পর (MR) সমান হয় ।"
        },
        {
          "label": "গ",
          "question": "প্রদত্ত চিত্র থেকে ফার্মের মোট খরচ বের করো।",
          "explanation": "উদ্দীপকের চিত্রটি দ্বারা পূর্ণ প্রতিযোগিতামূলক বাজারে স্বল্পকালে কোনো ফার্মের স্বাভাবিক মুনাফা অর্জন বিষয়টি প্রদর্শিত হয়। প্রদত্ত চিত্র থেকে ফার্মের মোট খরচ নিচে বের করা হলো- পূর্ণ প্রতিযোগিতামূলক বাজারে ফার্মের ভারসাম্য অর্জনের ক্ষেত্রে দুটি শর্ত পালিত হয় । যথা— ১. প্রথম বা প্রয়োজনীয় শর্ত: ভারসাম্য বিন্দুতে প্রান্তিক আয় ও প্রান্তিক ব্যয় সমান । অর্থাৎ MR = MC হবে। ২. দ্বিতীয় বা পর্যাপ্ত শর্ত: ভারসাম্য বিন্দুতে প্রান্তিক ব্যয় রেখা প্রান্তিক আয় রেখাকে নিচের দিক থেকে ছেদ করে উপরের দিকে উঠে যাবে। অর্থাৎ MC রেখার ঢাল > MR রেখার ঢাল হবে । উদ্দীপকের চিত্রে E বিন্দুতে ভারসাম্য অর্জনের শর্ত দুটি পালিত হয়েছে। E বিন্দু হলো ভারসাম্য বিন্দু। এখানে OP ভারসাম্য দাম এবং OQ ভারসাম্য পরিমাণ নির্ধারিত হয়েছে এবং P মুনাফা অর্জিত হয়। = AC হওয়ায় স্বাভাবিক চিত্রে, মোট আয় (IR) = দাম × উৎপাদনের পরিমাণ মোট ব্যয় (TC) = OP × OQ = OPEQ = গড় ব্যয় × উৎপাদনের পরিমাণ = QE × OQ = OPEQ সুতরাং, মুনাফা ( π \\pi π ) = TR – TC প্রদত্ত চিত্রে ফার্মের খরচ হচ্ছে OPEQ = OPEQ – OPEQ = 0 ∴ π = 0 \\therefore \\pi=0 ∴ π = 0 স্বাভাবিক মুনাফা দেখানো হয়েছে, যেখানে মোট প্রদত্ত চিত্রে ফার্মের স্বাভাবিক মুনাফা দেখানো হয়েছে, যেখানে মোট খরচ হচ্ছে OPEQ।"
        },
        {
          "label": "ঘ",
          "question": "ফার্মটি যদি অস্বাভাবিক মুনাফা অর্জন করে তবে প্রদর্শিত চিত্রে ভারসাম্য বিন্দুর কী পরিবর্তন আসবে? বিশ্লেষণ করো।",
          "explanation": "উদ্দীপক অনুসারে ফার্মের ভারসাম্য অবস্থার পরিবর্তন কল্পনা করা যেতে পারে অর্থাৎ ভারসাম্য বিন্দু E উপরের দিকে স্থানান্তরিত হবে এবং নতুন ভারসাম্য অবস্থার সৃষ্টি হবে। স্বল্পকালে যদি ফার্ম তার উৎপাদন দক্ষতা বৃদ্ধির মাধ্যমে গড় খরচ (AC) কমিয়ে রাখতে পারে এবং তা যদি গড় আয়ের (AR) চেয়ে কম হয়। তবে ফার্ম অস্বাভাবিক মুনাফা অর্জন করবে। অতএব বলা যায়, ফার্মটি যদি অস্বাভাবিক মুনাফা অর্জন করে তবে প্রদর্শিত চিত্রে নতুন ভারসাম্য বিন্দু E পাওয়া যাবে। চিত্রে নতুন ভারসাম্য বিন্দু E 0 \\mathrm{E}_{0} E 0 ​ . এ ভারসাম্য অর্জনের শর্ত দুটি পালিত হয়েছে। ১. MC = MR হতে হবে। ২. ভারসাম্য বিন্দুতে MC রেখা MR রেখাকে নিচের দিক থেকে ছেদ করে উপরে উঠবে। ফার্মের উৎপাদন দক্ষতা বৃদ্ধির কারণে ব্যয় কমলে ফার্মের SMC ও SAC রেখা একটু নিচে নেমে আসতে পারে। ধরা যাক, এ অবস্থায় ফার্মের পরিবর্তিত গড় ও প্রান্তিক ব্যয় রেখা হলো যথাক্রমে S A C 1 \\mathrm{SAC}_{1} SAC 1 ​ ও S M C 1 \\mathrm{SMC}_{1} SMC 1 ​ , যা নতুন চিত্রে দেখানো হয়েছে। মোট আয় (TR) = গড় আয় (AR) × উৎপাদনের পরিমাণ (Q) = P 0 O × Q 0 O = P 0 E 0 Q 0 O \\begin{array}{l}=\\mathrm{P}_{0} \\mathrm{O} \\times \\mathrm{Q}_{0} \\mathrm{O} \\\\ =\\mathrm{P}_{0} \\mathrm{E}_{0} \\mathrm{Q}_{0} \\mathrm{O} \\end{array} = P 0 ​ O × Q 0 ​ O = P 0 ​ E 0 ​ Q 0 ​ O ​ ক্ষেত্রের সমান । মোট ব্যয় (TC) = গড় ব্যয় (AC) × উৎপাদনের পরিমাণ(Q) = R Q 0 × Q 0 O =\\mathrm{RQ}_{0} \\times \\mathrm{Q}_{0} \\mathrm{O} = RQ 0 ​ × Q 0 ​ O = P 0 E 0 Q 0 O =\\mathrm{P}_{0} \\mathrm{E}_{0} \\mathrm{Q}_{0} \\mathrm{O} = P 0 ​ E 0 ​ Q 0 ​ O ক্ষেত্রের সমান । সুতরাং, মুনাফা (গ) = মোট আয় (TR) – মোট ব্যয় (TC) = P 0 E 0 Q 0 O − P 1 R Q 0 O =\\mathrm{P}_{0} \\mathrm{E}_{0} \\mathrm{Q}_{0} \\mathrm{O}-\\mathrm{P}_{1} R \\mathrm{Q}_{0} \\mathrm{O} = P 0 ​ E 0 ​ Q 0 ​ O − P 1 ​ R Q 0 ​ O = P 0 E 0 R P 1 =P_{0} E_{0} R P_{1} = P 0 ​ E 0 ​ R P 1 ​ ক্ষেত্রের সমান অতএব বলা যায়, ফার্মটি যদি অস্বাভাবিক মুনাফা অর্জন করে তবে প্রদর্শিত চিত্রে নতুন ভারসাম্য বিন্দু E 0 \\mathrm{E}_{0} E 0 ​ , পাওয়া যাবে।"
        }
      ]
    },
    {
      "number": "5",
      "uddipok": "রোকেয়া একটি গার্মেন্টস ফ্যাক্টরিতে কাজ করে। এ কাজে কোনো অভিজ্ঞতা না থাকায় তার মাসিক বেতন মাত্র ২৫০০ টাকা। বিকল্প কর্মসংস্থানের সুযোগ নেই বিধায় বাধ্য হয়ে সে এ কাজ করছে। তাছাড়া এখানে কাজের অনুকূলে পরিবেশ নেই বলে শ্রমিকদের দক্ষতাও কম। অথচ দেশের অর্থনৈতিক উন্নয়নের জন্য গার্মেন্টস একটি গুরুত্বপূর্ণ খাত। তাই এ খাতের উন্নয়নের জন্য মজুরি বৃদ্ধি, চাকরির শর্ত উন্নয়ন, শ্রমিকদের শিক্ষা ও প্রশিক্ষণ দান এবং স্বাস্থ্যসম্মত কর্মপরিবেশ নিশ্চিত করা অতীব জরুরি ।",
      "tag": "JB 16",
      "sub_questions": [
        {
          "label": "ক",
          "question": "শ্রমের যোগান কী?",
          "explanation": "বিভিন্ন মজুরি হারে একটি নির্দিষ্ট ধরনের যে সংখ্যক শ্রমিক কাজ করতে ইচ্ছুক থাকে তাকে শ্রমের যোগান বলে।"
        },
        {
          "label": "খ",
          "question": "শ্রমের যোগান রেখা কখন পশ্চাৎমুখী হয়? ব্যাখ্যা করো।",
          "explanation": "একটি নির্দিষ্ট ন্যূনতম মজুরি স্তরের নিচে শ্রমিক কাজ করতে ইচ্ছুক হয় না। এ ন্যূনতম স্তরের চেয়ে মজুরি বাড়লে শ্রমের যোগান বাড়ে। এক্ষেত্রে শ্রমের যোগান রেখা বামদিক থেকে ডানদিকে ঊর্ধ্বগামী হয়। মজুরি বেড়ে একটি নির্দিষ্ট স্তরে উন্নীত হয়ে তারপর আরও বাড়লে শ্রমের যোগান আর না বেড়ে বরং হ্রাস পায়। শ্রমিকরা অতিরিক্ত কাজের পরিবর্তে অবসর পছন্দ করায় এমনটি হয়। এ পর্যায়ে শ্রমের যোগান রেখা পেছনের দিকে বেঁকে যায় অর্থাৎ পশ্চাৎমুখী হয়।"
        },
        {
          "label": "গ",
          "question": "গার্মেন্টসের কাজে রোকেয়ার অনাগ্রহের কারণ উদ্দীপকের আলোকে নিরূপণ করো ।",
          "explanation": "গার্মেন্টসের কাজে রোকেয়ার অনাগ্রহের কারণ হচ্ছে স্বল্প মজুরি এবং কাজের প্রতিকূল পরিবেশ। যেসব শিল্পে শ্রমিকদের মজুরি অত্যন্ত কম তার মধ্যে গার্মেন্টস শিল্প অন্যতম। রোকেয়ার মাসিক বেতন মাত্র ২,৫০০ টাকা। মুদ্রাস্ফীতির এ সময়ে সামান্য এ টাকা দিয়ে সে ন্যূনতম গ্রাসাচ্ছাদনের ব্যবস্থাই করতে পারে না; সুন্দরভাবে জীবনযাপন তো দূরের কথা। আর্থিক অনটনে জড়জড়িত রোকেয়ার তাই কাজে আগ্রহ নেই। তাছাড়া, উৎপাদনক্ষেত্রে অভিজ্ঞ ও প্রশিক্ষণপ্রাপ্ত শ্রমিকের প্রয়োজন পড়ে। রোকেয়া হলো অশিক্ষিত ও অনভিজ্ঞ; কোনো কাজের জন্য তার প্রশিক্ষণ নেই। এ অবস্থায় তারপক্ষে বেশি বেতনে অন্য কোথাও কাজ সংগ্রহ করা সম্ভব নয়। এতদসত্ত্বেও সে অন্যত্র কাজ খোঁজে। ফলে ফ্যাক্টরিতে যে নিষ্ঠা ও আগ্রহ নিয়ে তার কাজ করা উচিত ছিল তা তার নেই। রোকেয়া যে গার্মেন্ট ফ্যাক্টরিতে কাজ করে সেখানে দেশের অন্যান্য ফ্যাক্টরির মতো কাজের অনুকূল পরিবেশ নেই। তাকে আলো- বাতাসহীন ও অস্বাস্থ্যকর এক বিরাট ঘরে একসঙ্গে গাদাগাদি হয়ে কাজ করতে হয়। সেখানে ভালোভাবে চলাফেরাও করা যায় না। দিনের পর দিন এ রকম পরিবেশে কাজ করতে করতে সে হাঁফিয়ে উঠেছে। এজন্য সে কাজের প্রতি উদাসীন ও কর্মবিমুখ হয়ে পড়েছে। সুতরাং বলা যায়, উপরোল্লিখিত বিভিন্ন কারণের জন্য গার্মেন্টেস এর কাজে রোকেয়ার অনাগ্রহ রয়েছে।"
        },
        {
          "label": "ঘ",
          "question": "বাংলাদেশের গার্মেন্টস শ্রমিকদের দক্ষতা কীভাবে বৃদ্ধি করা যায়? উদ্দীপকের আলোকে বিশ্লেষণ করো।",
          "explanation": "মজুরি, চাকরি, শর্তাবলি উন্নয়ন, শ্রমিকদের শিল্পগত শিক্ষা ও প্রশিক্ষণ ব্যবস্থা এবং স্বাস্থ্যসম্মত পরিবেশ নিশ্চিতকরণের মাধ্যমেই বাংলাদেশের গার্মেন্টস শ্রমিকদের দক্ষতা বৃদ্ধি করা যায়। শ্রমিক কাজের উপযুক্ত মজুরি পেলে কাজের প্রতি আগ্রহী হয়ে উঠে; যার ফলে তার উৎপাদনশীলতা বাড়ে। তাই বাংলাদেশে গার্মেন্টস শিল্পে কম মজুরিতে কর্মরত শ্রমিকদের মজুরি বাড়াতে হবে। তাদেরকে এমন মজুরি দিতে হবে যা দিয়ে সম্মানজনক জীবনযাপন করা যায়। উপযুক্ত মজুরি পেলে শ্রমিকরা কাজের প্রতি আগ্রহী হয়ে উঠলে তাদের কর্মদক্ষতা বাড়বে। আবার, গার্মেন্টস শ্রমিকদেরকে দক্ষ শ্রমিক হিসেবে গড়ে তুলতে হলে কাজের শর্তাদি তাদের জীবনযাপনের অনুকূল করতে হবে। কাজের সময়সীমা হ্রাস, সবেতন ছুটি, লভ্যাংশ দান, অবসর ভাতা ও দুর্ঘটনার জন্য ক্ষতিপূরণ ইত্যাদি মাধ্যমে কাজের শর্তাবলি উন্নত করতে হবে। এমনটি করলে তারা অধিক উৎপাদনে উৎসাহী হবে ও তাদের দক্ষতা বাড়বে। কোনো শিল্পে দক্ষতার সাথে কাজ করতে হলে ঐ শিল্পের শিল্পগত শিক্ষা ও প্রশিক্ষণ গ্রহণ অত্যন্ত জরুরি। তাই এদেশে গার্মেন্টস শিল্পে কার্যরত অদক্ষ শ্রমিকদের জন্য এ শিল্পের শিল্পগত শিক্ষা ও প্রশিক্ষণের ব্যবস্থা করতে হবে। এ কাজে এ শিল্পের উদ্যোক্তাদের সম্মিলিত প্রচেষ্টা ও কার্যকর পদক্ষেপ গ্রহণ প্রয়োজন । তাছাড়া, শ্রমিকের দক্ষতা বাড়াতে হলে ফ্যাক্টরির ভেতর ও বাইরের পরিবেশ স্বাস্থ্যসম্মত ও অধিক্ষণ কাজ করার উপযোগী করতে হবে। এজন্য ফ্যাক্টরির ভেতরে প্রচুর আলো বাতাস প্রবেশের ব্যবস্থা করতে হবে। কাজের জায়গা প্রসারিত ও স্বাচ্ছন্দ্যে কাজ করার উপযোগী করতে হবে। ফ্যাক্টরির ভেতর ও বাইরে যাতে ঘিঞ্জি পরিবেশে বিরাজ না করে সেজন্য নালা-নর্দমা ঘনঘন পরিষ্কার করতে হবে। উপরোল্লিখিত ব্যবস্থাগুলো গ্রহণ করলে এদেশের গার্মেন্টস শিল্পের শ্রমিকদের দক্ষতা বৃদ্ধি পাবে ।"
        }
      ]
    },
    {
      "number": "6",
      "uddipok": "মি. রায়হান 'মুন এ্যাপারেলস' নামক একটি নিটওয়্যার রপ্তানিকারক প্রতিষ্ঠানের মালিক। তাঁর দীর্ঘদিনের সঞ্চিত ২০ কোটি টাকা দিয়ে তিনি একটি চারতলা বাড়ি ও ৭০০টি অত্যাধুনিক সেলাই মেশিন কিনেন। এছাড়াও তাঁর ৫ কোটি টাকার সঞ্চয়পত্র রয়েছে। ব্যাংক থেকে তিনি ৮ কোটি টাকা ঋণ গ্রহণ করেন এবং তা দিয়ে ৫ কোটি টাকার কাপড়, ১ কোটি টাকার সুতো, ১ কোটি টাকার বোতাম ক্রয় করলেন। আর শ্রমিকদের বেতন বাবদ খরচ করলেন ১ কোটি টাকা। তার নতুনভাবে কোনো ঋণ পাবার সুযোগ নেই। তিনি মনে করেন, মূলধনের পরিমাণ বাড়াতে পারলে উৎপাদন ও মুনাফা উভয়ই বাড়বে।",
      "tag": "JB 16",
      "sub_questions": [
        {
          "label": "ক",
          "question": "ভাসমান মূলধন বলতে কী বোঝায়?",
          "explanation": "যে মূলধন বিভিন্ন উৎপাদনক্ষেত্রে ব্যবহার হয় কিংবা বিভিন্নভাবে কাজে লাগে তাকে ভাসমান মূলধন বলে।"
        },
        {
          "label": "খ",
          "question": "পেট্রোলকে কেন চলতি মূলধন বলা হয়?",
          "explanation": "যেসব মূলধন উৎপাদন ক্ষেত্রে একবার ব্যবহৃত হলে তা নিঃশেষ হয়ে যায় বা অন্যরূপ ধারণ করে সেসব মূলধনকে চলতি মূলধন বলে। পেট্রোল সাধারণত কোনো কারখানায় জ্বালানি হিসেবে ব্যবহৃত হয় এবং তা ব্যবহারে নিঃশেষ হয়ে যায়। আবার তা বিদ্যুৎ উৎপাদন কেন্দ্রে"
        },
        {
          "label": "গ",
          "question": "মি. রায়হানের চলতি মূলধনের পরিমাণ নির্ণয় করো ।",
          "explanation": "উদ্দীপকের আলোকে মি. রায়হানের চলতি মূলধনের পরিমাণ নির্ণয় করা যায়। যেসব মূলধন উৎপাদন ক্ষেত্রে একবার ব্যবহৃত হলে তা নিঃশেষ হয়ে যায় বা অন্যরূপ ধারণ করে সেসবই হলো চলতি মূলধন। এ হিসেবে মি. রায়হানের চলতি মূলধনের হিসাব করতে হলে তার ব্যবহৃত মূলধনের স্বরূপ জানা প্রয়োজন । মি. রায়হান ২০ কোটি টাকা দিয়ে একটি চার তলা বাড়ি ও ৭০০টি অত্যাধুনিক সেলাই মেশিন কিনেছেন। বাড়ি ও সেলাই মেশিন বার বার ব্যবহৃত হয়; একবার ব্যবহৃত হলেই তা নিঃশেষ হয়ে যায় না। এজন্য তা চলতি মূলধনের অন্তর্গত নয় । মি. রায়হান ব্যাংক হতে নেওয়া ৮ কোটি টাকার ঋণ থেকে ৫ কোটি টাকার কাপড় ক্রয় করেন। এটি পোশাকে রূপান্তরিত হয় বলে তা চলতি মূলধন হিসেবে গণ্য হয়। আবার ১ কোটি টাকার সুতা কাপড়ে পরিণত হয়। এটিও চলতি মূলধন। তাছাড়া তিনি শ্রমিকদের বেতন বাবদ ১ কোটি টাকা ব্যয় করেন, যা নিঃশেষ হয়ে যায়। এটি চলতি মূলধনের অন্তর্গত। আবার মি. রায়হান ঋণের অবশিষ্ট টাকা বোতাম ক্রয়ে ব্যয় করেন। পোশাকের সৌন্দর্য ও কার্যকারিতা বৃদ্ধিতে ব্যবহৃত হওয়ায় তার রূপান্তর ঘটে। এজন্য এটিও চলতি মূলধন হিসেবে বিবেচ্য। সুতরাং, মি. রায়হানের চলতি মূলধনের পরিমাণ = (৫ কোটি + ১ কোটি + ১ কোটি + ১ কোটি) = ৮ কোটি টাকা।"
        },
        {
          "label": "ঘ",
          "question": "মি. রায়হান কীভাবে মূলধন বৃদ্ধি করে উৎপাদন ও মুনাফা বাড়াতে পারেন? বিশ্লেষণ করো।",
          "explanation": "উদ্দীপকটি পড়ে 'মুন এ্যাপারেলস' এর স্বত্বাধিকারী মি. রায়হানের আর্থিক অবস্থা সম্পর্কে সম্যক ধারণা পাওয়া যায়। জানা যায়, ইতোমধ্যে তিনি তার সঞ্চয় ও গৃহীত ব্যাংক ঋণের পুরোটাই প্রতিষ্ঠানের ভিত্তিস্থাপন ও পরিচালনার কাজে ব্যয় করে ফেলেছেন। এখন কোনো স্থান থেকে ঋণ পাওয়ার আর কোনো সম্ভাবনা নেই। এ অবস্থায় একমাত্র ভরসা হলো তার ৫ কোটি টাকার সঞ্চয়পত্র যা তিনি এখনও কাজে লাগাননি। এক্ষেত্রে তাই তাকে মূলধন বাড়িয়ে অধিক উৎপাদন ও মুনাফা অর্জনের জন্য বিচক্ষণতার সাথে কাজ করতে হবে। নিচে এ বিষয়টি বিশ্লেষণ করা হলো : প্রথমত, উৎপাদন কাজের সুবিধার জন্য তিনি কারখানা হিসেবে ব্যবহৃত বাড়িটিতেই বাড়তি স্থানের ব্যবস্থা করতে পারেন। তিনি বাড়িটির কয়েকটি ঘর গুদামঘর হিসেবে ব্যবহার করতে পারেন। দ্বিতীয়ত, তিনি তার কারখানায় শ্রমবিভাগের ব্যবস্থা করতে পারেন। এতে শ্রমিকদের দক্ষতা ও উৎপাদনশীলতা বৃদ্ধি পাবে, যা মুনাফা বৃদ্ধিতে সহায়ক হবে। তৃতীয়ত, কারখানা হিসেবে ব্যবহৃত বাড়িটিতে কাজের পরিবেশ উন্নয়নের জন্য তিনি সেখানকার নালা-নর্দমার সংস্কার, প্রাচীর নির্মাণ, বৈদ্যুতিক খুঁটি স্থাপন ইত্যাদি করতে পারেন। বাড়িটি সুষ্ঠুভাবে রক্ষণাবেক্ষণের জন্য তা মেরামত ও রং করতে পারেন। তখন ভবিষ্যতে এটি অধিক উৎপাদনে এসব সহায়ক হবে। চতুর্থত, তিনি বাজারে একটি ঘর ভাড়া নিয়ে সেখানে একটি প্রদর্শনী কেন্দ্ৰ স্থাপন করতে পারেন। এ পদক্ষেপ বিক্রয় বৃদ্ধি করতে সাহায্য করবে। পঞ্চমত, মালামাল পরিবহনের জন্য তিনি কিস্তিতে একটি ট্রাক ক্রয় করতে পারেন। এর ফলে তার পরিবহন ব্যয় কমবে। এভাবে মি. রায়হান মূলধন বৃদ্ধি করে উৎপাদন ও মুনাফা বাড়াতে পারেন।"
        }
      ]
    },
    {
      "number": "7",
      "uddipok": "জসীম একজন সফল খামারি। তিনি একটি হাঁস-মুরগির খামার দিয়ে ব্যবসা শুরু করেন। তার একক নেতৃত্বে ও ব্যবস্থাপনায় খামারটির পরিসর বাড়তে বাড়তে তা এলাকার কয়েকটি বড় খামারের মধ্যে অন্যতম বলে আজ গণ্য। অন্যদিকে জসীম সাহেবের বেশ কয়েকজন বন্ধু মিলে এরকম একটি খামার গড়ে তুললেও বিভিন্ন অব্যবস্থাপনার কারণে তা বর্তমানে বন্ধ হবার উপক্রম।",
      "tag": "JB 16",
      "sub_questions": [
        {
          "label": "ক",
          "question": "অংশীদারি কারবার কী?",
          "explanation": "দুই বা ততোধিক ব্যক্তি মুনাফা অর্জনের উদ্দেশ্যে স্বেচ্ছায় চুক্তিবদ্ধ হয়ে যে কারবার গঠন করেন তাকে অংশীদারি কারবার বলে।"
        },
        {
          "label": "খ",
          "question": "অংশীদারি কারবারে পর্যাপ্ত মূলধনের যোগানদান সম্ভব হয় কেন?",
          "explanation": "অংশীদারি কারবারে প্রত্যেক অংশীদার কম-বেশি মূলধন যোগান দেয়। কারণ প্রত্যেকেই মুনাফা লাভের আশায় মূলধন বিনিয়োগ করে থাকে। ফলে পর্যাপ্ত মূলধনের যোগান সম্ভব হয়। এজন্য এ কারবারে পর্যাপ্ত মূলধন নিয়ে ব্যবসায় পরিচালনা করা সম্ভব হয়। ফলে অংশীদারি ব্যবসায়ে অপেক্ষাকৃত বৃহদায়তন কারবার প্রতিষ্ঠা করা যায়।"
        },
        {
          "label": "গ",
          "question": "উদ্দীপকে উল্লিখিত জসীম সাহেবের ব্যবসার ধরন ব্যাখ্যা করো।",
          "explanation": "উদ্দীপকে উল্লিখিত জসীম সাহেবের ব্যবসার যে ধরনের কথা বলা হয়েছে, সে বিবেচনায় বলা যায়— তার প্রতিষ্ঠিত ব্যবসাটি হলো একটি একমালিকানা কারবার। জসীম সাহেব তার খামারের একমাত্র মালিক এবং তিনি নিজেই তার ব্যবসার পুঁজি ও প্রয়োজনীয় উপকরণগুলো সরবরাহ করেন। জসীম সাহেব তার খামারের লাভ-ক্ষতি যাই হোক না তা তিনি নিজে বহন করেন। লাভ হলে তিনি তা একাই ভোগ করেন। আর লোকসান হলে তার দায়ভার তিনি একাই বহন করেন। যেহেতু তিনি তার খামারের একমাত্র মালিক, তাই কারবারের কোনো ব্যাপারে তিনি এককভাবে সিদ্ধান্ত নিতে পারেন। সিদ্ধান্ত নেওয়ার ব্যাপারে কারো সাথে আলাপ করতে হয় না বলে, তিনি তা দ্রুত গ্রহণ করতে পারেন। তার খামার ব্যবসায় ঝুঁকি আছে। সবরকম ঝুঁকি তিনি একাই বহন করেন । ব্যবসায়ের গোপনীয়তা রক্ষা করা একটি গুরুত্বপূর্ণ বিষয়। জসীম সাহেব তার খামারের একমাত্র মালিক হওয়ায় তিনি ব্যবসায়িক গোপনীয়তা সহজেই রক্ষা করতে পারেন। তিনি ক্রেতাদের সাথে ঘনিষ্ঠ যোগাযোগ রক্ষা করতে পারেন। ফলে ক্রেতাদের পছন্দ ও রুচি অনুযায়ী দ্রব্য উৎপাদন ও সরবরাহ করতে পারেন।"
        },
        {
          "label": "ঘ",
          "question": "জসীম সাহেবের সফলতা এবং তার বন্ধুদের ব্যর্থতার কী কী কারণ আছে বলে তুমি মনে করো? ব্যাখ্যা করো ।",
          "explanation": "উদ্দীপকটি পড়ে জানা যায়, জসীম সাহেব একজন সফল খামারি তার একক নেতৃত্বে ও ব্যবস্থাপনায় খামারটি অত্যন্ত সফলভাবে পরিচালিত হচ্ছে। সেখানে তার বন্ধুদের প্রতিষ্ঠিত খামাটি দীর্ঘদিনেও সফলতার মুখ দেখেনি। আর এখন তো তা বন্ধ হওয়ার উপক্রম। জসীম সাহেবের এ সফলতা ও তার বন্ধুদের ব্যর্থতার পেছনে অনেক কারণ কাজ করেছে। প্রথমত, জসীম সাহেব একাই তার খামারটি করেছেন। এজন্য সব কাজ তিনি ইচ্ছামতো করতে পারেন। কিন্তু তার বন্ধুরা খামারটি গড়ে তুলেছেন তা সহজে করা সম্ভব হয়নি। অংশীদারদের মতামতের ভিন্নতা থাকায় খামার পরিচালনা করতে অসুবিধা হচ্ছে। যেখানে জসীম সাহেব কোনো ব্যাপারে দ্রুত সিদ্ধান্ত গ্রহণ করতে পারেন, সেখানে তার বন্ধুরা তা পারেন না । দ্বিতীয়ত, জসীম সাহেব ক্রেতাদের পছন্দ-অপছন্দের সাথে ঘনিষ্ঠভাবে পরিচিত হয়ে দ্রব্য উৎপাদন করেন। কাজেই তার খামারের উৎপাদিত দ্রব্য সহজেই বাজার পায়। কিন্তু তার বন্ধুরা, একেকজন একেক জায়গায় থাকেন। তাদের সকলের সামাজিক অবস্থানও এক রকম নয়। এজন্য তাদের পক্ষে ক্রেতাদের সাথে ব্যক্তিগতভাবে যোগাযোগ রক্ষা করা সম্ভব হয় না। তাই উৎপাদিত দ্রব্য বাজার পায় না। তৃতীয়ত, জসীম সাহেবের খামার ক্ষুদ্রায়তন ও একমালিকানাধীন হওয়ায় প্রতিকূল ও অনুকূল পরিস্থিতিতে তিনি খামারের সহজেই পরিবর্তন সাধন করতে পারেন। ফলে পরিবর্তিত পরিস্থিতির সাথে সামঞ্জস্য বিধান করে তিনি টিকে থাকেন। কিন্তু তার বন্ধুদের খামার অপেক্ষাকৃত বৃহদায়তন ও একাধিক মালিকানাধীন হওয়ায় তা প্রতিকূল ব্যবসায়িক পরিস্থিতির সাথে সামঞ্জস্য বিধান করতে ক্রমেই অপারগ হচ্ছে। এখন তা বন্ধ হওয়ার উপক্রম। সুতরাং বলা যায়, উল্লিখিত বিভিন্ন কারণে যেখানে জসীম সাহেবের সফলতা এসেছে সেখানে তার বন্ধুদের ব্যর্থতা দেখা দিয়েছে।"
        }
      ]
    },
    {
      "number": "8",
      "uddipok": "ইসমাইল সাহেবের একটি সাত তলা বাড়ি আছে। প্রতিমাসে তিনি বাড়ি ভাড়া বাবদ ৫০ হাজার টাকা পান। সম্প্রতি এলাকায় বেশ কিছু সরকারি অফিস-আদালত গড়ে ওঠায় বাড়ি ভাড়া বেড়ে যায়। ইসমাইল সাহেব বর্তমানে ৮০ হাজার টাকা বাড়ি ভাড়া পান ।",
      "tag": "JB 16",
      "sub_questions": [
        {
          "label": "ক",
          "question": "নিট খাজনা বলতে কী বোঝায়?",
          "explanation": "শুধু জমি ব্যবহারের জন্য এর মালিককে যে অর্থ প্রদান করা হয়, তাকে নিট খাজনা বলে ।"
        },
        {
          "label": "খ",
          "question": "খাজনা দাম দ্বারা প্রভাবিত হয়- ব্যাখ্যা করো ।",
          "explanation": "অর্থনীতিবিদ ডেভিড রিকার্ডের মতে, 'খাজনা হলো উৎপাদকের উদ্বৃত্ত'। এটি উৎপাদিত শস্যের দাম দ্বারা প্রভাবিত হয়। শস্যের দাম বাড়লে উৎপাদকের উদ্বৃত্ত হতে খাজনা বাড়ে। আবার শস্যের দাম কমলে এ উদ্বৃত্ত কমে বলে খাজনা কমে। খাজনা শস্যের ব্যয় বা দাম নির্ধারণ করে না, বরং দামের দ্বারাই খাজনা নির্ধারিত হয়। এ প্রেক্ষিতে বলা যায়, খাজনা দাম দ্বারা প্রভাবিত হয়।"
        },
        {
          "label": "গ",
          "question": "বাড়ি ভাড়া বাবদ ইসমাইল সাহেবের আয় বৃদ্ধি তোমার পাঠ্যবইয়ের কোন বিষয়ের সাথে সম্পর্কযুক্ত তা ব্যাখ্যা করো।",
          "explanation": "বাড়ি ভাড়া বাবদ ইসমাইল সাহেবের আয় বৃদ্ধি আমার পাঠ্যবইয়ের যে বিষয়ের সাথে সম্পর্কযুক্ত তা হলো অনুপার্জিত আয় । দেশে জনসংখ্যা বৃদ্ধি, অর্থনৈতিক উন্নতি হলে, সাধারণভাবে জমির দাম বৃদ্ধি পায়। এক্ষেত্রে জমির মালিক কোনো বাড়তি পরিশ্রম বা বিনিয়োগ না করে যে অতিরিক্ত আয় অর্জন করে, তাকে অনুপার্জিত আয় বলে। এ ধরনের আয়কে অনুপার্জিত বৃদ্ধি বলা হয়। কোনো এলাকার উন্নয়ন হলে (যেমন- অফিস-আদালত, যোগাযোগ ব্যবস্থা, পানি সরবরাহ, পয়ঃনিষ্কাশন ইত্যাদি) অথবা জনসংখ্যা বৃদ্ধি পেলে সেই এলাকার জমির চাহিদা বৃদ্ধির সাথে সাথে জমির মূল্য বৃদ্ধি পায়। সাধারণত শহরাঞ্চলে এমনটি ঘটতে দেখা যায়। এর ফলে জমির মান বহুগুণে বৃদ্ধি পায়। এসব এলাকার জমির মালিকগণ তখন অতিরিক্ত আয় ভোগ করে, অথচ এ বাড়তি আয়ের জন্য তাদেরকে কোনো অতিরিক্ত অর্থ ব্যয় বা পরিশ্রম করতে হয় না। এভাবে কোনো চেষ্টা বা অতিরিক্ত ব্যয় ব্যতীত জমির মালিক তার জমি থেকে যে অতিরিক্ত আয় পেয়ে থাকে তাকেই অনুপার্জিত আয় বলে । উদ্দীপকের ইসমাইল সাহেবের একটি সাত তলা বাড়ি আছে। তিনি প্রতি মাসে বাড়ি ভাড়া বাবদ ৫০ হাজার টাকা পান। সম্প্রতি এলাকায় কিছু সরকারি অফিস-আদালত গড়ে ওঠায় ইসমাইল সাহেবের বাড়ি ভাড়া বাবদ আয় বেড়ে ৮০ হাজার টাকা হয়েছে। এক্ষেত্রে ইসমাইল সাহেবের অনুপার্জিত আয় হচ্ছে ৩০ হাজার টাকা।"
        },
        {
          "label": "ঘ",
          "question": "দীর্ঘকালে ইসমাইল সাহেবের এ ধরনের আয় প্রযোজ্য হবে কি? বিশ্লেষণ করো।",
          "explanation": "হ্যাঁ, উদ্দীপক অনুসারে ইসমাইল সাহেবের আয় হলো অনুপার্জিত আয় হওয়ায় তা দীর্ঘকালে প্রযোজ্য হবে। নিজস্ব প্রচেষ্টা ও বিনিয়োগ ছাড়া অন্য কোনো কারণে জমির দাম বাড়লে জমির মালিক যে অতিরিক্ত অর্থ লাভ করে, তাকে অনুপার্জিত আয় বলে । যদি কোনো এলাকায় নতুন রাস্তাঘাট নির্মাণ, কলকারখানা স্থাপন অথবা এলাকার জনসংখ্যা বৃদ্ধি পায়, তাহলে সেসব এলাকা ও তার আশেপাশের জমির চাহিদা অস্বাভাবিকভাবে বৃদ্ধি পায়; এতে ভূমির মূল্য যথেষ্ট বাড়ে ৷ অনুপার্জিত আয় নিচে চিত্রের সাহায্যে ব্যাখ্যা করা হলো— চিত্রে জমির অস্থিতিস্থাপক যোগান রেখা SS এবং DD চাহিদা রেখা E বিন্দুতে ছেদ করায় জমির দাম নির্ধারিত হয়েছে P 1 \\mathrm{P}_{1} P 1 ​ । এখন কোনো এলাকায় নতুন রাস্তাঘাট নির্মাণ, কলকারখানা স্থাপন এবং জনসংখ্যা বৃদ্ধি প্রভৃতি কারণে জমির চাহিদা বাড়লে, জমির চাহিদা রেখা DD থেকে D 1 D 1 \\mathrm{D}_{1} \\mathrm{D}_{1} D 1 ​ D 1 ​ এ স্থানান্তরিত হয়। এক্ষেত্রে জমির দাম বেড়ে হয় O P 2 \\mathrm{OP}_{2} OP 2 ​ | ফলে জমির মালিকের অনুপার্জিত আয়ের পরিমাণ হয় P 1 P 2 E 1 E \\mathrm{P}_{1} \\mathrm{P}_{2} \\mathrm{E}_{1} \\mathrm{E} P 1 ​ P 2 ​ E 1 ​ E ।। কাজেই বলা যায়, ইসমাইল সাহেবের এলাকায় অফিস-আদালত গড়ে ওঠায় তা দীর্ঘমেয়াদে বজায় থাকবে বলে তার অনুপার্জিত আয় দীর্ঘকালে প্রযোজ্য হবে ।"
        }
      ]
    },
    {
      "number": "9",
      "uddipok": "“ঠাকাঠুকির দিন শেষ। এখন বেতন পাই মোবাইল ফোনে। বাপ-মারে গ্রামে টাকা পাঠাই মোবাইল ফোনে। পাইয়াও যায় যখন তখন। কোনো অসুবিধা হয় না। দিন বদলাইছে।”",
      "tag": "DRMC 24,JB 16",
      "sub_questions": [
        {
          "label": "ক",
          "question": "বাণিজ্যিক ব্যাংক কী?",
          "explanation": "যে ব্যাংক মুনাফা অর্জনের লক্ষ্যে মুদ্রা ও মুদ্রার মূল্য নিরূপণযোগ্য পণ্যদ্রব্যের লেনদেন করে তাকে বাণিজ্যিক ব্যাংক বলে।"
        },
        {
          "label": "খ",
          "question": "কেন্দ্রীয় ব্যাংক সকল ব্যাংকের ব্যাংক— ব্যাখ্যা করো।",
          "explanation": "কেন্দ্রীয় ব্যাংক হলো দেশের অর্থবাজার এবং ব্যাংক ব্যবস্থা নিয়ন্ত্রণকারী একমাত্র ব্যাংক । এ ব্যাংক নোট ও মুদ্রা ইস্যু করে সরকারের এবং অন্যান্য ব্যাংকের ব্যাংকার হিসেবে কাজ করে। অন্যান্য ব্যাংক তাদের নগদ সঞ্চয়ের একটি অংশ প্রচলিত রীতি অনুযায়ী কেন্দ্রীয় ব্যাংকে জমা রাখে। এর ফলে কেন্দ্রীয় ব্যাংক অন্যান্য ব্যাংকের ওপর যথেষ্ট প্রভাব বিস্তার করতে পারে এবং দুর্দিনে তাদেরকে ঋণ দিয়ে সাহায্য করে থাকে। কেন্দ্রীয় ব্যাংক বাণিজ্যিক ব্যাংকসমূহের মধ্যে আন্তঃব্যাংকিং কাজ সম্পন্ন করে থাকে। অন্যান্য ব্যাংকসমূহকে পুনঃবাট্টা সুবিধা প্রদান করে থাকে। অন্যান্য ব্যাংকের হুন্ডি ভাঙিয়ে দেয়। এভাবে কেন্দ্রীয় ব্যাংক সকল ব্যাংকের ব্যাংকার হিসাবে কাজ করে।"
        },
        {
          "label": "গ",
          "question": "উদ্দীপকে উল্লিখিত বিষয়টি কোন ব্যাংকিং কার্যক্রমের প্রতি ইঙ্গিত করে? ব্যাখ্যা করো।",
          "explanation": "উদ্দীপকে উল্লিখিত বিষয়টি মোবাইল ব্যাংকিং কার্যক্রমের প্রতি ইঙ্গিত করা হয়েছে। মোবাইলের সাহায্যে যাবতীয় ব্যাংকিং কার্যক্রম পরিচালনার নামই মোবাইল ব্যাংকিং। মোবাইলের ব্যাংকিং এর মাধ্যমে যে সব ব্যাংকের সব স্থানে ঐ ব্যাংকের শাখা নেই সেসব স্থানে ব্যাংকিং সেবা প্রদান করা যায় । নগদ অর্থের লেনদেন বা স্থানান্তর যদিও ঝুঁকিপূর্ণ কাজ কিন্তু মানুষ খুব দ্রুততার সাথে অর্থ স্থানান্তর করতে চায়। সেক্ষেত্রে ব্যাংকিং প্রতিষ্ঠানগুলো গ্রাহককে এ সুবিধা দেয়ার জন্য একটি নির্দিষ্ট পরিমাণ টাকা স্থানান্তরে যখন কোনো মোবাইল ফোন ব্যবহার করে লেনদেন করা হয়। আধুনিক প্রযুক্তি ব্যবহার করে ব্যাংকিং কার্যক্রমটি অতি সহজ ও দ্রুত করেছে এই মোবাইল ব্যাংকিং। Short Massage services (SMS) এর মাধ্যমে ব্যাংকিং কার্যক্রম পরিচালিত হয় বলে এটাকে (SMS) ব্যাংকিংও বলা হয়। 'bKash (বিকাশ) মোবাইল ব্যাংকিং এর উদাহরণ। প্রতি মাসে নিয়মিত যাদের টাকা গ্রামের বাড়িতে পাঠাতে হয় এক্ষেত্রে মোবাইল ব্যাংকিং সবচেয়ে নিরাপদ ও দ্রুত এবং সহজ পদ্ধতি। বিশেষ করে এদেশের তৈরি পোশাক শিল্পে নিয়োজিত মহিলাদের জন্য এটি সবচেয়ে গুরুত্বপূর্ণ ব্যাংকিং পদ্ধতি। খুব দ্রুত ও নিরাপদ মুদ্রা স্থানান্তরে এই পদ্ধতি সবচেয়ে বেশি কার্যকরী।"
        },
        {
          "label": "ঘ",
          "question": "উল্লিখিত ব্যাংকিং কার্যক্রম অন্যান্য ব্যাংকিং কার্যক্রমের চেয়ে অনেক বেশি সুবিধাজনক – বিশ্লেষণ করে মন্তব্য লেখ।",
          "explanation": "উল্লিখিত মোবাইল ব্যাংকিং কার্যক্রম অন্যান্য ব্যাংকিং কার্যক্রমের চেয়ে অনেক বেশি সুবিধাজনক। মোবাইল ব্যাংকিং এর সুবিধাগুলো হলো- মোবাইল ব্যাংকিং একটি অত্যন্ত সহজ এবং আধুনিক পদ্ধতি। তাছাড়া এই ব্যাংকিং হলো শাখাবিহীন ব্যাংকিং। যে স্থানে কোনো ব্যাংকের শাখা নেই, কিন্তু এই ব্যাংকিং এর মাধ্যমে ঐ ব্যাংকের নির্ধারিত এজেন্টের মাধ্যমে একাউন্ট খোলা ও টাকা উত্তোলন করা যায় মোবাইল ব্যাংকিং এর কার্যক্রম ব্যবহার করে জনসাধারণের সহজেই হিসাবের স্থিতি যে কোনো স্থান থেকে যে কোনো সময়ে করতে পারে। এই ব্যাংকিং এ খরচ খুব কম হয়। ফলে সকলে এ ব্যাংকিং কার্যক্রমের সেবা গ্রহণ করতে পারে । মোবাইল ব্যাংকিং কার্যক্রমটি অনলাইন ব্যাংকিং কার্যক্রমের চেয়েও বেশি সহজ। এ ধরনের ব্যাংকিং খুব নিরাপদ এবং জালিয়াতের সম্ভাবনা খুব কম থাকে। আবার, এই পদ্ধতিতে যখন কোনো লেনদেন হয় তখনও এর মাধ্যমে আমানতকারীকে জানানো হয়। মোবাইল ব্যাংকিং কে হাতের মুঠোয় ব্যাংকিং বলে অভিহিত করা হয়। এ ব্যাংকিং সেবার মাধ্যমে বিদ্যুৎ বিল পরিশোধ, ট্রেন-বাসে যাতায়াতের জন্য টিকিট কাটা ইত্যাদি দ্রুততরভাবে করা সম্ভব। মোবাইল ব্যাংকিং এ মোবাইলের মাধ্যমে একাউন্টের সর্বশেষ স্থিতি, হিসাব স্থানান্তর, লেনদেন, ঋণ চাওয়া প্রভৃতি কাজ করা যায়।"
        }
      ]
    }
  ]
}