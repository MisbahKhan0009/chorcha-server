{
  "title": "চট্টগ্রাম বোর্ড ২০১৭",
  "subtitle": "অর্থনীতি (11)",
  "questions": [
    {
      "number": "1",
      "uddipok": "A দেশের নাগরিক মি. কলিন্স স্ব-উদ্যোগে উৎপাদন ও ব্যবসা পরিচালনা করছেন । সেদেশে শিক্ষা, স্বাস্থ্য খাতসহ সকল খাতই ব্যক্তিগত উদ্যোগে পরিচালিত হয় এবং অবাধ প্রতিযোগিতার মাধ্যমে স্বয়ংক্রিয়ভাবে দাম নির্ধারিত হয়। ব্যবসার প্রয়োজনে তিনি অন্য একটি দেশ Bতে গিয়ে সে দেশের অর্থনীতির উল্টো চিত্র অবলোকন করলেন। B দেশে উৎপাদন, ভোগ ও বণ্টন সবই কেন্দ্রীয় পরিকল্পার মাধ্যমে পরিচালিত হয়।",
      "tag": "CTG.B 17",
      "sub_questions": [
        {
          "label": "ক",
          "question": "ব্যষ্টিক অর্থনীতি কী?",
          "explanation": "অর্থনীতির যে শাখায় অর্থনীতির বিভিন্ন ক্ষুদ্র এককের বা গ্রুপের অর্থনৈতিক আচরণ বিশ্লেষণ করা হয়, তাই ব্যষ্টিক অর্থনীতি।"
        },
        {
          "label": "খ",
          "question": "নির্বাচন সমস্যা উদ্ভবের কারণ কী?",
          "explanation": "সম্পদের স্বল্পতাই নির্বাচন সমস্যা উদ্ভবের প্রধান কারণ। অভাবের তুলনায় সম্পদ সীমিত, সেহেতু এ সীমিত সম্পদের সর্বোত্তম ব্যবহার ও অপচয় রোধ করা দরকার। এ কাজ করতে গিয়ে অর্থনীতিতে একটি গুরুত্বপূর্ণ অর্থনৈতিক সমস্যার সৃষ্টি হয়, তা হলো নির্বাচন সমস্যা। নির্বাচন সমস্যা বলতে বোঝায়, সম্পদের এমনভাবে ব্যবহার করা যাতে তার দ্বারা সমাজের বেশিরভাগ লোকের অধিকাংশ অভাব পূরণ করা যায়। তবে সম্পদের স্বল্পতার কারণে মানুষের সকল অভাব পূরণ করা সম্ভব হয় না। তাই কোন অভাবগুলো অধিক গুরুত্বপূর্ণ ও প্রথমে পূরণ করতে হবে তা নির্বাচন করতে হয়। অর্থাৎ সীমিত সম্পদ ও অসীম অভাবের মধ্যে সামঞ্জস্য বিধান করতে নির্বাচন সমস্যার উদ্ভব হয়।"
        },
        {
          "label": "গ",
          "question": "A দেশের অর্থব্যবস্থার প্রকৃতি নির্ণয় করে এর তিনটি বৈশিষ্ট্য লিখ ।",
          "explanation": "উদ্দীপকে উল্লিখিত 'A' দেশের অর্থব্যবস্থার প্রকৃতি হলো ধনতান্ত্রিক । নিম্নে ধনতান্ত্রিক অর্থব্যবস্থার তিনটি বৈশিষ্ট্য তুলে ধরা হলো: ১. ধনতান্ত্রিক অর্থব্যবস্থায় সম্পদের ব্যক্তিগত মালিকানা স্বীকৃত। ব্যক্তি তার প্রয়োজনমতো স্থাবর ও অস্থাবর সম্পত্তির মালিক হতে পারে। একজন ব্যক্তি তার কর্মতৎপরতার মাধ্যমে যত ইচ্ছা সম্পদ ভোগ করতে পারে তাতে কোনো বাধা নেই । ২. ধনতান্ত্রিক অর্থব্যবস্থায় মুনাফা লাভের উদ্দেশ্যে সকল অর্থনৈতিক কার্যক্রম পরিচালিত হয়। এখানে মুনাফা অর্জনের প্রত্যাশায় সব বিনিয়োগকারীই অর্থ বিনিয়োগ করে থাকে। ৩. ব্যক্তিস্বার্থ ও পছন্দের স্বাধীনতা ধনতান্ত্রিক অর্থনীতিতে প্রতিযোগিতামূলক পরিবেশ সৃষ্টি করে। বিভিন্ন ব্যক্তি ও প্রতিষ্ঠানের মধ্যে প্রতিদ্বন্দ্বী মনোভাবের কারণে অর্থনৈতিক কর্মকাণ্ডে প্রতিযোগিতার সৃষ্টি হয়। উদ্দীপকে আলোচিত 'A' দেশে উৎপাদন কার্যক্রম ও ব্যবসা পরিচালিত হয় ব্যক্তিগত উদ্যোগে। তাছাড়া সেখানে অবাধ প্রতিযোগিতার মাধ্যমে স্বয়ংক্রিয়ভাবে উৎপাদিত পণ্য বা সেবার দাম নির্ধারিত হয়। সুতরাং বলা যায়, ধনতান্ত্রিক অর্থব্যবস্থায় যে সকল বৈশিষ্ট্য পরিলক্ষিত হয় তা উদ্দীপকে আলোচিত 'A' দেশের অর্থব্যবস্থার সাথে সংগতিপূর্ণ। তাই বলা যায় 'A' দেশের অর্থব্যবস্থার প্রকৃতি ধনতান্ত্রিক ।"
        },
        {
          "label": "ঘ",
          "question": "শ্রেণিবৈষম্য সৃষ্টির ক্ষেত্রে A ও B দু'দেশের অর্থব্যবস্থার মধ্যে তুলনা করো।",
          "explanation": "উদ্দীপকে ‘A’ দেশে ধনতান্ত্রিক অর্থব্যবস্থা ও 'B' দেশে সমাজতান্ত্রিক অর্থব্যবস্থা বিদ্যমান। শ্রেণিবৈষম্য সৃষ্টির ক্ষেত্রে 'A' ও 'B' দেশের অর্থব্যবস্থার মধ্যে তুলনামূলক আলোচনা নিম্নে উপস্থাপন করা হলো— ধনতান্ত্রিক অর্থব্যবস্থায় সকল অর্থনৈতিক কার্যক্রম মূলত মুনাফা অর্জনের উদ্দেশ্যে পরিচালিত হয়। এ অর্থব্যবস্থায় সম্পদের ব্যক্তিমালিকানা স্বীকৃত। তাছাড়া উৎপাদন ব্যবস্থায় সরকারি হস্তক্ষেপ না থাকায় উৎপাদনকারী তার ইচ্ছামতো পণ্য উৎপাদন করে থাকে। এখানে জনকল্যাণের কথা বিবেচনা করা হয় না। ফলে ধনতান্ত্রিক অর্থব্যবস্থায় সমাজে আয় ও সম্পদের সুষম বণ্টন নিশ্চিত হয় না। এ কারণেই ধনী শ্রেণি আরও ধনী হয় ও দরিদ্র শ্রেণি আরও বেশি দরিদ্র হতে থাকে। এভাবে ধনতান্ত্রিক অর্থব্যবস্থা সমাজে শ্রেণিবৈষম্যের সৃষ্টি করে। অন্যদিকে, সমাজতান্ত্রিক অর্থব্যবস্থায় সকল অর্থনৈতিক কর্মকাণ্ড পরিচালিত হয় জনকল্যাণ নিশ্চিতকরণের লক্ষ্যে। এক্ষেত্রে সম্পদের ওপর রাষ্ট্রীয় মালিকানা প্রতিষ্ঠিত। উৎপাদনের সকল উদ্যোগ রাষ্ট্রই গ্রহণ করে। এখানে ভোক্তা নিজের ইচ্ছামতো দ্রব্য ভোগ করতে পারে না । এ অর্থব্যবস্থায় উৎপাদন কার্যক্রম এমনভাবে পরিচালিত হয় যাতে সমাজের সকল ব্যক্তি উৎপাদিত পণ্য ও সেবা সমানভাবে ভোগ করতে পারে। এ ব্যবস্থায় সম্পদ ও উৎপাদনের সকল উপকরণের ওপর সামাজিক মালিকানা বজায় থাকে বলে আয় ও সম্পদের সুষম বণ্টন নিশ্চিত হয়। ফলে সমাজে শ্রেণিবৈষম্য সৃষ্টি হয় না। উদ্দীপকে আলোচিত 'A' দেশে ধনতান্ত্রিক অর্থব্যবস্থা বিদ্যমান। এ দেশের শিক্ষা, স্বাস্থ্যখাতসহ প্রায় সকল খাতই ব্যক্তিগত উদ্যোগে পরিচালিত। তাই ‘A’ দেশে পরিচালিত অর্থব্যবস্থার মাধ্যমে সম্পদের সুষম বণ্টন নিশ্চিত হয় না। যা কিনা শ্রেণিবৈষম্য সৃষ্টিতে ভূমিকা পালন করে। অন্যদিকে, ‘B’ দেশের অর্থব্যবস্থা সমাজতান্ত্রিক। এদেশে উৎপাদন, ভোগ ও বণ্টন সবই কেন্দ্রীয় পরিকল্পনার মাধ্যমে পরিচালিত হয়। ফলে সমাজে আয় ও সম্পদের সুষম বণ্টন ঘটে, যা সমাজে শ্রেণিবৈষম্য সৃষ্টিতে বাধা দেয়।"
        }
      ]
    },
    {
      "number": "2",
      "uddipok": "দ্রব্যের দামের পরিবর্তনে আলীম সওদাগরের দ্রব্যের যোগানের পরিবর্তন ঘটে। বিভিন্ন দামের প্রেক্ষিতে দ্রব্যটির যোগানের পরিমাণ নিচের সূচিতে দেখানো হলো- প্রতি কেজি দ্রব্যের (টাকা) দ্রব্যের যোগানের পরিমাণ (কেজি) ১০০ ১০০ ১১০ ১০৫ ১২০ ১১০",
      "tag": "CTG.B 17",
      "sub_questions": [
        {
          "label": "ক",
          "question": "রেখার ঢাল কী?",
          "explanation": "একটি রেখার কোনো নির্দিষ্ট বিন্দু থেকে স্বাধীন চলকের সামান্য পরিবর্তনের ফলে নির্ভরশীল চলকের যে পরিমাণ পরিবর্তন হয় তার অনুপাতকে রেখার ঢাল বলে ।"
        },
        {
          "label": "খ",
          "question": "ভোক্তার আয় কীভাবে চাহিদাকে প্রভাবিত করে?",
          "explanation": "চাহিদা নির্ধারণকারী বিষয়গুলোর মধ্যে আয় অন্যতম। কারণ আয় বাড়লে ক্রেতার চাহিদা বাড়ে এবং আয় কমলে চাহিদা কমে। আয় বাড়লে ক্রেতার ক্রয়ক্ষমতা বাড়ার কারণে চাহিদা বাড়ে। আবার আয় কমলে তার ক্রয়ক্ষমতা কমার কারণে চাহিদা কমে। যেমন- ভোক্তার আয় বাড়লে বিলাসজাত দ্রব্যের চাহিদা বাড়ে এবং আয় কমলে বিলাসজাত দ্রব্যের চাহিদা কমে। এভাবে ভোক্তার আয় চাহিদাকে প্রভাবিত করে।"
        },
        {
          "label": "গ",
          "question": "উদ্দীপকের আলোকে একটি যোগান রেখা অঙ্কন করো।",
          "explanation": "উদ্দীপকের আলোকে নিচে একটি যোগান রেখা অঙ্কন করা হলো— চিত্রে ভূমি অক্ষে দ্রব্যের যোগানের পরিমাণ ও লম্ব অক্ষে তার দাম পরিমাপ করা হয়েছে। যোগান সূচি অনুযায়ী দ্রব্যের দাম ১০০ টাকা, ১১০ টাকা ও ১২০ টাকা হলে তার যোগান হয় যথাক্রমে ১০০ কেজি (চিত্রে যা a বিন্দু দ্বারা নির্দেশিত), ১০৫ কেজি (b বিন্দু দ্বারা নির্দেশিত) এবং ১১০ কেজি (c বিন্দু দ্বারা নির্দেশিত। দ্রব্যের দাম ও যোগানের পরিমাণ নির্দেশক ও c বিন্দু যুক্ত করে ss রেখাটি টানি। এটিই উদ্দীপকের ভিত্তিতে অঙ্কিত যোগান রেখা ।"
        },
        {
          "label": "ঘ",
          "question": "উদ্দীপকে দ্রব্যের স্থিতিস্থাপকতার ভিত্তিতে দ্রব্যটির প্রকৃতি ব্যাখ্যা করো ।",
          "explanation": "উদ্দীপকে দ্রব্যের স্থিতিস্থাপকতার ভিত্তিতে দ্রব্যটির প্রকৃতি বিশ্লেষণ করার জন্য প্রথমে দ্রব্যটির যোগানের স্থিতিস্থাপকতা নির্ণয় করা হলো: দ্রব্যের প্রাথমিক দাম ( P o ) \\left(\\mathrm{P}_{\\mathrm{o}}\\right) ( P o ​ ) ১০০ টাকা এবং পরিবর্তিত দাম ( P 1 ) \\left(\\mathrm{P}_{1}\\right) ( P 1 ​ ) ১০৫ টাকা হওয়া অবস্থায়- P 0 = \\mathrm{P}_{0}= P 0 ​ = ১০০ টাকা হলে প্রাথমিক যোগান ( Q 0 ) = \\left(Q_{0}\\right)= ( Q 0 ​ ) = ১০০ কেজি। P 1 = \\mathrm{P}_{1}= P 1 ​ = ১১০ টাকা হলে পরিবর্তিত যোগান ( Q 1 ) = \\left(\\mathrm{Q}_{1}\\right)= ( Q 1 ​ ) = ১০৫ কেজি। এক্ষেত্রে Δ P = ( P 1 − P o ) = ( ১১০ − ১০০ ) = \\Delta \\mathrm{P}=\\left(\\mathrm{P}_{1}-\\mathrm{P}_{\\mathrm{o}}\\right)=(১ ১ ০-১ ০ ০)= Δ P = ( P 1 ​ − P o ​ ) = ( ১১০ − ১০০ ) = ১০ টাকা। Δ Q = ( Q 1 − Q 0 ) = ( ১০৫ − ১০০ ) = ৫ কেজি  \\Delta \\mathrm{Q}=\\left(\\mathrm{Q}_{1}-\\mathrm{Q}_{0}\\right)=(১ ০ ৫-১ ০ ০)=৫ \\text { কেজি } Δ Q = ( Q 1 ​ − Q 0 ​ ) = ( ১০৫ − ১০০ ) = ৫   কেজি   এখন যোগান স্থিতিস্থাপকতার সূত্র অনুযায়ী, E s = P Q ⋅ Δ Q Δ P = ১ 00 ১ 00 ⋅ ৫ ১ O = ১ ২ < ১      [ সূত্রেমানবসিয়ে ] \\begin{aligned} \\mathrm{E}_{\\mathrm{s}} & =\\frac{\\mathrm{P}}{\\mathrm{Q}} \\cdot \\frac{\\Delta \\mathrm{Q}}{\\Delta \\mathrm{P}} \\\\ & =\\frac{১00}{১00} \\cdot \\frac{\\mathrm{৫}}{ {১O}} \\\\ & =\\frac{১}{২}<১ ~~~~~[সূত্রে মান বসিয়ে]\\end{aligned} E s ​ ​ = Q P ​ ⋅ Δ P Δ Q ​ = ১ 00 ১ 00 ​ ⋅ ১ O ৫ ​ = ২ ১ ​ < ১           [ সূত্রেমানবসিয়ে ] ​"
        }
      ]
    },
    {
      "number": "3",
      "uddipok": "বিভিন্ন দামের প্রেক্ষিতে কোনো পণ্যের চাহিদা ও যোগানের পরিমাণ নিম্নের সূচিতে দেয়া হলো— দাম (টাকা) চাহিদার পরিমাণ (একক) যোগানের পরিমাণ (একক) ১ ১০ ২ ২ ৮ ৩ ৩ ৫ ৫ ৪ ২ ৬",
      "tag": "CTG.B 17",
      "sub_questions": [
        {
          "label": "ক",
          "question": "প্রান্তিক উপযোগ কী?",
          "explanation": "ক কোনো নির্দিষ্ট সময়ে একটি দ্রব্যের অতিরিক্ত এক একক ভোগের ফলে মোট উপযোগ যতটুকু বৃদ্ধি পায় তাকে প্রান্তিক উপযোগ বলে ।"
        },
        {
          "label": "খ",
          "question": "চাহিদা রেখা কেন ঊর্ধ্বগামী হতে পারে?",
          "explanation": "বিভিন্ন কারণে চাহিদা রেখা ঊর্ধ্বগামী হতে পারে। কোনো দ্রব্যের পরিবর্তক দ্রব্যের দাম তার চাহিদাকে প্রভাবিত করে; যেমন, চিনি ও গুড়ে ক্ষেত্রে চিনির দাম বাড়লে তার পরিবর্তক দ্রব্য গুড়ের চাহিদা বাড়ে। সেক্ষেত্রে গুড়ের চাহিদা রেখা ডানদিকে ঊর্ধ্বগামী হয়। আবার, ভোক্তার আয় বাড়লে সাধারণত সে কোনো দ্রব্য বেশি ক্রয় করে; যেমন— তার আয় বাড়লে মিষ্টির চাহিদা বাড়ে। এমন ক্ষেত্রে দ্রব্যটির চাহিদা রেখা ঊর্ধ্বগামী হয়। সুতরাং বিভিন্ন কারণে চাহিদা রেখা ঊর্ধ্বগামী হতে পারে ।"
        },
        {
          "label": "গ",
          "question": "উদ্দীপকের আলোকে লেখচিত্রের মাধ্যমে ভারসাম্য দাম ও পরিমাণ নির্ণয় করো।",
          "explanation": "উদ্দীপকে প্রদত্ত তথ্যের ভিত্তিতে প্রয়োজনীয় পরিমাপ গ্রহণ করে চিত্র অঙ্কনপূর্বক বিবেচ্য পণ্যের ভারসাম্য দাম ও পরিমাণ নির্ধারণ প্রক্রিয়া দেখানো হলো । চিত্রে DD ও SS হলো যথাক্রমে পণ্যটির বাজার চাহিদা ও যোগান রেখা। প্রথম অবস্থায় পণ্যের দাম ১ টাকা থেকে ২ টাকা হলে চাহিদা ও যোগানের পরিমাণ হয় যথাক্রমে ৮ একক ও ৩ একক। এক্ষেত্রে যোগানের চেয়ে চাহিদা অনেকবেশি হওয়ায় দাম বাড়বে এবং তা স্থিতিশীল হবে না। আবার পণ্যের দাম ৪ টাকা হলে চাহিদা ও যোগানের পরিমাণ হয় যথাক্রমে ২ একক ও ৬ একক। এক্ষেত্রে চাহিদার তুলনায় যোগান বেশি হওয়ায় দাম কমবে ও স্থিতিশীল হবে না। শুধুমাত্র দাম যখন ৩ টাকা হবে তখন চাহিদা ও যোগানের পরিমাণ উভয়ই ৫ একক হওয়ায় চাহিদা ও যোগান সমান হবে। এক্ষেত্রে দাম বাড়বেও না, কমবেও না, তা স্থিতিশীল হবে। চিত্রে E o \\mathrm{E}_{\\mathrm{o}} E o ​ বিন্দুতে এমন অবস্থা অর্জিত হবে। এ অবস্থায় পণ্যের বাজারে ভারসাম্য বিরাজ করবে; ভারসাম্য দাম ৩ টাকা ও ভারসাম্য পরিমাণ ৫ একক নির্ধারিত হবে ।"
        },
        {
          "label": "ঘ",
          "question": "উৎপাদনের উপকরণের দাম হ্রাসের কারণে প্রতি একক দামে যদি যোগান দ্বিগুণ বৃদ্ধি পায় তবে ভারসাম্যের ওপর কী প্রভাব পড়বে? উদ্দীপকের আলোকে ব্যাখ্যা করো।",
          "explanation": "উদ্দীপকে প্রদত্ত তথ্যের ভিত্তিতে লেখচিত্রের মাধ্যমে বিবেচ্য পণ্যটির ভারসাম্য দাম ৩ টাকা ও পরিমাণ ৫ একক নির্ধারিত হয়েছে। এ অবস্থায় পণ্যটির চাহিদা ও যোগানের সমতা অর্জিত হয়েছে । এখন উদ্দীপকের তথ্যের ভিত্তিতে দেখা যায়, উপকরণের দাম হ্রাসের কারণে প্রতিটি দামে পণ্যের যোগান দ্বিগুণ বৃদ্ধি পায়। এ অবস্থায় ১ টাকা, ২ টাকা, ৩ টাকা ও ৪ টাকা দামে যোগানের পরিমাণ দাঁড়ায় যথাক্রমে ৪ একক, ৬ একক; ১০ একক ও ১২ একক। এখন উদ্দীপকের প্রশ্নানুসারে বাজার ভারসাম্য অবস্থা বিবেচনা করা যাক: দাম ১ টাকায় চাহিদার পরিমাণ ১০ একক ও যোগানের পরিমাণ ৪ একক; এক্ষেত্রে যোগান থেকে চাহিদা বেশি হওয়ায় দাম বাড়বে ও তা স্থিতিশীল হবে না। ২ টাকা দামে চাহিদা ও যোগানের পরিমাণ যথাক্রমে ৮ একক ও ৬ একক; এক্ষেত্রেও চাহিদা যোগান থেকে বেশি হওয়ায় দাম বাড়বে ও তা স্থিতীশীল হবে না। দাম ৩ টাকায় চাহিদা ও যোগানের পরিমাণ যথাক্রমে হয় ৫ একক ও ১০ একক; এবার চাহিদার তুলনায় যোগান বেশি হওয়ায় দাম কমবে ও তা স্থিতিশীল হবে না। সবশেষে ৪ টাকা দামে চাহিদা ও যোগান হয় যথাক্রমে ২ একক ও ১২ একক; এ অবস্থায় চাহিদার তুলনায় যোগান অনেক বেশি হয়ে পড়ায় দাম দ্রুত কমবে ও স্থিতিশীল হবে না । উপরিউক্ত আলোচনার আলোকে বলা যায়, যোগানের পরিবর্তিত পরিস্থিতি উল্লিখিত কোনো দামেই তা চাহিদার সমান হবে না। তাই বাজারে এক ভারসাম্যহীন অবস্থা বিরাজ করবে এবং দাম ওঠা-নামা করতেই থাকবে।"
        }
      ]
    },
    {
      "number": "4",
      "uddipok": "কোনো ফার্মের বিভিন্ন একক উৎপাদনে মোট খরচ নিম্নের সূচিতে দেয়া হলো— উৎপাদন (একক) মোট খরচ (টাকা) ১ ১০ ২ ১৮ ৩ ২৪ ৪ ৩২ ৫ ৪৫",
      "tag": "CTG.B 17",
      "sub_questions": [
        {
          "label": "ক",
          "question": "মাত্রাগত উৎপাদন কী?",
          "explanation": "দীর্ঘকালে উৎপাদনের সকল উপাদান একটি নির্দিষ্ট অনুপাতে পরিবর্তন করলে মোট উৎপাদনের পরিমাণের যে পরিবর্তন দেখা দেয় তাকে মাত্রাগত উৎপাদন বা Returns to Scale বলে ।"
        },
        {
          "label": "খ",
          "question": "শিল্পক্ষেত্রে উৎপাদনের প্রথম পর্যায়ে ক্রমহ্রাসমান প্রান্তিক উৎপাদন বিধি কার্যকর হয় না কেন?",
          "explanation": "শিল্পক্ষেত্রে উৎপাদনের প্রথম পর্যায়ে শ্রম ও মূলধন বৃদ্ধির ফলে উৎপাদনে অভ্যন্তরীণ ও বাহ্যিক ব্যয় সংকোচনের সুবিধা পাওয়া যায়। উৎপাদন যতই বাড়ানো হয় ততই স্থির উপকরণগুলোর সাথে পরিবর্তনীয় উপকরণগুলোর সমন্বয় ঘটে, যন্ত্রপাতি ও শ্রমিকের পূর্ণ উৎপাদন ক্ষমতা ব্যবহার সম্ভব হয়, কম দামে কাঁচামাল ও পরিবহন সুবিধা পাওয়া যায়। ফলে একক প্রতি উৎপাদন খরচ হ্রাস পায় ও ক্রমবর্ধমান মাত্রাগত উৎপাদন সুবিধা অর্জিত হয়। কিন্তু কল-কারখানার আয়তন ও উৎপাদন সীমাহীনভাবে বৃদ্ধি করা সম্ভব নয়। তাই নির্দিষ্ট সময়ের পর শ্রম ও মূলধন অধিক পরিমাণে বিনিয়োগ করলেও উৎপাদন ক্রমবর্ধমান হারে না বেড়ে ক্রমহ্রাসমান হারে বাড়তে থাকে। এ কারণেই, শিল্পক্ষেত্রে উৎপাদনের প্রথম পর্যায়ে ক্রমহ্রাসমান প্রান্তিক উৎপাদন বিধি কার্যকর হয় না ।"
        },
        {
          "label": "গ",
          "question": "উদ্দীপক হতে প্রান্তিক খরচ রেখা অঙ্কন করো।",
          "explanation": "উদ্দীপক থেকে প্রান্তিক খরচ (MC) রেখা অঙ্কনের জন্য প্রথমে উদ্দীপকে প্রদত্ত খরচ সূচির ভিত্তিতে একটি প্রান্তিক খরচ সূচি তৈরি করে এবং পরে উক্ত সূচি অনুসারে নিচে একটি MC রেখা অঙ্কন করা হলো— প্রান্তিক খরচ সূচি: উৎপাদন (এককে) প্রান্তিক খরচ (টাকায়) ১ ১০ ২ ৮ ৩ ৬ ৪ ৪ ৫ ১৩ রেখাচিত্রে ভূমি অক্ষে (OX) উৎপাদনের পরিমাণ এবং লম্ব অক্ষে (OY ) প্রান্তিক খরচ পরিমাপ করা হয়েছে। উৎপাদনের পরিমাণ ১, ২, ৩, ৪ ও ৫ একক হলে প্রান্তিক খরচ হয় যথাক্রমে ১০ টাকা (চিত্রে a বিন্দু দ্বারা নির্দেশিত), ৮ টাকা (বিন্দু b), ৬ টাকা (বিন্দু c), ৪ টাকা (বিন্দু d) এবং ১৩ টাকা (বিন্দু e দ্বারা নির্দেশিত)। এখন উৎপাদনের পরিমাণ ও প্রান্তিক খরচসূচক বিন্দুগুলো যুক্ত করে MC রেখাটি টানি। এটিই হলো উদ্দীপকে প্রদত্ত খরচ সূচির ভিত্তিতে অঙ্কিত প্রান্তিক খরচ (MC) রেখা ।"
        },
        {
          "label": "ঘ",
          "question": "গড় খরচ ও প্রান্তিক খরচের মধ্যকার পারস্পরিক সম্পর্ক উদ্দীপকের আলোকে লেখচিত্রের সাহায্যে ব্যাখ্যা করো ।",
          "explanation": "উদ্দীপকের ভিত্তিতে গড় খরচ (AC) ও প্রান্তিক খরচ (MC) নির্ণয় এবং তার ভিত্তিতে প্রয়োজনীয় পরিমাপ গ্রহণ করে একটি লেখচিত্র অঙ্কন করা হলো। উক্ত লেখচিত্রের সাহায্যে AC ও MC-এর মধ্যকার পারস্পরিক সম্পর্ক বিশ্লেষণ করা হলো । খরচ সূচি (টাকায়): উৎপাদন (এককে) গড় খরচ (AC) প্রান্তিক খরচ (MC) ১ ১০ ১০ ২ ৯ ৮ ৩ ৮ ৬ ৪ ৮ ৮ ৫ ৯ ১৩ চিত্র: গড় ব্যয় ও প্রান্তিক ব্যয়ের মধ্যকার সম্পর্ক উৎপাদনের প্রারম্ভিক পর্যায়ে AC যখন কমতে থাকে তখন MC-ও কমে এবং MC < AC হয় । সূচিতে উৎপাদন ৩ একক হওয়া পর্যন্ত এ অবস্থা দেখা যায়। উৎপাদনের এ পর্যায়ে যখন AC সর্বনিম্ন হয় তখন AC = MC হয় এবং উভয়ই স্থির থাকে। সূচিতে উৎপাদন ৪র্থ একক হলে এমন অবস্থা দেখা যায়। তারপর উৎপাদন একটি নির্দিষ্ট স্তর অতিক্রম করলে AC যখন বাড়ে তখন MC-ও বাড়ে এবং MC > AC হয় । সূচিতে ৫ একক উৎপাদন স্তরে এমন অবস্থা দেখা যায়। অর্থাৎ গড় খরচ ও প্রান্তিক খরচ রেখা একমুখী ধারায় সম্পর্কিত।"
        }
      ]
    },
    {
      "number": "5",
      "uddipok": "জাতীয় আয় Y = C + I = A D 1 … … … … … . . . .  (i)  Y = C + I + G = A 2 … … … … . . .  (ii)  45 ∘ = A S … … … … … ( i i i ) ( \\begin{array}{l} Y=C+I=A D_{1} \\ldots \\ldots \\ldots \\ldots \\ldots . . . . \\text { (i) } \\\\ Y=C+I+G=A_{2} \\ldots \\ldots \\ldots \\ldots . . . \\text { (ii) } \\\\ 45^{\\circ}=\\mathrm{AS} …………… (iii)(\\end{array} Y = C + I = A D 1 ​ …………… ....  (i)  Y = C + I + G = A 2 ​ ………… ...  (ii)  4 5 ∘ = AS …………… ( iii ) ( ​ যেখানে C = ভোগ ব্যয়, I = বিনিয়োগ ব্যয়, G = G= G = সরকারি ব্যয়, A D = A D= A D = সামগ্রিক চাহিদা A S = \\mathrm{AS}= AS = সামগ্রিক যোগান।",
      "tag": "CTG.B 17",
      "sub_questions": [
        {
          "label": "ক",
          "question": "জিডিপি কী?",
          "explanation": "সামগ্রিক আয় গণনার সময় কোনো পণ্যের দাম একাধিকবার অন্তর্ভুক্ত হলে তাকে দ্বৈত গণনা সমস্যা বলা হয় ।"
        },
        {
          "label": "খ",
          "question": "সঞয় ও বিনিয়োগ কীভাবে সম্পর্কযুক্ত? ব্যাখ্যা করো।",
          "explanation": "দ্বৈত গণনার সমস্যা এড়ানোর জন্য জাতীয় আয় হিসাবের সময় কেবল চূড়ান্ত দ্রব্য অন্তর্ভুক্ত করা হয়। যে পদ্ধতিতে শুধু চূড়ান্তভাবে উৎপাদিত পণ্য ও সেবার বাজার দাম জাতীয় আয় গণনায় অন্তর্ভুক্ত করা হয়, তাকে চূড়ান্ত উৎপাদন পদ্ধতি বলে। এ পদ্ধতি গ্রহণের ফলে জাতীয় আয়ে প্রাথমিক ও মাধ্যমিক দ্রব্যের দাম অন্তর্ভুক্ত থাকে না। এর ফলে দ্বৈত গণনার সমস্যাও উদ্ভব হয় না। সুতরাং দ্বৈত গণনার সমস্যা এড়ানোর জন্যই জাতীয় আয় পরিমাপে শুধু চূড়ান্ত দ্রব্য ও সেবার দাম অন্তর্ভুক্ত করা হয়।"
        },
        {
          "label": "গ",
          "question": "উদ্দীপক হতে (i) ও (iii) নং সমীকরণ ব্যবহার করে জাতীয় আয়ের ভারসাম্যের চিত্র অঙ্কন করো।",
          "explanation": "উদ্দীপকটি জাতীয় আয় পরিমাপের আয় পদ্ধতিকে নির্দেশ করে। আয় পদ্ধতি অনুযায়ী উৎপাদন কাজে নিয়োজিত উৎপাদনের উপাদানগুলো একটি অর্থবছরে তাদের পারিতোষিক হিসেবে যে অর্থ আয় করে তার সমষ্টিকে সামগ্রিক আয় বলে। উৎপাদনের প্রধান উপাদানগুলো হলো— ভূমি, শ্রম, মূলধন ও সংগঠন। অতএব দেশে কোনো একটি অর্থবছরে এসব উপাদানের আয় যথাক্রমে মোট খাজনা, মোট মজুরি, মোট সুদ ও মোট মুনাফার যোগফলকে আয় পদ্ধতি অনুযায়ী সামগ্রিক আয় হিসাবে অন্তর্ভুক্ত করা হয়। সমীকরণের মাধ্যমে— A I = Σ r + Σ w + Σ i + Σ p \\mathrm{AI}=\\Sigma \\mathrm{r}+\\Sigma \\mathrm{w}+\\Sigma \\mathrm{i}+\\Sigma \\mathrm{p} AI = Σ r + Σ w + Σ i + Σ p [যেখানে r, w, i ও p হলো যথাক্রমে খাজনা, মজুরি, সুদ ও মুনাফা, Σ = \\Sigma= Σ = সমষ্টি।] সুতরাং উদ্দীপকে জাতীয় আয় পরিমাপের আয় পদ্ধতিটিই ব্যবহৃত হয়েছে।"
        },
        {
          "label": "ঘ",
          "question": "উদ্দীপকের তথ্যের ভিত্তিতে পূর্ণ নিয়োগের ভারসাম্য অর্জন সম্তব কি? চিত্রে বিশ্লেষণ করো।",
          "explanation": "উদ্দীপকে জাতীয় আয় পরিমাপের আয় পদ্ধতি ব্যবহৃত হয়েছে। জাতীয় আয় পরিমাপের এ পদ্ধতিটি অন্যান্য পদ্ধতি অপেক্ষা উত্তম হওয়ায় অনেক উন্নত দেশে এ পদ্ধতিটি ব্যবহৃত হয়। তবে বাংলাদেশের মতো উন্নয়নশীল দেশগুলোতে এ পদ্ধতির কার্যকারিতা নানা কারণে সীমাবদ্ধ। আয় পদ্ধতিতে জাতীয় আয় পরিমাপের সময় কেবল উৎপাদনশীল কাজের দ্বারা সৃষ্ট আয় জাতীয় আয়ের মধ্যে অন্তর্ভুক্ত করা হয়। উন্নয়নশীল দেশগুলোতে উৎপাদনশীল ও অনুৎপাদনশীল কাজের পার্থক্য সুস্পষ্ট নয়। এ পদ্ধতিতে জাতীয় আয় পরিমাপকালে যাবতীয় হস্তান্তর পাওনা ও আয় বাদ দিতে হয়। কিন্তু উন্নয়নশীল দেশগুলোতে সামাজিক ও রাজনৈতিক কারণে অনেক হস্তান্তর পাওনার হিসাবই রাখা হয় না। এক্ষেত্রে একই আয় দু'বার গণনা হলে জাতীয় আয় পরিমাপের ক্ষেত্রে দ্বৈত গণনা সমস্যার সৃষ্টি হয়। জাতীয় আয় পরিমাপের সময় একই খাত যাতে একাধিকবার হিসাব করা না হয় তা নিশ্চিত করা দরকার। উন্নয়নশীল দেশগুলোতে অর্থনীতির কিছু কিছু খাতের মধ্যে পার্থক্য করা যায় না। এক্ষেত্রে একই খাত একাধিকবার গণনা করায় জাতীয় আয় সঠিকভাবে গণনা করা যায় না । জাতীয় আয় পরিমাপকালে বিদেশে অবস্থানকারী দেশি নাগরিকদের আয় জিডিপিতে ধরা হয় না। কিন্তু উন্নয়নশীল দেশে চোরাপথে প্রবাসীদের অনেক আয়ই দেশে প্রবেশ করে জিডিপিতে অন্তর্ভুক্ত হয়ে পড়ে। তাছাড়া বে-আইনি কার্যকলাপের ফলে সৃষ্ট আয়ের হিসাব আয় পদ্ধতি অনুসারে জাতীয় আয়ের মধ্যে গণ্য করা হয় না। কিন্তু উন্নয়নশীল অনেক দেশেই বে-আইনি কার্যকলাপ ব্যাপকভাবে চলে এবং সৃষ্ট আয় জাতীয় আয়ের মধ্যে চলে আসে। সুতরাং বলা যায়, উপরে উল্লিখিত কারণগুলোর জন্য জাতীয় আয় পরিমাপের আয় পদ্ধতি বাংলাদেশের মতো উন্নয়নশীল দেশে পুরোপুরি কার্যকর নয় ।"
        }
      ]
    },
    {
      "number": "6",
      "uddipok": "চিত্রটি লক্ষ কর:",
      "tag": "CTG.B 17",
      "sub_questions": [
        {
          "label": "ক",
          "question": "অপূর্ণ প্রতিযোগিতার বাজার কী?",
          "explanation": "যে বাজারে ক্রেতা বিশেষ করে বিক্রেতাদের সংখ্যা কম থাকে, বিক্রেতাদের দ্রব্যসমূহের গুণগত পার্থক্য এবং দামের ভিন্নতা থাকে তাকে অপূর্ণ প্রতিযোগিতার বাজার বলে।"
        },
        {
          "label": "খ",
          "question": "AR রেখা কেন নিম্নগামী হয়?",
          "explanation": "অপূর্ণ প্রতিযোগিতামূলক বাজারে কোনো ফার্ম বা বিক্রেতাকে বেশি পরিমাণে দ্রব্য বিক্রয় করতে হলে তা কম দামে বিক্রয় করতে হয়। অন্যকথায়, দ্রব্যের যোগান বৃদ্ধি করতে গেলে দাম কমাতে হয়। এজন্য এরূপ বাজারে যত বেশি পরিমাণ দ্রব্য বিক্রয় হয়, দাম বা গড় আয় ততই হ্রাস পায়। এরূপ পরিস্থিতিতে ফার্ম বা বিক্রেতার গড় আয় তথা AR রেখা নিম্নগামী হয়।"
        },
        {
          "label": "গ",
          "question": "উদ্দীপকের ভারসাম্য অনুযায়ী ফার্মের মুনাফা/ক্ষতি নিরূপণ করো।",
          "explanation": "কোনো ফার্মের ভারসাম্য অর্জনের জন্য ভারসাম্য বিন্দুতে তার প্রান্তিক আয় (MR) ও প্রান্তিক ব্যয় (MC) সমান হয় এবং MR রেখাকে MC রেখা নিচ দিক থেকে ছেদ করা প্রয়োজন। এ হিসেবে বলা যায়, উদ্দীপকের চিত্রে F বিন্দুতে ফার্ম ভারসাম্যে উপনীত হয়েছে। উক্ত বিন্দুতে অর্থাৎ ওই ভারসাম্য অবস্থায় ফার্মের মুনাফা/ক্ষতি নিচে নির্ধারণ করা হলো: আমরা জানি, মুনাফা ( π ) = (\\pi)= ( π ) = মোট আয় (TR) - মোট ব্যয় (TC) = T R − T C =\\mathrm{TR}-\\mathrm{TC} = TR − TC ভারসাম্য বিন্দুতে ফার্মের T R =  গড় আয়  ( A R ) ×  দ্রব্যের পরিমাণ  ( Q ) = A R × Q = ( ১৫ × ১০ ) = ১৫০ টাকা [মান বসিয়ে  ] \\begin{aligned} \\mathrm{TR} & =\\text { গড় আয় }(\\mathrm{AR}) \\times \\text { দ্রব্যের পরিমাণ }(\\mathrm{Q}) \\\\ & =\\mathrm{AR} \\times \\mathrm{Q} \\\\ & =(১ ৫ \\times ১ ০)=১ ৫ ০ \\text { টাকা [মান বসিয়ে }] \\end{aligned} TR ​ =   গড়   আয়   ( AR ) ×   দ্রব্যের   পরিমাণ   ( Q ) = AR × Q = ( ১৫ × ১০ ) = ১৫০   টাকা  [ মান   বসিয়ে   ] ​ T C = \\mathrm{TC}= TC = গড় ব্যয় ( A C ) × (\\mathrm{AC}) \\times ( AC ) × দ্রব্যের পরিমাণ ( Q ) (\\mathrm{Q}) ( Q ) = A C × Q =\\mathrm{AC} \\times \\mathrm{Q} = AC × Q = (  ২०×১০)  =  ২০০ টাকা [মান বসিয়ে]  =(\\text { ২०×১০) }=\\text { ২০০ টাকা [মান বসিয়ে] } = (   ২० × ১০ )  =   ২০০   টাকা  [ মান   বসিয়ে ]  এ পরিস্থিতিতে ফার্মের TC > TR হওয়ায় ফার্ম ক্ষতির সম্মুখীন হয়। ক্ষতির পরিমাণ হলো = T R − T C = ( ১৫০ − ২০০ ) = − ৫০ =\\mathrm{TR}-\\mathrm{TC}=(১ ৫ ০-২ ০ ০)=-৫ ০ = TR − TC = ( ১৫০ − ২০০ ) = − ৫০ টাকা। সুতরাং উদ্দীপকের ফার্মের ভারসাম্য অবস্থায় ৫০ টাকা ক্ষতি হয়।"
        },
        {
          "label": "ঘ",
          "question": "তুমি কি মনে করো, AC রেখা F ও G বিন্দুর মধ্য দিয়ে গমন করলে স্বল্পমেয়াদে উৎপাদনকারী উৎপাদন চালিয়ে যাবে? যুক্তি দাও।",
          "explanation": "প্রদত্ত উদ্দীপকের চিত্রে কোনো একটি ফার্মের যে ভারসাম্য অবস্থা দেখানো হয়েছে, তাতে দেখা যায়, ভারসাম্য বিন্দু F এ ফার্ম ক্ষতি স্বীকার করেও উৎপাদন করছে। এ পরিস্থিতিতে উদ্দীপকের চিত্রে যদি ফার্মের AC রেখা F ও G বিন্দুর মধ্য দিয়ে গমন করে তবে উদ্ভূত পরিস্থিতি নিম্নোক্তভাবে বিবেচনা করতে হবে: প্রথমত, যদি AC রেখা F বিন্দু দিয়ে গমন করে তবে ফার্মের আয়- ব্যয়ের অবস্থা দাঁড়ায় নিম্নরূপ :  মোট আয়  ( T R ) =  গড় আয়  ( A R ) ×  উৎপাদনের পরিমাণ  ( Q ) T R = A R × Q = ( ১৫ × ১০ ) =  ১৫০ টাকা   মোট ব্যয়  T C =  গড় ব্যয়  ( A C ) ×  উৎপাদনের পরিমাণ  ( Q ) = A C × Q \\begin{aligned} \\text { মোট আয় }(\\mathrm{TR}) & =\\text { গড় আয় }(\\mathrm{AR}) \\times \\text { উৎপাদনের পরিমাণ }(\\mathrm{Q}) \\\\ \\mathrm{TR} & =\\mathrm{AR} \\times \\mathrm{Q} \\\\ & =(১ ৫ \\times ১ ০)=\\text { ১৫০ টাকা } \\\\ \\text { মোট ব্যয় } \\mathrm{TC} & =\\text { গড় ব্যয় }(\\mathrm{AC}) \\times \\text { উৎপাদনের পরিমাণ }(\\mathrm{Q}) \\\\ & =\\mathrm{AC} \\times \\mathrm{Q}\\end{aligned}   মোট   আয়   ( TR ) TR   মোট   ব্যয়   TC ​ =   গড়   আয়   ( AR ) ×   উৎপাদনের   পরিমাণ   ( Q ) = AR × Q = ( ১৫ × ১০ ) =   ১৫০   টাকা   =   গড়   ব্যয়   ( AC ) ×   উৎপাদনের   পরিমাণ   ( Q ) = AC × Q ​ = ( ১৫ × ১০ ) = ১৫০ টাকা  ∴  মুনাফা ( π ) = T R − T C = ( ১৫০ − ১৫০ )  টাকা  = 0  (শূন্য) টাকা।  \\begin{array}{l} =(১ ৫ \\times ১ ০)=১ ৫ ০ \\text { টাকা } \\\\ \\therefore \\text { মুনাফা}(\\pi)=\\mathrm{TR}-\\mathrm{TC} \\\\ =(১ ৫ ০-১ ৫ ০) \\text { টাকা } \\\\ =0 \\text { (শূন্য) টাকা। } \\\\ \\end{array} = ( ১৫ × ১০ ) = ১৫০   টাকা   ∴   মুনাফা ( π ) = TR − TC = ( ১৫০ − ১৫০ )   টাকা   = 0  ( শূন্য )  টাকা।   ​ এক্ষেত্রে ফার্মের মুনাফা ০ (শূন্য)। যা স্বাভাবিক মুনাফা বলে বিবেচিত হয়। স্বাভাবিক মুনাফা অর্জন করতে থাকলে ফার্ম স্বল্পকালে উৎপাদন চালিয়ে যাবে। দ্বিতীয়ত, যদি ফার্মের AC রেখা G বিন্দু দিয়ে অতিক্রম করে তবে ফার্মের আয়-ব্যয় পরিস্থিতি দাঁড়ায় নিম্নরূপ:  মোট ব্যয়  ( T C ) =  গড় ব্যয়  ( A C ) ×  উৎপাদনের পরিমাণ  ( Q ) = ( ১০ ×  ১০)  =  ১০০ টাকা।  \\begin{aligned} \\text { মোট ব্যয় }(\\mathrm{TC}) & =\\text { গড় ব্যয় }(\\mathrm{AC}) \\times \\text { উৎপাদনের পরিমাণ }(\\mathrm{Q}) \\\\ & =(১ ০ \\times \\text { ১০) }=\\text { ১০০ টাকা। } \\end{aligned}   মোট   ব্যয়   ( TC ) ​ =   গড়   ব্যয়   ( AC ) ×   উৎপাদনের   পরিমাণ   ( Q ) = ( ১০ ×   ১০ )  =   ১০০   টাকা।   ​ মোট পরিবর্তনীয় ব্যয় (TVC) = গড় পরিবর্তনীয় ব্যয় (AVC) × \\times × উৎপাদনের পরিমাণ ( Q ) = ( ১০ × (Q)=(১ ০ \\times ( Q ) = ( ১০ × ১০) = = = ১০০ টাকা এক্ষেত্রে ফার্ম পণ্য বিক্রয় করে মোট পরিবর্তনীয় ব্যয়ের সম্পূর্ণটা তুলে আনতে পারে। এক্ষেত্রে যন্ত্রপাতি চালু রাখার স্বার্থে ও সুদিনের আশায় ফার্ম স্বল্পকালে উৎপাদন চালিয়ে যাবে।"
        }
      ]
    },
    {
      "number": "7",
      "uddipok": "চিত্রটি লক্ষ কর- মজুটি (টাকা) শ্রমের চাহিদা (শ্রম-ঘন্টা) শ্রমের যোগান (শ্রম-ঘন্টা) ১০০ ২০ ১৪ ২০০ ১৬ ১৬ ৩০০ ১৪ ২০ ৪০০ ১২ ১৮",
      "tag": "CTG.B 17",
      "sub_questions": [
        {
          "label": "ক",
          "question": "শ্রমের দক্ষতা কী?",
          "explanation": "শ্রমের দক্ষতা বলতে উৎপাদন বৃদ্ধির স্বার্থে নৈপুণ্য বা উৎকর্ষতার সাথে শ্রমিকের কাজ করার ক্ষমতাকে বোঝায় ।"
        },
        {
          "label": "খ",
          "question": "বাংলাদেশি শ্রমিকদের মজুরি আন্তর্জাতিক শ্রম বাজারে অধিক নয় কেন?",
          "explanation": "পৃথিবীর সর্বত্রই দক্ষ শ্রমিকের তুলনায় অদক্ষ শ্রমিকের মজুরি কম। বিদেশে কর্মরত বাংলাদেশের বেশিরভাগ শ্রমিকই অদক্ষ। এদেশের শ্রমিকের সুস্বাস্থ্যের অধিকারী নয় বলে তাদের উৎপাদনশীলতা কম । আন্তর্জাতিক শ্রমবাজারে ব্যাপক প্রতিযোগিতার কারণে এদেশের শ্রমিকদের দর-কষাকষির ক্ষমতা কম। এসব কারণে বাংলাদেশি শ্রমিকদের মজুরি আন্তর্জাতিক শ্রমবাজারে অধিক নয় ।"
        },
        {
          "label": "গ",
          "question": "উদ্দীপকের আলোকে রেখাচিত্রে শ্রমের বাজার ভারসাম্য দেখিয়ে মজুরির পরিমাণ নির্দেশ করো ।",
          "explanation": "শ্রমবাজারে শ্রমের চাহিদা ও শ্রনের যোগানের সমতার ভিত্তিতে ভারসাম্য মজুরি নির্ধারিত হয়। উদ্দীপকের সূচির তথ্য নিয়ে শ্রমের চাহিদা ( D L ) \\left(\\mathrm{D}_{\\mathrm{L}}\\right) ( D L ​ ) ও শ্রমের যোগান ( S L ) \\left(\\mathrm{S}_{\\mathrm{L}}\\right) ( S L ​ ) রেখা অঙ্কন করে রেখাচিত্রের সাহায্যে শ্রমবাজারে মজুরির পরিমাণ নির্ধারণ দেখানো হলো। চিত্রে ভূমি অক্ষে শ্রমের চাহিদা ও যোগান এবং লম্ব অক্ষে মজুরি হার নির্দেশিত। এখন উদ্দীপকে প্রদত্ত তথ্যের ভিত্তিতে প্রয়োজনীয় পরিমাপ গ্রহণ করে চিত্রে শ্রমের চাহিদা রেখা D L \\mathrm{D}_{\\mathrm{L}} D L ​ ও শ্রমের যোগান রেখা S L \\mathrm{S}_{\\mathrm{L}} S L ​ অঙ্কন করা হলো। এ দুই রেখা পরস্পর b বিন্দুতে ছেদ করায় ২০০ টাকা মজুরি হারে শ্রমের চাহিদা ও যোগান সমান হয়। সুতরাং ২০০ টাকা হয় ভারসাম্য মজুরি এবং ওই মজুরিতে শ্রম নিয়োগের পরিমাণ হয় ১৬ একক।"
        },
        {
          "label": "ঘ",
          "question": "উদ্দীপকের আলোকে অঙ্কিত যোগান রেখার আকৃতির যৌক্তিকতা ব্যাখ্যা করো ।",
          "explanation": "উদ্দীপকের আলোকে অঙ্কিত যোগান রেখার আকৃতির যৌক্তিকতা নিচে বিশ্লেষণ করা হলো— শ্রমের মজুরি ও শ্রমের যোগান পরস্পর সম্পর্কযুক্ত। শ্রমবাজারে দেখা যায়, শ্রমের মজুরি বাড়লে তার যোগানও বাড়ে। কিন্তু একটি নির্দিষ্ট পরিমাণ পর্যন্ত মজুরি বাড়ার পর মজুরি আরও বাড়লে শ্রমের যোগান আর না বেড়ে কমে যায়। তাই দেখা যায়, প্রথমাবস্থায় শ্রমের মজুরি ও শ্রমের যোগানের মধ্যে সমমুখী সম্পর্ক বিরাজ করলেও একটি নির্দিষ্ট পরিমাণ মজুরি বাড়ার পর মজুরি ও শ্রমের যোগানের মধ্য বিপরীত সম্পর্ক বিরাজ করে। এ কারণে শ্রমের যোগান রেখা প্রথমে স্বাভাবিক যোগান রাখার মতো ডানদিকে ঊর্ধ্বগামী হলেও পারে তা বামদিকে ঊর্ধ্বমুখী তথা পশ্চাৎমুখী হয়ে পড়ে। উপরে ‘গ’ নং উত্তরে অঙ্কিত চিত্রের সাহায্যে বিষয়টি দেখানো হয়েছে। চিত্রে দেখা যায়, ১০০ টাকা মজুরিতে শ্রমিক ১৪ শ্রমঘণ্টা সরবরাহ করতে রাজি যা চিত্রে a বিন্দু দ্বারা নির্দেশিত। মজুরি বেড়ে ২০০ টাকা হলে জীবনযাত্রার মান উন্নত করার চেষ্টায় সে শ্রমের যোগান বাড়িয়ে ১৬ শ্রমঘণ্টা করে যা চিত্রে b বিন্দু দ্বারা নির্দেশিত। মজুরি আরও বেড়ে ৩০০ টাকা হলে জীবনযাত্রার মান আরও উন্নত করার প্রয়াসে সে শ্রমের যোগান বাড়িয়ে ২০ শ্রমঘণ্টা করে। চিত্রে যা C বিন্দু দ্বারা নির্দেশিত। এর পর মজুরি আরো বাড়লে শ্রমিক অবসর, বিনোদন ও পরিবারের কল্যাণের প্রতি আকৃষ্ট হয় বলে শ্রমের যোগান কমিয়ে দেয়; চিত্রে এ অবস্থা C বিন্দুর পরে d বিন্দু দ্বারা নির্দেশিত। সুতরাং বলা যায়, উদ্দীপকের আলোকে অঙ্কিত যোগান রেখার আকৃতির যথেষ্ট যৌক্তিকতা রয়েছে।"
        }
      ]
    },
    {
      "number": "8",
      "uddipok": "মি. হুমায়ুন কবির আইসক্রিম ফ্যাক্টরি স্থাপনে ৫০,০০,০০০ টাকা জমি ক্রয়, ১ লক্ষ টাকার পরিবেশবান্ধব বর্জ্য প্লান্ট স্থাপন, ৫,০০০ টাকার আইসক্রিমের কাঠি ও বাক্স, ২ লক্ষ টাকার চিনি, দুধ ও রাসায়নিক উপাদান, ৩৫,০০০ টাকা শ্রমিকের বেতন, ১ লক্ষ টাকা কর্মচারীদের বাড়ি ভাড়ার জন্য বিনিয়োজিত করলেন। কিন্তু বছরের সবসময় এ ব্যবসা ভালো থাকে না। সম্প্রতি তিনি কুয়াকাটা বেড়াতে গিয়ে সমুদ্র সৈকতের সৌন্দর্য দেখে মুগ্ধ হলেন এবং পূর্বে বিনিয়োজিত মূলধনের আংশিক স্থানান্তর করে পাঁচ তারকা আবাসিক হোটেল চালু করেন। বছরের সবসময় দেশি-বিদেশি অনেক পর্যটক সেখানে প্রায় ভরপুর থাকে। দিন দিন সেখানে আরও পর্যটক বৃদ্ধি পাচ্ছে।",
      "tag": "CTG.B 17",
      "sub_questions": [
        {
          "label": "ক",
          "question": "মূলধন গঠন কী?",
          "explanation": "সাধারণত একটি নির্দিষ্ট বছরের তুলনায় পরবর্তী বছরে যে পরিমাণ মূলধন অর্থনীতিতে সংযোজিত হয় তাকে মূলধন গঠন বলে ।"
        },
        {
          "label": "খ",
          "question": "সুদের হার মূলধন গঠনকে কীভাবে প্রভাবিত করে?",
          "explanation": "সুদের হার যদি বেশি হয় তবে জনগণ বর্তমান ভোগ থেকে বিরত থেকে সঞ্চয়ে আগ্রহী হয়, যা মূলধন গঠনে সাহায্য করে। সঞ্চয় হলো মূলধন গঠনের অন্যতম প্রধান উপাদান। কোনো দেশে সঞ্চয় বেশি হলে সেখানে মূলধন গঠনের পথ প্রশস্ত হয়। আবার সঞ্চয় নির্ভর করে সুদের হারের ওপর। সুদের হার বেশি হলে মানুষের মধ্যে সঞ্চয় প্রবণতা বাড়ে, অর্থাৎ অধিক সুদের হার মানুষকে অধিক সঞ্চয়ে উদ্বুদ্ধ করে যা মূলধন গঠনে সহায়ক। সুদের হার এভাবে সঞ্চয় বৃদ্ধির মাধ্যমে মূলধন গঠনকে প্রভাবিত করে।"
        },
        {
          "label": "গ",
          "question": "উদ্দীপকের আলোকে মি. হুমায়ুন কবিরের বিনিয়োগকৃত মূলধনের শ্রেণিবিভাগ নির্ণয় করো ।",
          "explanation": "মি. হুমায়ন কবির আইসক্রিম ফ্যাক্টরি স্থাপন করতে গিয়ে বিভিন্ন ধরনের মূলধন ব্যবহার করেন । নিচে তার মূলধনের শ্রেণিবিভাগ করা হলো: ১. নিমজ্জমান মূলধন: যে মূলধন একটি বিশেষ ধরনের উৎপাদন কাজে ব্যবহার করা হয় তাকে নিমজ্জমান মূলধন বলে। মি. হুমায়ন কবিরের কেনা পরিবেশবান্ধব বর্জ্য প্লান্ট হলো এ জাতীয় মূলধন। এটি কেবল বর্জ্য পরিশোধন ও প্রক্রিয়াজাতকরণেরই কাজে লাগে । ২. চলতি মূলধন: যে মূলধন উৎপাদন কাজে কেবল একবারই ব্যবহার করা যায় এবং একবার ব্যবহারের ফলে তার রূপগত পরিবর্তন ঘটে তাকে চলতি মূলধন বলে। এ ধরনের মূলধন উৎপাদন প্রক্রিয়ার মধ্যে বৃত্তের মতো আবর্তিত হয় বলে একে আবর্তিত মূলধনও বলে। মি. হুমায়ন কবিরের ব্যবসা প্রতিষ্ঠানের আইসক্রিমের কাঠি ও বাক্স, চিনি, দুধ, রাসায়নিক উপাদান ইত্যাদি হলো চলতি মূলধন। তাছাড়া শ্রমিকদের বেতন ও বাড়ি ভাড়া বাবদ বিনিয়োজিত অর্থও চলতি মূলধনের অন্তর্গত। সুতরাং, মি. হুমায়ুন কবিরের বিনিয়োগকৃত মূলধন নিমজ্জমান ও চলতি মূলধনের অন্তর্গত।"
        },
        {
          "label": "ঘ",
          "question": "মি. হুমায়ুন কবিরের মূলধন কুয়াকাটায় স্থানান্তরের অর্থনৈতিক গুরুত্ব ব্যাখ্যা করো।",
          "explanation": "মি. হুমায়ুন কবির তার মূলধনের একাংশ কুয়াকাটায় স্থানান্তর করে সেখানে তার একটি পাঁচ তারকা আবাসিক হোটেলের কাজে বিনিয়োগ করেছেন। মূলধনের গতিশীলতার ফলেই এমনটি সম্ভব হয়েছে। মি. হুমায়ুন কবিরের কুয়াকাটায় মূলধনের স্থানান্তরের দরুন ভবিষ্যতে সেখানে পর্যটন শিল্পের বিকাশ সাধন এবং প্রচুর বৈদেশিক মুদ্রা অর্জন করা সম্ভব হবে । মি. হুমায়ুন কবিরের কুয়াকাটায় মূলধন স্থানান্তরের ফলে ভবিষ্যতে সেখানে বিদেশি পর্যটকদের আগমন ঘটবে যা দেশের পর্যটন শিল্প বিকাশে সহায়ক হবে। দেশের বিভিন্ন অঞ্চলে মূলধনের অবাধ গতিশীলতা থাকলে কৃষি ও শিল্পক্ষেত্রে বিভিন্ন ধরনের মূলধনী দ্রব্যের ব্যবহার ঘটবে; ফলে এ খাতদ্বয়ের উন্নয়ন ত্বরান্বিত হবে। দেশের প্রাকৃতিক সম্পদের অনুসন্ধান ও উত্তোলন, সকল অঞ্চলের সুষম উন্নয়ন, ভৌত অবকাঠামো নির্মাণ ইত্যাদি ক্ষেত্রে অনেক মূলধনী দ্রব্যের প্রয়োজন পড়ে। মূলধন গতিশীল হলে তা এসব ক্ষেত্রে যথেষ্ট সহায়ক হবে। দ্রুত অর্থনৈতিক উন্নয়নের জন্য উৎপাদন বৃদ্ধির কোনো বিকল্প নেই । দেশের সর্বত্র মূলধন গতিশীল হলে সকল খাতের মূলধনী দ্রব্যের চাহিদা বৃদ্ধি পাবে। ফলে উৎপাদনের পরিমাণ বাড়বে। মূলধনের গতিশীলতা মূলধনকে এক অঞ্চল হতে অন্য অঞ্চলে স্থানান্তরিত করে আঞ্চলিক ধনবৈষম্য হ্রাসে সহায়তা করে। আন্তর্জাতিক লেনদেন প্রক্রিয়া, বৈদেশিক বিনিময় হার, উন্নত প্রযুক্তির স্থানান্তর ও অনুৎপাদিত দ্রব্য আমদানি ইত্যাদির মধ্যে গুরুত্বপূর্ণ বিষয়সমূহ মূলধনের গতিশীলতার মাধ্যমে সম্ভব হয় । সুতরাং বলা যায়, মি. হুমায়ুন কবিরের মূলধন কুয়াকাটায় স্থানান্তরের অর্থনৈতিক গুরুত্ব অপরিসীম।"
        }
      ]
    },
    {
      "number": "9",
      "uddipok": "গ্রামের দুস্থ মহিলারা সমিতি গঠন করে আয় বর্ধনমূলক কাজের জন্য সরকার অনুমোদিত বিদেশি সাহায্যনির্ভর প্রতিষ্ঠান থেকে ঋণ গ্রহণ করে । সমিতির সদস্যগণ নির্দিষ্ট হারে চাঁদা দিয়ে সঞ্চয় তহবিল গঠন করে। এরকম প্রতিষ্ঠানের মতো অনেক প্রতিষ্ঠানের মাধ্যমে A দেশের অনেক এলাকার জনগণ শিক্ষা, জনস্বাস্থ্য, সামাজিক উন্নয়নসহ অন্যান্য কার্যক্রমের সাথে সম্পৃক্ত হয়ে সচেতন হচ্ছে এবং নিজেদের উন্নয়নে সচেষ্ট হচ্ছে।",
      "tag": "CTG.B 17",
      "sub_questions": [
        {
          "label": "ক",
          "question": "স্বায়ত্তশাসিত প্রতিষ্ঠান কী?",
          "explanation": "যেসব প্রতিষ্ঠান সরকারি নীতি ও আদর্শের আওতায় একটি স্বাধীন পরিচালনা পর্ষদের মাধ্যমে পরিচালিত হয় তাকে স্বায়ত্তশাসিত প্রতিষ্ঠান বলে।"
        },
        {
          "label": "খ",
          "question": "সংগঠককে কেন উৎপাদনের প্রধান চালিকাশক্তি বলা হয়?",
          "explanation": "সংগঠক উৎপাদনের সকল উপাদানকে সংগ্রহ করে উৎপাদনকে সফল করে। উৎপাদন ক্ষেত্রে কোনো কিছু উৎপাদনের জন্য পরিকল্পনা প্রণয়ন, মৌলিক সিদ্ধান্ত গ্রহণ ও নীতি নির্ধারণ সংগঠকের গুরুত্বপূর্ণ কাজ। এছাড়া তিনি উৎপাদনের জন্য প্রয়োজনীয় উপকরণগুলো সংগ্রহ, তাদের মধ্যে সমন্বয় সাধন, মূলধন সংগ্রহ ও উৎপাদন ক্ষেত্রে শ্রমবিভাগের মাত্রা নির্ধারণ করেন। সংগঠক উৎপাদনে নিযুক্ত উপাদানগুলোর পারিশ্রমিক প্রদান করেন, উৎপাদনের ঝুঁকি বহন করেন, অব্যাহতভাবে উৎপাদন চালিয়ে যান এবং উৎপাদিত দ্রব্যের বাজার বিস্তৃত করেন। তার এ সকল কাজ সুষ্ঠুভাবে পরিচালিত হলে গঠিত কারবার মুনাফা অর্জন করে ও ব্যবসায়ে টিকে থাকে। এসব কারণে সংগঠককে উৎপাদনের চালিকাশক্তি বলা হয়।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটির কর্মক্ষেত্রগুলো চিহ্নিত করো ।",
          "explanation": "উদ্দীপকে বর্ণিত প্রতিষ্ঠানটি হলো একটি এনজিও। 'A' দেশের অন্যান্য এনজিওর মতো এটিও গ্রামের দরিদ্র জনগোষ্ঠীর আর্থ-সামাজিক অবস্থা উন্নয়নের জন্য বিভিন্ন কার্যক্রমে অংশগ্রহণ করে। নিচে উদ্দীপকের আলোকে প্রতিষ্ঠানটির কর্মক্ষেত্রগুলো চিহ্নিত করা হলো— উদ্দীপকের এনজিওটির সামগ্রিক কর্মকাণ্ডের একটি দিক হলো গ্রামীণ দরিদ্র ও পিছিয়ে পড়া জনগোষ্ঠীর মধ্যে কর্ম উপযোগী শিক্ষার প্রসার ঘটানো। এ উদ্দেশ্যে প্রতিষ্ঠানটি প্রাথমিক ও মাধ্যমিক পর্যায়ে বিনামূল্যে বই এবং খাতা, স্লেট, পেন্সিল ইত্যাদি শিক্ষা উপকরণ সরবরাহ করে। তাছাড়া, এটি উপানুষ্ঠানিক ও বয়স্ক শিক্ষা কার্যক্রম পরিচালনা করে। 'A' দেশে গ্রামের দরিদ্র মানুষদের পক্ষে অর্থ ব্যয় করে ন্যূনতম স্বাস্থ্য ও চিকিৎসা সেবা গ্রহণ করা সম্ভব হয় না। এক্ষেত্রে প্রতিষ্ঠানটি জনস্বাস্থ্যের উন্নয়নের জন্য বিভিন্ন কার্যক্রম গ্রহণ করে। এর গৃহীত কার্যক্রমের মধ্যে উল্লেখযোগ্যগুলো হলো— গর্ভবতী মায়েদের স্বাস্থ্য পরিচর্যা, কিশোর- কিশোরীদের বয়ঃসন্ধিকালীন স্বাস্থ্য সমস্যার সমাধান, স্বল্পমূল্যে স্যানিটারি পায়খানা সরবরাহ, প্রয়োজনীয় ওষুধ বিতরণ প্রভৃতি। এছাড়া এনজিও সামাজিক উন্নয়নে বিভিন্ন কর্মসূচি গ্রহণ করে। যেমন- জনগণের মধ্যে নিজেদের সক্ষমতা উপলব্ধির জন্য আত্ম-সচেতনতা সৃষ্টি, প্রাকৃতিক দুর্যোগের পূর্বাভাস প্রচার ও আক্রান্ত জনগোষ্ঠীর ত্রাণ ও পুনর্বাসনে গৃহীত পদক্ষেপে অংশগ্রহণ, সনাতন পদ্ধতিতে চাষাবাদকারী কৃষকদেরকে আধুনিক চাষাবাদ পদ্ধতিতে উৎসাহিত করা ইত্যাদি। এসব ছাড়াও এনজিও অসচ্ছল জনগোষ্ঠীকে আত্মকর্মসংস্থানের জন্য প্রয়োজনীয় পরামর্শ ও সাহায্য প্রদান করে ।"
        },
        {
          "label": "ঘ",
          "question": "বাংলাদেশের দারিদ্র্য বিমোচনে ও কর্মসংস্থান সৃষ্টিতে উদ্দীপকে উল্লিখিত প্রতিষ্ঠানসমূহের ভূমিকা ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি হলো একটি এনজিও। নিচে 'A' দেশ তথা বাংলাদেশের দারিদ্র্য বিমোচন ও কর্মসংস্থান সৃষ্টিতে উদ্দীপকের এনজিওর মতো অন্যান্য এনজিওর ভূমিকা আলোচনা করা হলো । বাংলাদেশের দারিদ্র্য বিমোচন ও কর্মসংস্থান সৃষ্টির অন্যতম উপায় হলো দরিদ্র জনগোষ্ঠীকে তাদের দরিদ্র অবস্থা সম্পর্কে সচেতন করে তোলা ও প্রয়োজনীয় ব্যবস্থা গ্রহণে উদ্বুদ্ধ করা। কর্মরত এনজিওগুলোর বিশ্বাস আর্থিক সাহায্য দিয়ে এ শ্রেণির লোকদের দারিদ্র্য দূর করা সম্ভব নয়। এজন্য এমন সব ব্যবস্থা গ্রহণ আবশ্যক, যাতে এ জনগোষ্ঠী নিজেদের সমস্যা নিজেরাই চিহ্নিত ও প্রয়োজনীয় ব্যবস্থা গ্রহণে উদ্যোগী হয়। শিক্ষা ও কর্মসংস্থানের ব্যবস্থা দারিদ্র্য বিমোচনের সহায়ক হয় বলে এনজিওগুলোর কর্মকাণ্ডের একটি অন্যতম অংশ হলো দরিদ্র জনগোষ্ঠীর মধ্যে শিক্ষার প্রসার ঘটানো। এ উদ্দেশ্যে এনজিওগুলো প্রাথমিক, বয়স্ক ও নারী শিক্ষার প্রসার, কর্মোপযোগী কারিগরি শিক্ষা, হাঁস-মুরগি ও গবাদি পশুপালন প্রশিক্ষণ, মাছ চাষ, ফুল ও ফলের বাগান তৈরি ইত্যাদি প্রশিক্ষণ প্রদান করে তাদের আনুষ্ঠানিক ও উপানুষ্ঠানিক শিক্ষা কার্যক্রমসহ বিভিন্ন কর্মোপযোগী ব্যবস্থা গ্রহণ করে । বাংলাদেশে এনজিওগুলো দারিদ্র্য বিমোচন ও কর্মসংস্থান সৃষ্টির জন্য বিভিন্ন পদক্ষেপ গ্রহণ করেছে। এর মধ্যে উল্লেখযোগ্য হলো— জনসংখ্যা নিয়ন্ত্রণে পরিবার পরিকল্পনা কর্মসূচিতে পরোক্ষভাবে অংশগ্রহণ, জনস্বাস্থ্যের উন্নয়নের জন্য খাদ্য ও পুষ্টিবিষয়ক জ্ঞান দান, বিভিন্ন পেশার জন্য কারিগরি শিক্ষা ব্যবস্থা, আত্মকর্মসংস্থানের জন্য ক্ষুদ্রঋণ প্রদান ইত্যাদি। এছাড়াও এনজিওগুলো গ্রামের বেকার যুবক-যুবতীদেরকে মাছ চাষ, ফল ও ফুলের বাগান তৈরি, হাঁস-মুরগি পালন ও তার প্রশিক্ষণ, স্থানীয় সম্পদ ব্যবহার করে কুটিরশিল্প স্থাপন, পানের বরজ তৈরি, মৌমাছি চাষ ইত্যাদি ক্ষেত্রে হাতে-কলমে শিক্ষা ও প্রশিক্ষণের ব্যবস্থা করে । সুতরাং বলা যায়, 'A' দেশের তথা বাংলাদেশের দারিদ্র্য বিমোচনে ও কর্মসংস্থান সৃষ্টিতে এনজিওগুলো গুরুত্বপূর্ণ ভূমিকা পালন করে ।"
        }
      ]
    },
    {
      "number": "10",
      "uddipok": "উদ্দীপকটি লক্ষ কর:",
      "tag": "CTG.B 17",
      "sub_questions": [
        {
          "label": "ক",
          "question": "নিম খাজনা কী?",
          "explanation": "স্বল্পকালে মানুষের তৈরি কোনো উপকরণের চাহিদা বৃদ্ধির ফলে ওই উপকরণটি তার ন্যূনতম যোগান দামের চেয়ে যে অতিরিক্ত আয় করে তাকে নিম খাজনা বলে।"
        },
        {
          "label": "খ",
          "question": "খাজনা দামকে প্রভাবিত করে কি?",
          "explanation": "খাজনা দামকে প্রভাবিত করে কি না তা নির্ভর করে কোন দৃষ্টিকোণ থেকে বিষয়টি বিবেচনা করা হচ্ছে তার ওপর। বৃহত্তর দৃষ্টিকোণ থেকে বিবেচনা করলে বলা যায় যে, জমি প্রকৃতির দান বলে এর কোনো উৎপাদন ব্যয় নেই এবং এর ফলে জমির কোনো যোগান দামও থাকে না। সুতরাং জমির আয়ের সম্পূর্ণটাই খাজনা এবং তা ফসলের দামকে প্রভাবিত করে না । কিন্তু জমির নির্দিষ্ট ব্যবহারের ক্ষেত্রে, ব্যবহারের দামটি অবশ্যই উৎপাদন ব্যয়ের অংশে পরিণত হয় এবং দামের অন্তর্ভুক্ত থাকে। কোনো এক উদ্দেশ্যে জমি ব্যবহার করা হলে তা বিকল্প কোনো কাজে ব্যবহার করা যায় না । ফলে জমির যোগান দাম জমি ব্যবহারের জন্য অবশ্যই তার মালিককে প্রদান করতে হয় এবং তা উৎপাদন ব্যয়ের অন্তর্ভুক্ত হয় ও দামকে প্রভাবিত করে।"
        },
        {
          "label": "গ",
          "question": "উদ্দীপকে E বিন্দুতে অর্থনৈতিক খাজনার পরিমাণ নির্ণয় করো।",
          "explanation": "উদ্দীপকের চিত্রে E বিন্দুতে অর্থনৈতিক খাজনার পরিমাণ ৪০ একক। আধুনিক অর্থনীতিবিদগণ মনে করেন, দীর্ঘকালে অন্যান্য উপকরণের মতো জমির যোগান কিছুটা স্থিতিস্থাপক। যেমন— নদীতে চর জাগা, ভূমির আনুভূমিক ব্যবহার ইত্যাদির মাধ্যমে জমির যোগান তথা আয় বৃদ্ধি সম্ভব। তাই ব্যক্তির নিকট জমির যোগান কিছুটা স্থিতিস্থাপক। কিন্তু সামাজিক দৃষ্টিকোণ থেকে জমির যোগান সম্পূর্ণ অস্থিতিস্থাপক । খাজনার পরিমাণ বাড়িয়ে বা কমিয়ে জমির যোগান বাড়ানো বা কমানো যায় না। জমির খাজনা শূন্য হলেও তার যোগান সম্পূর্ণ স্থির থাকে। এ অবস্থায় খাজনা জমির চাহিদার ওপর নির্ভরশীল। আবার শস্যের চাহিদা বৃদ্ধি পেলে জমির চাহিদাও বৃদ্ধি পায়। তখনই জমির চাহিদা ও যোগানের মাধ্যমে খাজনা নির্ধারিত হয়। উদ্দীপকে চিত্রের সাহায্যে খাজনার এ আধুনিক তত্ত্বটিরই প্রকাশ ঘটেছে। উদ্দীপকের চিত্রে S, জমির যোগান রেখা এবং Do জমির চাহিদা রেখা E বিন্দুতে ছেদ করায় সেখানে জমির চাহিদা ও যোগান পরস্পর সমান হয়েছে এবং খাজনা নির্ধারিত হয়েছে। এক্ষেত্রে নির্ধারিত খাজনার হার হলো ৫ একক এবং অর্থনৈতিক খাজনার পরিমাণ হলো ৪০ একক।"
        },
        {
          "label": "ঘ",
          "question": "জনসংখ্যা বৃদ্ধির ফলে উপরিউক্ত চিত্রে ধরনের প্রভাব পড়বে বলে মনে করো? চিত্র অঙ্কনপূর্বক ব্যাখ্যা করো।",
          "explanation": "জনসংখ্যা বৃদ্ধির ফলেলে উপরিউক্ত চিত্রের D 0 \\mathrm{D}_{0} D 0 ​ রেখা পরিবর্তন হয়ে D 1 D_{1} D 1 ​ হবে। অর্থাৎ চাহিদা বৃদ্ধি পাবে। খাজনার আধুনিক তত্ত্বে বলা হয়েছে, জমির চাহিদার তুলনায় যোগান সীমিত হওয়ায় জমিতে খাজনার সৃষ্টি হয় এবং জমির চাহিদা ও যোগানের সমতা দ্বারা জমির খাজনা নির্ধারিত হয়। উদ্দীপকের চিত্রে জমির চাহিদা রেখা D 0 D_{0} D 0 ​ এবং জমির যোগান রেখা S 0 \\mathrm{S}_{0} S 0 ​ -কে E \\mathrm{E} E বিন্দুতে ছেদ করায় সেখানে ভারসাম্য নির্ধারিত হয়েছে। এক্ষেত্রে খাজনার হার ৫ একক এবং অর্থনৈতিক খাজনা ৪০ একক নির্ধারিত হয়েছে। এখন উদ্দীপক অনুসারে ধরা যাক, জমির এলাকায় বাড়তি লোকজনের আগমন জনসংখ্যা বৃদ্ধির ফলে জমির তথা জনসংখ্যা বৃদ্ধির ফলেলেমির চাহিদা বেড়ে গেল। এখন জমির যোগান স্থির থাকা অবস্থায় জমির চাহিদা বৃদ্ধি পাওয়ার দরুন D 0 D_{0} D 0 ​ চাহিদা রেখা ডানদিকে স্থানান্তরিত হয়ে D 1 \\mathrm{D}_{1} D 1 ​ চাহিদা রেখায় পরিণত হয়েছে। এ অবস্থা উদ্দীপকের রেখাচিত্রের ওপর ভিত্তি করে নতুনভাবে অঙ্কিত রেখাচিত্রে জমির পরিবর্তিত চাহিদা রেখা D 1 D_{1} D 1 ​ দ্বারা দেখানো হয়েছে। D 1 D_{1} D 1 ​ রেখা জমির অপরিবর্তিত যোগান রেখা S O − S_{O}- S O ​ − কে F \\mathrm{F} F বিন্দুতে ছেদ করে। এ অবস্থায় নতুন ভারসাম্য খাজনার হার নির্ধারিত হয় ১০ একক এবং খাজনার পরিমাণ নির্ধারিত হয় b০ একক। সুতরাং বলা যায়, জনসংখ্যা বৃদ্ধির ফলে উদ্দীপকের চিত্রে খাজনার বৃদ্ধিজনিত প্রভাব পড়বে।"
        }
      ]
    },
    {
      "number": "11",
      "uddipok": "মামুন সাহেব একটি বেসরকারি সংস্থায় চাকরি করেন এবং বাবা-মা, ছেলে- মেয়েসহ অনেকটা কষ্টেই সংসার পরিচালনা করেন। বাসার রেফ্রিজারেটরটি নষ্ট হওয়াতে তার এক বন্ধুর কাছে টাকা ধার চাইলেন। তার বন্ধু তাকে একটি ব্যাংকে নিয়ে গেলেন এবং ব্যাংক থেকে ঋণ নিয়ে রেফ্রিজারেটর ক্রয় করলেন। ব্যাংক কর্মকর্তার মাধ্যমে তিনি জানতে পারলেন যে, এ ব্যাংক জনগণের সঞ্চয় জমা রাখে। ছোটখাটো ব্যবসা করতে ব্যক্তিগত জামিনের বিপরীতে ঋণ প্রদান করে। এছাড়াও এ ধরনের ব্যাংক সমাজসেবার ক্ষেত্রে নানাবিধ কার্য সম্পাদন করে। মামুন সাহেবের জন্য বন্ধু ফয়সাল যে ব্যাংকে চাকরি করেন সে ব্যাংক দেশের অর্থবাজার নিয়ন্ত্রণ, বৈদেশিক বিনিময় নিয়ন্ত্রণ, মুদ্রা প্রচলন প্রভৃতি কাজ করে থাকে ।",
      "tag": "CTG.B 17",
      "sub_questions": [
        {
          "label": "ক",
          "question": "মুদ্রার মূল্য কী?",
          "explanation": "একটি নির্দিষ্ট সময়ে এক একক মুদ্রা দ্বারা যে পরিমাণ দ্রব্য বা সেবা ক্রয় করা যায় তাই হলো মুদ্রার মূল্য ।"
        },
        {
          "label": "খ",
          "question": "নগদ জমার অনুপাত কীভাবে মুদ্রার সরবরাহকে নিয়ন্ত্রণ করে?",
          "explanation": "কেন্দ্রীয় ব্যাংক নগদ জমার হার পরিবর্তনের মাধ্যমে ঋণের পরিমাণ সংকোচন বা সম্প্রসারণ করে মুদ্রার সরবরাহ নিয়ন্ত্রণ করে থাকে। কেন্দ্ৰীয় ব্যাংক নগদ জমার অনুপাত বাড়ালে বাণিজ্যিক ব্যাংকগুলোকে বেশি পরিমাণে নগদ অর্থ কেন্দ্রীয় ব্যাংকে জমা রাখতে হয়। তখন ব্যাংকগুলোর কাছে নগদ জমার পরিমাণ কমে গেলে তাদের ঋণদান ক্ষমতা কমে; এ অবস্থায় বাজারে ঋণের পরিমাণ কমে গেলে মুদ্রার যোগান কমে। আবার নগদ জমার অনুপাত কমানো হলে বাণিজ্যিক ব্যাংকগুলোকে কম পরিমাণ নগদ অর্থ কেন্দ্রীয় ব্যাংকে জমা রাখতে হয় বলে তাদের ঋণদানের ক্ষমতা বাড়ে; তখন ঋণের পরিমাণ তথা মুদ্রার সরবরাহ বাড়ে। নগদ জমার অনুপাত এভাবে মুদ্রার সরবরাহ নিয়ন্ত্রণ করে।"
        },
        {
          "label": "গ",
          "question": "উদ্দীপকে উল্লিখিত যে ব্যাংক থেকে মামুন সাহেব ঋণ নিয়েছেন সেই ব্যাংকের প্রধান তিনটি কার্যাবলি ব্যাখ্যা করো।",
          "explanation": "উদ্দীপকে উল্লিখিত যে ব্যাংক থেকে মামুন সাহেব ঋণ নিয়েছেন তা হলো একটি বাণিজ্যিক ব্যাংক। এ ব্যাংকের প্রধান তিনটি কার্যাবলি নিচে ব্যাখ্যা করা হলো: বাণিজ্যিক ব্যাংকের প্রধান কাজ হলো ব্যক্তি ও প্রতিষ্ঠানের সঞ্চয় বা উদ্বৃত্ত অর্থ আমানত হিসেবে গ্রহণ করা । আমানত তিন রকম যথা: চলতি আমানত, সঞ্চয়ী আমানত ও স্থায়ী আমানত। ব্যাংক, চলতি আমানতের অর্থ চাওয়ামাত্র আমানতকারীকে ফেরত দেয়। এ জন্য এক্ষেত্রে কোনো সুদ দেওয়া হয় না। সঞ্চয় আমানত থেকে একটি নির্দিষ্ট সময় অর্থ উঠানো যায়, যখন স্থায়ী আমানত থেকে কেবল মেয়াদ উত্তীর্ণ হওয়ার পরই অর্থ উঠানো যায়। ব্যাংক, সঞ্চয়ী আমানতের জন্য অল্প হারে এবং স্থায়ী আমানতের জন্য অপক্ষোকৃত বেশি হারে সুদ দেয়। বাণিজ্যিক ব্যাংকের দ্বিতীয় গুরুত্বপূর্ণ কাজ হলো ঋণ প্রদান করা। এ ব্যাংক ব্যবসা-বাণিজ্য, বিভিন্ন উৎপাদনশীল কাজ এমনকি ভোগের ক্ষেত্রেও উপযুক্ত জামানতের বিপরীতে সাধারণত স্বল্পমেয়াদি ঋণ দেয়। বাণিজ্যিক ব্যাংকের কেন্দ্রীয় ব্যাংকের মতো নোট প্রচলনের ক্ষমতা না থাকলেও তার প্রদত্ত চেক বিনিময়ের মাধ্যম হিসেবে ব্যাপকভাবে ব্যবহৃত হয়। তাছাড়া এ ব্যাংক, ব্যাংক ড্রাফট, ভ্রমণকারীর ঋণপত্র, হুন্ডি ইত্যাদি বিভিন্ন ধরনের বিনিময়ের মাধ্যম সৃষ্টি করে।"
        },
        {
          "label": "ঘ",
          "question": "উদ্দীপকে উল্লিখিত মামুন সাহেব ও ফয়সাল সাহেব যে দু'টো ব্যাংকের সাথে সম্পৃক্ত সেই দুটো ব্যাংকের মধ্যে পার্থক্য আছে কি? ব্যাখ্যা করো ।",
          "explanation": "উদ্দীপকটি পড়ে জানা যায়, মামুন সাহেব বাণিজ্যিক ব্যাংক ও তার বন্ধু ফয়সাল সাহেব কেন্দ্রীয় ব্যাংকের সাথে সম্পৃক্ত। এ দুটি ব্যাংকের মধ্যে বিভিন্ন দিক দিয়ে বিস্তর পার্থক্য লক্ষ করা যায়। পৃথিবীর প্রত্যেক দেশেই একটিমাত্র কেন্দ্রীয় ব্যাংক থাকে; কিন্তু কোনো দেশে অনেক বাণিজ্যিক ব্যাংক থাকতে পারে। কোনো দেশে কেন্দ্রীয় ব্যাংকের মালিকানা এবং নিয়ন্ত্রণ ও পরিচালনার ভার সরকারের ওপর ন্যস্ত থাকে, যেখানে বাণিজ্যিক ব্যাংক বেসরকারি মালিকানায় ও নিয়ন্ত্রাধীনে পরিচালিত হয়। কেন্দ্রীয় ব্যাংক দেশে কাগজি নোট ও ধাতব মুদ্রা প্রচলনের একচেটিয়া অধিকার ভোগ করে। বাণিজ্যিক ব্যাংকগুলোর এরূপ কোনো ক্ষমতা নেই, তবে তারা যে চেকের মাধ্যমে লেনদেন করে তা সীমিত পর্যায়ে বিনিময়ের মাধ্যম হিসেবে কাজ করে। কেন্দ্রীয় ব্যাংকের লক্ষ্য হলো সর্বাধিক জনকল্যাণ সাধন, মুনাফা অর্জন নয়। অন্যদিকে, বাণিজ্যিক ব্যাংকের একমাত্র লক্ষ্য হলো সর্বাধিক সম্ভব মুনাফা অর্জন করা। কেন্দ্রীয় ব্যাংক জনগণের নিকট হতে কখনো অর্থ আমানত হিসেবে গ্রহণ করে না এবং জনসাধারণকে ঋণও প্রদান করে না। কিন্তু বাণিজ্যিক বাংকের অন্যতম প্রধান কাজ হলো জনগণের অর্থ আমানত হিসেবে গ্রহণ করা। কেন্দ্রীয় ব্যাংক ঋণের কারবার করে না; কিন্তু বাণিজ্যিক ব্যাংকের অন্যতম গুরুত্বপূর্ণ কাজই হলো জনসাধারণকে বিভিন্ন সুদের হারে ঋণ প্রদান করে মুনাফা অর্জন করা। কেন্দ্রীয় ব্যাংক দেশের মুদ্রা বাজারের অভিভাবক বা প্রধান। অপরপক্ষে বাণিজ্যিক ব্যাংক এর অধীন। কেন্দ্রীয় ব্যাংকের আদেশ ও উপদেশ অনুযায়ী বাণিজ্যিক ব্যাংক কাজ করে। সুতরাং বলা যায়, উদ্দীপকে উল্লিখিত মামুন সাহেব ও ফয়সাল সাহেব যে দুটো ব্যাংকের সাথে সম্পৃক্ত সে দুটো ব্যাংকের মধ্যে যথেষ্ট পার্থক্য রয়েছে।"
        }
      ]
    }
  ]
}