{
  "title": "রাজশাহী, কুমিল্লা, চট্টগ্রাম, বরিশাল ২০১৮",
  "subtitle": "অর্থনীতি (11)",
  "questions": [
    {
      "number": "1",
      "uddipok": "নিচের X ও Y নামক দুটি দ্রব্য উৎপাদনের একটি উৎপাদন সম্ভাবনা সূচি দেওয়া হলো— X- দ্রব্য Y-দ্রব্য সংমিশ্রন ৮ ০ A ৫ ৫ B ০ ৮ C",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "ব্যষ্টিক অর্থনীতি কী?",
          "explanation": "অর্থনীতির যে শাখায় অর্থনৈতিক এককের আচরণ ও কার্যকলাপ পৃথক পৃথকভাবে বিশ্লেষণ করা হয়, তাকে ব্যষ্টিক অর্থনীতি বলে ।"
        },
        {
          "label": "খ",
          "question": "“নির্দেশমূলক অর্থব্যবস্থা ধনতান্ত্রিক অর্থব্যবস্থা থেকে কোন ক্ষেত্রে উন্নত?” ব্যাখ্যা করো।",
          "explanation": "সামাজিক কল্যাণ অর্জনে নির্দেশমূলক অর্থব্যবস্থা ধনতান্ত্রিক অর্থব্যবস্থা থেকে উন্নত । নির্দেশমূলক অর্থব্যবস্থায় কেন্দ্রীয়ভাবে সর্বাধিক সামাজিক কল্যাণ অর্জনের মাধ্যমে শোষণমুক্ত সমাজব্যবস্থা গড়ে তোলার লক্ষ্যে অর্থনীতির সকল কার্যক্রম পরিচালিত হয়। অপরদিকে ধনতান্ত্রিক অর্থব্যবস্থায় মূলত ব্যক্তিকেন্দ্রিক মুনাফা সর্বাধিক করার লক্ষ্যে অর্থনৈতিক কার্যক্রম পরিচালিত হয়। অর্থাৎ এ অর্থব্যবস্থায় উৎপাদন, বণ্টন, ভোগ সর্বক্ষেত্রেই বেসরকারি পর্যায়ে সিদ্ধান্ত গ্রহণের মাধ্যমে অর্থনৈতিক সমস্যা সমাধানের চেষ্টা করা হয়। এতে রাষ্ট্রীয় স্বার্থ তথা সামাজিক কল্যাণ ব্যাহত হতে পারে। তাই নির্দেশমূলক অর্থব্যবস্থাকে ধনতান্ত্রিক অর্থব্যবস্থা থেকে উন্নত মনে করা হয় ।"
        },
        {
          "label": "গ",
          "question": "উদ্দীপক হতে একটি উৎপাদন সম্ভাবনা রেখা অংকন করো ।",
          "explanation": "উদ্দীপকের তথ্যের আলোকে নিচে উৎপাদন সম্ভাবনা রেখা অঙ্কন করা হলো: উপকরণের দক্ষ বণ্টনের মাধ্যমে দুটি পণ্যের উৎপাদনযোগ্য সংমিশ্রণ বিন্দুগুলো নিয়েই উৎপাদন সম্ভাবনা রেখা (PPC) সৃষ্টি হয় । X দ্রব্য Y দ্রব্য বিন্দু ৮ ০ A ৫ ৫ B ০ ৮ C প্রদত্ত সূচির আলোকে বর্তমান প্রযুক্তি ব্যবহার করে শুধু X দ্রব্য উৎপাদন করা যায় ৮ একক, যা উপরের চিত্রে A বিন্দু দ্বারা নির্দেশিত হয়েছে। আবার ৫ একক X দ্রব্য এবং ৫ একক Y দ্রব্য উৎপাদন করা যায় B বিন্দুতে। এরপর C বিন্দুতে X দ্রব্য উৎপাদন না করে শুধু Y দ্রব্য উৎপাদন করা যায় ৮ একক। এখন প্রাপ্ত A, B, C বিন্দুগুলো যোগ করে AC উৎপাদন সম্ভাবনা রেখা পাওয়া যায়। এটিই উদ্দীপকের আলোকে অঙ্কিত উৎপাদন সম্ভাবনা রেখা।"
        },
        {
          "label": "ঘ",
          "question": "প্রাপ্ত উৎপাদন সম্ভাবনা রেখা অনুযায়ী উভয় দ্রব্য একই সঙ্গে ৮ একক করে উৎপাদন করা সম্ভব নয় কেন? বিশ্লেষণ করো।",
          "explanation": "প্রাপ্ত উৎপাদন সম্ভাবনা রেখার ক্ষেত্রে D বিন্দু (X = ৮ একক ও Y =৮ একক) অ-অর্জনযোগ্য অঞ্চলে অবস্থিত হওয়ায় উৎপাদন সম্ভব নয় । চিত্র: উৎপাদন সম্ভাবনা রেখার অ-অর্জনযোগ্য অঞ্চল উৎপাদন সম্ভাবনা রেখা দ্বারা সীমিত সম্পদ নির্দেশিত হয়। এ রেখার অ- অর্জনযোগ্য বিন্দুতে উৎপাদন সংমিশ্রণ পাওয়ার ইচ্ছা থাকলেও সম্পদের সীমাবদ্ধতার জন্য তা অর্জন করা যাবে না । অর্থাৎ ইচ্ছা করলেই যত খুশি উৎপাদন করা সম্ভব হবে না । চিত্রে লক্ষ করা যায়, উভয় দ্রব্য ৮ একক করে উৎপাদন তথা প্রাপ্ত উৎপাদন সম্ভাবনা রেখার D (৮,৮) বিন্দুটি কাঙ্ক্ষিত হলেও অর্জনযোগ্য নয়। কারণ প্রদত্ত উপকরণ বা প্রযুক্তিতে D বিন্দুতে উৎপাদন করা সম্ভব নয়। যেটিকে উৎপাদন সম্ভাবনা রেখার অ-অর্জনযোগ্য অঞ্চল হিসেবে অভিহিত করা যায় । উপরের আলোচনার প্রেক্ষিতে বলা যায়, D বিন্দুতে উৎপাদন কাঙ্ক্ষিত হলেও বিদ্যমান উপকরণের স্বল্পতার জন্য উৎপাদন সম্ভব নয় ।"
        }
      ]
    },
    {
      "number": "2",
      "uddipok": "নিচের চাহিদা সূচি লক্ষ কর এবং সংশ্লিষ্ট প্রশ্নের উত্তর দাও: দাম (P) চাহিদার পরিমাণ(Q) ৫ ৪০ একক ১০ ৩০ একক ১৫ ২০ একক",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "অপেক্ষক কী?",
          "explanation": "দুই বা ততোধিক চলকের মধ্যে নির্ভরশীলতার সম্পর্ক যখন গাণিতিক উপায়ে প্রকাশ করা হয় তখন তাকে অপেক্ষক বলে ।"
        },
        {
          "label": "খ",
          "question": "“আয়ের পরিবর্তনে চাহিদার পরিবর্তন হয়”– ব্যাখ্যা করো ।",
          "explanation": "আয়ের সাথে চাহিদার ধনাত্মক সম্পর্ক বিদ্যমান । দাম স্থির থাকা অবস্থায় ভোক্তায় আয় বাড়লে তার ক্রয়ক্ষমতা বাড়ার দরুন সে বেশি ক্রয় করবে। সেক্ষেত্রে দাম স্থির থাকা সত্ত্বেও ভোক্তার কাছে দ্রব্যের চাহিদা বাড়বে। একইভাবে, ভোক্তার আয় কমলে চাহিদা কমে । তাই বলা যায়, আয়ের পরিবর্তনে চাহিদার পরিবর্তন হয় ।"
        },
        {
          "label": "গ",
          "question": "উপরিউক্ত সূচি থেকে চাহিদা রেখা অংকন করো ।",
          "explanation": "উদ্দীপকের ছকে প্রদত্ত মান অনুসারে নিচে চাহিদা রেখা অঙ্কন করা হলো— চিত্রে, OX অক্ষে চাহিদার পরিমাণ ও OY অক্ষে দ্রব্যের দাম দেখানো হয়েছে । a বিন্দুতে ৫ টাকা দামে দ্রব্যের চাহিদার পরিমাণ ৪০ একক। দাম বৃদ্ধি পেয়ে ১০ ও ১৫ টাকা হলে চাহিদার পরিমাণ কমে যথাক্রমে ৩০ ও ২০ একক হয়। যা b ও c বিন্দু দ্বারা নির্দেশ করা হয়েছে । এখন a, b ও c বিন্দুগুলো যোগ করে DD' রেখা পাওয়া যায়। এই DD' রেখাটিই হলো প্রদত্ত সূচির তথ্যের আলোকে অঙ্কিত চাহিদা রেখা ।"
        },
        {
          "label": "ঘ",
          "question": "উদ্দীপকে দাম স্থির থাকা অবস্থায় যদি ভোক্তার আয় বৃদ্ধি পায় তবে কি চাহিদা রেখার কোনো পরিবর্তন হবে? মতামত দাও।",
          "explanation": "উদ্দীপকে দাম স্থির থাকা অবস্থায় ভোক্তার আয় বৃদ্ধি পেলে চাহিদা রেখা ডানদিকে স্থানান্তরিত হবে । প্রধানত কোনো দ্রব্যের নিজ দামের ওপর তার চাহিদার পরিমাণ নির্ভর করে। কোনো দ্রব্যের দাম কমলে তার চাহিদার পরিমাণ বাড়ে এবং দাম বাড়লে চাহিদার পরিমাণ কমে। তাই দ্রব্যের নিজ দামই হলো চাহিদার প্রধান নির্ধারক। তবে দাম ছাড়াও কোনো দ্রব্যের চাহিদা অন্যান্য বিষয় তথা নির্ধারকের ওপর নির্ভর করে। এগুলোর মধ্যে ক্রেতার আয় অন্যতম। দাম অপরিবর্তিত থাকা অবস্থায় ক্রেতার আয় বাড়লে তার দ্রব্য ক্রয়ের সামর্থ্য বাড়ে এবং আয় কমলে সামর্থ্য কমে। এ অবস্থায় চাহিদা রেখার পরিবর্তন ঘটে। প্রদত্ত চিত্রে ভূমি অক্ষে চাহিদার পরিমাণ এবং লম্ব অক্ষে দাম পরিমাপ করা হয়েছে। চিত্রে D D 0 \\mathrm{DD}_{0} DD 0 ​ হলো কোনো দ্রব্যের প্রাথমিক চাহিদা রেখা। O P o \\mathrm{OP}_{\\mathrm{o}} OP o ​ ও O Q 0 \\mathrm{OQ}_{0} OQ 0 ​ হলো যথাক্রমে প্রাথমিক দাম ও চাহিদার পরিমাণ, যা D D 0 \\mathrm{DD}_{0} DD 0 ​ রেখার a \\mathrm{a} a বিন্দু দ্বারা নির্দেশিত হয়েছে। এখন দাম O P 0 − \\mathrm{OP}_{0}- OP 0 ​ − তে স্থির থাকা অবস্থায় ভোক্তার আয় বাড়লে ভোক্তার চাহিদা বেড়ে O Q 1 \\mathrm{OQ}_{1} OQ 1 ​ হয়। যা ডানদিকে স্থানান্তরিত চাহিদা রেখা D D 1 \\mathrm{DD}_{1} DD 1 ​ -এর b বিন্দু দ্বারা নির্দেশিত হয়েছে। কাজেই বলা যায় দাম স্থির থাকা অবস্থায় ভোক্তার আয় বৃদ্ধি পেলে চাহিদা রেখা ডানদিকে স্থানান্তরিত হয় এবং চাহিদার পরিমাণ Q 0 Q 1 \\mathrm{Q}_{0} \\mathrm{Q}_{1} Q 0 ​ Q 1 ​ পরিমাণ বৃদ্ধি পায়।"
        }
      ]
    },
    {
      "number": "3",
      "uddipok": "মি. ‘খ’ তার কৃষি খামারে অন্যান্য উপকরণ ও কলা-কৌশল স্থির রেখা শুধু শ্রম বৃদ্ধি করে । যার ফলে মোট উৎপাদন ও প্রান্তিক উৎপাদন নিম্নে প্রদত্ত ছক অনুযায়ী বৃদ্ধি পায়:- শ্রম ও মূলধন মোট উৎপাদন প্রান্তিক উৎপাদন ১ জন ও ১০০ টাকা ১২ একক ১২ একক ২ জন ও ১০০ টাকা ২২ একক ১০ একক ৩ জন ও ১০০ টাকা ৩০ একক ৮ একক ৪ জন ও ১০০ টাকা ৩৬ একক ৬ একক",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "উৎপাদন কী?",
          "explanation": "বিভিন্ন উপকরণের সংমিশ্রণে কোনো দ্রব্যের নতুন উপযোগ সৃষ্টি করা যার বিনিময় মূল্য আছে তাকে উৎপাদন বলে ।"
        },
        {
          "label": "খ",
          "question": "একচেটিয়া বাজারে AR ও MR সমান হয় না কেন?",
          "explanation": "মূলত একচেটিয়া কারবারে বিক্রেতা বা উৎপাদক দাম পরিবর্তন করে বাজারে যোগান হ্রাস বা বৃদ্ধি করতে পারে। যার ফলশ্রুতিতে এ বাজারে প্রান্তিক আয় (MR) ও গড় আয় (AR) বা দাম সমান হয় না। বরং AR>MR হয়। একচেটিয়া কারবারে মোট আয় (TR) বৃদ্ধি করার লক্ষ্যে দাম কমালে AR ও MR হ্রাস পায়। তবে গড় আয় যে হারে হ্রাস পায় প্রান্তিক আয় তার চেয়ে বেশি হারে হ্রাস পায়। অর্থাৎ একচেটিয়া কারবারে AR ও MR রেখা উভয় নিম্নগামী হলেও MR রেখা AR রেখার নিচে অবস্থান করে । এজন্যই এ বাজারে AR ও MR সমান হয় না ।"
        },
        {
          "label": "গ",
          "question": "উদ্দীপকের আলোকে কৃষি খামারে মোট উৎপাদন রেখা অংকন করো।",
          "explanation": "উদ্দীপকে প্রদত্ত তথ্যের আলোকে নিচে কৃষি খামারে মোট উৎপাদন (Total Production) রেখা অঙ্কন করা হলো । চিত্রের ভূমি অক্ষে (OX) শ্রম এবং লম্ব অক্ষে (OY) মোট উৎপাদন দেখানো হয়েছে। প্রদত্ত সূচিতে লক্ষ করা যায়, মি. ‘খ’ তার কৃষি খামারে অন্যান্য উপকরণ ও কলাকৌশল স্থির রেখে ১ একক শ্রম নিয়োগ করে ১২ একক উৎপাদন পেয়ে থাকেন। যা চিত্রের a বিন্দু দ্বারা নির্দেশিত হয়েছে। এখন, শ্রম নিয়োগ বৃদ্ধি করে ২ একক হলে মোট উৎপাদন দাঁড়ায় ২২ একক। যা চিত্রের b বিন্দু দ্বারা দেখানো হয়েছে। একইভাবে ৩ এবং ৪ একক শ্রম নিয়োগ করে মোট উৎপাদন যথাক্রমে ৩০ এবং ৩৬ একক পাওয়া যায় । যা চিত্রে যথাক্রমে c এবং d বিন্দু দ্বারা দেখানো হয়েছে । এখন, প্রাপ্ত a, b, c এবং d বিন্দুগুলো যোগ করে মোট উৎপাদন রেখা TP পাওয়া যায়।"
        },
        {
          "label": "ঘ",
          "question": "উদ্দীপকের আলোকে খামারে কোন বিধিটি কার্যকর হয়েছে? বিধিটি কোন ক্ষেত্রে বেশি কার্যকর? মতামত দাও ।",
          "explanation": "উদ্দীপকের তথ্যের আলোকে খামারটিতে ক্রমহ্রাসমান প্রান্তিক উৎপাদন বিধিটি কার্যকর হয়েছে। এটি কৃষি ক্ষেত্রে বেশি কার্যকর। উপরের চিত্রটি প্রদত্ত তথ্যের আলোকে অঙ্কন করা হয়েছে; যেখানে OX অক্ষে শ্রম (L) এবং OY অক্ষে প্রান্তিক উৎপাদন (MP) নির্দেশিত হয়েছে। প্রদত্ত সূচি ও উপরের চিত্রে লক্ষ করা যায়, মূলধন ১০০ টাকা স্থির রেখে শ্রম নিয়োগ ১ একক থেকে ২ একক করা হলে মোট উৎপাদন ১২ একক থেকে বেড়ে ২২ একক হয়। এক্ষেত্রে প্রান্তিক উৎপাদন ১২ একক থেকে কমে ১০ একক হয়। এখন, শ্রম নিয়োগ আরও বৃদ্ধি করা হলে তথা ২ একক থেকে ৩ একক এবং ৩ একক থেকে ৪ একক করা হলে মোট উৎপাদন বৃদ্ধি পেলেও প্রান্তিক উৎপাদন যথাক্রমে ১০ একক থেকে ৮ একক এবং ৮ একক থেকে ৬ এককে হ্ৰাস পায়। অর্থাৎ প্রান্তিক উৎপাদন ক্রমান্বয়ে কমতে থাকে। যা ক্রমহ্রাসমান প্রান্তিক উৎপাদন বিধিকে নির্দেশ করে । সাধারণত ভূমির যোগান ও উৎপাদন কৌশল স্থির থাকা সাপেক্ষে কৃষি ক্ষেত্রে ক্রমহ্রাসমান প্রান্তিক উৎপাদন বিধি বেশি কার্যকর। তাছাড়া কৃষি প্রজনন সমন্ধীয় কাজ হওয়ায় প্রকৃতি, আবহাওয়া, তাপমাত্রা ইত্যাদি দ্বারা ভূমির উৎপাদন ক্ষমতা প্রভাবিত হয়। তথপি একই জমি বারবার ব্যবহারের ফলে প্রান্তিক উৎপাদন হ্রাস পায়। যার ফলে মোট উৎপাদন ক্রমহ্রাসমান হারে বাড়ে এবং মোট উৎপাদন সর্বোচ্চ হওয়ার পর তা হ্রাস পেতে শুরু করে। কাজেই বলা যায়, উপর্যুক্ত কারণগুলোর জন্য অন্যান্য খাতের (যেমন— শিল্প, সেবা) তুলনায় কৃষি খাতে ক্রমহ্রাসমান প্রান্তিক উৎপাদন বিধিটি অধিক কার্যকর।"
        }
      ]
    },
    {
      "number": "4",
      "uddipok": "",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "রেখার ঢাল কাকে বলে?",
          "explanation": "কোনো রেখার উল্লম্ব বা উচ্চতা ও আনুভূমিক দৈর্ঘ্যের অনুপাতকে ঐ রেখার ঢাল বলে ।"
        },
        {
          "label": "খ",
          "question": "চলক ও ধ্রুবক একই নয় কেন?",
          "explanation": "চলক ভিন্ন ভিন্ন মান গ্রহণ করতে পারে। কিন্তু ধ্রুবক একটি নির্দিষ্ট বা স্থির মান গ্রহণ করে । তাই চলক ও ধ্রুবক এক নয় বরং ধ্রুবক হলো চলকের বিপরীত অবস্থা । সাধারণত যে রাশি বা প্রতীক ভিন্ন ভিন্ন মান গ্রহণ করে তাকে চলক বলে। অন্যদিকে, ধ্রুবক হলো এমন এক ধরনের রাশি, যার মান স্থির বা নির্দিষ্ট থাকে। যেমন— চাহিদা সমীকরণ Q = a – bP এর ক্ষেত্রে P - এর মান ভিন্ন ভিন্ন হতে পারে। a হলো স্বয়ম্ভূত ভোগ বা চাহিদার পরিমাণ। যা নির্দিষ্ট থাকে। অর্থাৎ P এর মান শূন্য হলেও a পরিমাণ চাহিদা থাকে । কাজেই বলা যায় চলক ও ধ্রুবক এক বিষয় নয়।"
        },
        {
          "label": "গ",
          "question": "উদ্দীপকের চাহিদার স্থিতিস্থাপকতা নির্ণয় করো।",
          "explanation": "উদ্দীপকে প্রদত্ত তথ্যের আলোকে চাহিদার স্থিতিস্থাপকতা তথা চাহিদার দাম স্থিতিস্থাপকতা নির্ণয় করা হলো । কোনো দ্রব্যের দামের পরিবর্তনের ফলে তার চাহিদা যে হারে পরিবর্তিত হয় তাকে চাহিদার দাম স্থিতিস্থাপকতা বলে। অর্থাৎ কোনো দ্রব্যের চাহিদার আপেক্ষিক পরিবর্তনকে ঐ দ্রব্যটির দামের আপেক্ষিক পরিবর্তন দ্বারা ভাগ করলে চাহিদার স্থিতিস্থাপকতা পাওয়া যায়। আমরা জানি, চাহিদার স্থিতিস্থাপকতা E P = Δ Q Δ P × P Q E_{P}=\\frac{\\Delta Q}{\\Delta P} \\times \\frac{P}{Q} E P ​ = Δ P Δ Q ​ × Q P ​ উদ্দীপকে উল্লিখিত চিত্রে লক্ষ করা যায়, বিবেচ্য দ্রব্যটির দাম 10 টাকা থেকে বেড়ে 20 টাকা হলে চাহিদার পরিমাণ 15 একক থেকে কমে 10 একক হয় । কাজেই চাহিদার স্থিতিস্থাপকতা, এখানে, P 1 = 10  টাকা  P 2 = 20  টাকা  \\begin{array}{l} P_{1}=10 \\text { টাকা } \\\\ P_{2}=20 \\text { টাকা } \\end{array} P 1 ​ = 10   টাকা   P 2 ​ = 20   টাকা   ​ ∴ Δ P = 20 − 10 = 10 Q 1 = 15  একক  Q 2 = 10  একক  ∴ Δ Q = 10 − 15 = − 5 \\begin{array}{l} \\therefore \\Delta \\mathrm{P}=20-10=10 \\\\ \\mathrm{Q}_{1}=15 \\text { একক } \\\\ \\mathrm{Q}_{2}=10 \\text { একক } \\\\ \\therefore \\Delta \\mathrm{Q}=10-15=-5 \\end{array} ∴ Δ P = 20 − 10 = 10 Q 1 ​ = 15   একক   Q 2 ​ = 10   একক   ∴ Δ Q = 10 − 15 = − 5 ​ E P = − 5 10 × 10 15 = − 1 3 = − 0.33 \\begin{aligned} E_{P} & =\\frac{-5}{10} \\times \\frac{10}{15} \\\\ & =-\\frac{1}{3} \\\\ & =-0.33 \\end{aligned} E P ​ ​ = 10 − 5 ​ × 15 10 ​ = − 3 1 ​ = − 0.33 ​ ঋণাত্মক চিহ্ন অবজ্ঞা করে ∴ E P = 0.33 \\therefore \\mathrm{E}_{\\mathrm{P}}=0.33 ∴ E P ​ = 0.33"
        },
        {
          "label": "ঘ",
          "question": "উদ্দীপকের দ্রব্যটি কি বিলাসজাত দ্রব্য? কেন?",
          "explanation": "উদ্দীপকে উল্লিখিত দ্রব্যটির চাহিদার স্থিতিস্থাপকতা E p = 0.33 E_p=0.33 E p ​ = 0.33 1 এর চেয়ে ছোট হওয়ায় এটি স্থিতিস্থাপক চাহিদাকে নির্দেশ করে। তাই বিবেচ্য দ্রব্যটি বিলাসজাত নয় । সাধারণত যে সকল দ্রব্যের চাহিদার দাম স্থিতিস্থাপকতা E p E_p E p ​ এককের চেয়ে বড় হয় তাদেরকে বিলাসজাত দ্রব্য বলে । অর্থাৎ এ সকল দ্রব্যের ক্ষেত্রে দামের সামান্য পরিবর্তন হলে চাহিদার ব্যাপক পরিবর্তন ঘটে। অন্যদিকে নিত্য প্রয়োজনীয় দ্রব্যের Ep এককের ছোট হয়। অর্থাৎ দামের ব্যাপক পরিবর্তনের ফলে চাহিদার সামান্য পরিবর্তন হয় । উদ্দীপকে লক্ষ করা যায়, বিবেচ্য দ্রব্যটির ক্ষেত্রে দাম 10 একক পরিবর্তন হলে চাহিদার পরিমাণ 5 একক পরিবর্তিত হয় । অর্থাৎ দ্রব্যটির দামের শতকরা পরিবর্তন চাহিদার শতকরা পরিবর্তনের চেয়ে বেশি। যেমন— দ্রব্যটির দাম 10 থেকে 20 টাকা হলে চাহিদা হ্রাস পায় 15 একক থেকে 10 একক । এক্ষেত্রে দামের শতকরা পরিবর্তন, Δ P P × 100 % = 10 10 × 100 % = 100 % \\frac{\\Delta \\mathrm{P}}{\\mathrm{P}} \\times 100 \\%=\\frac{10}{10} \\times 100 \\%=100 \\% P Δ P ​ × 100% = 10 10 ​ × 100% = 100% এবং চাহিদার শতকরা পরিবর্তন, Δ Q Q × 100 % = 5 15 × 100 % = 33.33 % \\frac{\\Delta \\mathrm{Q}}{\\mathrm{Q}} \\times 100 \\%=\\frac{5}{15} \\times 100 \\%=33.33 \\% Q Δ Q ​ × 100% = 15 5 ​ × 100% = 33.33% কাজেই E P = 33.33 % 100 % = 0.33 < 1 ; \\mathrm{E}_{\\mathrm{P}}=\\frac{33.33 \\%}{100 \\%}=0.33<1 ; E P ​ = 100% 33.33% ​ = 0.33 < 1 ; যা অস্থিতিস্থাপক চাহিদা নির্দেশ করে । তাই বলা যায়, বিবেচ্য দ্রব্যটি বিলাসজাত দ্রব্য নয়। বরং এটি হলো নিত্য প্রয়োজনীয় দ্রব্য । নিত্য প্রয়োজনীয় দ্রব্য যেমন চাল, লবণ, তেল ইত্যাদির ক্ষেত্রে এরূপ চাহিদা দেখা যায় ।"
        }
      ]
    },
    {
      "number": "5",
      "uddipok": "",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "মনোপসনি বাজার কী ?",
          "explanation": "মনোপসনি বাজার হলো এমন এক ধরনের বাজার যেখানে বিক্রেতার সংখ্যা বেশি হলেও ক্রেতা একজন ।"
        },
        {
          "label": "খ",
          "question": "একচেটিয়া কারবারি কীভাবে দামের ওপর প্রভাব বিস্তার করে ?",
          "explanation": "একচেটিয়া কারবারে বিবেচ্য দ্রব্যের কোনো নিকট পরিবর্তক না থাকায় বিক্রেতা ইচ্ছা অনুযায়ী দ্রব্যটির দাম নির্ধারণ করতে পারে । এজন্য একচেটিয়া কারবারে ফার্মকে দাম সৃষ্টিকারী বলা হয় । সাধারণত একচেটিয়া কারবারে বিক্রয়যোগ্য দ্রব্যটি কেবল একটি ফার্ম দ্বারা উৎপাদিত হয়। তাই একচেটিয়া কারবারি দ্রব্যের যোগান বাড়িয়ে বা কমিয়ে দ্রব্যটির দাম নিয়ন্ত্রণ করতে পারে। তাই বলা যায়, একচেটিয়া কারবারি তার ইচ্ছা অনুযায়ী দ্রব্যের যোগান পরিবর্তন করে দামের ওপর প্রভাব বিস্তার করতে পারে।"
        },
        {
          "label": "গ",
          "question": "উদ্দীপকে প্রদর্শিত ফার্মটির মোট মুনাফা নির্ণয় করো।",
          "explanation": "উদ্দীপকে বর্ণিত চিত্রের আলোকে ফার্মটির মুনাফার পরিমাণ নির্ণয় করা যায়। উদ্দীপকে প্রদত্ত চিত্রে স্বল্পকালে কোনো ফার্মের ভারসাম্য অবস্থা দেখানো হয়েছে। ফার্মের যে বিন্দুতে প্রান্তিক আয় (MR) ও প্রান্তিক ব্যয় (MC) রেখা পরস্পর ছেদ করে সেখানে ফার্মটি ভারসাম্য অর্জন করে। এ অবস্থায় নির্ধারিত দামে মোট আয় (TR) এবং গড় ব্যয় (AC) রেখার ভিত্তিতে মোট ব্যয় (TC) নির্ধারিত হয়। আর TR ও TC এর ব্যবধান হলো মুনাফা । উদ্দীপকের চিত্রে লক্ষ করা যায়, E বিন্দুতে MR ও MC রেখা পরস্পর ছেদ করেছে, তাই E বিন্দুতে ফার্মটি ভারসাম্য অর্জন করে। এক্ষেত্রে ভারসাম্য দাম O P 1 OP_1 O P 1 ​ ও ভারসাম্য পরিমাণ OM । সুতরাং মোট আয় ( T R ) = O P 1 = O M = O P 1 E M (\\mathrm{TR})=\\mathrm{OP}_{1}=\\mathrm{OM}=\\mathrm{OP}_{1} \\mathrm{EM} ( TR ) = OP 1 ​ = OM = OP 1 ​ EM । আবার, A C \\mathrm{AC} AC রেখার ভিত্তিতে একক প্রতি ব্যয় O P 2 \\mathrm{OP}_{2} OP 2 ​ । কাজেই, মোট ব্যয় ( T C ) = O P 2 × O M = O P 2 F M (\\mathrm{TC})=\\mathrm{OP}_{2} \\times \\mathrm{OM}=\\mathrm{OP}_{2} \\mathrm{FM} ( TC ) = OP 2 ​ × OM = OP 2 ​ FM । সুতরাং, মুনাফা ( π ) = T R − T C = O P 1 E M − O P 2 F M = P 2 P 1 E F (\\pi)=\\mathrm{TR}-\\mathrm{TC}=\\mathrm{OP}_{1} \\mathrm{EM}-\\mathrm{OP}_{2} \\mathrm{FM}=\\mathrm{P}_{2} \\mathrm{P}_{1} \\mathrm{EF} ( π ) = TR − TC = OP 1 ​ EM − OP 2 ​ FM = P 2 ​ P 1 ​ EF যা ফার্মের অস্বাভাবিক মুনাফা নির্দেশ করে।"
        },
        {
          "label": "ঘ",
          "question": "উদ্দীপকে চিত্রে SAC রেখা E বিন্দুতে স্পর্শ করলে মুনাফার ক্ষেত্রে কী পরিবর্তন হবে? ব্যাখ্যা করো ।",
          "explanation": "উদ্দীপকে উল্লিখিত চিত্রে SAC রেখা E বিন্দুতে স্পর্শ করলে ফার্মটি স্বাভাবিক মুনাফা অর্জন করবে। আমরা জানি, ফার্মের ক্ষেত্রে TR = TC হলে স্বাভাবিক মুনাফা, TR > TC হলে অস্বাভাবিক এবং TR < TC হলে ক্ষতির সম্মুখীন হয় । চিত্রে লক্ষ করা যায়, প্রাথমিক গড় ব্যয় রেখা (SAC), F বিন্দুতে ছেদ করে। যেখানে ফার্মটি P2P EF পরিমাণ অস্বাভাবিক মুনাফা অর্জন করে। এখন SAC রেখা যদি E বিন্দুতে ছেদ করে বা গড় ব্যয় রেখা S A C \\mathrm{SAC} SAC থেকে S A C 1 \\mathrm{SAC}_{1} SAC 1 ​ হলে ফার্মটির একক প্রতি ব্যয় হয় O P 1 \\mathrm{OP}_{1} OP 1 ​ । ফলে TC = O P 1 × O M = O P 1 E M ∣ =\\mathrm{OP}_{1} \\times \\mathrm{OM}=\\mathrm{OP}_{1} \\mathrm{EM} \\mid = OP 1 ​ × OM = OP 1 ​ EM ∣ এক্ষেত্রে T R = O P 1 × O M = O P 1 E M । \\mathrm{TR}=\\mathrm{OP}_{1} \\times \\mathrm{OM}=\\mathrm{OP}_{1} \\mathrm{EM} । TR = OP 1 ​ × OM = OP 1 ​ EM । অর্থাৎ, T R = T C \\mathrm{TR}=\\mathrm{TC} TR = TC হওয়ায় মুনাফা শূন্য (0), অতএব, মুনাফা ( π ) = (\\pi)= ( π ) = O P 1 E M − O P 1 E M = 0 \\mathrm{OP}_{1} \\mathrm{EM}-\\mathrm{OP}_{1} \\mathrm{EM}=0 OP 1 ​ EM − OP 1 ​ EM = 0 (শূন্য)। সুতরাং SAC রেখা E বিন্দুতে স্পর্শ করলে ফার্মটি স্বাভাবিক মুনাফা অর্জন করবে।"
        }
      ]
    },
    {
      "number": "6",
      "uddipok": "সারণি লক্ষ কর এবং সংশ্লিষ্ট প্রশ্নের উত্তর দাও: মজুরি শ্রমের চাহিদা শ্রমের যোগান ১০ ১৫ ৫ ২০ ১০ ১০ ৩০ ৫ ১৫",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "প্রকৃত মজুরি কী?",
          "explanation": "শ্রমিক তার আর্থিক মজুরি দিয়ে যে দ্রব্যসামগ্রী ও সেবা ক্রয় করে এবং চাকরিস্থল থেকে যে আনুষঙ্গিক সুবিধা লাভ করে এ দুয়ের সমষ্টি হলো প্রকৃত মজুরি ।"
        },
        {
          "label": "খ",
          "question": "একই পেশায় মজুরি বিভিন্ন হয় কেন?",
          "explanation": "একই পেশায় মজুরি বিভিন্ন হওয়ার প্রধান কারণ হলো শ্রমের দক্ষতা । স্বভাবতই যে সকল শ্রমিকের দক্ষতা বেশি, তাদের মজুরি বেশি হয়। কারণ দক্ষ শ্রমিক গুণগতমানসম্পন্ন পণ্য উৎপাদনে বেশি অবদান রাখে। যা মালিক পক্ষের মুনাফা বৃদ্ধিতে সাহায্য করে। আবার যে সকল প্রতিষ্ঠান বা কোম্পানি অধিক সুযোগ সুবিধা প্রদান করে সে সকল প্রতিষ্ঠানে কর্মরত কর্মকর্তা প্রকৃত মজুরি বেশি পেয়ে থাকে ।"
        },
        {
          "label": "গ",
          "question": "উদ্দীপকের সারণি থেকে শ্রম বাজারে ভারসাম্য মজুরি রেখাচিত্রের মাধ্যমে দেখাও ।",
          "explanation": "উদ্দীপকের তথ্যের আলোকে ভারসাম্য মজুরি হলো ২০ একক । যা নিচে রেখাচিত্রের মাধ্যমে দেখানো হলো । যে মজুরিতে শ্রমের চাহিদা D L D_L D L ​ এবং শ্রমের যোগান S L S_L S L ​ সমান হয় তাকে ভারসাম্য মজুরি বলে । চিত্রে ভূমি অক্ষে শ্রমের চাহিদা ও যোগান এবং লম্ব অক্ষে মজুরির পরিমাণ দেখানো হয়েছে । শ্রমের চাহিদা ও যোগান রেখা হলো যথাক্রমে D L D L ′ \\mathrm{D}_{\\mathrm{L}} \\mathrm{D}_{\\mathrm{L}}^{ \\prime} D L ​ D L ′ ​ ও S L S L ′ \\mathrm{S}_{\\mathrm{L}} \\mathrm{S}_{\\mathrm{L}}^{ \\prime} S L ​ S L ′ ​ প্রদত্ত তথ্যের আলোকে অঙ্কিত চিত্রে লক্ষ করা যায়, মজুরি (W) 10 একক হলে শ্রমের চাহিদা অপেক্ষা শ্রমের যোগান কম হওয়ায় ভারসাম্য অর্জিত হয় না । তথা অর্থনীতিতে শ্রমের যোগান পর্যাপ্ত নয়। আবার, 30 একক মজুরিতে শ্রমের চাহিদা অপেক্ষা শ্রমের যোগান বেশি হওয়ায় অর্থনীতিতে বেকারত্ব দেখা দিবে। তথা ভারসাম্য অর্জিত হবে না। কিন্তু মজুরি ২০ এককের ক্ষেত্রে লক্ষ করা যায়, শ্রমের যোগান ও চাহিদা উভয়ই ১০ একক। অর্থাৎ চিত্রের E বিন্দুতে D L D_L D L ​ = S L S_L S L ​ = 10 একক হওয়ায় শ্রমবাজারে ভারসাম্য অর্জিত হয়। এ অবস্থায় ভারসাম্য মজুরি হলো ২০ একক ।"
        },
        {
          "label": "ঘ",
          "question": "শ্রমের চাহিদা প্রতি ক্ষেত্রে ১০ একক বৃদ্ধি পেলে ভারসাম্যের কী পরিবর্তন হবে? উদ্দীপকের আলোকে ব্যাখ্যা করো ।",
          "explanation": "উদ্দীপকের তথ্যের আলোকে শ্রমের চাহিদা প্রতিক্ষেত্রে ১০ একক বৃদ্ধি পেলে শ্রমের চাহিদা রেখা ডানদিকে স্থানান্তরিত হওয়ার দরুন ভারসাম্য মজুরি ও শ্রমিক নিয়োগ বৃদ্ধি পাবে । চিত্রে লক্ষ করা যায়, শ্রমের চাহিদা প্রতি ক্ষেত্রে ১০ একক বৃদ্ধি পেলে ১০, ২০ এবং ৩০ একক মজুরিতে শ্রমের চাহিদা হয় যথাক্রমে (১৫ + ১০) = ২৫, (১০ + ১০) = ২০ এবং (৫ + ১০) = ১৫ একক। এক্ষেত্রে শ্রমের চাহিদা রেখা D L D L ′ \\mathrm{D}_{\\mathrm{L}} \\mathrm{D}_{\\mathrm{L}}^{\\prime} D L ​ D L ′ ​ উপরে ডানদিকে স্থানান্তরিত হয়, যা D L 1 D L 1 \\mathrm{D}_{\\mathrm{L} 1} \\mathrm{D}_{\\mathrm{L} 1} D L 1 ​ D L 1 ​ 'রেখার সাহায্যে দেখানো হয়েছে। নতুন শ্রমের চাহিদা রেখা ( D L 1 D L 1 ′ ) \\left(\\mathrm{D}_{\\mathrm{L} 1} \\mathrm{D}_{\\mathrm{L} 1}{ }^{\\prime}\\right) ( D L 1 ​ D L 1 ​ ′ ) এবং শ্রমের যোগান রেখা ( S L S L ′ ) E 1 \\left(\\mathrm{S}_{\\mathrm{L}} \\mathrm{S}_{\\mathrm{L}}{ }^{\\prime}\\right) \\mathrm{E}_{1} ( S L ​ S L ​ ′ ) E 1 ​ বিন্দুতে ছেদ করে। তাই E 1 \\mathrm{E}_{1} E 1 ​ বিন্দুতে পরিবর্তিত ভারসাম্য অর্জিত হয়। এক্ষেত্রে ভারসাম্য মজুরি ৩০ একক এবং নিয়োগ ১৫ একক। ফলে আগের চেয়ে ভারসাম্য মজুরি ১০ একক এবং নিয়োগ ৫ একক বৃদ্ধি পেয়েছে ।"
        }
      ]
    },
    {
      "number": "7",
      "uddipok": "বিশ্ববিদ্যালয় থেকে সদ্য পাস করা মি. ‘খ’ চাকুরির পরিবর্তে একটি বুটিক কারখানা প্রতিষ্ঠা করেন। তিনি একাই ব্যবসায় উপকরণ সংগ্রহ ও দেখাশুনা করেন। এতে ব্যবসার উন্নতি হয় এবং মুনাফা অর্জন করেন। ব্যবসা সম্প্রসারণের জন্য মূলধনের প্রয়োজন হয়। তিনি নিকটস্থ একটি এনজিও হতে ঋণ গ্রহণ করেন। এনজিওটি ক্ষুদ্র ঋণ প্রদান, আত্মকর্মসংস্থানে সহায়তা, নারীর ক্ষমতায়ন ইত্যাদি ক্ষেত্রে গুরুত্বপূর্ণ ভূমিকা পালন করেছে। এরকম অনেক এনজিও আমাদের দেশে গ্রামীণ অর্থনীতির উন্নয়নে বিভিন্ন কার্যক্রম গ্রহণ করেছে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "অংশীদারি কারবার কী?",
          "explanation": "দুই বা ততোধিক ব্যক্তি মুনাফা অর্জনের উদ্দেশ্যে স্বেচ্ছায় চুক্তিবদ্ধ হয়ে যে কারবার গঠন করেন তাকে অংশীদারি কারবার বলে ।"
        },
        {
          "label": "খ",
          "question": "সমবায় কারবার কী অর্থে এক মালিকানা কারবার অপেক্ষা উন্নত?",
          "explanation": "মূলধন গঠন, বৃহদায়তন উৎপাদন ও অর্থনৈতিক উন্নতির দৃষ্টিকোণ থেকে সমবায় কারবার একমালিকানা কারবার থেকে উন্নত। যে সংগঠনে কোনো একক ব্যক্তি স্বাধীনভাবে সকল প্রকার ঝুঁকি গ্রহণ করে তার পুঁজি, বুদ্ধি ও দক্ষতার মাধ্যমে উৎপাদন করে, তাকে একমালিকানা কারবার বলে । এই কারবারে মূলধন স্বল্প থাকে এবং উৎপাদনের ব্যাপকতা কম থাকে। এছাড়া, ঝুঁকি ভাগ করার মতো কেউ না থাকায় মালিককেই সকল ঝুঁকি বহন করতে হয়। পক্ষান্তরে, সমবায় কারবারে ছোট ছোট উৎপাদকগণ সংঘবদ্ধ হয়ে বৃহদায়তন উৎপাদন শুরু করতে পারে । এছাড়া এ কারবারে কয়েকজন মিলে সাম্যের নীতির ভিত্তিতে উৎপাদন পরিচালনা করে বলে ঝুঁকি ভাগাভাগি করে নেওয়া যায়। এতে অধিক উৎপাদন হয় তথা সর্বোপরি দেশের অর্থনৈতিক কল্যাণ অধিক হয় ।"
        },
        {
          "label": "গ",
          "question": "উদ্দীপকে মি. ‘খ’ এর বুটিক কারখানা কোন ধরনের কারবার? ব্যাখ্যা করো।",
          "explanation": "উদ্দীপকে উল্লিখিত মি. ‘খ’ এর ব্যবসার যে ধরনের কথা বলা হয়েছে, সে বিবেচনায় বলা যায়— তার প্রতিষ্ঠিত বুটিক কারখানাটি হলো একটি একমালিকানা কারবার । মি. ‘খ’ তার বর্ণিত কারখানাটির একমাত্র মালিক এবং তিনি নিজেই তার ব্যবসার পুঁজি ও প্রয়োজনীয় উপকরণগুলো সরবরাহ করেন। তার কারখানাটির লাভ-ক্ষতি যাই হোক না তা তিনি নিজে বহন করেন । লাভ হলে তিনি তা একাই ভোগ করেন। আর লোকসান হলে তার দায়ভার তিনি একাই বহন করেন। যেহেতু তিনি তার কারখানাটির একমাত্র মালিক, তাই কারবারের কোনো ব্যাপারে তিনি এককভাবে সিদ্ধান্ত নিতে পারেন। সিদ্ধান্ত নেওয়ার ব্যাপারে কারো সাথে আলাপ করতে হয় না বলে, তিনি দ্রুত সিদ্ধান্ত গ্রহণ করতে পারেন। তার বুটিক ব্যবসায় ঝুঁকি আছে । সব রকম ঝুঁকি তিনি একাই বহন করেন। ব্যবসায়ের গোপনীয়তা রক্ষা করা একটি গুরুত্বপূর্ণ বিষয়। মি. ‘খ’ তার বুটিক কারখানাটির একমাত্র মালিক হওয়ায় তিনি ব্যবসায়িক গোপনীয়তা সহজেই রক্ষা করতে পারেন। তিনি ক্রেতাদের সাথে ঘনিষ্ঠ যোগাযোগ রক্ষা করতে পারেন। ফলে ক্রেতাদের পছন্দ ও রুচি অনুযায়ী দ্রব্য উৎপাদন ও সরবরাহ করতে পারেন। উপর্যুক্ত আলোচনার প্রেক্ষিতে বলা যায় মি. ‘খ’ এর বুটিক কারখানাটি এক মালিকানা কারবার ।"
        },
        {
          "label": "ঘ",
          "question": "তুমি কি মনে কর, বাংলাদেশের আত্মকর্মসংস্থান ও নারীর ক্ষমতায়নে এনজিওদের কার্যক্রম যথেষ্ট? উদ্দীপকের আলোকে ব্যাখ্যা করো ।",
          "explanation": "বাংলাদেশে আত্মকর্মসংস্থান সৃষ্টি ও নারীদের ক্ষমতায়নে এনজিওগুলোর কার্যক্রম যথেষ্ট বলে আমি মনে করি। তবে ভবিষ্যতে এই কার্যক্রম অব্যাহত রাখা ও এর পরিধি বাড়ানো উচিত। বর্তমানে বাংলাদেশে বেশ কয়েকটি এনজিও যেমন- ব্র্যাক, প্রশিকা, আশা, শক্তি ফাউন্ডেশন, কেয়ার, সোসাইটি ফর সোস্যাল সার্ভিস, স্বনির্ভর বাংলাদেশ, টিএমএসএস ইত্যাদি আত্মকর্মসংস্থান সৃষ্টি ও নারীর ক্ষমতায়নে বিভিন্ন কার্যক্রম চালিয়ে যাচ্ছে। সাধারণত, এ সকল এনজিওগুলো দরিদ্র জনগণকে ক্ষুদ্র ঋণ, প্রয়োজনীয় প্রশিক্ষণ ও পরামর্শ দিয়ে আত্মকর্মসংস্থান সৃষ্টির মাধ্যমে আয় বৃদ্ধিতে সহযোগিতা করে থাকে । বাংলাদেশে এনজিওগুলো দারিদ্র্য বিমোচন ও কর্মসংস্থান সৃষ্টির জন্য বিভিন্ন পদক্ষেপ গ্রহণ করেছে। এর মধ্যে উল্লেখযোগ্য হলো- জনসংখ্যা নিয়ন্ত্রণে পরিবার পরিকল্পনা কর্মসূচিতে পরোক্ষভাবে অংশগ্রহণ, জনস্বাস্থ্যের উন্নয়নের জন্য খাদ্য ও পুষ্টিবিষয়ক জ্ঞান দান, বিভিন্ন পেশার জন্য কারিগরি শিক্ষা ব্যবস্থা আত্মকর্মসংস্থানের জন্য ক্ষুদ্র ঋণ প্রদান ইত্যাদি। এছাড়াও এনজিওগুলো গ্রামের বেকার যুবক-যুবতীদেরকে মাছ চাষ, ফল ও ফুলের বাগান তৈরি, হাঁস-মুরগি পালন ও তার প্রশিক্ষণ, স্থানীয় সম্পদ ব্যবহার করে কুটিরশিল্প স্থাপন, পানের বরজ তৈরি, মৌমাছি চাষ ইত্যাদি ক্ষেত্রে হাতে-কলমে শিক্ষা ও প্রশিক্ষণের ব্যবস্থা করে। আবার, এনজিওগুলো সমাজের সর্বস্তরে নারীদের অধিকার প্রতিষ্ঠার লক্ষ্যে বিভিন্ন পদক্ষেপ গ্রহণ করছে। তারা নারীদের বিভিন্ন গঠনমূলক কাজে ঋণ সুবিধা দিচ্ছে। আবার অনেক সময় দরিদ্র নারীদের নিয়ে ছোট ছোট দল গঠনের মাধ্যমে ক্ষুদ্র ঋণ দিয়ে থাকে। এ ঋণ দিয়ে দরিদ্র নারীরা নিজেদের কর্মসংস্থান সৃষ্টি করতে পারেন। তাছাড়া এনজিওগুলো নারীদের হাঁস-মুরগি পালন, ধান ভাঙা, নার্সারি, বেতের কাজ, গরু মোটাতাজাকরণ ইত্যাদি কাজের উদ্যোগ নিতে অনুপ্রাণিত ও সহায়তা করছে। এছাড়া তাদের উৎপাদিত পণ্য সঠিকভাবে বাজারজাতকরণ ও ন্যায্যমূল্য পেতে সহায়তা করছে। এই সকল কার্যক্রম নারীদের ক্ষমতায়নে অগ্রণী ভূমিকা রাখছে।"
        }
      ]
    },
    {
      "number": "8",
      "uddipok": "নিচের ‍চিত্রটি লক্ষ করো এবং সংশ্লিষ্ট প্রশ্নের উত্তর দাওঃ",
      "tag": "BB 19,RB, CB, CTG.B, BB 18",
      "sub_questions": [
        {
          "label": "ক",
          "question": "নিম খাজনা কী?",
          "explanation": "স্বল্পকালে মানুষের তৈরি কোনো উপকরণের চাহিদা বৃদ্ধির ফলে উপকরণটি তার ন্যূনতম যোগান দামের চেয়ে যে অতিরিক্ত আয় করে, তাকেই নিম খাজনা বলে ।"
        },
        {
          "label": "খ",
          "question": "খাজনা কেন দেওয়া হয়?",
          "explanation": "জমির যোগান অস্থিতিস্থাপক হওয়ায় খাজনা দেওয়া হয়। দেশের জনসংখ্যা দিন দিন বৃদ্ধি পাচ্ছে। ফলে জমির চাহিদাও বৃদ্ধি পাচ্ছে। কিন্তু জমির যোগান সীমাবদ্ধ। তাছাড়া জমির উর্বরতা পার্থক্যের কারণে খাজনার উদ্ভব হয়। জমির ক্ষেত্রে লক্ষ করা যায়, কোনো জমি বেশি উর্বর আবার কোনো জমি কম উর্বর। অপেক্ষাকৃত বেশি উর্বর জমির খাজনাও বেশি হয়। আবার জমির অবস্থানগত পার্থক্যের কারণে খাজনার উদ্ভব ঘটে । মূলত এসব কারণে খাজনা দেওয়া হয়।"
        },
        {
          "label": "গ",
          "question": "উদ্দীপকের চিত্রটি কোন খাজনা তত্ত্বের সাথে সম্পর্কিত? ব্যাখ্যা করো ।",
          "explanation": "উদ্দীপকের চিত্রটি খাজনা নির্ধারণের আধুনিক তত্ত্বের সাথে সম্পর্কিত । আধুনিক অর্থনীতিবিদগণ মনে করেন, দীর্ঘকালে অন্যান্য উপকরণের মতো জমির 'যোগান কিছুটা স্থিতিস্থাপক। যেমন— নদীতে চর জাগা, ভূমির আনুভূমিক ব্যবহার ইত্যাদির মাধ্যমে জমির যোগান তথা আয় বৃদ্ধি সম্ভব। তাই ব্যক্তির নিকট জমির যোগান কিছুটা স্থিতিস্থাপক। কিন্তু সামাজিক দৃষ্টিকোণ থেকে জমির যোগান সম্পূর্ণ অস্থিতিস্থাপক। খাজনার পরিমাণ বাড়িয়ে বা কমিয়ে জমির যোগান বাড়ানো বা কমানো যায় না। জমির খাজনা শূন্য হলেও তার যোগান সম্পূর্ণ স্থির থাকে। এ অবস্থায় খাজনা জমির চাহিদার ওপর নির্ভরশীল। আবার শস্যের চাহিদা বৃদ্ধি পেলে জমির চাহিদাও বৃদ্ধি পায়। তখনই জমির চাহিদা ও যোগানের মাধ্যমে খাজনা নির্ধারিত হয়। উদ্দীপকের চিত্রে খাজনার এ আধুনিক তত্ত্বটিরই প্রকাশ ঘটেছে। উদ্দীপকের চিত্রে S X 1 \\mathrm{SX_1} S X 1 ​ জমির যোগান রেখাকে D 1 \\mathrm{D_1} D 1 ​ জমির চাহিদা রেখা E \\mathrm{E} E বিন্দুতে ছেদ করায় সেখানে জমির চাহিদা ও যোগান পরস্পর সমান হয়েছে, ফলে E \\mathrm{E} E বিন্দুতে খাজনা নির্ধারিত হয়েছে। এক্ষেত্রে নির্ধারিত খাজনার হার হলো O A \\mathrm{OA} OA একক এবং অর্থনৈতিক খাজনার পরিমাণ হলো O A E X 1 \\mathrm{OAEX_1} OAE X 1 ​ একক। তাই সার্বিক বিষয় পর্যালোচনা করে বলা যায়, উদ্দীপকের চিত্রে খাজনার আধুনিক তত্ত্বের প্রকাশ ঘটেছে।"
        },
        {
          "label": "ঘ",
          "question": "উদ্দীপকের চাহিদা রেখা পরিবর্তনের ফলে অর্থনৈতিক খাজনার ওপর কী প্রভাব পড়বে? বিশ্লেষণ করো ।",
          "explanation": "উদ্দীপকে চাহিদা রেখা পরিবর্তন তথা চাহিদা রেখা D 1 \\mathrm{D_1 } D 1 ​ থেকে D 2 \\mathrm{D_2 } D 2 ​ হলে খাজনার পরিমাণ বৃদ্ধি পাবে। জমির যোগান সীমাবদ্ধ হওয়ায় জমিতে খাজনার সৃষ্টি হয় এবং জমির চাহিদা ও যোগানের সমতা দ্বারা জমির খাজনা নির্ধারিত হয়। সাধারণত জমির যোগান স্থির রেখে চাহিদা বৃদ্ধি পেলে খাজনা বৃদ্ধি পায় এবং চাহিদা হ্রাস পেলে খাজনা হ্রাস পায়। উদ্দীপকের চিত্রে জমির চাহিদা রেখা D 1 \\mathrm{D_1 } D 1 ​ জমির যোগান রেখা S X 1 \\mathrm{SX_1 } S X 1 ​ কে E \\mathrm{E } E বিন্দুতে ছেদ করায় সেখানে ভারসাম্য নির্ধারিত হয়েছে। এক্ষেত্রে খাজনার হার O A \\mathrm{OA } OA একক এবং অর্থনৈতিক খাজনা O A E X 1 \\mathrm{OAEX_1 } OAE X 1 ​ পরিমাণ নির্ধারিত হয়েছে। এখন উদ্দীপক অনুসারে জমির নিকটবর্তী এলাকায় বাড়তি লোকজনের আগমন তথা জনসংখ্যা বৃদ্ধির ফলে জমির চাহিদা বেড়ে গেল। এখন জমির যোগান স্থির থাকা অবস্থায় জমির চাহিদা বৃদ্ধি পাওয়ার ফলে D 1 \\mathrm{D_1 } D 1 ​ চাহিদা রেখা ডানদিকে স্থানান্তরিত হয়ে. D 2 \\mathrm{D_2 } D 2 ​ চাহিদা রেখায় পরিণত হয়েছে। D 2 \\mathrm{D_2 } D 2 ​ চাহিদা রেখা জমির অপরিবর্তিত যোগান রেখা S X 1 \\mathrm{SX_1 } S X 1 ​ , কে E 1 \\mathrm{E_1 } E 1 ​ বিন্দুতে ছেদ করে। এ অবস্থায় নতুন ভারসাম্য খাজনার হার নির্ধারিত হয় O A 1 \\mathrm{OA_1 } O A 1 ​ একক এবং খাজনার পরিমাণ নির্ধারিত হয় O A 1 E 1 X 1 \\mathrm{OA_1E_1X_1 } O A 1 ​ E 1 ​ X 1 ​ , পরিমাণ। যা পূর্বের চেয়ে A A 1 E 1 E \\mathrm{AA_1E_1E } A A 1 ​ E 1 ​ E পরিমাণ বেশি। সুতরাং বলা যায়, জমির চাহিদা বৃদ্ধির ফলে উদ্দীপকের চিত্রে খাজনার বৃদ্ধিজনিত প্রভাব পড়বে।"
        }
      ]
    },
    {
      "number": "9",
      "uddipok": "মি. 'X' একজন অর্থনীতি বিষয়ের প্রভাষক। তিনি শ্রেণিকক্ষে মুদ্রার মূল্য ও দামস্তরের সম্পর্ক নিয়ে আলোচনা করতে গিয়ে একজন বিখ্যাত অর্থনীতিবিদ এর বক্তব্য পেশ করেন। বক্তব্যটি হলো, “মুদ্রার ক্রয়ক্ষমতা ও দামস্তর বিপরীতভাবে সম্পর্কযুক্ত।” মুদ্রার পরিমাণ দ্বিগুণ হলে দ্রব্যের দামস্তর দ্বিগুণ হয় কিন্তু মুদ্রার মূল্য অর্ধেক হয়।",
      "tag": "MB 23,RB, CB, CTG.B, BB 18",
      "sub_questions": [
        {
          "label": "ক",
          "question": "বিহিত মুদ্রা কী?",
          "explanation": "যে অর্থ সরকারের আইন দ্বারা স্বীকৃত এবং লেনদেনের মাধ্যম হিসেবে সকলের কাছে গ্রহণযোগ্য তাকে বিহিত মুদ্ৰা বলে ।"
        },
        {
          "label": "খ",
          "question": "ব্যাংক হার কীভাবে মুদ্রার যোগানকে প্রভাবিত করে?",
          "explanation": "ব্যাংক হারের পরিবর্তন দ্বারা কেন্দ্রীয় ব্যাংক ঋণের পরিমাণ নিয়ন্ত্রণ করে মুদ্রার যোগান নিয়ন্ত্রণ করে। কেন্দ্রীয় ব্যাংক যখন দেশে মুদ্রার যোগান কমাতে চায় তখন ঋণের পরিমাণ কমানোর জন্য ব্যাংক হার বাড়ায়। এর ফলে বাণিজ্যিক ব্যাংকগুলোকে কেন্দ্রীয় ব্যাংকের নিকট থেকে ঋণ নিতে অপেক্ষাকৃত অধিক হারে সুদ দিতে হয় বলে তারা তাদের প্রদেয় ঋণের জন্য সুদহার বাড়ায়। এ অবস্থায় ঋণগ্রহীতারা কম পরিমাণ ঋণ নিলে অর্থের যোগান কমে যায়। আবার কেন্দ্রীয় ব্যাংক দেশে মুদ্রা যোগান বাড়াতে চেয়ে ব্যাংক হার কমিয়ে বাণিজ্যিক ব্যাংকগুলোকে কম সুদের হারে অধিক ঋণ দিতে সাহায্য করে।"
        },
        {
          "label": "গ",
          "question": "উদ্দীপকে উল্লিখিত বক্তব্যটির সাথে সম্পর্কিত তত্ত্বটি আলোচনা করো ।",
          "explanation": "উদ্দীপকে উল্লিখিত বক্তব্যটি অর্থনীতিবিদ ফিশারের অর্থের পরিমাণ তত্ত্বের সাথে সম্পর্কিত। ফিশারের অর্থের পরিমাণ তত্ত্বানুযায়ী, ‘অন্যান্য অবস্থা অপরিবর্তিত থাকা অবস্থায় অর্থের পরিমাণের সাথে দামস্তরের সম্পর্ক হয় সমমুখী ও সমানুপাতিক এবং অর্থের মূল্যের সাথে সম্পর্ক হয় বিপরীতমুখী। সুতরাং তত্ত্বানুসারে বলা যায়, দামস্তর ও অর্থের মূল্য পরস্পর বিপরীতভাবে সম্পর্কযুক্ত। ধরা যাক, কোনো নির্দিষ্ট সময় অর্থের পরিমাণ দ্বিগুণ হলো । এ অবস্থায় দামস্তরও দ্বিগুণ এবং অর্থের মূল্য অর্ধেক হবে। আবার অর্থের পরিমাণ অর্ধেক হলে দামস্তর হবে অর্ধেক এবং অর্থের মূল্য দ্বিগুণ হবে। সুতরাং বলা যায়, ফিশারের তত্ত্বানুযায়ী, দামস্তর ও অর্থের মূল্য পরস্পর সম্পর্কযুক্ত। দামস্তর কমলে অর্থের মূল্য বাড়ে এবং দামস্তর বাড়লে অর্থের মূল্য কমে। চিত্রে অর্থের মূল্য ও দামস্তরের মধ্যে এমন সম্পর্কই প্রকাশ পায়। চিত্রে দেখা যায়, দামস্তর P 2 P_2 P 2 ​ থেকে কমে P 1 P_1 P 1 ​ হলে অর্থের মূল্য V m 2 V_{m2} V m 2 ​ থেকে বেড়ে V m 1 V_{m1} V m 1 ​ হয়। সুতরাং বলা যায়, উদ্দীপকের বক্তব্যে ফিশারের বিনিময় তত্ত্বেরই প্রকাশ ঘটেছে।"
        },
        {
          "label": "ঘ",
          "question": "উদ্দীপক অনুযায়ী মুদ্রার পরিমাপ চারগুণ হলে মুদ্রার মূল্য কত হবে? একটি গাণিতিক উদাহরণের মাধ্যমে বিশ্লেষণ করো ।",
          "explanation": "উদ্দীপক অনুযায়ী মুদ্রার পরিমাণ চারগুণ হলে মুদ্রার মূল্য এক- চতুর্থাংশ হবে। নিচে বিষয়টি একটি গাণিতিক উদাহরণের মাধ্যমে বিশ্লেষণ করা হলো । প্রদত্ত তথ্যের আলোকে বিনিময় সমীকরণ হলো M V = P T \\mathrm{MV}=\\mathrm{PT} MV = PT বা V = P T M \\mathrm{V}=\\frac{\\mathrm{PT}}{\\mathrm{M}} V = M PT ​ এখানে, M = \\mathrm{M}= M = মুদ্রার পরিমাণ, V = \\mathrm{V}= V = মুদ্রার মূল্য বা প্রচলন গতি, P = \\mathrm{P}= P = দামস্তর এবং T = \\mathrm{T}= T = লেনদেনের পরিমাণ। ধরি, M = 125 , P = 40 \\mathrm{M}=125, \\mathrm{P}=40 M = 125 , P = 40 এবং T = 25 \\mathrm{T}=25 T = 25 তাহলে, V = 40 × 25 125 = 8 \\mathrm{V}=\\frac{40 \\times 25}{125}=8 V = 125 40 × 25 ​ = 8 এখন, P \\mathrm{P} P ও T \\mathrm{T} T স্থির রেখে অর্থের পরিমাণ (M) কে 4 গুণ করা হলে অর্থের মূল্য, V = 40 × 25 4 × 125 = 2 \\mathrm{V}=\\frac{40 \\times 25}{4 \\times 125}=2 V = 4 × 125 40 × 25 ​ = 2 হবে। অর্থাৎ অর্থের মূল্য 1 4 \\frac{1}{4} 4 1 ​ গুণ হবে। কাজেই বলা যায়, উদ্দীপকে উল্পিখিত ফিশারের অর্থের বিনিময় তত্ত্ব অনুসারে লেনদেন ও দামস্তর স্থির রেখে অর্থের পরিমাণ যত গুণ করা হবে অর্থ্থের মূল্য এক-ততমাংশ হবে। অর্থাৎ মুদ্রার পরিমাণ 4 গুণ (চারগুণ) করা হলে মুদ্রার মূল্য 1 4 \\frac{1}{4} 4 1 ​ গুণ (এক-চতুর্থাংশ) হবে।"
        }
      ]
    },
    {
      "number": "10",
      "uddipok": "মি. ‘খ’ এর নিকট ৮০ লক্ষ টাকা আছে। তিনি ৫০ লক্ষ টাকা দিয়ে ঢাকায় একটি প্লট কিনেন। ১০ লক্ষ টাকা দিয়ে একটি দোকান ক্রয় করেন। দোকানে বিক্রয়ের জন্য ৫ লক্ষ টাকার দ্রব্য-সামগ্রী কিনেন। ১০ লক্ষ টাকায় গ্রামে একটি লিচু বাগান কিনেন এবং বাগানের চারাগাছ বাবদ আরো ১ লক্ষ টাকা ব্যয় করেন। বাকি টাকা মজুরি ও অন্যান্য ব্যয় বাবাদ নিজের কাছে রেখে দেন ।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "মূলধন কী?",
          "explanation": "মূলধন হলো মানুষের উৎপাদিত সম্পদের সেই অংশ যা পুনরায় অধিকতর উৎপাদনের কাজে ব্যবহৃত হয় ।"
        },
        {
          "label": "খ",
          "question": "মূলধনের সঙ্গে সঞ্চয়ের সম্পর্ক কী?",
          "explanation": "মূলধনের সাথে সঞ্চয়ের সরাসরি সম্পর্ক বিদ্যমান। অর্থাৎ সঞ্চয় বাড়লে মূলধন বাড়ে এবং সঞ্চয় কমলে মূলধন কমে। সাধারণত মূলধন গঠন সঞ্চয়ের ওপর নির্ভর করে। যখন মানুষের সঞ্চয়ের পরিমাণ বৃদ্ধি পায়। তখন এই সঞ্চিত অর্থ নানাভাবে বিনিয়োগে রূপান্তরিত হয়। এর ফলশ্রুতিতে মূলধন গঠন বৃদ্ধি পায়। একইভাবে সঞ্চয়ের পরিমাণ হ্রাস পেলে মূলধন গঠনও হ্রাস পায়। অর্থাৎ সঞ্চয়ের সাথে মূলধনের সমমুখী সম্পর্ক বিদ্যমান ।"
        },
        {
          "label": "গ",
          "question": "উদ্দীপকের আলোকে মি. ‘খ’ এর স্থায়ী ও চলতি মূলধনের একটি সারণি তৈরি করো ।",
          "explanation": "যেসব মূলধন উৎপাদন কাজে বারবার ব্যবহার করা যায়, তাদেরকে স্থায়ী মূলধন আর যেসব মূলধন একবার ব্যবহারেই নিঃশেষ হয়ে যায়, তাদেরকে চলতি মূলধন বলে। নিচে উদ্দীপকে উল্লিখিত তথ্যের আলোকে মি. ‘খ’ এর চলতি ও স্থায়ী মূলধনের একটি সারণি তৈরি করা হলো— এখানে মজুরি ও অন্যান্য ব্যয় = {৮০ – (৫০ + ১০ +১০ + ৫ + ১)} লক্ষ টাকা = (৮০ – ৭৬) লক্ষ টাকা = ৪ লক্ষ টাকা ।"
        },
        {
          "label": "ঘ",
          "question": "উদ্দীপকের মি. ‘খ’ এর ব্যবসা সম্প্রসারণের জন্য মূলধন বৃদ্ধির কোনো সুযোগ আছে কি? মতামত দাও",
          "explanation": "উদ্দীপকের মি. ‘খ' এর ব্যবসা সম্প্রসারণের জন্য তিনি ব্যাংক ঋণ ও মুনাফার কিছু অংশ সঞ্চয় করে মূলধন বৃদ্ধি করতে পারেন। সাধারণত মূলধন গঠন বা বৃদ্ধি নির্ভর করে আর্থিক সঞ্চয়, বিনিয়োগের সুযোগ এবং সুদের হারের ওপর। কোনো দেশে বিনিয়োগের অনুকূল পরিবেশ থাকলে সঞ্চিত অর্থ বিনিয়োগে রূপান্তরিত হয়। এতে মূলধন গঠন বৃদ্ধি পায়। আবার, বিভিন্ন মেয়াদে আমানতের ওপর উচ্চহারে সুদ প্রদান করলে জনগণের সঞ্চয়ের আগ্রহ বাড়ে। এর ফলে উদ্যোক্তাগণ মূলধনী দ্রব্যাদি ক্রয়ে বিনিয়োগ করার জন্য উক্ত আমানত ঋণ হিসেবে গ্রহণ করতে পারে । উদ্দীপকে লক্ষ করা যায়, মি. ‘খ’ তার ব্যবসার জন্য চলতি মূলধনে ১০ লক্ষ টাকা এবং স্থায়ী মূলধনে ৭০ লক্ষ টাকা বিনিয়োগ করেন। যার মধ্যে তিনি ৫০ লক্ষ টাকা দিয়ে ঢাকায় একটি প্লট ক্রয় করেছেন। এখন তিনি ইচ্ছা করলে ব্যাংক ঋণ নিয়ে এই প্লটটিতে বহুতল ভবন তৈরি করতে পারেন। তথা তিনি তার ব্যবসা সম্প্রসারণের জন্য মূলধন বৃদ্ধি করতে পারেন। আবার, মি. ‘খ’ তার দোকানে দ্রব্যসামগ্রী বিক্রয় করে যে মুনাফা পাবেন, তার পুরোটা খরচ না করে তা পুনরায় বিনিয়োগ করতে পারেন। অর্থাৎ মুনাফার কিছু অংশ সঞ্চয় করে মূলধন বৃদ্ধি করতে পারবেন। উপর্যুক্ত আলোচনা থেকে বলা যায়, মি. ‘খ’ এর ব্যবসা সম্প্রসারণের জন্য মূলধন বৃদ্ধির যথেষ্ট সুযোগ রয়েছে।"
        }
      ]
    },
    {
      "number": "11",
      "uddipok": "ধরা যাক, একটি দেশের মোট ভোগ ব্যয় ৫০০ কোটি টাকা। মোট বিনিয়োগ ব্যয় ২০০ কোটি টাকা। মোট সরকারি ব্যয় ও সেবাকর্ম ক্রয়ের জন্য ৫০ কোটি টাকা । প্রবাসে কর্মরত দেশীয় নাগরিকদের আয় ২০ কোটি টাকা এবং দেশের অবস্থানরত বিদেশিদের আয় ১০ কোটি টাকা।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "মোট জাতীয় আয় কাকে বলে?",
          "explanation": "কোনো নির্দিষ্ট সময়ে (সাধারণত একটি আর্থিক বছরে) কোনো দেশের নাগরিকগণ কর্তৃক যে পরিমাণ চূড়ান্ত দ্রব্য ও সেবা উৎপন্ন হয় তার বাজারমূল্যের সমষ্টিকে মোট জাতীয় আয় বলে ।"
        },
        {
          "label": "খ",
          "question": "সঞ্চয় হলো বিনিয়োগের ভিত্তি— ব্যাখ্যা করো ।",
          "explanation": "হ্যাঁ, সঞ্চয় হলো বিনিয়োগের ভিত্তি। আয়ের যে অংশ বর্তমানে ভোগ না করে ভবিষ্যতের জন্য রাখা হয় তাকে সঞ্চয় বলে। এই সঞ্চিত অর্থকে মূলধন বলে। আর এই সঞ্চিত অর্থকে মূলধন গঠনের উদ্দেশ্যে উৎপাদন ক্ষেত্রে বিনিয়োগ করাকে বিনিয়োগ বলে। মূলত সঞ্চয় থেকেই বিনিয়োগের সৃষ্টি। অন্যান্য অবস্থা স্থির এবং দেশে বিনিয়োগের অনুকূল পরিবেশ থাকলে মানুষের সঞ্চয় বাড়বে। ফলে বিনিয়োগের পরিমাণও বাড়বে। আবার ফলপ্রসূ বিনিয়োগ সম্ভব হলে উৎপাদন, আয় ও সঞ্চয় বাড়বে। এভাবে সঞ্চয় ও বিনিয়োগের মধ্যে একটি পারস্পরিক নির্ভরশীলতার সম্পর্ক দেখা যায়।"
        },
        {
          "label": "গ",
          "question": "উদ্দীপকের আলোকে মোট দেশজ উৎপাদন (GDP) ও মোট জাতীয় উৎপাদন (GNP) বের করো ।",
          "explanation": "নিচে উদ্দীপকের তথ্যের আলোকে দেশটির মোট দেশজ উৎপাদন (GDP) এবং মোট জাতীয় উৎপাদন (GNP) নির্ণয় করা হলো। সাধারণত ভোগ, বিনিয়োগ ও সরকারি ব্যয় যোগ করে GDP পাওয়া যায়। আর GDP -এর সাথে নিট উপাদান আয় যোগ করে GNP পাওয়া যায়। এখানে, নিট উপাদান আয় বলতে একটি দেশের নাগরিকগণ বৈদেশিক বিনিয়োগ ও শ্রম থেকে যে আয় করে এবং বিদেশি নাগরিকগণ বিবেচ্য দেশে বিনিয়োগ ও শ্রম থেকে যে আয় করে, এ দুয়ের বিয়োগফলকে বোঝায় । উদ্দীপকে লক্ষ করা যায়, দেশটির মোট ভোগ ব্যয় (C) ৫০০ কোটি টাকা, মোট বিনিয়োগ ব্যয় (I) ২০০ কোটি টাকা এবং মোট সরকারি ব্যয় ও সেবাকর্ম ক্রয়ের জন্য ব্যয় (G) ৫০ কোটি টাকা। কাজেই GDP = (৫০০ + ২০০ + ৫০) কোটি টাকা = ৭৫০ কোটি টাকা। আবার, প্রবাসে কর্মরত দেশীয় নাগরিকদের আয় ২০ কোটি টাকা এবং দেশে অবস্থানরত বিদেশিদের আয় ১০ কোটি টাকা। কাজেই নিট উপাদান আয় = (২০ – ১০) কোটি = ১০ কোটি টাকা। সুতরাং GNP = (৭৫০ + ১০) কোটি টাকা = ৭৬০ কোটি টাকা।"
        },
        {
          "label": "ঘ",
          "question": "উদ্দীপকে দেশে অবস্থানরত বিদেশিদের আয় যদি দ্বিগুণ হয় তাহলে মোট দেশজ উৎপাদন ও মোট জাতীয় আয়ের মধ্যে কোনো পার্থক্য পরিলক্ষিত হবে কি? মতামত দাও।",
          "explanation": "উদ্দীপকে উল্লিখিত দেশটিতে অবস্থানরত বিদেশিদের আয় দ্বিগুণ তথা ২০ কোটি টাকা হলে মোট দেশজ উৎপাদন (GDP) ও মোট জাতীয় আয় (GNP) এর মধ্যে কোনো পার্থক্য পরিলক্ষিত হবে না। সাধারণত নিট উপাদান আয় ধনাত্মক হলে GDP এর চেয়ে GNP বেশি হয় এবং ঋণাত্মক হলে GDP এর চেয়ে GNP কম হয়। কিন্তু নিট উপাদান আয় শূন্য হলে তথা বিদেশে কর্মরত দেশীয় নাগরিকদের আয় ও দেশে অবস্থানরত বিদেশিদের আয় সমান হলে GNP ও GDP উভয়ই একই হয় । অর্থাৎ এক্ষেত্রে GNP = GDP হয়। উদ্দীপকে লক্ষ করা যায়, দেশে অবস্থানরত বিদেশিদের আয় ১০ কোটি টাকা এবং বিদেশে কর্মরত দেশীয় নাগরিকদের আয় ২০ কোটি টাকা। এক্ষেত্রে নিট উপাদান আয় ১০ কোটি টাকা। তাই GDP এর চেয়ে GNP ১০ কোটি টাকা বেশি হয়। কিন্তু যদি দেশে অবস্থানরত বিদেশিদের আয় দ্বিগুণ হয় তাহলে নিট উপাদান আয় = {২০ – (১০ × ২) } = (২০ - ২০) = 0 তাই এ অবস্থায় GDP ও GNP উভয়ই ৭৫০ কোটি টাকা হবে। অর্থাৎ GNP = GDP হবে।"
        }
      ]
    }
  ]
}