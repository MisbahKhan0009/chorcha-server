{
  "title": "ঢাকা বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মি. X এমন একজন কৃষক যিনিশিক্ষিত এবং যার খামারের আয়তন বৃহৎ। অপরদিকেমি.Y এমন একজন কৃষক যিনি অশিক্ষিত এবং যার খামারের আয়তন ক্ষুদ্র। মি.X এবং মি. Y উভয়ে কৃষিদ্রব্য উৎপাদন করে সুনাম অর্জন করেছেন। মি.x বিভিন্ন প্রয়োজনে বাংলাদেশ কৃষি ব্যাংক, সমবায় ঋণদান সমিতি ইত্যাদি থেকে স্বল্প সুদে ঋণ গ্রহণ করেন। অপরদিকে মি. Y বিভিন্ন প্রয়োজনে স্বয় সময়ে এবং সহজে বন্ধু-বান্ধব, দোকানদার, গ্রাম্য মহাজন থেকে ঋণ গ্রহণ করেন।",
      "tag": "DB 25",
      "sub_questions": [
        {
          "label": "ক",
          "question": "শস্য বহুমুখীকরণ কী?",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "জীবননির্বাহী খামার এবং বাণিজ্যিক খামার কি একই? ব্যাখ্যা করো।",
          "explanation": "উৎপাদনের উদ্দেশ্য বিবেচনায়, জীবননির্বাহী খামার ও বাণিজ্যিক খামার এক নয়। জীবননির্বাহের জন্য কৃষক যে ভূখণ্ডে ফসল উৎপাদন করে, তাকে জীবননির্বাহী খামার বলে। অর্থাৎ উৎপাদিত ফসল দ্বারা মুনাফা অর্জন নয় বরং কোনোভাবে জীবননির্বাহ করাই মুখ্য উদ্দেশ্য। অন্যদিকে, যে খামার মুনাফা অর্জনের উদ্দেশ্যে বাণিজ্যিকভাবে পরিচালিত হয়, তাকে বাণিজ্যিক খামার বলে। অর্থাৎ এ ধরনের খামারের উৎপাদিত ফসল দ্বারা জীবননির্বাহ নয় বরং মুনাফা অর্জনই মুখ্য উদ্দেশ্য।"
        },
        {
          "label": "গ",
          "question": "মি.X-এর ঋণের উৎস কোন ধরনের তা চিহ্নিত করো এবং ব্যাখ্যা করো।",
          "explanation": "জামি. X প্রাতিষ্ঠানিক উৎস থেকে ঋণ নিয়েছেন। বাংলাদেশ ব্যাংকের আইন-কানুন ও শর্তাবলির অধীনে যে আর্থিক প্রতিষ্ঠান ঋণ পরিচালনা করে তা প্রাতিষ্ঠানিক উৎস। এ ধরনের উৎসগুলো হলো- বাংলাদেশ কৃষি ব্যাংক, সমবায় ব্যাংক, বাণিজ্যিক ব্যাংক ইত্যাদি। এ উৎসগুলোর ঋণ সাধারণত দীর্ঘমেয়াদি ও স্বল্প সুদের হয়ে থাকে। উদ্দীপকে মি. X বিভিন্ন প্রয়োজনে বাংলাদেশ কৃষি ব্যাংক, সমবায় ঋণদান সমিতি ইত্যাদি থেকে স্বল্প সুদে ঋণ গ্রহণ করেন। উক্ত প্রতিষ্ঠানগুলো বাংলাদেশের কেন্দ্রীয় ব্যাংকের আইন ও শর্তাবলি মেনে ঋণ, পরিচালনা করেন। তাই এগুলো কৃষি ঋণের প্রাতিষ্ঠানিক উৎসের অন্তর্ভুক্ত। এ ধরনের ঋণগুলো সাধারণত স্বল্প, মধ্যম ও দীর্ঘমেয়াদের হয়। তবুও বাংলাদেশে প্রাতিষ্ঠানিক ঋণের উৎস কৃষকদের কাছে জনপ্রিয় নয়।"
        },
        {
          "label": "ঘ",
          "question": "মি. X এবং মি.Y-এর ঋণের উৎসের তুলনামূলক সুবিধা এবং অসুবিধা উদ্দীপক অনুসারে ব্যাখ্যা করো।",
          "explanation": "উদ্দীপকে মি. Y এবং মি. X যেসব উৎস হতে ঋণ গ্রহণ করেন সেগুলো যথাক্রমে ঋণের অপ্রাতিষ্ঠানিক ও প্রাতিষ্ঠানিক উৎস। সরকারি বিধি ও নিয়মের অন্তর্ভুক্ত কৃষি ঋণের উৎসগুলো প্রাতিষ্ঠানিক উৎস। যেমন: বাংলাদেশ কৃষি ব্যাংক, রাজশাহী কৃষি উন্নয়ন ব্যাংক, কর্মসংস্থান ব্যাংক প্রভৃতি। তবে সরকারি নিয়ম ও বিধি বহির্ভূত কৃষি ঋণের উৎসগুলোকে অপ্রাতিষ্ঠানিক উৎস বলা হয়। যেমন: গ্রাম্য মহাজন, বন্ধু-বান্ধব, আত্মীয়-স্বজন, ফড়িয়া, বেপারি প্রভৃতি। উদ্দীপকের মি. X বিভিন্ন প্রয়োজনে বাংলাদেশ কৃষি ব্যাংক, সমবায় ঋণ দান সমিতি ইত্যাদি থেকে স্বল্প সুদে ঋণ গ্রহণ করেন। এটি কৃষি ঋণের প্রাতিষ্ঠানিক উৎস। অন্যদিকে মি. Y তার প্রয়োজনে স্বল্প সময়ে তার বন্ধু-বান্ধব, দোকানদার ও গ্রাম্য মহাজন থেকে ঋণ নেন। এটি কৃষি ঋণের অপ্রাতিষ্ঠানিক উৎস। এ উৎস দুটির মধ্যে প্রাতিষ্ঠানিক উৎসই অধিক সুবিধাজনক। অপ্রাতিষ্ঠানিক উৎস থেকে প্রাপ্ত ঋণের সুদের হার বেশি। এখানে কোনো সাংগঠনিক স্তর, ও নিয়ম না থাকায় এটি শোষণমূলক উৎস। আবার এ ঋণের জন্য কোনো কাঠামো না থাকায় ঋণ প্রাপ্তিতে অনিশ্চয়তা থাকে। ফলে এ উৎস থেকে ঋণ নিয়ে কৃষকেরা তেমন লাভবান হয় না। অপরপক্ষে, প্রাতিষ্ঠানিক ঋণের সুদের হার স্বল্প। এ ঋণের প্রাতিষ্ঠানিক কাঠামো আছে। আবার, এখানে সরকারি ঋণদান কর্মসূচি অন্তর্ভুক্ত। এ উৎসের প্রসারে সরকার বিভিন্ন পদক্ষেপ গ্রহণ করছে। তবে প্রাতিষ্ঠানিক ঋণের অপ্রতুলতা, সময় সাপেক্ষ, আমলাতান্ত্রিক জটিলতা প্রভৃতি সমস্যা বিদ্যমান। এসব সমস্যা সমাধান করলে কৃষকেরা অপ্রাতিষ্ঠানিক উৎসের চেয়ে তুলনামূলকভাবে প্রাতিষ্ঠানিক উৎস থেকে ঋণ নিয়ে বেশি লাভবান হবে"
        }
      ]
    },
    {
      "number": "2",
      "uddipok": "GDP-তে সার্বিক খাতসমূহের অবদান: খাত/অর্থবছর ১৯৮০-৮১ ২০২২-২৩ কৃষি ৩৩.০৭ ১১.৩০ শিল্প ১৭.৩১ ৩৭.৬৫ সেবা ৪৯.৬২ ৫১.০৫",
      "tag": "DB 25",
      "sub_questions": [
        {
          "label": "ক",
          "question": "কৃষিপণ্যের বিপণন কী?",
          "explanation": "কৃষিপণ্য বিপণন হলো এমন একটি প্রক্রিয়া যার মাধ্যমে উৎপাদিত কৃষিপণ্য উৎপাদনকারীদের কাছ থেকে চূড়ান্ত ভোক্তাদের কাছে পৌঁছানো হয়।"
        },
        {
          "label": "খ",
          "question": "'কৃষি এবং পরিবেশ পরস্পর পরিপুরক'-ব্যাখ্যা করো।",
          "explanation": "বাংলাদেশের প্রেক্ষাপট বিবেচনায় কৃষিকাজ প্রাকৃতিক পরিবেশের ওপর অধিকমাত্রায় নির্ভরশীল হয়ে থাকে। বাংলাদেশের কৃষি এখনও পরিবেশের ওপর নির্ভরশীল। ভূপ্রকৃতি, জলবায়ু ও মাটির উর্বরতার ওপর কৃষির উৎপাদন অনেকাংশে নির্ভর করে। পর্যাপ্ত আধুনিক সেচ ব্যবস্থার অভাবে আমাদের দেশের কৃষকরা চাষাবাদের জন্য বৃষ্টির ওপর নির্ভর করে থাকে। এছাড়া পরাগায়ণের কাজে পশু-পাখি উল্লেখযোগ্য ভূমিকা পালন করে। তাই বলা যায়, কৃষিব্যবস্থা প্রাকৃতিক পরিবেশের ওপর নির্ভরশীল।"
        },
        {
          "label": "গ",
          "question": "উদ্দীপক অনুযায়ী স্তম্ভচিত্র অঙ্কন করো।",
          "explanation": "প্রদত্ত টেবিলে জিডিপির সার্বিক খাত তিনটি হলো কৃষি, শিল্প ও সেবা। যে কাঠামোর ওপর ভিত্তি করে একটি দেশের অর্থনীতি পরিচালিত হয়, তাকে অর্থনীতির কাঠামো বলে। বিভিন্ন খাত ও উপখাতের মাধ্যমে বাংলাদেশের অর্থনীতির কাঠামো গঠিত হয়েছে। বাংলাদেশের GDP-তে উৎপাদনভিত্তিক খাতকে ৩ ভাগে ভাগ করা হয়। যথা- কৃষি, শিল্প ও সেবা খাত। যথা- কৃষি, শিল্প ও সেবা খাত। চিত্রে OX অক্ষ সময় (অর্থবছর) ও খাত এবং OY অক্ষে জিডিপি (%) দেখানো হয়েছে। এখানে দেখা যায়, ১৯৮০-৮১ ও ২০২২-২৩ অর্থবছরে কৃষিখাতের অবদান যথাক্রমে ৩৩.০৭ ও ১১.৩০ শতাংশ এবং সেবা খাতের অবদান যথাক্রমে ৪৯.৬২ ও ৫১.০৫ শতাংশ। অন্যদিকে শিল্পখাতের অবদান যথাক্রমে ১৭.৩১ ও ৩৭.৬৫ শতাংশ।"
        },
        {
          "label": "ঘ",
          "question": "সার্বিক খাতসমূহের অবদানের কাঠামোগত পরিবর্তনের ধারা উদ্দীপক অনুসারে ব্যাখ্যা করো।",
          "explanation": "সার্বিক খাতসমূহের মধ্যে কৃষির ক্রমহ্রাসমান, শিল্পের ক্রমবর্ধমান এবং সেবাখাতের অবদান প্রায় স্থির। বাংলাদেশের জিডিপি মূলত কৃষিনির্ভর। স্বাধীনতা পরবর্তী বাংলাদেশের অর্থনীতিতে প্রত্যক্ষ ও পরোক্ষভাবে সবচেয়ে বেশি অবদান রাখা খাত ছিল কৃষিখাত। কিন্তু এ খাতের অবদান ক্রমশ কমছে। শিল্পখাতের অবদান এখনও ক্রমবর্ধমান। অন্যদিকে, সেবাখাতের অবদান প্রায় স্থির রয়েছে। কিন্তু সার্বিক বিবেচনায় এ খাতের অবদানই সর্বোচ্চ। উদ্দীপকে বাংলাদেশের অর্থনীতির কৃষি, শিল্প ও সেবাখাতের অবদান উল্লেখ করা হয়েছে। এখানে ১৯৮০-৮১ ও ২০২২-২৩ অর্থবছরে কৃষির অবদান যথাক্রমে ৩৩.০৭ ও ১১.৩০। শিল্পখাতের অবদান যথাক্রমে ১৭.৩১ ও ৩৭.৬৫ এবং সেবাখাতের অবদান যথাক্রমে ৪৯.৬২ ও ৫১.০৫। অর্থাৎ সেবাখাতের অবদান প্রায় স্থির থাকলেও কৃষির অবদান ক্রমশ কমেছে। বাংলাদেশের অর্থনীতির সবচেয়ে বৃহত্তম খাত হলো সেবাখাত। এ খাতের অবদান দীর্ঘদিন ধরে প্রায় স্থির রয়েছে; যা ৫০ শতাংশের কাছাকাছি। আর কৃষিখাতের অবদান ১৯৮০-৮১ অর্থবছরে ৩৩.০৭ শতাংশ থেকে কমে ২০২২-২৩ অর্থবছরে ১১.৩০ শতাংশ হয়। অন্যদিকে শিল্পখাতের অবদান ক্রমশ বেড়ে ১৭.৩১ থেকে ৩৭.৬৫ শতাংশে দাঁড়ায়। আবার সেবাখাতের অবদান স্থির থাকলেও কৃষিখাতের অবদান ক্রমহ্রাসমান এবং শিল্পের অবদান ক্রমবর্ধমান। এভাবে উদ্দীপকের সার্বিক খাতসমূহের কাঠামোগত পরিবর্তন লক্ষ্য করা যায়।"
        }
      ]
    },
    {
      "number": "3",
      "uddipok": "মি. 'A' একজন আন্তর্জাতিক খ্যাতিসম্পন্ন তৈরি পোশাক ব্যবসায়ী। তার তৈরি পোশাকের সুনাম বিশ্বব্যাপী। তার কারখানায় শ্রমিক সংখ্যা ১,২০০ জন এবং তার স্থায়ী সম্পদের মূল্য ৫০ কোটি টাকার অধিক। তিনি তৈরি পোশাক রপ্তানি করে প্রতি বছর প্রচুর পরিমাণ বৈদেশিক মুদ্রা অর্জন করেন। অপরদিকে মি. 'B' তার পরিবারের সদস্যদের নিয়ে দেশীয় কাঁচামাল ব্যবহার করে দ্রব্য উৎপাদন করেন। তার স্থায়ী সম্পদের মূল্য ১০ লক্ষ টাকার কম। এই উৎপাদন ব্যবস্থার মাধ্যমে তিনি এবংতার পরিবারের সদস্যরা আত্মকর্মসংস্থান সৃষ্টি করেন।",
      "tag": "DB 25",
      "sub_questions": [
        {
          "label": "ক",
          "question": "সৃজনশীল শিল্প কী?",
          "explanation": "যে সব শিল্পে উদ্ভাবনী মেধা, দক্ষতা ও প্রযুক্তি ব্যবহার করে নান্দনিক ও সৃষ্টিশীল পণ্য উৎপাদন করা হয় তা সৃজনশীল শিল্প।"
        },
        {
          "label": "খ",
          "question": "ফার্ম এবং শিল্প কি পরস্পর ভিন্ন? ব্যাখ্যা করো।",
          "explanation": "হ্যাঁ, ফার্ম এবং শিল্পের মধ্যে ভিন্নতা রয়েছে। একই ব্যবস্থাপনায় উৎপাদনের সব ইউনিটের সমষ্টিকে ফার্ম বলে। যেমন- বাংলাদেশে সিমেন্ট উৎপাদনকারী 'মেঘনা সিমেন্ট', 'প্রিমিয়ার সিমেন্ট' প্রভৃতি নামের প্রতিটি কারখানা হলো এক একটি ফার্ম। অন্যদিকে, বিভিন্ন ব্যবস্থাপনার অধীনে একই দ্রব্য উৎপাদনে নিয়োজিত সকল ফার্মের সমষ্টিকে শিল্প বলে। যেমন: বাংলাদেশের সকল সিমেন্ট ফার্ম নিয়ে গঠিত হয়েছে বাংলাদেশ সিমেন্ট শিল্প। তাই বলা যায়, ফার্ম ও শিল্প এক নয়।"
        },
        {
          "label": "গ",
          "question": "মি. B-এর শিল্প কোন ধরনের তা চিহ্নিত করে এবং ব্যাখ্যা করো।",
          "explanation": "মি. B-এর শিল্প কুটির শিল্পের অন্তর্ভুক্ত। যে শিল্প স্বল্প মূলধন ও শ্রমশক্তিকে কাজে লাগিয়ে পারিবারিক সদস্যদের দ্বারা পরিচালিত হয়, তাকে কুটির শিল্প বলে। এ শিল্পে মূলধনের পরিমাণ অনধিক ১০ লক্ষ টাকা ও শ্রমিকের সংখ্যা অনধিক ১৫ জন। এ শিল্পের কাঁচামাল স্থানীয়ভাবে পাওয়া যায়। অর্থনীতিতে এ শিল্পের গুরুত্ব অনস্বীকার্য। উদ্দীপকে মি. 'B' তার পরিবারের সদস্যদের নিয়ে দেশীয় কাঁচামাল ব্যবহার করে দ্রব্য উৎপাদন করেন। তার স্থায়ী সম্পদের মূল্য ১০ লক্ষ টাকার কম। এর মাধ্যমে তিনি পরিবারের সদস্যদের আত্মকর্মসংস্থান সৃষ্টি করেন। অর্থাৎ মি 'B'-এর শিল্পটি কুটির শিল্পের বৈশিষ্ট্যের সাথে সাদৃশ্যপূর্ণ। এ শিল্প স্বল্প মূলধন দ্বারাও পরিচালনা করা যায়। ফলে অর্থনীতিতে বিনিয়োগ বাড়ে এবং নতুন কর্মসংস্থান সৃষ্টির মাধ্যমে আয় বৃদ্ধি পায়।"
        },
        {
          "label": "ঘ",
          "question": "\"দেশের জন্য মি. B-এর শিল্পের তুলনায় মি. A-এর শিল্পের গুরুত্ব বেশি\"- উদ্দীপক অনুসারে তোমার মতামত বিশ্লেষণ করো।",
          "explanation": "কোনো দেশের অর্থনৈতিক উন্নয়নের জন্য বৃহৎ শিল্পের গুরুত্ব অপরিসীম। যে শিল্পর কারখানা ভবন ব্যতীরেকে স্থায়ী সম্পদের মূল্য প্রতিস্থাপন ব্যয়সহ ৫০ কোটি টাকার অধিক তা বৃহৎ শিল্প। শ্রমঘন এ ধরনের শিল্পের শ্রমিক সংখ্যা সাধারণত ১,০০০ এর অধিক হয়। ফলে বিপুল পরিমাণ লোকের কর্মসংস্থান সৃষ্টি হয়। এছাড়াও বৃহৎ শিল্পের আয়তন বড় হওয়ায় উৎপাদনের পরিমাণও বেশি হয়। উদ্দীপকে 'A' এর কারখানায় শ্রমিক সংখ্যা ১,২০০ জন। তার সম্পদের মূল্য ৫০ কোটি টাকার অধিক। তিনি তৈরি পোশাক রপ্তানি করে প্রচুর বৈদেশিক মুদ্রা অর্জন করেন। অর্থাৎ মি. 'A' এর শিল্পটি হলো বৃহৎ শিল্প। অন্যদিকে, 'B' তার পরিবারের সদস্যদের নিয়ে দেশীয় কাঁচামালের ব্যবহার করে উৎপাদন করেন। তার স্থায়ী সম্পদের মূল্য ১০ লক্ষ টাকার কম। এটি কুটির শিল্পের অন্তর্গত। কুটির শিল্প সহজে স্থাপন করা গেলেও এ শিল্পের সর্বোচ্চ শ্রমিক সংখ্যা ১৫ জন। আবার শিল্পের আকার ছোট হওয়ায় উৎপাদনের পরিমাণও কম। কিন্তু বৃহৎ শিল্পের তৈরি পোশাক শিল্পের মতো প্রতিষ্ঠানে শ্রমিক সংখ্যা ১০০০ জনের অধিক হয়। অনেক সময় শ্রমিক সংখ্যা কয়েক হাজার হয়ে থাকে। এর ফলে বিপুল পরিমাণ কর্মসংস্থান সৃষ্টি হয়। এছাড়াও এ ধরনের শিল্পের বিপুল পরিমাণ উৎপাদন দেশের চাহিদা মিটিয়ে রপ্তানি করা হয়। ফলে প্রচুর বৈদেশিক মুদ্রা অর্জন করা সম্ভব। এছাড়াও আরও নানামুখী সুবিধার কারণে বৃহৎ শিল্প, কুটির শিল্পের তুলনায় অধিক গুরুত্বপূর্ণ। র"
        }
      ]
    },
    {
      "number": "4",
      "uddipok": "বাংলাদেশ একটি উন্নয়নশীল দেশ। এ দেশের রপ্তানি পণ্যের তুলনায় আমদানি পণ্য বেশি হওয়ায় বাণিজ্য ঘাটতি হয়। আমদানি করতে আমাদের প্রচুর বৈদেশিক মুদ্রা ব্যয় করতে হয়। সঠিক পরিকল্পনা ও তার বাস্তবায়নের মাধ্যমে বেশি কিছু দ্রব্য আমদানি না করে নিজ দেশে উৎপাদন করা গেলে বাণিজ্য ঘাটতি দূর, কর্মসংস্থান সৃষ্টি, বৈদেশিক মুদ্রা সাশ্রয়সহ স্বনির্ভরতা অর্জন করা সম্ভব। যেমন: বিভিন্ন ফলের রস, জেলি ও চামড়াজাত বা প্লাস্টিকসামগ্রী দেশে উৎপাদন করে চাহিদা পূরণ করেও রপ্তানি করতে পারি। এ ব্যাপারে সরকার বিভিন্ন পদক্ষেপ গ্রহণ করেছেন।",
      "tag": "DB 25",
      "sub_questions": [
        {
          "label": "ক",
          "question": "অগ্রাধিকার শিল্প কী?",
          "explanation": "যেসব শিল্প বিকাশমান এবং ক্রমবর্ধমানভাবে দেশের সামগ্রিক রপ্তানিতে অবদান রাখছে সেগুলোকে অগ্রাধিকার শিল্প বলে।"
        },
        {
          "label": "খ",
          "question": "'রপ্তানিমুখী শিল্প কর্মসংস্থান বৃদ্ধি করে'-ব্যাখ্যা করো।",
          "explanation": "রপ্তানিমুখী শিল্পের প্রসার ঘটলে দেশের রপ্তানি বৃদ্ধি পায়। রপ্তানিমুখী শিল্প প্রতিষ্ঠান বিদেশে পণ্য রপ্তানি ও বৈদেশিক মুদ্রা অর্জনের উদ্দেশ্যে পরিচালিত হয়। এ শিল্পের উন্নয়ন ঘটলে দেশের রপ্তানি আয় বৃদ্ধি পায়। ফলে শিল্প ক্ষেত্রে মূলধন গঠন হয়। এতে দেশে অধিক সংখ্যক রপ্তানিমুখী ও এর সহায়ক শিল্প প্রতিষ্ঠান গড়ে ওঠে। এসব শিল্পের শ্রমের চাহিদা পূরণের জন্য কর্মসংস্থান সৃষ্টি হয়। তাই বলা যায়, রপ্তানিমুখী শিল্প বৃদ্ধি পেলে কর্মসংস্থান বৃদ্ধি পায়।"
        },
        {
          "label": "গ",
          "question": "উদ্দীপকের ধারণাটি কোন ধরনের শিল্পকে ইঙ্গিত করে? ব্যাখ্যা করো।",
          "explanation": "উদ্দীপকের শিল্পটি আমদানি বিকল্প শিল্প। একটি দেশের আমদানিকৃত দ্রব্য আমদানি না করে দেশের অভ্যন্তরে উৎপাদনের জন্য শিল্প স্থাপনই আমদানি বিকল্প শিল্প। আমদানি বিকল্প শিল্প স্থাপনের মাধ্যমে আমদানি ব্যয় হ্রাস পায়। এতে বৈদেশিক মুদ্রার সাশ্রয় হয়। ফলে উন্নয়নশীল দেশে বৈদেশিক বাণিজ্যের ঘাটতি এবং বৈদেশিক নির্ভরশীলতা হ্রাসে এ শিল্প, ভূমিকা পালন করে। তাছাড়া আমদানি বিকল্প শিল্প স্থাপন হলে কর্মসংস্থান বৃদ্ধি ও দেশীয় শিল্পের সংরক্ষণ হয়। এতে অভ্যন্তরীণ বাজার সম্প্রসারিত হয়। উদ্দীপকে বলা হয়েছে, বাংলাদেশে রপ্তানির তুলনায় আমদানি পণ্য বেশি। তাই আমদানি না করে কিছু পণ্য নিজ দেশে উৎপাদন করে বাণিজ্য ঘাটতি দূর ও কর্মসংস্থান সৃষ্টির পরিকল্পনা করা হচ্ছে। এক্ষেত্রে বিভিন্ন ফলের রস, জেলি ও চামড়াজাত বা প্লাস্টিকসামগ্রী উৎপাদন করে রপ্তানি করার পরিকল্পনাও নেওয়া হচ্ছে। এটি আমদানি বিকল্প শিল্পের বৈশিষ্ট্যের সাথে সাদৃশ্যপূর্ণ। তাই বলা যায়, উদ্দীপকের শিল্পটি আমদানি বিকল্প শিল্পের অন্তর্গত।"
        },
        {
          "label": "ঘ",
          "question": "উদ্দীপকের ধারণাটি বাস্তবায়িত হলে বাংলাদেশের অর্থনীতিতে কোন ধরনের প্রভাব পড়বে? ব্যাখ্যা করো।",
          "explanation": "উদ্দীপকের বাংলাদেশে আমদানি কমাতে ও দেশীয় শিল্পায়নকে ত্বরান্বিত করতে আমদানি বিকল্প শিল্পের গুরুত্ব অনস্বীকার্য। কোনো দেশের বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন। এছাড়া, কোনো দেশের শিল্পায়নের প্রয়োজনে সাধারণত মূলধনি দ্রব্য বেশি আমদানি করে। তাই আমদানি বিকল্প শিল্পায়ন নীতি গ্রহণ করা হলে দেশের ভেতরেই মূলধনি দ্রব্য উৎপাদিত হবে। ফলে দেশে শিল্পায়নের গতি ত্বরান্বিত হবে। উদ্দীপকের বাংলাদেশে রপ্তানির তুলনায় আমদানি পণ্য বেশি হওয়ায় বাণিজ্য ঘাটতি তৈরি হয়। তাই দেশটিতে কিছু দ্রব্য আমদানি না করে দেশে উৎপাদনের চিন্তা করা হচ্ছে। ফলে বাণিজ্য ঘাটতি দূর, কর্মসংস্থান সৃষ্টি, বৈদেশিক মুদ্রায় অর্জন হবে বলে আশা করা হচ্ছে। অর্থাৎ উদ্দীপকে আমদানি বিকল্প শিল্প স্থাপনের কথা বলা হচ্ছে। উক্ত ধারণা বাস্তবায়িত হলে দেশের অর্থনীতিতে ইতিবাচক প্রভাব পড়বে। আমদানি বিকল্প শিল্পায়নের ফলে দেশের আমদানি হ্রাস পাবে। ফলে বৈদেশিক মুদ্রার সাশ্রয় হবে। এছাড়া, আমদানি বিকল্প শিল্পায়নের ফলে দেশে বিভিন্ন রকম ভোগ্যপণ্য, মধ্যবর্তী দ্রব্য ও মূলধনি দ্রব্য উৎপাদিত হবে। ফলে শিল্পপণ্যের দিক থেকে দেশ স্বনির্ভর হয়ে ওঠবে। অন্যদিকে, আমদানি বিকল্প শিল্পায়নের ফলে শিল্পের বিকেন্দ্রীয়করণ ঘটে এবং সমগ্র শিল্পখাতের প্রসার ঘটবে। সেইসাথে দেশ অর্থনৈতিকভাবে স্বনির্ভরতা অর্জন করবে। সুতরাং বলা যায়, উদ্দীপকের ধারণাটি বাস্তবায়িত হলে বাংলাদেশের অর্থনৈতিক উন্নয়নে আমদানি বিকল্প শিল্প গুরুত্বপূর্ণ অবদান রাখবে।"
        }
      ]
    },
    {
      "number": "5",
      "uddipok": "বিশ্বের বিভিন্ন দেশে জনসংখ্যা দায় নয় সম্পদে পরিণত হয়েছে। ফলে সে সমস্ত দেশ উন্নত হয়েছে। বাংলাদেশ সরকারও এদেশের আয়তনের তুলনায় অধিক জনসংখ্যাকে মানবসম্পদে রূপান্তর করতে বদ্ধপরিকর। সরকার শিক্ষাব্যবস্থাকে যুগোপযোগী করতে সচেষ্ট। কারিগরি ও বৃত্তিমূলক শিক্ষা সম্প্রসারণে সজাগ দৃষ্টি দিয়েছে। শিক্ষিত অম্ল-শিক্ষিত যুবকদের প্রশিক্ষণ প্রদান, ঋণ প্রদান ও বিদেশে কর্মসংস্থানের ক্ষেত্রে সহায়তা করেছে। সরকারের বিভিন্ন সীমাবদ্ধতা সত্ত্বেও জনগণের সচেতনতা বৃদ্ধি পেলে বাংলাদেশের জনসংখ্যা মানবসম্পদে পরিণত হবে।",
      "tag": "DB 25",
      "sub_questions": [
        {
          "label": "ক",
          "question": "জনসংখ্যার ঘনত্ব কী?",
          "explanation": "জনসংখ্যার ঘনত্ব বলতে কোনো দেশে একটি নির্দিষ্ট সময়ে প্রতি বর্গকিলোমিটারে গড়ে যতজন লোক স্থায়ীভাবে বাস করে তাকে বোঝায়।"
        },
        {
          "label": "খ",
          "question": "বহিরাগমন জনসংখ্যার ওপর কীভাবে প্রভাব ফেলে? ব্যাখ্যা করো।",
          "explanation": "বহিরাগমন জনসংখ্যার বৃদ্ধি করে। স্থায়ী বা অস্থায়ী বসবাসের লক্ষ্যে বাইরের দেশ থেকে জনসংখ্যার আগমনই বহিরাগমন। বহিরাগমনের ফলে ঐ অঞ্চলে জনসংখ্যার আধিক্য দেখা দেয়। ফলে বাসস্থান সমস্যা, কর্মসংস্থানের অভাব দেখা দেয়। এছাড়াও অধিক জনসংখ্যার ফলে সামাজিক কাঠামোতে বিচ্ছিন্নতা দেখা দিতে পারে। তবে রেমিট্যান্সের মাধ্যমে অর্থনৈতিক সহায়তা বাড়ে।"
        },
        {
          "label": "গ",
          "question": "উদ্দীপকের আলোকে বাংলাদেশ সরকারের মানবসম্পদ উন্নয়নের পদক্ষেপসমূহ ব্যাখ্যা করো।",
          "explanation": "উদ্দীপক অনুযায়ী, মানবসম্পদ উন্নয়নে সরকারের গৃহীত পদক্ষেপসমূহ নিচে মূল্যায়ন করা হলো। মানবসম্পদ উন্নয়নের জন্য উপযুক্ত শিক্ষা ও প্রশিক্ষণ গ্রহণ আবশ্যক। এর ফলে ব্যক্তির অন্তর্নিহিত কর্মগুণের বিকাশ ঘটবে। ফলে উৎপাদনশীলতা বাড়বে। এই লক্ষ্যে সরকারকে শিক্ষা ও প্রশিক্ষণ প্রদান, স্বাস্থ্য উন্নয়নসহ অন্যান্য পদক্ষেপ গ্রহণ করতে হবে। বাংলাদেশের অর্থনৈতিক উন্নয়নের সাথে মানবসম্পদ উন্নয়নের একটি ঘনিষ্ঠ সম্পর্ক রয়েছে। উদ্দীপকে বাংলাদেশও উন্নত দেশগুলোর মতো জনসংখ্যাকে সম্পদে রূপান্তরে বদ্ধ পরিকর। শিক্ষা ব্যবস্থাকে যুগোপযোগী করতে কারিগরি ও বৃত্তিমূলক শিক্ষা প্রদান করছে। এছাড়াও শিক্ষিত যুবকদের প্রশিক্ষণ, ঋণ ও বিদেশে কর্মসংস্থানে সহায়তা করছে। এর ফলে জনসংখ্যা ধীরে ধীরে সম্পদে পরিণত হবে। সুতরাং বলা যায়, সরকারের মানবসম্পদ উন্নয়নে গৃহীত কর্মসূচি ভবিষ্যতে সাফল্য বয়ে আনবে।"
        },
        {
          "label": "ঘ",
          "question": "উদ্দীপকের বিষয়টি নারী উন্নয়নের সাথে কীভাবে সম্পর্কিত? বিশ্লেষণ করো।",
          "explanation": "মানবসম্পদ উন্নয়ন নারী উন্নয়নে সহায়ক। নারীদের উপযুক্ত শিক্ষা ও প্রশিক্ষণের মাধ্যমে মানবসম্পদ হিসেবে গড়ে তোলাকে নারীর ক্ষমতায়ন বলা হয়। একটি দেশের জনসংখ্যা প্রায় অর্ধেক নারী থাকে। এই বিশাল জনগোষ্ঠীকে ঘরে রেখে অর্থনৈতিক উন্নয়ন সম্ভব নয়। তাই নারী সমাজকে কর্মমুখী শিক্ষা ও প্রশিক্ষণ দিয়ে মানবসম্পদে রূপান্তর করা প্রয়োজন। উদ্দীপকে সরকার মানবসম্পদ উন্নয়নে পদক্ষেপ গ্রহণ করেছে। এরই লক্ষ্যে কারিগরি শিক্ষা ও বৃত্তিমূলক শিক্ষা সম্প্রসারণে গুরুত্ব দিয়েছে। পাশাপাশি প্রশিক্ষণ, ঋণ ও বৈদেশিক কর্মসংস্থানের সহায়তা করছে। মানবসম্পদ উন্নয়নে এই পদক্ষেপগুলো নারী ক্ষমতায়নে সহায়তা করে। নারীরা এই সুযোগ সুবিধা পেলে তা জাতীয় উন্নয়নে ভূমিকা রাখবে। নারীরা শিক্ষা ও প্রশিক্ষণ গ্রহণের মাধ্যমে দক্ষ মানবসম্পদ হিসেবে প্রতিষ্ঠা লাভ করতে পারে। ফলে তারা রাজনৈতিক, সামাজিক ও অর্থনৈতিক কর্মকাণ্ডসহ বিভিন্ন ক্ষেত্রে অংশগ্রহণ করতে পারবে। প্রশিক্ষণ গ্রহণের মাধ্যমে নারীরা বিভিন্ন উৎপাদনশীল কাজে নিজেদের নিয়োজিত করার মাধ্যমে আত্মনির্ভশীল হতে পারবে। ফলে তাদের যেমন আর্থিক উন্নতি ঘটবে তেমনি দেশের উৎপাদনশীলতা বাড়বে। তাছাড়া, নারী শিক্ষার মাধ্যমে দেশে নতুন নেতৃত্ব সৃষ্টি হবে। এভাবে নারীর ক্ষমতায়ন জাতীয় উন্নয়নে সহায়ক হবে। সুতরাং বলা যায়, মানবসম্পদ উন্নয়ন কর্মসূচি নারী উন্নয়নে ভূমিকা রাখে।"
        }
      ]
    },
    {
      "number": "6",
      "uddipok": "",
      "tag": "DB 25",
      "sub_questions": [
        {
          "label": "ক",
          "question": "মানবসম্পদ উন্নয়ন কী?",
          "explanation": "শিক্ষা ও প্রশিক্ষণের মাধ্যমে মানুষকে দক্ষ ও কর্মঠ হিসেবে পরিণত করা হলে, তাকে মানবসম্পদ উন্নয়ন বলা হয়।"
        },
        {
          "label": "খ",
          "question": "'শিক্ষা ও প্রশিক্ষণ আত্মকর্মসংস্থানের দুটি প্রধান উপাদান'- ব্যাখ্যা করো।",
          "explanation": "অশিক্ষা ও প্রশিক্ষণের মাধ্যমে কোনো ব্যক্তি বিভিন্ন বিষয়ে জ্ঞান লাভের মাধ্যমে দক্ষ মানবসম্পদে পরিণত হয়। শিক্ষা হচ্ছে মানবসম্পদ উন্নয়নের প্রধান হাতিয়ার। শিক্ষার প্রসার ঘটলে মানুষ নিজেকে সম্পদে পরিণত করার বিভিন্ন কৌশল ও সৃজনী ক্ষমতা অর্জন করে। অন্যদিকে কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উপায়ে বার বার করাই হলো প্রশিক্ষণ। প্রশিক্ষণ মানুষের শ্রমের গুণগত মান বাড়িয়ে উৎপাদনশীল করে। প্রশিক্ষণ যত উন্নত পদ্ধতিতে প্রদান করা হয় মানুষ ততই তার কাজে দক্ষ হয়ে ওঠে। এরূপ দক্ষ লোক নিজেই নিজের কর্মসংস্থান সৃষ্টি করতে পারে। অর্থাৎ শিক্ষা ও প্রশিক্ষণ আত্মকর্মসংস্থান সৃষ্টির দুটি প্রধান উপাদান।"
        },
        {
          "label": "গ",
          "question": "উদ্দীপক অনুসারে P,Q এবং R বিন্দুর অসামঞ্জস্যের পরিমাণ নির্ণয় করো।",
          "explanation": "প্রদত্ত চিত্রে P, Q ও R বিন্দুতে যথাক্রমে নিম্ন, কাম্য ও অধিক জনসংখ্যা স্তর নির্দেশ করেছে। কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন, আয় ও মাথাপিছু আয় সর্বোচ্চ হয়। তবে কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তাকে নিম্ন জনসংখ্যার দেশ বলে। আর, কোনো দেশের প্রকৃত জনসংখ্যা কাম্য জনসংখ্যার চেয়ে বেশি হলে তাকে অধিক জনসংখ্যার দেশ বলে। উদ্দীপকের তথ্যানুযায়ী, কাম্য জনসংখ্যা, ১৪ কোটি এবং P, Q ও R বিন্দুতে প্রকৃত জনসংখ্যা, যথাক্রমে ৭, ১৪ ও ২১ কোটি। সুতরাং, P বিন্দুতে অসামঞ্জস্যের পরিমাণ = ৭ − ১৪ ১৪ = − ০ . ৫ = \\frac{৭ - ১৪}{১৪} = -০.৫ = ১৪ ৭ − ১৪ ​ = − ০ . ৫ Q বিন্দুতে অসামঞ্জস্যের পরিমাণ = ১৪ − ১৪ ১৪ = ০ = \\frac{১৪ - ১৪}{১৪} = ০ = ১৪ ১৪ − ১৪ ​ = ০ R বিন্দুতে অসামঞ্জস্যের পরিমাণ = ২১ − ১৪ ১৪ = ০ . ৫ = \\frac{২১ - ১৪}{১৪} = ০.৫ = ১৪ ২১ − ১৪ ​ = ০ . ৫ সুতরাং, P, Q ও R বিন্দুতে অসামঞ্জস্যের পরিমাণ যথাক্রমে -০.৫, ০ ও ০.৫। এগুলো নিম্ন, কাম্য ও অধিক জনসংখ্যা নির্দেশ করে।"
        },
        {
          "label": "ঘ",
          "question": "উদ্দীপকে N বিন্দুতে কাম্য জনসংখ্যা হতে পারে কি না? ব্যাখ্যা করো।",
          "explanation": "মাথাপিছু আয়ের সাপেক্ষে যেকোনো বিন্দুতে জনসংখ্যা কাম্য হতে পারে। জনসংখ্যার যে স্তরে মাথাপিছু আয় বা জীবনযাত্রার মান সর্বোচ্চ হয় তাকে কাম্য জনসংখ্যা বলে। অর্থাৎ কাম্য জনসংখ্যা জীবনযাত্রার মান ও জনসংখ্যার পরিমাণের সাথে সম্পর্ক নির্দেশ করে। কাম্য জনসংখ্যার স্তর কোনো নির্দিষ্ট বিন্দু নয়। এটি একটি চলমান বিন্দু। উদ্দীপকের চিত্রে লম্ব অক্ষে মাথাপিছু আয় এবং ভূমি অক্ষে জনসংখ্যা পরিমাণ দেওয়া আছে। এখানে Q বিন্দুতে ১৪ কোটি জনসংখ্যা হলে মাথাপিছু আয় সর্বোচ্চ ৩১০০ মার্কিন ডলার হয়। অর্থাৎ জনসংখ্যার কাম্য স্তর হলো ১৪ কোটি। কিন্তু 'N' বিন্দুটি কাম্য জনসংখ্যা রেখার ওপরের দিকে অবস্থিত। উক্ত বিন্দুতে জনসংখ্যার পরিমাণ ও মাথাপিছু আয় দুটোই বেশি। তাই এটি কাম্য জনসংখ্যা হতে পারে। কাম্য জনসংখ্যা কোনো স্থির বিন্দু নয়। বরং এটি মাথাপিছু আয়ের ওপর নির্ভর করে নির্ধারিত হয়। তাই যে বিন্দুতে মাথাপিছু আয় তুলনামূলক বেশি হবে। অর্থাৎ সর্বোচ্চ হবে সেটিই কাম্য জনসংখ্যা বলে বিবেচিত হবে। উদ্দীপকের N বিন্দুতে জনসংখ্যা ও মাথাপিছু আয় Q অপেক্ষা অধিক। এ কারণে উদ্দীপকের 'N' বিন্দুতে কাম্য জনসংখ্যা হতে পারে।"
        }
      ]
    },
    {
      "number": "7",
      "uddipok": "একটি দেশের ভোগ্যপণ্যের দাম ও পরিমাণ নিম্নরূপ: দ্রব্যসমূহ ২০১৭ ২০১৯ দাম (টাকা) পরিমাণ (একক) দাম (টাকা) A ৩২ ৩ ৩৮ B ২৬ ২ ৩০ C ৬৪ ১ ৭০ D ৩০ ৬ ৩২ E ১৭ ২ ২০ দেশটির সরকার পরিস্থিতি নিয়ন্ত্রণের জন্য কর হার এবং ব্যাংক হার বৃদ্ধিসহ নানা ধরনের পদক্ষেপ গ্রহণ করেছে।",
      "tag": "DB 25",
      "sub_questions": [
        {
          "label": "ক",
          "question": "উল্লম্ফ মুদ্রাস্ফীতি কী?",
          "explanation": "দ্রব্যমূল্য যখন অস্বাভাবিক দ্রুতগতিতে বৃদ্ধি পায় তখন তাকে উল্লম্ফ মুদ্রাস্ফীতি বলে।"
        },
        {
          "label": "খ",
          "question": "একটি দেশের জন্য মুদ্রাস্ফীতি কি সবসময় খারাপ? ব্যাখ্যা করো।",
          "explanation": "মৃদু মুদ্রাস্ফীতি একটি দেশের অর্থনৈতিক উন্নয়নের জন্য কাম্য। মৃদু মুদ্রাস্ফীতির সময় বেশি মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয় বৃদ্ধির মাধ্যমে ভোগ ও সঞ্চয় বৃদ্ধি পায়। যা অর্থনৈতিক প্রবৃদ্ধি বা উন্নয়নকে নির্দেশ করে। তাই বলা যায়, মুদ্রাস্ফীতি সব সময় খারাপ নয়।"
        },
        {
          "label": "গ",
          "question": "ব্যাংক হারকে কেন মুদ্রাস্ফীতি নিয়ন্ত্রণের হাতিয়ার বলা হয়? উদ্দীপক অনুসারে উত্তর দাও।",
          "explanation": "উদ্দীপকে ব্যাংক হার বাড়ালে মুদ্রাস্ফীতি হ্রাস পায়। মুদ্রাস্ফীতি নিয়ন্ত্রণে অন্যতম হাতিয়ার হলো ব্যাংক হারের পরিবর্তন। কেন্দ্রীয় ব্যাংক, ব্যাংক হার বৃদ্ধি করলে বাণিজ্যিক ব্যাংকগুলোও সুদের হার বাড়িয়ে দেয়। ফলে বিভিন্ন ব্যাংক থেকে বিনিয়োগ ও ভোগের জন্য ঋণ প্রদানের ক্ষমতা হ্রাস পায়। ভোক্তার দাম সূচকের মাধ্যমে মুদ্রাস্ফীতি নির্ণয় করা যায়। ভোক্তার দাম সূচক (CPI) = ∑ P n Q o ∑ P o Q o × ১০০ \\frac{\\sum P_n Q_o}{\\sum P_o Q_o} \\times ১০০% ∑ P o ​ Q o ​ ∑ P n ​ Q o ​ ​ × ১০০ উদ্দীপকে একটি দেশের ভোগপণ্যের দাম ও পরিমাণ হতে মুদ্রাস্ফীতি নির্ণয় করা হলো— নির্ণয় করা যায়। ভোক্তার দাম সূচক (CPI) = ∑ P n Q o ∑ P o Q o × ১০০ % = \\frac{\\sum P_{n}Q_{o}}{\\sum P_{o}Q_{o}} \\times \\text{১০০}\\% = ∑ P o ​ Q o ​ ∑ P n ​ Q o ​ ​ × ১০০ % উদ্দীপকে একটি দেশের ভোগ্যপণ্যের দাম ও পরিমাণ হতে মুদ্রাস্ফীতি নির্ণয় করা হলো— ∴ ভোক্তা দাম সূচক (CPI) = ∑ P n Q 0 ∑ P 0 Q 0 × ১০০ = \\frac{\\sum P_n Q_0}{\\sum P_0 Q_0} \\times ১০০% = \\frac{৪ ৭৮}{৪ ২৬} \\times ১০০% = ∑ P 0 ​ Q 0 ​ ∑ P n ​ Q 0 ​ ​ × ১০০ % = ১১১ . ৭৪ = ১১১.৭৪% = ১১১ . ৭৪ %। অর্থাৎ মুদ্রাস্ফীতির হার = ( ১১১ . ৭৪–১০০ ) = (১১১.৭৪ – ১০০)% = = ( ১১১ . ৭৪ – ১০০ ) %= ১১.৭৪%। এ পরিস্থিতি নিয়ন্ত্রণে সরকার ব্যাংক হার বৃদ্ধি করে। ব্যাংক হার বৃদ্ধি করলে বাণিজ্যিক ব্যাংকের ঋণ প্রদান ক্ষমতা কমে যায়। ফলে অর্থনীতিতে মুদ্রার যোগান হ্রাস পায় বলে সামগ্রিক চাহিদাও হ্রাস পায়। পাশাপাশি বিনিয়োগ ব্যয় হ্রাস পায়। এর ফলে মুদ্রাস্ফীতি নিয়ন্ত্রণে ব্যাংক হার বৃদ্ধি অতি দ্রুত কাজ করে। এসব কারণে ব্যাংক হারকে মুদ্রাস্ফীতি নিয়ন্ত্রণের অন্যতম হাতিয়ার বলা হয়।"
        },
        {
          "label": "ঘ",
          "question": "উদ্দীপকের বিষয়টি কর্মসংস্থন ও বিনিয়োগের ওপর কী ধরনের প্রভাব ফেলে? ব্যাখ্যা করো।",
          "explanation": "উদ্দীপকের চাহিদা বৃদ্ধিজনিত মুদ্রাস্ফীতির ফলে কর্মসংস্থান ও বিনিয়োগের ওপর ইতিবাচক প্রভাব পড়বে। চাহিদা বৃদ্ধিজনিত মুদ্রাস্ফীতি পণ্য ও সেবার অতিরিক্ত চাহিদা বৃদ্ধির জন্য সৃষ্টি হয়। অর্থের যোগান উৎপাদন খরচ বৃদ্ধি জন্য এ মুদ্রাস্ফীতি ঘটে। তাই এ ধরনের মুদ্রাস্ফীতিতে সামগ্রিক চাহিদা বৃদ্ধি পায়। সামগ্রিক চাহিদা বৃদ্ধির কারণে এ মুদ্রাস্ফীতি দেখা দেয় বলে বিনিয়োগ ও কর্মসংস্থানের ওপর ইতিবাচক প্রভাব পড়ে। উদ্দীপকে ২০১৭ ও ২০১৯ সালের দাম দেওয়া হয়েছে। ২০১৭ সালে দ্রব্য A, B, C, D ও E এর দাম যথাক্রমে ৩২, ২৬, ৬৪, ৩০ ও ১৭টাকা। এটি ২০১৯ সালে বেড়ে ৩৮, ৩০, ৭০, ৩২ ও ২০ হয়। অর্থাৎ সব দ্রব্যের দাম বৃদ্ধি পেয়েছে। এখানে লক্ষণীয় যে শুধু ২০১৭ সালের দ্রব্যের পরিমাণ দেওয়া হয়েছে। অর্থাৎ, দ্রব্যের সামগ্রিক যোগান স্থির থেকে সামগ্রিক চাহিদা বৃদ্ধির কারণে দ্রব্যের দাম বৃদ্ধি পেয়েছে। তাই এটি চাহিদা বৃদ্ধিজনিত মুদ্রাস্ফীতি। বিনিয়োগ ও কর্মসংস্থানের ওপর মুদ্রাস্ফীতির প্রভাব কেমন হবে তা নির্ভর করে মুদ্রাস্ফীতির ধরনের ওপর। অর্থাৎ এটি নির্ভর করে চাহিদা বৃদ্ধিজনিত মুদ্রাস্ফীতি না ব্যয় বৃদ্ধিজনিত মুদ্রাস্ফীতি তার ওপর। চাহিদা বৃদ্ধিজনিত মুদ্রাস্ফীতি দেখা দিলে বাজারে অতিরিক্ত চাহিদা সৃষ্টি হয়। ফলে উৎপাদনকারী বেশি উৎপাদন করার লক্ষ্যে বিনিয়োগ ও শ্রম নিয়োগ বাড়ায়। এতে কর্মসংস্থানের সৃষ্টি হয়। তাই বলা যায়, উদ্দীপকের চাহিদা বৃদ্ধিজনিত মুদ্রাস্ফীতি কর্মসংস্থান ও বিনিয়োগের ওপর ইতিবাচক প্রভাব সৃষ্টি করে।"
        }
      ]
    },
    {
      "number": "8",
      "uddipok": "শিক্ষক শ্রেণিকক্ষে একটি চিত্র প্রদর্শন করেন যা নিম্নরূপ: এছাড়াও তিনি বলেন যে সরকারি ব্যয় এবং ভোগবৃদ্ধির ফলে AD রেখা ডানে স্থানান্তর হয়।",
      "tag": "DB 25",
      "sub_questions": [
        {
          "label": "ক",
          "question": "মুদ্রাসংকোচন কী?",
          "explanation": "কদ্রব্যসামগ্রীর যোগান অপেক্ষা অর্থের যোগান কম হলে দামস্তর ক্রমাগত হ্রাস পেতে থাকে, তখন তাকে মুদ্রাসংকোচন বলে।"
        },
        {
          "label": "খ",
          "question": "'মুদ্রাস্ফীতি হলে ঋণদাতা ক্ষতিগ্রস্ত হয়'- ব্যাখ্যা করো।",
          "explanation": "মুদ্রাস্ফীতির ফলে অর্থের প্রকৃত মূল্য কমে যাওয়ার কারণে ঋণদাতা ক্ষতিগ্রস্ত হয়। ঋণ প্রদানের সময় দ্রব্যমূল্য মুদ্রাস্ফীতির সময় অপেক্ষা কম থাকে। তাই এসময় ঋণের ক্রয়ক্ষমতা বেশি হয়। আর মুদ্রাস্ফীতি হলে দামস্তর বৃদ্ধি পায়। তখন ঋণের ক্রয় ক্ষমতা হ্রাস পায়। ঋণদাতা যেহেতু ঋণ প্রদানের সমপরিমাণ অর্থই ফেরত পায়, তাই মুদ্রাস্ফীতির পর তার ক্রয়ক্ষমতা কম হয়। এভাবে মুদ্রাস্ফীতি হলে ঋণদাতা ক্ষতিগ্রস্ত হয়।"
        },
        {
          "label": "গ",
          "question": "উদ্দীপক অনুসারে মুদ্রাস্ফীতির হার নির্ণয় করো।",
          "explanation": "দামস্তরের শতাংশিক পরিবর্তনই হলো মুদ্রাস্ফীতির হার। সাধারণ দামস্তরের ক্রমবৃদ্ধির প্রবণতাই হলো মুদ্রাস্ফীতি। অর্থনীতিতে বিভিন্ন ধরনের মুদ্রাস্ফীতি হতে পারে। যেমন- চাহিদা বৃদ্ধিজনিত মুদ্রাস্ফীতি, ব্যয় বৃদ্ধিজনিত মুদ্রাস্ফীতি ইত্যাদি। সামগ্রিক যোগান স্থির থেকে কোনো কারণে সামগ্রিক চাহিদা বাড়লে দামস্তর বৃদ্ধি পায়। এভাবে দামস্তর বৃদ্ধি পাওয়াকে চাহিদা বৃদ্ধিজনিত মুদ্রাস্ফীতি বলে। উদ্দীপকের চিত্রে ভূমি অক্ষে উৎপাদন এবং লম্ব অক্ষে দামস্তর পরিমাপ করা হয়েছে। সামগ্রিক যোগান স্থির থেকে সামগ্রিক চাহিদা AD থেকে AD 1 হয়েছে। ফলে দামস্তর বেড়ে ১৩১ থেকে ১৬২ হয়েছে। সুতরাং, মুদ্রাস্ফীতির পরিমাণ হবে, এখানে, বর্তমান দামস্তর P 1 = ১৩২ P_1 = ১৩২ P 1 ​ = ১৩২ পূর্বের দামস্তর P 0 = ১০১ P_0 = ১০১ P 0 ​ = ১০১ মুদ্রাস্ফীতির হার = P 1 − P 0 P 0 × 100 % = \\frac{P_1 - P_0}{P_0} \\times 100\\% = P 0 ​ P 1 ​ − P 0 ​ ​ × 100% = ৩১ ১০১ × ১০০ % = \\frac{৩১}{১০১} \\times ১০০\\% = ১০১ ৩১ ​ × ১০০ % = ২৩ . ৬৬ % = ২৩.৬৬\\% = ২৩ . ৬৬ % অতএব, মুদ্রাস্ফীতির হার ২৩.৬৬%।"
        },
        {
          "label": "ঘ",
          "question": "উদ্দীপকের সমস্যাটি সমাধানের জন্য সরকার রাজস্বনীতিতে কী ধরনের পদক্ষেপ নিতে পারে? ব্যাখ্যা করো।",
          "explanation": "মুদ্রাস্ফীতি নিয়ন্ত্রণে সরকারি ব্যয় হ্রাস, কর বৃদ্ধি, আমদানি শুল্ক হ্রাস ইত্যাদি রাজস্ব নীতি গ্রহণ করতে পারে। রাজস্বনীতি হলো সরকার কর্তৃক গৃহীত মুদ্রাস্ফীতি নিয়ন্ত্রণের একটি পদক্ষেপ। সরকার সরকারি ব্যয় হ্রাস ও প্রত্যক্ষ করের পরিমাণ বৃদ্ধির মাধ্যমে মুদ্রাস্ফীতি নিয়ন্ত্রণ করতে পারে। তাছাড়া সঞ্চয় বৃদ্ধি ও পরোক্ষ করের পরিমাণ হ্রাস ইত্যাদি রাজস্ব নীতির ফলে মুদ্রাস্ফীতি নিয়ন্ত্রিত হয়। উদ্দীপকে চিত্রে সামগ্রিক যোগান AS স্থির থেকে সামগ্রিক চাহিদা AD বৃদ্ধি পেয়ে AD, হয়েছে। ফলে সামগ্রিক দামস্তর ১৩১ থেকে বেড়ে ১৬২ হয়েছে। অর্থাৎ মুদ্রাস্ফীতি সৃষ্টি হয়েছে। এটি চাহিদা বৃদ্ধিজনিত মুদ্রাস্ফীতি। এ ধরনের মুদ্রাস্ফীতি নিয়ন্ত্রণে আর্থিক নীতি অধিক কার্যক্র। তবে রাজস্ব নীতি প্রয়োগ করেও মুদ্রাস্ফীতি অনেকাংশে নিয়ন্ত্রণ করা সম্ভব। সরকারি ব্যয় হ্রাসের মাধ্যমে সমতা বাজেট নীতি অনুসরণ করা যায়। সরকারের অতিরিক্ত ব্যয় হ্রাসে মুদ্রাস্ফীতি নিয়ন্ত্রিত হয়। আবার প্রত্যক্ষ করের পরিমাণ, বৃদ্ধি করলে জনগণের ব্যয়যোগ্য আয় কমে। ফলে মুদ্রার যোগান হ্রাস পায়। এছাড়া রপ্তানি শুল্ক বৃদ্ধি ও আমদানি শুল্ক হ্রাস করলে দ্রব্যের যোগান বাড়ে। এভাবেও মুদ্রাস্ফীতি হ্রাস পায়। সুতরাং বলা যায়, মুদ্রাস্ফীতির সময় সরকারের রাজস্ব নীতির হাতিয়ারগুলো মুদ্রাস্ফীতি নিয়ন্ত্রণে কার্যকর ভূমিকা রাখে।"
        }
      ]
    },
    {
      "number": "9",
      "uddipok": "দৃশ্যকল্প-১: মি. 'M' গলদা চিংড়ি ইউরোপসহ পৃথিবীর অন্যান্য দেশে রপ্তানি করে। আবার চীন থেকে লৌহজাত দ্রব্য আমদানি করে। ফলে বাংলাদেশসহ অন্যান্য দেশ উপকৃত হয়। দৃশ্যকল্প-২: মি. 'N' নওগাঁ হতে চট্টগ্রাম ও সিলেটে চাল বিক্রি করে। ফলে বাংলাদেশে চালের দাম প্রায় একই থাকে।",
      "tag": "DB 25",
      "sub_questions": [
        {
          "label": "ক",
          "question": "FDI-এর পূর্ণরূপ লেখো।",
          "explanation": "FDI-এর পূর্ণরূপ হলো- Foreign Direct Investment."
        },
        {
          "label": "খ",
          "question": "'একাধিক দ্রব্য আন্তর্জাতিক বাণিজ্যের ভিত্তি'- ব্যাখ্যা করো।",
          "explanation": "আন্তর্জাতিক বাণিজ্যে দুটি দেশের মধ্যে দ্রব্যের ক্রয় বিক্রয় হয়। দুই বা ততোধিক দেশের মধ্যে দ্রব্য ও সেবার ক্রয়-বিক্রয়কে আন্তর্জাতিক বাণিজ্য বলে। এ ধরনের বাণিজ্যে দেশের উৎপাদিত অতিরিক্ত দ্রব্য রপ্তানি করা হয়। বিপরীতে দেশের চাহিদা অনুযায়ী অন্য দ্রব্য আমদানি করা হয়। এভাবে দুটি পৃথক দ্রব্য আমদানি ও রপ্তানির মাধ্যমে আন্তর্জাতিক বাণিজ্য সংঘটিত হয়। তাই বলা যায়, একাধিক দ্রব্য আন্তর্জাতিক বাণিজ্যের ভিত্তি।"
        },
        {
          "label": "গ",
          "question": "দৃশ্যকল্প দুইটির বাণিজ্যের ধরন যুক্তি সহকারে উল্লেখ করো।",
          "explanation": "জাউদ্দীপকে মি. 'N' অভ্যন্তরীণ বাণিজ্য এবং মি. 'M' আন্তর্জাতিক বাণিজ্য পরিচালনা করেন। অভ্যন্তরীণ বাণিজ্য একটি সার্বভৌম দেশের অভ্যন্তরে সংঘটিত হয়। তাই অভ্যন্তরীণ বাজারে দেশের মধ্যেই বিভিন্ন বাজারের দ্রব্য ক্রয়-বিক্রয় করা হয়। অন্যদিকে, আন্তর্জাতিক বাণিজ্য বিভিন্ন সার্বভৌম দেশের মধ্যে সংঘটিত হয়। আন্তর্জাতিক বাণিজ্যে নিজ দেশের প্রয়োজনে অন্য দেশ থেকে পণ্য আমদানি এবং নিজ দেশের উদ্বৃত্ত পণ্য রপ্তানি করা হয়। উদ্দীপকে মি. 'N' নওগাঁ থেকে সিলেটে ও চট্টগ্রামে চাল বিক্রি করেন। অর্থাৎ তিনি দেশের মধ্যে ক্রয়-বিক্রয় করেন। তাই এটি অভ্যন্তরীণ বাণিজ্য। এ ধরনের বাণিজ্যের ক্ষেত্রে মুদ্রা ও ব্যাংক' ব্যবস্থা একই থাকে। অন্যদিকে, মি. 'M' গলদা চিংড়ি ইউরোপসহ পৃথিবীর অন্যান্য দেশে রপ্তানি করেন। আবার লৌহজাত দ্রব্য চীন. থেকে আমদানি করেন। অর্থাৎ তিনি আমদানি ও রপ্তানির মাধ্যমে তার ব্যবসা পরিচালনা করেন। তাই তার বাণিজ্যটি আন্তর্জাতিক বাণিজ্য। এ ধরনের বাণিজ্যে সরকারি নীতির ভিন্নতা এবং মুদ্রা ও ব্যাংক ব্যবস্থায় পার্থক্য দেখা যায়।"
        },
        {
          "label": "ঘ",
          "question": "দৃশ্যকল্প-১ অনুযায়ী একটি দেশের সম্পদের যথাযথ ব্যবহার কীভাবে নিশ্চিত হয়? বিশ্লেষণ করো।",
          "explanation": "উদ্দীপকে মি. 'M'-এর বাণিজ্য দেশের সম্পদ ব্যবহার, বাজার সম্প্রসারণ ও মূলধনের গতিশীলতার ওপর ইতিবাচক প্রভাব ফেলবে। আন্তর্জাতিক বাণিজ্যকে অর্থনৈতিক প্রবৃদ্ধির চালিকাশক্তি বলা হয়। রপ্তানির মাধ্যমে বৈদেশিক মুদ্রা আয় করে লেনদেনের ভারসাম্য রক্ষা করা যায়। আবার, আমদানির মাধ্যমে নিজ দেশের প্রয়োজন মতো পণ্যদ্রব্য আমদানি করে দেশীয় চাহিদা মেটানো যায়। এভাবে অর্থনীতিতে আন্তর্জাতিক বাণিজ্য অপরিসীম ভূমিকা পালন করে। উদ্দীপকে মি. 'M' গলদা চিংড়ি ইউরোপসহ পৃথিবীর অন্যান্য দেশে রপ্তানি করে। আবার, তিনি লৌহজাত দ্রব্য বাংলাদেশে আমদানি করেন। ফলে বাংলাদেশসহ অন্যান্য দেশে উপকৃত হয়। অর্থাৎ, লৌহজাত দ্রব্যের আমদানির মাধ্যমে মূলধনী দ্রব্যের চাহিদা পূরণ হয়। এভাবে অতিরিক্ত উৎপাদিত চিংড়ি রপ্তানির মাধ্যমে বৈদেশিক মুদ্রা আয় করা যায়। এর ফলে সম্পদের যথাযথ ব্যবহার নিশ্চিত হয়। আন্তর্জাতিক বাণিজ্যের মাধ্যমে পণ্য আমদানি-রপ্তানি করে বাজার স্থিতিশীল রাখা যায়। এতে নিজ দেশের সম্পদের পূর্ণ ব্যবহার হবে। ফলে উৎপাদন বাড়বে এবং দেশীয় ও আন্তর্জাতিক বাজার সম্প্রসারিত হবে। এছাড়াও একটি দেশের সাথে একাধিক দেশের বাণিজ্যিক সম্পর্কের কারণে আন্তর্জাতিক বাণিজ্যের মাধ্যমে মূলধনের গতিশীলতাও বৃদ্ধি পাবে। এভাবে সম্পদের যথাযথ ব্যবহার নিশ্চিত হয়।"
        }
      ]
    },
    {
      "number": "10",
      "uddipok": "মি. x' একটি প্রতিষ্ঠানে চাকরি করেন। বেতন হিসাবে তিনি বার্ষিক ১৫ লক্ষ টাকা আয় করেন। এছাড়াও তিনি অন্যান্য কার্যক্রমের মাধ্যমে কিছু পরিমাণ অর্থ উপার্জন করেন। সরকার প্রতি বছর তার আয়ের ওপর ১৫% কর ধার্য করেন। এছাড়া তিনি যেসব দৈনন্দিন দ্রব্য ও সেবা ক্রয় করেন তার ওপরও কর প্রদান করেন।",
      "tag": "DB 25",
      "sub_questions": [
        {
          "label": "ক",
          "question": "সরকারি অর্থব্যবস্থা কী?",
          "explanation": "অর্থনীতির যে শাখায় সরকারের আয়-ব্যয় ও সংশ্লিষ্ট বিষয়াদি নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "সরকারি ব্যয় ও সামাজিক নিরাপত্তা কীভাবে সম্পর্কিত? ব্যাখ্যা করো।",
          "explanation": "সরকারি ব্যয় ও সামাজিক নিরাপত্তার সম্পর্ক সমমুখী। বাংলাদেশে বিপুল পরিমাণ অসহায় ও দরিদ্র জনগোষ্ঠীর জন্য প্রতি বছর প্রচুর পরিমাণ সামাজিক নিরাপত্তা খাতে ব্যয় করতে হয়। এ খাতে ব্যয় বৃদ্ধি করলে সরকারি ব্যয় বৃদ্ধি পায়। কিন্তু, তাতে বিপুল পরিমাণ অসচ্ছল সুবিধা বঞ্চিত মানুষের সামাজিক নিরাপত্তা অর্জিত হয়। আবার সরকারি ব্যয় কমালে এই খাতে ব্যয় কমে যায়। ফলে দরিদ্র, অসহায় ও সুবিধা বঞ্চিত লোকদের সামাজিক নিরাপত্তা হুমকির মুখে পড়ে।"
        },
        {
          "label": "গ",
          "question": "মি. 'X' এর প্রদেয় কর কোন ধরনের? ব্যাখ্যা করো।",
          "explanation": "জাউদ্দীপকে মি. 'X' এর প্রদেয় আয়কর হলো প্রত্যক্ষ কর এবং ভ্যাট হলো পরোক্ষ কর। সরকারের নিকট থেকে প্রত্যক্ষ কোনো সুবিধা ব্যতীত জনসাধারণ সরকারকে যে অর্থ প্রদান করে তা কর। করের মধ্যে আয়কর ও মূল্য সংযোজন কর অন্যতম। ব্যক্তির আয়ের ওপর যে কর ধার্য করা হয় তা আয়কর। আর কোনো দ্রব্যের সংযোজিত মূল্যের ওপর যে কর ধার্য করা হয় তা মূল্য সংযোজন কর। উদ্দীপকের মি. 'X' এর বার্ষিক ১৫ লক্ষ টাকা আয়ের ওপর সরকার ১৫% কর ধার্য করেন। এ কর মি. 'X' এর ব্যক্তিগত আয়ের ওপর ধার্য করা হয়। তাই আয়কর হিসেবে গণ্য হবে। এ করের করঘাত অন্যের ওপর চাপানো যায় না। তাই এটি প্রত্যক্ষ কর। অন্যদিকে তিনি দৈনন্দিন সেবা ও দ্রব্য ক্রয় করেন তার ওপরও কর দেন।' এটি মূল্য সংযোজন কর বা VAT-এর অন্তর্ভুক্ত। এ কর অন্যের ওপর চাপিয়ে দেওয়া যায়। তাই এই কর হলো পরোক্ষ কর। সুতরাং মি. 'X' প্রত্যক্ষ ও পরোক্ষ দুই ধরনের কর প্রদান করেন।"
        },
        {
          "label": "ঘ",
          "question": "উদ্দীপকের কর দুটির মধ্যে কোনটিকে তুমি উত্তম মনে করো? যুক্তি দাও।",
          "explanation": "উদ্দীপকের কর দুটির মধ্যে পরোক্ষ করকে আমি উত্তম বলে মনে করি। যে ব্যক্তির ওপর কর ধার্য করা হয় তাকেই যদি করের বোঝা বহন কতে হয় তাহলে তা প্রত্যক্ষ কর। যেমন: আয়কর, ভূমিকর, সম্পদ কর ইত্যাদি। অন্যদিকে কর আরোপিত ব্যক্তি যদি করের বোঝা অন্যের ওপর চাপাতে পারে তাহলে তা পরোক্ষ কর। যেমন- ভ্যাট, বিক্রয় কর, আমদানি শুল্ক ইত্যাদি। উদ্দীপকে মি. 'X' এর সার্বিক আয়ের ওপর সরকার প্রতি বছর ১৫% কর ধার্য করেন। এটি আয়করের অন্তর্ভুক্ত। এ ধরনের কর নিজেকেই পরিশোধ করতে হয়। তাই এটি প্রত্যক্ষ কর। অন্যদিকে মি. 'X' তার দৈনন্দিন দ্রব্য ও সেবার ক্রয়ের ওপরও কর প্রদান করেন। এ ধরনের কর একজনের ওপর আরোপিত হলেও তা অন্যের ওপর চাপানো যায়। তাই এটি পরোক্ষ কর হিসেবে বিবেচিত। অর্থাৎ কর প্রদানের দিক থেকে করদানকারী ব্যক্তির কাছে প্রত্যক্ষ করের থেকে পরোক্ষ কর অধিক জনপ্রিয়। প্রত্যক্ষ করের বোঝা অন্যের ওপর অপসারণ করা যায় না। কিন্তু পরোক্ষ কর অপসারণ করা যায়। প্রত্যক্ষ কর নির্দিষ্ট এবং নিশ্চিত। কিন্তু পরোক্ষ কর অনির্দিষ্ট এবং অনিশ্চিত। প্রত্যক্ষ কর নাগরিক চেতনা বৃদ্ধি করে। কিন্তু পরোক্ষ কর অজান্তেই দিতে হয় বলে নাগরিক চেতনা অনুভূত হয় না। প্রত্যক্ষ কর পরিশোধ পদ্ধতি জটিল হলেও পরোক্ষ কর পরিশোধ করা সহজ। অর্থাৎ, পরোক্ষ কর যার ওপর কার ধার্য করা হয় সে প্রাথমিকভাবে করের বোঝা বহন করলেও শেষ পর্যন্ত এ করের চূড়ান্ত ভার অন্যের ওপর পড়ে। এজন্য প্রত্যক্ষ করের চেয়ে পরোক্ষ কর অধিক জনপ্রিয়।"
        }
      ]
    },
    {
      "number": "11",
      "uddipok": "একটি দেশের সরকার ব্যয়ভার মেটানোর জন্য আয়কর, VAT, ভূমি রাজস্ব,যানবাহন কর, আমদানি শুল্ক, আবগারি শুল্ক, নন-জুডিসিয়াল স্ট্যাম্প, রপ্তানি শুল্ক, প্রশাসনিক ফি, সম্পূরক শুল্ক ইত্যাদি থেকে 'আয় করে। এছাড়াও ব্যয় সংকুলান না হলে দেশটি সহজে এবংস্বল্প সময়ে কেন্দ্রীয় ব্যাংক থেকে ঋণ গ্রহণ করে। কোনো কোনো সময় দেশটি বিশ্বব্যাংক থেকে স্বল্প সুদে এবং দীর্ঘমেয়াদি ঋণ গ্রহণ করে।",
      "tag": "DB 25",
      "sub_questions": [
        {
          "label": "ক",
          "question": "প্রত্যক্ষ কর কী?",
          "explanation": "যে করের করঘাত ও করপাত একই ব্যক্তির ওপর পড়ে তাকে প্রত্যক্ষ কর বলে।"
        },
        {
          "label": "খ",
          "question": "কর এবং ফিকি একই ধারণা? ব্যাখ্যা করো।",
          "explanation": "কর ও ফি এক নয়। সরকারি কোনো সুবিধা বা প্রাপ্তি প্রত্যাশা না করে সরকারকে জনগণ বাধ্যতামূলকভাবে যে অর্থ প্রদান করে তাই কর। যেমন- আয়কর, বিক্রয় কর, মূল্য সংযোজন কর ইত্যাদি। অন্যদিকে সরকার কোনো ব্যক্তিকে বিশেষ ধরনের সুবিধা প্রদানের লক্ষ্যে তার নিকট থেকে যে অর্থ আদায় করে তাকে ফি বলে। যেমন- জমি রেজিস্ট্রেশন ফি, কোর্ট ফি, বিভিন্ন ধরনের লাইসেন্স ফি ইত্যাদি। সুতরাং বলা যায়, কর ও ফি এক নয়।"
        },
        {
          "label": "গ",
          "question": "উদ্দীপক অনুসারে জাতীয় রাজস্ব বোর্ড নিয়ন্ত্রিত এবং জাতীয় রাজস্ব 'বোর্ড বহির্ভূত্ব করসমূহের একটি তালিকা তৈরি করো।",
          "explanation": "উদ্দীপকে উল্লিখিত সরকারের আয়ের উৎসগুলো কর রাজস্ব ও কর-বহির্ভূত রাজস্বে বিভক্ত। কোনো প্রকার সুবিধা প্রাপ্তির প্রত্যাশা না করে সরকারকে জনগণ যে অর্থ প্রদান করে তাকে কর বলে। অর্থাৎ কর থেকে যে আয় হয়, তাই কর রাজস্ব। যেমন: আয়কর, সম্পদ কর, VAT ইত্যাদি। আবার, সরকার কর ব্যতীত অন্যান্য উৎস থেকে যে আয় করে তাকে কর-বহির্ভূত রাজস্ব বলে। যেমন- জরিমানা, ফি, অনুদান ইত্যাদি। উদ্দীপকে সরকার ব্যয় ভার মেটানোর জন্য আয়কর, VAT, ভূমি রাজস্ব, যানবাহন কর, আমদানি শুল্ক, আবগারি শুল্ক, নন-জুডিশিয়াল স্ট্যাপ, প্রশাসনিক ফি, রপ্তানি শুল্ক ইত্যাদি থেকে আয় করেন। অর্থাৎ এখানে সরকার কর রাজস্ব ও কর-বহির্ভূত রাজস্ব থেকে আয় করেন। নিচে রাজস্ব আয়ের এখাতগুলোর একটি তালিকা তৈরি করা হলো- কর রাজস্ব কর-বহির্ভূত রাজস্ব আয়কর ভূমি রাজস্ব মূল্য সংযোজন কর যানবাহন কর আবগারি শুল্ক নন-জুডিশিয়াল স্ট্যাম্প প্রশাসনিক ফি"
        },
        {
          "label": "ঘ",
          "question": "ঋণ গ্রহণের উৎস দুটির তুলনামূলক সুবিধা ও অসুবিধা উদ্দীপক অনুসারে বিশ্লেষণ করো। ৪",
          "explanation": "উদ্দীপকে উল্লিখিত অভ্যন্তরীণ ও বৈদেশিক ঋণের মধ্যে অভ্যন্তরীণ ঋণ উত্তম হবে বলে আমি মনে করি। সরকার নিজ দেশের জনগণ, ব্যাংকব্যবস্থা থেকে যে ঋণ গ্রহণ করে তাকে অভ্যন্তরীণ ঋণ বলে। পক্ষান্তরে, বিদেশি ব্যক্তি, সরকার এবং আর্থিক প্রতিষ্ঠান হতে যে ঋণ গ্রহণ করে তাই বৈদেশিক ঋণ। সরকার অভ্যন্তরীণ খাণ সংগ্রহ করতে জনগণকে স্বেচ্ছায় ঋণ প্রদানে পদক্ষেপ নিতে পারে। উদ্দীপকে সরকার ব্যয় সংকুলান করতে না পারলে সহজে ও স্বল্প সময়ে কেন্দ্রীয় ব্যাংক থেকে ঋণ নেয়। অর্থাৎ এটি সরকারি ঋণের অভ্যন্তরীণ উৎস। আবার কোনো কোনো সময় দেশটি বিশ্বব্যাংক থেকে স্বল্প সুদে ও দীর্ঘমেয়াদে ঋণ গ্রহণ করে। অর্থাৎ, বৈদেশিক ঋণ গ্রহণ করে। ঋণের উভয় উৎসের কিছু সুবিধা ও অসুবিধা রয়েছে। অভ্যন্তরীণ ঋণের আর্থিক ভার নেই, শুধু প্রকৃত ভার আছে। অন্যদিকে বৈদেশিক ঋণ দ্বারা এক দেশের মানুষের ক্রয় ক্ষমতা হ্রাস পায় এবং অন্য দেশের মানুষের ক্রয় ক্ষমতা বৃদ্ধি পায়। এ ঋণ পরিশোধে সমাজের আর্থিক ও প্রকৃত ভার. উভয়ই বহন করতে হয়। অভ্যন্তরীণ ঋণ পরিশোধ করার জন্য নতুন মুদ্রা ছাপানো যায়। কিন্তু বৈদেশিক ঋণ পরিশোধের জন্য বৈদেশিক মুদ্রা অথবা স্বর্ণ আবশ্যক। এছাড়াও অভ্যন্তরীণ ঋণ সহজে সংগ্রহ করা যায়। এ ধরনের ঋণের কোনো শর্ত থাকে না। কিন্তু বৈদেশিক ঋণ অধিকাংশ সময়ই কঠিন শর্তযুক্ত হয়। যা দেশের স্বনির্ভরতার ক্ষেত্রে বাঁধা হয়ে দাঁড়ায়। তাই বৈদেশিক ঋণ অপেক্ষা অভ্যন্তরীণ ঋণ গ্রহণ করা অধিক যুক্তিযুক্ত হবে বলে আমি মনে করি।"
        }
      ]
    }
  ]
}