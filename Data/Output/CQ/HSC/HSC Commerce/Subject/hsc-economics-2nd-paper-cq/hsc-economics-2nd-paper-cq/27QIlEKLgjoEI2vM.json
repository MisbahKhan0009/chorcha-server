{
  "title": "রাজশাহী, কুমিল্লা, চট্টগ্রাম, বরিশাল ২০১৮",
  "subtitle": "অর্থনীতি (11)",
  "questions": [
    {
      "number": "1",
      "uddipok": "বাংলাদেশ এশিয়া মহাদেশের দক্ষিণে অবস্থিত। এদেশের ভূখণ্ড উত্তর-পশ্চিম থেকে দক্ষিণ-পূর্ব দিকে ক্রমশ ঢালু। পূর্বে সামান্য উঁচু ভূমি ছাড়া সমগ্র দেশের ভূমি সমভূমি। জলবায়ু মোটামুটি উষ্ণ, আর্দ্র ও সমভাবাপন্ন। মৌসুমি বায়ুর প্রভাবে প্রচুর বৃষ্টিপাত হয়। এই জলবায়ুতে নানারকম ফসল উৎপাদিত হয়। এর সাথে আধুনিক প্রযুক্তি প্রয়োগের ফলে সবজিসহ বিভিন্ন ফসল উৎপাদন ক্রমান্বয়ে বৃদ্ধি পাচ্ছে যা দেশের চাহিদা পূরণ করে বিদেশেও রপ্তানি হচ্ছে।",
      "tag": "RB, CB, CTG.B BB 18",
      "sub_questions": [
        {
          "label": "ক",
          "question": "",
          "explanation": "যে পারিপার্শ্বিক অবস্থা তথা বিভিন্ন উপাদান, শক্তি এবং বস্তুসমূহ। মানুষসহ সকল প্রাণীর জীবনযাত্রাকে প্রভাবিত ও পরিবর্তিত করে, তাকে পরিবেশ বলে।"
        },
        {
          "label": "খ",
          "question": "",
          "explanation": "বাংলাদেশের অর্থনীতির প্রধান দুটি বৈশিষ্ট্য হলো- অনুন্নত কৃষিনির্ভর অর্থনীতি এবং অতিরিক্ত জনসংখ্যা। প্রথমত, বাংলাদেশের অর্থনীতি প্রধানত কৃষিনির্ভর। দেশের মোট জনসংখ্যার প্রায় ৭০ শতাংশ লোক প্রত্যক্ষ বা পরোক্ষভাবে কৃষির ওপর নির্ভরশীল। কিন্তু কৃষি জমির ত্রুটিপূর্ণ মালিকানা, কৃষকের দরিদ্রতা, স্বল্প বিনিয়োগ, প্রাকৃতিক দুর্যোগ প্রভৃতি কারণে কৃষির ব্যাপক উন্নয়ন হয়নি তবে বর্তমানে কৃষকের সচেতনতা, উন্নত বীজ, সার, সেচ সুবিধা বৃদ্ধি, সরকারি পৃষ্ঠপোষকতা প্রভৃতি কারণে কৃষি উৎপাদন বাড়ছে। দ্বিতীয়ত, বাংলাদেশ পৃথিবীর সবচেয়ে জনবহুল দেশগুলোর একটি। বর্তমানে এ দেশের জনসংখ্যা ১৬.৮২ কোটি (BBS, July, 2021)। তবে জনসংখ্যা বৃদ্ধির হার আস্তে আস্তে কমছে। যেমন- জুলাই ২০০৪ এ জনসংখ্যা বৃদ্ধির হার ছিল ১.৪২%। ২০২১ সালে জনসংখা বৃদ্ধির হার কমে ১.৩৭% হয়।"
        },
        {
          "label": "গ",
          "question": "",
          "explanation": "বিশ্বের একেক অঞ্চলের প্রাকৃতিক উপাদানসমূহ একেক রকম হয় বিধায় একটি দেশের প্রাকৃতিক পরিবেশ তার উপাদানগুলোর নিজস্ব বৈশিষ্ট্যের কারণে স্বাতন্ত্র্য লাভ করে। বৈচিত্র্যময় ভৌগোলিক অবস্থানের কারণে বাংলাদেশ বিশ্বের অন্যতম জীববৈচিত্র্য সমৃদ্ধ একটি দেশ। সাধারণত প্রকৃতি বিভিন্ন উপাদান ও শক্তির সংমিশ্রনে মানুষের পারিপার্শ্বে যে অবস্থা তৈরি হয় তা প্রাকৃতিক পরিবেশ হিসেবে গণ্য হয়। কোনো দেশের ভূ-প্রকৃতি, নদ-নদী, গাছ-পালা, মাটি, জলবায়ু, খনিজ ইত্যাদি ঐ দেশের প্রাকৃতিক পরিবেশের অন্যতম প্রধান উপাদান। এ উপাদানগুলো সম্পর্কে বিশদ আলোচনার মাধ্যমে বাংলাদেশের প্রাকৃতিক পরিবেশের প্রকৃতি ব্যাখ্যা করা সম্ভব।। বাংলাদেশের ভূ-পৃষ্ঠের ভূমিরূপ সর্বত্র একরূপ নয়। ভূ-প্রাকৃতিক বৈশিষ্ট্য বিবেচনায় বাংলাদেশের ভূ-প্রকৃতি প্রধানত দুধরনের (যথা- সমভূমি এবং পাহাড়ি) হলেও এর মধ্যে বৈচিত্র্য রয়েছে। যেমন- চট্টগ্রাম ও সিলেটের টারশিয়ারি যুগের পাহাড়ি অঞ্চল; রাজশাহী অঞ্চলের বরেন্দ্রভূমি, মধুপুর ও ভাওয়ালের গড় এবং কুমিল্লার লালমাই পাহাড় হলো প্লাইস্টোসিন যুগের চত্বর ভূমি বা সোপান যা প্রায় ২৫ হাজার বছর পূর্বে গঠিত। এ হাড়াও রয়েহে খুলনা, রংপুর ও দিনাজপুর এলাকার বনভূমি। বাংলাদেশের জলবায়ু উষ্ণ, আর্দ্র ও সমভাবাপন্ন। গ্রীষ্মকালে মৌসুমি বায়ুর প্রভাবে এদেশে প্রচুর বৃষ্টিপাত হয়। গড় বৃষ্টিপাত ১২০-২০০ সে.মি., বাতাসের আর্দ্রতা সর্বোচ্চ ৯৯% এবং সর্বনিম্ন ৩৬%।"
        },
        {
          "label": "ঘ",
          "question": "",
          "explanation": "বাংলাদেশে বিদ্যমান প্রাকৃতিক পরিবেশে ভবিষ্যৎ অর্থনৈতিক বিকাশের সম্ভাবনা উজ্জ্বল বলে আমি মনে করি। কোনো দেশের অর্থনীতিতে প্রাকৃতিক পরিবেশের প্রভাব অত্যন্ত গুরুত্বপূর্ণ। বাংলাদেশের প্রাকৃতিক পরিবেশ বলতে এদেশের ভৌগোলিক অবস্থানসহ তার ভূ-প্রকৃতি, নদ-নদী, জলবায়ু, প্রাকৃতিক সম্পদ, বনজ সম্পদ, খনিজ সম্পদ ইত্যাদির সম্মিলিত প্রভাবে সৃষ্ট পারিপার্শ্বিকতাকে বোঝায়। ভৌগোলিক অবস্থান বিবেচনার বাংলাদেশ যেমন সুবিধাজনক স্থানে অবস্থিত ঠিক তেমনি এর ভূ-প্রকৃতি ও জলবায়ুও অর্থনৈতিক সমৃদ্ধির জন্য সহায়ক। এদেশের নদ-নদী, মৃত্তিকা, জলবায়ু ও বৃষ্টিপাত কৃষিকাজের জন্য উপযোগী। তবে খনিজ ও বনজ সম্পদ প্রভৃতি দিক দিয়ে বাংলাদেশ অপেক্ষাকৃত কম সমৃদ্ধ। ভৌগোলিকভাবে বাংলাদেশ দক্ষিণ-পূর্ব এশিয়ার কেন্দ্রস্থলে অবস্থিত হওয়ায় বিশ্বের অর্থনৈতিক পরাশক্তিগুলোর সাথে এদেশের ঘনিষ্ঠ বাণিজ্যিক সম্পর্ক গড়ে উঠেছে। আবার সমুদ্রবন্দর ও নদীবন্দরগুলোর বিভিন্নমুখী ব্যবহার দেশীয় ও আন্তর্জাতিক বাণিজ্যে নব দিগন্তের সূচনা করেছে। এছাড়া কৃষিকাজের অনুকূল পরিবেশের কারণে বর্তমানে উন্নত প্রযুক্তি ব্যবহার করে সবজিসহ বিভিন্ন ফসল উৎপাদন ক্রমান্বয়ে বৃদ্ধি পাচ্ছে, যা দেশের চাহিদা পূরণ করে রপ্তানিও হচ্ছে। উপরের আলোচনা থেকে একথা প্রতীয়মান হয় যে, বাংলাদেশে বিদ্যমান প্রাকৃতিক পরিবেশে ভবিষ্যৎ অর্থনীতির বিকাশের যথেষ্ট সম্ভাবনা রয়েছে।"
        }
      ]
    },
    {
      "number": "2",
      "uddipok": "মি. 'ক' একদিন খবরের কাগজ পড়ছিলেন। সেখানে একটি খবরের প্রতি তার দৃষ্টি আটকে যায়। খবরে বলা হয় বগুড়ায় মহাস্থানগড় বাজারের সবজির দামের সঙ্গে ঢাকার কাওরান বাজারের সবজির দামে আকাশ-পাতাল পার্থক্য। খবরের আরও জানতে পারেন, অনুন্নত যোগাযোগ ব্যবস্থা, মধ্যস্বত্বভোগী ও দালালদের দৌরাত্ম্য কৃষকদের সচেতনতার অভাব ইত্যাদি কারণে দামের এই পার্থক্য সৃষ্টি হচ্ছে। বর্তমান সরকার এইসব সমস্যা সমাধানে রাস্তাঘাট নির্মাণ ও প্রযুক্তির মাধ্যমে যোগাযোগ ব্যবস্থা উন্নয়নের চেষ্টা করছে।",
      "tag": "RB, CB, CTG.B BB 18",
      "sub_questions": [
        {
          "label": "ক",
          "question": "",
          "explanation": "যে খামারে পারিবারিক শ্রম ব্যবহার করে পরিবারের ভরণ-পোষণের জন্য প্রয়োজনীয় বিভিন্ন কৃষিপণ্য উৎপাদন করা হয়, তাকে জীবননির্বাহী খামার বলে।"
        },
        {
          "label": "খ",
          "question": "",
          "explanation": "দীর্ঘমেয়াদি কৃষি ঋণকে কৃষি উন্নয়নের ভিত্তি হিসেবে বিবেচনা করা হয়। কৃষি জমির স্থায়ী উন্নয়ন, নলকূপ বসানো, ট্রাষ্টর ক্রয়, ভারি যন্ত্রপাতি ক্রয়, পুরোনো ঋণ পরিশোধে দীর্ঘমেয়াদি ঋণের প্রয়োজন হয়। কৃষি ডামির উৎপাদন বাড়াতে চাইলে প্রথমে কৃষি জমির স্থায়ী উন্নয়ন। আবশ্যক। কারণ, কৃষি জমি যদি উন্নত চাষাবাদের উপযোগী না হয় অর্থাৎ কোথাও উঁচু, কোথাও নিচু হয় তবে ফসল উৎপাদন কখনো কাঙ্ক্ষিত হবে না। এক্ষেত্রে এসব সমস্যা সমাধানের জন্য কৃষককে দীর্ঘমেয়াদি বা বৃহৎ উৎস হতে ঋণ সংগ্রহ করতে হয়। স্বল্পমেয়াদি বা মধ্যমমেয়াদি ঋণ দ্বারা উল্লিখিত সমস্যার সমাধান কষ্টসাধ্য। তাই দীর্ঘমেয়াদি কৃষি ঋণকে কৃষি উন্নয়নের ভিত্তি হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "উদ্দীপকে বাংলাদেশে কৃষিপণ্য বাজারজাতকরণের সমস্যাসমূহ হলো অনুন্নত যোগাযোগব্যবস্থা, মধ্যস্বত্বভোগী ও দালালদের দৌরাত্ম্য এবং কৃষকের সচেতনতার অভাব। অনুন্নত পরিবহনব্যবস্থার জন্য কৃষকরা তাদের উৎপাদিত পণ্য শহরে এনে বেশি দামে বিক্রি করতে পারে না। বাড়িতে বা স্থানীয় হাটবাজারে। কম দামে পণ্য বিক্রি করে। ফলে তারা কৃষিপণ্যের উপযুক্ত দাম পায় না। কৃষিপণ্য বাজারজাতকরণ প্রক্রিয়ায় দালাল, ফড়িয়া, বেপারি, মজুতদার, আড়তদার ইত্যাদি বহু ধরনের মধ্যবর্তী ব্যবসায়ী শ্রেণির অস্তিত্ব আছে। কৃষক যে দাম পায় এবং সর্বশেষ ভোক্তা যে সাম দের তার মধ্যে অনেক ব্যবধান থাকে এই মধ্যবর্তী ব্যবসায়ীদের জন্য। ফলে কৃষক ন্যায্য মূল্য থেকে বঞ্চিত হয়। বাংলাদেশের কৃষিপণ্যের বাজারগুলো পরস্পর বিচ্ছিন্ন। এজন্য একই পণ্য কোনো বাজারে চড়া দামে এবং কোনো বাজারে কম দামে বিক্রি হয়। এতে কম দামে বাজারে বিক্রয়কারী কৃষকরা ক্ষতিগ্রস্ত হয়। এছাড়া আমাদের কৃষকেরা কম শিক্ষিত বা অশিক্ষিত। ফলে ফটকা কারবারের জটিলতা ও বৈদেশিক বাজারের গতি প্রকৃতির সাথে তারা একেবারেই অপরিচিত। তাই তারা কৃষিপণ্যের তথ্য সম্পর্কে সম্পূর্ণ অজ্ঞ থাকে। যা কৃষিপণ্য বাজারজাতকরণের অন্যতম প্রধান সমস্যা।"
        },
        {
          "label": "ঘ",
          "question": "",
          "explanation": "কৃষিপণ্যের ন্যাযমূল্য নিশ্চিত করতে সরকার কর্তৃক গৃহীত পদক্ষেপসমূহ যথেষ্ট নয়। উদ্দীপকে সরকার বাংলাদেশের কৃষিপণ্যের বিপণন বা বাজারজাতকরণ সমস্যা সমাধানের জন্য শুধু রাস্তাঘাট নির্মাণ ও প্রযুক্তির মাধ্যমে যোগাযোগ ব্যবস্থা উন্নয়নের পদক্ষেপ হাতে নিয়েছে। যা কৃষকের কৃষিপণ্যের ন্যায্যমূল্য নিশ্চিত করতে যথেষ্ট নয়। সরকার কৃষককে স্বল্পসুদে ঋণদানের সুযোগ-সুবিধা বৃদ্ধির জন্য বিভিন্ন ব্যাংক, আর্থিক প্রতিষ্ঠান ও ঋণদান সংস্থা গ্রামাঞ্চলে স্থাপন করতে পারে যাতে কৃষকের প্রয়োজনের সময় পর্যাপ্ত ঋণ সরবরাহ করা সম্ভব হয়। আবার কৃষিপণ্যের বাজার থেকে দালাল ও মধ্যবর্তী ফড়িয়াদের বিলোপ সাধনের জন্য সরকারকে উপযুক্ত ব্যবস্থা গ্রহণ করতে হবে। শস্য সংরক্ষণের সময় শস্যের যেন ক্ষতি না হয়, এজন্য সরকার গুদামঘর নির্মাণ এবং শস্য গুদামে মজুত রাখার বিপরীতে ঋণ দিতে পারে। এছাড়া সরকার কৃষিপণ্যের মান অনুসারে এদের শ্রেণিবিন্যাস করতে পারে। সর্বোপরি, কৃষকদেরকে লাভবান করার জন্য সরকার কৃষিপণ্যের সর্বনিম্নমূল্য ধার্য করে যাতে সেটি কার্যকর হয় সেদিকে লক্ষ রাখতে পারে। উপরিউক্ত ব্যবস্থাদি সঠিকভাবে গৃহীত হলে কৃষিজাত পণ্যের বিপণন ব্যবস্থা উন্নত হবে এবং কৃষকেরা উৎপাদিত ফসলের ন্যায্যমূল্য লাভ করবে।"
        }
      ]
    },
    {
      "number": "3",
      "uddipok": "মি. 'X' কোরবানির ঈদে ঢাকা থেকে তার দাদার বাড়িতে এসেছে। তার দাদা একটি বড় গরু কোরবানি দিল। ঈদের দিন তার আনন্দ ধরে না। সে দেখে এক জায়গায় অনেক গরু-ছাগল কোরবানি হলো। কোরবানির পর চামড়ার বিশাল মজুদ গড়ে উঠল। অথচ দেশে চামড়া প্রক্রিয়াজাতকরণের তেমন ব্যবস্থা নেই, দক্ষ শ্রমিক নেই, উপযুক্ত রাসায়নিক দ্রব্য নেই, শিল্পপতি পর্যাপ্ত ঋণ পায় না। তাই চামড়া শিল্পের বিকাশ কম এবং স্বল্পমূল্যে চামড়াসমূহ বিক্রি হচ্ছে। অবশ্য সরকার চামড়া শিল্পের বিকাশে প্রশিক্ষণ, বাজার সম্প্রসারণ, শিল্প নগরী স্থাপনসহ নানাবিধ কার্যক্রম বাস্তবায়ন করছে। ফলে আস্তে আস্তে চামড়া শিল্পের উন্নয়ন ঘটছে।",
      "tag": "RB, CB, CTG.B BB 18",
      "sub_questions": [
        {
          "label": "ক",
          "question": "",
          "explanation": "কশিল্প হলো কারখানার যন্ত্রপাতি ব্যবহার করে প্রাথমিক দ্রব্যকে মাধ্যমিক দ্রব্যে এবং মাধ্যমিক দ্রব্যকে চূড়ান্ত দ্রব্যে রূপান্তর করার প্রক্রিয়া।"
        },
        {
          "label": "খ",
          "question": "",
          "explanation": "উদ্দীপকে চামড়া শিল্পের সমস্যা বলতে প্রক্রিয়াজাতকরণের সমস্যা, দক্ষ শ্রমিকের অভাব, রাসায়নিক দ্রব্যের অপর্যাপ্ততা, ঋণের অভাবকে বোঝানো হয়েছে। চামড়া সঠিকভাবে প্রক্রিয়াজাতকরণের জন্য প্রয়োজনীয় ট্যানারি শিল্প সারা দেশে সমভাবে গড়ে ওঠেনি। ফলে চামড়া প্রায়ই তার গুণগতমান হারায়। এছাড়া, বাংলাদেশের অধিকাংশ শ্রমিক অদক্ষ হওয়ায় চামড়া শিল্পে প্রায়ই অদক্ষ শ্রমিক নিয়োগ করা হয়। ফলে চামড়ার গুণগতমান নষ্ট হয়। চামড়া শিল্পের জন্য প্রয়োজনীয় রাসায়নিক দ্রব্য অনেক সময় পাওয়া যায় না। এতে চামড়া প্রক্রিয়াজাতকরণ ব্যাহত হয় এবং সংরক্ষণ না করতে পারায় অতি দ্রুত চামড়া নষ্ট হয়। তাছাড়া, চামড়া শিল্পের সাথে জড়িত ব্যবসায়ীরা ব্যাংক থেকে সহজ শর্তে ঋণ পায় না। কোরবানির সময় ব্যবসায়ীদের অনেক টাকার প্রয়োজন হয়, কিন্তু প্রায়ই সরকার এক্ষেত্রে প্রয়োজনের তুলনায় কম ঋণ বরাদ্দ দিয়ে থাকে। উল্লিখিত সমস্যাসমূহের জন্য চামড়া শিল্পের বিস্তৃতি ব্যাহত হচ্ছে।"
        },
        {
          "label": "গ",
          "question": "",
          "explanation": "উদ্দীপকে চামড়া শিল্পের সমস্যা বলতে প্রক্রিয়াজাতকরণের সমস্যা, দক্ষ শ্রমিকের অভাব, রাসায়নিক দ্রব্যের অপর্যাপ্ততা, ঋণের অভাবকে বোঝানো হয়েছে। চামড়া সঠিকভাবে প্রক্রিয়াজাতকরণের জন্য প্রয়োজনীয় ট্যানারি শিল্প সারা দেশে সমভাবে গড়ে ওঠেনি। ফলে চামড়া প্রায়ই তার গুণগতমান হারায়। এছাড়া, বাংলাদেশের অধিকাংশ শ্রমিক অদক্ষ হওয়ায় চামড়া শিল্পে প্রায়ই অদক্ষ শ্রমিক নিয়োগ করা হয়। ফলে চামড়ার গুণগতমান নষ্ট হয়। চামড়া শিল্পের জন্য প্রয়োজনীয় রাসায়নিক দ্রব্য অনেক সময় পাওয়া যায় না। এতে চামড়া প্রক্রিয়াজাতকরণ ব্যাহত হয় এবং সংরক্ষণ না করতে পারায় অতি দ্রুত চামড়া নষ্ট হয়। তাছাড়া, চামড়া শিল্পের সাথে জড়িত ব্যবসায়ীরা ব্যাংক থেকে সহজ শর্তে ঋণ পায় না। কোরবানির সময় ব্যবসায়ীদের অনেক টাকার প্রয়োজন হয়, কিন্তু প্রায়ই সরকার এক্ষেত্রে প্রয়োজনের তুলনায় কম ঋণ বরাদ্দ দিয়ে থাকে। উল্লিখিত সমস্যাসমূহের জন্য চামড়া শিল্পের বিস্তৃতি ব্যাহত হচ্ছে।"
        },
        {
          "label": "ঘ",
          "question": "",
          "explanation": "উদ্দীপকে বাংলাদেশ সরকার চামড়া শিল্পের সমস্যা সমাধানে শ্রমিকের প্রশিক্ষণ, বাজার সম্প্রসারণ, শিল্প নগরী স্থাপনসহ নানাবিধ কার্যক্রম হাতে নিয়েছে। এছাড়াও সরকার এ শিল্পের উন্নয়নে আরও কিছু পদক্ষেপ গ্রহণ করতে পারে। চামড়া শিল্পের জন্য পর্যাপ্ত ঋণের ব্যবস্থা করতে পারলে এবং সেই ঋণ সহজ শর্তযুক্ত হলে এ শিল্পের বিকাশ ঘটবে। এছাড়া, চাহিদা অনুযায়ী বিদ্যুতের সরবরাহ নিশ্চিত করলে এ শিল্পের সমস্যার সমাধান হবে। এর সাথে প্রয়োজনীয় রাসায়নিক দ্রব্যের সরবরাহ নিশ্চিত করতে পারলে এ শিল্প আলোর মুখ দেখতে পারবে। বিদেশি বিনিয়োগকারীদের আকৃষ্টের জন্য সরকারের পৃষ্ঠপোষকতা অধিক প্রয়োজন। পাশপাশি দেশের বাইরে যেন চামড়া পাচার হতে না পারে সে দিকে সকলকে খেয়াল রাখতে হবে। অন্যদিকে, বিদেশে বাজার সৃষ্টি করার জন্য দেশীয় বিনিয়োগকারীদের ও সরকারের কূটনৈতিক তৎপরতা জোরদার করতে হবে। এছাড়াও দেশে আরও বেশি ট্যানারি শিল্প স্থাপনের উদ্যোগ নিতে হবে এবং চামড়া শিল্পের বিকাশের জন্য সঠিক চামড়া নীতি প্রণয়ন করতে হবে। উপরিউক্ত পদক্ষেপসমূহ গ্রহণ করলে বাংলাদেশের চামড়া শিল্প রপ্তানি আয়ে যথেষ্ট অবদান রাখতে সক্ষম হবে।"
        }
      ]
    },
    {
      "number": "4",
      "uddipok": "রূপু রোজার ঈদে তার বাবা-মার সঙ্গে ঢাকা থেকে নানার গ্রামের বাড়িতে যাবে। বাবা প্রথমে ঢাকার গাবতলীতে যান। বাসে কোনো টিকেট না পেয়ে সবাই মিলে রেল স্টেশনে যান। রুপু দেখে ট্রেনে তিল ধারণের জায়গা নেই। অনেক কষ্টে নানার বাড়ি পৌঁছে। সে দেখে গ্রামের অধিকাংশ মানুষ রোগা, গরিব এবং বেকার। সে গ্রাম্য মানুষের এসব সমস্যা সমাধানের উপায় নিয়ে স্থানীয় জনপ্রতিনিধির সাথে আলোচনা করল।",
      "tag": "RB, CB, CTG.B BB 18",
      "sub_questions": [
        {
          "label": "ক",
          "question": "",
          "explanation": "কোনো দেশে একটি নির্দিষ্ট সময়ে যে জনসংখ্যা বর্তমান থাকলে গড় উৎপাদন বা মাথাপিছু আয় সর্বোচ্চ হয়, তাকে কাম্য জনসংখ্যা বলে।"
        },
        {
          "label": "খ",
          "question": "",
          "explanation": "মানবসম্পদ উন্নয়নের প্রধান দুটি সূচক হলো আয়ুষ্কাল এবং শিক্ষার্জন বা জ্ঞানার্জন। মানুষের কর্মক্ষম জীবনকাল তার আয়ুষ্কালের ওপর নির্ভর করে। যার আয়ুষ্কাল যত বেশি, তার কর্মক্ষম জীবনকালও তত বেশি। কোনো দেশের জনগণের আয়ুষ্কাল পরিমাপ করা হয় জনগণের জীবন প্রত্যাশা দ্বারা। যদি কোনো দেশের জনগণের জীবন প্রত্যাশা বাড়তে থাকে তাহলে বোঝা যাবে যে, মানবসম্পদ উন্নয়ন হচ্ছে। তাছাড়া মানবসম্পদ উন্নয়নের আর একটি সূচক হলো শিক্ষার্জন বা জ্ঞানার্জন। শিক্ষা মানুষকে দক্ষ হিসেবে গড়ে তোলে।"
        },
        {
          "label": "গ",
          "question": "",
          "explanation": "উদ্দীপকের আলোকে বলা যায়, বাংলাদেশে জনসংখ্যা বৃদ্ধির নেতিবাচক প্রভাব বিদ্যমান রয়েছে। বাংলাদেশ ২০২০-২১ অর্থবছরে (জুলাই-জানু.) সরকারি ও বেসরকারি খাতে মোট ৩৮.১২ লক্ষ মে. টন খাদ্যশস্য আমদানি করেছে। বিশাল এই খাদ্য ঘাটতির কারণ হলো অধিক জনসংখ্যা। এছাড়া, অধিক হারে জনসংখ্যা বৃদ্ধির কারণে বাসস্থানের সমস্যার সৃষ্টি হয়েছে। এতে চাষযোগ্য জমির পরিমাণ কমছে। কোনো দেশে জনসংখ্যা বেশি হলে মাথাপিছু আয় কমে যায়। বাংলাদেশে বর্তমানে মাথাপিছু আয় ২২২৭ মার্কিন ডলার। উন্নত দেশের তুলনায় তা অত্যন্ত কম। তাছাড়া এদেশের প্রায় ১৬.৮২ কোটি লোকের তুলনায় স্কুল, কলেজ, মাদ্রাসা ও বিশ্ববিদ্যালয় কম। ফলে শিক্ষাপ্রতিষ্ঠানের ওপর বিশাল চাপ পড়ছে। অতিরিক্ত জনসংখ্যার চাপে বাংলাদেশে স্বাস্থ্যব্যবস্থার অবস্থাও বেশ নাজুক। পর্যাপ্ত পরিমাণে হাসপাতাল নেই, নেই প্রয়োজনীয় সংখ্যক ডাক্তার। যারা আছে তারা তত প্রশিক্ষিত নয়। চিকিৎসার অভাবে রোগাক্রান্ত ও নির্জীব জনগোষ্ঠী সামাজিক ও অর্থনৈতিক সমস্যাকে আরও জটিল করে তুলছে।"
        },
        {
          "label": "ঘ",
          "question": "",
          "explanation": "রূপুর নানার গ্রামের মানুষের বিদ্যমান অধিক জনসংখা সমস্যা সমাধানে নিম্নোক্ত পদক্ষেপসমূহ গ্রহণ করা যায়। পরিবার পরিকল্পনার মাধ্যমে জনসংখ্যা বৃদ্ধিকে প্রত্যক্ষভাবে নিয়ন্ত্রণ করা যায়। সাম্প্রতিককালে জনসংখ্যা সমস্যার সমাধান হিসেবে পরিবার পরিকল্পনা প্রায় সব দেশেই জনপ্রিয়তা লাভ করেছে। শিক্ষার প্রসার জনসংখ্যা রোধে সহায়তা করে। ছেলেমেয়েরা লেখাপড়া নিয়ে ব্যস্ত থাকলে সাধারণত একটি নির্দিষ্ট সময়ে বিয়ে করে। তাছাড়া দেশে শিক্ষার প্রসার ঘটলে জনগণকে উৎপাদনশীল কাজে নিয়োজিত করা যাবে এবং তাতে জনসংখ্যা হ্রাস পাবে। কর্মসংস্থান সুযোগের অভাবে বাংলাদেশের জনগণ দরিদ্র। ডি. ক্যাস্ট্রো তার বিখ্যাত 'Geography of Hunger' গ্রন্থে প্রমাণ করেছেন যে, ক্ষুধার্ত মানুষের প্রজনন ক্ষমতা অধিক। তাই জনসংখ্যা সমস্যা সমাধান করতে হলে কর্মসংস্থানের সুযোগ সৃষ্টি করে দেশের জনগণের আয় ও জীবনযাত্রার মান বৃদ্ধি করতে হবে। পাশাপাশি উপযুক্ত শিক্ষা ব্যবস্থার মাধ্যমে সমাজ থেকে অশিক্ষা ও অজ্ঞতা দূর করতে হবে। এতে অধিকাংশ লোক বিবাহের দায়িত্ব ও ছেলেমেয়েদের প্রতিপালন সম্পর্কে সচেতন হবে। ফলে জন্মহার কমবে। বাংলাদেশের নারী সমাজের সিংহভাগ ঘরের বাইরে গিয়ে উৎপাদন কাজে অংশগ্রহণ করতে পারে না। ফলে তারা পরিবারের জন্য আয় উপার্জনে অক্ষম। ফলশ্রুতিতে পারিবারিক ও সামাজিক জীবনে তাদের মর্যাদা কম। এ কারণে অনেক সময় তাদের মতের বিরুদ্ধেও তাদের ওপর মাতৃত্বের বোঝা চাপিয়ে দেয়া হয়। তাই জনসংখ্যা রোধকল্পে উপযুক্ত কর্মসূচির মাধ্যমে পারিবারিক ও সামাজিক জীবনে নারীর ক্ষমতা বৃদ্ধি করতে হবে। সুতরাং উপরিউক্ত ব্যবস্থাসমূহ যথাযথভাবে কার্যকর করা হলে রূপুর নানার গ্রামের অধিক জনসংখ্যা সমস্যা সমাধান হবে।"
        }
      ]
    },
    {
      "number": "5",
      "uddipok": "হানিফ স্যার অর্থনীতির ক্লাসে জনসংখ্যা নিয়ে আলোচনা করেন। তিনি বলেন রংপুর বিভাগের মোট আয়তন ২৫৩২০ বর্গ কি.মি. এবং লোকসংখ্যা ১,৫০,০৩২০০ জন। ঢাকা বিভাগের আয়তন ২০৫০০ বর্গ কি.মি. এবং জনসংখ্যা ৩,৫০,০০,০০০ জন। তিনি ক্লাসে আরও বলেন কোনো দেশের জনসংখ্যার পরিমাণ সেখানকার জলবায়ু, জমির উর্বরতা, জীবনযাত্রার মান ইত্যাদি অনেক বিষয়ের উপর নির্ভরশীল।",
      "tag": "RB, CB, CTG.B BB 18",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট সময়ে কোনো দেশে জন্মহার ও মৃত্যুহারের পরিমাণ সমান হলে তাকে শূন্য জনসংখ্যা বৃদ্ধি বলে।"
        },
        {
          "label": "খ",
          "question": "",
          "explanation": "কোনো কাজের জন্য প্রশিক্ষণ মানুষকে ঐ কাজটি কার্যকর ও ফলপ্রসূ উপায়ে সম্পাদন করতে সাহায্য করে। কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উপায়ে তা বার বার করাই হলো প্রশিক্ষণ। প্রশিক্ষণ মানুষকে উৎপাদনশীল করে তার শ্রমের গুণগত মান বাড়ায়। প্রশিক্ষণ যত উন্নত পদ্ধতিতে প্রদান করা হয় মানুষ ততই তার কাজে দক্ষ হয়ে ওঠে। এ জন্যই বলা হয়- প্রশিক্ষণ মানবসম্পদ উন্নয়নে সহায়তা করে।"
        },
        {
          "label": "গ",
          "question": "",
          "explanation": "উদ্দীপকের তথ্যের আলোকে রংপুর ও ঢাকার জনসংখ্যার ঘনত্ব নির্ণয় করে নিচে মন্তব্য করা হলো। একটি দেশে একটি নির্দিষ্ট সময়ে প্রতি বর্গকিলোমিটারে গড়ে কতজন লোক বাস করে তা জানার জন্য জনসংখ্যার ঘনত্ব ধারণার উদ্ভব হয়। জনসংখ্যার ঘনত্ব নির্ণয়ের সূত্রকে নিম্নোক্তভাবে প্রকাশ করা যায়- DP = T P T A =\\frac{\\mathrm{TP}}{\\mathrm{TA}} = TA TP ​ এখানে, DP = জনসংখ্যার ঘনত্ব TP = মোট জনসংখ্যা TA = দেশের মোট আয়তন উদ্দীপকে রংপুর বিভাগের মোট আয়তন ২৫,৩২০ বর্গ কি.মি. এবং জনসংখা ১,৫০,০৩,২০০ জন। তাহলে জনসংখ্যার ঘনত্ব, D P = ১ , ৫০ , ০৩ , ২০০ ২৫ , ৩২০ \\mathrm{DP}=\\frac{ ১,৫০,০৩,২০০}{২ ৫, ৩ ২ ০} DP = ২৫ , ৩২০ ১ , ৫০ , ০৩ , ২০০ ​ [মান বসিয়ে] = ৫৯২.৫৪ জন [প্রতি বর্গ কি. মি.] = ৫৯৩ জন অন্যদিকে, ঢাকা বিভাগের মোট আয়তন ২০,৫০০ বর্গ কি.মি. এবং জনসংখ্যা ৩,৫০,০০,০০০ জন। সুতরাং জনসংখ্যা ঘনত্ব, D P = ৩ , ৫০ , ০০ , ০০০ ২০ , ৫০০ \\mathrm{DP}=\\frac{ ৩,৫০,০০,০০০}{২ ০, ৫০০} DP = ২০ , ৫০০ ৩ , ৫০ , ০০ , ০০০ ​ [মান বসিয়ে] = ১৭০৭.৩২ জন প্রতি বর্গ কি. মি.] = ১৭০৭ জন সুতরাং জনসংখ্যার ঘনত্ব নির্ণয় করে দেখা যায়, রংপুরের মোট আয়তন বেশি কিন্তু জনসংখ্যা কম হওয়ায় জনসংখ্যার ঘনত্ব কম। অন্যদিকে, ঢাকা বিভাগের আয়তন রংপুর বিভাগের থেকে কম হলেও জনসংখ্যার ঘনত্ব প্রতি বর্গ কি. মি. এ ১১১৪ জন বেশি।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত কারণ ছাড়াও বাংলাদেশে জনসংখ্যার ঘনত্ব আরও কিছু বিষয়ের ওপর নির্ভর করে। জনসংখ্যার ঘনত্ব ভূ-প্রকৃতির ওপর বিশেষভাবে নির্ভরশীল। পার্বত্য অঞ্চলের চেয়ে সমতল ভূমিতে মানুষের জীবিকা নির্বাহের অনুকূল পরিবেশ, যাতায়াত ব্যবস্থার সুবিধা, জীবনধারণের ব্যয় কম বলে জনসংখ্যার ঘনত্ব বেশি হয়। আর বাংলাদেশের অধিকাংশ এলাকা সমতল, তাই এখানকার জনসংখ্যাও অধিক ঘনবসতিপূর্ণ। বাংলাদেশে মূলত পুরুষশাসিত সমাজ বিদ্যমান। ফলে সবাই পুত্রসন্তান কামনা করে। এক্ষেত্রে পুত্র সন্তানের আশায় অধিক সন্তান হয়ে পড়ে। ফলে জনসংখ্যার ঘনত্ব বৃদ্ধি পায়। তাছাড়া, খাদ্য গ্রহণের ক্ষেত্রে শ্বেতসারের আধিক্য থাকলে প্রজনন ক্ষমতা বৃদ্ধি পায় এবং সহজেই সন্তান জন্মদানের উপযোগী হয়। এদেশের জনসংখ্যার ঘনত্ব বেশি হওয়ার অন্যতম আরেকটি কারণ হলো বাল্যবিবাহ। এদেশের ছেলেমেয়েরা অল্পবয়সে বিবাহ করে, ফলে জন্মহার বৃদ্ধি পায় এবং জনসংখ্যার ঘনত্ব বেশি হয়। এছাড়া, যেসব অঞ্চলে জানমালের নিরাপত্তা বেশি সেখানে লোকবসতি বেশি হয়। বাংলাদেশ সমভূমি অঞ্চলে অবস্থিত হওয়ায় এখানে তুলনামূলকভাবে নিরাপত্তা লাভের সুযোগ বেশি। ফলে জনসংখ্যার ঘনত্বও বেশি। সুতরাং উদ্দীপকে উল্লিখিত জলবায়ু, জমির উর্বরতা, জীবনযাত্রার মান ছাড়াও উপর্যুক্ত কারণে বাংলাদেশের জনসংখ্যার ঘনত্ব বেশি।"
        }
      ]
    },
    {
      "number": "6",
      "uddipok": "A দেশের জনগণ অতি দরিদ্র। খাদ্যসামগ্রীও প্রয়োজনের তুলনায় স্বল্প। A দেশের প্রতি বছর প্রাকৃতিক বিপর্যয়ে প্রচুর ফসল হানি হয়। কিছু জনগণ অতি মুনাফালোভী হওয়ায় ফলমূল, শাকসবজি ও অন্যান্য খাদ্যদ্রব্যে ক্ষতিকর রাসায়নিক পদার্থ ব্যবহার করে। ফলে ভেজাল খাদ্য খেয়ে অনেকেই অসুস্থ হয়ে পড়ে। এ পরিস্থিতিতে দেশের সচেতন জনগণ, মিডিয়া এবং এনজিওসমূহ নিরাপদ খাদ্যের পক্ষে সোচ্চার হয়ে উঠে এবং সরকারও বিভিন্ন পদক্ষেপ গ্রহণ করে।",
      "tag": "RB, CB, CTG.B BB 18",
      "sub_questions": [
        {
          "label": "ক",
          "question": "",
          "explanation": "উৎপাদনক্ষেত্র থেকে শুরু করে ভোক্তার কাছে পৌঁছানো পর্যন্ত যে খাদ্য কোনোভাবেই দূষিত হয় না এবং স্বাস্থ্যের জন্য হুমকির কারণ হয়ে দাঁড়ায় না তাকে নিরাপদ খাদ্য বলে।"
        },
        {
          "label": "খ",
          "question": "",
          "explanation": "খাদ্য যাতে পচে নষ্ট না হয়ে যায় সেজন্য খাদ্যদ্রব্য সংরক্ষণ করা প্রয়োজন। খাদ্য সংরক্ষণ বলতে বোঝায় খাদ্য যেন পচে নষ্ট না হয়ে যায় সেজন্য যথাযথ ব্যবস্থা অবলম্বন করে খাদ্যের গুণগত মান অনুসারে খাদ্যকে বিভিন্নভাবে মজুত রাখা। খাদ্যদ্রব্যের পুষ্টি উপাদানের গুণগত মান বজায় রাখা এবং খাদ্যের স্বাদ, গন্ধ ও বর্ণ বহুদিনের জন্য অবিকৃত রাখাই খাদ্য সংরক্ষণের প্রধান উদ্দেশ্য। খাদ্যের অপচয় রোধ ও পুষ্টির চাহিদা পূরণ এবং ভবিষ্যতের নিরাপত্তার জন্য খাদ্য সংরক্ষণ ও মজুত রাখা প্রয়োজন।"
        },
        {
          "label": "গ",
          "question": "",
          "explanation": "উদ্দীপকের 'A' দেশের খাদ্য নিরাপত্তার তিনটি দিকই (খাদ্যের প্রাপ্যতা, ক্রয়যোগ্যতা ও ব্যবহার) ব্যাহত হয়েছে। সাধারণত খাদ্য নিরাপত্তা অর্জন করতে হলে খাদ্যের প্রাপ্যতা, খাদ্যের ক্রয়যোগ্যতা ও খাদ্যের ব্যবহার (পুষ্টিসম্পন্ন ও ভেজালমুক্ত) এই তিনটি দিকের প্রতি খেয়াল রাখতে হয়। এর যেকোনো একটি বা সবকয়টি বিঘ্নিত হলে খাদ্য নিরাপত্তা ব্যাহত হয় তথা খাদ্য অনিরাপদ হয়ে পড়ে। এখানে, খাদ্যের প্রাপ্যতা বলতে সামঞ্জস্যের ভিত্তিতে পর্যাপ্ত পরিমাণ খাদ্যকে বোঝায়। আর খাদ্যের ক্রয়যোগ্যতা হলো খাদ্য ক্রয় করার জন্য জনগণের নিকট পর্যাপ্ত অর্থ থাকা বা দ্রব্যসামগ্রীর দাম সহনীয় মাত্রায় থাকা। আবার, খাদ্যে ক্ষতিকর রাসায়নিক পদার্থ ব্যবহার করা হলে কিংবা প্রয়োজনীয় পুষ্টি খাদ্যে না থাকলে খাদ্যের ব্যবহার বিঘ্নিত হয়। উদ্দীপকে লক্ষ করা যায়, 'A' দেশটিতে প্রয়োজনীয় খাদ্যসামগ্রীর স্বল্পতা বিদ্যমান তথা পর্যাপ্ত খাদ্যের অভাব রয়েছে। আবার, দেশটির জনগণ দরিদ্র হওয়ায় বলা যায় প্রয়োজনীয় খাদ্য তারা ক্রয় করতে ব্যর্থ। তার ওপর দেশটির কিছু অসাধু ব্যবসায়ী অতি মুনাফার লোভে খাদ্যে ক্ষতিকর রাসায়নিক পদার্থ মিশিয়ে থাকে। এতে খাদ্য পুষ্টিহীন ও অস্বাস্থ্যকর হয়ে পড়ছে। অর্থাৎ খাদ্য নিরাপত্তা ব্যাহত হচ্ছে।"
        },
        {
          "label": "ঘ",
          "question": "",
          "explanation": "খাদ্য নিরাপত্তা নিশ্চিত করতে উদ্দীপকে উল্লেখিত 'A' দেশের সচেতন জনগণ, মিডিয়া ও সরকার গুরুত্বপূর্ণ ভূমিকা পালন করতে পারে। সাধারণ জনগণ খাদ্যে ভেজাল মেশানো পছন্দ করে না। কিন্তু তাদের কাছে প্রয়োজনীয় পরিমাণ ভেজাল নিরূপণকারী কিট না থাকায় খাদ্যে ভেজালের পরিমাণ জানতে পারছে না। সাধারণ জনগণ যদি এই ভেজালের বিরুদ্ধে রুখে দাঁড়ায় তবে অবশ্যই দেশ থেকে ভেজালের সমস্যা দূর হবে। খাদ্যে ভেজাল মেশানো যে অনৈতিক এবং দণ্ডনীয় অপরাধ তা অনেকেই জানে না। তাদেরকে এ বিষয়গুলো সাধারণ জনগণ জানাতে পারে। কেউ খাদ্যে ভেজাল মেশালে তাদের আইন প্রয়োগকারী সংস্থার হাতে তুলে দিতে পারে। ভেজালযুক্ত খাদ্য ক্রয় থেকে নিজেকে বিরত রাখতে পারে মিডিয়া প্রতিটি দেশের দর্পণ হিসেবে বিবেচিত হয়। তাই খাদ্যে ভেজাল প্রতিরোধে মিডিয়ার কার্যকারিতা অন্য যেকোনো মাধ্যম থেকে অধিক। এক্ষেত্রে খাদ্যে ভেজালের কুফল বা ক্ষতিকারক দিকগুলো ব্যাপক প্রচারের মাধ্যমে মিডিয়া জনসাধারণের মধ্যে প্রভাব ফেলতে পারে। অন্যদিকে, স্বাধীনতা-পরবর্তী সময়ে দেশের উন্নয়নে সরকারের পাশাপাশি বেসরকারি সংস্থাও খাদ্য নিরাপদকরণে ভূমিকা পালন করে আসছে। আবার, উন্নয়নে অংশীদার হিসেবে এনজিওর ভূমিকাও এদেশে ব্যাপক। এসব সংস্থা বিভিন্ন দিকনির্দেশনার মাধ্যমে জনগণকে ভেজালবিরোধী আন্দোলনে সংযুক্ত করতে পারে। আবার সরকারকে ভেজালবিরোধী আইন তৈরিতে চাপও প্রয়োগ করতে পারে। সুতরাং বলা যায়, নিরাপদ খাদ্য নিশ্চিতকরণে উদ্দীপকে উল্লেখিত মাধ্যমগুলো অর্থাৎ জনগণ, মিডিয়া ও এনজিওসমূহ গুরুত্বপূর্ণ ভূমিকা বাখতে পাবে।"
        }
      ]
    },
    {
      "number": "7",
      "uddipok": "পঞ্চগড় ক্রমবর্ধমান চা চাষ বৃদ্ধি দেখে মি. X পঞ্চগড়ে একটি চা প্রক্রিয়াকরণ কারখানা স্থাপন করতে চান। তিনি জানেন যে এতে অনেক মূলধন প্রয়োজন হবে। তিনি বিভিন্ন ব্যাংক, বেসরকারি সংস্থা, না কি বন্ধু-বান্ধবের নিকট থেকে টাকা ধার নিবেন- এই চিন্তায় অস্থির। অবশ্য এক সময় তার মনে হয় যে তিনি তার বর্তমান যে গার্মেন্টস ফ্যাক্টরি আছে তার কিছু শেয়ার বিক্রি করবেন।",
      "tag": "RB, CB, CTG.B BB 18",
      "sub_questions": [
        {
          "label": "ক",
          "question": "",
          "explanation": "কোনো ব্যবসায় প্রতিষ্ঠানের আর্থিক পরিকল্পনা, সমন্বয়-সাধন, নিয়ন্ত্রণ এবং তাদের প্রয়োগ সংক্রান্ত কার্যাবলিকে অর্থায়ন বলে।"
        },
        {
          "label": "খ",
          "question": "",
          "explanation": "যকোনো দেশে শিল্পায়ন তথা শিল্প-কারখানা স্থাপন ও বিনিয়োগের জন্য প্রচুর মূলধন দরকার হয় বিধায় অর্থায়নের প্রয়োজন হয়। আধুনিককালে প্রায় সব দেশেই শিল্পের উদ্যোক্তারা নিজস্ব তহবিল ছাড়াও বিভিন্ন উৎস থেকে প্রয়োজনীয় মূলধন সংগ্রহ করে থাকে। আর্থ-সামাজিক উন্নয়ন, জনকল্যাণ, ব্যবসায় প্রতিষ্ঠান সম্প্রসারণ ও উৎপাদনমুখী করার জন্য সরকার, ব্যক্তি বা ব্যবসায় প্রতিষ্ঠান অর্থায়ন করে থাকে।"
        },
        {
          "label": "গ",
          "question": "",
          "explanation": "আমি 'X' অর্থায়নের উৎস হিসেবে উদ্দীপকে উল্লিখিত বিভিন্ন প্রাতিষ্ঠানিক ও অপ্রাতিষ্ঠানিক উভয় উৎস হতে ঋণ গ্রহণ করে চা প্রক্রিয়াকরণ কারখানা স্থাপন করতে পারেন। অর্থায়নের প্রাতিষ্ঠানিক উৎসগুলোর মধ্যে বাণিজ্যিক ব্যাংক অন্যতম। নতুন শিল্প স্থাপন, ব্যবসায় সম্প্রসারণ, শিল্পের আধুনিকায়ন ইত্যাদির প্রয়োজনে বাণিজ্যিক ব্যাংক স্বল্প ও মধ্যম মেয়াদি অর্থায়ন করে। বর্তমানে প্রতিযোগিতামূলক ব্যাংকিং খাতে বাণিজ্যিক ব্যাংক বিশেষ খাতে দীর্ঘমেয়াদি ঋণও প্রদান করে। এছাড়া, শিল্পায়ন ও নতুন ব্যবসায় স্থাপনের ক্ষেত্রে বিনিয়োগ ব্যাংক দীর্ঘমেয়াদি অর্থসংস্থানের ব্যবস্থা করে থাকে। আবার, ব্যাংক, বিমা কোম্পানি বা পুঁজিবাজার ছাড়াও ব্যক্তিগত বা দলীয়ভাবে অর্থায়নের কিছু অপ্রাতিষ্ঠানিক উৎস রয়েছে। ক্ষুদ্র বা বৃহৎ ব্যবসায়ের জন্য উদ্যোক্তা সাধারণত ব্যবসায়ের প্রয়োজনে আত্মীয়-স্বজনের কাছ থেকে টাকা ধার নিয়ে ব্যবসা শুরু করতে পারে। উপরের আলোচনা থেকে প্রতীয়মান হয় যে, মি. 'X' চা কারখানা স্থাপন করতে চাইলে অর্থায়নের উৎস হিসেবে ব্যাংক থেকে গৃহীত ঋণ সব থেকে সুবিধাজনক হবে; কারণ এটি দীর্ঘমেয়াদি ঋণের ব্যবস্থা করে।"
        },
        {
          "label": "ঘ",
          "question": "",
          "explanation": "মি. 'X' এর মতো উদ্যোক্তাদের স্থাপিত শিল্পের অর্থায়নে পুঁজিবাজার নানাভাবে ভূমিকা রাখে। শেয়াবাজারে বিশেষ করে সেকেন্ডারি শেয়ার মার্কটে বিভিন্ন কোম্পানির শেয়ার প্রতিনিয়ত বেচাকেনা হয়। এর ফলে পুঁজির গতিশীলতা এবং উৎপাদনশীলতা বৃদ্ধি পায়। তাছাড়া, দেশে অনেক উচ্চবিত্ত লোক আছে যারা প্রাতিষ্ঠানিক সুযোগ-সুবিধার অভাবে তাদের সঞ্চয়কে কোনো উৎপাদনমুখী কাজে ব্যবহার না করে অলসভাবে ফেলে রাখে। শেয়ারবাজার এসব সঞ্চয়কারীর অলস অর্থকে বিনিয়োগ করে পুঁজি গঠনে সহায়তা করে। সমাজে এমন অনেক ক্ষুদ্র সঞ্চয়কারী বা আমানতকারী আছে যারা তাদের সঞ্চয় বা আমানতকে বিনিয়োগের কাজে খাটাতে চায়। কিন্তু বর্তমানে বৃহদায়তন শিল্পের যুগে কোনো ক্ষুদ্র আমানতকারীর পক্ষে এককভাবে কোনো শিল্প প্রতিষ্ঠা করা সম্ভব হয় না। এক্ষেত্রে শেয়ারবাজারে শেয়ার ক্রয় করে তারা যেকোনো শিল্প প্রতিষ্ঠানের মালিকানা লাভের মাধ্যমে উৎপাদনে অংশগ্রহণ করতে পারে। এছাড়া, শেয়ারবাজার জনগণকে বিনিয়োগে উৎসাহ প্রদান করে। পণ্য বাজারের মতো শেয়ারবাজারেও জনগণ ইচ্ছেমতো যেকোনো কোম্পানির শেয়ার ক্রয় করতে পারে। আবার, ইচ্ছা করলে প্রয়োজনের সময় এসব শেয়ার বিক্রি করে নগদ টাকা ফেরত পেতে পারে। এ কারণে জনগণ শেয়ারবাজারে বিনিয়োগে উৎসাহিত হয়। এবং ফলে দেশে বিনিয়োগ বৃদ্ধি পায়। সুতরাং, উপরের আলোচনার প্রেক্ষিতে বলা যায়, শিল্প পুঁজি গঠনে পুঁজিবাজার গুরুত্বপূর্ণ ভূমিকা পালন করতে পারে।"
        }
      ]
    },
    {
      "number": "8",
      "uddipok": "করিম সাহেব একজন সরকারি কর্মকর্তা। ২০১৫ সালে সরকার বেতন প্রায় দ্বিগুণ করায় তিনি খুব খুশি। বাজারে এ খবর ছড়িয়ে পড়লে উৎপাদন শ্রমিকগণ আন্দোলন করে তাদের মজুরি বাড়িয়ে নেন। বাজারে চাহিদা বেশি থাকায় কাঁচামাল ও ভোগ্যপণ্যের দাম অনেক বেড়ে যায়। ফলে করিম সাহেবের মন খারাপ হয়ে যায়। অন্যদিকে সরকার পণ্যের ন্যূনতম দাম নির্ধারণ, উৎপাদকদের ভর্তুকি প্রদান, ন্যায্যমূল্যে খোলাবাজারে পণ্য বিক্রির ব্যবস্থা করেছে। এখন করিম সাহেবের মতো লোকেরা ও বিক্রেতাগণ সবাই বিদ্যমান অবস্থাকে স্বাভাবিকভাবে মেনে নিয়েছেন।",
      "tag": "RB, CB, CTG.B BB 18",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট বছরের গড়পড়তা মূল্যকে অন্য কোনো ভিত্তি বছরের গড়পড়তা মূল্যের সাথে তুলনায় শতাংশরূপে প্রকাশ করার জন্য যে সংখ্যাবাচক পদ্ধতি ব্যবহার করা হয়, তাকে সূচক সংখ্যা বলে।"
        },
        {
          "label": "খ",
          "question": "",
          "explanation": "অনুৎপাদনশীল খাতে ব্যয় বৃদ্ধি পেলে মুদ্রাস্ফীতি দেখা দেয়। বাংলাদেশের মানুষ যথেষ্ট শৌখিন এবং আমোদপ্রিয়। তাই এখানে কোনো সামাজিক অনুষ্ঠান যেমন- বিয়ে, জন্মদিন, ধর্মীয় ও সামাজিক বিভিন্ন অনুষ্ঠানে প্রচুর অর্থ ব্যয় করে। এ অতিরিক্ত অর্থ ব্যয় অতিরিক্ত চাহিদার সৃষ্টি করে, যা মুদ্রাস্ফীতির সৃষ্টি করে। অন্যদিকে সরকার অনেক সময় অনুৎপাদনশীল খাত অর্থাৎ পার্ক, স্টোডিয়াম, শিক্ষাপ্রতিষ্ঠান নির্মাণে প্রচুর অর্থ ব্যয় করে, যা উৎপাদন বৃদ্ধি করে না বলে মুদ্রাস্ফীতি দেখা দেয়।"
        },
        {
          "label": "গ",
          "question": "",
          "explanation": "উদ্দীপকে মুদ্রাস্ফীতির কারণ হিসেবে চাহিদা বৃদ্ধিজনিত মুদ্রাস্ফীতি এবং ব্যয় বৃদ্ধিজনিত মুদ্রাস্ফীতিকে চিহ্নিত করা হয়েছে। সামগ্রিক যোগানের তুলনায় সামগ্রিক চাহিদা বেশি হলে মুদ্রাস্ফীতি দেখা দেয়। অর্থের যোগান বৃদ্ধি, সরকারের বিভিন্ন খাতে ব্যয় বৃদ্ধি, ঘাটতি ব্যয়, অনুৎপাদনশীল খাতে ব্যয়, উদার ঋণ নীতি, জনসংখ্যা বৃদ্ধি, রপ্তানি বৃদ্ধি এবং জনগণের ব্যয়যোগ্য আয় বৃদ্ধি ইত্যাদি কারণে সামগ্রিক যোগানের তুলনায় চাহিদা বৃদ্ধি পাওয়ায় মুদ্রাস্ফীতি পরিস্থিতির সৃষ্টি হবে। উদ্দীপকে যোগান স্থির থেকে চাহিদা বেশি থাকায় কাঁচামাল ও ভোগ্যপণ্যের দাম অনেক বেড়ে যায় ফলে মুদ্রাস্ফীতির সৃষ্টি হয়। উদ্দীপকে শ্রমিকদের আন্দোলনের ফলে মজুরি বেড়ে যায় এবং উৎপাদক প্রতিষ্ঠানকে অতিরিক্ত ব্যয় বহন করতে হয়। ফলে ব্যয় বৃদ্ধির জন্য মুদ্রাস্ফীতির সৃষ্টি হয়। যেমন: অসন্তোষের ফলে হরতাল, ধর্মঘটের কারণে উৎপাদন হ্রাস, বেতন ও মজুরি বৃদ্ধি, সরকারের পরোক্ষ কর বৃদ্ধির ফলে দামস্তর বৃদ্ধি, বাজারে একচেটিয়া মালিকানার প্রভাব সক্রিয় থাকলে পণ্যদ্রব্যের দাম বাড়বে। ফলে মুদ্রাস্ফীতি দেখা দিবে।"
        },
        {
          "label": "ঘ",
          "question": "",
          "explanation": "উদ্দীপকে সরকার বাজারে পণ্যের দাম স্বাভাবিক রাখতে পণ্যের ন্যূনতম দাম নির্ধারণ, উৎপাদকের জন্য ভর্তুকির ব্যবস্থা, ন্যায্যমূল্যে খোলাবাজারে পণ্য বিক্রির ব্যবস্থা করেছে যা পণ্যের দাম নিয়ন্ত্রণের জন্য যথেষ্ট নয়। পণ্যদ্রব্যের দাম স্বাভাবিক রাখতে সরকার খাদ্য ঘাটতি হ্রাস, ঘাটতি ব্যয় কমানো, দ্রব্যের সর্বোচ্চ মূল্য নির্ধারণ, কঠিন আইন করে শ্রমিকের মজুরি নিয়ন্ত্রণ, নিত্যপ্রয়োজনীয় দ্রব্য উৎপাদন বৃদ্ধি, ফটকা কারবার নিয়ন্ত্রণ করতে পারে। সম্পদের সর্বোচ্চ ব্যবহারের মাধ্যমে খাদ্যসহ বিভিন্ন নিত্যপ্রয়োজনীয় দ্রব্যের উৎপাদন বৃদ্ধি করে, অপ্রয়োজনীয় বা কম উৎপাদনশীল ক্ষেত্র হতে সম্পদ অধিক উৎপাদনশীল বা প্রয়োজনীয় ক্ষেত্রে স্থানান্তরের দ্বারা দ্রব্যমূল্য নিয়ন্ত্রণের মাধ্যমে মুদ্রাস্ফীতির তীব্রতা হ্রাস করা যায়। এছাড়া, সরকার আইন করে শ্রমিকের মজুরি নিয়ন্ত্রণ করতে পারে। সরকার ফটকা বাজার ও ফটকা কারবারিকে নিয়ন্ত্রণের মাধ্যমে দামস্তর হ্রাস করতে পারে। মজুতদারি ও চোরাকারবারি রোধ করতে পারলেও মুদ্রাস্ফীতি রোধ করা সম্ভব হবে। ভোগ্যদ্রব্য ক্রয়ে ব্যবহৃত ঋণ নিয়ন্ত্রণ করতে হবে। এক্ষেত্রে বাণিজ্যিক ব্যাংককে বাংলাদেশ ব্যাংক কিস্তির সংখ্যা কম-বেশি নির্ধারণ করতে বলবে। এর ফলে জনগণের ক্রয়ক্ষমতা হ্রাস পাবে। তাছাড়া, দেশের প্রত্যন্ত অঞ্চলের সাথে রাজধানী ও বন্দরের মধ্যে শক্তিশালী পরিবহন ও যোগাযোগ ব্যবস্থার উন্নয়ন পণ্যদ্রব্যের কৃত্রিম সংকট সৃষ্টি হবে না, ফলে দামস্তর নিয়ন্ত্রণে থাকবে। উদ্দীপকে সরকার তার গৃহীত পদক্ষেপগুলো ছাড়াও উপরিউল্লিখিত ব্যবস্থাদি গ্রহণ করে পণ্যদ্রব্যের দাম স্বাভাবিক রাখতে পারে।"
        }
      ]
    },
    {
      "number": "9",
      "uddipok": "মি. আরিফ বাংলাদেশের আমদানি-রপ্তানি তথ্য জানার জন্য বাংলাদেশ পরিসংখ্যান ব্যুরোর ওয়েবসাইট দেখেন। তিনি সেখানে দেখতে পারেন যে, বাংলাদেশ সরকার রপ্তানি সংক্রান্ত জাতীয় কমিটি করেছে। রপ্তানি উন্নয়ন ব্যুরোর মাধ্যমে বিশ্ব বাজারে সার্ভে করাচ্ছে। রপ্তানিকারকদের আয়কর সুবিধা, রপ্তানি ঋণ ও কর অবকাশ সুবিধা দিচ্ছে। এর ফলে পাট, পাটজাত দ্রব্য, চা, চামড়া, তৈরি ও হোসিয়ারি পোশাক, হিমায়িত খাদ্য, শাকসবজি, ফলমূল, জুতা প্রভৃতি প্রচুর পরিমাণে রপ্তানি হচ্ছে। তিনি আরও জানতে পারেন যে, প্রচলিত পণ্যের চেয়ে অপ্রচলিত পণ্যের রপ্তানি আয় অনেক বেশি ক্রমান্বয়ে বৃদ্ধি পাচ্ছে।",
      "tag": "RB, CB, CTG.B BB 18",
      "sub_questions": [
        {
          "label": "ক",
          "question": "",
          "explanation": "দুই বা ততোধিক সার্বভৌম দেশের মধ্যে চুক্তি অনুযায়ী দ্রব্য ও সেবার বিনিময়কে আন্তর্জাতিক বা বৈদেশিক বাণিজ্য বলে।"
        },
        {
          "label": "খ",
          "question": "",
          "explanation": "উদ্বৃত্ত পণ্য আন্তর্জাতিক বাণিজ্যের ভিত্তি। কোনো দেশ তার ভৌগোলিক অবস্থান, জলবায়ু, প্রাকৃতিক সম্পদের প্রাচুর্যতা ইত্যাদির জন্য কোনো একটি পণ্য উৎপাদনে আপেক্ষিক সুবিধা ভোগ করে। ফলে যে দেশটি যে দ্রব্যটি বেশি উৎপাদন করে সেই দ্রব্যটির উদ্বৃত্ত অংশ রপ্তানি করে বিনিময়ে অন্যান্য দ্রব্য অন্য কোনো দেশ হতে আমদানি করে। উদাহরণস্বরূপ বলা যায়, বাংলাদেশে সস্তা শ্রমের প্রাচুর্যতা থাকায় গার্মেন্টস শিল্প গড়ে উঠেছে। প্রতি বছর বাংলাদেশে বিভিন্ন ধরনের তৈরি পোশাক নিজেদের চাহিদা মিটিয়ে পৃথিবীর বিভিন্ন দেশে রপ্তানি করে এবং বিনিময়ে তৈরি পোশাক শিল্পের কাঁচামাল শিল্প প্রধান দেশ থেকে আমদানি করে। সুতরাং বলা যায়, উদ্বৃত্ত পণ্যই আন্তর্জাতিক বাণিজ্যের ভিত্তি।"
        },
        {
          "label": "গ",
          "question": "",
          "explanation": "বাংলাদেশ যেসব পণ্যসামগ্রী দীর্ঘকাল ধরে বিশ্ববাজারে রপ্তানি করে আসছে, সেগুলোকে প্রচলিত রপ্তানি দ্রব্য বলে। অন্যদিকে, কিছু দিন পূর্বেও যেসব দ্রব্য বিদেশে রপ্তানি করা হতো না কিন্তু সাম্প্রতিককালে রপ্তানি করা হয়, তাকে অপ্রচলিত রপ্তানি পণ্য বলা হয়। নিচে উদ্দীপকের আলোকে বাংলাদেশের প্রচলিত ও অপ্রচলিত রপ্তানি দ্রব্যসমূহের তালিকা তৈরি করা হলো- বাংলাদেশের প্রচলিত ও অপ্রচলিত রপ্তানি দ্রব্যসমূহের তালিকা: প্রচলিত রপ্তানি দ্রব্যসমূহ অপ্রচলিত রপ্তানি দ্রব্যসমূহ ১. পাট ১. তৈরি ও হোসিয়ারি পোশাক ২. পাটজাত দ্রব্য ২. হিমায়িত খাদ্য ৩. চা ৩. শাকসবজি ৪. চামড়া ৪. ফলমূল ৫. জুতা"
        },
        {
          "label": "ঘ",
          "question": "",
          "explanation": "উদ্দীপকের বর্ণিত সরকারি পদক্ষেপ দেশের আন্তর্জাতিক বাণিজ্য - সম্প্রসারণে গুরুত্বপূর্ণ ভূমিকা রাখছে বলে আমি মনে করি। বাংলাদেশের রপ্তানি বাণিজ্যের সমস্যাবলি দ্রুত সমাধান এবং রপ্তানি সম্পর্কে সঠিক দিকনির্দেশনা প্রদানের লক্ষ্যে রপ্তানিসংক্রান্ত একটি জাতীয় কমিটি গঠন করা হয়েছে। এই কমিটি বেসরকারি খাতকে রপ্তানি ক্ষেত্রে অধিকতর সুসংগঠিত করার মাধ্যমে পণ্য উন্নয়ন ও বিপণন সম্প্রসারণের উদ্দেশ্যেও কাজ করছে। এছাড়া দেশের রপ্তানি উন্নয়ন প্রচেষ্টাকে আরও জোরদার করার লক্ষ্যে সম্প্রতি সরকার দেশের রপ্তানি উন্নয়ন ব্যুরোকে একটি স্বায়ত্তশাসিত কর্পোরেশনে উন্নীত করেছে। বিদেশে আমাদের দ্রব্যের আরও অধিক এবং উত্তম বাজার খুঁজে বের করার জন্য রপ্তানি উন্নয়ন ব্যুরো ইতোমধ্যেই বিভিন্ন আন্তর্জাতিক সংস্থার বিশেষজ্ঞদের সাহায্যে বিভিন্ন আন্তর্জাতিক বাজারের ওপর সার্ভে সম্পন্ন করেছে। সে অনুযায়ী বর্তমানে রপ্তানি বৃদ্ধির জন্য ব্যবস্থা গ্রহণ করা হয়েছে। অন্যদিকে, পাট ও পাটজাত দ্রব্য, চা প্রভৃতি প্রচলিত রপ্তানি দ্রব্য ছাড়াও অপ্রচলিত রপ্তানি দ্রব্যের আয়ের ওপর সরকার আয়কর রিবেটের সুবিধা প্রদান করছে। ফলে অপ্রচলিত পণ্যাদির রপ্তানি উৎসাহিত হচ্ছে এবং বৃদ্ধি পাচ্ছে। এছাড়াও দেশের রপ্তানি বাণিজ্যকে উৎসাহ প্রদানের জন্য সরকার রপ্তানিকারকদের স্বল্প সুদে প্রয়োজনীয় পরিমাণ ঋণ দানের ব্যবস্থা গ্রহণ করেছে। ফলে রপ্তানিকারকদের জন্য ঋণের নিশ্চয়তা বৃদ্ধি পেয়েছে। বর্তমানে রপ্তানি ঋণের পরিমাণও বৃদ্ধি করা হয়েছে। সুতরাং উপরের আলোচনার প্রেক্ষিতে বলা যায়, সরকারি পদক্ষেপ দেশের আন্তর্জাতিক বাণিজ্য সম্প্রসারণে ভূমিকা রাখবে।"
        }
      ]
    },
    {
      "number": "10",
      "uddipok": "ফরিদ স্যার অর্থনীতির ক্লাসে সরকারের আয়-ব্যয় আলোচনা করছিলেন। তিনি ছাত্রদের বলেন সরকার দেশ পরিচালনায় উন্নয়ন ও অনুন্নয়ন খাতে প্রচুর অর্থ ব্যয় করে। এসব অর্থ সংগ্রহের সরকার আয়কর, মূল্য সংযোজন কর, আমদানি-রপ্তানি কর, বিক্রয় কর আরোপ করে থাকে। অভ্যন্তরীণ ও আন্তর্জাতিক প্রতিষ্ঠান থেকে ঋণ গ্রহণ করে। প্রয়োজনে নতুন টাকা ছাপিয়ে অর্থের ব্যবস্থা করে। বৃহৎ আকারে উন্নয়ন কর্মকাণ্ড বাস্তবায়নে সরকার আন্তর্জাতিক আর্থিক প্রতিষ্ঠান হতে ঋণ গ্রহণ করে। কিন্তু ঐসব প্রতিষ্ঠানের শর্ত পূরণ খুব কঠিন হয়ে পড়ে। তাই উন্নয়ন কার্যক্রম ধীর গতিতে বাস্তবায়ন হয়। অথচ সরকার নিজস্ব অর্থায়নে পদ্মাসেতু প্রকল্প দ্রুত বাস্তবায়ন হচ্ছে।",
      "tag": "RB, CB, CTG.B BB 18",
      "sub_questions": [
        {
          "label": "ক",
          "question": "",
          "explanation": "দেশের অভ্যন্তরে উৎপাদিত পণ্যের ওপর আরোপিত শুল্ককে আবগারি শুল্ক বলে।"
        },
        {
          "label": "খ",
          "question": "",
          "explanation": "সরকারি ব্যয় বৃদ্ধির ফলে অবকাঠামোগত উন্নয়নের মাধ্যমে কর্মসংস্থান বৃদ্ধি পায়। অনুন্নত ও উন্নয়নশীল দেশসমূহে কর্মসংস্থান সৃষ্টির লক্ষ্যে সরকার প্রত্যক্ষ ও পরোক্ষভাবে নানারূপ প্রকল্প বাস্তবায়নে অনেক অর্থ ব্যয় করে। সরকারি ব্যয় বৃদ্ধির ফলে যেমন নতুন নতুন স্থাপনা তৈরি হয়, তেমনি কর্মসংস্থানের সুযোগ সৃষ্টি হয়। মনে করা যাক, সরকার কোনো স্থানে বিশ্ববিদ্যালয় স্থাপনের জন্য বাজেটে অর্থ বরাদ্দ করল। এখন ওই স্থানে বিশ্ববিদ্যালয় স্থাপনের মাধ্যমে অনেক মানুষের কর্মসংস্থান তৈরি হবে। সুতরাং, সরকারি ব্যয় বৃদ্ধির ফলে কর্মসংস্থান বৃদ্ধি পায়।"
        },
        {
          "label": "গ",
          "question": "",
          "explanation": "উদ্দীপকে সরকারের আয়ের উৎস হিসেবে আয়কর, মূল্য সংযোজন কর, আমদানি-রপ্তানি কর, বিক্রয় কর, অভ্যন্তরীণ ও আন্তর্জাতিক ঋণ ও নতুন নোট প্রচলনের কথা উল্লেখ আছে। আয়কর: সাধারণত এক অর্থবছরে একজন করদাতার বিভিন্ন উৎস হতে আয় করযোগ্য ন্যূনতম সীমা অতিক্রম করলে আয়কর আইন অনুসারে করদাতার ওপর যে কর ধার্য করা হয়, তাকে আয়কর বলে। এটি সরকারের আয়ের একটি গুরুত্বপূর্ণ উৎস। মূল্য সংযোজন কর: কোনো উৎপাদনকারী প্রতিষ্ঠানের উৎপাদিত পণ্যের বাজার মূল্য এবং ওই পণ্য উৎপাদনে ব্যবহৃত উপকরণের ব্যয়ের পার্থক্যকে মূল্য সংযোজন বলা হয়। এ মূল্য সংযোজনের ওপর যে হারে কর আরোপ করা হয়, তাকে মূল্য সংযোজন কর বলে। আমদানি-রপ্তানি কর: বিদেশ হতে দেশে যেসব দ্রব্য আনা হয় সেসব দ্রব্যের ওপর যে কর ধার্য করা হয় তাকে আমদানি কর বলে। অন্যদিকে, বিদেশে যে সব দ্রব্য পাঠানো হয় সেসব দ্রব্যের ওপর যে কর ধার্য করা হয় তাকে রপ্তানি কর বলে। সরকারি ঋণ: সরকার প্রয়োজনে রাষ্ট্র বা বিভিন্ন আন্তর্জাতিক প্রতিষ্ঠান থেকে ঋণ গ্রহণ করতে পারে। এটি কর বহির্ভূত রাজস্বের একটি উৎস। নতুন নোট প্রচলন: সরকারের আদেশক্রমে কেন্দ্রীয় ব্যাংক নতুন নোট প্রচলন করে অর্থায়ন করতে পারে। নতুন নোট প্রচলন: সরকারের আদেশক্রমে কেন্দ্রীয় ব্যাংক নতুন নোট প্রচলন করে অর্থায়ন করতে পারে। এভাবে সরকার তার প্রয়োজন বা ব্যয় অনুযায়ী বিভিন্ন উৎস থেকে আয় করে থাকে। যখন অভ্যন্তরীণ উৎস ঋণ গ্রহণের জন্য পর্যাপ্ত নয় তখন সরকার অভ্যন্তরীণ ও বাহ্যিক উৎস হতে ঋণ গ্রহণ করে অর্থসংস্থান করে।"
        },
        {
          "label": "ঘ",
          "question": "",
          "explanation": "'উন্নয়ন প্রকল্প বাস্তবায়নে অর্থায়নের জন্য বৈদেশিক উৎসের চেয়ে অভ্যন্তরীণ উৎস উত্তম'- কথাটি যথার্থ বলে আমি মনে করি। সরকার নিজ দেশের জনগণ ও ব্যাংক ব্যবস্থা থেকে যে ঋণ গ্রহণ করে তাকে অভ্যন্তরীণ ঋণ বলে। পক্ষান্তরে, বিদেশি সংস্থা, সরকার এবং আর্থিক প্রতিষ্ঠান থেকে যে ঋণ গ্রহণ করা হয় তাকে বৈদেশিক ঋণ বলে। তবে ঋণের উৎস হিসেবে অভ্যন্তরীণ উৎস হতে গৃহীত সরকারি ঋণ বেশি কার্যকর ও যৌক্তিক। অভ্যন্তরীণ ঋণের মাধ্যমে সমাজের এক শ্রেণির হাত থেকে অর্থ অন্য শ্রেণির নিকট স্থানান্তরিত হয়। এর ফলে অভ্যন্তরীণ ঋণের কোনো আর্থিক ভার থাকে না। শুধু প্রকৃত ভার থাকে। অন্যদিকে, বৈদেশিক ঋণের দ্বারা এক দেশের জনগণের ক্রয়ক্ষমতা হ্রাস পায়, অন্য দেশের জনগণের ক্রয়ক্ষমতা বৃদ্ধি পায়। এ ঋণ পরিশোধে সমাজকে আর্থিক ও প্রকৃত ভার উভয়ই বহন করতে হয়। এছাড়া, অভ্যন্তরীণ ঋণ পরিশোধে সরকার নতুন কর আরোপ বা নতুন মুদ্রা ছাপাতে পারে। কিন্তু বৈদেশিক ঋণ পরিশোধের জন্য বৈদেশিক মুদ্রা বা স্বর্ণ আবশ্যক। অভ্যন্তরীণ ঋণ শর্তমুক্ত। তাছাড়া, সরকার দেশি ঋণ গ্রহণে বা সংগ্রহে জনগণকে স্বেচ্ছায় ঋণ প্রদানে উদ্বুদ্ধ করতে পারে অথবা বাধ্যতামূলক পদক্ষেপ নিতে পারে। কিন্তু বৈদেশিক ঋণ প্রদানে কোনো দেশ বা সংস্থাকে বাধ্য করা যায় না। উপরের বিশ্লেষণের পরিপ্রেক্ষিতে বলা যায় যে, উন্নয়ন প্রকল্প বাস্তবায়নে অর্থায়নের উৎস হিসেবে বৈদেশিক উৎসের চেয়ে অভ্যন্তরীণ উৎস অধিক কার্যকর।"
        }
      ]
    },
    {
      "number": "11",
      "uddipok": "বর্তমান বিশ্বের প্রায় সকল দেশ বিভিন্ন প্রকার পরিকল্পনা গ্রহণ ও বাস্তবায়ন করছে। 'A' দেশ আর্থ-সামাজিক উন্নয়নের কর্মসূচি দ্রুত বাস্তবায়ন, দ্রুত প্রবৃদ্ধির লক্ষ্য অর্জন, অতীতে গৃহীত পরিকল্পনার মূল্যায়ন ও অনিশ্চয়তা হ্রাসের প্রক্রিয়া নির্ধারণ, বৈদেশিক সাহায্যে, সুষ্ঠু ব্যবহার নিশ্চিতকরণের জন্য ২০১৫-২০১৭ মেয়াদি উন্নয়ন পরিকল্পনা গ্রহণ করে। 'B' দেশ সাক্ষরতার হার ১০০ ভাগে উন্নতীকরণ, বিদ্যুৎ উৎপাদন ২৫০০০ মেগাওয়াট নিশ্চিতকরণ, সমাজের আয় বৈষম্য দূরীকরণসহ নানাবিধ লক্ষ্য বাস্তবায়নের মাধ্যমে দেশকে মধ্যম আয়ের দেশে পরিণত করার জন্য ২০১৫- ২০১৭ সাল মেয়াদি পরিকল্পনা গ্রহণ করেছে।",
      "tag": "RB, CB, CTG.B BB 18",
      "sub_questions": [
        {
          "label": "ক",
          "question": "",
          "explanation": "একটি আর্থিক বছরের (জুলাই-জুন) মেয়াদ বাস্তবায়নের লক্ষ্যে যেসব উন্নয়ন কর্মসূচি প্রণয়ন করা হয়, তাকে বার্ষিক উন্নয়ন পরিকল্পনা বলে।"
        },
        {
          "label": "খ",
          "question": "",
          "explanation": "সীমিত সম্পদের সুষ্ঠু ব্যবহারের মাধ্যমে দ্রুত অর্থনৈতিক উন্নয়নের জন্য একটি দেশে অর্থনৈতিক পরিকল্পনা একান্ত প্রয়োজন। বাংলাদেশ বর্তমানে বহুবিধ সমস্যার সম্মুখীন। এসব সমস্যার মধ্যে খাদ্য ঘাটতি, দ্রুত জনসংখ্যা বৃদ্ধি, ক্রমবর্ধমান বেকারত্ব, ব্যাপক নিরক্ষরতা, মুদ্রাস্ফীতি, লেনদেনের ভারসাম্যে ক্রমবধর্মান প্রতিকূলতা প্রভৃতি প্রধান। এসব সমস্যার আশু সমাধানের জন্য উন্নয়ন পরিকল্পনা প্রয়োজন হয়।"
        },
        {
          "label": "গ",
          "question": "",
          "explanation": "উদ্দীপকের 'A' দেশের পরিকল্পনাটি স্বল্পমেয়াদি পরিকল্পনা। স্বল্পমেয়াদি কতকগুলো সুনির্দিষ্ট আর্থ-সামাজিক লক্ষ্য বাস্তবায়নের জন্য যে পরিকল্পনা গ্রহণ করা হয়, তাকে স্বল্পমেয়াদি পরিকল্পনা বলে। এ পরিকল্পনার মধ্যে এমন ধরনের কর্মসূচি ও লক্ষ্য অন্তর্ভুক্ত থাকে যেগুলো জাতীয় স্বার্থে অল্প কয়েক বছরের মধ্যেই বাস্তবায়িত হওয়া প্রয়োজন। স্বল্পমেয়াদি পরিকল্পনার প্রধান প্রধান উদ্দেশ্যসমূহ নিম্নরূপ: ১. গুরুত্বপূর্ণ আর্থ-সামাজিক কর্মসূচির দ্রুত বাস্তবায়ন; ২. মেয়াদভিত্তিক বা নির্দিষ্ট সময়ে বৈদেশিক সাহায্যের ব্যবহার নিশ্চিত করা; ৩. দীর্ঘমেয়াদি পরিকল্পনার অনিশ্চয়তা হ্রাস; ৪. উন্নয়ন কর্মসূচিসমূহের সফলতা ও ব্যর্থতা মূল্যায়ন করে সে অনুযায়ী ব্যবস্থা গ্রহণ; ৫. অর্থনৈতিক প্রবৃদ্ধির পথ ত্বরান্বিত করার জন্য বাস্তব পদক্ষেপ গ্রহণ; ৬. পরবর্তী পরিকল্পনার ভিত্তি স্থাপন। সুতরাং উদ্দীপকের 'A' দেশের পরিকল্পনাটি স্বল্পমেয়াদি পরিকল্পনার অন্তর্গত যার মধ্যে উপরিল্লিখিত বৈশিষ্ট্যগুলো বিদ্যমান রয়েছে।"
        },
        {
          "label": "ঘ",
          "question": "",
          "explanation": "উদ্দীপকে 'A' ও 'B' দেশের পরিকল্পনার মধ্যে মৌলিক পার্থক্য নেই কিন্তু উদ্দেশ্যগত পার্থক্য রয়েছে। এ উদ্দীপকের 'A' দেশের গৃহীত পরিকল্পনাটি স্বল্পমেয়াদি পরিকল্পনার অন্তর্গত। কারণ 'A' দেশটি আর্থ-সামাজিক উন্নয়ন, দ্রুত প্রবৃদ্ধি অর্জন, বৈদেশিক সাহায্য হ্রাস, অতীতে গৃহীত পরিকল্পনা মূল্যায়ন ও অনিশ্চয়তা হ্রাসের জন্য ২০১৫-২০১৭ বা দুই বছর মেয়াদি একটি পরিকল্পনা গ্রহণ করেছে। পক্ষান্তরে, 'B' দেশটিও একই মেয়াদের ভিত্তিতে স্বল্পমেয়াদি পরিকল্পনা গ্রহণ করেছে কিন্তু এ পরিকল্পনার উদ্দেশ্যসমূহ ভিন্ন। 'B' দেশটির সাক্ষরতার হার ১০০ ভাগে উন্নীতকরণ, বিদ্যুৎ উৎপাদন ২৫,০০০ মেগাওয়াট নিশ্চিতকরণ, সমাজের আয় বৈষম্য দূরীকরণের মাধ্যমে মধ্যম আয়ের দেশে পরিণত করার জন্য ২০১৫-২০১৭ সাল মেয়াদি পরিকল্পনা গ্রহণ করেছে। পরিকল্পনার মেয়াদের ভিত্তিতে দুই দেশের পরিকল্পনা স্বল্পমেয়াদি পরিকল্পনার পর্যায়ভুক্ত হলেও উদ্দেশ্যের ভিত্তিতে যথেষ্ট পার্থক্য পরিলক্ষিত হয়। যেমন- 'B' দেশটি স্বল্পমেয়াদে যে পরিকল্পনাগুলো গ্রহণ করেছে তা উদ্দেশ্যের দিক থেকে প্রেক্ষিত পরিকল্পনার আওতাভুক্ত। কারণ বিভিন্ন দেশ দীর্ঘমেয়াদে দেশের সাক্ষরতার হার ১০০ ভাগে উন্নীতকরণ, আয় বৈষম্য দূরীকরণ এসব পরিকল্পনা গ্রহণ করে। যেমন- বাংলাদেশ মধ্যম আয়ের দেশে পরিণত হওয়ার জন্য ২০১০-২০১১ সালে একটি প্রেক্ষিত পরিকল্পনা গ্রহণ করেছে। উপরের আলোচনা থেকে বলা যায়, 'A' ও 'B' দেশের পরিকল্পনার মধ্যে মৌলিক কোনো পার্থক্য না থাকলেও উদ্দেশ্যের দিক থেকে এ দুই পরিকল্পনার মধ্যে যথেষ্ট পার্থক্য রয়েছে।"
        }
      ]
    }
  ]
}