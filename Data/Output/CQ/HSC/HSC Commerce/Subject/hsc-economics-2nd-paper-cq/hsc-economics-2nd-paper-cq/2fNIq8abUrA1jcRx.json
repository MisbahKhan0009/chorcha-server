{
  "title": "আদমজী ক্যান্ট. কলেজ ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "বৈশ্বিক উষ্ণতা বলতে কী বোঝায়?",
          "explanation": "বৈশ্বিক উষ্ণতা বলতে বায়ুমণ্ডলের গড় তাপমাত্রাকে বোঝায়।"
        },
        {
          "label": "খ",
          "question": "জীবননিবাহী কৃষি খামার ও বাণিজ্যিক কৃষি খামারের উৎপাদনের উদ্দেশ্য কি একই ধরনের? ব্যাখ্যা করো।",
          "explanation": "জীবননির্বাহী খামার ও বাণিজ্যিক খামারের উৎপাদনের উদ্দেশ্য এক নয়। জীবন নির্বাহের জন্য কৃষক যে ভূখণ্ডে ফসল উৎপাদন করে, তাকে জীবননির্বাহী খামার বলে। অর্থাৎ উৎপাদিত ফসল দ্বারা মুনাফা অর্জন নয় বরং কোনোভাবে জীবন নির্বাহ করাই মুখ্য উদ্দেশ্য। অন্যদিকে, যে খামার মুনাফা অর্জনের উদ্দেশ্যে বাণিজ্যিকভাবে পরিচালিত হয়, তাকে বাণিজ্যিক খামার বলে। অর্থাৎ এ ধরনের খামার উৎপাদিত ফসল দ্বারা জীবন নির্বাহ নয় বরং মুনাফা অর্জনই মুখ্য উদ্দেশ্য।"
        },
        {
          "label": "গ",
          "question": "উদ্দীপকের? চিহ্নিত জায়গাটি পূর্ণ করো এবং এই উপখাতটি নিয়ে মন্তব্য করো।",
          "explanation": "উদ্দীপকের ‘?’ চিহ্নিত জায়গাটিতে শস্য ও শাকসবজি উপখাত দিয়ে পূর্ণ করা যায়। দেশে উৎপাদিত খাদ্যশস্য শাকসবজি ও মসলা জাতীয় খাদ্য দ্রব্য নিয়ে কৃষির এ উপখাত গঠিত। খাদ্যশস্যের মধ্যে উল্লেখযোগ্য হলো ধান (আউশ, আমন, বোরো), গম এবং ভুট্টা। এছাড়া মসলা জাতীয় খাদ্যদ্রব্য- পেয়াজ, রসুন, আদা, জিরা, সরিষা, হলুদ, মরিচ লং ইত্যাদি উৎপাদন করা হয়। উদ্দীপকের কৃষির উপখাত বনজ সম্পদ, প্রাণিজ সম্পদ দেওয়া আছে। কিন্তু ‘?’ চিহ্নিত স্থানে কোনো উপখাত নেই। তাই উক্ত স্থানে শস্য ও শাকসবজি উপখাত হবে। শস্য ও শাকসবজি উপখাতটি হলো বাংলাদেশের কৃষির বৃহত্তম উপখাত। গত দশকে বাংলাদেশে আবাদি জমির পরিমাণ ৫ শতাংশ বেড়েছে। স্বাধীনতার পর থেকে এখন পর্যন্ত দেশে সবজির উৎপাদন ৫ শতাংশ বেড়েছে। সবজি উৎপাদন বৃদ্ধির হারের দিক থেকে বাংলাদেশ এখন বিশ্বে তৃতীয়। গত এক যুগকে মাথাপিছু সবজি ভোগ বেড়েছে ২৫ শতাংশ। বৃষি উপখাতের মধ্যে শস্য ও শাকসবজি উপখাতের অবদান অন্যতম।"
        },
        {
          "label": "ঘ",
          "question": "উদ্দীপকে নির্দেশিত উপখাতগুলো কীভাবে বাংলাদেশের কৃষি অর্থনীতিতে অবদান রাখছে- বিশ্লেষণ করো।",
          "explanation": "দেশের অর্থনৈতিক উন্নয়নে কৃষির উপখাতগুলোর ভূমিকা অপরিসীম। দেশে উৎপাদিত খাদ্যশস্য, শাকসবজি ও মসলা জাতীয় খাদ্যদ্রব্য নিয়ে শস্য ও শাকসবজি উপখাত গঠিত। গৃহে ও খামারে পালিত নানা জাতের পশু ও পাখি নিয়ে প্রাণিসম্পদ উপখাত গঠিত। আর বৃক্ষ, কাঠ, জ্বালানি ইত্যাদি নিয়ে বনজ সম্পদ উপখাত গঠিত। এছাড়া পুকুর, জলাশয়, নদী ও সমুদ্রের সব মৎস্যজাতদ্রব্য নিয়ে মৎস্য খাত গঠিত। উদ্দীপকে কৃষির ৩টি উপখাতের উল্লেখ রয়েছে। যা মোট দেশজ উৎপাদনে গুরুত্বপূর্ণ ভূমিকা পালন করে। ২০২১-২২ অর্থবছরে শস্য ও উপখাতটির মোট অবদান GDP তে ১৫৭০৬৭ কোটি টাকা। প্রাণিসম্পদের অবদান ৫৫৬৬১ কোটি টাকা। এছাড়া একই অর্থবছরে বনজ সম্পদ উপখাতটির অবদান ৫৫১ কোটি টাকা। অর্থাৎ, উপখাতগুলো সামষ্টিকভাবে দেশের জিডিপিতে অবদান রাখছে। দেশে উৎপাদিত শস্য ও শাকসবজি দেশীয় জনগণের খাদ্য চাহিদা মেটাতে গুরুত্বপূর্ণ ভূমিকা পালন করছে। স্বাধীনতার পর থেকে এ উপখাতের অবদান বেড়েই চলছে। অন্যদিকে, প্রাণিজসম্পদ উপখাতের পণ্যগুলো মানবদেহের প্রাণিজ আমিষের চাহিদা পূরণ করে। পাশাপাশি কর্মসংস্থান সৃষ্টি, চামড়া ও চামড়াজাত দ্রব্যাদি উৎপাদন' ও রপ্তানির ক্ষেত্রেও এ উপখাত অপরিসীম ভূমিকা রাখছে। আর বনজ সম্পদ উপখাত পরিবেশের ভারসাম্য রক্ষার পাশাপাশি বৃক্ষ, কাঠ, ফল, মধু, জ্বালানি ইত্যাদি উৎপাদনের মাধ্যমে অর্থনীতিতে অবদান রাখছে। সুতরাং বলা যায়, দেশের অর্থনৈতিক উন্নয়নে উদ্দীপকে উল্লিখিত উপখাতগুলোর অবদান অপরিসীম।"
        }
      ]
    },
    {
      "number": "2",
      "uddipok": "GDP-তে কৃষির উপখাতের অবদানের হার (%) কৃষির উপখাত ২০২১-২২ ২০২২-২৩ ২০২৩-২৪ শস্য ও শাক-সবজি ১০.০০ ১১.০০ ১১.৫০ মৎস্য সম্পদ ৩.০০ ৪.০০ ৬,০০ শফিক স্যার ছাত্রদের বললেন, ওপরের টেবিলের দিকে তাকাও। এই তথ্য অনুযায়ী আমাদের জাতীয় আয়ে কৃষির উপখাতের অবদান ক্রমান্বয়ে বাড়ছে। কারণ সরকার বর্তমানে কৃষির উন্নয়নের মাধ্যমে দারিদ্র্য বিমোচন ও স্বয়ংসম্পূর্ণতা অর্জনের জন্য কৃষি ক্ষেত্রে ভর্তুকি প্রদান, ঋণ বিতরণ সহজীকরণ, কৃষিজ উপকরণ সরবরাহসহ বিভিন্ন কার্যক্রম চালিয়ে যাচ্ছে",
      "tag": "ACC 24",
      "sub_questions": [
        {
          "label": "ক",
          "question": "শস্য বহুমুখীকরণ কী?",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "'যোগাযোগ ও পরিবহন ব্যবস্থার উন্নয়ন হলে কৃষিপণ্যের ন্যায্যমূল নিশ্চিত হবে'- ব্যাখ্যা করো।",
          "explanation": "কৃষিপণ্যের ন্যায্যমূল্য নিশ্চিত করতে যোগাযোগ ও পরিবহন ব্যবস্থার উন্নয়ন প্রয়োজনীয়। মধ্যস্বত্বভোগী, দালাল, সংরক্ষণের অভাব, যোগাযোগ ও পরিবহন ব্যবস্থার অভাবের কারণে কৃষকরা কৃষিপণ্যের ন্যায্যমূল্য পায় না। যোগাযোগ ও পরিবহন ব্যবস্থা উন্নত হলে কৃষি পণ্য সহজেই এক স্থান থেকে অন্য স্থানে নেওয়া যায়। ফলে কৃষক তার পণ্য শহরে নিয়ে বেশি দামে বিক্রয় করতে পারে। এতে পণ্যের বাজার দাম সম্পর্কে তারা সঠিক ধারণাও পায়। ফলে পণ্যের প্রকৃত দায় পাওয়া যায়। তাই বলা যায়, যোগাযোগ ও পরিবহন ব্যবস্থা উন্নত থাকলে কৃষিপণ্যের ন্যায্যমূল্য নিশ্চিত হয়।"
        },
        {
          "label": "গ",
          "question": "উদ্দীপকের আলোকে GDP-তে শস্য ও মৎস্য খাতের অবদান স্তন্তচিত্রের মাধ্যমে দেখাও।",
          "explanation": "জিডিপিতে কৃষি উপখাতের মধ্যে শস্য ও মৎস্য খাতের অবদান অন্যতম। বিভিন্ন প্রকার শস্য নিয়ে কৃষির শস্য ও শাকসবজি উপখাত গঠিত। এটি কৃষির বৃহত্তম উপখাত। অন্যদিকে দেশের নদ-নদী, খাল-বিল ও সামুদ্রিক মাছ মৎস্য সম্পদ উপখাতের অন্তর্ভুক্ত। দেশের আত্মকর্মসংস্থান, দারিদ্র্য বিমোচন, প্রাণিজ আমিষের চাহিদা পূরণে ও বৈদেশিকি মুদ্রা উপার্জনে মৎস্য সম্পদ উপাখাত গুরুত্বপূর্ণ ভূমিকা রাখে। উদ্দীপকের আলোকে GDP শস্য ও মৎস্য খাতের স্তম্ভচিত্র: চিত্র: জিডিপিতে শস্য ও মৎস্য উপখাতের অবদান চিত্রে ২০২১ ২২ অর্থবছরে মৎস্য খাতের অবদান ৩.০০ এবং শস্য খাতের অবদান ১০.০০। ২০২২-২৩ অর্থবছরে বৃদ্ধি পেয়ে দাঁড়ায় যথাক্রমে ৪.০০ ও ১১.০০। আবার ২০২৩-২৪ অর্থবছরে তা আরও বৃদ্ধি হয় যথাক্রমে ৬.০০ ও ১১.৫০ শতাংশ।"
        },
        {
          "label": "ঘ",
          "question": "তুমি কি মনে করো, কৃষির উন্নয়নের মাধ্যমে দারিদ্রদ্র্য বিমোচন ও স্বয়ংসম্পূর্ণতা অর্জনে সরকারের গৃহীত পদক্ষেপগুলো যথেষ্ট? উদ্দীপকের আলোকে বিশ্লেষণ করো।",
          "explanation": "কৃষির উন্নয়নের মাধ্যমে দারিদ্র্য বিমোচন ও স্বয়ংসম্পূর্ণতা অর্জনে সরকারের গৃহীত পদক্ষেপসমূহ যথেষ্ট বলে আমি মনে করি। উন্নয়নশীল দেশের মানুষ খাদ্য ও জীবনধারণের জন্য প্রধানত কৃষির ওপর নির্ভরশীল। তাই কৃষির অবকাঠামোগত পরিবর্তন ও আধুনিকায়ণ গুরুত্বপূর্ণ। দারিদ্র্য বিমোচন ও স্বয়ংসম্পূর্ণতা অর্জনের জন্য কৃষিক্ষেত্রে যুগোপযোগী পদক্ষেপ গ্রহণ করা প্রয়োজন। যেমন: শস্য বহুমুখীকরণ, সেচ সুবিধা সম্প্রসারণ ও কৃষি প্রযুক্তি উদ্ভাবন, কৃষি ঋণ বিতরণ ইত্যাদি। উদ্দীপকে উল্লেখ আছে যে, সরকার কৃষির উন্নয়নের মাধ্যমে দারিদ্র্য বিমোচন ও স্বংসম্পূর্ণতা অর্জনের জন্য কৃষিক্ষেত্রে ভর্তুকি প্রদান, ঋণ বিতরণ সহজীকরণ, কৃষিজ উপকরণ সরবরাহসহ বিভিন্ন কার্যক্রম চালিয়ে যাচ্ছে। কৃষিতে ভর্তুকি ও কৃষি ঋণে সহজলভ্য হলে কৃষকরা কৃষির উৎপাদনশীলতা বাড়াতে পারে। আবার কৃষিজ উপকরণ যেমন উন্নত জাতের বীজ কৃষিক্ষেত্রে খাদ্য নিরাপত্তা অর্জনে সহায়তা করে। কৃষিক্ষেত্রে ভর্তুকি প্রদানের ফলে উপকরণগুলো কৃষকরা সহজে পেতে পারে। কৃষি উপকরণ যেমন সার, জ্বালানি ও ডিজেল, বীজ ও কীটনাশক, গভীর ও অগভীর নলকূপ কৃষকদের ক্রয়ক্ষমতার আওতায় আসে। উৎপাদনে চলতি ব্যয় সংকুলানে কৃষকরা ঋণ গ্রহণ করে। এছাড়া আর বিভিন্ন কার্যক্রম যেমন কৃষি কাজে আধুনিক প্রযুক্তির ব্যবহার, শস্য বহুমুখীকরণ ইত্যাদি কৃষিক্ষেত্রের উৎপাদনকে বহুগুণে বাড়িয়ে দেয়। এভাবে কৃষিতে ব্যাপক উৎপাদশীলতা দারিদ্র্য বিমোচন ও স্বয়ংসম্পূর্ণ অর্জনে প্রত্যক্ষভাবে ভূমিকা রাখে। তাই বলা যায় যে, সরকারের গৃহীত পদক্ষেপগুলো কৃষি উন্নয়নের মাধ্যমে দারিদ্র্যতা বিমোচন ও স্বয়ংসম্পূর্ণা অর্জনে যথেষ্ট।"
        }
      ]
    },
    {
      "number": "3",
      "uddipok": "বাংলাদেশের শিল্প সম্পর্কে শ্রেণিকক্ষে পাঠদান করতে গিয়ে অর্থনীতির অধ্যাপক নাসির মামুন বলেন, পাট, চামড়া ও তৈরির পোশাক ইত্যাদি বাংলাদেশের প্রধান প্রধান শিল্প। ঔপনিবেশিক শাসন, শোষণ, মূলধনের স্বল্পতা, কারিগরি জ্ঞানের অভাব, দক্ষ শ্রমিকের অভাব, অবকাঠামোগত দুর্বলতা ইত্যাদি বাংলাদেশের শিল্পের অনগ্রসরতার প্রধান কারণ। সম্প্রতি সরকার দেশের দ্রুত শিল্পায়নের লক্ষ্যে সরকারি-বেসরকারি অংশীদারিত্ব নীতি গ্রহণ করেছে।",
      "tag": "ACC 24,DB, DIN.B, JB, SB 18",
      "sub_questions": [
        {
          "label": "ক",
          "question": "",
          "explanation": "নিজ গৃহে পারিবারিক ভিত্তিতে স্বল্প মূলধন ও সহজলভ্য কাঁচামাল এবং ছোটখাটো সাধারণ যন্ত্রপাতির দ্বারা যে শিল্প পরিচালিত হয় তাকে কুটিরশিল্প বলে।"
        },
        {
          "label": "খ",
          "question": "",
          "explanation": "সম্প্রতি উন্নত জাতের পাট ও পাটজাত দ্রব্যের উদ্ভাবন, পাটের বিকল্প পণ্য ব্যবহারের ক্ষতিকর দিক সম্পর্কে সচেতনতা বৃদ্ধি ও বিভিন্ন সরকারি উদ্যোগের ফলে নতুন করে পাট শিল্পের সম্ভাবনার দ্বার উন্মোচিত হয়েছে। পাটের বিকল্প ব্যবহার আবিষ্কৃত হওয়ায় বিশ্বব্যাপী এর চাহিদা কমে গিয়েছিল। কিন্তু বর্তমানে আবার নতুন করে পাট ও পাটজাত দ্রব্যের চাহিদা বৃদ্ধি পেয়েছে। কারণ সাম্প্রতিক সময়ে পাট দ্বারা বিভিন্ন উন্নত ও রুচিশীল পণ্যের উৎপাদন বৃদ্ধি পেয়েছে। যেমন- পাটের তৈরি ব্যাগ, জুতা, মাদুর ইত্যাদি। তাছাড়া, এ সকল পণ্য পরিবেশের কোনো ক্ষতি করে না। তাই বলা যায়, পাট শিল্পের ভবিষ্যৎ সম্ভাবনা উজ্জ্বল।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের প্রধান রপ্তানিমুখী শিল্পের মধ্যে পাট, চামড়া ও তৈরি পোশাক শিল্পের উল্লেখ রয়েছে। পাট শিল্প বাংলাদেশের বৃহদায়তন ও গুরুত্বপূর্ণ শিল্প। বিশ্বের বৃহত্তম পাট উৎপাদনকারী দেশ হিসেবে বাংলাদেশ স্বীকৃত। পাটজাত পণ্য থেকে বৈশ্বিক রপ্তানি আয়ের প্রায় ৬৫ শতাংশই রয়েছে বাংলাদেশের নিয়ন্ত্রণে। ২০১৯ সালে এদেশে ৭৭.২৫ লক্ষ বেল পাট আঁশ উৎপাদনের লক্ষ্য নির্ধারণ করা হয়েছে। পাটপণ্য রপ্তানি করে ২০২০-২১ অর্থবছরে বাংলাদেশ ৮৬২.৭৪ মিলিয়ন মার্কিন ডলার আয় করে। আবার, চামড়া শিল্পে যথেষ্ট উন্নতি না হলেও এদেশ চামড়া রপ্তানি করে প্রচুর বৈদেশিক মুদ্রা আয় করে থাকে। রপ্তানি উন্নয়ন ব্যুরোর হিসাব অনুসারে, ২০২০- ২১ অর্থবছরে চামড়া ও চামড়াজাত পণ্য রপ্তানি করে ২৯২ মিলিয়ন মার্কিন ডলার আয় করে। অন্যদিকে, তৈরি পোশাক শিল্প বর্তমানে বাংলাদেশের শিল্পক্ষেত্রে এক নতুন সম্ভাবনার দিগন্ত উম্মোচন করেছে। দেশের রপ্তানি আয়ে ৮৩ শতাংশের বেশি এ খাত থেকে অর্জিত হয়। বিশ্বের প্রায় ৯০টি দেশে বাংলাদেশে তৈরি পোশাক রপ্তানি করা হয়। এর মধ্যে যুক্তরাষ্ট্র হচ্ছে প্রধান আমদানিকারক দেশ। ২০২০-২১ অর্থবছরে তৈরি পোশাক খাত (নিটওয়‍্যারসহ) হতে রপ্তানি আয় হয়েছে ৩১,৪৫০ মিলিয়ন মার্কিন ডলার (জুন ২০২১ পর্যন্ত)।"
        },
        {
          "label": "ঘ",
          "question": "",
          "explanation": "উদ্দীপকে বাংলাদেশের শিল্পের যেসব সমস্যার কথা বলা হয়েছে তা সমাধানে সরকারি-বেসরকারি অংশীদারিত্বের (PPP) ভূমিকা অপরিসীম। সরকার ভৌত অবকাঠামো খাতে বিশেষ করে মহাসড়ক, এক্সপ্রেসওয়ে (যেমন- ম্যাস ট্রানজিট) ফ্লাইওভার, বাসটার্মিনাল, বিমানবন্দর, এভিয়েশন, সমুদ্রবন্দর, রেলওয়ে ইত্যাদি) এবং সেবা খাতে দীর্ঘমেয়াদি কৌশলগত ও লক্ষ্যভিত্তিক সম্পর্ক গড়ে তোলার উদ্দেশ্যে সরকারি- বেসরকারি অংশীদারিত্বের উদ্যোগ গ্রহণ করেছে। যা দেশের সার্বিক আর্থ-সামাজিক উন্নয়নে গুরুত্বপূর্ণ ভূমিকা পালন করবে। বাংলাদেশের মতো উন্নয়নশীল দেশসমূহের দ্রুত উন্নয়ন সাধনে ব্যাপক পুঁজির প্রয়োজন রয়েছে যা এককভাবে সরকার বা বৈদেশিক ঋণ গ্রহণের মাধ্যমে সম্পাদন করা দুরূহ। কারণ, কাঙ্ক্ষিত মূলধনের সম্পূর্ণ সংস্থান শুধুমাত্র সরকারি আয় দ্বারা মেটানো সম্ভব নয়। আবার, বৈদেশিক ঋণ শর্তযুক্ত ও প্রভাব বেশি হওয়ায় তা দেশের উন্নয়নে নেতিবাচক প্রভাব ফেলে। এরূপ ক্ষেত্রে সরকারের PPP উদ্যোগের প্রয়োজন হয়। পিপিপি-র মাধ্যমে ভৌত অবকাঠামো খাতের শক্তিশালী বিকাশ সাধনের ফলে দেশে শিক্ষা, স্বাস্থ্য, ব্যবসা, বাণিজ্য, ব্যাংক, বিমা প্রভৃতি সেবা খাতের উন্নয়ন ঘটে। এসব খাতের উন্নয়নের মাধ্যমে প্রতিষ্ঠিত পিপিপি-এর উন্নয়ন কর্মকাণ্ডে প্রত্যক্ষ ও পরোক্ষভাবে বিপুল কর্মসংস্থানের সুযোগ সৃষ্টি হয়। ফলে দেশে বেকারত্বের হার হ্রাস এবং জীবনযাত্রার মান ও মাথাপিছু আয় বৃদ্ধি পায়। সর্বোপরি এর মাধ্যমে শক্তিশালী বেসরকারি খাতের সৃষ্টি হয়। কাজেই বলা যায়, উদ্দীপকে উল্লিখিত সমস্যাগুলোর সমাধানে সরকারি- বেসরকারি অংশীদারিত্ব যথেষ্ট ভূমিকা পালন করবে।"
        }
      ]
    },
    {
      "number": "4",
      "uddipok": "রউফ সাহেবের আশুলিয়ায় একটি হোসিয়ারি কারখানা আছে। তার কারখানায় ৫০০ জন শ্রমিক কাজ করে। তিনি তার দ্রব্য তৈরির কাজে বিদ্যুৎচালিত সেলাই মেশিন এবং কাটিং মেশিন ব্যবহার করেন। তার কারখানার স্থায়ী মূলধনের পরিমাণ প্রায় ৫৫ কোটি টাকা, প্রতি বছর তিনি তার ব্যবসায় থেকে ভালো মুনাফা লাভ করেন। রউফ সাহেবের মতো আরো অনেক উদ্যোক্তা এ ধরনের শিল্প স্থাপনে আগ্রহী হলে এ দেশের অর্থনৈতিক উন্নয়ন আরো ত্বরান্বিত হতে পারে।",
      "tag": "ACC 24",
      "sub_questions": [
        {
          "label": "ক",
          "question": "শিল্প কী?",
          "explanation": "একই ধরনের বা সমজাতীয় পণ্য উৎপাদনকারী সকল ফার্মের সমন্বিতরূপকে শিল্প বলা হয়।"
        },
        {
          "label": "খ",
          "question": "আমদানি বিকল্প শিল্পায়ন কৌশল কীভাবে স্বনির্ভর হতে সাহায্য করে?",
          "explanation": "আমদানি বিকল্প শিল্পায়ন কৌশল বৈদেশিক নির্ভরশীলতা হ্রাস করে স্বনির্ভর হতে সাহায্য করে। আমদানি বিকল্প শিল্প স্থাপনের জন্য অবলম্বন করা নীতিই হলো আমদানি বিকল্প শিল্পনীতি। কোনো দ্রব্য আমদানির পরিবর্তে দেশের অভ্যন্তরে সরকারি সহায়তায় স্থাপিত শিল্পই আমদানি বিকল্প শিল্প। আমদানি বিকল্প শিল্পের ফলে মূলধনী দ্রব্য উৎপাদিত হয়। ফলে অভ্যন্তরীণ চাহিদা পূরণ হয়।"
        },
        {
          "label": "গ",
          "question": "উদ্দীপকের আলোকে রউফ সাহেবের কারখানাটি কোন ধরনের শিল্পের আওতাধীন? উল্লিখিত শিল্পের বৈশিষ্ট্য লেখো।",
          "explanation": "রউফ সাহেবের কারখানাটি বৃহৎ শিল্পের অন্তর্গত। বৃহৎ শিল্পে ভূমি ও কারখানা ভবন ব্যতীত স্থায়ী সম্পদের মূল্য প্রতিস্থাপন ব্যয় ৫০ কোটি টাকার ওপরে হয়। এ ধরনের কারখানায় সাধারণত ৩০০ জনের অধিক শ্রমিক নিয়োজিত থাকে। এ শিল্পগুলো দেশীয় চাহিদা মিটিয়ে উদ্বৃত্ত পণ্য বিদেশে রপ্তানি করে। উদ্দীপকের রউফ সাহেবের আশুলিয়ায় একটি হোসিয়ারি কারখানা আছে। তার কারখানায় ৫০০ জন শ্রমিক কাজ করে। এছাড়া কারখানায় স্থায়ী মূলধনের পরিমাণ ৫৫ কোটি টাকা। তিনি প্রতি বছর তার ব্যবসা থেকে ভালো মুনাফা লাভ করেন। অর্থাৎ এ শিল্পটি বৃহৎ শিল্পের অন্তর্ভুক্ত। এ ধরনের কারখানায় উন্নত মূলধনী দ্রব্য ও উৎপাদন কৌশল ব্যবহার করা হয়। এ শিল্পে শ্রমবিভাগের সুবিধা, ব্যবস্থাপনা ও গবেষণা প্রভৃতি সুবিধা লাভ করা যায়।"
        },
        {
          "label": "ঘ",
          "question": "উদ্দীপকে উল্লিখিত শিল্প বিকশিত হলে এ দেশের অর্থনৈতিক উন্নয়ন কীভাবে ত্বরান্বিত হতে পারে বলে তুমি মনে করো।",
          "explanation": "উদ্দীপকের উল্লিখিত শিল্পটি বৃহৎ শিল্পের অন্তর্গত পোশাক শিল্পকে নির্দেশ করে। দেশের অভ্যন্তরে কোনো শিল্পের উপকরণ সহজলভ্য হলে ঐ শিল্প সহজেই বিকশিত হতে পারে। এ উপকরণগুলোর মধ্যে শিল্পের কাঁচামাল, শ্রম উপকরণ, মূলধন ইত্যাদি বেশি গুরুত্বপূর্ণ। এ উপকরণগুলো সহজলভ্য হলে শিল্পের উৎপাদন খরচ হ্রাস' পায়। ফলে সহজেই তা বিকশিত হতে পারে। এতে শিল্পের ভবিষ্যৎ সম্ভাবনাকে উজ্জ্বল করে। উদ্দীপকের রউফ সাহেবের হোসিয়ারি কারখানাটিতে দ্রব্য তৈরিতে সেলাই ও কাটিং মেশিন ব্যবহার হয়। এটি তৈরি পোশাক শিল্পে খুবই গুরুত্বপূর্ণ। এতে ভালো মুনাফা অর্জন হয় করা যায়। তৈরি পোশাক শিল্পে অনেক উদ্যোক্তা আগ্রহী হয়। ফলে দেশের অর্থনৈতিক উন্নয়ন আরো ত্বরান্বিত হতে পারে। কারণ শিল্পেটিতে উৎপন্ন দ্রবসামগ্রীর বৈশ্বিক চাহিদা রয়েছে, যা শিল্পটিকে বিকশিত করছে। বাংলাদেশ জনবহুল দেশ হওয়ায় সস্তায় প্রচুর শ্রমিক পাওয়া সম্ভব। আবার এদেশে বিপুল বেকার নারী শ্রমিক সহজেই তৈরি পোশাক শিল্পে নিয়োজিত হয়। এর মাধ্যমে পোশাক শিল্পের উৎপাদন খরচ কমবে এবং উৎপাদন বাড়বে। ফলে অধিক পরিমাণ তৈরি পোশাক বিদেশে রপ্তানি করা সম্ভব হবে। এছাড়া সরকার পোশাক শিল্পের উন্নয়ন সহায়ক নীতি এবং পরারাষ্ট্র নীতি গ্রহণ করছে। ফলে ভবিষ্যতে এ শিল্পের উৎপাদন ও রপ্তানির পরিমাণ বহুগুণে বাড়বে। আবার বর্তমানে এ শিল্পের ব্যাকওয়ার্ড লিংকের ইন্ডাস্ট্রি গড়ে উঠছে। যা এ শিল্পের বিকাশকে ত্বরান্বিত করবে। সুতরাং বলা যায়, বাংলাদেশে তৈরি পোশাক একটি উজ্জ্বল সম্ভাবনাময় শিল্প। আর এ শিল্প বিকশিত হলে এদেশের উন্নয়ন ত্বরান্বিত হবে।"
        }
      ]
    },
    {
      "number": "5",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "জনসংখ্যার ঘনত্ব কী?",
          "explanation": "কোনো দেশে একটি নির্দিষ্ট সময়ে প্রতি বর্গকিলোমিটারে গড়ে যতজন লোক স্থায়ীভাবে বাস করে তাকে জনসংখ্যার ঘনত্ব বলে।"
        },
        {
          "label": "খ",
          "question": "M = A − O O \\frac{M=A-O}{O} O M = A − O ​ এই সূত্রে A > O A>O A > O হলে M M M কি হবে?",
          "explanation": "অধ্যাপক ড. ডাল্টন কাম্য জনসংখ্যা পরিমাপের M = A − O O \\frac{M=A-O}{O} O M = A − O ​ সূত্রটি প্রদান করেন। এই সূত্রে A > O হলে M ঋণাত্মক হবে। M ঋণাত্মক হলে নিম্ন জনসংখ্যা স্তর নির্দেশ করে। এ অবস্থায় কাম্য জনসংখ্যার চেয়ে মোট জনসংখ্যার পরিমাণ কম নির্দেশিত হয়।'"
        },
        {
          "label": "গ",
          "question": "A বিন্দুতে অসামঞ্জস্যতার পরিমাণ নির্ণয় করো।",
          "explanation": "নিম্নের অনুরূপ: প্রদত্ত চিত্রে P বিন্দুতে নিম্ন জনসংখ্যা স্তর নির্দেশ করেছে। কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন, আয় ও মাথাপিছু আয় সর্বোচ্চ হয়। তবে কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তাকে নিম্ন জনসংখ্যার দেশ বলে। আর, কোনো দেশের প্রকৃত জনসংখ্যা কাম্য জনসংখ্যার চেয়ে বেশি হলে তাকে অধিক জনসংখ্যার দেশ বলে। উদ্দীপকের তথ্যানুযায়ী, কাম্য জনসংখ্যা, Q =৮ P বিন্দুতে প্রকৃত জনসংখ্যা, A = ৬ সুতরাং, P বিন্দুতে অসামঞ্জস্যের পরিমাণ, M = A − 0 0 = ৬ − ৮ ৮ = − 0.2 ৫ M=\\frac{A-0}{0}=\\frac{৬-৮}{৮}=-0.2 ৫ M = 0 A − 0 ​ = ৮ ৬ − ৮ ​ = − 0.2 ৫ সুতরাং, 'P' বিন্দুতে অসামঞ্জস্যের পরিমাণ -০.২৫। P বিন্দুতে জনসংখ্যা ৬ এবং মাথাপিছু আয় ৪০০, যা সর্বোচ্চ মাথাপিছু আয় ৮০০ এর চেয়ে কম। অর্থাৎ প্রদত্ত চিত্রে 'P' বিন্দুতে নিম্ন জনসংখ্যা নির্দেশ করে।"
        },
        {
          "label": "ঘ",
          "question": "B ও C বিন্দুর অসামঞ্জস্যতার পরিমাণ তুলনা করো এবং বাংলাদেশের জনসংখ্যা পরিস্থিতি কোন বিন্দুর সাথে সামঞ্জস্যপূর্ণ? বিশ্লেষণ করো।",
          "explanation": "উদ্দীপকের C বিন্দুর সাথে বাংলাদেশের জনসংখ্যা পরিস্থিতি সামঞ্জস্যপূর্ণ। যে জনসংখ্যায় সর্বোচ্চ মাথাপিছু আয় ও উৎপাদন নিশ্চিত হয়, তাকে কাম্য জনসংখ্যা বলে। কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তা নিম্ন জনসংখ্যার দেশ। আবার, প্রকৃত জনসংখ্যা কাম্য জনসংখ্যার চেয়ে বেশি হলে তা অধিক জনসংখ্যার দেশ। উদ্দীপকে B বিন্দুতে কাম্য জনসংখ্যা হলো ১০ কোটি A বিন্দুতে প্রকৃত জনসংখ্যা A= ৮ কোটি C বিন্দুতে প্রকৃত জনসংখ্যা A= ১২ কোটি সুতরাং B বিন্দুতে অসামঞ্জস্যের পরিমাণ = M = ১০ − ১০  ১O  =\\mathrm{M}=\\frac{\\mathrm{১০}-\\mathrm{১০}}{\\text { ১O }}\\mathrm{} = M =   ১ O  ১০ − ১০ ​ =০ আবার C বিন্দুতে অসামঞ্জস্যের পরিমাণ M = ১২ − ১ 0 ১ 0 = 0.2 M=\\frac{১২-১ 0}{১ 0}=0.2 M = ১ 0 ১২ − ১ 0 ​ = 0.2 অর্থাৎ B ও C বিন্দুতে ০ ও ০.২। B বিন্দুতে মাথাপিছু আয় সর্বাধিক এবং এটি কাম্য জনসংখ্যার দেশকে নির্দেশ করে। C বিন্দুতে বেশি জনসংখ্যা ও বেকারত্বের পরিমাণকে নির্দেশ করে।বাংলাদেশের জনসংখ্যার পরিমাণ দেশে, বিদ্যমান প্রাকৃতিক সম্পদের তুলনায় অধিক। এদেশের জনসংখ্যা প্রায় ১৬.৯৮ কোটি যার তুলনায় সম্পদের পরিমাণ কম। যদিও বাংলাদেশে মাথাপিছু আয় দিন দিন বৃদ্ধি পাচ্ছে। তবুও দারিদ্র্য, বেকারত্ব, পুষ্টিহীনতা, জীবনযাত্রার নিম্নমান বিরাজ করছে। এসব বিবেচনায় বাংলাদেশকে অধিক জনসংখ্যার দেশ হিসেবে গণ্য করা যুক্তিযুক্ত ও বাস্তবসম্মত। অর্থাৎ বাংলাদেশের পরিস্থিতি C বিন্দুর সাথে সংগতিপূর্ণ বলা যায়।"
        }
      ]
    },
    {
      "number": "6",
      "uddipok": "",
      "tag": "ACC 24,DIN.B 23,CTG.B 21",
      "sub_questions": [
        {
          "label": "ক",
          "question": "",
          "explanation": "স্থায়িভাবে বসবাসের লক্ষ্যে পূর্বের বসতি এবং স্থান পরিত্যাগ করে নতুন বসতি স্থাপনের জন্য অন্য কোনো স্থানে মানুষের আগমনকে অভিবাসন বলে।"
        },
        {
          "label": "খ",
          "question": "",
          "explanation": "অধিক জনসংখ্যা খাদ্য সমস্যা সৃষ্টি করে। ম্যালথ্যাসের তত্ত্বানুযায়ী জনসংখ্যা বাড়ে জ্যামিতিক হারে ও খাদ্য উৎপাদন বাড়ে গাণিতিক হারে। অর্থাৎ খাদ্য উৎপাদনের চেয়ে জনসংখ্যার বৃদ্ধির হার বেশি। একারণে একটি নির্দিষ্ট সময় পর জনসংখ্যার পরিমাণ খাদ্য উৎপাদনের চেয়ে বেশি হয়। এই অতিরিক্ত জনসংখ্যার খাদ্যের চাহিদা পূরণ সম্ভব হয় না। ফলে খাদ্য সংকট তৈরি হয়। আর, এভাবে অতিরিক্ত জনসংখ্যা খাদ্য সমস্যা সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকের সাথে সংগতিপূর্ণ তত্ত্বটি হলো থমাস রবার্ট ম্যালথাসের জনসংখ্যা তত্ত্ব। থমাস রবার্ট ম্যালথ্যাস ১৭৯৮ সালে 'An Essay on The Principle of Population' গ্রন্থে এই জনসংখ্যা তত্ত্বটি প্রকাশ করেন। এ তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং জীবনধারণের উপকরণ খাদ্য বৃদ্ধি পায় গাণিতিক হারে। এক্ষেত্রে জ্যামিতিক ও গাণিতিক হারে বৃদ্ধি পাওয়ার অর্থ হলো জনসংখ্যা বাড়ে ১, ২, ৪, ৮, ১৬, ৩২, ৬৪... ইত্যাদি হারে এবং খাদ্য বাড়ে ১, ২,৩, ৪, ৫,... ইত্যাদি হারে। তিনি মনে করেন, আর্থিক সামর্থ্যের চেয়ে জনসংখ্যা বেশি হলে মানুষের উন্নতি ও সুখ হবে না। উদ্দীপকে প্রদত্ত তালিকা হতে আমরা যে তথ্য দেখতে পাই, তা জনসংখ্যার জ্যামিতিক হার ও খাদ্য উৎপাদনের গাণিতিক হারকে নির্দেশ করে। ভূমির যোগান সীমাবদ্ধ হওয়ায় খাদ্য উৎপাদন জ্যামিতিক হারে বাড়ানো সম্ভব হয় না। ফলে জনসংখ্যা যে হারে বাড়ে খাদ্য উৎপাদন সে হারে বাড়ে না। জনসংখ্যা দ্রুত বৃদ্ধি পাওয়ার ফলে প্রত্যেক দেশেই প্রতি ২৫ বছরে জনসংখ্যা দ্বিগুণ হয়। এর ফলে এক সময় আসে যখন জনসংখ্যার পরিমাণ খাদ্য উৎপাদনের পরিমাণকে ছাড়িয়ে যায় ও জনাধিক্য দেখা দেয়। এ অবস্থায় প্রতিরোধমূলক ব্যবস্থা না নিলে প্রাকৃতিক নিরোধ কার্যকরী হয়। সুতরাং বলা যায়, উদ্দীপকের সাথে জনসংখ্যা তত্ত্ব সংগতিপূর্ণ।"
        },
        {
          "label": "ঘ",
          "question": "",
          "explanation": "বাংলাদেশের আর্থ-সামাজিক প্রেক্ষাপটে ম্যালথাসের জনসংখ্যা তত্ত্বটি অনেকাংশে কার্যকর। ম্যালথাসের জনসংখ্যা তত্ত্বে বলা হয়, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন অতি দ্রুত বাড়ানো সম্ভব হয় না। তাই খাদ্য উৎপাদন অপেক্ষা জনসংখ্যা বৃদ্ধির হার বেশি হয়। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করলে দেখা যায়, কিছু অনুমিতির শর্তে খাদ্য উৎপাদন বাড়ে গাণিতিকহারে। বিপরীতে জনসংখ্যা বৃদ্ধি পায় জ্যামিতিক হারে। এভাবে চলতে থাকলে এক সময় জনাধিক্য দেখা দেয়। তখন প্রাকৃতিক নিরোধ তথা কঠোর শ্রম, চরম দরিদ্রতা, মহামারি, যুদ্ধবিগ্রহ, জটিল রোগ, খাদ্য সংকট ইত্যাদি কার্যকরী হয়। বাংলাদেশের কৃষি জমির পরিমাণ সীমাবদ্ধ, কৃষিক্ষেত্রে ক্রমহাসমান উৎপাদন বিধি কার্যকর এবং উৎপাদিত খাদ্য জনসংখ্যার তুলনায় অপর্যাপ্ত। অর্থাৎ জনসংখ্যা বাড়ছে জ্যামিতিক হারে ও খাদ্য উৎপাদনের হার গাণিতিকভাবে বৃদ্ধি পাচ্ছে। বাংলাদেশের জনসংখ্যা দ্রুত বৃদ্ধির কারণে দুর্ভিক্ষ, মহামারি, প্রাকৃতিক দুর্যোগ প্রভৃতি লক্ষ করা যায়। সুতরাং বলা যায়, বাংলাদেশের প্রেক্ষাপটে ম্যালথাসের জনসংখ্যা তত্ত্বটি যথেষ্ট কার্যকর। এই তত্ত্বে জনসংখ্যা সমস্যার সব লক্ষণই বাংলাদেশের অর্থনীতিতে বিদ্যমান।"
        }
      ]
    },
    {
      "number": "7",
      "uddipok": "",
      "tag": "ACC 24,DIN.B 17",
      "sub_questions": [
        {
          "label": "ক",
          "question": "",
          "explanation": "মুদ্রাস্ফীতি বলতে এমন এক অবস্থাকে বোঝায়, যখন স্বল্পকাল ব্যবধানে উৎপাদন স্থির থেকে দ্রব্যমূল্য ক্রমাগত বাড়তে থাকে এবং- এর ফলে অর্থের ক্রয়ক্ষমতা হ্রাস পায়। অতিরিক্ত সরকারি ব্যয় মুদ্রাস্ফীতির অন্যতম প্রধান কারণ বলে বিবেচিত হয়ে থাকে।"
        },
        {
          "label": "খ",
          "question": "",
          "explanation": "দেশে বিভিন্ন অনুন্নয়ন ও উন্নয়নমূলক কাজের জন্য সরকার প্রায়ই তার আয়ের তুলনায় অনেক বেশি ব্যয় করে ফেলে। এ অত্যধিক ব্যয় মেটাতে গিয়ে স্বল্প সময়েই সরকারকে অতিরিক্ত নোট ছাপাতে হয় কিংবা বিদেশ থেকে ঋণ গ্রহণ করতে হয়। কিন্তু স্বল্পকালে উৎপাদন বাড়ানো সম্ভব হয় না বলে দামস্তর বাড়ে ও মুদ্রাস্ফীতি দেখা দেয়।"
        },
        {
          "label": "গ",
          "question": "",
          "explanation": "চিত্রে ব্যয় বৃদ্ধিজনিত মুদ্রাস্ফীতি প্রকাশ পেয়েছে। উৎপাদন খরচ বৃদ্ধির কারণে সামগ্রিক যোগান হ্রাসের মাধ্যমে যে মুদ্রাস্ফীতি ঘটে, তাকে ব্যয় বৃদ্ধিজনিত মুদ্রাস্ফীতি বলে। চিত্রে, ভূমি (OY) অক্ষে জাতীয় আয় ও লম্ব (OP) অক্ষে দামস্তর নির্দেশ করা হয়েছে। উপকরণের দামবৃদ্ধি, উৎপাদন হ্রাস ইত্যাদির কারণে সামগ্রিক যোগান রেখা বামে স্থানান্তরের মাধ্যমে দামস্তর বৃদ্ধি পায়। চিত্রে প্রাথমিক অবস্থায় তথা E₁, বিন্দুতে AD = AS₁, হওয়ায় Y₁ আয়স্তরে P₁, দাম নির্ধারিত হয়। সামগ্রিক যোগান হ্রাসের ফলে সামগ্রিক যোগান রেখা AS₁ থেকে AS₂ হওয়ায় E₁E₂ পরিমাণ অতিরিক্ত যোগান হ্রাস পায়। ফলে P₁ থেকে P₂-তে দাম বৃদ্ধি পায়। সামগ্রিক যোগান হ্রাসের কারণে এ মুদ্রাস্ফীতি ঘটে বলে একে ব্যয় বৃদ্ধিজনিত মুদ্রাস্ফীতি বা যোগান মুদ্রাস্ফীতি বলে।"
        },
        {
          "label": "ঘ",
          "question": "",
          "explanation": "সামগ্রিক চাহিদা বৃদ্ধি পেলে প্রদত্ত চিত্রে AD রেখা উপরে ডানদিকে স্থানান্তরিত হবে। অর্থনীতিতে সামগ্রিক চাহিদা (AD) বৃদ্ধির কারণে চাহিদা বৃদ্ধিজনিত মুদ্রাস্ফীতি ঘটে। সাধারণত ভোগ বৃদ্ধি, বিনিয়োগ বৃদ্ধি, সরকারি ব্যয় বৃদ্ধি, রপ্তানি বৃদ্ধি, মুদ্রার পরিমাণ বৃদ্ধি ও সুদের হার হ্রাস-বৃদ্ধির কারণে চাহিদা বৃদ্ধিজনিত মুদ্রাস্ফীতির উদ্ভব হয়। চিত্রে, ভূমি (OY) অক্ষে জাতীয় আয় ও লম্ব (OP) অক্ষে দামস্তর নির্দেশ করা হয়েছে। E₁ বিন্দুতে AD₁ = AS এর মাধ্যমে প্রাথমিক ভারসাম্য অর্জিত হয়। ফলে P₁ দামস্তরে Y₁ জাতীয় আয় নির্ধারিত হয়। সামগ্রিক চাহিদা বৃদ্ধির কারণে চাহিদা রেখা AD₁ থেকে AD₂ হওয়াতে E₁E₂ পরিমাণ অতিরিক্ত চাহিদা সৃষ্টি হয়েছে। এখানে, AD₂ = AS হওয়ায় E₂ বিন্দুতে ভারসাম্য অর্জিত হয়েছে। সামগ্রিক চাহিদা বৃদ্ধির জন্য ব্যক্তির আয় Y₁ থেকে Y₂ হয় এবং দামস্তর P₁ থেকে P₂ বৃদ্ধি পায়। এভাবে চাহিদা বৃদ্ধির ফলে মুদ্রাস্ফীতি ঘটে।"
        }
      ]
    },
    {
      "number": "8",
      "uddipok": "Question",
      "tag": "ACC 24",
      "sub_questions": [
        {
          "label": "ক",
          "question": "মুদ্রাস্ফীতি হারের সূত্র লেখো।",
          "explanation": "মুদ্রাস্ফীতির হার = P 1 − P 0 P 0 × 100 =\\frac{P_{1}-P_{0}}{P_{0}} \\times 100 = P 0 ​ P 1 ​ − P 0 ​ ​ × 100 এখানে P 1 = বর্তমান দামস্তর, P 0 = P_{0}= P 0 ​ = পূর্বের দামস্তর।"
        },
        {
          "label": "খ",
          "question": "মুদ্রাসংকোচন ও মুদ্রাস্ফীতির মধ্যে কীরূপ অমিল আছে?",
          "explanation": "মুদ্রাস্ফীতি হলে দামস্তর বাড়ে এবং মুদ্রাসংকোচন ঘটলে দামস্তর কমে। মুদ্রাস্ফীতিতে অর্থের মূল্য হ্রাস পায় এবং মুদ্রাসংকোচনের ফলে অর্থের মূল্য বৃদ্ধি পায়। মুদ্রাস্ফীতির ফলে বিনিয়োগ বাড়ে। মুদ্রাসংকোচনের ফলে বিনিয়োগ কমে। তাছাড়া সামগ্রিক চাহিদা মুদ্রাস্ফীতির কারণে বাড়ে কিন্তু মুদ্রাসংকোচনের কারণে কমে। সুতরাং বলা যায়, মুদ্রাসংকোচন মুদ্রাস্ফীতির বিপরীত ধারণা।"
        },
        {
          "label": "গ",
          "question": "উদ্দীপকে কোন ধরনের মুদ্রাস্ফীতি প্রকাশ পেয়েছে?",
          "explanation": "নিম্নের অনুরূপ: উদ্দীপকে প্রদির্শত চিত্রে চাহিদা বৃদ্ধিজনিত মুদ্রাস্ফীতি দেখানো হয়েছেন। দ্রব্যের চাহিদা বৃদ্ধির কারণে দামস্তর বৃদ্ধি পেলে চাহিদা বৃদ্ধিজনিত মুদ্রাস্ফীতি সৃষ্টি হয়। আর দ্রব্যের চাহিদা বৃদ্ধির কারণ হলো অর্থের যোগান বৃদ্ধি। পূর্ণ নিয়োগ স্তরে প্রযুক্তি ও দক্ষতার পরিপ্রেক্ষিতে সামগ্রিক যোগান স্থির থেকে সামগ্রিক চাহিদা বৃদ্ধি পেলে মুদ্রাস্ফীতি সৃষ্টি হয়। উদ্দীপকের চিত্রে লক্ষ করা যায়, প্রাথমিক অবস্থায় সামগ্রিক চাহিদা ও যোগান ।e₁ বিন্দুতে পরস্পর সমান হওয়ায় ভারসাম্য দাম OP₁। এখন সামগ্রিক যোগান AS স্থির থেকে সামগ্রিক চাহিদা AD₁ থেকে বৃদ্ধি পেয়ে AD₂ হলে দামস্তর OP₁, থেকে বেড়ে OP₂ হয়। এক্ষেত্রে দামস্তর P₁P₂ বৃদ্ধি পায়। যা চাহিদা বৃদ্ধিজনিত মুদ্রাস্ফীতি। ভোগ, বিনিয়োগ, সরকারি ব্যয় ও রপ্তানি বৃদ্ধির কারণে চাহিদা বৃদ্ধিজনিত মুদ্রাস্ফীতি ঘটে। এছাড়া অর্থের যোগান বৃদ্ধি, সরকারের বিভিন্ন খাতে ব্যয় বৃদ্ধি, উদার ঋণ নীতি ও জনসংখ্যা বৃদ্ধি। এর ফলে সামগ্রিক যোগান স্থির থেকে সামগ্রিক চাহিদা বাড়লে মুদ্রাস্ফীতি দেখা দেয়।"
        },
        {
          "label": "ঘ",
          "question": "এরূপ মুদ্রাস্ফীতি নিয়ন্ত্রণে সরকার কোন কোন নীতি গ্রহণ করতে পারে?",
          "explanation": "উদ্দীপকে সৃষ্ট মুদ্রাস্ফীতি নিয়ন্ত্রণে আর্থিক নীতি, রাজস্বনীতি ও প্রত্যক্ষ কার্যক্রম গ্রহণ করতে হবে। বিভিন্ন কারণে দ্রব্যের দামস্তর বৃদ্ধি পেতে পারে। কখনো চাহিদা বৃদ্ধিজনিত কারণে দামস্তর বৃদ্ধি পায়। আবার কখনো উৎপাদন হ্রাসজনিত কারণে কখনো মজুতদারি ও চোরাকারবারির কারণে দামস্তর বৃদ্ধি পায়। ফলে মুদ্রাস্ফীতি সৃষ্টি হয়। বিভিন্ন পদক্ষেপ গ্রহণের মাধ্যমে এ কারণগুলো দূর করলে মুদ্রাস্ফীতি হ্রাস পায়। উদ্দীপকের চিত্রে সামগ্রিক যোগান স্থির থেকে দ্রব্যের সামগ্রিক চাহিদা D₁ থেকে D₂ তে বৃদ্ধি পেয়েছে। ফলে দাম P₁ থেকে বৃদ্ধি পেয়ে P₂ হয়েছে। এটি চাহিদা বৃদ্ধিজনিত মুদ্রাস্ফীতি। এ ধরনের মুদ্রাস্ফীতি নিয়ন্ত্রণে আর্থিক নীতি গুরুত্বপূর্ণ ভূমিকা পালন করে। অর্থের যোগান বৃদ্ধির ফলে চাহিদা বৃদ্ধিজনিত মুদ্রাস্ফীতি সৃষ্টি হয়। তাই চাহিদা বৃদ্ধিজনিত মুদ্রাস্ফীতি নিয়ন্ত্রণের জন্য কেন্দ্রীয় ব্যাংক আর্থিক নীতি গ্রহণ করতে পারে। এক্ষেত্রে ব্যাংক হার ও রিজার্ভ অনুপাত বৃদ্ধি এবং ঋণপত্র বিক্রয়ের মাধ্যমে অর্থের যোগান হ্রাস করা যায়। এছাড়া সরকার রাজস্বনীতির আওতায় সরকারি ব্যয় হ্রাস, কর বৃদ্ধি, সরকারি ঋণের মাধ্যমে মুদ্রাস্ফীতি নিয়ন্ত্রণ করতে পারে। তাছাড়া উৎপাদন বৃদ্ধি, দাম ও মজুতদারি ইত্যাদি নিয়ন্ত্রণের মাধ্যমে মুদ্রাস্ফীতি নিয়ন্ত্রণ করতে পারে। সুতরাং বলা যায়, উদ্দীপকের মুদ্রাস্ফীতি নিয়ন্ত্রণে সরকার আর্থিক নীতি, রাজস্বনীতিসহ কিছু প্রত্যক্ষ পদক্ষেপ গ্রহণ করবে।"
        }
      ]
    },
    {
      "number": "9",
      "uddipok": "জনাব 'X' আহমেদ বাংলাদেশের এক প্রসিদ্ধ ব্যবসায়ী। আমেরিকার অর্থনীতি বিষয়ক পত্রিকা তার এক সাক্ষাৎকারে দেশের রপ্তানিকৃত দ্রব্য সম্পর্কে জানতে চায়। তিনি বলেন, বাংলাদেশ কাঁচা পাট, চামড়া, পোশাক, হিমায়িত দ্রব্য, ফলমূল ইত্যাদিসহ নানা দ্রব্য ইউরোপ ও আমরিকায় রপ্তানি করছে। সরকারের আরেকটু প্রচেষ্টায় বৈদেশিক মুদ্রা আরও অর্জিত হতে পারে বলে তিনি মন্তব্য করেন।'",
      "tag": "ACC 24",
      "sub_questions": [
        {
          "label": "ক",
          "question": "বৈদেশিক বাণিজ্য কী?",
          "explanation": "দুটি স্বাধীন ও সার্বভৌম দেশের মধ্যে যে বাণিজ্য সংঘটিত হয় তাই বৈদেশিক বাণিজ্য।"
        },
        {
          "label": "খ",
          "question": "বাণিজ্যিক ভারসাম্য ও লেনদেন ভারসাম্যের মধ্যে কি কোন অমিল রয়েছে?",
          "explanation": "বাণিজ্যের ভারসাম্য একটি দেশের আন্তর্জাতিক লেনদেনের আংশিক চিত্র এবং লেনদেনের ভারসাম্য পূর্ণাঙ্গ চিত্র প্রদান করে। দৃশ্যমান আমদানির মোট মূল্য ও দৃশ্যমান রপ্তানির মোট মূল্যের পার্থক্যের বিবরণকে বাণিজ্যের ভারসাম্য বলে। বাণিজ্যের ভারসাম্য একটি দেশের আন্তর্জাতিক লেনদেনের একটি অংশমাত্র। পক্ষান্তরে, একটি দেশের দৃশ্যমান ও অদৃশ্যমান উভয় প্রকার আমদানি ও রপ্তানির মোট মূল্যের বিবরণকে লেনদেন ভারসাম্য বলে। এটি একটি দেশের আন্তর্জাতিক লেনদেনের সামগ্রিক চিত্র প্রদান করে। তাই লেনদেন ভারসাম্য বাণিজ্য ভারসাম্য থেকে বৃহৎ ধারণা। সুতরাং, বাণিজ্য ভারসাম্য ও লেনদেন ভারসাম্য এক নয়।"
        },
        {
          "label": "গ",
          "question": "উদ্দীপকের আলোকে বাংলাদেশের প্রধান প্রধান রপ্তানি দ্রব্যগুলোর তালিকা তৈরি করে ব্যাখ্যা করো।",
          "explanation": "রপ্তানি বাণিজ্য হচ্ছে একটি প্রক্রিয়া যার মাধ্যমে একটি দেশ অন্য দেশে পণ্য ও সেবা বিক্রি করে। বাংলাদেশের রপ্তানি পণ্যকে দুভাগে ভাগ করা যায়। যথা- প্রচলিত ও অপ্রচলিত রপ্তানি পণ্য। বাংলাদেশ যেসব পণ্যসামগ্রী দীর্ঘকাল ধরে বিশ্ব বাজারে, রপ্তানি করে আসছে, সেগুলোকে প্রচলিত রপ্তানি দ্রব্য বলে। অন্যদিকে, কিছুদিন পূর্বেও অনেক দ্রব্য বিদেশে রপ্তানি করা হতো না, কিন্তু সাম্প্রতিককালে রপ্তানি করা হয়। সেগুলো অপ্রচলিত রপ্তানি পণ্য। উদ্দীপকের আলোকে প্রধান প্রধান রপ্তানি দ্রব্যগুলোর তালিকা তৈরি- প্রচলিত রপ্তানি দ্রব্যগুলো অপ্রচলিত রপ্তানি দ্রব্যগুলো ১. কাঁচা পাট ২. চামড়া ১. পোশাক ২. হিমায়িত খাদ্য ৩. ফলমূল"
        },
        {
          "label": "ঘ",
          "question": "উদ্দীপকের আলোকে দেখাও যে, দেশের রপ্তানি উন্নয়নে ও সম্প্রসারণে সরকারের কি কি করণীয়?",
          "explanation": "বাংলাদেশের রপ্তানি বাণিজ্য সম্প্রসারণের জন্য সরকারের গৃহীত পদক্ষেপগুলো পর্যাপ্ত নয় বলে আমি মনে করি। একটি দেশের অর্থনৈতিক উন্নয়নের জন্য প্রচুর পরিমাণে বৈদেশিক মুদ্রার প্রয়োজন। রপ্তানির পরিমাণ বৃদ্ধি করে বৈদেশিক মুদ্রা অর্জন করা যায়। তাই সরকারকে রপ্তানি বাণিজ্য সম্প্রসারণের লক্ষ্যে কার্যকর পদক্ষেপ গ্রহণ করতে হবে। যেমন: রপ্তানি ঋণ প্রদান, বাণিজ্য মেলা আয়োজন, কর অবকাশ, ইপিজেড স্থাপন ইত্যাদি পদক্ষেপ গ্রহণ করতে হবে। উদ্দীপকে জনাব 'X' আহমদে বাংলাদেশের এক প্রসিদ্ধ ব্যবসায়ী। পত্রিকার এক সাক্ষাৎকারে তিনি বলেন, বিভিন্ন পণ্যদ্রব্য ইউরোপ ও আমেরিকায় রপ্তানি করা হচ্ছে। সরকারের আরেকটু প্রচেষ্টায় বৈদেশিক মুদ্রা আরও অর্জিত হতে পারে। প্রচেষ্টাগুলো হতে পারে বিদেশে বাণিজ্য অফিস খোলা ও রপ্তানি শুল্ক হ্রাসকরণসহ বিভিন্ন পদক্ষেপ। তবে রপ্তানি বাণিজ্য সম্প্রসারণ করতে আরো বেশ কিছু গুরুত্বপূর্ণ পদক্ষেপ গ্রহণ করতে হবে। যেমন: আমদানি নীতি উদারীকরণ, টাকার মূল্যমান যৌক্তিকীকরণ আয়কর রেয়াত ইত্যাদি পদক্ষেপ গ্রহণ করা যেতে পারে। সরকার কর্তৃক রপ্তানি ঋণ প্রদানের ব্যবস্থা করলে মূলধনের যোগান বৃদ্ধি পেয়ে উৎপাদন বৃদ্ধি পাবে। তাছাড়া দেশে বাণিজ্য মেলার আয়োজন ও বিদেশের মেলায় অংশগ্রহণের মাধ্যমে দেশীয় পণ্যের পরিচিত বাড়বে। আবার, কর অবকাশের ফলে রপ্তানি খরচ কমবে। এতে রপ্তানি লাভজনক হবে। এছাড়া রপ্তানি ঋণ ও ইপিজেড স্থাপনের ফলে রপ্তানিজাত দ্রব্যের উৎপাদন বাড়বে। দ্রব্যের গুণগতমানও উন্নত হবে। এতে রপ্তানির পরিমাণ বৃদ্ধি পাবে। তাই বলা যায়, উল্লিখিত পদক্ষেপগুলো রপ্তানি বাণিজ্য সম্প্রসারণে অনেকাংশে সহায়ক হবে।"
        }
      ]
    },
    {
      "number": "10",
      "uddipok": "সালেহার দেশে সরকার কোন এক অর্থবছরে বাজেটের সম্ভাব্য আয় নির্ধারণ করে ২০০ কোটি টাকা। এই সম্ভাব্য আয় থেকে সরকারি কর্মকর্তা কর্মচারীদের বেতন ভাতা বাবদ ৫০ কোটি টাকা, পুলিশ- সেনাবাহিনী ব্যয় বাবদ ৫০ কোটি টাকা, কৃষি খাতে ভর্তুকির জন্য ৩০ কোটি টাকা এবং বয়স্ক ভাতা ও মুক্তিযোদ্ধা ভাতা বাবদ ৫০ কোটি টাকা ও শেয়ার বাজারের মনিটারিং বাবদ ২০ কোটি টাকা ব্যয় করা হবে বলে প্রাক্কলন করা হয়। তবে সরকার আয় বাড়ানোর জন্য আগামী অর্থবছরে আয়কর বৃদ্ধি ও আমদানি শুল্ক বৃদ্ধিসহ আরও পদক্ষেপ নিতে যাচ্ছে।",
      "tag": "ACC 24",
      "sub_questions": [
        {
          "label": "ক",
          "question": "প্রত্যক্ষ কর কী?",
          "explanation": "যে করের করঘাত ও করপাত একই ব্যক্তির ওপর পড়ে তাই প্রত্যক্ষ কর।"
        },
        {
          "label": "খ",
          "question": "দেশের বাইরের উৎসের চেয়ে দেশীয় উৎস হতে কি ঋণ গ্রহণ করা উত্তম?",
          "explanation": "দেশের বাইরের উৎসের চেয়ে দেশীয় উৎস হতে ঋণগ্রহণ করা উত্তম। সরকার বিভিন্ন প্রতিষ্ঠানের মাধ্যমে ব্যক্তিবর্গের কাছ থেকে বিভিন্ন ঋণপত্র বিক্রয় করে ঋণ গ্রহণ করতে পারে। তাছাড়া সরকার বন্ড, সঞ্চয়পত্র, প্রতিরক্ষা সঞ্চয়পত্র ও সার্টিফিকেট বিক্রয় করে জনগণের কাছ থেকে ঋণ গ্রহণ করে থাকে। এক্ষেত্রের সহজেই দেশীয় উৎস থেকে ঋণগ্রহণ করা যায়। কিন্তু বাইরের উৎস থেকে ঋণ গ্রহণ করলে উচ্চ সুদ, কঠিন শর্ত ও দেশের সার্বভৌমত্বের জন্য হুমকি থাকে। তাই দেশীয় উৎস থেকে ঋণ গ্রহণ করা উত্তম।"
        },
        {
          "label": "গ",
          "question": "উদ্দীপক অনুযায়ী সরকারের উৎপাদনশীল ও অনুৎপাদনশীল ব্যয়ের শ্রেণিবিভাগ করো।",
          "explanation": "সরকারের যেসব ব্যয় ভবিষ্যতে আয় বৃদ্ধি করে তা উৎপাদনশীল ব্যয় এবং যে ব্যয় আয় বৃদ্ধি করে না তা অনুৎপাদশীল ব্যয়। সরকারি যেসব ব্যয়ের ফলে ভবিষ্যৎ আয় বৃদ্ধি করতে সক্ষম হয় তা উৎপাদনশীল ব্যয়। যেমন পারমাণবিক বিদ্যুৎকেন্দ্র নির্মাণ ব্যয়, নদীর তলদেশে টানেল নির্মাণ ব্যয়। যেসব ব্যয় ভবিষ্যতে সরকারের আয় বৃদ্ধিতে সক্ষম হয় না তা অনুৎপাদনশীর ব্যয়। যেমন জনপ্রশাসন খাতে ব্যয় এবং আইনশৃঙ্খলা খাতে ব্যয়। উদ্দীপকে সালেহার দেশে সরকার বাজেটে আয় ও ব্যয় নির্ধারণ করে। সরকার কিছু উৎপাদনশীল খাতে কিছু অনুৎপাদশীল খাতে ব্যয় করা হবে বলে প্রাক্কলন করে। উৎপাদনশীল ও অনুৎপাদনশীল ব্যয়ের শ্রেণিবিভাগ। অনুপাদনশীল খাতে ব্যয় উৎপাদনশীল খাতে ব্যয় ১. সরকারি কর্মকর্তা কর্মচারীদের বেতন ভাতা বাবদ ৫০ কোটি টাকা। ২. পুলিশ সেনাবাহিনী ব্যয় বাবদ ৫০ কোটি টাকা। ৩. বয়স্কভাতা ও মুক্তিযোদ্ধা ভাতা বাবদ ব্যয় ৫০ কোটি টাকা। ৪. শেয়ার বাজারে মনিটরিং বাবদ ২০ কোটি টাকা ব্যয়। ১. কৃষি খাতে ভর্তুকির জন্য ৩০ কোটি টাকা।"
        },
        {
          "label": "ঘ",
          "question": "উদ্দীপকে উল্লিখিত সরকারের অর্থসংস্থানের উৎস ছাড়া আর কী কী পদক্ষেপ নিলে সরকারের আয় বাড়বে বলে মনে করো।",
          "explanation": "উদ্দীপকে বর্ণিত সরকারি আয়ের খাতসমূহ কর রাজস্বের উৎস, যা যথেষ্ট নয়। প্রতিটি দেশের সরকারই কল্যাণকর রাষ্ট্র পরিচালনায় জনগণের কাছে প্রতিশ্রুতিবদ্ধ। এ লক্ষ্য অর্জন করতে প্রশাসনিক কার্যাবলি ও আর্থ- সামাজিক উন্নয়নের জন্য সরকারকে প্রচুর অর্থ ব্যয় করতে হয়। সরকার সাধারণত কর রাজস্ব, কর বহির্ভূত রাজস্ব, অভ্যন্তরীণ ও বৈদেশিক ঋণ, বৈদেশিক অনুদান ইত্যাদির মাধ্যমে আয় করে। উদ্দীপকে বর্তমান সরকার বিভিন্ন উন্নয়নমূলক কাজ পরিচালনার জন্য বিপুল পরিমাণ অর্থ ব্যয় করে। এই বিপুল পরিমাণ অর্থ মূল্য সংযোজন কর, আমদানি শুল্ক, রপ্তানি শুল্ক এবং আবগারি শুল্কের মাধ্যমে সরকার আয় করে। অর্থাৎ সরকার তার ব্যয় নির্বাহের জন্য শুধু কর রাজস্বের ওপর নির্ভরশীল। সরকার বিভিন্ন ধরনের কর আরোপের মাধ্যমে কর রাজস্ব সংগ্রহ করে। কর ছাড়া সরকার জনগণকে বিশেষ সেবা প্রদানের মাধ্যমে যে আয় করে তা কর বহির্ভূত রাজস্ব। সরকার কর ও কর বহির্ভূত রাজস্ব ছাড়া তার ব্যয় নির্বাহের জন্য দেশের ব্যাংকিং খাত থেকে ঋণের মাধ্যমে অর্থ সংগ্রহ করে। এছাড়া সরকারি ব্যয় নির্বাহের জন্য সরকার বিদেশি সরকার বা আর্থিক প্রতিষ্ঠান থেকেও ঋণ গ্রহণ করে। এসব উৎস থেকে -প্রাপ্ত আয়ে যদি সরকার তার সম্পূর্ণ ব্যয় নির্বাহ করতে না পারে তাহলে অতিরিক্ত মুদ্রা ছাপিয়ে অর্থসংস্থান করে। তাই বলা যায়, উদ্দীপকে বর্ণিত কর রাজস্বের খাতসমূহ সরকারি আয়ের জন্য যথেষ্ট নয়।"
        }
      ]
    },
    {
      "number": "11",
      "uddipok": "প্রফেসর সনৎ স্যার বাজেট বিষয়ক একটি সেমিনারে বক্তব্য রাখছিলেন, এমন সময় একজন শ্রোতা প্রশ্ন করলেন, স্যার, রাষ্ট্র পরিচালনার এত বিশাল পরিমাণ অর্থ সরকার কোথা থেকে পায়? জবাবের স্যার বললেন, সরকার জনগণকে নানারকম সেবা দিয়ে ফি গ্রহণ করে, জনগণের বাড়তি আয়ের উপর কর ধার্য করে, বিভিন্ন দ্রব্য ও সেবার উপর মূল্য সংযোজন কর (VAT) আরোপ করে। এছাড়াও বিভিন্ন বন্ধু প্রতীম রাষ্ট্র থেকে সাহায্য এবং দেশীয় ও আন্তর্জাতিক বিভিন্ন প্রতিষ্ঠান থেকে ঋণ গ্রহণ করে। এসব করার পরও অর্থের সংকুলান না হলে সরকার নতুন নোট প্রচলন করে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট সময়ে সাধারণত এক আর্থিক বছরের কোনো ব্যক্তি বা প্রতিষ্ঠানের অর্জিত আয়ের ওপর সরাসরি যে কর ধার্য করা হয় তাকে আয়কর বলে।"
        },
        {
          "label": "খ",
          "question": "",
          "explanation": "মূল্য সংযোজন কর (VAT) এর ক্ষেত্রে সরকার বিক্রেতার নিকট থেকে কর আদায় করলেও বিক্রেতা পরবর্তীতে উক্ত করের সমপরিমাণ অর্থ ক্রেতার কাছ থেকে আদায় করে নেয়। তাই এ করকে পরোক্ষ কর বলা হয়। পরোক্ষ কর বলতে ওই করকে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। অন্যকথায়, পরোক্ষ করের ক্ষেত্রে যার ওপর কর ধার্য করা হয় সে প্রাথমিকভাবে তা প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে নিতে পারে। মূল্য সংযোজন করের ক্ষেত্রে করদাতা তার ওপর আরোপিত কর প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে। এজন্য এ করকে পরোক্ষ কর বলা হয়।"
        },
        {
          "label": "গ",
          "question": "",
          "explanation": "প্রদত্ত উদ্দীপকে সরকারি আয়ের বিভিন্ন উৎস উল্লেখ করা হয়েছে। তার ভিত্তিতে নিচে সরকারি আয়ের একটি তালিকা তৈরি করা হলো- ১. ফি: সরকার কোনো ব্যক্তিকে বিশেষ সুবিধাদানের বদলে তার কাছ থেকে পূর্ব-নির্ধারিত হারে যে অর্থ আদায় করে তাকে ফি বলে। ২ . আয়কর: একটি নির্দিষ্ট সময়ে সাধারণত এক আর্থিক বছরে ব্যক্তি বা প্রতিষ্ঠানের অর্জিত আয়ের ওপর সরাসরি ধার্যকৃত করই হলো আয়কর। ৩ . মূল্য সংযোজন কর: কোনো উৎপাদনকারী প্রতিষ্ঠানের উৎপাদিত পণ্যের বাজার দাম এবং ওই পণ্য উৎপাদনে ব্যবহৃত উপকরণ ব্যয়ের পার্থক্যকে মূল্য সংযোজন বলে; এর ওপর যে হারে কর আদায় করা হয় তাই হলো মূল্য সংযোজন কর। ৪. বৈদেশিক সাহায্য: বিদেশি কোনো ব্যক্তি, এনজিও, আর্থিক প্রতিষ্ঠান বা সরকার কর্তৃক প্রদত্ত সাহায্য ও অনুদান সরকারের আয়ের অন্যতম উৎস। ৫. দেশীয় ও আন্তর্জাতিক প্রতিষ্ঠান থেকে ঋণ: দেশীয় ও আন্তর্জাতিক প্রতিষ্ঠান থেকে স্বল্পহার সুদে গৃহীত ঋণ হলো সরকারি আয়ের উৎস। ৬. নতুন নোট ছাপানো: সরকার বাড়তি ব্যয় নির্বাহের জন্য কখনো কখনো নোট ছাপায়, যা তার আয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সরকারি ব্যয় নির্বাহের সর্বশেষ উপায় বা ব্যবস্থা তথা নতুন কাগজি নোট ছাপানো হলে অর্থনীতির ওপর ইতিবাচক প্রভাব পড়বে। আধুনিককালে পৃথিবীর সকল দেশের সরকার নানা উন্নয়নমূলক কর্মকাণ্ড পরিচালনা করতে গিয়ে বিপুল অঙ্কের অর্থ ব্যয় করে। আয়ের চিরাচরিত উৎসগুলো থেকে প্রাপ্ত রাজস্ব এ ব্যয় নির্বাহের জন্য সবসময় যথেষ্ট হয় না। তখন বাধ্য হয়েই সরকারকে নতুন কাগজি নোট ছাপাতে হয়। উন্নয়নের জন্য বাড়তি ব্যয় মেটানো বা যেকোনো উদ্দেশ্যেই সরকার নতুন নোট ছাপাক না কেন, তার প্রভাব পড়ে দেশের মোট অর্থের যোগানের ওপর। নতুন নোট ছাপিয়ে বাড়তি ব্যয় নির্বাহের ফলে মজুরি, বেতন, খাজনা, সুদ, মুনাফা ইত্যাদি আকারে জনসাধারণের আয় বাড়ে। প্রকারান্তরে তা জাতীয় আয় বাড়ায়। তবে এ পন্থায় সরকারি ব্যয় মেটানোর সবচেয়ে বড় প্রভাব পড়ে দেশে বিদ্যমান দামস্তবের ওপর। নতুন নোট ছাপিয়ে বিনিয়োগ বাড়লে তার দরুন অতিরিক্ত চাহিদা সৃষ্টি হয়; কিন্তু এর সাথে পাল্লা দিয়ে দ্রব্য ও সেবার উৎপাদন বাড়ে না। এ অবস্থায় বাড়তি চাহিদা মুদ্রাস্ফীতির মাত্রা বৃদ্ধি করে জনদুর্ভোগ বাড়ায়। তবে সরকারের বাড়তি ব্যয়ভার বহনের জন্য নতুন নোট ছাপানোর পদ্ধতি দেশে মুদ্রাস্ফীতি ঘটালেও বিনিয়োগ বৃদ্ধিতে তা সহায়তা করে। মুদ্রাস্ফীতির মাত্রা বাড়ার কারণে মুনাফা বাড়লে উদ্যোক্তারা বিনিয়োগে আগ্রহী হয়ে ওঠে, যা পরিণামে উৎপাদন বাড়ায়। সুতরাং বলা যায়, উদ্দীপকে উল্লিখিত ব্যয় নির্বাহের সর্বশেষ ব্যবস্থা গ্রহণের ফলে অর্থনীতির ওপর সুপ্রভাব পড়ে। এক্ষেত্রে বাড়তি নোট ছাপানোর পাশাপাশি যদি অধিক পরিমাণে দ্রব্য ও সেবা উৎপাদনেরও যথাযথ ব্যবস্থা গ্রহণ করা হয় তবে সে অবস্থায় মুদ্রাস্ফীতি অনেকটাই নিয়ন্ত্রণে রাখা সম্ভব হয়। শুধু তাই-ই নয়, সরকারের হাতের এই বাড়তি অর্থ যদি ব্যয়বহুল ও অতি-প্রয়োজনীয় আর্থ-সামাজিক অবকাঠামো নির্মাণ এবং অব্যবহৃত প্রাকৃতিক সম্পদ সদ্ব্যবহারের জন্য ব্যয় করা হয়, তবে অর্থনৈতিক উন্নয়ন ত্বরান্বিত হয়।"
        }
      ]
    }
  ]
}