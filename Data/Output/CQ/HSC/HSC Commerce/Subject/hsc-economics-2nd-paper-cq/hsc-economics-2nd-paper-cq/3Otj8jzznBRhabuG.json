{
  "title": "আইডিয়াল কলেজ, মতিঝিল ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "কৃষি উন্নয়নে জনকল্যাণমুখী সরকার কৃষকদের নায্যমূল্য প্রাপ্তির লক্ষ্যে মধ্যস্বত্বভোগীদের দৌরাত্ম্য প্রতিরোধে বিভিন্ন কৃষি পণ্য ও কৃষি উপকরণের দাম নির্ধারণ করে দেয়। একটি বিশেষ প্রযুক্তির সাহায্যে সমগ্র দেশের কৃষক এ তথ্য সম্পর্কে দ্রুত অবগত হতে পারে। এছাড়া কৃষির বিভিন্ন প্রয়োজনীয় তথ্য ও সেবা কৃষকদের দোরগোড়ায় পৌঁছানোর ক্ষেত্রেও প্রযুক্তিটি বৈপ্লবিক ভূমিকা পালন করছে।",
      "tag": "ISCM 24,BB 23",
      "sub_questions": [
        {
          "label": "ক",
          "question": "",
          "explanation": "উৎপাদনের উপাদানগুলো সুষ্ঠুভাবে প্রয়োগের ফলে যে খামারে একক প্রতিফলক সর্বাধিক হয় তাকে আদর্শ কৃষি খামার বলে।"
        },
        {
          "label": "খ",
          "question": "",
          "explanation": "মাশরুম ঔষুধি গুন সম্পূর্ণ একটি সবজি। মাশরুম প্রচুর ক্যালসিয়াম সমৃদ্ধ খাবার। তাই এটি শিশুদের হার ও দাঁত গঠনে বিশেষ কার্যকর। উচ্চারণ রক্তচাপ ও ডায়াবেটিস রোগে যারা আক্রান্ত তাদের জন্য মাশরুম অত্যাবশ্যক। মাশরুমে ইরিডাডেনিন নামক এক প্রকার রাসায়নিক পদার্থ আছে যার রক্তের চর্বি কমাতে সাহায্য করে। তাই এটি হৃদরোগীদের জন্যও আদর্শ খাবার। মাশরুমের ট্রাইটারপিন থাকা এটি এইডস প্রতিরোধ হিসেবে ব্যবহৃত হয়। এটি বয়স্কদের আদর্শ আমিষ, অ্যাজমারোগ নিরাময় ও রূপচর্চায় অতুলনীয়।"
        },
        {
          "label": "গ",
          "question": "",
          "explanation": "উদ্দীপকের আধুনিক কৃষি প্রযুক্তি তথা পারমাণবিক জৈব প্রযুক্তি ও আইসিটি এর ব্যবহার করেছে। নিম্নে তা ব্যাখ্যা করা হলো :   বিশ্বের জনসংখ্যা প্রতিনিয়ত বেড়েই চলেছে। ফলে এ জনগোষ্ঠীর জন্য স্বাস্থ্যসম্মত খাদ্য যোগাড়ের উৎসব সংকুচিত হচ্ছে। সবার জন্য খাদ্য নিরাপত্তা সুনিশ্চিত করতে হলে আধুনিক কৃষি প্রযুক্তি ব্যবহার অপরিহার্য। উন্নত কৃষি প্রযুক্তির মধ্যে রয়েছে পরমানবিক কৃষি প্রযুক্তির জৈব প্রযুক্তি ও আইসিটির ব্যবহার।   উদ্দীপকে একটি বিশেষ প্রযুক্তির সাহায্যে সমগ্রদেশে কৃষকদের তথ্য সহ কথা বলা হয়েছে। অর্থাৎ কৃষিতে প্রাচীন প্রযুক্তির পরিবর্তে আধুনিক প্রযুক্তিতে চাষাবাদ করেছে। আধুনিক প্রযুক্তির মধ্যে রয়েছে রাসায়নিক সার ও কীটনাশক, তেজস্ক্রিয়, আইসোটোপ, উফশী,বীজের ব্যবহার ইত্যাদি। সুতরাং বলা যায় য, উদ্দীপকে কৃষিতে আধুনিক প্রযুক্তি ব্যবহারের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে কৃষিতে আধুনিক প্রযুক্তি ব্যবহারের মাধ্যমে উৎপাদকের দক্ষতা ও উৎপাদন বাড়ে। তথ্য-প্রযুক্তির জ্ঞান ও আধুনিক যন্ত্রপাতি কৃষিতে ব্যবহার করে উৎপাদন ও বিপণন করাই হলো কৃষিতে আইসিটির ব্যবহার। এর মাধ্যমে কৃষকরা দক্ষতার সাথে উৎপাদন করতে পারে। আবার, জলবায়ু পরিবর্তন ও পরিবেশ দূষণ থেকে মুক্তি পেতে কৃষিতে আইসিটি গুরুত্বপূর্ণ ভূমিকা পালন করে। উদ্দীপকে জনকল্যাণমুখী সরকার কৃষকদের ন্যায্যমূল্য প্রাপ্তির লক্ষ্যে ICT ব্যবহারের সিদ্ধান্ত গ্রহণ করে। কৃষিপণ্যের নির্ধারিত দাম ঠিক করে তা প্রযুক্তির মাধ্যমে কৃষকদের জানিয়ে দেয়। ফলে কৃষকরা বাজারের প্রয়োজনীয় তথ্য সম্পর্কে অবগত থাকে। কৃষিতে আধুনিক প্রযুক্তি ব্যবহার করে উন্নত ও উফশী ফসলের জাত উদ্ভাবন করা যায়। ফলে উৎপাদন বৃদ্ধি পায়। কৃষিতে আবহাওয়া, ঝড় বৃষ্টি, তাপমাত্রা অত্যন্ত প্রবল ভূমিকা পালন করে। আইসিটির মাধ্যমে এ সম্পর্কে তথ্য পেয়ে কৃষকরা যথাযথ ব্যবস্থা গ্রহণ করতে পারে। আধুনিক প্রযুক্তির মাধ্যমে মাটি, বীজ ও যন্ত্রপাতির গুণাগুণ সম্পর্কে কৃষক অভিহিত হতে পারে। এছাড়া কৃষকরা বিশেষজ্ঞদের কাছে ফসলের রোগ ও প্রতিকার সম্পর্কে সঠিক তথ্য জানতে পারে। এভাবে, কৃষিতে আধুনিক প্রযুক্তি ব্যবহারের মাধ্যমে উৎপাদন বৃদ্ধি পাবে। ফলে কৃষকরা অনেক লাভবান হবে।"
        }
      ]
    },
    {
      "number": "2",
      "uddipok": "বাংলাদেশে প্রাকৃতিক দুর্যোগ 'মোখা' এর কারণে কক্সবাজার ও সেন্টমার্টিন-এর নিম্নাঞ্চল প্লাবিত হয় এবং জলাবদ্ধতাসহ লবণাক্ততা বৃদ্ধি পায়। তাই বিশেষজ্ঞগণ লবণাক্ত ও জলাবদ্ধ অঞ্চলের জন্য বিভিন্ন কৃষি প্রযুক্তি আবিষ্কার করেন। যার সাহায্যে এই ভয়াবহ অবস্থা মোকাবিলা করা সম্ভব হয়েছে।",
      "tag": "ISCM 24",
      "sub_questions": [
        {
          "label": "ক",
          "question": "কৃষি ঋণ কী?",
          "explanation": "কৃষিকাজ পরিচালনার জন্য কৃষক যে ঋণ গ্রহণ করে, তাকে কৃষি ঋণ বলে।"
        },
        {
          "label": "খ",
          "question": "বাণিজ্যিক খামার কোন অর্থে জীবননির্বাহী কৃষি খামার থেকে পৃথক-ব্যাখ্যা করো।",
          "explanation": "জীবননির্বাহী খামার ও বাণিজ্যিক খামারের উৎপাদনের উদ্দেশ্য এক নয়। জীবননির্বাহের জন্য কৃষক যে ভূখণ্ডে ফসল উৎপাদন করে, তাই জীবননির্বাহী খামার। অর্থাৎ উৎপাদিত ফসল দ্বারা মুনাফা অর্জন নয় বরং জীবননির্বাহ করাই এ খামারের মুখ্য উদ্দেশ্য। অন্যদিকে, যে খামার মুনাফা অর্জনের উদ্দেশ্যে বাণিজ্যিকভাবে পরিচালিত হয়, তাই বাণিজ্যিক খামার। অর্থাৎ এ ধরনের খামার উৎপাদিত ফসল দ্বারা জীবননির্বাহ নয় বরং মুনাফা অর্জনই মুখ্য উদ্দেশ্য।"
        },
        {
          "label": "গ",
          "question": "উদ্দীপকে যে কৃষি প্রযুক্তির কথা বলা হয়েছে তা ব্যাখ্যা করো।",
          "explanation": "উদ্দীপকে যে প্রযুক্তির কথা বলা হয়েছে তা হলো জৈব প্রযুক্তি। জীবপ্রযুক্তি শব্দটি ইংরেজি Biotechnology শব্দের বাংলা প্রতিরূপ। Bio শব্দের অর্থ জীবন এবং Technology শব্দের অর্থ প্রযুক্তি। প্রাণী বা উদ্ভিদ কোষের জিনে বিভিন্ন উপাদানকে আন্তঃপরিবর্তনের মাধ্যমে মৌলিক উদ্ভিদ বা বৈশিষ্ট্য পরিবর্তন সাধন করাকে জৈব প্রযুক্তি বলে। প্রাকৃতিক দুর্যোগ, লবণাক্ততা, জলাবদ্ধতার জন্য ফসল উৎপাদন ব্যাহত হয়। এ সমস্যা কাটিয়ে ওঠার জন্য জৈব প্রযুক্তি ব্যবহার হয়। উদ্দীপকে বাংলাদেশে প্রাকৃতিক দুর্যোগ 'মোখা' এর কারণে কক্সবাজার ও সেন্টমার্টিনের জলাবদ্ধতাসহ লবণাক্ততা বৃদ্ধি পায়। তাই বিশেষজ্ঞগণ লবণাক্ততা ও জলাবদ্ধ অঞ্চলের জন্য বিভিন্ন প্রযুক্তি আবিষ্কার করেন। ফলে সৃষ্ট পরিস্থিতি মোকাবিলা করা সম্ভব হয়েছে। অর্থাৎ, লবণাক্ততা সহিষ্ণু ফসলের জাত-আবিষ্কারের মাধ্যমে এ সমস্যা সমাধান করা সম্ভব হয়েছে। অর্থাৎ বিশেষজ্ঞরা জৈব প্রযুক্তি আবিষ্কার করেছেন।"
        },
        {
          "label": "ঘ",
          "question": "উদ্দীপকে বিদ্যমান সংকট উত্তরণে তোমার সুপারিশ প্রদান করো।",
          "explanation": "উদ্দীপকের বিদ্যমান সংকট উত্তরণে জলাবদ্ধতা, লবণাক্ততা, বন্যা ও খরা সহিষ্ণু ফসলের জাত উদ্ভাবনের সুপারিশ করবো। বিভিন্ন প্রাকৃতিক দুর্যোগের প্রভাব কৃষির ওপর সরাসরি পড়ে। যেমন বন্যা ও খরার ফলে ব্যাপক পরিমাণ কৃষি কৃষি ফসল নষ্ট হয়ে যায়। আবার লবণাক্ততার ফলে অনেক ফসল মারা যায়। অনেক ফসলের উৎপাদনশীলতা হ্রাস পায়। এ ধরনের সমস্যা সমাধানে জৈব প্রযুক্তির ব্যবহার ইতিবাচক ফলাফল প্রদান করে। উদ্দীপকে প্রাকৃতিক দুর্যোগ মোখার কারণে বাংলাদেশের কক্সবাজার ও সেন্টমার্টিনসহ উপকূলীয় অঞ্চল প্লাবিত হয়। এতে লবণাক্ততা বাড়ে এবং উৎপাদনক্ষমতা কমে। বর্তমানে বিভিন্ন প্রযুক্তির উদ্ভাবন ও প্রয়োগের মাধ্যমে এ সমস্যা থেকে উত্তরণের চেষ্টা করা হচ্ছে। অর্থাৎ বন্যা, খরার ও লবণাক্ততা সহিষ্ণু ফসলের জাত উদ্ভাবন করলে উক্ত সমস্যা সমাধান করা সম্ভব হবে। লবণাক্ততার কারণে অনেক ধরনের ফসল উৎপাদন করা সম্ভব হয় না। তাই লবণাক্ততা সহিষ্ণু ফসলের জাত আবিষ্কার করা হলে এ সমস্যার সমাধান হবে। আবার খরা ও বন্যার কারণে অনেক ফসল নষ্ট হয়ে যায়। এক্ষেত্রে বন্যা ও খরা সহিষ্ণু ফসলের জাত বন্যা ও খরার মতো প্রতিকূল পরিবেশেও টিকে থাকতে সক্ষম। তাই এ ধরনের ফসল চাষের মাধ্যমে বন্যা ও খরার মতো প্রাকৃতিক দুর্যোগের সমস্যা সমাধান করা সম্ভব হবে। সুতরাং, বলা যায়, উদ্দীপকের সমস্যা সমাধানে বন্যা, খরা, লবণাক্ততা সহিষ্ণু ফসল চাষের মাধ্যমে অভিযোজন করা সম্ভব হবে।"
        }
      ]
    },
    {
      "number": "3",
      "uddipok": "শিল্পনীতি ২০১৬ এর আলোকে: ক শিল্প খ শিল্প গ শিল্প মূলধন ৫০ কোটির অধিক শ্রমিক ৩০০ জনের অধিক মূলধন ৭৫ লক্ষ থেকে ১৫ কোটি, শ্রমিক ৩১-১২০ জন মূলধন ১০ লক্ষ টাকার নিচে শ্রমিক সর্বোচ্চ ১৫ জন",
      "tag": "ISCM 24",
      "sub_questions": [
        {
          "label": "ক",
          "question": "সংরক্ষিত শিল্প কী?",
          "explanation": "সরকারি নির্দেশে 'জাতীয় নিরাপত্তার স্বার্থে যেসব শিল্প সংরক্ষিত রাখা প্রয়োজন, সেসব শিল্পকে সংরক্ষিত শিল্প বলে।"
        },
        {
          "label": "খ",
          "question": "বাংলাদেশে সুতা তৈরি কীভাবে আমদানি বিকল্প শিল্প-ব্যাখ্যা করো।",
          "explanation": "সুতা আমদানি না করে দেশের অভ্যন্তরে উৎপাদন করা হলে আমদানি বিকল্প দ্রব্য হবে। কোনো পণ্য বিদেশ থেকে আমদানি না করে দেশে উৎপাদনের কৌশল অবলম্বন করলে তাকে আমদানি বিকল্পন কৌশল বলে। অর্থাৎ এ নীতির উদ্দেশ্য হলো বিদেশ থেকে আমদানিযোগ্য পণ্যসামগ্রী দেশেই উৎপাদন করা। সুতা একটি আমদানিযোগ্য পণ্য। এটি বিদেশ থেকে আমদানি না করে দেশে উৎপাদনের ব্যবস্থা করলে আমদানি বিকল্প পণ্য বা শিল্প হবে।"
        },
        {
          "label": "গ",
          "question": "উদ্দীপকে 'ক' ও 'খ' শিল্পের ধরন ব্যাখ্যা করো।",
          "explanation": "উদ্দীপকের 'ক' শিল্পটি বৃহৎ শিল্প ও 'খ' শিল্পটি ক্ষুদ্র শিল্পকে নির্দেশ করে। বৃহৎ শিল্পে অধিক মূলধনের সাহায্যে বহুসংখ্যক শ্রমিক ও আধুনিক যন্ত্রপাতি নিয়ে উৎপাদন কার্য পরিচালিত হয়। এসব শিল্প কারখানার স্থায়ী সম্পদের মূল্য ৫০ কোটি টাকার বেশি এবং ৩০০ জনের অধিক শ্রমিক নিয়োজিত থাকে। অন্যদিকে, ক্ষুদ্র শিল্পে স্থায়ী সম্পদের মূল্য ৭৫ লক্ষ থেকে ১৫ কোটি টাকা এবং ৩১ থেকে ১২০ জন শ্রমিক কাজ করে এরূপ শিল্পকে ক্ষুদ্র শিল্প বলে। উদ্দীপকে 'ক' শিল্পে মূলধন ৫০ কোটির অধিক ও শ্রমিক ৩০০ জনের অধিক। অর্থাৎ 'ক' শিল্পটি বৃহৎ শিল্পের অন্তর্গত। আবার 'খ' শিল্পে মূলধন ৭৫ লক্ষ থেকে ১৫ কোটি টাকা। তাছাড়া ৩১-১২০ জন শ্রমিক নিয়ে পরিচালিত। তাই 'খ' শিল্পটি ক্ষুদ্র শিল্পের অন্তর্গত। সুতরাং, উদ্দীপকে 'ক' শিল্পটি বৃহদায়তন এবং 'খ' শিল্পটি ক্ষুদ্র শিল্পকে নির্দেশ করে।"
        },
        {
          "label": "ঘ",
          "question": "'খ' ও 'গ' শিল্প বাংলাদেশের অর্থনীতিতে কোনো ভূমিকা পালন করে কি? মতামত দাও।",
          "explanation": "উদ্দীপকের 'খ' শিল্পটি ক্ষুদ্র শিল্প এবং 'গ' শিল্পটি কুটির শিল্পের অন্তর্গত। কুটির শিল্পের চেয়ে বড় এবং বৃহৎ শিল্পের চেয়ে ছোট শিল্পই ক্ষুদ্র শিল্প। এ শিল্পের মূলধন ৭৫ লক্ষ থেকে ১৫ কোটি পর্যন্ত হয়ে থাকে। অন্যদিকে যে শিল্পের মূলধন ১০ লক্ষ টাকার নিচে এবং শ্রমিক সর্বোচ্চ ১৫ জন থাকে তাকে ক্ষুদ্র শিল্প বলে। বাংলাদেশের দারিদ্র্য বিমোচন, কর্মসংস্থান সৃষ্টিতে উভয় শিল্প ভূমিকা পালন করে। শিল্পটি ক্ষুদ্র শিল্পের অন্তর্ভুক্ত। অর্থাৎ 'গ' শিল্পে মূলধন ১০ লক্ষ টাকার নিচে ও শ্রমিক সর্বোচ্চ ১৫ জন। অর্থাৎ 'গ', শিল্পটি কুটির শিল্পের অন্তর্গত। এ শিল্প দুটি বাংলাদেশের কৃষির ওপর জনসংখ্যার চাপ কমিয়েছে। ফলে বেকারত্বের সমস্যার নিরসন ঘটছে। ক্ষুদ্র ও কুটির শিল্প গ্রামাঞ্চলে সহজে প্রসার লাভ করে প্রান্তিক জনগণের অন্তর্ভুক্তি নিশ্চিত করতে পারে। কারণ বৃহৎশিল্প শুধু শহর কেন্দ্রিক হয়। ক্ষুদ্র ও কুটির শিল্পে উপজাত দ্রব্যের ব্যবহার ঘটে। এতে কাঁচামাল পাওয়া সহজ হয় ফলে দ্রুত উৎপাদন ঘটে। এ শিল্পগুলো সহজেই গড়ে তোলা যায়। তাই বেকার জনগোষ্ঠীর কর্মসংস্থান সৃষ্টি হয়। ফলে অর্থনৈতিক প্রবৃদ্ধিও বৃদ্ধি পায়। এ শিল্পের অধিক স্থায়িত্বের কারণে গ্রামের সাধারণ মানুষের আয় অর্জন ত্বরান্বিত হয়। এছাড়া গ্রামাঞ্চলে এ শিল্পের প্রসার ঘটায় বাংলাদেশের অর্থনীতিতে সুষম উন্নয়ন ঘটে।"
        }
      ]
    },
    {
      "number": "4",
      "uddipok": "একটি দেশের শুরুর জনসংখ্যা ছিল ১০ লক্ষ। ঐ বছর ঐ দেশে মোট ৬০ হাজার জীবিত শিশু জন্মগ্রহণ করে। ১৫ হাজার শিশু মারা যায়। উক্ত বছর এই দেশ বহির্গমন হার ৮, শুধু বহিরাগমন হার ৩। এর ফলে খাদ্য, বাসস্থান, কর্মসংস্থান এবং জীবনযাত্রার মানের ওপর বিরূপ প্রভাব পড়ে।",
      "tag": "ISCM 24",
      "sub_questions": [
        {
          "label": "ক",
          "question": "মানবসম্পদ উন্নয়ন কী",
          "explanation": "শিক্ষা ও প্রশিক্ষণের মাধ্যমে মানুষকে দক্ষ ও কর্মঠ হিসেবে পরিণত করা হলে, তাকে মানবসম্পদ উন্নয়ন বলা হয়।"
        },
        {
          "label": "খ",
          "question": "কী কী কারণে নিট অভিবাসন অধিক হয়-ব্যাখ্যা করো।",
          "explanation": "অর্থনৈতিক সুযোগ, রাজনৈতিক স্থিতিশীলতা, শিক্ষা ও গবেষণা ইত্যাদি কারণে নিট অভিবাসন অধিক হয়। একটি নির্দিষ্ট সময়ে একটি দেশের মোট বহিরাগমন এবং বহির্গমনের পার্থক্যকই নিট অভিবাসন। মোট বহিরাগমন যদি বহির্গমনের চেয়ে কম হয় তাহলে নিট অভিবাসন ধনাত্মক হয়। মূলত নিরাপদ ও উন্নত দেশের নিট অভিবাসন অধিক হয়। কারণ উন্নত দেশে নাগরিকরা নিরাপদে জীবনযাপন করতে পারে। এছাড়া অর্থনৈতিক, শিক্ষা ও গবেষণার সুযোগ এসব দেশে অধিক। তাই এসব কারণে উন্নত দেশে নিট অভিবাসন অধিক হয়।"
        },
        {
          "label": "গ",
          "question": "উদ্দীপক হতে জনসংখ্যা বৃদ্ধির হার নির্ণয় করো।",
          "explanation": "জনসংখ্যার বৃদ্ধির হার হলো কোনো দেশের জনসংখ্যা পরিবর্তনের মাপকাঠি। কোনো দেশের জন্মহার ও মৃত্যুহারের পার্থক্য দ্বারাই জনসংখ্যা বৃদ্ধির হার নির্ণয় করা হয় না। কারণ উক্ত দেশের মানুষ যেমন বিদেশে যেতে পারে। আবার, বিদেশ থেকেও মানুষ উক্ত দেশে আসতে পারে। তাই জনসংখ্যার বৃদ্ধির হার নির্ণয়ে স্বাভাবিক বৃদ্ধির হারের সাথে দেশান্তরের হার বিয়োগ করা হয়। যেমন- জনসংখ্যা বৃদ্ধির হার, PGR = ( জন্মহার  +  বহিরাগমন হার ) −   ( মৃত্যুহার বহির্গমন হার ) ১০০০ × ১০০ \\frac{(জন্মহার ~+ ~বহিরাগমন ~হার)-~ (মৃত্যুহার ~বহির্গমন ~হার)}{১০০০} \\times ১০০ ১০০০ ( জন্মহার   +   বহিরাগমন   হার ) −   ( মৃত্যুহার   বহির্গমন   হার ) ​ × ১০০ উদ্দীপকে একটি দেশের জনসংখ্যা ১০ লক্ষ এবং জীবিত শিশু জন্মগ্রহণ করে ৬০ হাজার। এছাড়া ১৫ হাজার শিশু মারা যায় এবং বহির্গমন হার ৮ ও বহিরাগমন হার ৩ উল্লেখ করা হয়েছে। জন্মহার CDR = নির্দিষ্ট বছরে জীবিত শিশু জন্ম সংখ্যা নির্দিস্ট বছরে মোট জনসংখ্যা \\frac{নির্দিষ্ট ~বছরে~ জীবিত~ শিশু~ জন্ম~ সংখ্যা}{নির্দিস্ট~ বছরে~ মোট ~জনসংখ্যা} নির্দিস্ট   বছরে   মোট   জনসংখ্যা নির্দিষ্ট   বছরে   জীবিত   শিশু   জন্ম   সংখ্যা ​ × ১০০ = ৬০ , ০০০ ১০ , ০০ , ০০০ = \\frac{৬০,০০০}{১০,০০,০০০} = ১০ , ০০ , ০০০ ৬০ , ০০০ ​ × ১,০০০ = ১৫ ∴ \\therefore ∴ জনসংখ্যা বৃদ্ধির হার PGR= ( ৬০ + ৩ ) − ( ১৫ + ৮ ) ১০০০ \\frac{(৬০+৩)- (১৫+৮)}{১০০০} ১০০০ ( ৬০ + ৩ ) − ( ১৫ + ৮ ) ​ × ১০০ = ৪০ ১০০০ \\frac{৪০}{১০০০} ১০০০ ৪০ ​ x ১০০ = ৪ সুতরাং জনসংখ্যা বৃদ্ধির হার শতকরা ৪ জন।"
        },
        {
          "label": "ঘ",
          "question": "উদ্দীপক হতে জনসংখ্যা বৃদ্ধির প্রভাব আলোচনা করো।",
          "explanation": "অধিক জনসংখ্যা বৃদ্ধির হার দেশের অর্থনীতির ওপর নেতিবাচক প্রভাব পড়ে। কোনো দেশের জনসংখ্যা বেশি হলে দৈনন্দিন জীবনে খাদ্য, বস্ত্র, বাসস্থান, চিকিৎসা, শিক্ষা প্রভৃতি ক্ষেত্রে অভাব পরিলক্ষিত হয়। দ্রুত জনসংখ্যা বৃদ্ধি পেলেও সেই অনুপাতে কর্মসংস্থানের সুযোগ-সুবিধা বৃদ্ধি পায় না। ফলে বেকার সমস্যা ক্রমাগত প্রকট আকার ধারণ করে। উদ্দীপকের দেশে জন্মহার অনেক বেশি। ফলে সেখানে জনসংখ্যা বৃদ্ধির হারও বেশি। অর্থাৎ দেশটি একটি অধিক জন্মহার ও জনসংখ্যার দেশ। অতি জনসংখ্যার দেশে সবসময় ঝগড়া, কলহ লেগে থাকে। উক্ত দেশে কৃষিভিত্তিক সমাজ হওয়ায় দরিদ্রের হারও অনেক বেশি হয়। আবার মহিলাদের কর্মসংস্থান না থাকায় তারাও দেশের অর্থনীতিতে ভূমিকা রাখতে পারে না। জনসংখ্যা বৃদ্ধির অনুপাতে উৎপাদন বৃদ্ধি না পেলে জনজীবনে দুর্ভোগ নেমে আসে। জনসংখ্যা বৃদ্ধির ফলে জমি ক্রমশ উপবিভাগ ও বিচ্ছিন্ন হয়ে পড়ে। ফলে কৃষি উৎপাদন মারাত্মকভাবে ব্যাহত হয়। অধিক জনসংখ্যা বৃদ্ধির কারণে বাসস্থানের সমস্যা সৃষ্টি হয়। আর বাসস্থান নির্মাণের জন্য আবাধযোগ্য ভূমি কমে যায়। এছাড়া চরম দারিদ্র্যের কারণে অনেকের পক্ষে বাসস্থান নির্মাণ করা সম্ভব হয় না। আবার দেশে দ্রুত জনসংখ্যা বৃদ্ধি পাওয়ায় তাদের চাহিদা মেটাতে অধিক পণ্য আমদানি করতে হয়। ফলে বৈদেশিক বাণিজ্যের লেনদেনে প্রতিকূলতা ক্রমশ বৃদ্ধি পায়। তাই বলা যায়, অধিক জনসংখ্যা অর্থনৈতিক উন্নয়নে অন্তরায় হিসেবে কাজ করে।"
        }
      ]
    },
    {
      "number": "5",
      "uddipok": "‘A' দেশের জনসংখ্যা ও খাদ্যোৎপাদন বৃদ্ধির হার সম্পর্কিত তথ্য নিচের টেবিলে দেওয়া আছে: বছর ১৯৫২ - - ২০০০ - - - জনসংখ্যা বৃদ্ধি ১৬ - - ১২৮ - - - খাদ্য উৎপাদন বৃদ্ধি - - ৭ - ৯ - ১১",
      "tag": "ISCM 24",
      "sub_questions": [
        {
          "label": "ক",
          "question": "জনসংখ্যার ঘনত্ব কী?",
          "explanation": "কোনো দেশে একটি নির্দিষ্ট সময়ে প্রতি বর্গকিলোমিটারে গড়ে যতজন লোক স্থায়ীভাবে বসবাস করে তাকে জনসংখ্যার ঘনত্ব বলে।"
        },
        {
          "label": "খ",
          "question": "'আত্মকর্মসংস্থানের সাথে স্বাধীনতা ও সৃজনশীলতার প্রশ্ন জড়িত।'-ব্যাখ্যা করো।",
          "explanation": "নিজেই নিজের কর্মসংস্থান সৃষ্টি করাকে আত্মকর্মসংস্থান বলে। আত্মকর্মসংস্থানকারী ব্যক্তি নিজেই ব্যবসায়ের মালিক এবং শ্রমিক হিসেবে দায়িত্ব পালন করে। ফলে সে স্বাধীনভাবে জীবিকানির্বাহ করতে পারে। আবার, আত্মকর্মসংস্থানের জন্য প্রয়োজন হয় স্বল্প সম্পদ নিজস্ব বুদ্ধিমতা, দক্ষতা ও সৃজনশীলতা। সৃজনশীল ব্যক্তিরাই আত্মকর্মসংস্থানের মাধ্যমে নিজেকে প্রতিষ্ঠিত করতে পারে। তাই বলা যায়, আত্মকর্মসংস্থানের সাথে স্বাধীনতা ও সৃজনশীলতা জড়িত।"
        },
        {
          "label": "গ",
          "question": "উদ্দীপকে প্রদত্ত টেবিলের ফাঁকা ঘরগুলো পূরণ করে জনসংখ্যা ও খাদ্যোৎপাদন বৃদ্ধির হারের মধ্যে সম্পর্ক নির্ণয় করো।",
          "explanation": "ম্যালথাসের তত্ত্বে জনসংখ্যা ও খাদ্য উৎপাদনের মধ্যে সম্পর্ক নির্দেশ করা হয়েছে। ম্যালথাসের মতে, জনসংখ্যা অনিয়ন্ত্রিত অবস্থায় জ্যামিতিক হারে এবং খাদ্য উৎপাদন গাণিতিক হারে বৃদ্ধি পায়। ২, ৪, ৮, ১৬, ৩২..... হারকে জ্যামিতিক হার এবং ২, ৩, ৪, ৫, ৬..... হারকে গাণিতিক হার বলে। ফলে জনসংখ্যা ও খাদ্যের মধ্যে অসামঞ্জস্য দেখা দেয়। প্রতি ২৫ বছরে জনসংখ্যা দ্বিগুণ হয়। উদ্দীপকের চিত্রে প্রদত্ত টেবিলের ফাঁকা ঘরগুলো পূরণ করে জনসংখ্যা ও খাদ্যোৎপাদন বৃদ্ধির হারের মধ্যে সম্পর্ক দেখানো হলো- বছর ১৯৫২ ১৯৫০ ১৯৭৫ ২০০০ ২০২৫ ২০৫০ ২০৭৫ জনসংখ্যা বৃদ্ধি ১৬ ৩২ ৬৪ ১২৮ ২৫৬ ৫১২ ১০২৪ খাদ্য উৎপাদন বৃদ্ধি ৫ ৬ ৭ ৮ ৯ ১০ ১১ সূচিতে দেখা যায়, প্রতি ২৫ বছরে জনসংখ্যা জ্যামিতিক হারে বৃদ্ধি পায়। অন্যদিকে, খাদ্য উৎপাদন গাণিতিক হারে বৃদ্ধি পায়। তাই একটি নির্দিষ্ট সময় পর জনসংখ্যা খাদ্য উৎপাদনকে ছাড়িয়ে যায়। ফলে জনসংখ্যা ও খাদ্য উৎপাদনের মধ্যে ভারসাম্যহীনতা দেখা দেয়।"
        },
        {
          "label": "ঘ",
          "question": "'A' দেশের সাথে পাঠ্যবইয়ের কোন তত্ত্বটি সামঞ্জস্যপূর্ণ বিশ্লেষণ করো।",
          "explanation": "উদ্দীপকের সূচির সাথে সামঞ্জস্যপূর্ণ তত্ত্বটি হলো ম্যালথাসের জনসংখ্যা তত্ত্ব। ম্যালথাসের জনসংখ্যা তত্ত্বের মূলভিত্তি হলো জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায়। জীবনধারণের জন্য খাদ্যের উৎপাদন বৃদ্ধি পায় গাণিতিক হারে। এক্ষেত্রে ১, ২, ৪, ৮, ১৬, ৩২... হলো জ্যামিতিক হার এবং ১, ২, ৩, ৪, ৫, ৬.... হলো গাণিতিক হার। ফলে জনসংখ্যা ও খাদ্য উৎপাদনের মধ্যে ভারসাম্য বিনিষ্ট হয়। উদ্দীপকের সূচিতে খাদ্য উৎপাদন ৫, ৬, ৭, ১০, ১০ ও ১১ হারে বৃদ্ধি পেয়েছে। এ সময়ে জনসংখ্যা ১৬, ৩২, ৬৪, ১২৮, ২৫৬, ৫১২ ও ১০২৪ হারে বৃদ্ধি পেয়েছে। অর্থাৎ জনসংখ্যা জ্যামিতিক হারে বৃদ্ধি পেয়েছে। কিন্তু খাদ্য উৎপাদন সে অনুপাতে না বেড়ে গাণিতিক হারে বৃদ্ধি পেয়েছে। ফলে খাদ্য ও জনসংখ্যার মধ্যে ভারসাম্যহীনতা লক্ষ করা যায়। অর্থাৎ এটি ম্যালথাসের জনসংখ্যা তত্ত্বকে সমর্থন করে। ম্যালথাস মনে করেন খাদ্যের যোগানের, তুলনায় জনসংখ্যা বেড়ে গেলে বিভিন্ন ধরনের প্রাকৃতিক দুযোর্গ দেখা দেয়। ফলে জনসংখ্যার অতিরিক্ত অংশ নিশ্চিহ্ন হয়ে যায়। যাকে ম্যালথ্যাস প্রাকৃতিক নিরোধ বলেছেন। এই নিরোধের মাধ্যমে জনসংখ্যা ও খাদ্যের মধ্যে যে ভারসাম্য হয় তা স্বল্পস্থায়ী। কারণ মানুষের সন্তানোৎপাদন স্পৃহা প্রবল যে তা পুনরায় খাদ্যের যোগানকে ছাড়িয়ে যায়। তাই ম্যালথাস জনসংখ্যা নিয়ন্ত্রণে প্রতিরোধমূলক ব্যবস্থার কথা বলেছেন। অর্থাৎ ম্যালথাস জনসংখ্যা ও খাদ্যের যোগানের মধ্যে সমন্বয়ের জন্য প্রাকৃতিক নিরোধ অপেক্ষা প্রতিরোধমূলক ব্যবস্থার ওপর বেশি গুরুত্বারোপ করেছেন।"
        }
      ]
    },
    {
      "number": "6",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "ব্যয় বৃদ্ধিজনিত মুদ্রাস্ফীতি কী?",
          "explanation": "উৎপাদন ব্যয় বৃদ্ধির ফলে সামগ্রিক যোগান হ্রাসের মাধ্যমে যে মুদ্রাস্ফীতি দেখা দেয়, তাই ব্যয় বৃদ্ধিজনিত মুদ্রাস্ফীতি।"
        },
        {
          "label": "খ",
          "question": "\"অর্থের যোগান বৃদ্ধি এবং উৎপাদন হ্রাস মুদ্রাস্ফীতি বাড়ায়\"- ব্যাখ্যা করো।",
          "explanation": "অর্থের যোগান বৃদ্ধি মুদ্রাস্ফীতির অন্যতম কারণ। কোনো দেশে অর্থের যোগান বৃদ্ধি পেলে দেশের জনগণের আয় বেড়ে যায়। ফলে ক্রয়ক্ষমতা বৃদ্ধি পায়। অর্থের যোগানের বৃদ্ধির সাথে সাথে দ্রব্যসামগ্রীর উৎপাদন বৃদ্ধি না পেলে যোগান ঘাটতি সৃষ্টি হয়। ফলে দ্রব্যসামগ্রীর দামস্তর ক্রমেই বাড়তে থাকে। এটি মুদ্রাস্ফীতি নামে পরিচিত। আবার, উপকরণের দাম বৃদ্ধি, প্রাকৃতিক দুর্যোগ ইত্যাদি কারণে উৎপাদন হ্রাস পেলে দামস্তর বৃদ্ধি পায়। ফলে মুদ্রাস্ফীতি সৃষ্টি হয়। তাই বলা যায়, অর্থ সরবরাহ বৃদ্ধি ও উৎপাদন হ্রাস মুদ্রাস্ফীতি বাড়ায়।"
        },
        {
          "label": "গ",
          "question": "উদ্দীপকে কোন ধরনের মুদ্রাস্ফীতি দেখানো হয়েছে ব্যাখ্যা করো।",
          "explanation": "নিম্নের অনুরূপ: উদ্দীপকে প্রদর্শিত চিত্রে চাহিদা বৃদ্ধিজনিত মুদ্রাস্ফীতি সৃষ্টি হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি পেলে চাহিদা বৃদ্ধিজনিত মুদ্রাস্ফীতি সৃষ্টি হয়।উদ্দীপকে প্রদর্শিত চিত্রে লক্ষ করা যায়, প্রাথমিক অবস্থায় সামগ্রিক চাহিদা | ও যোগান E বিন্দুতে পরস্পর সমান হওয়ায় OY, উৎপাদনে ভারসাম্য দাম OP₁। এখন সামগ্রিক যোগান AS স্থির থেকে সামগ্রিক চাহিদা AD₁, থেকে বৃদ্ধি পেয়ে AD₂ হলে দামস্তর OP₁ থেকে বেড়ে OP₂ হয়। এক্ষেত্রে দেশটিতে দামস্তর P₁P₂ বা EF পরিমাণ বৃদ্ধি পায়। যেহেতু সামগ্রিক চাহিদা বৃদ্ধির জন্য দামস্তরের এই বৃদ্ধি ঘটেছে, তাই একে চাহিদা বৃদ্ধিজনিত মুদ্রাস্ফীতি বলা হয়।"
        },
        {
          "label": "ঘ",
          "question": "উদ্দীপকে DD রেখা D₁D 2 , হওয়ার পেছনে কী কী কারণ আছে বলে তুমি মনে করো?",
          "explanation": "উদ্দীপকের DD রেখা D 1 D 1 হওয়ার পিছনে চাহিদা বৃদ্ধিজনিত মুদ্রাস্ফীতি সৃষ্টির কারণ রয়েছে। সামগ্রিক যোগানের তুলনায় সামগ্রিক চাহিদা বেশি হলে মুদ্রাস্ফীতি দেখা দেয়। সামগ্রিক যোগানের তুলনায় সামগ্রিক চাহিদা বেশি হলে চাহিদা বৃদ্ধিজনিত মুদ্রাস্ফীতি দেখা দেয়, সাধারণত সরকারি ব্যয় বৃদ্ধি, অর্থের যোগান বৃদ্ধি, উদার ঋণ নীতি ইত্যাদি কারণে সামগ্রিক চাহিদা বৃদ্ধি পায়। ফলে দামস্তর বৃদ্ধি পেয়ে চাহিদা বৃদ্ধিজনিত মুদ্রাস্ফীতি সৃষ্টি হয়। উদ্দীপকের চিত্রে সামগ্রিক চাহিদা রেখা DD স্থানান্তর হয়ে D,D, হয়েছে। ফলে দামস্তর P₁ থেকে বৃদ্ধি P₂ হয়েছে। অর্থাৎ সামগ্রিক চাহিদা বৃদ্ধির ফলে দামস্তর বৃদ্ধি পেয়েছে। যা. চাহিদা বৃদ্ধিজনিত মুদ্রাস্ফীতিকে নির্দেশ করে। চাহিদা জনিত মুদ্রাস্ফীতি সৃষ্টির একটি অন্যতম কারণ হলো সরকারি ব্যয় বৃদ্ধি। উন্নয়নমূলক কাজের জন্য সরকারকে প্রচুর অর্থ ব্যয় করতে হয়। কিন্তু সরকারি ব্যয়ের অনুপাতে স্বল্পকালে উৎপাদন বাড়ে না। ফলে দামস্তর বৃদ্ধি পেয়ে মুদ্রাস্ফীতি দেখা দেয়। অর্থনৈতিক উন্নয়নের জন্য সরকার অনেক সময় আয়ের চেয়ে ব্যয় বেশি করে থাকে। এ ঘাটতি পূরণের জন্য সরকার অতিরিক্ত মুদ্রা সৃষ্টি ও ঋণ গ্রহণ করে। এতে অর্থের যোগান বাড়লেও উৎপাদন সে অনুপাতে বাড়ে না। ফলে অর্থের যোগান বুদ্ধির মাধ্যমে মানুষের ক্রয়ক্ষমতা বেড়ে মুদ্রাস্ফীতি দেখাদেয়। এছাড়া অনুৎপাদনশীল খাতের ব্যয় বৃদ্ধি ও উদার ঋণনীতির ফলে অর্থের যোগান বৃদ্ধির মাধ্যমে মানুষের ক্রয় ক্ষমতা বেড়ে মুদ্রাস্ফীতি দেখা দেয়। এছাড়া অনুৎপাদনশীল খাতের ব্যয় বৃদ্ধি ও উদার ঋণনীতির ফলে অর্থের যোগান বাড়ে। এতে মুদ্রাস্ফীতি সৃষ্টি হয়। তাছাড়া, রপ্তানি বৃদ্ধি, জনসংখ্যা বৃদ্ধি ও ব্যয়যোগ্য আয় বৃদ্ধির কারণেও চাহিদা বৃদ্ধিজনিত মুদ্রাস্ফীতি সৃষ্টি হয়।"
        }
      ]
    },
    {
      "number": "7",
      "uddipok": "'B' দেশে বিভিন্ন ভোগ্য পণ্যের দামস্তর ও ভোগের পরিমাণ নিম্নরূপ: দ্রব্য ২০১৬ সাল ২০২২ সাল দাম পরিমাণ দাম চাল ৫০ ৫০ ৭० ডাল ৮০ ৫ ১১০ তেল ৭০ ১০ ১৪০ চিনি ৭০ ৩ ১৩০ আটা ২০ ২০ ৩৫",
      "tag": "ISCM 24",
      "sub_questions": [
        {
          "label": "ক",
          "question": "দমিত মুদ্রাস্ফীতি কী?",
          "explanation": "ক্রমাগত দামস্তর বৃদ্ধিতে সরকারি হস্তক্ষেপে দমনের বা নিয়ন্ত্রণের ব্যবস্থা গ্রহণ করা হলে তাকে দমিত মুদ্রাস্ফীতি বলে।"
        },
        {
          "label": "খ",
          "question": "পরোক্ষ কর মুদ্রাস্ফীতিকে প্রভাবিত করে ব্যাখ্যা করো।",
          "explanation": "সরকার ব্যাপক হারে দ্রব্যসামগ্রীর ওপর পরোক্ষ কর আরোপ করলে। মূল্যস্তর বেড়ে যায় এবং মুদ্রাস্ফীতির সৃষ্টি হয়। দ্রব্যসামগ্রীর দাম বৃদ্ধির জন্য পরোক্ষ কর নানাভাবে প্রভাবিত করে। কোনো দ্রব্যের ওপর পরোক্ষ কর আরোপ করা হলে তা দ্রব্যের দামের সাথ যুক্ত হয়। এ বর্ধিত পরোক্ষ কর বেশিরভাগ ক্ষেত্রেই দ্রব্যাদির দাম বাড়ায়। এভাবে বিভিন্ন দ্রব্যের ওপর কর আরোপ করা হলে সামগ্রীক দামস্তর বৃদ্ধি পায়। ফলে মুদ্রাস্ফীতি সৃষ্টি হয়। সুতরাং বলা যায়, পরোক্ষ কর মুদ্রাস্ফীতিকে প্রভাবিত করে।"
        },
        {
          "label": "গ",
          "question": "উদ্দীপক হতে মুদ্রাস্ফীতির হার নির্ণয় করো।",
          "explanation": "ভোক্তার ব্যয় সম্পর্কিত তথ্য সংগ্রহ করে দাম সূচক নির্ণয় করাই হলো ভোক্তার দাম সূচক। ভোক্তার দাম সূচক দ্বারা নির্দিষ্ট দ্রব্যগুলো ক্রয়ের ক্ষেত্রে যে ব্যয় হয় তা পরিমাপ করা হয়। সাধারণত কোনো এলাকার প্রতিনিধিত্বকারী দ্রব্যের গুচ্ছমূল্য নির্বাচন করা হয়। এক্ষেত্রে গুচ্ছমূল্যের ভিত্তি বছরের দাম ও বর্তমান দামের অনুপাত নির্ণয় করে ১০০ দিয়ে গুণ করা হয়। এরপর প্রাপ্ত সংখ্যা থেকে ১০০ বিয়োগ করলেই মুদ্রাস্ফীতির হার পাওয়া যায়। উদ্দীপকে 'B' দেশের কয়েকটি দ্রব্যের পরিমাণ, ভিত্তি বছরের দাম ও বর্তমান বছরের দাম দেওয়া আছে। উক্ত তথ্যের ভিত্তিতে ভোক্তার দাম সূচকের মাধ্যমে মুদ্রাস্ফীতি নির্ণয় করা হলো: সুতরাং, দামন্তর বেড়েছে ১৫৫.৩৪ - ১০০= ৫৫.৩৪ শতাংশ। অর্থাৎ মুদ্রাস্ফীতির হার ৫৫.৩৪%।"
        },
        {
          "label": "ঘ",
          "question": "উদ্দীপক হতে নির্ণিত মুদ্রাস্ফীতির হার নিবেচনায় সমাজ বিভিন্ন শ্রেণি-পেশার লোকের ওপর এর প্রভাব বিশ্লেষণ করো।",
          "explanation": "উদ্দীপকে উল্লিখিত বিভিন্ন শ্রেণির ব্যক্তির ওপর মুদ্রাস্ফীতি আয় বণ্টনে বিভিন্নভাবে প্রভাবিত করে। মুদ্রাস্ফীতির একটি গুরুত্বপূর্ণ প্রভাব হলো এটি আয়কে পুনঃবণ্টন করে। মুদ্রাস্ফীতির ফলে অর্থ ও সম্পদ এক শ্রেণির লোকের থেকে অন্য শ্রেণির লোকের কাছে চলে যায়। ফলে সমাজে সম্পদ ও আয় বণ্টনে ব্যাপক পরিবর্তন ঘটে। এতে সমাজের কিছু শ্রেণির লোক লাভবান হয়। আবার কিছু শ্রেণির লোক ক্ষতিগ্রস্ত হয়। উদ্দীপকে 'B' দেশটির মুদ্রাস্ফীতির হার ৫৫.৩৪ শতাংশ। ফলে দেশটিতে কৃষক, উৎপাদক, ব্যবসায়ী, ঋণগ্রহীতার ওপর ইতিবাচক প্রভাব পড়বে। অন্যদিকে, সীমিত আয়ের জনগণ ও ঋণদাতার ওপর নেতিবাচক প্রভাব পড়বে। মুদ্রাস্ফীতির সময় দ্রব্য মূল্য বৃদ্ধি পাওয়ায় কৃষক, উৎপাদক ও ব্যবসায়ী শ্রেণির মুনাফা যথেষ্ট বৃদ্ধি পায়। কারণ দামস্তর বৃদ্ধির সাথে সাথেই উৎপাদন খরচ বৃদ্ধি পায় না। ফলে কৃষক, উৎপাদনকারী ও ব্যবসায়ীরা অধিক মুনাফা অর্জন করতে সক্ষম হয়। মুদ্রাস্ফীতির সময়ে দামস্তর বৃদ্ধির ফলে ঋণগ্রহীতাদের খঋণ ভার হ্রাস পায়। ফলে খঋণগ্রহীতারা লাভবান হয়। পক্ষান্তরে, দামস্তর বৃদ্ধির ফলে পূর্বাপেক্ষা ঋণদাতা কম পণ্যদ্রব্য ক্রয় করতে পারে। ফলে ঋণদাতা শ্রেণির লোক ক্ষতিগ্রস্ত হয়। এছাড়া মুদ্রাস্ফীতির সময়ে সীমিত আয়ের মানুষ একই পরিমাণ মজুরি দ্বারা তারা পূর্বের চেয়ে কম পরিমাণ দ্রব্যসামগ্রী ক্রয় করতে বাধ্য হয়। এতে সীমিত আয়ের মানুষ ক্ষতিগ্রস্ত হয়। সুতরাং বলা যায়, মুদ্রাস্ফীতির ইতিবাচক ও নেতিবাচক দুই ধরনের প্রভাবই রয়েছে।"
        }
      ]
    },
    {
      "number": "8",
      "uddipok": "আর্থ-সামাজিক অবকাঠামো নির্মাণ, জরুরি অবস্থা মোকাবিলার ঘাটতি অর্থসংস্থান ও অর্থনৈতিক স্থিতিশীলতা অর্জনের জন্য দেশের জনগণ আর্থিক, অ- আর্থিক প্রতিষ্ঠান, জাইকা, আইএমএফ, এডিবিসহ বিভিন্ন আন্তর্জাতিক প্রতিষ্ঠান থেকে ঋণ গ্রহণ করে। দেশের অভ্যন্তর হতে সংগৃহীত ঋণ বিনিয়োগ ও আয় বৃদ্ধিতে ভূমিকা রাখে। তবে নানা দেশ ও সংস্থাসমূহ হতে গৃহীত ঋণের উচ্চ সুদ ও একাধিক শর্ত থাকায় অর্থনৈতিক কল্যাণ হ্রাস পায়।",
      "tag": "ISCM 24",
      "sub_questions": [
        {
          "label": "ক",
          "question": "Excise Duties কী?",
          "explanation": "দেশের অভ্যন্তরে উৎপাদিত পণ্যের ওপর আরোপিত শুল্ককে আবগারি শুল্ক বা Excise Duties বলে।"
        },
        {
          "label": "খ",
          "question": "ট্যাক্স হলিডে সুবিধা কোন ধরনের শিল্পকে দেওয়া হয়?",
          "explanation": "ট্যাক্স হলিডে সুবিধা রপ্তানিমুখী শিল্পকে দেওয়া হয়। বাংলাদেশের রপ্তানিমুখী শিল্পের দ্রুত প্রসারের লক্ষ্যে দেশের শিল্পনীতির সাথে সামঞ্জস্য রেখে উদ্যোক্তাদেরকে 'ট্যাক্স হলিডে' সুবিধা প্রদান করা হয়। রপ্তানি পণ্যের দাম কম রাখার জন্য রপ্তানিমুখী শিল্পের উৎপাদন ব্যয় হ্রাস করতে হয়। এ উদ্দেশ্যে রপ্তানিমুখী শিল্পে বিদ্যুৎ ও গ্যাসের দাম হ্রাস, প্রয়োজনীয় কাঁচামাল আমদানির ওপর কর রেয়াত, ট্যাক্স হলিডে সুবিধা প্রদান ইত্যাদি ব্যবস্থা গ্রহণ করার দরকার হয়। এসব কারণে রপ্তানিমুখী শিল্পকে ট্যাক্স হলিডে সুবিধা দেওয়া হয়।"
        },
        {
          "label": "গ",
          "question": "উদ্দীপকের আলোকে সরকারের ঋণের অভ্যন্তরীণ ও বৈদেশিক উৎসসমূহ ব্যাখ্যা করো।",
          "explanation": "উদ্দীপকের সরকার অভ্যন্তরীণ ও বৈদেশিক উৎস থেকে ঋণ গ্রহণ করেছে। সরকার তার ব্যয় নির্বাহের জন্য দেশের ভেতরের যে ব্যাংক, আর্থিক ও অনার্থিক প্রতিষ্ঠান থেকে ঋণ গ্রহণ করে তাকে অভ্যন্তরীণ ঋণ বলে। আবার, সরকার তার ব্যয় নির্বাহের জন্য বিদেশি সরকার, ব্যক্তি, আন্তর্জাতিক সংস্থা ইত্যাদি থেকে যে ঋণ গ্রহণ করে তাকে বৈদেশিক ঋণ বা বাহ্যিক ঋণ বলে। সরকার এই দুটি উৎস হতে ঋণ গ্রহণ করে তার অর্থনৈতিক ও উন্নয়ন কার্যক্রমের ব্যয় নির্বাহ করে থাকে। উদ্দীপকে সরকার আর্থ-সামাজিক অবকাঠামো নির্মাণ, জরুরি অবস্থা মোকাবিলা, ঘাটতি অর্থসংস্থানের জন্য ঋণ গ্রহণ করে। সরকারের ঋণ গ্রহণের উৎসগুলো মধ্যে রয়েছে দেশের জনগণ, আর্থিক, অ-আর্থিক প্রতিষ্ঠান, জাইকা, আইএমএফ, এডিবিসহ বিভিন্ন আন্তর্জাতিক প্রতিষ্ঠান।' অর্থাৎ সরকার অভ্যন্তরীণ ও বৈদেশিক উৎস থেকে ঋণ গ্রহণ করেছে। অভ্যন্তরীণ ঋণের উৎসগুলোর মধ্যে রয়েছে দেশের জনগণ, আর্থিক ও অ- আর্থিক প্রতিষ্ঠান ইত্যাদি। অন্যদিকে বৈদেশিক ঋণের উৎসগুলো হলো জাইকা, আইএমএফ, এডিবিসহ বিভিন্ন আন্তর্জাতিক প্রতিষ্ঠান।"
        },
        {
          "label": "ঘ",
          "question": "উদ্দীপকে উল্লিখিত সরকারি ঋণ কি ভারহীন? বিশ্লেষণ করো।",
          "explanation": "উদ্দীপকে উল্লিখিত সরকারি ঋণ ভারহীন নয়। সরকার তার ব্যয় নির্বাহের জন্য দেশের জনগণ, আর্থিক, অ-আর্থিক প্রতিষ্ঠান, বিদেশি সরকার, সংস্থা ইত্যাদি হতে যে ঋণ গ্রহণ করে তাকে সরকারি ঋণ, বলে। সরকারের ঋণের, দুটি উৎস যথা- অভ্যন্তরীণ ও বৈদেশিক ঋণের উৎস। উভয় ধরনের ঋণই সরকারকে পরিশোধ করতে, হয় এবং এর প্রকৃত ও আর্থিক ভার জনগণের ওপর বর্তায়। উদ্দীপকে উল্লিখিত দেশের জনগণ আর্থিক প্রতিষ্ঠান ও অ-আর্থিক প্রতিষ্ঠান হতে যে ঋণগ্রহণ করে তা অভ্যন্তরীণ ঋণের উৎস। অভ্যন্তরীণ ঋণের কোনো আর্থিক ভার নেই। কিন্তু এর প্রকৃত ভার রয়েছে। পক্ষান্তরে, বৈদেশিক ঋণের আর্থিক ও প্রকৃত ভার দুটোই রয়েছে। বৈদেশিক ঋণের আসল ও সুদ পরিশোধের জন্য দেশের অর্থ বাইরে চলে যায়। আবার বৈদেশিক ঋণ পরিশোধের জন্য দ্রব্যসামগ্রী রপ্তানি করতে হলে দেশের জনগণের ভোগের পরিমাণ কমে যায়। ফলে তাদের জীবনযাত্রার মান হ্রাস পায়। রপ্তানি আয়ের পরিবর্তে যদি অর্জিত বৈদেশিক মুদ্রায় 'ঋণ পরিশোধ করা হয় তবে সেক্ষেত্রে প্রয়োজনীয় পণ্যসামগ্রী আমদানির পরিমাণ হ্রাস পায়। এতে দেশে কৃষি ও শিল্পের উন্নয়ন ব্যাহত হয়। যেহেতু সরকারি ঋণ পরিশোধ করতে সরকারকে সুদসহ আসল ফেরত দিতে হয়। তাই বৈদেশিক ঋণের আর্থিক ও প্রকৃত ভার দুটোই আছে এবং অভ্যন্তরীণ ঋণের আর্থিক ভার না থাকলেও প্রকৃত ভার আছে। অর্থাৎ, সরকারি ঋণ ভারহীন নয়।"
        }
      ]
    },
    {
      "number": "9",
      "uddipok": "বাংলাদেশ এখন আর পূর্বের মতো শিল্পে পশ্চাৎপদ নয়। একসময়ের আমদানিকৃত পণ্যই এখন দেশে উৎপাদন হচ্ছে। এর মধ্যে অন্যতম হলো ঔষধ, প্লাস্টিক সামগ্রী, সফ্ টওয়‍্যার শিল্প, ইলেকট্রনিক্স সামগ্রী তৈরি পোশাক ইত্যাদি এদেশের বাণিজ্য ঘাটতি দূরীকরণের পাশাপাশি স্বনির্ভরতা অর্জনে ব্যাপক ভূমিকা রাখছে।",
      "tag": "ISCM 24",
      "sub_questions": [
        {
          "label": "ক",
          "question": "অগ্রাধিকার শিল্প কি?",
          "explanation": "যেসব উদ্দীয়মান শিল্প প্রবৃদ্ধি অর্জন, কর্মসংস্থান সৃষ্টি, রপ্তানি আয় বৃদ্ধি ইত্যাদিতে অবদান রাখে তাকে অগ্রাধিকার শিল্প বলে।"
        },
        {
          "label": "খ",
          "question": "কৃষির উন্নয়ন শিল্পের উন্নয়নে সহায়তা করে ব্যাখ্যা করো।",
          "explanation": "কৃষি ও শিল্প খাত পরস্পর নির্ভরশীল। কৃষি খাতের উন্নতি ও আধুনিকায়নের জন্য বিভিন্ন কৃষি সরঞ্জাম ও সারের যোগান দেয় শিল্প খাত। তেমনি শিল্পের প্রসারের জন্য প্রয়োজনীয় কাঁচামাল ও শিল্পজাত দ্রব্যের বাজার সৃষ্টিতে সহায়তা করে কৃষি খাত। আমাদের দেশের অধিকাংশ শিল্প কৃষিভিত্তিক। যদি কৃষি উৎপাদন কমে যায় তবে শিল্পের কাঁচামালও অপ্রতুল হয়ে পড়ে। যা শিল্পের উৎপাদন ব্যাহত করে। তাই শিল্পের উন্নয়ন করতে হলে কৃষিরও উন্নয়ন আবশ্যক। এসব কারণে কৃষির উন্নয়ন শিল্পের উন্নয়নে সহায়তা করে।"
        },
        {
          "label": "গ",
          "question": "উদ্দীপকে উল্লিখিত শিল্প কোন ধরনের শিল্পের অন্তর্গত ব্যাখ্যা করো।",
          "explanation": "উদ্দীপকে উল্লিখিত শিল্পকে আমদানি বিকল্প শিল্প কৌশল বলা হয়। বাণিজ্য ঘাটতি হ্রাসের লক্ষ্যে কিছু কিছু দ্রব্য আমদানি না করে দেশে উৎপাদন করা হয়। এসব দ্রব্যের শিল্পকে আমদানি বিকল্প শিল্প বলে। কোন দ্রব্যেগুলোর আমদানি বিকল্প শিল্প স্থাপন করা যুক্তিসংগত তা নির্ধারণের জন্য কিছু বিষয় বিবেচনা করা হয়। যেমন- শিল্পের জন্য নিজস্ব কাঁচামাল, প্রযুক্তি, প্রয়োজনীয় শ্রমশক্তি ও অভ্যন্তরীণ বাজার প্রাপ্তি। উদ্দীপকে বাংলাদেশে এক সময়ে আমদানিকৃত অনেক পণ্যই এখন দেশে উৎপাদন হচ্ছে। এর মধ্যে অন্যতম হচ্ছে ঔষধ, প্লাস্টিক সামগ্রী, সফওয়্যার শিল্প, ইলেকট্রনিক্স সামগ্রী, তৈরি পোশাক ইত্যাদি। কিন্তু বাংলাদেশে আগে এসব পণ্য উৎপাদন করা হতো না। এসব পণ্য বিদেশ থেকে আমদানি করতো। বর্তমানে এসব পণ্য দেশের অভ্যন্তরে উৎপাদন করা হচ্ছে। যা ওপরে বর্ণিত আমদানি বিকল্প শিল্পকে নির্দেশ করে। তাই বলা যায়, উদ্দীপকে উল্লিখিত উৎপাদিত পণ্যের শিল্পকে অর্থনীতির ভাষায় আমদানি বিকল্প শিল্প কৌশল বলা হয়।"
        },
        {
          "label": "ঘ",
          "question": "দেশের স্বনির্ভরতা অর্জনে উদ্দীপকে উলিখিত শিল্পের বিকাশে ভূমিকা রাখছে। ব্যাখ্যা করো।",
          "explanation": "স্বনির্ভরতা অর্জনে আমদানি বিকল্প শিল্প কৌশলকে আমি যথার্থ মনে করি। বাংলাদেশের অব্যাহত বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন। এছাড়া বাংলাদেশ শিল্পায়নের প্রয়োজনে মূলধনী দ্রব্য বেশি আমদানি করে। তাই আমদানি বিকল্প শিল্পায়ন নীতি গ্রহণ করা হলে দেশের ভেতরে মূলধনী দ্রব্য উৎপাদিত হবে। ফলে দেশে শিল্পায়নের গতি ত্বরান্বিত হবে। উদ্দীপকে বাংলাদেশে আমদানিকৃত অনেক পণ্যই দেশের অভ্যন্তরে উৎপাদন হচ্ছে। এটি আমদানি বিকল্প শিল্পকে নির্দেশ করে। এতে পূর্বের তুলনায় আমদানি ব্যয় অনেকটা হ্রাস পেয়েছে। ফলে বৈদেশিক মুদ্রার সাশ্রয় হচ্ছে এবং ধীরে ধীরে বাণিজ্য ঘাটতি হ্রাস পাচ্ছে। এই বিশেষ কৌশল অবলম্বন করার ফলে আমদানির ওপর নির্ভরতা কমছে। বাংলাদেশসহ জনবহুল দেশগুলোতে জনগণের প্রয়োজন অনুযায়ী অনেক প্রকারের পণ্য আমদানি করতে হয়। এ অবস্থায় দেশে আমদানি বিকল্প শিল্প স্থাপন করা হলে এসব শিল্পপণ্যের বাজারের নিশ্চয়তা থাকবে। যার ফলে শিল্পায়ন অনেকটাই প্রসারিত হবে। এর মাধ্যমে দেশীয় কাঁচামালের সদ্ব্যবহার হবে ও কর্মসংস্থান তৈরি হবে। পাশাপাশি দেশ অর্থনৈতিকভাবে স্বনির্ভরতা অর্জন করবে। সুতরাং বলা যায়, আমদানি বিকল্প শিল্প একটি দেশের স্বনির্ভরতা অর্জনে বিশেষ ভূমিকা রাখতে পারে।"
        }
      ]
    },
    {
      "number": "10",
      "uddipok": "নাজনীন তার এসএসসি পরীক্ষা শেষে বাবা-মায়ের সাথে কুয়াকাটা বেড়াতে যায়। যাওয়ার সময় সে লক্ষ করল সেতু অতিক্রম করার সময় তার বাবাকে টোল প্রদান করতে হচ্ছে। হোটেলে থাকা, খাওয়া বিলের নির্ধারিত বিলের সাথে অতিরিক্ত কিছু অর্থ প্রদান করতে হচ্ছে। নাজনীন তার বাবার কাছে বিষয়টি সম্পর্কে জানতে চাইলে তিনি বলেন, এটি সরকারের আয়ের একটি উৎস। এছাড়া নাজনীন তার বাবাকে বৎসরের একটি নির্দিষ্ট সময়ে আয়কর ও গাড়ি ব্যবহারের জন্য কর প্রদান করতে দেখেছে এবং দিন দিন এই করের পরিমাণ বৃদ্ধি পাচ্ছে। যার কারণ হিসাবে তার বাবা সাম্প্রতিক সময়ে সরকারের বিভিন্ন উন্নয়ন ব্যয় বৃদ্ধির কথা উল্লেখ করেন।",
      "tag": "ISCM 24",
      "sub_questions": [
        {
          "label": "ক",
          "question": "পরোক্ষ কর কী?",
          "explanation": "কোনো ব্যক্তির ওপর কর আরোপ করা হলে সেই ব্যক্তি যদি ওই করের ভার অন্যের ওপর চাপাতে পারে তাহলে তাকে পরোক্ষ কর বলে।"
        },
        {
          "label": "খ",
          "question": "কর ও ফি-এর পার্থক্য লেখো।",
          "explanation": "করের মাধ্যমে সরকারি সুবিধা পাওয়া না গেলেও ফি-এর মাধ্যমে বিশেষ সুবিধা পাওয়া যায়। সরকারকে জনগণ কোনো সুবিধা বা প্রাপ্তি প্রত্যাশা না করে বাধ্যতামূলকভাবে যে অর্থ প্রদান করে তা-ই কর। অন্যদিকে, সরকার কোনো ব্যক্তিকে বিশেষ ধরনের সুবিধা প্রদানের বিনিময়ে তার নিকট হতে যে অর্থ আদায় করে তাকে ফি বলে। আয় কর, বিক্রয় কর, মূল্য সংযোজন কর ইত্যাদি করের উদাহরণ। অন্যদিকে, জমি রেজিস্ট্রেশন ফি, কোর্ট ফি, বিভিন্ন ধরনের লাইসেন্স ফি ইত্যাদি ফি-এর উদাহরণ।"
        },
        {
          "label": "গ",
          "question": "উদ্দীপক অনুসারে সরকারের আয়ের বিভিন্ন খাতসমূহ উল্লেখ করো।",
          "explanation": "উদ্দীপক অনুসারে সরকার কর রাজস্ব ও কর বহির্ভূত রাজস্বের মাধ্যমে আয় করে। জনগণ কোনোরূপ সুযোগ-সুবিধার প্রত্যাশা না করে সরকারকে বাধ্যতামূলকভাবে যে অর্থ প্রদান করে তা-ই কর রাজস্ব। যেমন- আয়কর, মূল্য সংযোজন কর, আবগারি শুল্ক প্রভৃতি। কর ছাড়াও অন্যান্য যে উৎস থেকে সরকার আয় সংগ্রহ করে তা-ই কর বহির্ভূত রাজস্ব। যেমন- প্রশাসনিক রাজস্ব, বাণিজ্যিক রাজস্ব। কর হলো সরকারি আয়ের সর্বাধিক গুরুত্বপূর্ণ উৎস। উদ্দীপকে নাজনীনের বাবা কুয়াকাটা যাওয়ার সময় সেতু অতিক্রম করার জন্য টোল প্রদান করেন। এটি কর বহির্ভূত রাজস্বকে নির্দেশ করে। আবার, তারা হোটোলে থাকা ও খাওয়ায় বিলের সাথে অতিরিক্ত অর্থ দেয়। এই অতিরিক্ত অর্থই মূল্য সংযোজন কর। এছাড়া নাজনীনের বাবা বছরে একটি নির্দিষ্ট সময়ে আয়কর ও গাড়ি ব্যবহারের জন্য যানবাহন কর প্রদান করেন। অর্থাৎ উদ্দীপকের আলোকে সরকারের কর রাজস্বগুলো হলো মূল্য সংযোজন কর, আয়কর ও যানবাহন কর।"
        },
        {
          "label": "ঘ",
          "question": "সাম্প্রতিক সময়ে সরকারের ব্যয় বৃদ্ধির কারণসমূহ বিশ্লেষণ করো।",
          "explanation": "আধুনিক কল্যাণ রাষ্ট্র প্রতিষ্ঠার জন্য সাম্প্রতিক সময়ে সরকারের ব্যয় বৃদ্ধি পেয়েছে। বর্তমান সরকারের প্রধান উদ্দেশ্য হলো আধুনিক কল্যাণকর রাষ্ট্র প্রতিষ্ঠা করা। এ লক্ষ্যে সরকার বিভিন্ন খাতে ব্যয় করে থাকে। কারণ সরকারের ব্যয় জনগণের অর্থনৈতিক ও সামাজিক কল্যাণ বৃদ্ধিতে বিশেষ সহায়ক। হয়। বস্তুত কল্যাণ রাষ্ট্রের ধারণার উন্মেষ ঘটার পর থেকেই সরকারি ব্যয়ের পরিমাণ দিন দিন বৃদ্ধি পাচ্ছে। উদ্দীপকে সরকারের আয়ের বিভিন্ন খাত দিন দিন বৃদ্ধি পাচ্ছে। কারণ সাম্প্রতিক সময়ে সরকারকে বিভিন্ন উন্নয়নমূলক কাজের জন্য ব্যয় বৃদ্ধি করতে হয়। বর্তমানে সরকারি ব্যয় বৃদ্ধির কারণগুলোর মধ্যে রয়েছে শিক্ষা, স্বাস্থ্য, প্রতিরক্ষা ব্যয় বৃদ্ধি, প্রশাসনিক ব্যয় বৃদ্ধি ইত্যাদি। এছাড়া অভ্যন্তরীণ শান্তিশৃঙ্খলা রক্ষা, জনকল্যাণমূলক কাজ, সামাজিক নিরাপত্তার জন্য সরকারকে ব্যয় করতে হয়। আধুনিককালে পৃথিবীর অনেক দেশেই জনসংখ্যা বৃদ্ধি পেয়েছে। তাই বর্ধিত জনসংখ্যার মৌলিক চাহিদা পূরণের জন্য সরকারকে ব্যয় করতে হয়। আবার, সাম্প্রতিককালে সরকারি ব্যয়ের অন্যতম কারণ হলো প্রতিরক্ষা খাতে ব্যয় বৃদ্ধি। পৃথিবীর সব দেশই এ খাতে প্রচুর অর্থ ব্যয় করে থাকে। এছাড়া, অভ্যন্তরীণ শান্তিশৃঙ্খলা শিক্ষা, গবেষণা, সামাজিক নিরাপত্তার জন্যও সরকারকে প্রচুর অর্থ ব্যয় করতে হচ্ছে। এসব কারণে সাম্প্রতিক সরকারি ব্যয় বৃদ্ধি পাচ্ছে।"
        }
      ]
    },
    {
      "number": "11",
      "uddipok": "সাম্প্রতিককালে বাংলাদেশের রপ্তানি বাণিজ্যের গতি- প্রকৃতিতে পরিবর্তন সাধিত হয়েছে। অতীতে আমাদের রপ্তানি বাণিজ্যে শুধু পাট, চা, চামড়া প্রভৃতি কতিপয় কৃষিপণ্য নিয়ে গঠিত ছিল। কিন্তু বর্তমানে রপ্তানি বাণিজ্যে এসব দ্রব্যের পাশাপাশি মাছ, তৈরি পোশাক, ফল, ফুল ও হস্তাশিল্পজাত দ্রব্যসহ আরও অনেক পণ্য সংযোজিত হচ্ছে। বর্তমান সরকার রপ্তানি আয় বৃদ্ধির লক্ষ্যে রপ্তানি উন্নয়ন তহবিল গঠন, বিদেশে বাণিজ্য অফিস খোলা, রপ্তানি শুল্ক হ্রাসকরণসহ বিভিন্ন পদক্ষেপ গ্রহণ করেছে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "দেশের জরুরি প্রয়োজন ও অর্থনৈতিক উন্নয়নে বৈদেশিক কোনো সংস্থা বা দেশ থেকে ঋণ, প্রকল্প, দ্রব্য ইত্যাদি, সহায়তা গ্রহণ করাই বৈদেশিক সাহায্য।"
        },
        {
          "label": "খ",
          "question": "",
          "explanation": "আন্তর্জাতিক বাণিজ্য অভ্যন্তরীণ বাণিজ্য সম্প্রসারণের পথ উন্মোচন করে। আন্তর্জাতিক বাণিজ্যের ফলে এক দেশে উৎপাদিত দ্রব্যসামগ্রী অন্য দেশে বিক্রয়ের সুযোগ সৃষ্টি হয়। ফলে দেশীয় দ্রব্যের বাজারের বিস্তৃতি ঘটে। এতে উৎপাদনকারীরা উৎপাদনে উৎসাহ পায় এবং তাদের উৎপাদন ক্ষমতা ও মুনাফা উভয় বৃদ্ধি পায়। তাই বলা যায়, আন্তর্জাতিক বাণিজ্য অভ্যন্তরীণ বাণিজ্যকে সম্প্রসারণ করে।"
        },
        {
          "label": "গ",
          "question": "",
          "explanation": "রপ্তানি বাণিজ্য হচ্ছে একটি প্রক্রিয়া যার মাধ্যমে একটি দেশ অন্য দেশে পণ্য ও সেবা বিক্রি করে। বাংলাদেশের রপ্তানি পণ্যকে দুভাগে ভাগ করা যায়। যথা- প্রচলিত ও অপ্রচলিত রপ্তানি পণ্য। বাংলাদেশ যেসব পণ্যসামগ্রী দীর্ঘকাল ধরে বিশ্ব বাজারে রপ্তানি করে আসছে, সেগুলোকে প্রচলিত রপ্তানি দ্রব্য বলে। অন্যদিকে, কিছুদিন পূর্বেও অনেক দ্রব্য বিদেশে রপ্তানি করা হতো না, কিন্তু সাম্প্রতিককালে রপ্তানি করা হয়। সেগুলো অপ্রচলিত রপ্তানি পণ্য। উদ্দীপকের আলোকে বাংলাদেশের প্রচলিত ও অপ্রচলিত রপ্তানি দ্রব্যগুলো তালিকা নিম্নরূপ: প্রচলিত রপ্তানি দ্রব্যগুলো অপ্রচলিত রপ্তানি দ্রব্যগুলো ১. পাট ১. মাছ ২. চামড়া ২. তৈরি পোশাক ৩. চা ৩. ফল ৪. হস্তশিল্পজাত দ্রব্য ৫. ফুল"
        },
        {
          "label": "ঘ",
          "question": "",
          "explanation": "বাংলাদেশের রপ্তানি বাণিজ্য সম্প্রসারণের জন্য সরকারের গৃহীত পদক্ষেপগুলো পর্যাপ্ত নয় বলে আমি মনে করি। একটি দেশের অর্থনৈতিক উন্নয়নের জন্য প্রচুর পরিমাণে বৈদেশিক মুদ্রার প্রয়োজন। রপ্তানির পরিমাণ বৃদ্ধি করে বৈদেশিক মুদ্রা অর্জন করা যায়। তাই সরকারকে রপ্তানি বাণিজ্য সম্প্রসারণের লক্ষ্যে কার্যকর পদক্ষেপ গ্রহণ করতে হবে। যেমন: রপ্তানি ঋণ প্রদান, বাণিজ্য মেলা আয়োজন, কর অবকাশ, ইপিজেড স্থাপন ইত্যাদি পদক্ষেপ গ্রহণ করতে হবে। অবকাশ, ইপিজেড স্থাপন ইত্যাদি পদক্ষেপ গ্রহণ করতে হবে। উদ্দীপকে সরকার রপ্তানি আয় বৃদ্ধির লক্ষ্যে রপ্তানি উন্নয়ন তহবিল গঠন করেছে। তাছাড়া বিদেশে বাণিজ্য অফিস খোলা ও রপ্তানি শুল্ক হ্রাসকরণসহ বিভিন্ন পদক্ষেপ গ্রহণ করেছে। তবে রপ্তানি বাণিজ্য সম্প্রসারণ করতে আরো বেশ কিছু গুরুত্বপূর্ণ পদক্ষেপ গ্রহণ করতে হবে। যেমন: আমদানি নীতি উদারীকরণ, টাকার মূল্যমান যৌক্তিকীকরণ আয়কর রেয়াত ইত্যাদি পদক্ষেপ গ্রহণ করা যেতে পারে। সরকার কর্তৃক রপ্তানি ঋণ প্রদানের ব্যবস্থা করলে মূলধনের যোগান বৃদ্ধি পেয়ে উৎপাদন বৃদ্ধি পাবে। তাছাড়া দেশে বাণিজ্য মেলার আয়োজন ও বিদেশের মেলায় অংশগ্রহণের মাধ্যমে দেশীয় পণ্যের পরিচিত বাড়বে। আবার, কর অবকাশের ফলে রপ্তানি খরচ কমবে। এতে রপ্তানি লাভজনক হবে। এছাড়া রপ্তানি ঋণ ও ইপিজেড স্থাপনের ফলে রপ্তানিজাত দ্রব্যের উৎপাদন বাড়বে। দ্রব্যের গুণগতমানও উন্নত হবে। এতে রপ্তানির পরিমাণ বৃদ্ধি পাবে। তাই বলা যায় উল্লিখিত পদক্ষেপগুলো রপ্তানি বাণিজ্য সম্প্রসারণে অনেকাংশে সহায়ক হবে।"
        }
      ]
    }
  ]
}