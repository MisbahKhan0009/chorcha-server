{
  "title": "রাজশাহী বোর্ড ২০১৯",
  "subtitle": "অর্থনীতি (11)",
  "questions": [
    {
      "number": "1",
      "uddipok": "নোমান একাদশ শ্রেণির ছাত্র। সে পত্রিকার মাধ্যমে জানতে পারে ব্যক্তির ন্যায় সরকারও বিভিন্ন খাতে ব্যয় করে। দেশের সুষম উন্নয়ন, প্রশাসনিক ব্যয় নির্বাহ, সামাজিক কল্যাণ, বাণিজ্যচক্র নিয়ন্ত্রণের জন্য সরকারকে ব্যয় করতে হয়। এজন্য অবশ্য সরকারকে কর ও কর-বহির্ভূত খাত থেকে আয়ও করতে হয়। তার কাছে বিষয়টি খুব মজার মনে হয়।",
      "tag": "RB 19",
      "sub_questions": [
        {
          "label": "ক",
          "question": "কর বলতে কী বোঝ?",
          "explanation": "কোন প্রত্যক্ষ উপকারের আশা না করে রাষ্ট্রের ব্যয় নির্বাহের জন্য ব্যক্তি বা প্রতিষ্ঠান বাধ্যতামূলকভাবে যে অর্থ প্রদান করে তাকে কর বলে।"
        },
        {
          "label": "খ",
          "question": "সরকারি ঋণের অন্যতম উৎস বাণিজ্যিক ব্যাংক – বুঝিয়ে লেখো।",
          "explanation": "সরকারি ঋণের অভ্যন্তরীণ উৎসসমূহের মধ্যে বাণিজ্যিক ব্যাংক অন্যতম গুরুত্বপূর্ণ ভূমিকা পালন করে। সরকার রাজস্ব ঘাটতি পূরণের লক্ষ্যে বাণিজ্যিক ব্যাংকগুলো থেকে ঋণ গ্রহণ করতে পারে। সাম্প্রতিককালে বাংলাদেশের মতো উন্নয়নশীল দেশগুলোতে বাণিজ্যিক ব্যাংক সরকারি ঋণ গ্রহণের প্রধান উৎসে পরিণত হয়েছে। সরকার তার ঋণপত্রগুলোর বিপরীতে বাণিজ্যিক ব্যাংক থেকে ঋণ গ্রহণ করে। এ ব্যাংকগুলো ঋণ প্রদানের মাধ্যমে যে অতিরিক্ত অর্থ সৃষ্টি করে তা দিয়ে সরকারি বন্ড ক্রয় করে। তাছাড়া বাণিজ্যিক ব্যাংকগুলোর কাছে কিছু অলস অর্থ থাকে যা তারা সরকারি বন্ড ক্রয়ে ব্যয় করে। এভাবে বাণিজ্যিক ব্যাংকগুলো সরকারি ঋণের অন্যতম উৎস হিসেবে কাজ করে।"
        },
        {
          "label": "গ",
          "question": "উদ্দীপকের আলোকে সরকারের ব্যয়ের বিভিন্ন খাতসমূহ ব্যাখ্যা করো ।",
          "explanation": "উদ্দীপকে নোমানের দেশের সরকার সাধারণ প্রশাসনিক কার্যাবলি ও &quot;বিভিন্ন আর্থ-সামাজিক উন্নয়ন কার্যক্রম পরিচালনার জন্য যথেষ্ট অর্থ ব্যয় করে। সরকারি ব্যয়ের মূল উদ্দেশ্য হলো জনকল্যাণ সাধন। অতীতে সরকারি কার্যকলাপের পরিধি সীমিত ছিল। এজন্য তখন সরকারি ব্যয়ও কম হতো এবং অর্থনীতিতে তার তেমন গুরুত্ব ছিল না। কিন্তু বর্তমানে রাষ্ট্রীয় কর্মকাণ্ডের পরিধি তথা সরকারি ব্যয়ের খাত বিস্তৃত হওয়ায় প্রত্যেক দেশেই সরকারি ব্যয় অনেক বৃদ্ধি পেয়েছে। উদ্দীপকে দেখা যায়, নোমানের দেশের সরকার দেশের সুষম উন্নয়ন, প্রশাসনিক ব্যয়নির্বাহ, সামাজিক কল্যাণ, বাণিজ্য চক্র নিয়ন্ত্রণ প্রভৃতি খাতে বিপুল অর্থ ব্যয় করে। দেশের সুষম উন্নয়ন নিশ্চিতকল্পে সরকারকে ধনী- দরিদ্রের মধ্যে আয় বৈষম্য দূরীকরণে পদক্ষেপ নিতে হয়। এ লক্ষ্যে বেকারত্ব ও বার্ধক্যজনিত ভাতা প্রদান, বিনামূল্যে শিক্ষা ও স্বাস্থ্যসেবার ব্যবস্থা, দরিদ্রদের আত্মকর্মসংস্থানে সহায়তা ইত্যাদি কাজে সরকারকে অর্থ ব্যয় করতে হয়। বর্তমানে সকল দেশেই সরকার প্রশাসনিক কার্য পরিচালনা করতে তথা অফিস-আদালত নির্মাণ ও রক্ষণাবেক্ষণ, বিভিন্ন বিভাগ ও দপ্তর পরিচালনার উদ্দেশ্যে কর্মকর্তা ও কর্মচারী নিয়োগ এবং তাদের বেতন-ভাতাদির পেছনে বিপুল অর্থ ব্যয় করে থাকে। সরকারি ব্যয়ের আরেকটি গুরুত্বপূর্ণ খাত হলো সামাজিক কল্যাণ সাধন ।"
        },
        {
          "label": "ঘ",
          "question": "সরকারের আয়ের উৎস হিসেবে কর ও কর-বহির্ভূত খাতের কোনটির ওপর গুরুত্ব দেয়া উচিত? যুক্তিসহ বিশ্লেষণ করো।",
          "explanation": "সরকারি আয়ের উৎস হিসেবে কর বহির্ভূত রাজস্ব অপেক্ষা কর রাজস্বের ওপর অধিক গুরুত্ব দেয়া উচিত। প্রতিটি দেশের সরকারই কল্যাণকর রাষ্ট্র পরিচালনায় জনগণের কাছে প্রতিশ্রুতিবদ্ধ। এ লক্ষ্য অর্জন করতে দৈনন্দিন প্রশাসনিক কার্যাবলি, আর্থ- সামাজিক উন্নয়ন এবং টেকসই অর্থনৈতিক উন্নয়ন কার্যক্রম পরিচালনার জন্য বিভিন্ন উৎস থেকে রাজস্ব আয় করতে হয়। সরকার সাধারণত কর ও কর-বহির্ভূত রাজস্ব সংগ্রহের মাধ্যমে এই আয় করে থাকে। উদ্দীপকে নোমানের দেশের সরকার বিভিন্ন খাতে প্রচুর অর্থ ব্যয় করে। এজন্য সরকারকে কর ও কর-বহির্ভূত খাত থেকে রাজস্ব সংগ্রহ করতে হয়। সরকার বিভিন্ন ধরনের কর আরোপের মাধ্যমে যে রাজস্ব পায় তাকে কর রাজস্ব বলা হয়। যেমন- প্রত্যক্ষ কর, পরোক্ষ কর ও বিশেষ কর। অপরদিকে কর ব্যতীত অন্যান্য উৎস থেকে সরকার যে অর্থ সংগ্রহ করে তাই কর বহির্ভূত রাজস্ব। যেমন- ফি, বাণিজ্যিক আয়, সরকারি ঋণ ও বিবিধ আয়। এদের মধ্যে কর হলো সরকারি আয়ের প্রধান উৎস। ঋণ গ্রহণের ক্ষেত্রে সরকারকে অভ্যন্তরীণ ও বৈদেশিক উৎসসমূহের ওপর নির্ভর করতে হয়। ঋণ নিলে সেই ঋণের সুদ প্রদান করতে হয়। বৈদেশিক উৎসসমূহের ক্ষেত্রে অনেক সময় কঠিন সব শর্ত মেনে ঋণ নিতে হয়। অনেকসময় এতে করে দেশের সার্বভৌমত্ব হুমকির সম্মুখীন হয়। তাই উপরের আলোচনার পরিপ্রেক্ষিতে বলা যায়, সরকারের সুবিধা বিবেচনায় রাজস্ব আদায়ের ক্ষেত্রে কর রাজস্বের ওপর অধিক গুরুত্ব দেয়া উচিত।"
        }
      ]
    },
    {
      "number": "2",
      "uddipok": "রুমা বিশ্ববিদ্যালয়ের ছাত্রী। সে একটি সেমিনার থেকে জানতে পারে বাংলাদেশ কৃষিপ্রধান দেশ হলেও খাদ্য ঘাটতির দেশ। খাদ্যের জন্য প্রতিবছর প্রচুর বৈদেশিক মুদ্রা ব্যয় হয়। সরকার কৃষি উৎপাদন বৃদ্ধির মাধ্যমে খাদ্য সমস্যার সমাধান করার চেষ্টা করছে। এ লক্ষ্যে সার, কীটনাশক ও অন্যান্য উপকরণে ভর্তুকি দিচ্ছে। আশার কথা হলো বাংলাদেশে কৃষির উৎপাদন বৃদ্ধি পাচ্ছে এবং খাদ্য ঘাটতি কমছে।",
      "tag": "RB 19",
      "sub_questions": [
        {
          "label": "ক",
          "question": "উফশী প্রযুক্তি কী?",
          "explanation": "গবেষণার মাধ্যমে উচ্চ ফলনশীল জাতের বীজ ও অন্যান্য আধুনিক কৃষি উপকরণের সাহায্যে কৃষিকার্য পরিচালনা করাকে উচ্চ ফলনশীল প্রযুক্তি বা সংক্ষেপে উফশী প্রযুক্তি বলে।"
        },
        {
          "label": "খ",
          "question": "বাংলাদেশের খাদ্য নিরাপত্তা অর্জনের সম্ভবনা কতটুকু ?",
          "explanation": "বাংলাদেশে খাদ্য নিরাপত্তা অর্জনের ভালো সম্ভাবনা রয়েছে। বর্তমানে বাংলাদেশে খাদ্য নিরাপত্তা নিশ্চিত নয়। দক্ষিণ এশিয়ার দেশগুলোর মধ্যে খাদ্য নিরাপত্তায় বাংলাদেশের অবস্থান সবার নিচে। তবে সাম্প্রতিক বছরগুলোতে খাদ্য উৎপাদনে বাংলাদেশ যথেষ্ট উন্নতি করেছে। হেক্টরপ্রতি উৎপাদনের ক্ষেত্রে বাংলাদেশ অনেক দেশকে ছাড়িয়ে গিয়েছে। ধান, গম ও ভুট্টা মিলিয়ে বাংলাদেশ বর্তমানে ৪১৫.৭৪ লক্ষ মে. টন খাদ্যশস্য উৎপাদন করছে। সবজি উৎপাদনে বাংলাদেশ এখন বিশ্বে তৃতীয়। প্রতিবছর বাংলাদেশ ১.৫০ লক্ষ টন সবজি উৎপাদন করছে। এছাড়া মাছ, মাংস, নানান ধরনের ফল ইত্যাদির উৎপাদনও লক্ষণীয় পরিমাণে বৃদ্ধি পেয়েছে। বাংলাদেশের অভ্যন্তরে উৎপাদিত খাদ্যের প্রাপ্যতা ও জনগণের ক্রয়ক্ষমতা বৃদ্ধি পাচ্ছে।। তাই বলা যায়, বাংলাদেশে খাদ্য নিরাপত্তা অর্জনের সম্ভাবনা খুবই উজ্জ্বল।"
        },
        {
          "label": "গ",
          "question": "বাংলাদেশে খাদ্য ঘাটতি দূরীকরণে সরকারের পদক্ষেপসমূহ উদ্দীপকের আলোকে ব্যাখ্যা করো।",
          "explanation": "উদ্দীপক অনুযায়ী, বাংলাদেশ একটি কৃষিপ্রধান দেশ হওয়া সত্ত্বেও এটি খাদ্য ঘাটতির দেশ। খাদ্য সমস্যার সমাধানের জন্য সরকার যে প্রধান পদক্ষেপগুলো গ্রহণ করছে, তা হলো কৃষি উৎপাদন বৃদ্ধি। এই লক্ষ্যে সরকার প্রধানত দুটি কৌশল অবলম্বন করছে: উপকরণের ওপর ভর্তুকি প্রদান (Subsidy on Inputs) কৃষি উৎপাদন বৃদ্ধির জন্য কৃষকদের উৎসাহিত করতে সরকার কৃষি উপকরণগুলোতে আর্থিক সহায়তা বা ভর্তুকি দিচ্ছে। উদ্দীপকে উল্লিখিত এই পদক্ষেপগুলো হলো:সার ও কীটনাশকে ভর্তুকি: কৃষকরা যাতে কম দামে রাসায়নিক সার (Urea, TSP, MoP) এবং কীটনাশক ক্রয় করে জমিতে ব্যবহার করতে পারে, সেজন্য সরকার এর দাম কমিয়ে ভর্তুকি প্রদান করে। এতে উৎপাদন খরচ হ্রাস পায় এবং ফসলের উৎপাদনশীলতা বৃদ্ধি পায়।অন্যান্য উপকরণে ভর্তুকি: বীজ, উন্নত প্রযুক্তির কৃষি যন্ত্রপাতি (যেমন: ট্রাক্টর, পাওয়ার টিলার, হারভেস্টার ইত্যাদি) ক্রয়ের ক্ষেত্রেও সরকার ভর্তুকি বা সহজ শর্তে ঋণ প্রদান করে, যা কৃষিকাজকে আরও আধুনিক ও লাভজনক করে তোলে।কৃষি উৎপাদন বৃদ্ধি (Boosting Agricultural Output) ভর্তুকি প্রদানের মূল লক্ষ্যই হলো কৃষি উৎপাদন বৃদ্ধি করা, যা উদ্দীপকেও আশার কথা হিসেবে বলা হয়েছে। এই পদক্ষেপের ফলে:উৎপাদনশীলতা বৃদ্ধি: ভর্তুকি এবং নতুন প্রযুক্তির ব্যবহারের মাধ্যমে প্রতি হেক্টর জমিতে ফলন (Yield) উল্লেখযোগ্যভাবে বৃদ্ধি পাচ্ছে। ফলে দেশীয়ভাবেই খাদ্যের যোগান বৃদ্ধি পায়।খাদ্য ঘাটতি হ্রাস: মোট দেশজ উৎপাদন (GDP) এ কৃষির অবদান বৃদ্ধি পাওয়ায় এবং স্থানীয় উৎপাদন বাড়ায়, দেশের অভ্যন্তরে খাদ্যের চাহিদা পূরণের সক্ষমতা বাড়ে। এর ফলস্বরূপ, খাদ্য আমদানির জন্য প্রতি বছর যে প্রচুর বৈদেশিক মুদ্রা ব্যয় হতো, তা ধীরে ধীরে কমতে শুরু করে। সংক্ষেপে বলা যায়, সরকার ভর্তুকি নীতির মাধ্যমে কৃষকের উৎপাদন ব্যয় হ্রাস করে এবং আধুনিক প্রযুক্তির ব্যবহার নিশ্চিত করে কৃষি উৎপাদনকে সর্বোচ্চ পর্যায়ে নিয়ে যাওয়ার চেষ্টা করছে, যা দীর্ঘমেয়াদে দেশকে খাদ্য ঘাটতি থেকে বের করে এনে খাদ্য নিরাপত্তায় (Food Security) সহায়তা করবে।"
        },
        {
          "label": "ঘ",
          "question": "খাদ্যে দ্রুত স্বয়ংসম্পূর্ণতা অর্জনের জন্য সরকারের কী ধরনের পদক্ষেপ গ্রহণ করা উচিত? উদ্দীপকের ভিত্তিতে যুক্তিসহ বিশ্লেষণ করো।",
          "explanation": "খাদ্যে দ্রুত স্বয়ংসম্পূর্ণতা নানামুখী পদক্ষেপ গ্রহণ করা উচিত। খাদ্য মানুষের অর্জনের জন্য সরকারের প্রয়োজন অনুসারে জীবনধারণের জন্য অপরিহার্য উপাদান। মানবসম্পদ উন্নয়ন ও অর্থনৈতিক অগ্রগতির জন্য একটি দেশের প্রথমেই খাদ্য নিরাপত্তা নিশ্চিত করা দরকার হয়। খাদ্য নিরাপত্তা নিশ্চিতকরণের প্রথম ধাপ হলো খাদ্যে স্বয়ংসম্পূর্ণতা অর্জন। উদ্দীপকের সরকার ঘাটতি দূর করে খাদ্যে স্বয়ংসম্পূর্ণতা অর্জনের লক্ষ্যে উৎপাদন বাড়ানোর নীতি গ্রহণ করেছে। এ লক্ষ্যে কৃষকদের সার, কীটনাশক ও অন্যান্য উপকরণে ভর্তুকি দিচ্ছে। কিন্তু খাদ্যে দ্রুত স্বয়ংসম্পূর্ণতা অর্জনের জন্য সরকারের কৃষিখাতের সার্বিক উন্নয়নকে সর্বাধিক গুরুত্ব প্রদান করতে হবে। এ লক্ষ্যে সেচ কার্যক্রম সম্প্রসারণ, জলাবদ্ধতা নিরসন, উন্নতমানের ও উচ্চ ফলনশীল বীজ উৎপাদন ও সরবরাহ কার্যক্রম গ্রহণ করতে হবে। এছাড়া, পরমাণু ও প্রাণ-প্রযুক্তি ব্যবহার করে লবণাক্ততাসহিষ্ণু, বিরূপ আবহাওয়া ও পরিবেশ উপযোগী ফসলের জাত উদ্ভাবন ও মাঠপর্যায়ে সম্প্রসারণ করতে হবে। অভ্যন্তরীণ খাদ্যশস্য সংগ্রহ অভিযান জোরদার ও খাদ্য আমদানির পরিমাণ বাড়াতে হবে। দেশের ক্ষুদ্র ও মাঝারি কৃষকদের উৎপাদন বৃদ্ধিতে উৎসাহিত করার জন্য কৃষিবিমা এবং কৃষকপর্যায়ে কৃষিপণ্যের ন্যায্যমূল্য প্রাপ্তি নিশ্চিত করতে হবে। তাই বলা যায়, দ্রুত খাদ্যে স্বয়ংসম্পূর্ণতা অর্জনের জন্য উদ্দীপকে উল্লেখিত ভর্তুকি প্রদানের বিষয়টি ছাড়াও সরকারের উপরে আলোচিত পদক্ষেপগুলো গ্রহণ করা উচিত।"
        }
      ]
    },
    {
      "number": "3",
      "uddipok": "বাংলাদেশের জলবায়ু, খাদ্যাভ্যাস, সামাজিক ও ধর্মীয় প্রেক্ষাপট ইত্যাদি অনেক কারণেই জনসংখ্যা সম্পদের তুলনায় বেশি। জনসংখ্যা নিয়ন্ত্রণের জন্য বিভিন্ন সময়ে সরকার শিক্ষার প্রসার, নারী শিক্ষার প্রসার ও ক্ষমতায়ন, বাল্য ও বহুবিবাহ নিষিদ্ধকরণ, জাতীয় কর্মসূচি গ্রহণ ও বাস্তবায়ন করছে। তথাপি বাংলাদেশের জনসংখ্যা বৃদ্ধির হার অনেক দেশের তুলনায় বেশি। যেমন- ২০১২ সালের হিসাব অনুযায়ী দেশে স্থূল জন্মহার ছিল ২০.৫, মৃত্যুর হার ছিল ৬, বহিরাগমন হার ২ ও বহির্গমন হার ৪ ছিল।",
      "tag": "RB 19,BB 19",
      "sub_questions": [
        {
          "label": "ক",
          "question": "অভিবাসন কী?",
          "explanation": "স্থায়ীভাবে বসবাসের লক্ষ্যে পূর্বের বসতি এবং স্থান পরিত্যাগ ‘করে নতুন বসতি স্থাপনের জন্য মানুষের অন্য কোনো স্থানে যাওয়াকে অভিবাসন বলে।"
        },
        {
          "label": "খ",
          "question": "মানবসম্পদ উন্নয়ন কীভাবে আত্মকর্মী সৃষ্টিতে সহায়ক?",
          "explanation": "দক্ষ ও প্রশিক্ষিত মানবসম্পদ আত্মকর্মী সৃষ্টিতে সহায়ক ভূমিকা পালন করে। নিজস্ব অথবা ঋণ করা স্বল্প সম্পদ, নিজস্ব চিন্তা, বুদ্ধিমত্তা ও দক্ষতাকে কাজে লাগিয়ে ন্যূনতম ঝুঁকি নিয়ে নিজস্ব প্রচেষ্টায় মানুষ আত্মকর্মসংস্থানের ব্যবস্থা করে নিজেদেরকে আত্মকর্মী হিসেবে গড়ে তুলতে পারে। কিন্তু এর জন্য শিক্ষিত ও প্রশিক্ষিত হওয়া জরুরি। অন্যথায় উদ্যোক্তা ব্যর্থ হয়ে কর্মোদ্দীপনা হারিয়ে ফেলতে পারে। তাছাড়া প্রশিক্ষিত মানবসম্পদ কাজের ক্ষেত্রে দ্রুত ও সময়োপযোগী সিদ্ধান্ত নিতে পারে বলে কাজের ফলাফল বা প্রাপ্তিও ভালো হয়। ফলে তারা সহজেই নিজেদেরকে আত্মকর্মী হিসেবে প্রতিষ্ঠিত করতে সক্ষম হয়।"
        },
        {
          "label": "গ",
          "question": "উদ্দীপকের আলোকে জনসংখ্যা বৃদ্ধির হার নির্ণয় করো।",
          "explanation": "\" নিচে উদ্দীপকের আলোকে জনসংখ্যা বৃদ্ধির হার নির্ণয় করা হলো। জনসংখ্যার স্বাভাবিক বৃদ্ধির হারের সাথে দেশান্তরের শতকরা হার বিয়োগ করে যা পাওয়া যায়, তা হলো জনসংখ্যা বৃদ্ধির হার। জনসংখ্যা বৃদ্ধির হার নিরূপণের জন্য দেশের জন্ম ও মৃত্যুহারের সঙ্গে বহিরাগমন. ও বহির্গমন হারকে অন্তর্ভুক্ত করা হয়। . উদ্দীপক অনুযায়ী ২০১২ সালের হিসাবে বাংলাদেশের জন্মহার ২০.৫, মৃত্যুহার ৬, বহিরাগমন হার ২ ও বহির্গমন হার ছিল ৪। এখন জন্মহার ও বহিরাগমন হারের সমষ্টি থেকে মৃত্যুহার ও বহির্গমন হারের সমষ্টি বিয়োগ করে, প্রাপ্ত বিয়োগফলকে ১০০০ দিয়ে ভাগ ও ১০০ দিয়ে গুণ করে উদ্দীপকের আলোকে জনসংখ্যা বৃদ্ধির হার নির্ণয় করা সম্ভব। অর্থাৎ জনসংখ্যা বৃদ্ধির হার সুতরাং নির্ণেয় জনসংখ্যা বৃদ্ধির হার ১.২৫ ।"
        },
        {
          "label": "ঘ",
          "question": "জনসংখ্যা বৃদ্ধির হার রোধকল্পে সরকারের গৃহীত পদক্ষেপসমূহ। যথেষ্ট কিনা উদ্দীপকের আলোকে বিশ্লেষণ করো।",
          "explanation": "জনসংখ্যা বৃদ্ধির হার রোধকল্পে উদ্দীপকের সরকারের গৃহীত পদক্ষেপসমূহ যথেষ্ট নয়। বাংলাদেশের বিভিন্ন সমস্যার মধ্যে জনসংখ্যা অন্যতম প্রধান সমস্যা হিসেবে বিবেচিত। জনসংখ্যা সমস্যার মতো ভয়াবহ সমস্যাটি নিয়ন্ত্রণ করা না গেলে দেশের অর্থনৈতিক উন্নয়ন বাধাগ্রস্ত হবে। তাই বাংলাদেশে জনসংখ্যা নিয়ন্ত্রণ করা একান্ত প্রয়োজন। উদ্দীপকে দেখা যায়, বাংলাদেশ সরকার শিক্ষার প্রসার, নারীর ক্ষমতায়ন, বাল্য ও বহুবিবাহ নিষিদ্ধকরণসহ জাতীয় কর্মসূচি গ্রহণ ও বাস্তবায়ন করেছে। কিন্তু উল্লিখিত পদক্ষেপসমূহ জনসংখ্যা নিয়ন্ত্রণকল্পে যথেষ্ট নয়। এর সাথে পরিবার পরিকল্পনা, জীবনযাত্রার মান উন্নয়ন, ধর্মীয় গোঁড়ামি ও কুসংস্কার দূরীকরণ, চিত্তবিনোদনের ব্যবস্থা বৃদ্ধি ইত্যাদি পদক্ষেপও গ্রহণ করা জরুরি। ‘পরিবার পরিকল্পনার মাধ্যমে জনসংখ্যা বৃদ্ধিকে প্রত্যক্ষভাবে নিয়ন্ত্রণ নিতে হবে। জনসংখ্যা সমস্যা সমাধানের আরেকটি স্থায়ী ও দীর্ঘমেয়াদি। করা যায়। এজন্য সরকারকে পরিবার পরিকল্পনা প্রসারে যথাযথ ভূমিকা উপায় হচ্ছে অর্থনৈতিক উন্নয়ন। অর্থনৈতিক উন্নয়নের মাধ্যমে জনগণের জীবনযাত্রার মান বৃদ্ধি পায়, যার ফলে জন্মহার হ্রাসের মাধ্যমে জনসংখ্যা বৃদ্ধির হারও হ্রাস পাবে। এছাড়া বাংলাদেশের গ্রামাঞ্চলের অনেক মানুষ জনসংখ্যা নিয়ন্ত্রণ ধর্মে অনুমোদিত নয় বলে মনে করে। জনসংখ্যা বৃদ্ধির উচ্চহার রোধকল্পে জনগণের দৃষ্টিভঙ্গি পরিবর্তনসহ বিভিন্ন কুসংস্কার দূর করতে হবে। তাছাড়া অন্যান্য ব্যবস্থার পাশাপাশি সরকারকে জনগণের চিত্তবিনোদনের যথাযথ সুযোগ নিশ্চিত করতে হবে। এতে করে জন্মহার হ্রাস পাবে। সুতরাং বলা যায়, জনসংখ্যা বৃদ্ধি রোধকল্পে উদ্দীপকে উল্লেখিত পদক্ষেপগুলোর পাশাপাশি ওপরে আলোচিত পদক্ষেপসমূহ গ্রহণ করতে হবে।"
        }
      ]
    },
    {
      "number": "4",
      "uddipok": "মি. 'X' ইংল্যান্ড থেকে বাংলাদেশে বেড়াতে এসেছেন। তিনি ঢাকার আড়ং-এ বাজার করতে গিয়ে বিভিন্ন ক্ষুদ্র ও কুটির শিল্পের পুণ্য দেখে মুগ্ধ হন। পণ্যসমূহ দামে সস্তা এবং আকর্ষণীয় ডিজাইনের। মি. 'X' জানতে পারেন, যারা এগুলো উৎপাদন করে তারা খুব গরিব এবং কষ্টে জীবনযাপন করে। এতে তিনি খুব কষ্ট অনুভব করেন",
      "tag": "RB 19,BB 19",
      "sub_questions": [
        {
          "label": "ক",
          "question": "কুটির শিল্প কী?",
          "explanation": "গৃহে পারিবারিক ভিত্তিতে স্বল্প মূলধন এবং সহজলভ্য কাঁচামাল ও ছোটখাটো যন্ত্রপাতির সাহায্যে যে শিল্প পরিচালিত হয় তাকে কুটির শিল্প বলে।"
        },
        {
          "label": "খ",
          "question": "ক্ষুদ্র ও কুটির শিল্পের মধ্যে ২টি পার্থক্য লেখো।",
          "explanation": "কুটির শিল্প ও ক্ষুদ্রশিল্পের মধ্যে প্রধান দুটি পার্থক্য হলো পরিচালনা পদ্ধতি ও মূলধন সংগ্রহ। কুটির শিল্প পারিবারিক মালিকানায় পরিচালিত হয়। যেখানে ক্ষুদ্রশিল্প পারিবারিক মালিকানা ছাড়াও অংশিদারী অথবা সমবায়ভিত্তিক মালিকানায় পরিচালিত হয়। এছাড়া, কুটির শিল্পের প্রয়োজনীয় পুঁজি পারিবারিক উৎস থেকে আসলেও ক্ষুদ্রশিল্পে তা মালিক ছাড়াও বিভিন্ন ঋণদানকারী সংস্থা থেকে সংগৃহীত হতে পারে। তাছাড়া, কুটির শিল্পে হালকা যন্ত্রপাতি ও দেশজ কাঁচামাল ব্যবহৃত হয়। কিন্তু ক্ষুদ্রশিল্পে আধুনিক ও ভারী যন্ত্রপাতি ও দেশি-বিদেশি কাঁচামাল ব্যবহৃত হয়"
        },
        {
          "label": "গ",
          "question": "উদ্দীপকে উল্লিখিত শিল্পের সমস্যাসমূহ ব্যাখ্যা করো।",
          "explanation": "উদ্দীপকে উল্লিখিত শিল্পটি হলো কুটির শিল্প গৃহে পারিবারিক পরিবেশে স্বল্প মূলধন, সহজলভ্য কাঁচামাল এবং ছোটখাটো যন্ত্রপাতির সাহায্যে কুটির শিল্প পরিচালিত হয়। এ শিল্প পরিবারের সদস্যদের দ্বারা পরিচালিত হয়। তবে এ শিল্পের সর্বোচ্চ, | শ্রমিক সংখ্যা ১৫ জনের অধিক নয়। কুটির শিল্পের মূলধন অনধিক ১০ লক্ষ টাকা হয়ে থাকে। উদ্দীপকে মি. ‘X’ নিজ দেশে বেড়াতে এসে দেশের ঢাকার আড়ং-এ | কারিগরের তৈরি দেশীয় দ্রব্য বিক্রয় করতে দেখে। পণ্যগুলো দামে সস্তা ও আকর্ষণীয় হলেও উৎপাদনকারীরা ন্যায্যমূল্য পায় না। অর্থাৎ উক্ত শিল্পটি কুটির শিল্পকে নির্দেশ করে। কুটির শিল্পের উৎপাদনকারীরা জামানতের অভাবে ঋণ সুবিধা পায় না। ফলে মূলধনের অভাবে তারা পণ্য বাজারজাত করতে পারে না। তাই তারা পণ্যের ন্যায্য দাম থেকে বঞ্চিত হয়। এছাড়াও কুটির শিল্পে কাঁচামালের স্বল্পতা, সংকুচিত বাজার ব্যবস্থা, পরিবহন ও যোগাযোগ ব্যবস্থার অভাবসহ বিভিন্ন ধরনের সমস্যা বিদ্যমান।"
        },
        {
          "label": "ঘ",
          "question": "উদ্দীপকে উল্লিখিত শিল্পের উন্নয়নের মাধ্যমে বাংলাদেশ প্রচুর বৈদেশিক মুদ্রা অর্জন করতে পারে বিশ্লেষণ করো।",
          "explanation": "উদ্দীপকে উল্লিখিত শিল্পটি হলো ক্ষুদ্র ও কুটিরশিল্প এবং এ শিল্পের উন্নয়নের মাধ্যমে বাংলাদেশ প্রচুর বৈদেশিক মুদ্রা অর্জন করতে পারে। বাংলাদেশের মোট শ্রমশক্তির এক-তৃতীয়াংশই বেকার। এছাড়া গ্রামাঞ্চলের অনেক নারী সামাজিক প্রতিবন্ধকতার জন্য ঘরের বাইরে গিয়ে কাজ করতে পারে না। এ বিপুল জনশক্তিকে ক্ষুদ্র ও কুটিরশিল্পের মাধ্যমে উৎপাদনশীল কাজে নিয়োজিত করে দেশের অর্থনৈতিক গতিশীলতা বৃদ্ধি করা সম্ভব। তাছাড়া শৈল্পিক গুণসম্পন্ন পণ্যসামগ্রী বিদেশে রপ্তানি করার মাধ্যমে প্রচুর বৈদেশিক মুদ্রাও অর্জন করা যাবে। উদ্দীপকে উল্লেখিত শিল্প হলো ক্ষুদ্র ও কুটির শিল্প। বাংলাদেশে যেসব ক্ষুদ্রশিল্প রয়েছে তার মধ্যে উল্লেখযোগ্য হলো- ধাতব শিল্প, হোসিয়ারি শিল্প, কাঁচ শিল্প প্রভৃতি। আর কুটিরশিল্পের মধ্যে উল্লেখযোগ্য শিল্পসমূহ হচ্ছে হস্তচালিত তাঁতশিল্প, মৃৎশিল্প, বাঁশ ও বেত শিল্প, কাসা ও পিতলের শিল্প, কাঠ শিল্প, শঙ্খ ও ঝিনুক শিল্প, চরকা শিল্প ইত্যাদি। এসব শিল্পের উৎপাদিত পণ্য দেখতে খুবই আকর্ষণীয় হয়ে থাকে। আড়ং-এর মতো বড় শপিং মলগুলোতে এসব পণ্য ভালো দামে বিক্রি হয়। উন্নত প্রযুক্তি সহায়তা ও সঠিক পরিকল্পনার মধ্য দিয়ে এসব পণ্যের উৎপাদন বাড়িয়ে যদি বিদেশে রপ্তানি করা যায় তাহলে বাংলাদেশ প্রচুর বৈদেশিক মুদ্রা অর্জন করতে পারবে এতে কোনো সন্দেহ নেই । সুতরাং বলা যায়, ক্ষুদ্র ও কুটিরশিল্পের উন্নয়নের মাধ্যমে উৎপাদন বাড়িয়ে এবং সে উৎপাদিত পণ্য বিদেশে রপ্তানি করে প্রচুর বৈদেশিক মুদ্রা অর্জন করা সম্ভব।"
        }
      ]
    },
    {
      "number": "5",
      "uddipok": "বাংলাদেশ সম্প্রতি উন্নয়নশীল দেশের মর্যাদা লাভ করেছে। এ দেশের উন্নয়নের জন্য দ্রুত শিল্পায়ন, বেকার সমস্যার সমাধান, মুদ্রাস্ফীতি রোধ, জনসংখ্যা বৃদ্ধি নিয়ন্ত্রণ করা প্রয়োজন। এজন্য সরকার ২০১০-২০২১ ও ২০১১-২০১৫ এর ন্যায় বিভিন্ন পদক্ষেপ গ্রহণ করলেই দারিদ্র্যের দুষ্টচক্র ভেদ করা সম্ভব এবং দৃশ্যমান সফলতাও অর্জিত হচ্ছে। যদিও এটি সময় সাপেক্ষ বিষয় ।",
      "tag": "RB 19",
      "sub_questions": [
        {
          "label": "ক",
          "question": "অর্থনৈতিক পরিকল্পনা কী?",
          "explanation": "কোনো দেশের অর্থনৈতিক উন্নয়নের জন্য সচেতনভাবে পরিকল্পিত ও প্রণীত আর্থ-সামাজিক কর্মসূচিকে অর্থনৈতিক পরিকল্পনা বলে।"
        },
        {
          "label": "খ",
          "question": "উন্নয়নশীল দেশে উন্নয়ন পরিকল্পনা অধিক গুরুত্বপূর্ণ কেন?",
          "explanation": "সুষম উন্নয়নের মাধ্যমে অর্থনৈতিকভাবে সমৃদ্ধ একটি রাষ্ট্রে পরিণত হওয়ার লক্ষ্য অর্জনের জন্য উন্নয়নশীল দেশগুলোতে উন্নয়ন পরিকল্পনা গ্রহণ করা অধিক গুরুত্বপূর্ণ। কোনো দেশের অর্থনৈতিক উন্নয়ন মূলত পরিকল্পনার ওপর নির্ভরশীল। কেননা, মানুষের বিভিন্ন অভাব পূরণের উপযোগী দ্রব্যসমূহের উৎপাদন অনেকটাই প্রাকৃতিক সম্পদ প্রাপ্তি ও তার উপযুক্ত ব্যবহারের ওপর নির্ভর করে। সাধারণভাবে বলা যায়, প্রাকৃতিক সম্পদ, বেশি হলে দ্রব্যসামগ্রীর পরিমাণও বেশি হয়। এ কথা তখনই সত্যি হয় যখন সুষ্ঠু পরিকল্পনার মাধ্যমে সম্পদগুলোর কাঙ্ক্ষিত ব্যবহার ঘটে। তাছাড়া অর্থনৈতিক উন্নয়নের সুযোগ-সুবিধা সবাই যাতে সমভাবে ভোগ করতে পারে সেজন্য সুষম অর্থনৈতিক উন্নয়ন পরিকল্পনা একান্ত প্রয়োজন। একমাত্র সুষ্ঠু অর্থনৈতিক পরিকল্পনার মাধ্যমে দেশে সুষম অর্থনৈতিক উন্নয়ন লাভ করা সম্ভব। এসব কারণে উন্নয়নশীল দেশে উন্নয়ন পরিকল্পনা অধিক গুরুত্বপূর্ণ।"
        },
        {
          "label": "গ",
          "question": "উদ্দীপকের আলোকে বাংলাদেশের উন্নয়ন পরিকল্পনা গ্রহণের কারণসমূহ ব্যাখ্যা করো ।",
          "explanation": "বাংলাদেশের মতো উন্নয়নশীল দেশগুলো বিভিন্ন কারণে অর্থনৈতিক পরিকল্পনা গ্রহণ করে থাকে।বিশ্বের প্রায় সব দেশেই, বিশেষ করে বাংলাদেশের মতো উন্নয়নশীল দেশগুলোতে সম্পদের স্বল্পতা রয়েছে; অথচ এ দেশগুলোতে দ্রুত অর্থনৈতিক উন্নয়ন একান্ত প্রয়োজন। এ অবস্থায় এসব দেশে সীমিত সম্পদের সুষ্ঠু ব্যবহার ও সচেতনতার মাধ্যমে নির্দিষ্ট সময়ের মধ্যে বিভিন্ন আর্থ-সামাজিক উদ্দেশ্য ও লক্ষ্যমাত্রা অর্জনের পরিকল্পিত প্রয়াস চালানো হয়। উদ্দীপকের বাংলাদেশের উন্নয়ন পরিকল্পনা গ্রহণের কারণ হিসেবে দ্রুত শিল্পায়ন, বেকার সমস্যার সমাধান, মুদ্রাস্ফীতি রোধ ও জনসংখ্যা সমস্যা সমাধানের লক্ষ্য অর্জনের কথা বলা হয়েছে। বাংলাদেশে ভারী শিল্পের অভাবে অর্থনৈতিক উন্নয়নের গতি অত্যন্ত মন্থর। অর্থনৈতিক উন্নয়ন পরিকল্পনার ভিত্তিতে ভারী শিল্পের বিকাশের মাধ্যমে শিল্পোন্নয়নের গতি দ্রুত করা সম্ভব। আবার, কর্মক্ষমতা থাকা সত্ত্বেও এদেশের লাখো তরুণ, যুবক উপযুক্ত কাজ পাচ্ছে না। সুষম উন্নয়ন পরিকল্পনার মাধ্যমে কর্মসংস্থান সৃষ্টি করা গেলে বেকারত্ব হ্রাস পাবে। তাছাড়া পরিকল্পিত অর্থনীতিতে সামাজিকভাবে কাম্য পণ্যসামগ্রী উৎপাদনে সম্পদ বিনিয়োগ করা হয়। এতে করে মুদ্রাস্ফীতি হ্রাস পায়। অন্যদিকে, বাংলাদেশের মতো উন্নয়নশীল দেশগুলোতে জনসংখ্যা বৃদ্ধি নিয়ন্ত্রণ করা একান্ত প্রয়োজন। এক্ষেত্রে সুষ্ঠু উন্নয়ন পরিকল্পনার বিকল্প নেই।"
        },
        {
          "label": "ঘ",
          "question": "‘দারিদ্র্যের দুষ্টচক্র ভেদ করার জন্য উন্নয়ন পরিকল্পনার প্রয়োজন আছে’— উদ্দীপকের আলোকে উক্তিটির যথার্থতা মূল্যায়ন করো।",
          "explanation": "দরিদ্র জনগোষ্ঠীর আয় বৃদ্ধি করে তাদের অবস্থান দারিদ্রসীমার উপরে তুলে আনতে উন্নয়ন পরিকল্পনার প্রয়োজন রয়েছে। সাধারণত উন্নয়নশীল দেশের অধিকাংশ জনগণ দরিদ্র হওয়ায় জাতীয় আয় ও মাথাপিছু আয় কম হয়, ফলে জীবনযাত্রার মান অত্যন্ত নিম্ন থাকে। বাংলাদেশের জনগণের মাথাপিছু আয় কম ও অসম। তাই জনগোষ্ঠীর এক বৃহৎ অংশ দারিদ্র্যসীমার নিচে বসবাস করে। এক্ষেত্রে সুষ্ঠু অর্থনৈতিক পরিকল্পনা গ্রহণের মাধ্যমে দেশের জাতীয় আয় বৃদ্ধি ও জীবনযাত্রার মান উন্নয়ন করে দারিদ্র্য দূরীকরণ সম্ভব। উদ্দীপকের বাংলাদেশ দারিদ্র্য নির্মূল করে দেশকে একটি মধ্যম আয়ের দেশে রূপান্তরের লক্ষ্যে রূপকল্প ২০২১ নামে একটি চ্যালেঞ্জ বাস্তবায়নের সিদ্ধান্ত নিয়েছে। এর মেয়াদকাল ২০১০-২০২১ সাল। কিছু সুনির্দিষ্ট লক্ষ্য বাস্তবায়নের মাধ্যমে চ্যালেঞ্জটি পূরণ করা হবে। এই লক্ষ্যসমূহকে দুটি স্বল্পমেয়াদি পরিকল্পনার মাধ্যমে ভাগ করা হয়। যার প্রথমটি হচ্ছে ষষ্ঠ পণ্যবার্ষিক পরিকল্পনা, যার মেয়াদকাল ২০১১-২০১৫ সাল। উচ্চতর প্রবৃদ্ধি অর্জন করে দারিদ্র্যবিমোচন করা এর প্রধান উদ্দেশ্য। রূপকল্প-২০২১ অনুযায়ী, ২০২১ সালের মধ্যে দারিদ্র্যের হার ১৫ শতাংশে নামিয়ে আনার লক্ষ্যে অতি দরিদ্রদের জন্য টেকসই সামাজিক নিরাপত্তা বেষ্টনী গড়ে তোলা হয়েছে। এর আওতায় বয়স্কভাতা ও স্বামী পরিত্যক্তা দুস্থ মহিলাদের ভাতা প্রদান করা হচ্ছে। এ ছাড়াও মহিলাদের আত্মকর্মসংস্থানের জন্য ক্ষুদ্রঋণ, একটি বাড়ি একটি খামার প্রকল্প, ভিক্ষুকদের পুনর্বাসন ও বিকল্প কর্মসংস্থান প্রভৃতি কর্মসূচি পালন করা হচ্ছে। সুতরাং, উদ্দীপকের উল্লেখিত উন্নয়ন পরিকল্পনা যথাযথভাবে বাস্তবায়ন করা সম্ভব হলে ২০২১ সাল নাগাদ বাংলাদেশে দারিদ্র্যবিমোচনের ক্ষেত্রে উল্লেখযোগ্য অগ্রগতি সাধিত হবে। প্রতি কোনো দেশকে মুক্ত অর্থনৈতিক দিক দিয়ে এগিয়ে নিতে হলে কিছু পূর্বপরিকল্পিত কর্মসূচি গ্রহণ করতে হয়। এসব কর্মসূচিকে আবার কতকগুলো ভাগে ভাগ করা হয়। আয় বৈষম্য হ্রাস, বেকারত্ব ও দারিদ্র্য লাঘব, কর্মসংস্থান সৃষ্টি, মূল্যস্ফীতি নিয়ন্ত্রণ, জনসংখ্যা উন্নয়ন প্রভৃতি ক্ষেত্রে এ কর্মসূচির গুরুত্ব রয়েছে। কিন্তু মূলধন ও ঋণের অভার, তথ্য-উপাত্তের সংকট, দুর্নীতি, অদক্ষ জনগোষ্ঠী, দুর্বল অবকাঠামো, প্রশাসনিক অদক্ষতা প্রভৃতি এ কর্মসূচিতে সফলতার মুখ দেখতে দেয় না।﻿"
        }
      ]
    },
    {
      "number": "6",
      "uddipok": "১৯৭১ সালে মুক্তিযুদ্ধের মাধ্যমে বিজয় অর্জনের পর থেকেই বাংলাদেশ ক্রমাগত উন্নয়নের দিকে ধাবিত হচ্ছে। GDP-এর প্রবৃদ্ধি আশানুরূপ হচ্ছে। জীবনযাত্রার মান, শিক্ষার হার, নারী শিক্ষা, নারীর ক্ষমতায়ন বৃদ্ধি পাচ্ছে। দেশটির ভূ-প্রকৃতি, ভৌগোলিক অবস্থান, নদ-নদী, মৃত্তিকাসহ অন্যান্য প্রাকৃতিক উপাদান উন্নয়নে সহায়তা করছে। আশা করা যায়, এ ধারা অব্যাহত থাকলে বাংলাদেশ ২০৩০ সালের মধ্যে উন্নত দেশে পরিণত হবে।",
      "tag": "RB 19",
      "sub_questions": [
        {
          "label": "ক",
          "question": "উন্নয়নশীল দেশ বলতে কী বোঝ ?",
          "explanation": "যেসব দেশের অর্থনীতি ক্রমান্বয়ে উন্নতি লাভ করছে এবং ইতোমধ্যেই উন্নয়ন পরিকল্পনা বাস্তবায়নের মাধ্যমে কিছু উন্নতি লাভ করেছে ও ভবিষ্যতে উন্নয়নের যথেষ্ট সম্ভাবনা রয়েছে সেসব দেশকে উন্নয়নশীল দেশ বলে।"
        },
        {
          "label": "খ",
          "question": "অনুন্নত ও উন্নয়নশীল দেশের মধ্যে ২টি পার্থক্য লেখো।",
          "explanation": "অনুন্নত দেশে মাথাপিছু আয় ও জীবনযাত্রার মান নিম্ন হলেও উন্নয়নশীলদেশে তা ক্রমোন্নয়নশীল । যেসব দেশে মাথাপিছু আয় ও জীবনযাত্রার মান অত্যন্ত নিম্ন সেসব দেশকে অনুন্নত দেশ বলে। অন্যদিকে, যেসব দেশে পরিকল্পিত কর্মসূচির মাধ্যমে কিছুটা অর্থনৈতিক উন্নয়ন সাধিত হয়েছে সেসব দেশকে উন্নয়নশীল দেশ বলে। অনুন্নত দেশ কৃষির ওপর অত্যধিক নির্ভরশীল। অপরপক্ষে উন্নয়নশীল দেশ কৃষি ও শিল্পের ওপর সমন্বিতভাবে নির্ভরশীল ।"
        },
        {
          "label": "গ",
          "question": "বাংলাদেশ উন্নয়নশীল দেশ কি না উদ্দীপকের আলোকে ব্যাখ্যা করো।",
          "explanation": "হ্যাঁ, উদ্দীপকের আলোকে বাংলাদেশকে একটি উন্নয়নশীল দেশ বলা যায়। উন্নয়নশীল দেশের অর্থনীতি পরিকল্পিত উপায়ে উন্নয়নের দিকে অগ্রসর হতে থাকে। পরিকল্পিত উন্নয়নের মাধ্যমে প্রাকৃতিক সম্পদের যথাযথ ব্যবহার করে উন্নয়নশীল দেশের জীবনযাত্রার মান, মাথাপিছু আয়, শিক্ষার হার, নারীর ক্ষমতায়ন ইত্যাদি বৃদ্ধি পায়। বাংলাদেশের অর্থনীতির গতি-প্রকৃতি বিশ্লেষণ করলেও একই চিত্র পাওয়া যায় । উদ্দীপকের বাংলাদেশ ১৯৭১ সালের রক্তক্ষয়ী মুক্তিযুদ্ধের মাধ্যমে স্বাধীনতা অর্জন করে। এরপর এলডিসি থেকে উত্তরণের জন্য যে তিন শর্ত- মাথাপিছু আয়, মানবসম্পদ ও অর্থনৈতিক ঝুঁকি সূচক (ইভিআই) পূরণ করতে হয়, তা বাংলাদেশ পূরণ করেছে। বর্তমানে (২০২৩) বাংলাদেশের মাথাপিছু আয় ২৭৬৫ ডলার। মানবসম্পদ সূচকে বাংলাদেশের পয়েন্ট এখন ৭২। ৬২ পর্যন্ত পয়েন্টের দেশগুলো এলডিসিভুক্ত এবং ৬৪ ছাড়ালে উন্নয়নশীল দেশ হওয়ার যোগ্যতা অর্জিত হয়। অন্যদিকে অর্থনৈতিক ঝুঁকি সূচকে বাংলাদেশের পয়েন্ট এখন ২৫.২। এই পয়েন্ট ৩৬ এর বেশি হলে কোনো দেশ এলডিসিভুক্ত হয় এবং ৩২ এ নেমে এলে দেশটি উন্নয়নশীল দেশের যোগ্যতা অর্জন করে। তাই ওপরের আলোচনার ভিত্তিতে বাংলাদেশকে উন্নয়নশীল দেশ বলা যায়।"
        },
        {
          "label": "ঘ",
          "question": "উদ্দীপকে উল্লিখিত উপাদানগুলো উন্নয়নে কীভাবে ভূমিকা রাখছে - বিশ্লেষণ করো।",
          "explanation": "উদ্দীপকে উল্লিখিত উপাদানগুলো পরিবেশের প্রাকৃতিক উপাদান, যা দেশের অর্থনৈতিক বিকাশের ক্ষেত্রে গুরুত্বপূর্ণ ভূমিকা পালন করে। কোনো দেশের অর্থনীতিতে প্রাকৃতিক পরিবেশের প্রভাব অত্যন্ত গুরুত্বপূর্ণ। প্রাকৃতিক পরিবেশ বলতে এদেশের ভৌগোলিক অবস্থানসহ প্রকৃতি, নদ-নদী, মৃত্তিকা, জলবায়ু, বনজ সম্পদ, খনিজ সম্পদ ইত্যাদির সম্মিলিত প্রভাবে সৃষ্ট পারিপার্শ্বিকতাকে বোঝায়। তার ভূ- উদ্দীপকের বর্ণনানুযায়ী, বাংলাদেশ ভৌগোলিক অবস্থান বিবেচনায় একটি সুবিধাজনক স্থানে অবস্থিত। এর ভূ-প্রকৃতি ও জলবায়ু অর্থনৈতিক সমৃদ্ধির জন্য সহায়ক। ভৌগোলিকভাবে বাংলাদেশ দক্ষিণ এশিয়ার অবস্থিত হওয়ায় বিশ্বের অর্থনৈতিক পরাশক্তিগুলোর সাথে এদেশের ঘনিষ্ঠ কেন্দ্রস্থলে বাণিজ্যিক সম্পর্ক গড়ে উঠেছে। আবার সমুদ্র ও নদীবন্দরগুলোর নানামুখী ব্যবহার দেশীয় ও আন্তর্জাতিক বাণিজ্যে নবদিগন্তের সূচনা করেছে। এদেশের নদ-নদী, মৃত্তিকা, জলবায়ু কৃষিকাজের জন্য অত্যন্ত উপযোগী। এছাড়া বর্তমানে উন্নত প্রযুক্তি ব্যবহার করে বিভিন্ন ফসল উৎপাদন ক্রমান্বয়ে বৃদ্ধি পাচ্ছে, যা দেশের চাহিদা পূরণ করে রপ্তানিও হচ্ছে। তবে খনিজ ও বনজ সম্পদের দিক দিয়ে বাংলাদেশ অপেক্ষাকৃত কম সমৃদ্ধ। -ওপরের আলোচনা থেকে এ কথা প্রতীয়মান হয় যে, বাংলাদেশের অর্থনৈতিক ও সামাজিক উন্নয়নে উদ্দীপকে উল্লিখিত প্রাকৃতিক পরিবেশের উপাদানগুলো গুরুত্বপূর্ণ ভূমিকা পালন করছে।"
        }
      ]
    },
    {
      "number": "7",
      "uddipok": "মি. আরমান স্কুলের শিক্ষক। বর্তমানে দ্রব্যমূল্য বৃদ্ধি পাওয়ায় তাকে সংসার চালাতে হিমশিম খেতে হচ্ছে। অপরদিকে, তার গ্রামের কৃষক রহিমুদ্দিন ও ব্যবসায়ী তাজুল আনন্দেই আছে কারণ রহিমুদ্দিন বেশি দামে ফসল বিক্রি করে এবার সে মহাজনের ধার শোধ করতে পারবে। তাই সে নতুন উদ্যমে আরও বেশি ফসল উৎপাদনে আগ্রহ হয়েছে। অন্যদিকে তাজুল বেশি দামে পণ্য বিক্রি করে লাভবান হচ্ছে এবং তার ব্যাংক ঋণ পরিশোধ করেছে। তাই বলা যায়, অর্থনৈতিক উন্নয়নের জন্য মৃদু মুদ্রাস্ফীতি ভালো। তবে মুদ্রাস্ফীতি যেন বেশি না হয় তার জন্য উৎপাদন বৃদ্ধি, অর্থ ও ঋণের যোগান নিয়ন্ত্রণ আবশ্যক।",
      "tag": "RB 19,BB 19",
      "sub_questions": [
        {
          "label": "ক",
          "question": "CPI-এর পূর্ণরূপ লেখো।",
          "explanation": "CPI-এর পূর্ণরূপ — Consumer Price Index (CPI)."
        },
        {
          "label": "খ",
          "question": "পরোক্ষ কর মুদ্রাস্ফীতিকে প্রভাবিত করে- ব্যাখ্যা করো।",
          "explanation": "সরকার ব্যাপকহারে দ্রব্যসামগ্রীর ওপর পরোক্ষ কর আরোপ করলে মূল্যস্তর বেড়ে যায় এবং মুদ্রাস্ফীতির সৃষ্টি হয়। বাংলাদেশে পরোক্ষ করের হার ও আওতা ক্রমশ বাড়ছে। দ্রব্যসামগ্রীর দাম বৃদ্ধিকে পরোক্ষ কর নানাভাবে প্রভাবিত করে। সাম্প্রতিক বছরগুলোতে সরকার তার বর্ধিত ব্যয়ভার মেটানোর জন্য পরোক্ষ করের হার ক্রমান্বয়ে বাড়িয়েছে। এ বর্ধিত পরোক্ষ কর বেশির ভাগ ক্ষেত্রেই দ্রব্যাদির দাম বাড়ায়। কাজেই সরকারের রাজস্ব বৃদ্ধির এ প্রয়াসে জিনিসপত্রের দাম দ্রুত বেড়েছে। সুতরাং বলা যায়, পরোক্ষ কর মুদ্রাস্ফীতিকে প্রভাবিত করে।"
        },
        {
          "label": "গ",
          "question": "উদ্দীপকের আলোকে বিভিন্ন শ্রেণির মানুষের ওপর মুদ্রাস্ফীতির প্রভাব ব্যাখ্যা করো।",
          "explanation": "মুদ্রাস্ফীতির ফলে বিভিন্ন শ্রেণির মানুষের মধ্যে আয় ও সম্পদ পুনঃবণ্টন ঘটে। মুদ্রাস্ফীতির ফলে দামস্তর বৃদ্ধি পায়। অর্থের ক্রয়ক্ষমতা হ্রাস পায়। ফলে মুদ্রাস্ফীতির প্রভাব, বিভিন্ন শ্রেণির মানুষের ওপর বিভিন্ন রকম হয়। যেমন— কৃষিজীবী, উৎপাদনকারী ও ব্যবসায়ী শ্রেণির মানুষ লাভবান হয়। আবার, সীমিত আয়ের লোক, ক্রেতা-ভোগকারী প্রভৃতি শ্রেণি ক্ষতিগ্রস্থ হয় । উদ্দীপকে মি. আরমান স্কুল শিক্ষক। বর্তমানে দ্রব্যমূল্য বৃদ্ধি পাওয়ার তার সীমিত আয়ে সংসার চালাতে হিমসিম খেতে হচ্ছে। অপরদিকে কৃষক রহিমুদ্দিন ও ব্যবসায়ী তাজুল আনন্দেই আছে কারণ তারা বেশি দামে পণ্য বিক্রয় করে বেশি লাভবান হবে। এতে মহাজনের ধার ও ব্যাংক ঋণ শোধ করতে সুবিধা হচ্ছে। এতে দ্বীনদাতার অর্থের ক্রয়ক্ষমতা হ্রাস পাওয়ায় ক্ষতিগ্রস্থ হচ্ছে। তাই বলা যায়, কৃষক, ব্যবসায়ী, ঋণগ্রহীতা মুদ্রাস্ফীতির ফলে লাভবান হয়। অন্যদিকে সীমিত আয়ের মানুষ, ক্রেতা, ঋণদাতা ক্ষতিগ্রস্থ হয়।"
        },
        {
          "label": "ঘ",
          "question": "উদ্দীপকের ভিত্তিতে মুদ্রাস্ফীতি রোধে করণীয়সমূহ বিশ্লেষণ করো।",
          "explanation": "মুদ্রাস্ফীতির ধরনের ভিন্নতা হেতু একেক দেশের মুদ্রাস্ফীতি প্রতিকারের উপায়ও একেক রকম হয়ে থাকে। একটি দেশের জন্য মৃদু মুদ্রাস্ফীতি মকালজনক হলেও বেশি মাত্রায় মুদ্রাস্ফীতি অর্থনৈতিক উন্নয়নের পথে বাধাস্বরূপ। তাই মুদ্রাস্ফীতি নিয়ন্ত্রণের প্রয়োজন পড়ে। বাংলাদেশে মুদ্রাস্ফীতির জন্য দায়ী কারণগুলোর মধ্যে অন্যতম প্রধান কারণ হলো উৎপাদন ব্যয় বৃদ্ধি। এর সঙ্গে কখনো কখনো ঋণের যোগান বৃদ্ধি, জ্বালানি ব্যয় বৃদ্ধি, মজুদ ও চোরাচালান ইত্যাদি কারণ যুক্ত হয়। কাজেই বাংলাদেশে বিভিন্ন প্রতিকারমূলক ব্যবস্থাসহ প্রত্যক্ষ নিয়ন্ত্রণব্যবস্থা গ্রহণের মাধ্যমে মুদ্রাস্ফীতি নিয়ন্ত্রণের চেষ্টা করা হয়। উদ্দীপকে মুদ্রাস্ফীতি রোধের উপায় হিসেবে উৎপাদন বৃদ্ধি, অর্থ ও ঋণের যোগান নিয়ন্ত্রণের প্রয়োজনীয়তার কথা বলা হয়েছে। মুদ্রাস্ফীতি রোধের ﻿অন্যতম উপায় হলো কৃষি, শিল্প ও অন্যান্য সব খাতে উৎপাদন বৃদ্ধি করা। উৎপাদন বাড়লে দ্রব্যসামগ্রীর যোগান বাড়বে এবং তা দ্রব্য ও সেবার বর্ধিত চাহিদা পূরণের মাধ্যমে দামস্তরের ঊর্ধ্বগতির লাগাম টেনে ধরে মুদ্রাস্ফীতি রোধ করবে। উন্নয়নশীল দেশ হিসেবে বাংলাদেশে ব্যবসা-বাণিজ্যের প্রয়োজনে অর্থের যোগান বাড়াতে হয়। কিন্তু একই সাথে মুদ্রাস্ফীতির চাপ থেকে ভোক্তা সাধারণকে রক্ষা করতে হলে অর্থের যোগান নিয়ন্ত্রণের মধ্যে রাখা দরকার হয়। এ ছাড়াও অনুৎপাদনশীল, অপ্রয়োজনীয় বা কম প্রয়োজনীয় উৎপাদন খাতে ব্যবহৃত ঋণের যোগান হ্রাস করেও মুদ্রাস্ফীতি রোধ করা সম্ভব। উদ্দীপকের আলোকে উপরে আলোচিত বিষয়গুলোর সাথে উৎপাদন ব্যয় হ্রাস, খাদ্যের যোগান বৃদ্ধি, দুর্নীতি প্রতিরোধ ইত্যাদি ব্যবস্থা গ্রহণের মাধ্যমে কার্যকরভাবে মুদ্রাস্ফীতি রোধ করা সম্ভব ।"
        }
      ]
    },
    {
      "number": "8",
      "uddipok": "জোবেদা একজন গরিব গৃহিণী। স্বামীর আয়ে ঠিকমত সংসার চলে না। তাই সে 'আশা' থেকে ৫,০০০ টাকা ঋণ নিয়ে বাড়িতে মুদির দোকান দেয়। অল্পদিনেই সে স্বাবলম্বী হয়। ছেলে- মেয়েদের স্কুলে পাঠায় ও ভালো জামাকাপড় কিনে দেয়। কিন্তু 'আশা' সমিতির সুদের হার বেশি, তা না হলে সে আরও উন্নতি করতে পারত। দুঃখের বিষয় ব্যাংকে জামানত দেয়ার মতো জমি বা সম্পদ না থাকায় সে ব্যাংক থেকেও ঋণ নিতে পারে না।",
      "tag": "RB 19,BB 19",
      "sub_questions": [
        {
          "label": "ক",
          "question": "পুঁজিবাজার কী?",
          "explanation": "যে বাজারে দীর্ঘমেয়াদের জন্য আর্থিক সম্পদের ক্রয়-বিক্রয় বা লেনদেন হয় তাকে পুঁজিবাজার বলে।"
        },
        {
          "label": "খ",
          "question": "প্রাইমারি শেয়ার বলতে কী বোঝ?",
          "explanation": "কোনো কোম্পানি যখন পুঁজিবাজারে নতুন শেয়ার বিক্রির জন্য ছাড়ে তখন তাকে প্রাইমারি বা 'প্রাথমিক 'শেয়ার' বলা হয়। এরূপ শেয়ার সাধারণত ব্যাংক বা কোনো আর্থিক প্রতিষ্ঠানের মাধ্যমে বিক্রির ব্যবস্থা করা হয়। এ শেয়ারের মালিক বা ধারক কোনো নির্দিষ্ট হারে মুনাফা পায় না। এ ধরনের শেয়ারের মুনাফা কম বা বেশি হতে পারে। আবার মুনাফা কম হলে শেয়ারের মালিক কিছু না-ও পেতে পারে। তবে প্রাথমিক শেয়ারের মালিকেরা কোম্পানি পরিচালনায় ভোট দিতে পারেন।"
        },
        {
          "label": "গ",
          "question": "জোবেদা ব্যাংক থেকে ঋণ গ্রহণ করতে পারেনি কেন? উদ্দীপকের আলোকে ব্যাখ্যা করো।",
          "explanation": "ব্যাংকে জামানত দেয়ার মতো জমি বা সম্পদ না থাকার কারণে উদ্দীপকের জোবেদা ব্যাংক থেকে ঋণ নিতে পারেনি। কোনো উৎপাদনক্ষম কাজে অর্থায়নের যতগুলো গুরুত্বপূর্ণ উৎস রয়েছে ব্যাংক ঋণ তার অন্যতম। আর এক্ষেত্রে বাণিজ্যিক ঋণই প্রধান। অর্থের মধ্যস্থ কারবারি হিসেবে বাণিজ্যিক ব্যাংক জনসাধারণের উদ্বৃত্ত অর্থ বিভিন্ন হিসাবের মাধ্যমে জমা নেয়। তারল্য বজায় রাখার জন্য ব্যাংক জমাকৃত অর্থের কিছু অংশ নগদাকারে নিজের কাছে গচ্ছিত রেখে অবশিষ্ট অর্থ নির্দিষ্ট সুদে ব্যবসা প্রতিষ্ঠান বা উদ্যোক্তাদের ঋণ হিসেবে প্রদান করে। উদ্দীপকে জোবেদা একজন গরিব গৃহিণী। তার ব্যাংকে জামানত দেয়ার মতো সম্পদ নেই। ফলে সে ব্যাংক থেকে ঋণগ্রহণ করতে পারে না। বাণিজ্যিক ব্যাংক সাধারণত একটি গ্রহণযোগ্য জামানতের বিপরীতে বিভিন্ন ঋণপত্র ইত্যাদি জামানত হিসেবে ব্যবহৃত হয়। কিন্তু উদ্দীপকে উল্লিখিত জোবেদার জামানত রাখার মতো কোনো জমি বা সম্পদ না থাকার কারণে সে ব্যাংক থেকে কোন ঋণ নিতে পারেনি। ব্যাংক ঋণ নেয়ার উক্ত শর্ত পূরণ করতে পারলে সে-ও ঋণ নিতে পারত।"
        },
        {
          "label": "ঘ",
          "question": "দরিদ্রতা নিরসন ও কর্মসংস্থানে আশার মতো বাংলাদেশে কর্মরত এনজিওসমূহের ভূমিকা বিশ্লেষণ করো।",
          "explanation": "দরিদ্রতা নিরসন কর্মসংস্থানের ক্ষেত্রে আশার মতো বাংলাদেশে কর্মরত বিভিন্ন এনজিও বা বেসরকারি সংস্থার ভূমিকা যথেষ্ট গুরুত্বপূর্ণ। যে বেসরকারি সংস্থা বিভিন্ন উন্নয়নমূলক বা সেবামূলক কর্মকাণ্ডে নিয়োজিত থাকে সেগুলোকে এনজিও বলে। অন্যকথায় বেসরকারি উদ্যোগে বিভিন্ন অর্থনৈতিক বা সেবামূলক কর্মকাণ্ডে যুক্ত সংস্থা বা সংগঠনই হলো এনজিও। বেসরকারিভাবে দেশি ও বিদেশি উৎস থেকে এগুলো প্রয়োজনীয় তহবিল সংগ্রহ করে। এনজিও সাধারণত সরকারি পৃষ্ঠপোষকতার বাইরে অনগ্রসর জনগোষ্ঠীর আর্থ-সামাজিক উন্নয়নে অর্থসংস্থান করে। উদ্দীপকে উল্লিখিত 'আশা' ছাড়াও দেশে ক্ষুদ্রঋণ খাতে বহু সংখ্যক বেসরকারি ক্ষুদ্রঋণ দানকারী প্রতিষ্ঠান কার্যরত। ডিসেম্বর ২০২২ পর্যন্ত মাইক্রোক্রেডিট রেগুলেটরি অথরিটি (এমআরএ)-এর সনদপ্রাপ্ত ৭৩৮টি প্রতিষ্ঠান দেশের ৪ কোটির অধিক গ্রাহকের জীবনমান উন্নয়নে কাজ করে যাচ্ছে। সমাজের অবহেলিত ও পশ্চাৎপদ জনগোষ্ঠীর স্ব- কর্মসংস্থানের ব্যবস্থা করার উদ্দেশ্যে এগুলো অর্থায়ন করে থাকে। মূলত ক্ষুদ্রঋণ প্রদানের মাধ্যমে এ অর্থায়ন ঘটে। ক্ষুদ্রঋণ স্বল্প সময়ের | জন্য দেয়া হয় বলে এর সুদের হারও তুলনামূলকভাবে বেশি হয়। ক্ষুদ্র ঋণের ক্ষেত্রে জামানতের প্রয়োজন পড়ে না। এজন্য এখানে ঋণ নিতে গিয়ে কোনো আনুষ্ঠানিকতাও পালন করতে হয় না। ফলে সমাজের বিত্তহীন জনগোষ্ঠী খুব সহজেই এনজিও থেকে ঋণ নিয়ে নিজেদের ভাগ্য পরিবর্তনের সুযোগ পায়। বাংলাদেশের যে সকল সুবিধাবঞ্চিত মানুষ পর্যাপ্ত জামানতের অভাবে বাণিজ্যিক ব্যাংক থেকে ঋণ নিতে পারে না তারা ব্র্যাক, আশা, প্রশিকা, গ্রামীণ ব্যাংক, শক্তি ফাউন্ডেশন প্রভৃতি বেসরকারি প্রতিষ্ঠান বা এনজিওর কাছ থেকে ঋণ সুবিধা পেয়ে থাকে। এ ঋণ দিয়ে স্ব-কর্মসংস্থানের মাধ্যমে তারা নিজেদের সাথে সাথে দেশের অর্থনীতিও সচল রাখতে সক্ষম হয়। অর্থাৎ দারিদ্র্য নিরসন ও কর্মসংস্থানে বাংলাদেশে কর্মরত এনজিওসমূহের ভূমিকা অনস্বীকার্য ।"
        }
      ]
    },
    {
      "number": "9",
      "uddipok": "মি. আলতাফ একজন ইংল্যান্ড প্রবাসী বাঙালি। তিনি দীর্ঘদিন যাবৎ লন্ডনে বসবাস করছেন। নিজের দেশ সম্বন্ধে সবসময় খোঁজখবর নেন। একদিন তিনি পত্রিকায় দেখলেন বাংলাদেশ নিজস্ব অর্থায়নে পদ্মা সেতু তৈরি করছে। তার রপ্তানির পরিমাণ এবং আমদানিও বৃদ্ধি পেয়েছে। বিভিন্ন দেশের সঙ্গে বাণিজ্য হচ্ছে। সরকার ব্যবসায়ীদের বিভিন্ন ধরনের সুবিধা দিচ্ছে। মি. আলতাফ খুব খুশি হন।",
      "tag": "RB 19,BB 19",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা ।"
        },
        {
          "label": "খ",
          "question": "আন্তর্জাতিক বাণিজ্য সংঘটিত হওয়ার ২টি কারণ লেখো।",
          "explanation": "আন্তর্জাতিক বাণিজ্য সংঘটিত হওয়ার ২টি কারণ হলো।প্রথমত, বিশ্বের কোনো দেশের পক্ষেই প্রয়োজনীয় সব দ্রব্য ও সেবা উৎপাদন করা সম্ভব হয় না। ফলে বিভিন্ন প্রকার প্রয়োজনীয় দ্রব্য ও সেবার জন্য একদেশ অন্যদেশের ওপর নির্ভরশীল হয়ে থাকে। দ্বিতীয়ত, বিশ্বের বিভিন্ন দেশের মধ্যে প্রাকৃতিক সম্পদের পার্থক্য হেতু কোনো বিশেষ দেশ, বিশেষ পণ্য উৎপাদনে আপেক্ষিক সুবিধা ভোগ করতে পারে। আপেক্ষিক সুবিধা অনুযায়ী, কোনো বিশেষ দ্রব্য উৎপাদন ও রপ্তানি করে থাকে এবং আপেক্ষিকভাবে যা উৎপাদনে অসুবিধা তা আমদানি করে।"
        },
        {
          "label": "গ",
          "question": "উদ্দীপকের আলোকে বাংলাদেশের আন্তর্জাতিক বাণিজ্যের বৈশিষ্ট্য ব্যাখ্যা করো।",
          "explanation": "ভিন্ন ভিন্ন দেশের আন্তর্জাতিক বাণিজ্যের বৈশিষ্ট্যের ক্ষেত্রে ভিন্নতা লক্ষ করা যায়। আন্তর্জাতিক বাণিজ্যের বৈশিষ্ট্য কেমন হবে তা বাণিজ্যরত দেশগুলোর অর্থনৈতিক কাঠামো ও অবস্থা, উপাদানসমূহের পরিমাণ ও তার প্রাপ্তির তারতম্য, উন্নয়নের স্তর ইত্যাদি বিষয় দ্বারা নির্ধারিত হয়। দেশভেদে এসব বিষয়ের তারতম্য থাকায় বিভিন্ন দেশের আন্তর্জাতিক বাণিজ্যের মধ্যে বৈশিষ্ট্যগত পার্থক্য দেখা যায়। উদ্দীপকে মি. আলতাফ একদিন পত্রিকায় দেখলেন নিজস্ব অর্থায়নে পদ্মা সেতু তৈরি হচ্ছে। তাছাড়া বাংলাদেশে রপ্তানি ও আমদানি বৃদ্ধি পাচ্ছে। যদিও বাংলাদেশ আমদানি নির্ভর দেশ। অর্থাৎ বাংলাদেশ যে পরিমাণ পণ্যসামগ্রী বিদেশে রপ্তানি করে তা অপেক্ষা অধিক পরিমাণ দ্রব্যসামগ্রী | বিদেশ থেকে আমদানি করে থাকে। আমদানিকৃত দ্রব্যের মধ্যে শিল্পজাত পণ্যসামগ্রী অন্যতম। এছাড়া খাদ্য ঘাটতি পূরণের জন্য বাংলাদেশ প্রতিবছর গড়ে ২৫-৩০ লক্ষ টন খাদ্য আমদানি করে থাকে। রপ্তানির ক্ষেত্রে বাংলাদেশ প্রধানত কাঁচামাল ও কৃষিজাত পণ্য রপ্তানি করে। এর অন্যতম হচ্ছে পাট ও পাটজাত দ্রব্য। তবে বাংলাদেশ যেসব দ্রব্য রপ্তানি করে তার চাহিদা স্থিতিস্থাপক। আবার যেসব দ্রব্য আমদানি করে তার চাহিদা অস্থিতিস্থাপক। ফলে বাংলাদেশের আন্তর্জাতিক বাণিজ্যের ক্ষেত্রে সর্বদা প্রতিকূল ভারসাম্য অবস্থা বিরাজ করে।"
        },
        {
          "label": "ঘ",
          "question": "বাণিজ্য ঘাটতি দূরীকরণে কী কী পদক্ষেপ গ্রহণ করা প্রয়োজন বলে তুমি মনে কর? উদ্দীপকের আলোকে বিশ্লেষণ করো।",
          "explanation": "দৃশ্যমান রপ্তানি আয় দৃশ্যমান আমদানি ব্যয়ের চেয়ে কম হলে প্রতিকূল বাণিজ্য ভারসাম্য বা বাণিজ্য ঘাটতি ঘটে। আন্তর্জাতিক বাণিজ্যের ক্ষেত্রে বাংলাদেশে সর্বদা &#039;বাণিজ্য ঘাটতি পরিস্থিতি বিরাজ করে । বাণিজ্যরত প্রতিটি দেশ কিন্তু পণ্য ও সেবা রপ্তানি করে এবং কিছু পণ্য ও সেবা আমদানি করে। রপ্তানির মধ্যে যেসব বস্তুগত দ্রব্য থাকে সেগুলোকে দৃশ্যমান রপ্তানি বলে। অপরদিকে আমদানির ক্ষেত্রে যেসব বস্তুগত দ্রব্য থাকে সেগুলোকে দৃশ্যমান আমদানি বলে। বাংলাদেশে দৃশ্যমান রপ্তানি আয় সর্বদাই কম থাকে, ফলে বাণিজ্য ঘাটতি বিরাজ করে। একটি আমদানিনির্ভর দেশ হিসেবে একমাত্র রপ্তানি আয় বৃদ্ধির মাধ্যমেই বাংলাদেশ এই ঘাটতি দূর করতে পারে। উদ্দীপকে আলতাফ দেখেন বিভিন্ন দেশের সঙ্গে এদেশের বাণিজ্য হচ্ছে। এ বাণিজ্য ঘাটতি দূরীকরণের জন্য বাংলাদেশকে রপ্তানি বহুমুখীকরণের প্রতি জোর দিতে হবে। বর্তমানে বাংলাদেশের রপ্তানি আয়ের সিংহভাগই আসে তৈরি পোশাক খাত থেকে। কিন্তু তৈরি পোশাক ছাড়াও বাংলাদেশ পাটজাত দ্রব্য, চামড়াজাত পণ্য, সিরামিক দ্রব্য, চিংড়িসহ হিমায়িত মাছ, খেলনা বিভিন্ন অপ্রচলিত পণ্য ইত্যাদির রপ্তানি বাড়িয়ে রপ্তানি আয় বৃদ্ধি করতে পারে। এজন্য বাংলাদেশকে তার রপ্তানির বাজার সম্প্রসারণ করতে হবে। এজন্য আন্তর্জাতিক মানের পণ্য উৎপাদনের জন্য আধনিক প্রযুক্তি ও দক্ষ শ্রম নিয়োগ দিতে হবে। এ লক্ষ্যে রপ্তানিমুখী শিল্পে দেশি ও বিদেশি বিনিয়োগে প্রণোদনা এবং শুল্কমুক্ত পুঁজি দ্রব্য আমদানি সবিধা প্রসারিত করতে হবে। ﻿রপ্তানি খাতের বিদ্যমান দুর্নীতিও রোধ করতে হবে। অর্থাৎ সামগ্রিক অর্থে রপ্তানি উন্নয়নের জন্য ব্যবস্থাপনাগত ও প্রশাসনিক সংস্কার করা জরুরি। উপরে উল্লেখিত পদক্ষেপগুলো রপ্তানি বৃদ্ধির জন্য সহায়ক। তবে | বাংলাদেশের রপ্তানি বাণিজ্য সম্প্রসারণ এবং বাণিজ্য ঘাটতি দূরীকরণের জন্য স্থায়ী উপায় হচ্ছে উন্নত মানের রপ্তানি পণ্য স্বল্প ব্যয়ে উৎপাদন করা। এজন্য বিনিয়োগ বৃদ্ধির উপযুক্ত পরিবেশ সৃষ্টি করা অপরিহার্য।"
        }
      ]
    },
    {
      "number": "10",
      "uddipok": "বাংলাদেশের অধিকাংশ কৃষক গরিব এবং ভূমিহীন। জামানত দিতে না পারায় তাদের বেশিরভাগ সময় গ্রাম্য মহাজন, ব্যবসায়ী, সুদখোরদের নিকট থেকে চড়া সুদে ঋণ নিতে হয় এবং ফসল উঠার সাথে সাথেই নামমাত্র মূল্যে ফসল বিক্রি করতে বাধ্য হয়। সরকার কৃষকদের উৎপাদিত ফসলের ন্যায্যমূল্য প্রাপ্তির জন্য উৎপাদনশীলতা বৃদ্ধি, কৃষিবিমা প্রচলন, কৃষি উপকরণ সহায়তা কার্ড প্রদান, বাজার সম্প্রসারণসহ বিভিন্ন পদক্ষেপ গ্রহণ করেছে। আশা করা যায়, কৃষিক্ষেত্রে এর সফলতা দ্রুত আসবে।",
      "tag": "RB 19",
      "sub_questions": [
        {
          "label": "ক",
          "question": "",
          "explanation": "কযে প্রক্রিয়ার মাধ্যমে উৎপাদিত কৃষিপণ্য উৎপাদনকারীদের কাছ থেকে চূড়ান্ত ভোক্তাদের কাছে পৌঁছানো হয় তা-ই কৃষিপণ্য বিপণন।"
        },
        {
          "label": "খ",
          "question": "",
          "explanation": "কৃষকরা কৃষিকাজের বিভিন্ন প্রয়োজনে ঋণ গ্রহণ করে থাকে। উদাহরণস্বরূপ বলা যায়, কৃষিকাজের জন্য বিভিন্ন ধরনের উপকরণ ক্রয়; কৃষিকাজ পরিচালনা; প্রাকৃতিক দুর্যোগ মোকাবিলা; গবাদিপশুর মড়কে নতুন করে পশু ক্রয়; পৈতৃক ঋণ পরিশোধ; উৎপাদিত পণ্য সংরক্ষণ ও বাজারজাতকরণ; গুদামঘর নির্মাণ ইত্যাদি কারণে কৃষক বিভিন্ন উৎস থেকে ঋণ গ্রহণ করে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত অপ্রাতিষ্ঠানিক উৎসসমূহ থেকে ঋণ গ্রহণ করে পরবর্তী সময়ে কৃষকেরা নানাবিধ সমস্যার সম্মুখীন হয়। বাংলাদেশ কৃষিপ্রধান দেশ। এদেশের অধিকাংশ কৃষক খুবই দরিদ্র। কৃষি উৎপাদনের জন্য প্রয়োজনীয় বিভিন্ন উপকরণ সংগ্রহের জন্য তাদের বিভিন্ন উৎস থেকে ঋণ গ্রহণ করতে হয়। এর মধ্যে যেসব উৎস সরকারি বিধি ও নিয়ম বহির্ভূতভাবে পরিচালিত হয়, সেগুলো অপ্রাতিষ্ঠানিক উৎস হিসেবে পরিচিত। উদ্দীপকে দেখা যাচ্ছে যে, বাংলাদেশের অধিকাংশ কৃষকই গরিব ও ভূমিহীন এবং কৃষিকাজ করার জন্য তাদেরকে বিভিন্ন অপ্রাতিষ্ঠানিক উৎস থেকে ঋণ নিতে হয়। সাধারণত মহাজনের কাছে জমি, স্ত্রীর অলঙ্কার ও অন্যান্য অস্থাবর সম্পত্তি বন্ধক রেখে কৃষকরা ঋণ নিয়ে থাকে এবং এজন্য কৃষকদের উচ্চহারে সুদ দিতে হয়। অন্যদিকে গ্রামাঞ্চলে কিছু ক্ষুদ্র ব্যবসায়ী থাকে যারা কৃষকদের ফসল বপনের পূর্বে ঋণ দেয়, যাতে করে ফসল ওঠার পর তা খুব কম দামে কিনে নিতে পারে। এতে করে কৃষকেরা ক্ষতিগ্রস্ত হয়। প্রাতিষ্ঠানিক ব্যবস্থার অভাবে ও জটিলতা, দুর্নীতি ইত্যাদির কারণে কৃষকেরা ফড়িয়া ও বেপারি এবং গ্রামের বিত্তশালীদের কাছ থেকে ঋণ নিতে বাধ্য হয়। এজন্য পরবর্তীতে তাদের চড়া হারে সুদ দিতে হয়।"
        },
        {
          "label": "ঘ",
          "question": "",
          "explanation": "কৃষি বিপণন ব্যবস্থার উন্নয়নের জন্য সরকারের ভূমিকা অপরিসীম। কৃষিপণ্যের বাজারজাত প্রক্রিয়ায় অকাঠামোগত উন্নয়ন, কৃষিঋণ বিতরণ, উপকরণ ভর্তুকি প্রদান, বাজার নিয়ন্ত্রণ, পর্যাপ্ত পণ্য সংরক্ষণের ব্যবস্থা করা, দালাল ও ফড়িয়াদের দৌরাত্ম্য কমানোর মাধ্যমে কৃষকদের অনেক সমস্যা সমাধান করা যায়। এসব কাজ কোনো একক ব্যক্তি বা প্রতিষ্ঠানের পক্ষে করা সম্ভব নয়। কোনো দেশের সরকার সমন্বিত পরিকল্পনার মাধ্যমে এসব সমস্যা দূর করতে পারে। উদ্দীপকে জলিল মিয়া অক্লান্ত পরিশ্রম করে পণ্য উৎপাদন করে। কিন্তু বাজারব্যবস্থা মধ্যস্বত্বভোগীর অস্তিত্ব, পণ্য সংরক্ষণের অভাব, অনুন্নত পরিবহন ব্যবস্থার কারণে সে প্রকৃত মূল্য থেকে বঞ্চিত হয়। সম্প্রতি সে টেলিভিশনের মাধ্যমে জানতে পারে অবকাঠামো উন্নয়ন, কৃষিঋণ, উপকরণ ভর্তুকি ইত্যাদি সুবিধা প্রদানের মাধ্যমে সরকার কৃষকের সমস্যা সমাধানে এগিয়ে এসেছে। তাই সে ন্যায্যমূল্য পাবে বলে আশা করছে। সরকার অবকাঠামোগত উন্নয়ন যেমন রাস্তাঘাট নির্মাণও প্রশস্থকরণ, এলাকাভিত্তিক শস্য হিমাগার নির্মাণ, বাজার ব্যবস্থার তদারকি করাসহ বিভিন্ন পদক্ষেপ গ্রহণ করছে। সরকার উৎপাদন ব্যবস্থা সহজ করার জন্য কৃষি বিতরণ ও উৎপাদন খরচ কমানোর জন্য উপকরণ ভর্তুকি প্রদান করছে। এছাড়া মাঠ পর্যায়ে কৃষকের কাছ থকে সরাসরি পণ্য কেনা, মধ্যস্বত্বভোগীদের অংশগ্রহণ কমানো এবং কৃষিবাজার সম্প্রসারিত করার জন্য সরকার পদক্ষেপ গ্রহণ করছে। সুতরাং আমরা বলতে পারি, এসব পদক্ষেপ বাস্তবায়নের মাধ্যমে সরকার কৃষকের সমস্যা সমাধানে গুরুত্বপূর্ণ ভূমিকা পালন করবে।"
        }
      ]
    },
    {
      "number": "11",
      "uddipok": "দীপন একজন গরিব কৃষক। তার জমির পরিমাণ কম। সনাতন চাষাবাদ পদ্ধতি, অদক্ষ পরিদর্শন ব্যবস্থা ও অসংগঠিত ব্যবস্থাপনার কারণে যে ফসল উৎপাদন হয় তা দিয়ে জীবিকা নির্বাহ সম্ভব নয়। তাই কৃষিকাজ করার সময় ফসলের বীজ, কীটনাশক ও সার প্রয়োগের জন্য বন্ধু-বান্ধব, আত্মীয়-স্বজন ও স্থানীয় মহাজনের কাছ থেকে উচ্চ সুদের হারে ঋণ নিতে হয়। ফলে দীপনের অবস্থার তেমন কোনো পরিবর্তন হয় না।",
      "tag": "RB 19",
      "sub_questions": [
        {
          "label": "ক",
          "question": "",
          "explanation": "যে খামারের আয়তন বড় হয়ে থাকে, বহু শ্রমিক নিয়োগ করা হয় এবং উৎপাদন ব্যবস্থায় উদ্বৃত্ত সৃষ্টির মাধ্যমে সর্বোচ্চ মুনাফা অর্জন করা যায় সেই খামারকে বাণিজ্যিক খামার বলে।"
        },
        {
          "label": "খ",
          "question": "",
          "explanation": "বাংলদেশে কৃষিপণ্য বিপণন ব্যবস্থা নানা ধরনের সমস্যায় আক্রান্ত এবং এর মধ্যে অন্যতম সমস্যা হচ্ছে কৃষকের দারিদ্রতা। বাংলাদেশের অধিকাংশ কৃষক খুবই দরিদ্র। তারা অর্থের অভাবে ফসল কাটার সাথে সাথে কম মূল্যেই তা বিক্রয় করে থাকে। এমনকি অনেক কৃষক ফসল জমিতে রেখেই বিক্রয় করে ফেলে। তাই কৃষকরা দারিদ্র্যের কারণে ফসলের দাম বৃদ্ধি পাওয়া পর্যন্ত অপেক্ষা করতে পারে না। কৃষিপণ্যের প্রাথমিক বাজারে পণ্য বিক্রেতা কৃষকের সংখ্যা অগণিত। অন্যদিকে ক্রেতা হিসেবে আছে অল্পসংখ্যক ফড়িয়া, দালাল, আড়তদার প্রভৃতি মধ্যস্বত্বভোগী ব্যবসায়ী। নগদ অর্থের তীব্র প্রয়োজনে কৃষক স্বল্পমূল্যে তাদের কাছে কৃষিপণ্য বিক্রি করতে বাধ্য হয়। সুতরাং কৃষকের দরিদ্রতাকে কৃষিজাত পণ্য বিপণনের অন্যতম সমস্যা বলা যায়।"
        },
        {
          "label": "গ",
          "question": "",
          "explanation": "উদ্দীপকে নির্দেশিত রমিজ সাহেবের খামারটি হলো জীবননির্বাহী খামার। জীবিকানির্বাহের জন্য কৃষক সনাতনি পদ্ধতিতে যে ভূ-খণ্ডে ফসল উৎপাদন করে, তাকে জীবননির্বাহী খামার বলে। এ ধরনের খামারে কৃষিপণ্যের উৎপাদন প্রকৃতির ওপর নির্ভরশীল। এজন্য জীবননির্বাহী খামারে উৎপাদন দক্ষতা কম, মূলধন বিনিয়োগ কম, ঝুঁকির পরিমাণ কম হয়। এ খামারে মূলত পরিবারের ভরণপোষণের জন্য ফসল উৎপাদিত হয়। উদ্দীপকে রমিজ সাহেব একজন ক্ষুদ্র চাষি। পৈতৃক সূত্র পাওয়া সামান্য জমিতে, পরিবারের সদস্যদের নিয়ে নিজেই চাষাবাদ করেন। কঠোর পরিশ্রম করেও তিনি সচ্ছলতার মুখ দেখেননি। কারণ ক্ষুদ্র জমির আয়তনে সনাতন পদ্ধতিতে চাষাবাদ করে যে ফসল তিনি উৎপাদন করেন তাতে রমিজ সাহেব কোনোরকমে জীবিকানির্বাহে সক্ষম হন। এ ধরনের খামারের উৎপাদন প্রকৃতির ওপর নির্ভরশীল। উৎপাদন ব্যবস্থায় অদক্ষ থাকায় উদ্বৃত্ত কম সৃষ্টি হয়। এই বৈশিষ্ট্যগুলো জীবননির্বাহী খামারে পরিলক্ষিত হয়। তাই বলা যায়, উদ্দীপকে রমিজ সাহেবের খামারটি জীবননির্বাহী খামার।"
        },
        {
          "label": "ঘ",
          "question": "",
          "explanation": "উদ্দীপকে সাদেক আলীর খামারটি জীবননির্বাহী খামার এবং হাসান সরকারের খামারটি বাণিজ্যিক খামারের অন্তর্ভুক্ত। যে কৃষি খামারে অধিক বিনিয়োগ ও বৃহদায়তন মুনাফার উদ্দেশ্যে কৃষিকাজ পরিচালনা করা হয় তাই বাণিজ্যিক খামার। এ খামারে মূলধন ও দক্ষতা বেশি থাকে। পক্ষান্তরে, সাধারণত জীবননির্বাহী খামারে শুধু পারিবারিক ভরণপোষণের জন্য উৎপাদন করা হয়। এ খামারে মূলধন ও দক্ষতা কম থাকায় উৎপাদন পরিমাণে কম হয়। উদ্দীপকে সাদেক আলী তার জমি চাষাবাদ করার মাধ্যমে শুধু তার পরিবারের ভরণপোষণ করতে পারেন। অর্থাৎ তার খামারটি একটি জীবননির্বাহী খামার। অন্যদিকে, হাসান সরকার আধুনিক উৎপাদন পদ্ধতি ব্যবহার করে বেশি ফসল উৎপাদন করেন। এই ফসল বিক্রি করে ভালো মুনাফা অর্জন করেন। অর্থাৎ হাসান সরকারের খামারটি বাণিজ্যিক খামারের অন্তর্ভুক্ত। জীবননির্বাহী খামারের কোনো প্রাতিষ্ঠানিক কাঠামো নেই। এটি মূলত পারিবারিকভাবে পরিচালিত হয়। অপরদিকে, বাণিজ্যিক খামারের পরিচালনা, উন্নত উৎপাদন ব্যবস্থা ও বাজারজাতকরণসহ সকল কার্যক্রম প্রাতিষ্ঠানিক কাঠামোয় সম্পাদিত হয়। বাণিজ্যিক খামারে ভূমি, শ্রম ও মূলধনের দক্ষ ব্যবহার নিশ্চিত করা হয়। ফলে উৎপাদন বৃদ্ধি পায়। অর্থাৎ জীবননির্বাহী খামারের চেয়ে বাণিজ্যিক খামারের চাষাবাদ উন্নতর। সুতরাং বলা যায়, জীবননির্বাহী খামার ও বাণিজ্যিক খামারের মধ্যে অনেক পার্থক্য বিদ্যমান।"
        }
      ]
    }
  ]
}