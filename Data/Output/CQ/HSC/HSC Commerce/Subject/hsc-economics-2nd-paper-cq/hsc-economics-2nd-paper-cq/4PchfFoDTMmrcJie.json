{
  "title": "নটরডেম কলেজ, ঢাকা ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "রাসেল ও কামাল দু'জনই কৃষিকাজ করে জীবিকানির্বাহ করে। রাসেল তার এক একর জমিতে উৎপাদিত ফসলের পুরোটাই নিজের পরিবারের ভরণ-পোষণের জন্য ব্যয় করেন। কিন্তু কামালের জমির পরিমাণ পাঁচ একরের বেশি। সে আধুনিক পদ্ধতিতে চাষাবাদের ফলে নিজের ভরণ-পোষণের পরও ২০২২-২৩ অর্থবছরে কৃষি, বনজ ও মৎস্য সম্পদ হতে যথাক্রমে ১ লক্ষ ২৫ হাজার, ৫০ হাজার এবং ১ লক্ষ ৭৫ হাজার টাকা আয় করেন।",
      "tag": "NDCD 24",
      "sub_questions": [
        {
          "label": "ক",
          "question": "কৃষি পণ্যের বিপণন কী?",
          "explanation": "কৃষিপণ্য বিপণন হলো এমন একটি প্রক্রিয়া যার মাধ্যমে উৎপাদিত কৃষিপণ্য উৎপাদনকারীদের কাছ থেকে চূড়ান্ত ভোক্তাদের কাছে পৌঁছানো হয়।"
        },
        {
          "label": "খ",
          "question": "জলবায়ু পরিবর্তনের দুটি উল্লেখযোগ্য প্রভাব ব্যাখ্যা করো।",
          "explanation": "জলবায়ু পরিবর্তনের ফলে কৃষি উৎপাদন নানাভাবে ব্যহত হচ্ছে। বাংলাদেশের কৃষিতে জলবায়ু পরিবর্তনের বিভিন্ন প্রভাব লক্ষণীয়। জলবায়ু পরিবর্তনের ফলে বাংলাদেশে প্রায়ই অতি বৃষ্টি, বন্যা, খরা, জলোচ্ছ্বাস ইত্যাদি দেখা যাচ্ছে। ফলে কৃষি উৎপাদন চরমভাবে ক্ষতিগ্রস্ত হচ্ছে। এছাড়া সমুদ্র পৃষ্ঠের উচ্চতা বাড়ায় দেশের দক্ষিণাঞ্চলে লবণাক্ততা বৃদ্ধি পাচ্ছে। ফলে কৃষি উৎপাদন হ্রাস পাচ্ছে।"
        },
        {
          "label": "গ",
          "question": "উদ্দীপক হতে ২০২২-২৩ সালে কৃষি খাত হতে কামালের আয় অর্জনের ধারণাটি লেখচিত্রের মাধ্যমে দেখাও।",
          "explanation": "উদ্দীপকের কামালের আয় অর্জনের উৎস হলো তার কৃষি খামার। বাংলাদেশের অধিকাংশ কৃষকই দরিদ্র। কৃষি কাজই তাদের একমাত্র পেশা এবং তাদের অর্থ উপার্জনের একমাত্র উৎস কৃষি খামার। তবে এদের অর্থ উপার্জনের ক্ষেত্রে ভিন্নতা দেখা যায়। যেমন- অনেকে কৃষিকাজের মাধ্যমে শুধু পরিবারের ভরণপোষণ করে। আবার অনেকে মুনাফা অর্জনের লক্ষ্যে কৃষি কাজ করে থাকে।উদ্দীপকের কামালের কৃষি জমির পরিমাণ ৫ একরের বেশি। তিনি ২০২২- ২৩ সালে কৃষি, বনজ ও মৎস্য সম্পদ থেকে বিভিন্ন পরিমাণ অর্থ আয় করেন। নিচে তা লেখ চিত্রের সাহায্যে দেখানো হলো ২০২২-২৩ সালে কৃষি থেকে ১ লক্ষ ২৫ হাজার, বনজ থেকে ৫০ হাজার এবং মৎস্য থেকে ১ লক্ষ ৭৫ হাজার টাকা আয় করেন। এগুলো তিনটি পৃথক স্তম্ভ চিত্রে দেখানো হয়েছে।"
        },
        {
          "label": "ঘ",
          "question": "উদ্দীপকের আলোকে রাসেল ও কামালের খামারের মধ্যে উৎপাদনশীলতার ভিত্তিতে' তুলনা করো।",
          "explanation": "উদ্দীপকের রাসেলের খামারটি জীবননির্বাহী খামার এবং কামালের খামারটি বাণিজ্যিক খামার। যে বৃহদায়তনের খামারে অধিক পুঁজি ও উন্নত প্রযুক্তির মাধ্যমে চাষাবাদ করা হয় তা বাণিজ্যিক খামার। এ ধরনের খামারের লক্ষ হলো অধিক উদ্বৃত্ত সৃষ্টির মাধ্যমে অধিক মুনাফা অর্জন করা। অন্যদিকে, পারিবারিক ব্যয় নির্বাহের লক্ষ্যে যে খামার চাষাবাদ করা হয় তা জীবননির্বাহী খামার।' উদ্দীপকে রাসেল এক একর জমিতে উৎপাদিত ফসলের পুরোটাই পরিবারের ভরণ পোষণের জন্য ব্যয় করে। তাই এটি একটি জীবননির্বাহী খামার। অন্যদিকে কামালের জমির পরিমাণ ৫. একরের বেশি। সে আধুনিক পদ্ধতিতে চাষাবাদ করেন। ফলে নিজের ভরণ-পোষণের পরও তিনি প্রচুর পরিমাণ টাকা আয় করেন। সুতরাং কামালের খামারটি বাণিজ্যিক খামারকে নির্দেশ করে। জীবননির্বাহী খামার সাধারণত স্বল্প আয়তনের এবং সনাতন পদ্ধতিতে চাষকৃত খামার। তাই এ ধরনের খামারের উৎপাদনশীলতা বা একর প্রতি মোট উৎপাদন কম হয়। কিন্তু বাণিজ্যিক খামার আয়তনে বৃহৎ এবং অধিক পুঁজি ও উন্নত প্রযুক্তি দ্বারা পরিচালিত। ফলে এ ধরনের খামারের উৎপাদনশীলতা অধিক হয়। মোট উৎপাদনও সর্বোচ্চ হয়। সুতরাং বলা যায়, জীবননির্বাহী খামার ও বাণিজ্যিক খামারের মধ্যে পার্থক্য রয়েছে।"
        }
      ]
    },
    {
      "number": "2",
      "uddipok": "গ্রামের এক উদ্যমী কৃষক জামাল চাষাবাদ অব্যাহত রাখার জন্য প্রথম বছর গ্রাম্য মহাজন, আত্মীয়-স্বজনদের নিকট হতে ঋণ নিয়ে চাষাবাদ করলেও পরবর্তী বছর গ্রামীণ ব্যাংক ও কৃষি ব্যাংক হতে তুলনামূলক দীর্ঘ সময় অপেক্ষা করে ঋণ নিয়ে উৎপাদন কাজ চলমান রেখেছে।",
      "tag": "NDCD 24",
      "sub_questions": [
        {
          "label": "ক",
          "question": "জৈব প্রযুক্তি কী?",
          "explanation": "কোনো উদ্ভিদ বা প্রাণী থেকে প্রাপ্ত কোনো বস্তুকে প্রযুক্তির সাহায্যে মানুষের কল্যাণে ব্যবহার করার পদ্ধতিকে জৈব প্রযুক্তি বলে।"
        },
        {
          "label": "খ",
          "question": "'মৎস্য চাষ'- বাংলাদেশের কৃষির জন্য আশীর্বাদ স্বরূপ ব্যাখ্যা করো।",
          "explanation": "মৎস্য চাষ বাংলাদেশের কৃষির জন্য আশীর্বাদ। শস্য ও শাক-সবজি, প্রাণিজ, বনজ ও মৎস্য উপখাত নিয়ে কৃষিখাত গঠিত। কৃষির এ এ উপখাতগুলোর উপপ মধ্যে মৎস্য খাতের অবদান উল্লেখযোগ্য। বাংলাদেশ নদীমাতৃক দেশ হওয়ায় প্রচুর পরিমাণে মৎস্য আহরণের সম্ভাবনা রয়েছে। এ উৎসগুলো থেকে মৎস্য আহরণের মাধ্যমে দেশের জনগণে আমিষের চাহিদা পূরণ, কর্মসংস্থান ও বৈদেশিক মুদ্রা অর্জন করা সম্ভব হচ্ছে। তাই মৎস্য চাষকে বাংলাদেশের কৃষির জন্য আশীর্বাদ বলা যায়।"
        },
        {
          "label": "গ",
          "question": "উদ্দীপকে ঋণ গ্রহণের উৎসগুলো চিহ্নিত করো।",
          "explanation": "উদ্দীপকে কৃষি ঋণের প্রাতিষ্ঠানিক ও অপ্রাতিষ্ঠানিক উৎসসমূহ লক্ষ করা যায়। কৃষিঋণের যেসব উৎস সরকারি ঋণদানের বিধি ও নিয়মের অন্তর্ভুক্ত সেসব উৎসকে প্রাতিষ্ঠানিক উৎস বলে। যেমন: ব্যাংক, বিমা প্রভৃতি। আর কৃষিঋণের যেসব উৎস সরকারি বিধি ও নিয়ম বহির্ভূত সেসব উৎসকে অপ্রাতিষ্ঠানিক উৎস বলে। যেমন: গ্রাম্য মহাজন, বন্ধু-বান্ধব, আত্মীয়- স্বজন প্রভৃতি। উদ্দীপকে জামাল একজন সবজি চাষি। তিনি নিজস্ব জমি ও চুক্তিতে জমি নিয়ে আলু চাষ করেন। তার এ চাষাবাদ করতে গিয়ে তিনি তার বন্ধু- বান্ধব ও আত্মীয়-স্বজনের নিকট থেকে ঋণ গ্রহণ করেন। যা অপ্রাতিষ্ঠানিক ঋণের উৎসকে নির্দেশ করে। আবার তিনি মূলধনের যোগান দিতে গ্রামীণ ব্যাংক ও কৃষি ব্যাংক থেকে ঋণ গ্রহণ করেন। যা প্রাতিষ্ঠানিক ঋণের উৎসের সাথে সামঞ্জস্যপূর্ণ। সুতরাং, আমরা বলতে পারি, উদ্দীপকে কৃষি ঋণের প্রাতিষ্ঠানিক ও অপ্রাতিষ্ঠানিক উৎস উল্লেখ করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত উৎসসমূহের মধ্যে কোনটি তুলনামূলকভাবে কৃষকের জন্য উপকারী উৎস এবং কেন? মতামত দাও।",
          "explanation": "উদ্দীপকে উল্লিখিত উৎস দুটির মধ্যে প্রাতিষ্ঠানিক উৎস কৃষকের জন্য উপকারী। কৃষি ঋণের দুটি উৎস হচ্ছে প্রাতিষ্ঠানিক ও অপ্রাতিষ্ঠানিক উৎস। প্রতিষ্ঠানিক উৎসের মধ্যে বাংলাদেশ কৃষি ব্যাংক, বিভিন্ন বাণিজ্যিক ব্যাংক ও বিশেষায়িত ব্যাংকই প্রধান। আর অপ্রাতিষ্ঠানিক ঋণের উৎসগুলো হলো আত্মীয়-স্বজন ও বন্ধু-বান্ধব, গ্রাম্য মহাজন। তাছাড়া গ্রাম্য ব্যবসায়ী ও দোকানদার, ধনী কৃষক ও অপ্রাতিষ্ঠানিক উৎস। উদ্দীপকে গ্রামের এক কৃষক প্রথম বছর গ্রাম্য মহাজন, আত্মীয়-স্বজনদের নিকট থেকে ঋণ নিয়ে চাষাবাদ করেন। কিন্তু পরবর্তী বছর গ্রামীণ ব্যাংক ও কৃষি ব্যাংক থেকে ঋণ নিয়ে উৎপাদন কাজ চলমান রেখেছে। অর্থাৎ তিনি প্রথম বছরে অপ্রাতিষ্ঠানিক ঋণ এবং দ্বিতীয় বছর প্রাতিষ্ঠানিক ঋণ নেয়। এক্ষেত্রে অপ্রাতিষ্ঠানিক ঋণের তুলনায় প্রাতিষ্ঠানিক ঋণ অধিকতর উপকরী। প্রাতিষ্ঠানিক ঋণের উৎস তথা ব্যাংকগুলো কম সুদে ঋণ প্রদান করে। যেমন বাংলাদেশ কৃষি ব্যাংক ও সমবায় ব্যাংক প্রচলিত ব্যাংক হার অপেক্ষা ২% কম সুদের ঋণ দিয়ে থাকে। এ ঋণগুলো সাধারণত দীর্ঘমেয়াদি হয়ে থাকে। তাছাড়া প্রাতিষ্ঠানিক ঋণ পরিশোধের শর্ত সহজ। অন্যদিকে অপ্রাতিষ্ঠানিক উৎস বেশি সুদের হারে এবং কঠোর শর্তে ঋণ প্রদান করে। আবার এগুলো অধিকাংশই স্বল্পমেয়াদি হয়। এটি কৃষকের জন্য সমস্যা সৃষ্টি করে। তাই বলা যায়, উদ্দীপকে উল্লিখিত উৎস দুটির মধ্যে প্রাতিষ্ঠানিক উৎস কৃষকের জন্য উপকারী।"
        }
      ]
    },
    {
      "number": "3",
      "uddipok": "জনাব রফিক তার পরিবারের ৬ জন সদস্য নিয়ে নিজ বাড়িতেই একটি কারখানা চালু করেন। এটি বাংলাদেশের একটি সাধারণ চিত্র। তবে বাংলাদেশে একসময় ফ্রিজ, টেলিভিশন এবং জাহাজ বিদেশ হতে সম্পূর্ণ আমদানি করলেও বর্তমানে দেশেই উৎপাদন ও রপ্তানি হচ্ছে।",
      "tag": "NDCD 24",
      "sub_questions": [
        {
          "label": "ক",
          "question": "PPP কী?",
          "explanation": "দেশের ভৌত অবকাঠামোগত উন্নয়নের লক্ষ্যে যৌথভাবে সরকারি ও বেসরকারি অর্থায়নে গৃহীত দীর্ঘমেয়াদি কৌশলগত ও লক্ষ্যভিত্তিক কার্যসম্পর্ক গড়ে তোলাকে PPP বলা হয়।"
        },
        {
          "label": "খ",
          "question": "'শিল্পায়নে সরকারি নীতি' বলতে কী বোঝ?",
          "explanation": "শিল্প খাত ও শিল্পোন্নয়নের সাথে রাষ্ট্র ও ব্যক্তির সম্পর্ক সংক্রান্ত সরকারি নীতিমালাকে শিল্পনীতি বা শিল্পায়নে সরকারি নীতি বলে। শিল্পনীতির মাধ্যমে দেশের আর্থসামাজিক উন্নয়নের সাথে শিল্প বিভাগে সম্পর্কিত তা ব্যাখ্যা করা হয়। এছাড়া শিল্পের কাঁচামালের ধরন, কর্মসংস্থান বৃদ্ধি, সংরক্ষিত শিল্পের তালিকা, আমদানি বিকল্প না কি রপ্তানিমুখী শিল্প গড়ে তোলা হবে ইত্যাদি নির্ধারণ করা হয়। সাধারণত দেশের অর্থনৈতিক অবস্থা বিবেচনায় শিল্পনীতি তৈরি করা হয়। তাই শিল্পায়নের রূপরেখা কেমন হবে তা শিল্পনীতি দ্বারা নির্ধারিত হয়।"
        },
        {
          "label": "গ",
          "question": "উদ্দীপকে জনাব রফিকের শিল্পটি কোন শিল্পের অন্তর্ভুক্ত? ব্যাখ্যা করো।",
          "explanation": "উদ্দীপকে উদ্দীপকের ফার্মটি কুটির শিল্পের অন্তর্গত। যেসব প্রতিষ্ঠানের জমি ও কারখানা ভবন ব্যতিরেকে স্থায়ী সম্পদের মূল্য প্রতিস্থাপন ব্যয় ১০ লক্ষ টাকার নিচে তা কুটির শিল্প। এ ধরনের শিল্প স্বল্প মূলধন, দেশীয় কাঁচামাল দ্বারা নিজ গৃহে পরিবারের সদস্যদের দ্বারা পরিচালিত হয়। এ শিল্পে কারিগরি জ্ঞানের স্বল্প প্রয়োগ হলেও উৎপাদিত দ্রব্যসামগ্রী শৌখিন হয়। এসব দ্রব্যসামগ্রী তুলনামূলক সস্তায় পাওয়া যায়। জনাব রফিক তার পরিবারের ৬ জন সদস্য নিয়ে নিজ বাড়িতেই একটি কারখানা চালু করেন। যা কুটির শিল্পের বৈশিষ্ট্যের সাথে সাদৃশ্যপূর্ণ স্বল্প পুঁজি ও পরিবারের সদস্যদের নিয়ে এক ধরনের শিল্প গঠিত হয়। এ শিল্পের উৎপাদিত দ্রব্য আকর্ষণীয় ও তুলনামূলক সস্তা। কিন্তু যারা উৎপাদন করে তারা গরিব ও কষ্টে জীবনযাপন করে। তাছাড়া এ শিল্পটি স্বল্প পুঁজি ও পরিবারের সদস্যদের দ্বারা শৌখিন দ্রব্যসামগ্রী উৎপাদন করে। সুতরাং বলা যায়, উদ্দীপকে কুটির শিল্পের কথা উল্লেখ করা হয়েছে।"
        },
        {
          "label": "ঘ",
          "question": "উদ্দীপকে দেশেই বর্তমানে যে শিল্প স্থাপনের ইঙ্গিত প্রদান করা হয়েছে তার প্রয়োজনীয়তা বিশ্লেষণ করো।",
          "explanation": "উদ্দীপকের দেশে বর্তমানে যে শিল্প স্থাপনের ইঙ্গিত দেওয়া হয়েছে তা আমদানি বিকল্প শিল্প। যেসব পণ্য আমদানি করা হয় সেসব পণ্য নিজ দেশে উৎপাদন করে যোগান দেওয়াকে আমদানি বিকল্প শিল্প বলে। অর্থাৎ আমদানি বিকল্প শিল্পের মাধ্যমে কোনো দ্রব্য আমদানি না করে দেশের অভ্যন্তরে উৎপাদনের ব্যবস্থা করা হয়। আর শিল্প বৈদেশিক মুদ্রা সাশ্রয়, বাণিজ্য ঘাটতি হ্রাস, স্বয়ংসম্পূর্ণতা অর্জন ইত্যাদি ক্ষেত্রে গুরুত্বপূর্ণ ভূমিকা রাখে। উদ্দীপকে বাংলাদেশে একসময় ফ্রিজ, টেলিভিশন এবং জাহাজ, বিদেশ থেকে সম্পূর্ণ আমদানি করা হতো। কিন্তু বর্তমানে এ পণ্যগুলো দেশেই উৎপাদন ও রপ্তানি হচ্ছে। অর্থাৎ উক্ত পণ্যসামগ্রীগুলো আমদানি না করে দেশীয় উৎপাদন দ্বারা চাহিদা পূরণ করা হচ্ছে। এটি আমদানি বিকল্প শিল্পের সাথে সাদৃশ্যপূর্ণ। বাংলাদেশের মতো উন্নয়নশীল দেশে আমদানি বিকল্প শিল্প স্থাপন করা অতীব জরুরি। আমদানি বিকল্প শিল্প কৌশল গ্রহণ করা হলে দেশের অভ্যন্তরে নতুন নতুন শিল্প কারখানা গড়ে উঠবে। ফলে বেকার জনগোষ্ঠীর কর্মসংস্থান এবং মোট উৎপাদন বাড়বে। এতে দেশের অভ্যন্তরীণ চাহিদা পূরণ হবে এবং আমদানি ব্যয় হ্রাস পাবে। এর ফলে লেনদেন ভারসাম্যের ঘাটতি দূর হবে। এছাড়া বৈদেশিক সাহায্যের ওপর নির্ভরশীলতা হ্রাস পাবে। এভাবে দেশের অর্থনৈতিক প্রবৃদ্ধিও বাড়বে। সুতরাং বলা যায়, বাণিজ্য ঘাটতি হ্রাস, কর্মসংস্থান বৃদ্ধি ও অর্থনৈতিক স্বয়ংক্রিয়তা অর্জনে আমদানি বিকল্প শিল্পের গুরুত্ব অপরিসীম।"
        }
      ]
    },
    {
      "number": "4",
      "uddipok": "নিউটন সাহেব এর 'X' শিল্পে শ্রমিকের সংখ্যা ৪৭০০ জন, নিয়োজিত মূলধন, বিদ্যুৎ ও জ্বালানি অধিক প্রয়োজন হলেও মাহফুজ সাহেব এর 'Y' শিল্পে নিয়োজিত শুধু পরিবারের লোকজন, এছাড়া অতিরিক্ত বিদ্যুৎ ও অধিক মূলধনের প্রয়োজন নেই।",
      "tag": "NDCD 24",
      "sub_questions": [
        {
          "label": "ক",
          "question": "হাইটেক শিল্প কী?",
          "explanation": "জ্ঞান ও পুঁজিনির্ভর উচ্চ প্রযুক্তিভিত্তিক পরিবেশবান্ধব শিল্পকে হাইটেক শিল্প বলে।"
        },
        {
          "label": "খ",
          "question": "রপ্তানিমুখী শিল্পের উন্নয়ন দ্বারা কীভাবে জীবনযাত্রার মান উন্নয়ন সম্ভব হয়?",
          "explanation": "রপ্তানিমুখী শিল্পের উন্নয়নের দ্বারা জীবনযাত্রার মান উন্নয়ন সম্ভব। রপ্তানির উদ্দেশ্য যেসব শিল্প কারখানা গড়ে তোলা হয় তা রপ্তানিমুখী শিল্প। এসব শিল্পের উৎপাদিত দ্রব্য বিদেশে রপ্তানির মাধ্যমে প্রচুর বৈদেশিক মুদ্রা অর্জন করা সম্ভব। এর ফলে জাতীয় আয় বৃদ্ধি পায়। আবার রপ্তানিমুখী শিল্পের মাধ্যমে প্রচুর পরিমাণ কর্মসংস্থান সৃষ্টি করা সম্ভব। এতে দেশের বেকারত্ব হ্রাস এবং দরিদ্র দূরীকরণ হয়। ফলে এসব জনগণের জীবনমান উন্নত হয়। এভাবে রপ্তানিমুখী শিল্প জীবনযাত্রারর মানের উন্নয়ন ঘটায়।"
        },
        {
          "label": "গ",
          "question": "উদ্দীপকে উল্লিখিত শিল্পের শ্রেণিবিন্যাস চিহ্নিত করো।",
          "explanation": "উদ্দীপকে বৃহৎ শিল্প ও কুটির শিল্পের উল্লেখ রয়েছে। যে শিল্প প্রতিষ্ঠানের জমি ও কারখানা ভবন ব্যতিরেকে স্থায়ী সম্পদের মূল্য ১৫ লক্ষের নিচে তা কুটির শিল্প। এ শিল্প স্বল্প মূলধন ও বিদ্যুৎ দ্বারা পরিচালিত হয়। আর যেসব শ্রমঘন শিল্পের শ্রমিক সংখ্যা ১০০০ এর অধিক তা বৃহৎ শিল্পের অন্তর্গত। এ ধরনের শিল্পেও পর্যাপ্ত মূলধন ও আধুনিক উৎপাদন কৌশল লক্ষণীয়। উদ্দীপকে নিউটন সাহেবের 'X' শিল্পে ৪৭০০ জন শ্রমিক কাজ করে। এ শিল্পে নিয়োজিত মূলধন, বিদ্যুৎ ও জ্বালানি অধিক পরিমাণে ব্যবহৃত হয়। অর্থাৎ শিল্পটি বৃহৎ পরিসরে আধুনিক প্রযুক্তি ও উপকরণের ভিত্তিতে পরিচালিত হয়। সুতরাং, এটি বৃহৎ শিল্পের অন্তর্গত। অন্যদিকে, মাহফুজ সাহেবের Y শিল্পে নিয়োজিত শুধু পরিবারের লোকজন। এছাড়াও এ শিল্পে অতিরিক্ত বিদ্যুৎ ও মূলধনের প্রয়োজন নেই। অর্থাৎ মাহফুজ সাহেবের শিল্পটি স্বল্প পরিসরে পারিবারিক ভিত্তিতে দেশীয় কাঁচামাল দ্বারা পরিচালিত। সুতরাং, এটি কুটির শিল্পের অন্তর্গত।"
        },
        {
          "label": "ঘ",
          "question": "উদ্দীপকে উল্লিখিত শিল্পসমূহের মধ্যে বাংলাদেশে কোন শিল্পের ভবিষ্যৎ সম্ভাবনা উজ্জ্বল? মতামত দাও।",
          "explanation": "উদ্দীপকে উল্লিখিত শিল্পসমূহের মধ্যে 'X' শিল্পের সম্ভাবনা উজ্জ্বল। দেশের অভ্যন্তরে কোনো শিল্পের উপকরণ সহজলভ্য হলে ঐ শিল্প সহজেই। বিকশিত হতে পারে। এ উপকরণগুলোর মধ্যে শিল্পের কাঁচামাল, শ্রম উপকরণ, মূলধন ইত্যাদি বেশি গুরুত্বপূর্ণ। এ উপকরণগুলো সহজলভ্য হলে শিল্পের উৎপাদন খরচ হ্রাস পায়। ফলে সহজেই তা বিকশিত হতে পারে। এতে শিল্পের ভবিষ্যৎ সম্ভাবনাকে উজ্জ্বল করে। উদ্দীপকের নিউটন সাহেবের 'X' শিল্পের শ্রমিক সংখ্যা ৪৭০০ জন। এ শিল্পে নিয়োজিত মূলধন, বিদ্যুৎ ও জ্বালানি অধিক প্রয়োজন। অর্থাৎ 'X' শিল্প আয়তনে বৃহৎ এবং অত্যধিক শ্রমঘন। তাই এটি বাংলাদেশের পোশাক শিল্পের সাথে সামঞ্জস্যপূর্ণ। বাংলাদেশে পোশাক শিল্প সম্ভাবনাময় একটি শিল্প। বাংলাদেশ জনবহুল দেশ হওয়ায় সস্তায় প্রচুর শ্রমিক পাওয়া সম্ভব। আবার এদেশে বিপুল বেকার নারী শ্রমিকদের সহজেই তৈরি পোশাক শিল্পে নিয়োগ করা যায়। এর মাধ্যমে পোশাক শিল্পের উৎপাদন খরচ কমবে এবং উৎপাদন বাড়বে। ফলে অধিক পরিমাণ তৈরি পোশাক বিদেশে রপ্তানি করা সম্ভব হবে। এছাড়া সরকার পোশাক শিল্পের উন্নয়ন সহায়ক নীতি এবং বিদেশি দেশগুলোর সাথে বন্ধুত্বপূর্ণ পরারাষ্ট্র নীতি গ্রহণ করছে। ফলে ভবিষ্যতে এ শিল্পের উৎপাদন ও রপ্তানির পরিমাণ বহুগুণে বাড়বে। আবার বর্তমানে এ শিল্পের ব্যাকওয়ার্ড লিংকেজ ইন্ডাস্ট্রি গড়ে উঠছে যা উক্ত শিল্পের বিকাশকে ত্বরান্বিত করবে। সুতরাং বলা যায়, বাংলাদেশে তৈরি পোশাক একটি উজ্জ্বল সম্ভাবনাময় শিল্প।"
        }
      ]
    },
    {
      "number": "5",
      "uddipok": "স্নেহা তার পাঠ্যসূচি অনুযায়ী জনসংখ্যা ও মানব সম্পদ অধ্যায়ে দুটি তত্ত্ব পড়েছে। প্রথম তত্ত্বে খাদ্য অপেক্ষা জনসংখ্যার উচ্চ বৃদ্ধি এবং দ্বিতীয় তত্ত্বে জনসংখ্যানুপাতে মাথাপিছু সম্পদ বা আয় সর্বোচ্চকরণের পর্যায় দেখানো হয়েছে।",
      "tag": "NDCD 24",
      "sub_questions": [
        {
          "label": "ক",
          "question": "অভিবাসন কী?",
          "explanation": "স্থায়ীভাবে বসবাসের লক্ষ্যে একস্থান পরিত্যাগ করে অন্য কোনো স্থানে মানুষের বসতি স্থাপনের জন্য আগমন করাকে অভিবাসন বলে।"
        },
        {
          "label": "খ",
          "question": "আদমশুমারির অর্থনৈতিক তাৎপর্য কী?",
          "explanation": "আদমশুমারি বিভিন্নভাবে অর্থনৈতিক গুরুত্বের দাবিদার। কোনো নির্দিষ্ট সময়ে বয়স, লিঙ্গ, ধর্ম ইত্যাদিভেদে দেশের মোট জনসংখ্যা নির্ণয় করাই হলো আদমশুমারি। আদমশুমারি মাধ্যমে দেশের মোট জনসংখ্যা কর্মক্ষম ও নির্ভরশীল জনসংখ্যার পরিমাণ জানা যায়। এর ভিত্তিতে মানবসম্পদ উন্নয়নসহ বিভিন্ন ধরনের সরকারি উদ্যোগ বা প্রকল্প গ্রহণ ও বাস্তবায়নের দিক নির্দেশনা পাওয়া যায়। এভাবে আদমশুমারি অর্থনৈতিকভাবে তাৎপর্যপূর্ণ।"
        },
        {
          "label": "গ",
          "question": "উদ্দীপকে উল্লিখিত প্রথম তত্ত্বটির একটি সূচি তৈরি করো।",
          "explanation": "উদ্দীপকে প্রথম তত্ত্বে জনসংখ্যার থমাস রবার্ট ম্যালথাসের জনসংখ্যা তত্ত্ব উল্লেখ করা হয়েছে। ম্যালথাসের তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় প্রতি ২৫ বছরে জ্যামিতিক হারে বৃদ্ধি পায়। আর খাদ্য উৎপাদন বৃদ্ধি পায় গাণিতিক হারে। এক্ষেত্রে জ্যামিতিক হার হলো ১, ২, ৪, ৮, ১৬, ৩২,... ইত্যাদি হারে বৃদ্ধি পাওয়া। অন্যদিকে গাণিতিক হার হলো ১, ২, ৩, ৪, ৫,... ইত্যাদি হারে বৃদ্ধি পাওয়া। উদ্দীপকে স্নেহা তার পাঠ্যসূচি অনুযায়ী জনসংখ্যা ও মানবসম্পদ অধ্যায়ে দুটি তত্ত্ব পড়েছে। প্রথম তত্ত্বে খাদ্য অপেক্ষা জনসংখ্যা উচ্চ হারে বৃদ্ধি পায়। অর্থাৎ এটি ম্যালথাসের জনসংখ্যা তত্ত্বকে নির্দেশ করে। নিচে তত্ত্বটি একটি সূচি তৈরি করা হলো: বছর ০ ২৫ ৫০ ৭৫ - ৩০০ জনসংখ্যা বৃদ্ধি ১ ২ ৪ ৮ ৪০৯৬ খাদ্য উৎপাদন বৃদ্ধি ১ ২ ৩ ৪ ১৩ সূচিতে জনসংখ্যা ৩০০ বছরে ১, ২, ৪, ৮ এভাবে বেড়ে ৪০৯৬ হয়। কিন্তু খাদ্য উৎপাদন ১, ২, ৩, ৪ এভাবে বেড়ে মাত্র ১৩ হয়। অর্থাৎ মাত্র ৩০০ বছরে জনসংখ্যা খাদ্য উৎপাদনকে বিস্তরভাবে ছাড়িয়ে যায়।"
        },
        {
          "label": "ঘ",
          "question": "উদ্দীপকে বর্ণিত তত্ত্ব দু'টির বাংলাদেশের প্রেক্ষিতে প্রয়োগযোগ্যতা বিশ্লেষণ করো।",
          "explanation": "বাংলাদেশের প্রেক্ষাপটে কাম্য জনসংখ্যা তত্ত্বের চেয়ে ম্যালথাসের জনসংখ্যা তত্ত্ব অধিক কার্যকর বলে আমি মনে করি। জনসংখ্যা সম্পর্কিত দুটি জনপ্রিয় তত্ত্ব হলো ম্যালথাসের জনসংখ্যা তত্ত্ব ও কাম্য জনসংখ্যা তত্ত্ব। ম্যালথাসের জনসংখ্যা তত্ত্বে জনসংখ্যা ও খাদ্য উৎপাদনের মধ্যে অসামঞ্জস্য দেখানো হয়েছে। আর কাম্য জনসংখ্যা তত্ত্বে জনসংখ্যা ও মাথাপিছু আয়ের মধ্যে অসামঞ্জস্য দেখানো হয়েছে। উন্নয়নশীল দেশে মাথাপিছু আয় সর্বদা চলমান বলে এ তত্ত্ব প্রয়োগ করা কঠিন। উদ্দীপকে স্নেহা তার পাঠ্যসূচীতে জনসংখ্যা নিয়ে দুটি তত্ত্ব পড়েছে। প্রথম তত্ত্বে খাদ্য অপেক্ষা জনসংখ্যার উচ্চ বৃদ্ধি সম্পর্কে বলা হয়েছে। সুতরাং, প্রথম তত্ত্বটি ম্যালথাসের তত্ত্বকে নির্দেশ করে। অপর তত্ত্বে জনসংখ্যার অনুপাতে মাথাপিছু আয় সর্বোচ্চকরণের পর্যায় দেখানো হয়েছে। অর্থাৎ এটি কাম্য জনসংখ্যার তত্ত্বকে নির্দেশ করে। দেশের অবস্থান ভেদে তত্ত্ব দুটির গ্রহণযোগ্যতার তারতম্য হয়। কাম্য জনসংখ্যা তত্ত্বে জনসংখ্যাকে দেশের সামগ্রিক সম্পদের সাথে তুলনা করা হয়েছে। আর ম্যালথাসের জনসংখ্যা তত্ত্বে শুধু খাদ্য উৎপাদনের সাথে তুলনা করা হয়েছে। কিন্তু বাংলাদেশ একটি উন্নয়নশীল দেশ হওয়ায় সামগ্রিক সম্পদের সাথে জনসংখ্যার তুলনা করা বেশ কষ্টসাধ্য ব্যাপার। অন্যদিকে, বাংলাদেশে বর্তমানে জনসংখ্যা বৃদ্ধির হার ১.৩৭%। যেখানে খাদ্য উৎপাদন বৃদ্ধির হার ০.৬৫%।' এটি ম্যালথাসের তত্ত্বানুযায়ী জনসংখ্যা ও খাদ্য উৎপাদনের মধ্যে অসামঞ্জস্যকে নির্দেশ করে। কাজেই বলা যায়, বাংলাদেশের প্রেক্ষাপটে উদ্দীপকে উল্লিখিত কাম্য জনসংখ্যা তত্ত্বের তুলনায় ম্যালথাসের জনসংখ্যা তত্ত্বটি বেশি কার্যকর।"
        }
      ]
    },
    {
      "number": "6",
      "uddipok": "X দেশে ২০২৩ সালে জন্মহার ১৮.০ ও মৃত্যুহার ৫.০ এবং বহিরাগমন হার ২ ও বহির্গমন হার ৩। উক্ত বছরে ৩০ লক্ষ ৭৭ হাজার জীবিত শিশু জন্মগ্রহণ করে এবং ঐ বছরের মধ্যসময়ের জনসংখ্যা ১৭ কোটি। উক্ত দেশে সম্পদ সীমিত হওয়ায় বেকারত্বসহ নানারূপ সমস্যার সম্মুখীন হচ্ছে।",
      "tag": "NDCD 24",
      "sub_questions": [
        {
          "label": "ক",
          "question": "আত্মকর্মসংস্থান কী?",
          "explanation": "নিজস্ব জ্ঞান, বুদ্ধিমত্তা ও দক্ষতাকে কাজে লাগিয়ে ন্যূনতম ঝুঁকি নিয়ে জীবিকা অর্জনের ব্যবস্থাকে আত্মকর্মসংস্থান বলে।"
        },
        {
          "label": "খ",
          "question": "দরিদ্রতা জনসংখ্যা বৃদ্ধিকে কীভাবে প্রভাবিত করে? ব্যাখ্যা করো।",
          "explanation": "দরিদ্রতা জনসংখ্যা বৃদ্ধিতে ভূমিকা রাখে। দরিদ্র জনগণের প্রধান খাদ্য শ্বেতসার। আর খাদ্যে শ্বেতসার অধিক্য প্রজনন ক্ষমতা বাড়ায়। ফলে দারিদ্র জনগণের প্রজনন ক্ষমতা অধিক হয়। আবার দরিদ্র জনগণের চিত্ত বিনোদনের সুযোগ কম। তাই তাদের সন্তান- সন্তুতি বেশি হয়। এছাড়াও দরিদ্র জনগণের মধ্যে উপযুক্ত শিক্ষার প্রসার না থাকা, বৃদ্ধ বয়সে নিরাপত্তা লাভের আশা ইত্যাদি কারণেও জন্মহার অধিক হয়। এভাবে দরিদ্রতা জনসংখ্যা বৃদ্ধিকে প্রভাবিত করে।"
        },
        {
          "label": "গ",
          "question": "'X' দেশের জনসংখ্যার স্বাভাবিক বৃদ্ধির হার নির্ণয় করো।",
          "explanation": "জনসংখ্যার স্বাভাবিক বৃদ্ধির হার কোনো দেশের জনসংখ্যা পরিবর্তনের মাপকাঠি। কোনো দেশের জন্মহার ও মৃত্যুহারের পার্থক্যকে জনসংখ্যার স্বাভাবিক বৃদ্ধির হার বলে। একে শতকরা হার হিসেবে দেখানো হয়। সূত্রের সাহায্যে এটি নিরূপণ করা যায়। জনসংখ্যার স্বাভাবিক বৃদ্ধির হার = জন্মহার − মৃত্যুহার ১০০০ \\frac{জন্মহার - মৃত্যুহার}{১০০০} ১০০০ জন্মহার − মৃত্যুহার ​ × ১০০ উদ্দীপকে 'X' দেশের মোট জনসংখ্যা ১৭ কোটি। এদেশে জন্মহার ১৮.০ ও মৃত্যুহার ৫.০ শতাংশ। সুতরাং, এ দেশে জনসংখ্যার স্বাভাবিক বৃদ্ধির হার = ১৮ . ০ − ৫ ১০০০ \\frac{১৮.০ - ৫}{১০০০} ১০০০ ১৮ . ০ − ৫ ​ × ১০০ বা ১.৩ শতাংশ। অতএব, উদ্দীপকের, 'X' দেশের জনসংখ্যা বৃদ্ধির স্বাভাবিক হার ১.৩০%।"
        },
        {
          "label": "ঘ",
          "question": "উদ্দীপকে প্রদত্ত তথ্যসমূহ বাংলাদেশের সাথে সামঞ্জস্যপূর্ণ কি-না? মতামত দাও ।",
          "explanation": "হ্যাঁ উদ্দীপকে প্রদত্ত তথ্যগুলো বাংলাদেশের সাথে সামঞ্জস্যপূর্ণ। কোনো দেশের জন্মহার, মৃত্যুহার, বহিরাগমন ও বহির্গমনের হার ইত্যাদি উক্ত দেশের জনসংখ্যার গুরুত্বপূর্ণ নির্ধারক। কোনো দুটি দেশের জনসংখ্যার তুলনামূলক বিচারেও এগুলো ব্যবহৃত হয়। এছাড়া দুটি দেশের জনসংখ্যার ঘনত্বও উক্ত দেশের মধ্যে তুলনার ক্ষেত্রে গুরুত্বপূর্ণ ভূমিকা রাখে। কারণ জনসংখ্যার ঘনত্ব দেশের আয়তনের তুলনায় জনসংখ্যা পরিস্থিতি প্রকাশ করে। উদ্দীপকে 'X' দেশে ২০২৩ সালের জন্মহার ১৮.০ এবং মৃত্যুহার ৫.০ এবং বহিগমন ও বহিরাগমনের হার যথাক্রমে ৩ ও ২। উক্ত বছরে ৩০ লক্ষ ৭৭ হাজার শিশু জীবিত জন্মগ্রহণ করে। ঐ বছরের মধ্যবর্তী সময়ের দেশের জনসংখ্যা ১৭ কোটি। দেশের সম্পদ সীমিত হওয়ায় বেকার সমস্যাসহ বিভিন্ন সমস্যা দেখা দিচ্ছে। তথ্যসমূহ বাংলাদেশের সাথে সামঞ্জস্যপূর্ণ। বাংলাদেশের সমীক্ষা-২০২৩ অনুযায়ী বাংলাদেশের জনসংখ্যার পরিমাণ ১৬.৯৮ কোটি। দেশের স্থল জন্মহার ১৮.৮ এবং স্থূল মৃত্যু হার ৫.৭। বর্তমানে বাংলাদেশের জনসংখ্যার ঘনত্ব ১১৫১ জন। এই অতিরিক্ত জনসংখ্যার কারণে প্রতিবছর বিপুল পরিমাণ খাদ্য ঘাটতি দেখা যায়। এছাড়াও বর্তমানে দেশে বেকারত্ব, দারিদ্রতা, উপযুক্ত শিক্ষার অভাব ইত্যাদি সমস্যা প্রকট আকার ধারণ করছে। সুতরাং বলা যায়, উদ্দীপকের তথ্যগুলো বাংলাদেশের সাথে পুরোপুরি সামঞ্জস্যপূর্ণ।"
        }
      ]
    },
    {
      "number": "7",
      "uddipok": "নিচের চিত্রটি লক্ষ করো এবং সংশ্লিষ্ট প্রশ্নগুলোর উত্তর দাও:",
      "tag": "NDCD 24",
      "sub_questions": [
        {
          "label": "ক",
          "question": "ব্যাংক হার কী?",
          "explanation": "কেন্দ্রীয় ব্যাংক কর্তৃক বাণিজ্যিক ব্যাংকগুলোকে প্রদেয় ঋণের জন্য ন্যূনতম সুদের হারই হলো ব্যাংক হার।"
        },
        {
          "label": "খ",
          "question": "বৈদেশিক বাণিজ্যের উদ্বৃত্ত কীভাবে মুদ্রাস্ফীতি সৃষ্টি করে?",
          "explanation": "বৈদেশিক বাণিজ্যের উদ্বৃত্ত অনেক সময় মুদ্রাস্ফীতি সৃষ্টি করতে পারে। কোনো দেশের আমদানি ব্যয় অপেক্ষা রপ্তানি আয় বেশি হলে বৈদেশিক বাণিজ্য উদ্বৃত্ত সৃষ্টি হয়। এ উদ্বৃত্তের ফলে সামগ্রিক আয় বা চাহিদা বৃদ্ধি পায়। এভাবে বৈদেশিক বাণিজ্যের উদ্বৃত্ত মুদ্রাস্ফীতি তৈরি করে।"
        },
        {
          "label": "গ",
          "question": "চিত্রে E 1 থেকে E 2 তে মুদ্রাস্ফীতির পরিমাণ নির্ণয় করো।",
          "explanation": "দামস্তরের শতাংশিক পরিবর্তনই হলো মুদ্রাস্ফীতির হার। সাধারণ দামস্তরের ক্রমবৃদ্ধির প্রবণতাই হলো মুদ্রাস্ফীতি। অর্থনীতিতে বিভিন্ন ধরনের মুদ্রাস্ফীতি হতে পারে। যেমন- চাহিদা বৃদ্ধিজনিত মুদ্রাস্ফীতি, ব্যয় বৃদ্ধিজনিত মুদ্রাস্ফীতি ইত্যাদি। সামগ্রিক যোগান স্থির থেকে কোনো কারণে সামগ্রিক চাহিদা বাড়লে দামস্তর বৃদ্ধি পায়। এভাবে দামস্তর বৃদ্ধি পাওয়াকে চাহিদা বৃদ্ধিজনিত মুদ্রাস্ফীতি বলে। উদ্দীপকের চিত্রে ভূমি অক্ষে উৎপাদন এবং লম্ব অক্ষে দামস্তর পরিমাপ করা হয়েছে। সামগ্রিক যোগান স্থির থেকে সামগ্রিক চাহিদা AD 1 থেকে AD₂ হয়েছে। ফলে দামস্তর বেড়ে 50 থেকে 65 হয়েছে। সুতরাং, মুদ্রাস্ফীতির পরিমাণ হবে, এখানে , বর্তমান দামস্তর P₁ = 65 পূর্বের দামস্তর P o = 50 মুদ্রাস্ফীতির হার, = P 1 − P 0 P 0 × 100 = 65 − 50 50 × 100 = 30 % \\begin{array}{l}=\\frac{P_{1}-P_{0}}{P_{0}} \\times 100 \\\\ =\\frac{65-50}{50} \\times 100 \\\\ =30 \\%\\end{array} = P 0 ​ P 1 ​ − P 0 ​ ​ × 100 = 50 65 − 50 ​ × 100 = 30% ​ অতএব, মুদ্রাস্ফীতির হার 30%।"
        },
        {
          "label": "ঘ",
          "question": "উদ্দীপকে সৃষ্ট মুদ্রাস্ফীতি নিয়ন্ত্রণে সরকার কী ধরনের ভূমিকা গ্রহণ করবে বলে মনে করো? আলোচনা করো।",
          "explanation": "উদ্দীপকে সৃষ্ট মুদ্রাস্ফীতি নিয়ন্ত্রণে সরকার আর্থিক নীতি, রাজস্বনীতি ও প্রত্যক্ষ কার্যক্রম ইত্যাদি পদক্ষেপ গ্রহণ করবে। বিভিন্ন কারণে দ্রব্যের দামস্তর বৃদ্ধি পেতে পারে। কখনো চাহিদা বৃদ্ধিজনিত কারণে দামস্তর বৃদ্ধি পায়। আবার কখনো উৎপাদন হ্রাসজনিত কারণে কখনো মজুদদারি ও চোরা কারবারির কারণে দামস্তর বৃদ্ধি পায়। ফলে মুদ্রাস্ফীতি সৃষ্টি হয়। বিভিন্ন পদক্ষেপ গ্রহণের মাধ্যমে এ কারণগুলো দূর করলে মুদ্রাস্ফীতি হ্রাস পায়। উদ্দীপকের চিত্রে সামগ্রিক যোগান স্থির থেকে দ্রব্যের সামগ্রিক চাহিদা AD 1 থেকে AD 2 তে বৃদ্ধি পেয়েছে। ফলে দাম 50 থেকে বৃদ্ধি পেয়ে 65 হয়েছে। এক্ষেত্রে চাহিদা বৃদ্ধিজনিত মুদ্রাস্ফীতি সৃষ্টি হয়েছে 30%। এ ধরনের মুদ্রাস্ফীতি নিয়ন্ত্রণে আর্থিক নীতি গুরুত্বপূর্ণ ভূমিকা পালন করে। চাহিদা বৃদ্ধিজনিত মুদ্রাস্ফীতি নিয়ন্ত্রণের জন্য কেন্দ্রীয় ব্যাংক আর্থিক নীতি। গ্রহণ করতে পারে। এক্ষেত্রে ব্যাংক হার ও রিজার্ভ অনুপাত বৃদ্ধি এবং ঋণপত্র বিক্রয়ের মাধ্যমে অর্থের যোগান হ্রাস করা যায়। এছাড়া সরকার রাজস্বনীতির আওতায় সরকারি ব্যয় হ্রাস, সরকারি ঋণ নিয়ন্ত্রণের মাধ্যমে মুদ্রাস্ফীতি নিয়ন্ত্রণ করতে পারে। তাছাড়া উৎপাদন বৃদ্ধি, দাম ও মজুদদারি ইত্যাদি নিয়ন্ত্রণের মাধ্যমে মুদ্রাস্ফীতি নিয়ন্ত্রণ করতে পারে। সুতরাং বলা যায়, উদ্দীপকের মুদ্রাস্ফীতি নিয়ন্ত্রণে সরকার আর্থিক নীতি, রাজস্বনীতিসহ কিছু প্রত্যক্ষ পদক্ষেপ গ্রহণ করবে।"
        }
      ]
    },
    {
      "number": "8",
      "uddipok": "দ্রব্য পরিমাণ (Q 0 ) ভিত্তি বছরের দাম (P 0 ) হিসাব বছরের দাম (P 0 ) চাল ৩০ ৬০ ৭২ আলু ১০ ২০ ৪০ লবণ ২ ৩০ ৩৮ তেল ৫ ৪৮০ ৯০০",
      "tag": "NDCD 24",
      "sub_questions": [
        {
          "label": "ক",
          "question": "মুদ্রাস্ফীতি কাকে বলে?",
          "explanation": "উৎপাদন স্থির থেকে দ্রব্যের দামস্তর ক্রমাগত বৃদ্ধির প্রবণতাকে মুদ্রাস্ফীতি বলে।"
        },
        {
          "label": "খ",
          "question": "মুদ্রাস্ফীতি ঋণগ্রহীতাকে কীভাবে সহায়তা করে?",
          "explanation": "মুদ্রাস্ফীতি হলে ঋণের প্রকৃত মূল্য কমে যাওয়ায় ঋণগ্রহীতা লাভবান হয়। মুদ্রাস্ফীতি ফলে দ্রব্যের দামস্তর বৃদ্ধি পায়। এই দামস্তর বৃদ্ধির ফলে ঋণগ্রহীতা পূর্বাপেক্ষা কম পরিমাণ দ্রব্য বিক্রি করেই ঋণ পরিশোধ করতে পারে। ফলে ঋণগ্রহীতাদের ঋণ ভার হ্রাস পায়। অর্থাৎ ঋণের প্রকৃত মূল্য কমে যায়। তাই পূর্বের চেয়ে প্রকৃত মূল্যে' কম টাকা পরিশোধ করতে হয় -বলে মুদ্রাস্ফীতি হলে ঋণগ্রহীতারা লাভবান হয়।"
        },
        {
          "label": "গ",
          "question": "উদ্দীপকের ভিত্তিতে ভোক্তার দামসূচক নির্ণয় করো।",
          "explanation": "ভোক্তার ব্যয় সম্পর্কিত তথ্য সংগ্রহ করে দাম সূচক নির্ণয় করাই হলো ভোক্তার দাম সূচক। ভোক্তার দাম সূচক দ্বারা নির্দিষ্ট দ্রব্যগুলো ক্রয়ের ক্ষেত্রে যে ব্যয় হয় তা পরিমাপ করা হয়। সাধারণত কোনো এলাকার প্রতিনিধিত্বকারী দ্রব্যের গুচ্ছমূল্য নির্বাচন করা হয়। এক্ষেত্রে গুচ্ছমূল্যের ভিত্তি বছরের দাম ও বর্তমান দামের অনুপাত নির্ণয় করে ১০০ দিয়ে গুণ করা হয়। উদ্দীপকে কয়েকটি দ্রব্যের পরিমাণ, ভিত্তি বছরের দাম ও বর্তমান বছরের। দাম দেওয়া আছে। উক্ত তথ্যের ভিত্তিতে ভোক্তার দাম সূচকের মাধ্যমে মুদ্রাস্ফীতি নির্ণয় করা হলো: সুতরাং, ভোক্তার দামসূচক হলো ১৬০।"
        },
        {
          "label": "ঘ",
          "question": "প্রাপ্ত ফলাফল থেকে দামস্তরের বৃদ্ধি জনজীবনে কী প্রভাব ফেলবে বলে তুমি মনে করো? ব্যাখ্যা করো।",
          "explanation": "মুদ্রাস্ফীতির প্রভাব সমাজের সব শ্রেণির ওপর এক নয়। মুদ্রাস্ফীতির ফলে দ্রব্যের দামস্তর বৃদ্ধি পায়। এর ফলে আয় ও সম্পদের। বণ্টনে ব্যপক পরিবর্তন ঘটে। সমাজের বিভিন্ন শ্রেণির লোকের ওপর মুদ্রাস্ফীতি এ প্রভাব বিভিন্নভাবে পরে। মুদ্রাস্ফীতির ফলে কারো জীবনযাত্রার মান উন্নত হয় এবং তারা লাভবান হয়। আবার কেউ ক্ষতিগ্রস্ত হয় এবং তাদের জীবনমান নিম্ন হয়। উদ্দীপকে কয়েকটি দ্রব্য ভোগের পরিমাণ এবং ভিত্তি ও হিসাবটি বছরের দামস্তর দেওয়া হয়েছে। উক্ত তথ্যের আলোকে ভোক্তার দামসূচক অনুযায়ী মুদ্রাস্ফীতির হার শতকরা ১৬০ ১০০= ৬০। অর্থাৎ দ্রব্যমূল্যের দাম শতকরা ৬০% হারে বেড়েছে। এর ফলে সাধারণত কৃষিজীবী, বিক্রেতা, উৎপাদনকারী প্রভৃতি শ্রেণি লাভবান হবে। আবার সীমিত আয়ের লোক ও শ্রমিক শ্রেণি ক্ষতিগ্রস্ত হবে। দামস্তর বাড়লে সবচেয় বেশি ক্ষতিগ্রস্ত হন সীমিত আয়ের লোক এবং শ্রমিক শ্রেণি। কারণ দামস্তর বৃদ্ধির অনুপাতে তাদের মজুরি বা আয় বৃদ্ধি পায় না। ফলে তাদের ক্রয়ক্ষমতা হ্রাস পাওয়ায় জীবনযাত্রার মান পূর্বের তুলনায় নিম্ন হয়। এভাবে ক্রেতা, ঋণদাতা প্রভৃতি গোষ্ঠীও ক্ষতিগ্রস্ত হয়। অন্যদিকে, দামস্তর বাড়ার অনুপাতে উৎপাদন খরচ বাড়ে না। তাই কৃষিজীবী, উৎপাদনকারী ও ব্যবসায়ীগোষ্ঠী প্রচুর মুনাফা অর্জন করেন। ফলে তাদের ক্রয়ক্ষমতা বাড়ায় জীবনযাত্রার মান উন্নত হয়। একইভাবে ঋণগ্রহীতা, মজুদদারি, কারদাতাদেরও জীবনমান ভালো হয়। সুতরাং বলা যায়, মুদ্রাস্ফীতির প্রভাব সমাজের বিভিন্ন শ্রেণির ওপর ভিন্নভাবে পড়ে।"
        }
      ]
    },
    {
      "number": "9",
      "uddipok": "বর্তমানে পৃথিবীর সব দেশেই সরকারি ব্যয় ক্রমাগত বৃদ্ধি পাচ্ছে। এ প্রেক্ষিতে সরকার আয়কর, বিক্রয় কর, প্রমোদ কর, কর, ভূমি রাজস্ব, সম্পদ কর, মূল্য সংযোজন কর, আবগারি ও বাণিজ্য শুল্কসহ বিভিন্ন কর ও অ-কর রাজস্ব বৃদ্ধির পাশাপাশি দেশের বিভিন্ন বাণিজ্যিক এবং কেন্দ্রীয় ব্যাংক হতে প্রচুর ঋণ করে থাকে।",
      "tag": "NDCD 24",
      "sub_questions": [
        {
          "label": "ক",
          "question": "মূলধনী ব্যয় কী?",
          "explanation": "আর্থ-সামাজিক অবকাঠামো নির্মাণসহ বিভিন্ন অর্থনৈতিক উন্নয়নের জন্য সরকার যে ব্যয় করে থাকে তাকে মূলধনী ব্যয় বলে।"
        },
        {
          "label": "খ",
          "question": "পরোক্ষ কর নাগরিক চেতনা বৃদ্ধিতে সহায়ক নয় কেন?",
          "explanation": "পরোক্ষ কর নাগরিক চেতনা বৃদ্ধিতে সহায়ক নয়। যে করের করঘাত ও করপাত ভিন্ন ভিন্ন ব্যক্তির ওপর পড়ে তাকে পরোক্ষ কর বলে। অর্থাৎ এ ধরনের কর একজনের ওপর আপতিত হলে প্রকৃত পক্ষে কর পরিশোধ করেন অন্যজন। আবার এ ধরনের কর ব্যক্তি দ্রব্যের দামের সাথে অজান্তেই পরিশোধ করে থাকেন। ফলে ব্যক্তি কর পরিশোধের দায়বদ্ধতা ও রাষ্ট্রের ব্যয়ভার বহনে অংশগ্রহণের অনুভব করেন না। তাই এ কর নাগরিক চেতনা বৃদ্ধি করে না।"
        },
        {
          "label": "গ",
          "question": "উদ্দীপক হতে প্রত্যক্ষ করের তালিকা প্রস্তুত করো।",
          "explanation": "ভার বহনের দিক থেকে করকে প্রত্যক্ষ কর ও পরোক্ষ কর দুই ভাগে ভাগ করা যায়।' যে করের করঘাত ও করপাত একই ব্যক্তির ওপর পড়ে তাকে প্রত্যক্ষ কর বলে। অর্থাৎ প্রত্যক্ষ কর যে ব্যক্তির ওপর আরোপিত হয় তাকেই উক্ত কর পরিশোধ করতে হয়। এ ধরনের কর অন্যের ওপর চাপানো যায় না। এ ধরনের কর সাধারণত প্রগতিশীল ও নাগরিক চেতনা বৃদ্ধিতে সহায়ক। যেমন- আয়কর, কর্পোরেশন কর, সম্পদ কর ইত্যাদি। উদ্দীপকে সরকারি ব্যয় বৃদ্ধির প্রেক্ষিতে সরকার আয় কর, বিক্রয় কর, প্রমোদ কর, ভূমি রাজস্বসহ আরো কিছু কর-রাজস্ব বৃদ্ধি করেছে। উল্লিখিত করসমূহের মধ্যে আয়কর, কর্পোরেশন কর, সম্পদ কর, ভূমি রাজস্ব ইত্যাদি যার ওপর ধার্য করা হয় তাকেই পরিশোধ করতে হয়। তাই এগুলো প্রত্যক্ষ কর। সুতরাং, প্রত্যক্ষ করের তালিকা হবে নিম্নরূপ: প্রত্যক্ষ কর ১. আয় কর; ২. কর্পোরেশন কর ৩. সম্পদ কর ৪. ভূমি রাজস্ব"
        },
        {
          "label": "ঘ",
          "question": "উদ্দীপকে উল্লিখিত খাত ছাড়া সরকার আর কোন কোন খাত হতে ঋণ গ্রহণ করতে পারে? মতামত ব্যক্ত করো।",
          "explanation": "উল্লিখিত খাত ছাড়া সরকার বৈদেশিক বিভিন্ন উৎস থেকে ঋণ গ্রহণ করতে পারে। সরকারি ব্যয় নির্বাহের জন্য সরকার বিভিন্ন উৎস থেকে যে ঋণ গ্রহণ করে থাকে তা সরকারি ঋণ। সরকারি ঋণের উৎস দুই ভাগে বিভক্ত। যথা বৈদেশিক ঋণ এবং অভ্যন্তরীণ ঋণ। সরকার দেশের বিভিন্ন বাণিজ্যিক ব্যাংক, কেন্দ্রীয় ব্যাংক ও জনগণ থেকে যে ঋণ নেয় তা অভ্যন্তরীণ ঋণ। আর বিদেশি বিভিন্ন উৎস থেকে যে ঋণ নেয় তা বৈদেশিক ঋণ। উদ্দীপকে সরকার বিভিন্ন ধরনের কর বৃদ্ধি করেছে। এসব কর বৃদ্ধির পাশাপাশি বিভিন্ন বাণিজ্যিক ও কেন্দ্রীয় ব্যাংক থেকে প্রচুর ঋণ করে থাকে। অর্থাৎ সরকার অভ্যন্তরীণ বিভিন্ন উৎস থেকে ঋণ গ্রহণ করছে। সরকার এ অভ্যন্তরীণ ঋণের পাশাপাশি বিভিন্ন বৈদেশিক উৎস থেকেও ঋণ গ্রহণ করতে পারে। সরকারি ঋণের খাতসমূহের মধ্যে বৈদেশিক খাতগুলো। অন্যতম। এগুলোর মধ্যে বিদেশি ব্যক্তি, সংস্থা, আন্তর্জাতিক আর্থিক প্রতিষ্ঠান, বিদেশি সরকার উল্লেখযোগ্য। আবার বিভিন্ন সেবামূলক সংস্থা ও আর্থিক প্রতিষ্ঠান যেমন- UNDP, JAICA, IMF ইত্যাদি থেকে ঋণ গ্রহণ করতে পারে। এছাড়াও বিভিন্ন বন্ধু রাষ্ট্রের সরকার থেকেও ঋণ গ্রহণ করতে পারে। সুতরাং বলা যায়, উদ্দীপকে উল্লিখিত খাত ছাড়া সরকার বিদেশি বিভিন্ন খাত থেকে ঋণ গ্রহণ করতে পারে।"
        }
      ]
    },
    {
      "number": "10",
      "uddipok": "বাংলাদেশে আন্তর্জাতিক বাণিজ্যের গতিধারা পরিবর্তনে উল্লেখ্যযোগ্য ভূমিকা রেখে যাচ্ছে খাদ্যশস্য, কাঁচাপাট, চা, তৈলবীজ, চামড়া, তৈরি পোশাক ও হোসিয়ারি, সার, প্রকৌশল দ্রব্য প্রভৃতি।",
      "tag": "NDCD 24",
      "sub_questions": [
        {
          "label": "ক",
          "question": "অভ্যন্তরীণ বাণিজ্য কী?",
          "explanation": "একই দেশের বিভিন্ন অঞ্চলের মধ্যে দ্রব্য বা সেবার বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "দেশীয় শিল্পের ওপর বিশ্বায়নের প্রভাব ব্যাখ্যা করো।",
          "explanation": "বাংলাদেশের মতো উন্নয়নশীল দেশগুলোতে সাধারণত দেশীয় শিল্পের ওপর বিশ্বায়নের নেতিবাচক প্রভাব লক্ষ করা যায়। বিশ্বায়নের সবচেয়ে বড় লক্ষ হচ্ছে মুনাফা অর্জন ও আর্থিক আধিপত্য বিস্তার করা। বাংলাদেশের বাজার বিদেশি পণ্যের জন্য উন্মুক্ত করে দেওয়ায় সেসব পণ্যের আধিপত্য বৃদ্ধি পাচ্ছে। দেশীয় পণ্য তার বাজার হারাচ্ছে। ফলে দেশীয় পণ্যের উৎপাদন ও বিকাশ ব্যাহত হচ্ছে। এতে বাণিজ্য ঘাটতি বৃদ্ধি পাচ্ছে। যদিও দেশীয় পণ্য বিশ্ব বাজারে পরিচিত ও সম্প্রসারিত হচ্ছে, তবুও এদেশের শিল্পে বিশ্বায়নের নেতিবাচক প্রভাব বিরাজ করছে।"
        },
        {
          "label": "গ",
          "question": "উদ্দীপক হতে প্রচলিত ও অপ্রচলিত রপ্তানি দ্রব্যসমূহের তালিকা তৈরি করো।",
          "explanation": "রপ্তানি বাণিজ্য হচ্ছে একটি প্রক্রিয়া যার মাধ্যমে একটি দেশ অন্য দেশে পণ্য ও সেবা বিক্রি করে। বাংলাদেশ যেসব পণ্য সামগ্রী দীর্ঘকাল ধরে বিশ্ব বাজারে রপ্তানি করে আসছে, সেগুলোকে প্রচলিত রপ্তানি দ্রব্য বলে। অন্যদিকে, অনেক পণ্য আছে যেগুলো কিছুদিন পূর্বেও বিদেশে রপ্তানি করা হতো না। কিন্তু সাম্প্রতিককালে রপ্তানি করা হয়। এরূপ পণ্যকে অপ্রচলিত রপ্তানি পণ্য বলা হয়। উদ্দীপকে বলা হয়েছে বাংলাদেশে আন্তর্জাতক বাণিজ্যে ভূমিকা রাখছে খাদ্যশস্য, কাঁচা পাট, চা, সার ইত্যাদি পণ্য'। নিচে উদ্দীপকের আলোকে প্রচলিত ও অপ্রচলিত রপ্তানি দ্রব্যসমূহের তালিকা প্রস্তুত করা হলো- প্রচলিত রপ্তানি দ্রব্যসমূহ অপ্রচলিত রপ্তানি দ্রব্যসমূহ ১. কাঁচা পাট ২. চা ৩. চামড়া ৪. খাদশস্য ১. তৈরি পোশাক ও হোসিয়ারি ২. সার ৩. বিভিন্ন প্রকৌশল দ্রব্য"
        },
        {
          "label": "ঘ",
          "question": "উদ্দীপকে উল্লিখিত পণ্য-দ্রব্যের মধ্যে কোন গুলো বর্তমানে রপ্তানি আয়ের সিংহভাগ যোগান দিচ্ছে এবং কেন? তোমার মতামত দাও।",
          "explanation": "উদ্দীপকে উল্লিখিত পণ্য দ্রব্যগুলোর মধ্যে বর্তমানে অপ্রচলিত দ্রব্য সামগ্রী রপ্তানি আয়ের সিংহভাগের যোগান দিচ্ছে। রপ্তানি পণ্য সামগ্রীকে দুই ভাগে ভাগ করা হয়। যথা: প্রচলিত ও অপ্রচলিত পণ্য। যে পণ্যসমগ্রী দীর্ঘদিন ধরে বিশ্ববাজারে রপ্তানি করে আসছে তা প্রচলিত রপ্তানি পণ্য। এগুলোর মধ্যে কাঁচা পাট, চা, চামড়া ইত্যাদি উল্লেখযোগ্য। আর সাম্প্রতিক সময়ে যেসব পণ্যসামগ্রী রপ্তানি করা শুরু হয়েছে সেগুলো অপ্রচলিত রপ্তানি পণ্য। যেমন- তৈরি পোশাক, সার, হিমায়িত খাদ্য ইত্যাদি। উদ্দীপকে বলা হয়েছে বাংলাদেশের আন্তর্জাতিক বাণিজ্যে ভূমিকা রাখছে খাদ্যশস্য কাঁচা পাট, চা, ভোজ্য তেল, তৈরি পোশাক, সার ইত্যাদি। অর্থাৎ বাংলাদেশ প্রচলিত ও অপ্রচলিত উভয় ধরনের পণ্যই বিশ্ববাজারে রপ্তানি করে আসছে। কিন্তু বর্তমানে রপ্তানি আয়ের সিংহভাগই আসছে অপ্রচলিত রপ্তানি, দ্রব্য থেকে। অর্থাৎ উদ্দীপকের খাদ্যশস্য, তৈরি পোশাক ও হোসিয়ারি, সার, প্রকৌশল দ্রব্যসমূহ অধিক অবদান রাখছে। রপ্তানি আয়ের পরিমাণ রপ্তানিকৃত দ্রব্যের প্রকৃতি ও পরিমাণ উভয়ের ওপর নির্ভর করে। অর্থাৎ, স্বাভাবিকভাবেই শিল্পজাত পণ্যের দাম বেশি এবং এগুলো অধিক পরিমাণ রপ্তানি করলে আয়ও তুলনামূলকভাবে বেশি হয়। তেমনি বাংলাদেশের অপ্রচলিত রপ্তানি দ্রব্যের অধিকাংশই শিল্পজাত পণ্য। আবার বাংলাদেশের মোট রপ্তানির সিংহভাগই হয় তৈরি পোশাক ও হোসিয়ারি দ্রব্য। এ কারণে উদ্দীপকে উল্লিখিত পণ্যসমূহের মধ্যে অপ্রচলিত পণ্য সমগ্রী রপ্তানি আয়ের সিংহভাগের যোগান দিচ্ছে।"
        }
      ]
    },
    {
      "number": "11",
      "uddipok": "'B' দেশের সরকার মেট্রোরেল, উড়াল সড়ক, টানেল এরূপ প্রকল্প বাস্তবায়নের জন্য প্রাক্কলিত ব্যয়ের প্রায় ৭০ শতাংশ বিশ্বব্যাংক, জাইকা, এশীয় উন্নয়ন ব্যাংকের ঋণ সহায়তা নিয়ে থাকে। অবশিষ্ট ৩০ শতাংশ ব্যয় সরকারি বন্ড, ঋণপত্র, সঞ্চয়পত্র বিক্রি, দেশীয় বাণিজ্যিক ব্যাংক এবং কেন্দ্রীয় ব্যাংক হতে ঋণ গ্রহণের পাশাপাশি বন্ধু রাষ্ট্র ও বিদেশি আর্থিক প্রতিষ্ঠান হতে দীর্ঘমেয়াদি ঋণ সহায়তা গ্রহণের সিদ্ধান্ত গ্রহণ করেছে।",
      "tag": "NDCD 24",
      "sub_questions": [
        {
          "label": "ক",
          "question": "আমদানি শুল্ক কী?",
          "explanation": "আমদানিকৃত দ্রব্যের ওপর যে শুল্ক ধার্য করা হয় তাকে আমদানি শুল্ক বলে।"
        },
        {
          "label": "খ",
          "question": "বাণিজ্যিক ব্যাংক কেন সরকারি ঋণের অন্যতম উৎস?",
          "explanation": "সরকারি ঋণের অভ্যন্তরীণ উৎসগুলোর মধ্যে বাণিজ্যিক ব্যাংক অন্যতম। সরকার রাজস্ব ঘাটতি পূরণের লক্ষ্যে বিভিন্ন উৎস থেকে ঋণ গ্রহণ করে। দেশীয় ঋণের ক্ষেত্রে জনগণ, বিভিন্ন বাণিজ্যিক ব্যাংক এবং কেন্দ্রীয় ব্যাংক অন্যতম। সরকার তার ঋণপত্রের বিপরীতে বাণিজ্যিক ব্যাংক থেকে ঋণ গ্রহণ করে। এছাড়া দেশীয় ব্যাংক বলে বাণিজ্যিক ব্যাংকের সহজ শর্তে ও স্বল্প সুদে ঋণ প্রদান করে। এটি সরকারে জন্য বৈদেশিক ঋণের চেয়ে সুবিধাজনক। তাই বর্তমানে উন্নয়নশীল দেশগুলোতে বাণিজ্যক ব্যাংকই সরকারি ঋণের প্রধান উৎসে পরিণত হয়েছে।"
        },
        {
          "label": "গ",
          "question": "উদ্দীপক হতে সরকারি ঋণের অভ্যন্তরীণ ও বৈদেশিক উৎসসমূহ চিহ্নিত করো।",
          "explanation": "উদ্দীপকে সরকারি ঋণের বিভিন্ন উৎসের উল্লেখ রয়েছে। সরকার দেশের ভেতরে বিভিন্ন ব্যক্তি, ব্যাংক ও আর্থিক প্রতিষ্ঠান থেকে যে ঋণ গ্রহণ করে তাকে অভ্যন্তরীণ ঋণ বলে। আবার, সরকার বিদেশি সরকার, ব্যক্তি, আন্তর্জাতিক সংস্থা ইত্যাদি থেকে যে ঋণ গ্রহণ করে তাকে বৈদেশিক ঋণ বলে। সরকার এই দুটি উৎস হতে ঋণ গ্রহণ করে তার অর্থনৈতিক উন্নয়ন কার্যক্রমের ব্যয় নির্বাহ করে থাকে। উদ্দীপকে B দেশের সরকার বিভিন্ন প্রকল্প ব্যয়ের ৭০ শতাংশ মেটাতে বিভিন্ন আন্তর্জাতিক আর্থিক প্রতিষ্ঠান, যেমন- বিশ্ব ব্যাংক JICA ও এশীয় উন্নয়ন ব্যাংক (ADB)-এর শরণাপন্ন হয়। এ ছাড়াও বিভিন্ন বন্ধু রাষ্ট্র এ বিদেশি আর্থিক প্রতিষ্ঠান হতে দীর্ঘমেয়াদি ঋণ সহায়তা গ্রহণের সিদ্ধান্ত নেয়। সরকারি খঋণের এ উৎসগুলো বৈদেশিক উৎস হিসেবে বিবেচিত। আর বাকি অংশিষ্ট ৩০ শতাংশ ব‍্যয় সরকারি বন্ড, ঋণপত্র সণ্যয়পত্র, শেয়ার ও সরকারি বন্ড বিক্রয় এবং দেশীয় বাণিজ্যিক ব্যাংক ও কেন্দ্রীয় ব্যাংক থেকে ঋণ নিয়ে পূরণ করে। এগুলো অভ্যন্তরীণ উৎস হিসেবে বিবেচিত হয়।"
        },
        {
          "label": "ঘ",
          "question": "উদ্দীপকে সরকারি ঋণের উৎসসমূহের মধ্যে কোনটি 'B' দেশের জন্য কল্যাণকর মনে করো, যুক্তি দাও।",
          "explanation": "উদ্দীপকে উল্লিখিত সরকারি ঋণের অভ্যন্তরীণ ও বাহ্যিক উৎসের মধ্যে অভ্যন্তরীণ উৎস মঙ্গলজনক। সরকার দেশের জনগণ বা বিভিন্ন আর্থিক প্রতিষ্ঠান ও কেন্দ্রীয় ব্যাংকের নিকট থেকে অভ্যন্তরীণ ঋণ গ্রহণ করে থাকে। পক্ষান্তরে, বিদেশি ব্যক্তি, সরকার ও আর্থিক প্রতিষ্ঠান হতে বৈদেশিক ঋণ গ্রহণ করে। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। কারণ বৈদেশিক ঋণ কঠিন শর্তযুক্ত থাকে। উদ্দীপকে 'B' দেশের সরকার বিভিন্ন প্রকল্প বাস্তবায়নের জন্য ৭০ শতাংশ বৈদেশিক ঋণ নিয়েছে। অবশিষ্ট ৩০ শতাংশ অভ্যন্তরীণ উৎস থেকে ঋণ গ্রহণের সিদ্ধান্ত নিয়েছে। অর্থাৎ ৩০ শতাংশ ঋণের উৎস অভ্যন্তরীণ বিভিন্ন উৎস। সরকারি ঋণের এ উৎসদ্বয়ের মধ্যে অভ্যন্তরীণ উৎসই 'B' দেশের জন্য কল্যাণকর। কারণ অভ্যন্তরীণ উৎস থেকে ঋণ সংগ্রহ করা সহজতর। ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বৈদেশিক উৎস থেকে ঋণ সংগ্রহ করা তুলনামূলকভাবে জটিল। দাতা দেশ বা সংস্থাসমূহ এর প্রদেয় ঋণের সাথে উচ্চ সুদ ও অন্যান্য কঠিন শর্ত দেয়। এছাড়া বৈদেশিক ঋণের কারণে অভ্যন্তরীণ রাজনৈতিক বিষয়ে হস্তক্ষেপের সম্ভাবনা থাকে। এটি একদিকে দেশের স্বাধীনতা ও সার্বভৌমত্বের জন্য হুমকিস্বরূপ। অন্যদিকে অভ্যন্তরীণ উৎস থেকে ঋণ গ্রহণের ক্ষেত্রে এরূপ সমস্যা নেই। তাই সার্বিক বিবেচনায় বলা যায়, উন্নয়নশীল দেশের প্রেক্ষাপটে । উৎস দুটির মধ্যে অভ্যন্তরীণ উৎসের যৌক্তিকতা অধিক।"
        }
      ]
    }
  ]
}