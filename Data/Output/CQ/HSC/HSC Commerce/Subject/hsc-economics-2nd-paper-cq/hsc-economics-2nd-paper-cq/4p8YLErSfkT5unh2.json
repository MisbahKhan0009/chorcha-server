{
  "title": "রাজউক উত্তরা কলেজ ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "জনাব কামালের জমির পরিমাণ কম থাকায় তাতে সনাতন পদ্ধতিতে চাষ করে যতটুকু ফসল উৎপাদন হয় তা দিয়ে তার পরিবারের ভরণপোষণ চলে। কিন্তু জনাব জামালের জমির পরিমাণ বেশি হওয়ায় আধুনিক পদ্ধতিতে চাষাবাদ করে অধিক ফসল উৎপাদন করেন এবং বিভিন্ন বাজারে সরবরাহ করছেন। তিনি বিভিন্ন কারণে উৎপাদিত ফসলের ন্যায্যমূল্য থেকে বঞ্চিত হচ্ছেন।",
      "tag": "RUMC 25",
      "sub_questions": [
        {
          "label": "ক",
          "question": "কৃষি প্রযুক্তি কী?",
          "explanation": "কৃষি উৎপাদন বাড়ানোর লক্ষ্যে কৃষি উপকরণের সর্বাধিক দক্ষতাপূর্ণ ব্যবহার ও প্রয়োগের কলাকৌশলকে কৃষি প্রযুক্তি বলে।"
        },
        {
          "label": "খ",
          "question": "কৃষিজোত ও কৃষি খামারের মধ্যে পার্থক্য লেখো।",
          "explanation": "কৃষিকাজ পরিচালনার দিক থেকে কৃষি খামার ও কৃষিজোত এক নয়। কোনো একজন কৃষকের অধীনে চাষযোগ্য জমির মোট পরিমাণকে কৃষিজোত বলে। আর কৃষিজোতের যে অংশে কৃষিকাজ পরিচালনা বা ফসল ফলানো হয় তা-ই কৃষি খামার। খামার মূলত ভূমি ব্যবস্থাপনাকে নির্দেশ করে। অর্থাৎ যেখানে উৎপাদন কাজ পরিচালিত হয় তা খামার। কিন্তু কৃষিজোত উৎপাদনের সাথে সম্পর্কিত নয়। উৎপাদনযোগ্য হলেই তা কৃষিজোত। তাই বলা যায়, কৃষি খামার ও কৃষিজোত দুটি ভিন্ন ধারণা।"
        },
        {
          "label": "গ",
          "question": "উদ্দীপকের আলোকে জনাব জামাল ও কামালের খামারের মধ্যে তুলনা করো।",
          "explanation": "উদ্দীপকের জনাব কামালের খামারটি হলো জীবননির্বাহী খামার জনাব জামালের খামারটি বাণিজ্যিক খামার। জীবননির্বাহী খামারে পারিবারিক প্রয়োজনের প্রতি লক্ষ রেখে উৎপাদনকার্য পরিচালনা করা হয়। মুনাফা অর্জনের উদ্দেশ্যে নয়। পক্ষান্তরে, বাণিজ্যিক খামারে মুনাফা অর্জনের উদ্দেশ্যে কৃষিকার্য পরিচালিত হয়। সর্বোচ্চ মুনাফা অর্জনই এরূপ খামারের মূল লক্ষ। উদ্দীপকে জনাব কামালের জমির পরিমাণ কম থাকায় তাতে সনাতন পদ্ধতিতে চাষ করেন। তিনি তার খামারে উৎপাদিত ফসল দিয়ে কোনোভাবে পরিবারের ভরণপোষণ নির্বাহ করেন। অর্থাৎ, তিনি জীবননির্বাহী খামার পরিচালনা করেন। অপরদিকে, জনাব জামাল আধুনিক পদ্ধতিতে অধিক ফসল উৎপাদন করেন। তার খামারের ফসল পরিবারের প্রয়োজন মিটিয়ে উদ্বৃত্ত ফসল বাজারে বিক্রি করে মুনাফা অর্জন করেন। অর্থাৎ, জনাব জামালের খামারটি বাণিজ্যিক খামার। জীবননির্বাহী খামারে সনাতন পদ্ধতিতে উৎপাদনকার্য পরিচালিত হয়। কিন্তু বাণিজ্যিক খামারে অধিক মূলধন ও আধুনিক যন্ত্রপাতির প্রয়োজন হয়। ওপরের আলোচনার ভিত্তিতে বলা যায়, জীবননির্বাহী খামার ও বাণিজ্যিক খামারের মধ্যে যথেষ্ট পার্থক্য বিদ্যমান।"
        },
        {
          "label": "ঘ",
          "question": "\"জনাব জামালের সমস্যা সমাধানে সরকারের উদ্যোগ জরুরি\"-বিশ্লেষণ করো।",
          "explanation": "উদ্দীপকের কৃষিপণ্যের বিপণন সমস্যা সমাধানে রাষ্ট্রীয় পর্যায়ে বিভিন্ন উদ্যোগ নিতে হবে। বাংলাদেশে কৃষিজাত পণ্যের বিপণন ব্যবস্থায় বিভিন্ন ধরনের সমস্যা বা ত্রুটি বিদ্যমান। ফলে কৃষকরা ন্যায্যমূল্য থেকে বঞ্চিত হয়। তাই কৃষিপণ্যের বিপণন সমস্যা সমাধানে কৃষিঋণ প্রদান, পরিবহণ ব্যবস্থার উন্নয়ন ও গুদামজাতকরণ ইত্যাদি ব্যবস্থা গ্রহণ করতে হবে। উদ্দীপকে জনাব জামাল আধুনিক পদ্ধতিতে চাষাবাদ করে অধিক ফসল উৎপাদন করে বাজারে সরবরাহ করেন। কিন্তু-বিভিন্ন কারণে তিনি উৎপাদিত ফসলের ন্যায্যমূল্য থেকে বঞ্চিত হচ্ছেন। অর্থাৎ, তিনি কৃষি বিপণনের সমস্যার সম্মুখীন হয়েছে। এসব সমস্যা সরকারের সক্রিয় পদক্ষেপ গ্রহণের মাধ্যমে দূর করা সম্ভব। সরকার দরিদ্র কৃষকদের ঋণের ব্যবস্থা, পরিবহণ ও যোগাযোগ ব্যবস্থার উন্নয়ন করলে কৃষিদ্রব্য পরিবহণে খরচ কমবে। ফলে কৃষকরা কম খরচে কৃষিজাত দ্রব্য বাজারে বিক্রি করতে সক্ষম হবে। আবার, গুদামজাতকরণ, সংরক্ষণ এবং পণ্যমূল্য নির্ধারণ করলে কৃষকরা সুবিধামতো সঠিক দামে তাদের পণ্য বিক্রি করতে পারবে। এছাড়াও বাজারে ফড়িয়াদের বিলোপসাধন, সুষ্ঠু ওজন ও পরিমাপ ব্যবস্থা, বাজার তথ্য সরবরাহ ইত্যাদি সুবিধা প্রদান করলে দ্রব্যের ন্যায্য দামে কৃষকরা সুফল পাবে। সুতরাং বলা যায়, উদ্দীপকের জনাব জামালের কৃষি বিপণনের সমস্যা সমাধানে সরকারি উদ্যোগ জরুরি।"
        }
      ]
    },
    {
      "number": "2",
      "uddipok": "জনাব রফিক তার ফসল উৎপাদনের ব্যয় নির্বাহের জন্য প্রথমে আত্মীয় স্বজনের কাছ থেকে টাকা ধার নেন, অধিক অর্থ প্রযোজন হওয়ায় গ্রাম্য মহাজনের কাছ থেকে চড়া সুদে অর্থ ধার করেন। তার স্ত্রী এমন এক ধরনের ঔষধি গুণসম্পন্ন সবজির চাষ শুরু করলেন যার জন্য অধিক পুঁজি ও জায়গার প্রয়োজন হয় না।",
      "tag": "RUMC 25",
      "sub_questions": [
        {
          "label": "ক",
          "question": "কৃষি কাঠামো কী?",
          "explanation": "কৃষিপণ্য উৎপাদনের পদ্ধতি ও উদ্দেশ্য, কৃষিকাজের সাথে জড়িত মানুষের আর্থ-সামাজিক অবস্থা ইত্যাদির সমন্বিত রূপকে কৃষি কাঠামো বলে।"
        },
        {
          "label": "খ",
          "question": "ভোগ্য ঋণ ও অনুৎপাদনশীল ঋণের পার্থক্য লেখো।",
          "explanation": "ভোগ্য ঋণ ও অনুৎপাদনশীল ঋণ এক নয়। বন্যা, খরা, ঘূর্ণিঝড়, সাইক্লোন ইত্যাদি কারণে ফসলের ক্ষতি হলে কৃষক জীবিকানির্বাহের জন্য যে ঋণ গ্রহণ করে থাকে তাকে ভোগ্য ঋণ বলে। অন্যদিকে, মামলা-মোকাদ্দমা, ছেলে-মেয়েদের বিয়ে-শাদি, ধর্মীয় ও সামাজিক অনুষ্ঠান, জন্ম-মৃত্যু ইত্যাদি কাজ সম্পাদন করার জন্য কৃষক যে ঋণ গ্রহণ করে তাকে অনুৎপাদনশীল ঋণ বলে। ভোগ্য ঋণ শুধু ভোগের ক্ষেত্রে ব্যবহার হয়। আর অনুৎপাদনশীল ঋণ ভোগ ছাড়াও অন্যান্য ক্ষেত্রে ব্যবহার হয়।"
        },
        {
          "label": "গ",
          "question": "জনাব রফিকের গৃহীত ঋণের উৎসের প্রকৃতি ব্যাখ্যা করো।",
          "explanation": "উদ্দীপকে জনাব রফিক কৃষিকাজের জন্য অপ্রাতিষ্ঠানিক উৎস হতে কৃষিঋণ গ্রহণ করেন। কৃষিঋণের যে সমস্ত উৎস সরকারি বিধি ও নিয়ম বহির্ভূতভাবে পরিচালিত হয় সেসব উৎসকে অপ্রাতিষ্ঠানিক উৎস বলে। সাধারণত এখানে ঋণের সুদের হার স্বাভাবিকের চেয়ে অনেক বেশি হয়। এ ঋণের উৎস হিসেবে গ্রাম্য মহাজন, গ্রাম্য ব্যবসায়ী ও দোকানদার, ফড়িয়া বন্ধু-বান্ধব ও আত্মীয়-স্বজন উল্লেখযোগ্য। উদ্দীপকে জনাব রফিক তার ফসল উৎপাদনের ব্যয় নির্বাহের জন্য প্রথমে আত্মীয়-স্বজনের কাছে থেকে টাকা ধার নেন। অধিক অর্থের প্রয়োজন হওয়ায় গ্রাম্য মহাজনের কাছে থেকে চড়া সুদে অর্থ ধার করেন। অর্থাৎ, রফিক আত্মীয়-স্বজন ও গ্রাম্য মহাজন থেকে কৃষিঋণ নেন। এটি কৃষিঋণের অপ্রাতিষ্ঠানিক উৎসের সাথে সামঞ্জস্যপূর্ণ। এ ধরনের ঋণ সাধারণত স্বল্পমেয়াদি কিন্তু উচ্চ সুদ যুক্ত হয়। আবার পরিমাণেও স্বল্প হয়।"
        },
        {
          "label": "ঘ",
          "question": "জনাব রফিকের স্ত্রীর আবাদকৃত ফসলের গুরুত্ব বিশ্লেষণ করো।",
          "explanation": "রফিকের স্ত্রীর আবাদকৃত ফসলটি হলো মাশরুম। মাশরুম হলো মৃতজীবী ছত্রাকের ভক্ষণযোগ্য ফলন্ত অঙ্গা। এটি নানামুখী ঔষধি গুণসম্পন্ন এক ধরনের সবজি। স্বল্প মূলধন নিয়ে সহজেই ঘরোয়া পরিবেশে এটি চাষ করা যায়। ফলে এটি চাষের মাধ্যমে কর্ম সংস্থানসহ বিভিন্নভাবে লাভবান হওয়া যায়। উদ্দীপকে জনাব রফিক কৃষিঋণ নিয়ে তার ফসল উৎপাদনের ব্যয় নির্বাহ করেন। তার স্ত্রী এমন এক ধরনের ঔষধি গুণসম্পন্ন সবজি চাষ শুরু করলেন যার জন্য অধিক পুঁজি ও জায়গা ও প্রয়োজন হয় না। অর্থাৎ, জনাব রফিকের স্ত্রী মাশরুম চাষ করেন। মাশরুমের অর্থনৈতিক গুরুত্ব অপরিসীম। মাশরুম, একটি নানামুখী ঔষধি গুণসম্পন্ন ফসল। তাই দেশি বাজারের পাশাপাশি আন্তর্জাতিক বাজারে এটির চাহিদা ব্যাপক। আবার স্বল্প জমিতে, স্বল্প মূলধনের সহজেই এটি যে কেউ চাষ করতে পারে। এতে একদিকে যেমন বেকারত্ব দূর হয় অন্যদিকে উচ্চ দামে বিক্রয় করে উপার্জনের পথ সুগম হয়। ফলে অর্থনৈতিক সচ্ছলতা বৃদ্ধি পায়। তাই বলা যায়, জনাব রফিকের স্ত্রীর আবাদকৃত মাশরুমের গুরুত্ব অনেক।"
        }
      ]
    },
    {
      "number": "3",
      "uddipok": "জনাব রাসেলের পরিবার স্থানীয় বাঁশ ও বেত দিয়ে নিজ গৃহে বিভিন্ন দ্রব্য সামগ্রী তৈরি করে স্থানীয় বাজারে বিক্রয় করে মুনাফা অর্জন করে। এভাবে তারা নিজেদের স্বাবলম্বীর পাশাপাশি দেশের অর্থনৈতিক উন্নয়নে গুরুত্বপূর্ণ ভূমিকা পালন করছে।",
      "tag": "RUMC 25",
      "sub_questions": [
        {
          "label": "ক",
          "question": "রপ্তানিমুখী শিল্প কাকে বলে?",
          "explanation": "যেসব শিল্প প্রতিষ্ঠান রপ্তানিযোগ্য দ্রব্যাদি উৎপাদন ও তা রপ্তানি করে সেগুলোকে রপ্তানিমুখী শিল্প বলে।"
        },
        {
          "label": "খ",
          "question": "শিল্পায়নে PPP-এর ভূমিকা ব্যাখ্যা করো।",
          "explanation": "সরকারি ও বেসরকারি মালিকানার যৌথ প্রয়াসের ভিত্তিতে অর্থনৈতিক উন্নয়নে পিপিপি সহায়তা করে।। PPP-এর পূর্ণ রূপ হলো- Public Private Partnership। এটি চুক্তিভিত্তিক সরকারি-বেসরকারি অংশগ্রহণের মাধ্যমে কোনো প্রকল্প নির্দিষ্ট সময়ে সম্পন্ন করার একটি কৌশল বা প্রক্রিয়া। এ প্রক্রিয়ায় বিপুল মূলধনের যোগান, স্বচ্ছতা, জবাবদিহিতা ইত্যাদি সম্ভব হয়। ফলে যেকোনো প্রকল্প স্বল্প সময় ও খরচে বাস্তবায়িত হয়। এতে দেশে শিল্পায়ন দ্রুত গতির হয়। এভাবে শিল্পায়নের ক্ষেত্রে PPP গুরুত্বপূর্ণ ভূমিকা রাখে।"
        },
        {
          "label": "গ",
          "question": "জনাব রাসেলের উৎপাদিত পণ্য কোন ধরনের শিল্পের অন্তর্গত? ব্যাখ্যা করো।",
          "explanation": "উদ্দীপকে জনাব রাসেলের উৎপাদিত পণ্য কুটির শিল্পের অন্তর্গত। যে শিল্পে স্বল্প মূলধন এবং পারিবারিক সদস্যসহ সর্বোচ্চ ১৫ জন শ্রমিক নিয়োজিত থাকে তাকে কুটির শিল্প বলে। পুঁজি কম হওয়ায় ঘরোয়া পরিবেশে বা অল্প জায়গায় যে কেউ এই শিল্প স্থাপন করতে পারে। এ ধরনের শিল্প স্বল্প মূলধন, দেশীয় কাঁচামাল দ্বারা নিজ গৃহে পরিবারের সদস্যদের দ্বারা পরিচালিত হয়। উদ্দীপকে জনাব রাসেলের পরিবার স্থানীয় বাঁশ ও বেত দিয়ে নিজ গৃহে বিভিন্ন দ্রব্যসামগ্রী তৈরি করে। উৎপাদিত পণ্যগুলো স্থানীয় বাজারে বিক্রয় করে মুনাফা অর্জন করে। তাই তার শিল্পটি কুটির শিল্পের অন্তর্গত। কেননা কুটির শিল্পে পারিবারিক মালিকানায় পরিচালিত হয়। এ শিল্পে কারিগরি জ্ঞানের স্বল্প প্রয়োগ হলেও উৎপাদিত দ্রব্যসামগ্রী শৌখিন হয়। এসব দ্রব্যসামগ্রী তুলনামূলক সস্তায় পাওয়া যায়। তাই বলা যায়, উদ্দীপকে জনাব রাসেলের শিল্পটি কুটির শিল্পকে নির্দেশ করে।"
        },
        {
          "label": "ঘ",
          "question": "'বাংলাদেশের মতো উন্নয়নশীল ও জনবহুল দেশে উক্ত শিল্পের পুরুত্ব অপরিসীম'-বিশ্লেষণ করো।",
          "explanation": "বাংলাদেশের মতো উন্নয়নশীল ও জনবহুল দেশে কুটির শিল্পের গুরুত্ব অপরিসীম। সাধারণত উন্নয়নশীল ও জনবহুল দেশে জনবলের তুলনায় কর্মসংস্থানের পরিমাণ স্বল্প হয়। ফলে বেকারত্বের পরিমাণ অধিক হয়। ফলে তাদের আয় স্বল্প এবং জীবনযাত্রার মান নিম্ন হয়। তাই তাদের জন্য কর্মসংস্থান সৃষ্টিকারী শিল্প অধিক গুরুত্বপূর্ণ। উদ্দীপকে জনাব রাসেলের পরিবার স্থানীয় বাঁশ বেত দিয়ে বিভিন্ন দ্রব্য তৈরি করে বাজারে বিক্রয় করে। এভাবে তারা নিজেদের স্বাবলম্বীর পাশাপাশি দেশের অর্থনৈতিক উন্নয়নে গুরুত্বপূর্ণ ভূমিকা পালন করছে। অর্থাৎ, কুটির শিল্পটি তাদের কর্মসংস্থান সৃষ্টি করেছে। তাই এটি দেশের অর্থনীতিতেও অবদান রাখছে। কুটির শিল্প সাধারণত স্বল্প মূলধন ও নিম্নপ্রযুক্তি ব্যবহার করেই গড়ে তোলা যায়। ফলে সহজেই যে কেউ এ শিল্পে বিনিয়োগ করে নিজের কর্মসংস্থান সৃষ্টির মাধ্যমে বেকারত্ব দূর করতে পারে। আবার এ শিল্প সাধারণত স্বল্প পরিসরে বাড়ির মধ্যেই পরিচালনা করা যায়। ফলে পরিবারের নারীদেরও কর্মসংস্থানের সুযোগ সৃষ্টি হয়। এভাবে পারিবারিক সচ্ছলতা বৃদ্ধির মাধ্যমে দেশের অর্থনৈতিক উন্নয়ন অর্জিত হয়। তাই বলা যায়, বাংলাদেশের মতো উন্নয়নশীল ও জনবহুল দেশে কুটির শিল্পের গুরুত্ব অনেক।"
        }
      ]
    },
    {
      "number": "4",
      "uddipok": "এদেশে ১৯৭৬ সালে রপ্তানি শুরু করা শিল্পটিতে বর্তমানে মোট রপ্তানি আয়ের ৮৬% অর্জিত হয় এবং প্রায় ৪৪ লক্ষ শ্রমিক কর্মরত রয়েছে। উক্ত শিল্পের ওপর নির্ভর করে এদেশের অর্থনীতি গতিশীল হচ্ছে।",
      "tag": "RUMC 25",
      "sub_questions": [
        {
          "label": "ক",
          "question": "মাইক্রো শিল্প কাকে বলে?",
          "explanation": "যে শিল্পের স্থায়ী সম্পদের মূল্য ১০-৭৫ লক্ষ টাকা এবং ১-২৫ জন শ্রমিক কাজ করে তাকে মাইক্রো শিল্প বলে।"
        },
        {
          "label": "খ",
          "question": "বস্ত্র শিল্পের অনুন্নতির কারণ ব্যাখ্যা করো।",
          "explanation": "বস্ত্র শিল্পের নানাবিধ সমস্যাই এ শিল্পের অনুন্নয়নের কারণ। বস্ত্র শিল্পের প্রধান সমস্যা হলো পর্যাপ্ত কাঁচামাল তথা তুলা ও সুতার অভাব। আবার আমদানিকৃত সুতাও নিম্নমানের। আবার দেশে পর্যাপ্ত দক্ষ শ্রমিক ও সুতাকলের প্রয়োজনী যন্ত্রপাতি ও মূলধনের অভাব রয়েছে। এছাড়াও পণ্যের - দাম নির্ধারণ, অদক্ষ ব্যবস্থাপনাসহ নানাবিধ সমস্যা রয়েছে এ শিল্পটির। এসব সমস্যার কারণেই বস্ত্র শিল্প যথাযথ উন্নতি লাভ করতে পারেনি।"
        },
        {
          "label": "গ",
          "question": "উদ্দীপকে উল্লিখিত শিল্পটি চিহ্নিত করো এবং বাংলাদেশের অর্থনীতিতে উক্ত শিল্পের গুরুত্ব ব্যাখ্যা করো।",
          "explanation": "উদ্দীপকে উল্লিখিত পোশাক শিল্পের ভূমিকা বাংলাদেশের অর্থনীতিতে ক্রমবর্ধমান। বাংলাদেশের পোশাক শিল্প, মাত্র তিনটি কারখানায় তৈরি পোশাক রপ্তানির মধ্য দিয়ে ১৯৭৬ সালে যাত্রা শুরু করে। ইতোমধ্যে পোশাক শিল্প তার সাফল্যের পাঁচ দশক সময় অতিক্রম করেছে। এর মধ্যে পোশাক শিল্পের কারখানা ও কর্মচারীর সংখ্যা যেমন অভাবনীয় বেড়েছে, তেমনি আয়ও বেড়েছে কয়েক হাজার গুণ। এ শিল্পে প্রায় ৮০ শতাংশ নারী শ্রমিক কাজ করে। উদ্দীপকে ১৯৭৬ সালে রপ্তানি শুরু করা শিল্পটি বর্তমানে ৮৬% রপ্তানি আয় অর্জন করে। এ শিল্পের প্রায় ৪৪ লক্ষ শ্রমিকই নারী। অর্থাৎ, শিল্পটি রপ্তানিমুখী তৈরি পোশাক শিল্প। বর্তমানে এ শিল্পের প্রায় ৫,০০০ কারখানা রয়েছে। এসব কারখানায় কর্মরত শ্রমিকের সংখ্যা ৫০ লক্ষের অধিক। এছাড়া রপ্তানি আয়ের প্রায় ৮০. শতাংশেরও বেশি তৈরি পোশাক শিল্প থেকে অর্জিত হয়। ২০২২-২৩ অর্থবছরে ৩৭.০৮ বিলিয়ন মার্কিন ডলার মূল্যের তৈরি পোশাক ও নিটওয়্যার রপ্তানি করেছে। অর্থাৎ, রপ্তানি বাণিজ্যে তৈরি পোশাক শিল্প গুরুত্বপূর্ণ ভূমিকা পালন করছে।"
        },
        {
          "label": "ঘ",
          "question": "উদ্দীপকে বর্ণিত শিল্পের ভবিষ্যৎ সম্ভাবনা বিশ্লেষণ করো।",
          "explanation": "উদ্দীপকে উল্লিখিত পোশাক শিল্পের সম্ভাবনা উজ্জ্বল। দেশের অভ্যন্তরে কোনো শিল্পের উপকরণ সহজলভ্য হলে ঐ শিল্প সহজেই বিকশিত হতে পারে। এ উপকরণগুলোর মধ্যে শিল্পের কাঁচামাল, শ্রম উপকরণ, মূলধন ইত্যাদি বেশি গুরুত্বপূর্ণ। এ উপকরণগুলো সহজলভ্য হলে শিল্পের উৎপাদন খরচ হ্রাস পায়। ফলে সহজেই তা বিকশিত হতে পারে। এতে শিল্পের ভবিষ্যৎ সম্ভাবনাকে উজ্জ্বল করে। উদ্দীপকে বলা হয়েছে, এদেশে ১৯৭৬ সালে রপ্তানি শুরু করা শিল্পটিতে বর্তমানে মোট রপ্তানি আয়ের ৮৬% অর্জিত হয়। উক্ত শিল্পের ওপর নির্ভর করেই এদেশের অর্থনীতি গতিশীল হচ্ছে। অর্থাৎ শিল্পটি ক্রমাগত বিকশিত হচ্ছে। এটি শিল্পটির ভবিষ্যৎ সম্ভাবনাকে তুলে ধরে। বাংলাদেশ জনবহুল দেশ হওয়ায় সস্তায় প্রচুর শ্রমিক পাওয়া সম্ভব। আবার এদেশে বিপুল বেকার নারী শ্রমিকদের সহজেই তৈরি পোশাক শিল্পে নিয়োগ করা যায়। এর মাধ্যমে পোশাক শিল্পের উৎপাদন খরচ কমবে এবং উৎপাদন বাড়বে। ফলে অধিক পরিমাণ তৈরি পোশাক বিদেশে রপ্তানি করা সম্ভব হবে। এছাড়া সরকার পোশাক শিল্পের উন্নয়ন সহায়ক নীতি এবং বিদেশি দেশগুলোর সাথে বন্ধুত্বপূর্ণ পররাষ্ট্র নীতি গ্রহণ করছে। ফলে ভবিষ্যতে এ শিল্পের উৎপাদন ও রপ্তানির পরিমাণ বহুগুণে বাড়বে। আবার বর্তমানে এ শিল্পের ব্যাকওয়ার্ড লিংকের ইন্ডাস্ট্রি গড়ে উঠছে, যা উক্ত শিল্পের বিকাশকে ত্বরান্বিত করবে। সুতরাং বলা যায়, বাংলাদেশে তৈরি পোশাক একটি উজ্জ্বল সম্ভাবনাময় শিল্প।"
        }
      ]
    },
    {
      "number": "5",
      "uddipok": "সূচিটি লক্ষ করো এবং সংশ্লিষ্ট প্রশ্নগুলোর উত্তর দাও: বছর জনসংখ্যা (কোটি) খাদ্য উৎপাদন (কোটি টন) ১৯০০ ২ ২ ১৯২৫ ৪ ৩ ১৯৫০ ৮ ৪ ১৯৭৫ ১৬ ৫",
      "tag": "RUMC 25",
      "sub_questions": [
        {
          "label": "ক",
          "question": "নিট অভিবাসন কী?",
          "explanation": "কোনো নির্দিষ্ট সময়ে দেশে মোট বহিরাগমন ও বহির্গমনের পার্থক্যকে নিট অভিবাসন বলে।"
        },
        {
          "label": "খ",
          "question": "নারী শিক্ষা জনসংখ্যা হ্রাসে কীভাবে সহায়তা করে?",
          "explanation": "নারী শিক্ষার প্রসার জনসংখ্যা হ্রাসে গুরুত্বপূর্ণ ভূমিকা পালন করে। নারী শিক্ষার ব্যাপক প্রসার ঘটিয়ে মহিলাদের জন্য ঘরে-বাইরে কাজের সংস্থান করতে পারলে তারা সন্তান জন্মদানের সুযোগ কম পাবে এবং জন্মহার হ্রাস পাবে। কারণ কর্মজীবী মহিলাদের সামাজিক মর্যাদা বেশি বলে ইচ্ছার বিরুদ্ধে তাদের ওপর মাতৃত্বের বোঝা চাপিয়ে দেওয়া সম্ভব হয় না। এভাবে নারী শিক্ষা জনসংখ্যা হ্রাসে সহায়তা করে।"
        },
        {
          "label": "গ",
          "question": "উদ্দীপকের তথ্যসমূহ কোন তত্ত্বের সঙ্গে সামঞ্জস্যপূর্ণ? ব্যাখ্যা করো।",
          "explanation": "উদ্দীপকের সূচির সাথে সামঞ্জস্যপূর্ণ তত্ত্বটি হলো ম্যালথাসের জনসংখ্যা তত্ত্ব। ম্যালথাসের জনসংখ্যা তত্ত্বের মূলভিত্তি হলো জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায়। আর জীবনধারণের জন্য খাদ্যের উৎপাদন বৃদ্ধি পায় গাণিতিক হারে। এক্ষেত্রে ১, ২, ৪, ৮, ১৬, ৩২... হলো জ্যামিতিক হার এবং ১, ২, ৩, ৪, ৫, ৬.... হলো গাণিতিক হার। ফলে জনসংখ্যা ও খাদ্য উৎপাদনের মধ্যে ভারসাম্য বিনিষ্ট হয়। উদ্দীপকের সূচিতে ২৫ বছর ব্যবধানে জনসংখ্যা ২ থেকে বেড়ে পর্যায়ক্রমে ৪, ৮ ও ১৬ হয়েছে। কিন্তু খাদ্য উৎপাদন ২ থেকে বেড়ে পর্যায়ক্রমে ৩, ৪ ও ৫ হয়েছে। অর্থাৎ, জনসংখ্যা জ্যামিতিক হারে বৃদ্ধি পেয়েছে এবং খাদ্য উৎপাদন সে অনুপাতে না বেড়ে গাণিতিক হারে বৃদ্ধি পেয়েছে। ফলে খাদ্য ও জনসংখ্যার মধ্যে ভারসাম্যহীনতা লক্ষ করা যায়। অর্থাৎ, এটি ম্যালথাসের জনসংখ্যা তত্ত্বকে সমর্থন করে। তাই বলা যায়, উদ্দীপকের তথ্যসমূহ ম্যালথাসের জনসংখ্যা তত্ত্বের সঙ্গে সামঞ্জস্যপূর্ণ।"
        },
        {
          "label": "ঘ",
          "question": "উল্লিখিত তত্ত্বটি কি বাংলাদেশের জন্য প্রযোজ্য? ব্যাখ্যা করো।",
          "explanation": "বাংলাদেশের জনসংখ্যা বৃদ্ধির প্রেক্ষাপটে ম্যালথাসের জনসংখ্যা তত্ত্বটি অনেকাংশে কার্যকর। ম্যালথাসের জনসংখ্যা তত্ত্বে দেখানো হয়েছে, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন বাড়ানো সম্ভব হয় না। বাংলাদেশে খাদ্য উৎপাদন অপেক্ষা জনসংখ্যা বৃদ্ধির হার বেশি। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করে আমরা বাংলাদেশের প্রেক্ষাপটের সাথে এর খুব মিল খুঁজে পাই। বাংলাদেশের কৃষি জমির পরিমাণ সীমাবদ্ধ। আর কৃষিক্ষেত্রে ক্রমহ্রাসমান প্রান্তিক উৎপাদন বিধি কার্যকর। তাই উৎপাদিত খাদ্য জনসংখ্যার তুলনায় অপর্যাপ্ত। বর্তমানে জনসংখ্যার নিয়ন্ত্রণ ব্যবস্থা গ্রহণের ফলে আংশিক কার্যকর রয়েছে। বাংলাদেশ বিশ্বের অন্যতম জনবহুল দেশ। ১৯৬১ সালে বাংলাদেশের মোট জনসংখ্যা ছিল ৫.০৮ কোটি। ১৯৯১ সালে তথা ৩০ বছরে জনসংখ্যা বৃদ্ধি পেয়ে ১১.১৪ কোটি হয়। অর্থাৎ, জনসংখ্যা দ্বিগুণ বৃদ্ধি পেয়েছে, যা ম্যালথাসের তত্ত্বকে সমর্থন করে। কিন্তু ২০১১ সালে জনসংখ্যা বৃদ্ধি পেয়ে ১৪.৯৮ কোটি হয়। এক্ষেত্রে ৩০ বছরে জনসংখ্যা বৃদ্ধি পেলেও দ্বিগুণ হয়নি। যেখানে ১৯৬১ সালে দেশের জনসংখ্যা বৃদ্ধির হার ছিল ২.১২%। কিন্তু বর্তমানে বৃদ্ধির হার ১.৩৩%। অর্থাৎ, ম্যালথাসের জনসংখ্যা তত্ত্বটি বাংলাদেশের জনসংখ্যার ক্ষেত্রে বর্তমানে কিছুটা কার্যকর হলেও পূর্বে পুরোপুরি কার্যকর ছিল।"
        }
      ]
    },
    {
      "number": "6",
      "uddipok": "একটি দেশে ২০২২ সালে জনসংখ্যা ছিল ১৮ কোটি। ঐ সময়ে দেশটিতে মোট জীবিত জন্মগ্রহণকারী শিশুর সংখ্যা ছিল ৫০ লক্ষ এবং মৃত্যুবরণকারী লোকের সংখ্যা ছিল ৩০ লক্ষ। উক্ত সময়ে দেশটিতে বহিরাগমনকারীর সংখ্যা ও বহির্গমনকারীর সংখ্যা ছিল যথাক্রমে ৩০ লক্ষ ও ৫০ লক্ষ।",
      "tag": "RUMC 25",
      "sub_questions": [
        {
          "label": "ক",
          "question": "শূন্য জনসংখ্যা বৃদ্ধি কী?",
          "explanation": "একটি নির্দিষ্ট সময়ে কোনো দেশে জন্মহার ও মৃত্যুহারের মধ্যে সমতা আসলে এ অবস্থানকে শূন্য জনসংখ্যা বৃদ্ধি বলা হয়।"
        },
        {
          "label": "খ",
          "question": "আত্মকর্মসংস্থান কীভাবে দরিদ্রতা দূর করে?",
          "explanation": "আত্মকর্মসংস্থান একটি দেশের নতুন কর্মসংস্থান সৃষ্টির মাধ্যমে জনগণের আয় বৃদ্ধিতে সহায়তা করে এবং এর ফলে দেশে দারিদ্র্যের পরিমাণ বা মাত্রা হ্রাস পায়। সাধারণত নিজের অর্থ বা ঋণ গ্রহণের মাধ্যমে নিজস্ব বুদ্ধিমত্তা ও দক্ষতার আলোকে সীমিত ঝুঁকি নিয়ে নিজস্ব উদ্যোগে জীবিকা অর্জনের প্রচেষ্টাকে আত্মকর্মসংস্থান বলা হয়। এর ফলে উদ্যোক্তাসহ তার প্রতিষ্ঠানে কর্মরত অন্যান্য কর্মীরা তুলনামূলক উন্নত জীবনযাপন করতে সক্ষম হয়। এভাবে আত্মকর্মসংস্থান দারিদ্র্য দূরীকরণে সহায়ক ভূমিকা পালন করে।"
        },
        {
          "label": "গ",
          "question": "উদ্দীপকের তথ্যের আলোকে দেশটির জনসংখ্যার স্বাভাবিক বৃদ্ধির হার নির্ণয় করো।",
          "explanation": "জনসংখ্যার স্বাভাবিক বৃদ্ধির হার কোনো দেশের জনসংখ্যা পরিবর্তনের মাপকাঠি। কোনো দেশের জন্মহার ও মৃত্যুহারের পার্থক্যকে জনসংখ্যার স্বাভাবিক বৃদ্ধির হার বলে। একে শতকরা হার হিসেবে দেখানো হয়। সূত্রের সাহায্যে এটি নিরূপণ করা যায়। জনসংখ্যার স্বাভাবিক বৃদ্ধির হার = জন্মহার - মৃত্যুহার/১,০০০× ১০০ উদ্দীপকে দেওয়া আছে, একটি দেশে ২০২২ সালে মোট জনসংখ্যা ছিল ১৮ কোটি। দেশে জীবিত জন্মগ্রহণকারী শিশুর সংখ্যা ছিল ৫০ লক্ষ এবং মৃত্যুবরণকারী লোকের সংখ্যা ছিল ৩০ লক্ষ। সুতরাং উক্ত দৈশে জনসংখ্যার স্বাভাবিক বৃদ্ধির হার = ৫,০০,০০০ – ৩,০০,০০০/১৮,০০,০০,০০০ × ১০০ = ১.১১ শতাংশ। অর্থাৎ, উদ্দীপকের দেশের জনসংখ্যার স্বাভাবিক বৃদ্ধির হার ধনাত্মক। এটি জনসংখ্যা বৃদ্ধি পাওয়াকে নির্দেশ করে।"
        },
        {
          "label": "ঘ",
          "question": "দেশটির নিট অভিবাসন হারের ভিত্তিতে দেশটির আর্থ-সামাজিক অবস্থার ওপর কী প্রভাব পড়বে? বিশ্লেষণ করো।",
          "explanation": "দেশটির নিট অভিবাসনের হার ঋণাত্মক হলে জনসংখ্যা হ্রাস এবং ধনাত্মক হলে জনসংখ্যা বৃদ্ধি পাবে। কোনো দেশের মোট জনসংখ্যার অন্যতম একটা নির্ধারক হলো নিট অভিবাসন। নিট অভিবাসনের হার ধনাত্মক হলে সাধারণত জনসংখ্যা বৃদ্ধি পায়। আবার বিপরীত নিট অভিবাসনের হার ঋণাত্মক হলে জনসংখ্যা হ্রাস পায়। ফলে এটি দেশের আর্থ-সামাজিক অবস্থাকে প্রভাবিত হরে। উদ্দীপকের দেশটির ২০২২ সালে মোট জনসংখ্যা ছিল ১৮ কোটি। উক্ত সময়ে দেশটিতে জীবিত জন্মগ্রহণকারী শিশু ও মৃত্যুবরণকারী লোকের সংখ্যা ছিল যথাক্রমে ৫০ লক্ষ ও ৩০ লক্ষ। সুতরাং নিট অভিবাসনের হার = ৩০,০০,০০০ - ৫০,০০,০০০/১৮,০০,০০,০০০ × ১০০ = ১.১১ শতাংশ। অর্থাৎ, দেশটির জনসংখ্যা হ্রাস পাবে। সাধারণভাবে কোনো দেশের জনসংখ্যা হ্রাস পেলে খাদ্য, বস্ত্র, বাসস্থান, ইত্যাদির চাহিদা হ্রাস পায়। এসব দ্রব্যসামগ্রীর সংকট তৈরি হয় না। আবার জনসংখ্যা কমার দরুন দেশের কর্মসংস্থানের ঘাটতি থাকে না। বেকারত্ব কমে এবং সবার কর্মসংস্থান নিশ্চিত হয়। এভাবে সবার জীবনযাত্রার মান বৃদ্ধি পায়। এছাড়াও স্বল্প জনসংখ্যায় পরিবেশের দূষণও কম হয়। তাই বলা যায়, দেশটির নিট অভিবাসন হারের ভিত্তিতে দেশটির আর্থ-সামাজিক অবস্থার ইতিবাচক পরিবর্তন হবে।"
        }
      ]
    },
    {
      "number": "7",
      "uddipok": "",
      "tag": "",
      "sub_questions": [
        {
          "label": "ক",
          "question": "ব্যাংক হার কী?",
          "explanation": "কেন্দ্রীয় ব্যাংক কর্তৃক বাণিজ্যিক ব্যাংকগুলোকে প্রদেয় ঋণের জন্য ন্যূনতম সুদের হারই ব্যাংক হার।"
        },
        {
          "label": "খ",
          "question": "'মুদ্রাস্ফীতি সবসময় খারাপ নয়' ব্যাখ্যা করো।",
          "explanation": "মৃদু মুদ্রাস্ফীতি একটি দেশের অর্থনৈতিক উন্নয়নের জন্য কাম্য। মৃদু মুদ্রাস্ফীতির সময় বেশি মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয় বৃদ্ধির মাধ্যমে ভোগ ও সঞ্চয় বৃদ্ধি পায়। যা অর্থনৈতিক প্রবৃদ্ধি বা উন্নয়নকে নির্দেশ করে। তাই বলা হয়, মুদ্রাস্ফীতি সব সময় খারাপ নয়।"
        },
        {
          "label": "গ",
          "question": "উদ্দীপকে কোন ধরনের মুদ্রাস্ফীতি নির্দেশ করছে? তার কারণ ব্যাখ্যা করো।",
          "explanation": "উদ্দীপকের চিত্রে ব্যয় বৃদ্ধিজনিত মুদ্রাস্ফীতি প্রকাশ পেয়েছে। ফলে দ্রব্যের দাম বাড়ার প্রবণতা কাজ করে। উৎপাদন খরচ বৃদ্ধির কারণে সামগ্রিক যোগান হ্রাসের মাধ্যমে যে মুদ্রাস্ফীতি ঘটে, তাকে ব্যয় বৃদ্ধিজনিত মুদ্রাস্ফীতি বলে। আকস্মিকভাবে উপকরণের দাম বাড়লে দ্রব্যের উৎপাদন খরচ বেড়ে যায়। চাহিদা স্থির থেকে উৎপাদন খরচ বৃদ্ধি পেলে উৎপাদনকারী দ্রব্যের যোগান কমায়। উদ্দীপকের চিত্রে, ভূমি অক্ষে উৎপাদন ও লম্ব অক্ষে দামস্তর নির্দেশ করা হয়েছে। চিত্রে প্রাথমিক অবস্থায় তথা e 0 বিন্দুতে DD = S 0 হওয়ায় দাম নির্ধারিত হয়। উৎপাদনের উপকরণের দাম বৃদ্ধিতে সামগ্রিক যোগান হ্রাসা প্রায় ফলে সামগ্রিক যোগান রেখা S 0 থেকে S₁ তে স্থানান্তর হয়। এতে দাম P 0 থেকে P₁ বৃদ্ধি পায়। সামগ্রিক যোগান হ্রাসের কারণে এ মুদ্রাস্ফীতি ঘটে বলে একে ব্যয় বৃদ্ধিজনিত মুদ্রাস্ফীতি বা যোগান হ্রাসজনিত মুদ্রাস্ফীতি বলে।"
        },
        {
          "label": "ঘ",
          "question": "উদ্দীপকে সৃষ্ট মুদ্রাস্ফীতি নিয়ন্ত্রণের উপায় বিশ্লেষণ করো।",
          "explanation": "উদ্দীপকে সৃষ্ট ব্যয়বৃদ্ধিজনিত মুদ্রাস্ফীতি নিয়ন্ত্রণে প্রত্যক্ষ কার্যক্রম গ্রহণ করতে হবে। উৎপাদন ব্যয় বৃদ্ধির কারণে সামগ্রিক দামস্তর বাড়লে ব্যয়বৃদ্ধিজনিত মুদ্রাস্ফীতি সৃষ্টি হয়। এক্ষেত্রে মজুরি বৃদ্ধি, মজুদদারি ইত্যাদি কারণে সামগ্রিক যোগান হ্রাস পায়। তাই সামগ্রিক চাহিদা স্থির থাকা অবস্থায় সামগ্রিক যোগান হ্রাস পেয়ে দ্রব্যের দাম বৃদ্ধি পায়। উদ্দীপকের চিত্রে ভূমি অক্ষে দ্রব্যের পরিমাণ ও লম্ব অক্ষে দামস্তর দেওয়া হয়েছে। সামগ্রিক যেগান DD স্থির থেকে সামগ্রিক যোগান S 0 থেকে কমে S₁ হয়েছে। ফলে দামস্তর বেড়ে OP₁ থেকে OP₁ হয়েছে। অর্থাৎ ব্যয় বৃদ্ধি জনিত মুদ্রাস্ফীতি সৃষ্টি হয়েছে। এ ধরনের মুদ্রাস্ফীতি নিয়ন্ত্রণে প্রত্যক্ষ কার্যক্রম কার্যকরী ভূমিকা পালন করে। সামগ্রিক যোগান হ্রাসের কারণে ব্যয় বৃদ্ধি জনিত মুদ্রাস্ফীতি ঘটে উৎপাদন বৃদ্ধি করাই এ মুদ্রাস্ফীতির সমাধান। এক্ষেত্রে মজুরি নিয়ন্ত্রণ, পরিবহন ও যোগাযোগ ব্যবস্থার উন্নতি ও রাজনৈতিক স্থিতিশীলতা বাড়লে উৎপাদন বা যোগান বৃদ্ধি পাবে। আবার ফটকা বাজার ও মজুদদারি নিয়ন্ত্রণ এবং আমদানি বাড়ালেও সামগ্রিক যোগান বৃদ্ধি পাবে। ফলে দামস্তর স্থির থাকবে তথা মুদ্রাস্ফীতি হবে না। তাই বলা যায়, উদ্দীপকের মুদ্রাস্ফীতি নিয়ন্ত্রণে প্রত্যক্ষ কার্যক্রম গুরুত্বপূর্ণ।"
        }
      ]
    },
    {
      "number": "8",
      "uddipok": "'Z' দেশের তিনটি ভোগ্য পণ্যের পরিমাণ ও দাম নিম্নরূপ: ভোগ্য পণ্য ২০২০ সালের ভোগের পরিমাণ ২০২০ সালের দাম ২০২৪ সালের দাম চাল ৩০ ৫০ ৬০ ডাল ৮ ১২০ ১৩০ তেল ৫ ৩০০ ৩৬০",
      "tag": "RUMC 25",
      "sub_questions": [
        {
          "label": "ক",
          "question": "সূচক সংখ্যা কী?",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "সামাজিক নিরাপত্তা বৃদ্ধির ফলে কীভাবে মুদ্রাস্ফীতি দেখা দেয়?",
          "explanation": "সরকার সামাজিক নিরাপত্তার আওতা বৃদ্ধি করলে মুদ্রাস্ফীতি দেখা দেয়। সরকার দারিদ্র্য বিমোচনে প্রতি বছর বৃদ্ধ, প্রতিবন্ধী, বিধবা ও দুঃস্থ মহিলাদের আর্থিক সহায়তা দেয়। এছাড়াও মাতৃত্বকালীন, মুক্তিযোদ্ধা ও এসিডদগ্ধ মহিলাদের বিশেষ ভাতা প্রদান করে। এসব ভাতা ও আর্থিক সহায়তা অর্থের যোগান বৃদ্ধি করে। অর্থের যোগান বৃদ্ধি পাওয়ায় তখন মুদ্রাস্ফীতি দেখা দেয়।"
        },
        {
          "label": "গ",
          "question": "'Z' দেশের মুদ্রাস্ফীতির হার নির্ণয় করো।",
          "explanation": "একটি সময়কাল থেকে আরেকটি সময়কালে কোনো দাম সূচকের শতাংশিক বৃদ্ধিকে মুদ্রাস্ফীতির হার বলে। মুদ্রাস্ফীতি ভোক্তার মূল্য সূচক, উৎপাদকের মূল্য সূচক ও অব্যক্ত অবমূল্যায়ন সূচক পদ্ধতিতে নির্ণয় করা যায়। কিন্তু ভোক্তার ব্যয় সম্পর্কিত তথ্য সংগ্রহ করে দামসূচক নির্ণয়ের পদ্ধতিকে ভোক্তার মূল্য সূচক বা দাম সূচক (CPI) পদ্ধতি বলে। এক্ষেত্রে দামস্তর ভিত্তি বছরের তুলনায় চলতি বছরে ১৩৯.২৪ ১০০ = ৩৯.২৪ বৃদ্ধি পেয়েছে। অর্থাৎ মুদ্রাস্ফীতির হার ৩৯.২৪%।"
        },
        {
          "label": "ঘ",
          "question": "'Z' দেশের পণ্যের দামের পরিস্থিতি সেদেশের কর্মসংস্থান ও বিনিয়োগের ওপর কীরূপ প্রভাব ফেলে? বিশ্লেষণ করো।",
          "explanation": "উদ্দীপকের, মুদ্রাস্ফীতির ফলে কর্মসংস্থান ও বিনিয়োগের ওপর ইতিবাচক প্রভাব পড়বে। চাহিদা বৃদ্ধিজনিত মুদ্রাস্ফীতি পণ্যসেবার চাহিদা বৃদ্ধির জন্য সৃষ্টি হয়। তাই এ ধরনের মুদ্রাস্ফীতিতে সামগ্রিক চাহিদা বৃদ্ধি পায়। সামগ্রিক চাহিদা বৃদ্ধির কারণে এ মুদ্রাস্ফীতি দেখা দেয় বলে বিনিয়োগ ও কর্মসংস্থানের ওপর ইতিবাচক প্রভাব পড়ে। উদ্দীপকের ভোগ্য পণ্যের পরিমাণ ও দুটি ভিন্ন বছরে দ্রব্যের দাম দেওয়া আছে। তথ্যানুযায়ী মুদ্রাস্ফীতির হার ৩৯.২৪%। এক্ষেত্রে উভয় বছরেই ভোগ্য পণ্যের পরিমাণ স্থির। অর্থাৎ দীর্ঘকালে সামাজিক যোগান স্থির। তাই এটিকে চাহিদা বৃদ্ধি জনিত মুদ্রাস্ফীতি বলা যায়। এ ধরনের মুদ্রাস্ফীতি অনেক সময় কর্মসংস্থান ও বিনিয়োগের ওপর ইতিবাচক প্রভাব ফেলে। বিনিয়োগ ও কর্মসংস্থানের ওপর মুদ্রাস্ফীতির প্রভাব কেমন হবে তা নির্ভর করে মুদ্রাস্ফীতির ধরনের ওপর। অর্থাৎ এটি নির্ভর করে চাহিদা বৃদ্ধিজনিত মুদ্রাস্ফীতি না ব্যয় বৃদ্ধিজনিত মুদ্রাস্ফীতি তার ওপর। চাহিদা বৃদ্ধিজনিত মুদ্রাস্ফীতি দেখা দিলে বাজারে অতিরিক্ত চাহিদা সৃষ্টি হয়। ফলে উৎপাদনকারী বেশি উৎপাদন করার লক্ষে বিনিয়োগ ও শ্রম নিয়োগ বাড়ায়। এতে কর্মসংস্থানও বেড়ে যায়। তাই বলা যায়, উদ্দীপকের চাহিদা বৃদ্ধিজনিত মুদ্রাস্ফীতি কর্মসংস্থান ও বিনিয়োগের ওপর ইতিবাচক প্রভাব সৃষ্টি করে।"
        }
      ]
    },
    {
      "number": "9",
      "uddipok": "জনাব সাজ্জাদ লক্ষ করলেন যে বাংলাদেশ থেকে পূর্বে পাট, পাটজাত দ্রব্য, চা ও চামড়াজাত দ্রব্য রপ্তানি হতো। কিন্তু বর্তমানে হিমায়িত খাদ্য, তৈরি পোশাক ও নিটওয়্যার ইত্যাদি অধিক রপ্তানি হচ্ছে। সরকার রপ্তানিকারকদের জন্য শুল্ক রেয়াত, বিদ্যুৎ ও জ্বালানি সরবরাহ, সহজ শর্তে ঋণ ও আয়কর সুবিধা ইত্যাদি বিভিন্ন পদক্ষেপ গ্রহণ করেছে।",
      "tag": "RUMC 25",
      "sub_questions": [
        {
          "label": "ক",
          "question": "ওয়েজ আর্নার স্কিম কী?",
          "explanation": "বিদেশে কর্মরত নাগরিকদের আয় দেশে সহজে আনা এবং কাজে লাগানোর জন্য যে স্কিম তাই ওয়েজ আর্নার্স স্কিম।"
        },
        {
          "label": "খ",
          "question": "বিশ্বায়ন ধারণাটি ব্যাখ্যা করো।",
          "explanation": "বিশ্বায়ন হলো পুঁজি, তথ্য, প্রযুক্তি ইত্যাদির অবাধ প্রবাহ। বিশ্বজুড়ে অর্থনৈতিক, সামাজিক, সাংস্কৃতিক ও রাজনৈতিক একীভূত করার প্রক্রিয়াই হলো বিশ্বায়ন। বিশ্বায়নের ফলে সহজেই পৃথিবীর এক স্থানের জনগণ অন্য স্থানের জনগণের সাথে যোগাযোগ করতে পারে। তাদের রাজনীতি, অর্থনীতি ও সংস্কৃতি সম্পর্কে ধারণা লাড় করতে পারে। ফলে সবাই একটি বিশ্বগ্রামের নাগরিক হয়ে ওঠে। বিশ্বায়নের ফলে উপকরণের গতিশীলতা, নতুন প্রযুক্তির উদ্ভব ও উৎপাদন অধিক হয়। বিপরীতে, বাজার ব্যবস্থা ধ্বংস, সামাজিক অবক্ষয়, মূল্যবোধ হ্রাস ও বৈষম্য বৃদ্ধি পায়।"
        },
        {
          "label": "গ",
          "question": "উদ্দীপকে বাংলাদেশের আন্তর্জাতিক বাণিজ্যের ক্ষেত্রে যে পরিবর্তনের ধারা লক্ষ করা যায় তা ব্যাখ্যা করো।",
          "explanation": "উদ্দীপকে বাংলাদেশের আন্তর্জাতিক বাণিজ্যের ক্ষেত্রে রপ্তানি বৈচিত্র্যকরণ হয়েছে। বাংলাদেশ অতীতে পাট, চা, চামড়া ইত্যাদির মতো কতিপয় কৃষিপণ্য রপ্তানি করতো। এগুলো রপ্তানি বাণিজ্যে প্রচলিত পণ্য নামে পরিচিত। কিন্তু বর্তমান সময়ে বাংলাদেশের রপ্তানি পণ্যে যথেষ্ট বৈচিত্র্য এসেছে। বর্তমানে বাংলাদেশ কৃষিজাত পণ্যের পাশাপাশি তৈরি পোশাক, হিমায়িত খাদ্য, শাকসবজি, ফলমূল ইত্যাদি রপ্তানি করছে। উদ্দীপকে জনাব সাজ্জাদ লক্ষ করেন, বাংলাদেশ থেকে আগে কাঁচাপাট, পাটজাত দ্রব্য ও চামড়াজাত দ্রব্য রপ্তানি হতো। কিন্তু বর্তমানে পোশাক, নিটওয়্যার, হিমায়িত খাদ্য ইত্যাদি অধিক রপ্তানি করা হচ্ছে। অর্থাৎ অতীতে যেসব পণ্য রপ্তানি করা হতো সেগুলোর পাশাপাশি আরোও কিছু শিল্পজাত পণ্য রপ্তানি করা হচ্ছে। এটি রপ্তানি পণ্যের বৈচিত্র্যকরণকে নির্দেশ করে। সূতরাং, উদ্দীপকে বাংলাদেশের রপ্তানি পণ্যের বৈচিত্র্যকরণের ধারা লক্ষ করা যায়।"
        },
        {
          "label": "ঘ",
          "question": "সরকার কর্তৃক গৃহীত পদক্ষেপসমূহ রপ্তানি সম্প্রসারণের জন্য যথেষ্ট-মূল্যায়ন করো।",
          "explanation": "বাংলাদেশের রপ্তানি বাণিজ্য সম্প্রসারণের জন্য সরকারের গৃহীত পদক্ষেপগুলো পর্যাপ্ত বলে আমি মনে করি। একটি দেশের অর্থনৈতিক উন্নয়নের জন্য প্রচুর পরিমাণে বৈদেশিক মুদ্রার প্রয়োজন। রপ্তানির পরিমাণ বৃদ্ধি করে বৈদেশিক মুদ্রা অর্জন করা যায়। ফলে সরকার রপ্তানি সম্প্রসারণের নীতি গ্রহণ করে। বৈদেশিক মুদ্রা অর্জনের মাধ্যমে অর্থনৈতিক স্বয়ংসম্পূর্ণতা অর্জনই বাংলাদেশ সরকারের রপ্তানি নীতির মূল লক্ষ্য। উদ্দীপকে বাংলাদেশের সরকার কাঁচামাল আমদানির ওপর করে রেয়াত ও আবগারি মুল্ক প্রত্যাহার করেছে। এছাড়াও বিদ্যুৎ ও জ্বালানি সরবরাহ নিশ্চিত করেছে। তাছাড়া সরকার রপ্তানি বাণিজ্য সম্প্রসারণের জন্য কম সুদে ঋণ প্রদান করছে। এছাড়া বাণিজ্য চুক্তি সম্পাদনে বিশেষ গুরুত্ব প্রদান করেছে। উক্ত পদক্ষেপগুলো রপ্তানি সম্প্রসারণে যথেষ্ঠ ভূমিকা রাখবে। সহজ শর্তে রপ্তানি ঋণ প্রদানের মাধ্যমে মূলধনের যোগান বৃদ্ধি পেয়ে উৎপাদন বৃদ্ধি পায়। তাছাড়া নিরবচ্ছিন্ন বিদ্যুৎ ও জ্বালানি সরবরাহ করা হলে কলকারখানার উৎপাদন নিরবচ্ছিজ্জভাবে চলে। ফলে যথাসময়ে ও সঠিক পরিমাণে পণ্য রপ্তানি করা সম্ভব হয়। আবার কর অবকাশের ফলে রপ্তানি খরচ কমবে। এতে রপ্তানি লাভজনক হবে। এছাড়া রপ্তানি ঋণ ও ইপিজেড স্থাপনের ফলে রপ্তানিজাত দ্রব্যের উৎপাদন বাড়বে। দ্রব্যের গুণগতমানও উন্নত হবে। এতে রপ্তানির পরিমাণ বৃদ্ধি পাবে। তাই বলা যায়, উল্লিখিত পদক্ষেপগুলো রপ্তানি বাণিজ্য সম্প্রসারণে অনেকাংশে সহায়ক হবে।"
        }
      ]
    },
    {
      "number": "10",
      "uddipok": "'X' দেশের আর্থ-সামাজিক অবস্থার উন্নয়ন, দারিদ্র্য বিমোচন, উৎপাদন ও কর্মসংস্থান বৃদ্ধি প্রকল্প বাস্তবায়নসহ নানাবিধ কারণে বিভিন্ন দেশের সাথে যেমন সরকার বাণিজ্যিক সম্পর্ক গড়ে তোলে। আবার বিশাল অঙ্কের ব্যয় নির্বাহের জন্য মাঝে মাঝে সরকারকে সাহায্যের ওপরও নির্ভর করতে হয়। এ ধরনের বৈদেশিক সাহায্য কখনো কখনো দেশটির স্বনির্ভরতা অর্জনের পথে বাধা হয়ে দাঁড়ায়।",
      "tag": "RUMC 25",
      "sub_questions": [
        {
          "label": "ক",
          "question": "আবগারি শুল্ক কী?",
          "explanation": "দেশের অভ্যন্তরে উৎপাদিত পণ্যের ওপর আরোপিত শুল্ককে আবগারি শুল্ক বলে।"
        },
        {
          "label": "খ",
          "question": "মূল্য সংযোজন করকে পরোক্ষ কর বলা হয় কেন?",
          "explanation": "মূল্য সংযোজন করের ক্ষেত্রে করদাতা করের অর্থ ক্রেতাদের কাছ থেকে আদায় করে নিতে পারে তাই এটি পরোক্ষ কর। পরোক্ষ কর বলতে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। যে ব্যক্তির ওপর কর ধার্য করা হয় সে প্রাথমিকভাবে তা প্রদান করলেও পরে অন্যের কাছ থেকে আদায় করে নিতে পারে। আর মূল্য সংযোজন করের ক্ষেত্রে করদাতা তার ওপর আরোপিত কর প্রদান করে। পরবর্তীতে বর্ধিত দামের মাধ্যমে তা ক্রেতাদের কাছ থেকে আদায় করে নেয়। এজন্য এ করকে পরোক্ষ কর বলা হয়।"
        },
        {
          "label": "গ",
          "question": "'X' দেশটি কেন বৈদেশিক সাহায্য গ্রহণ করে? উদ্দীপকের আলোকে ব্যাখ্যা করো।",
          "explanation": "'X' দেশটি বৃহৎ প্রকল্প বাস্তবায়নের জন্য বৈদেশিক সাহায্য গ্রহণ করেন। কোনো দেশ অর্থনৈতিক উন্নয়নের জন্য বিদেশ থেকে যে বিভিন্ন ধরনের আর্থিক, কারিগরি, খাদ্য, দান ইত্যাদি গ্রহণ করে তা ঐ দেশের বৈদেশিক সাহায্য। সাধারণত কোনো দেশ নিজস্ব অর্থায়নে দেশের ব্যয় ভার মেটাতে না পারলে বৈদেশিক সাহায্য গ্রহণ করে। তবে অনুন্নত দেশগুলো বৃহৎ প্রকল্প, প্রযুক্তি জ্ঞান বৃদ্ধি, পর্যাপ্ত মূলধনের জন্য বৈদেশিক সাহায্য গ্রহণ করে। উদ্দীপকে 'X' দেশের সরকার আর্থ-সামাজিক অবস্থার উন্নয়ন, দারিদ্র্য বিমোচন, উৎপাদন ও কর্মসংস্থান বৃদ্ধির জন্য প্রকল্প গ্রহণ করেন। এ কারণে বিভিন্ন দেশের সাথে বাণিজ্যের পাশাপাশি বিশাল অঙ্কের ব্যয় নির্বাহের জন্য সরকারকে সাহায্যের ওপর নির্ভর করতে হয়। অর্থাৎ, দেশটির সরকার বৃহৎ অবকাঠামো নির্মাণের জন্য বিপুল অর্থের যোগান দিতে ব্যর্থ হয়। তাই এ ধরনের প্রকল্প বাস্তবায়নের জন্য বৈদেশিক সাহায্য নেয়।"
        },
        {
          "label": "ঘ",
          "question": "'X' দেশের স্বনির্ভরতা অর্জনে আলোচ্য বিষয় দ্বয়ের মধ্যে কোনটি উত্তম?-বিশ্লেষণ করো।",
          "explanation": "'X' দেশের স্বনির্ভরতা অর্জনে আন্তর্জাতিক বাণিজ্য বৈদেশিক সাহায্যের চেয়ে উত্তম। দুটি স্বাধীন বা সার্বভৌম দেশের মধ্যে দ্রব্য ও সেবার বিনিময়কে আন্তর্জাতিক বাণিজ্য বলে। আর বিভিন্ন প্রয়োজনে বিদেশ থেকে খাদ্য, ওষুধ, প্রকল্প, ঋণ ইত্যাদি সাহায্য গ্রহণ করাকে বৈদেশিক সাহায্য বলে। বৈদেশিক সাহায্যের সুবিধা ও অসুবিধা দুটোই থাকে। এজন্য সতর্কতার সাথে এটি গ্রহণ করা উচিত। উদ্দীপকে 'X' দেশের আর্থ-সামাজিক অবস্থার উন্নয়ন, উৎপাদন ও কর্মসংস্থান বৃদ্ধি প্রকল্প বাস্তবায়নসহ নানা কারণে বৈদেশিক বাণিজ্যে লিপ্ত হয়। আবার বিশাল অঙ্কের ব্যয় নির্বাহের জন্য সরকার সাহায্যের ওপর নির্ভর করে। এ ধরনের সাহায্য অনেক সময় দেশটির স্বনির্ভরতা অর্জনের পথে বাধা হয়ে দাঁড়ায়। অর্থাৎ, দেশকে বৈদেশিক সাহায্যের ক্ষতিকর প্রভাবের সম্মুখীন হতে হয়। বৈদেশিক বাণিজ্যের মাধ্যমে দেশের উৎপাদন বৃদ্ধি পায়। নতুন নতুন উৎপাদন ক্ষেত্র প্রসারিত হয়। ফলে কর্মসংস্থান বৃদ্ধি ও বৈদেশিক মুদ্রা অর্জনের পথ সুগম হয়। ফলে দেশের অর্থনৈতিক উন্নয়ন ত্বরান্বিত হয়। অন্যদিকে, বৈদেশিক সাহায্য প্রায়শই নানা শর্তযুক্ত থাকে। আবার অনেক সময় রাজনৈতিক হস্তক্ষেপ যুক্ত থাকে। ফলে এ ধরনের সাহায্য যেমন দেশের সার্বভৌমত্বের জন্য হুমকিস্বরূপ, তেমনি অর্থনেতিক উন্নয়নের জন্য বাধাস্বরূপ। ফলে দেশ ক্রমাগত পরনির্ভরশীল হয়ে পারে। তাই বলা যায়, 'X' দেশের স্বনির্ভরতার জন্য বৈদেশিক বাণিজ্য উত্তম।"
        }
      ]
    },
    {
      "number": "11",
      "uddipok": "সাম্প্রতিককালে সরকার শিক্ষা, প্রতিরক্ষা, দারিদ্র্য বিমোচন ও যোগাযোগ ব্যবস্থার উন্নয়নের ওপর গুরুত্ব দেওয়ায় এসব খাতে বরাদ্দ বেড়েছে। এসব ব্যয় নির্বাহের জন্য সরকার বাণিজ্যিক ব্যাংক, কেন্দ্রীয় ব্যাংক, এডিবি ও জাইকাসহ বিভিন্ন প্রতিষ্ঠান ও সংস্থা হতে ঋণ গ্রহণ করে।",
      "tag": "RUMC 25",
      "sub_questions": [
        {
          "label": "ক",
          "question": "পরোক্ষ কর কী?",
          "explanation": "কোনো ব্যক্তির ওপর কর আরোপ করা হলে সেই ব্যক্তি যদি ওই করের ভার অন্যের ওপর চাপাতে পারে তাহলে তাকে পরোক্ষ কর বলে।"
        },
        {
          "label": "খ",
          "question": "সরকার আয় করে কেন?",
          "explanation": "দেশের জন্য প্রয়োজনীয় সব ধরনের ব্যয় নির্বাহের জন্য সরকারের আয়ের প্রয়োজন হয়। প্রতিটি দেশের সরকারই নাগরিকদের কল্যাণ করার জন্য প্রতিশ্রুতিবদ্ধ। এ লক্ষ্যে প্রশাসনিক কার্যাবলি থেকে শুরু করে অর্থনৈতিক কার্যক্রম পরিচালনার জন্য সরকারকে আয় করতে হয়। বাংলাদেশের মতো উন্নয়নশীল দেশগুলোতে সরকারের অর্থনৈতিক কার্যক্রম ক্রমেই বেড়ে চলেছে। এ পরিস্থিতিতে সরকারকে তার আয় বাড়ানোর জন্য বিভিন্ন উদ্যোগ নিতে হয়। সুতরাং বলা যায়, প্রয়োজনীয় সব প্রকার ব্যয় নির্বাহের জন্যই সরকার আয় করে।"
        },
        {
          "label": "গ",
          "question": "উদ্দীপকে উল্লিখিত সরকারি ব্যয়ের গুরুত্বপূর্ণ খাতগুলো ব্যাখ্যা করো।",
          "explanation": "উদ্দীপকে সরকারি ব্যয়ের খাতগুলো হলো শিক্ষা, প্রতিরক্ষা, দারিদ্র্য বিমোচন ও যোগাযোগ। সরকার দেশের পরিচালনা ও উন্নয়নের লক্ষ্যে নানাবিধ খাতে ব্যয় করে থাকে। এক্ষেত্রে সাধারণত উৎপাদনশীল খাতকে অধিক গুরুত্ব এবং অনুৎপাদনশীল খাতকে কম গুরুত্ব দেওয়া হয়। অধিক গুরুত্বপূর্ণ খাতগুলো হলো শিক্ষা, প্রতিরক্ষা, যোগাযোগ, প্রশাসন ও বিচার, আইনশৃঙ্খলা রক্ষা ইত্যাদি। উদ্দীপকে সরকার সাম্প্রতিককালে শিক্ষা, প্রতিরক্ষা, দারিদ্র্য বিমোচন ও যোগাযোগব্যবস্থার উন্নয়নের ওপর গুরুত্ব দিচ্ছে। ফলে এসব খাতের ব্যয় বরাদ্ধ বেড়েছে। অর্থাৎ, সরকার উক্ত খাতগুলোতে তার ব্যয় বৃদ্ধি করেছে। শিক্ষা, প্রশিক্ষণের মাধ্যমে মানবসম্পদ উন্নয়নে সরকার ব্যয় করে থাকে। সরকার দেশের স্বাধীনতা ও সার্বভৌমত্ব রক্ষার জন্য একটি শক্তিশালী প্রতিরক্ষা ব্যবস্থা গড়ে তোলার প্রচুর অর্থ ব্যয় করে থাকে। আবার, সরকারকে রেল, সড়ক, বিমান এবং নৌপথ উন্নয়নে অর্থ ব্যয় করতে হয়। পাশাপাশি ডাক, বেতার, টেলিভিশন প্রভৃতি যোগাযোগ ও দারিদ্র্য বিমোচনের জন্য প্রচুর অর্থ ব্যয় করতে হয়।"
        },
        {
          "label": "ঘ",
          "question": "উদ্দীপকে উল্লিখিত সরকারি ঋণের উৎসসমূহের মধ্যে তুলনামূলক বিশ্লেষণ করো।",
          "explanation": "উদ্দীপকে উল্লিখিত সরকারি ঋণের দুটি, উৎস হলো অভ্যন্তরীণ ও বাহ্যিক উৎস। সরকার দেশের জনগণ বা বিভিন্ন আর্থিক ও অ-আর্থিক প্রতিষ্ঠান এবং কেন্দ্রীয় ব্যাংকের নিকট থেকে যে ঋণ গ্রহণ করে, তা হলো অভ্যন্তরীণ ঋণ। পক্ষান্তরে বিদেশি ব্যক্তি, সরকার ও আর্থিক প্রতিষ্ঠান হতে যে ঋণ গ্রহণ করে তা হলো বৈদেশিক ঋণ। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। উদ্দীপকে বর্ণিত উৎস দুটি হলো সরকারি ঋণের অভ্যন্তরীণ ও বাহ্যিক উৎস। অভ্যন্তরীণ উৎসের মধ্যে কেন্দ্রীয় ব্যাংক ও বাণিজ্যিক ব্যাংক প্রধান। অন্যদিকে বাহ্যিক উৎসের মধ্যে এডিবি ও জাইকাসহ বিভিন্ন প্রতিষ্ঠান ও সংস্থা থেকে সরকার ঋণ গ্রহণ করে থাকে। অভ্যন্তরীণ উৎস থেকে ঋণ সংগ্রহ করা সহজতর। ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বিপরীতে বাহ্যিক উৎস থেকে ঋণ সংগ্রহ করা তুলনামূলক জটিল। দাতা দেশ বা সংস্থাসমূহ এর প্রদেয় ঋণের সাথে উচ্চ সুদ, অভ্যন্তরীণ রাজনৈতিক বিষয়, পরিশোধের কম সময় থাকে। এছাড়াও অন্যান্য কঠিন শর্ত দেশের স্বাধীনতা ও সার্বভৌমত্বের জন্য হুমকিস্বরূপ। তাই বলা যায়, উন্নয়নশীল দেশের প্রেক্ষাপটে উৎস দুটির মধ্যে অভ্যন্তরীণ উৎসের যৌক্তিকতা অধিক।"
        }
      ]
    }
  ]
}