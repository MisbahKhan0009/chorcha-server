{
  "title": "চট্টগ্রাম বোর্ড ২০১৭",
  "subtitle": "অর্থনীতি (11)",
  "questions": [
    {
      "number": "1",
      "uddipok": "আজিম স্যার ক্লাসে প্রাকৃতিক পরিবেশ নিয়ে আলোচনা করতে গিয়ে ছাত্রদের বললেন, গাছ পরিবেশ রক্ষার জন্য খুবই প্রয়োজনীয় উপাদান। বাংলাদেশে প্রায় ২৫,০৮৭ বর্গ কি.মি. বনভূমি আছে, যা প্রয়োজনের তুলনায় সামান্য। সুন্দরবন, মধুপুর ও ভাওয়াল গড় প্রভৃতি অল্প কয়েকটি অঞ্চল ছাড়া প্রায় পুরো দেশেই বৃক্ষরাজির অভাব রয়েছে। তাই আমাদের নিজেদের বাঁচার প্রয়োজনেই সারাদেশে প্রচুর পরিমাণে বৃক্ষরোপণ করতে হবে। তাছাড়া দেশের ভূ-নিম্নস্থ বিভিন্ন প্রাকৃতিক সম্পদের সুষ্ঠু ব্যবহারের মাধ্যমে দেশের অর্থনীতির চাকা আরও গতিশীল করা সম্ভব।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "বাংলাদেশের আয়তন ১,৪৭,৫৭০ বর্গকিলোমিটার।"
        },
        {
          "label": "খ",
          "question": "",
          "explanation": "বাংলাদেশের মোট জনসংখ্যার প্রায় ৭০ শতাংশ প্রত্যক্ষ বা পরোক্ষভাবে কৃষির ওপর নির্ভরশীল এবং শ্রমশক্তির প্রায় ৪০.৬ শতাংশ কৃষিখাতে নিয়োজিত বলে বাংলাদেশের অর্থনীতি কৃষিনির্ভর। কৃষি এদেশের মানুষের খাদ্য এবং শিল্পের কাঁচামালের যোগান দেয়। কৃষি মানুষের বাসস্থানের উপকরণ যোগায় এবং গ্রামাঞ্চলে জ্বালানির উৎস হিসেবে কাজ করে। অপ্রচলিত পণ্য হিসেবে কৃষিজাত পণ্য রপ্তানি করে বৈদেশিক মুদ্রা অর্জিত হয়। এসব কারণে বাংলাদেশের অর্থনীতি কৃষিনির্ভর।"
        },
        {
          "label": "গ",
          "question": "",
          "explanation": "ক্লাসে আজিম স্যার বাংলাদেশের প্রাকৃতিক পরিবেশের একটি অন্যতম গুরুত্বপূর্ণ উপাদান বনজ সম্পদের প্রয়োজনীয়তার কথা উল্লেখ করেছেন। বাংলাদেশের অর্থনীতি সম্পর্কে সম্যক ধারণা পেতে হলে এদেশের প্রাকৃতিক পরিবেশ সম্পর্কে জানা প্রয়োজন। দেশের মানুষের জীবিকা অর্জন, ভোগ, বাণিজ্য তথা সার্বিক অর্থনৈতিক কার্যকলাপ প্রাকৃতিক পরিবেশের প্রভাবে গড়ে ওঠে। সেক্ষেত্রে প্রাকৃতিক পরিবেশের যতগুলো উপাদান রয়েছে তার মধ্যে বনভূমি বা বনজ সম্পদ অন্যতম। বন বা বনজ সম্পদ যেমন মানুষের বেঁচে থাকার অক্সিজেন যোগান দেয় তেমনি জীবন-জীবিকার প্রধান উৎস হিসেবে কাজ করে। বনজ সম্পদের প্রভাবে কোনো অঞ্চলের তাপমাত্রা, বৃষ্টির পরিমাণ, জলবায়ু অনেক কিছু নির্ভর করে। তবুও বাংলাদেশে যে পরিমাণ বনজ সম্পদের প্রয়োজন তা প্রয়োজনের তুলনায় অপ্রতুল। বলা হয়ে থাকে মানুষের জীবন ধারণের জন্য একটি দেশে তার আয়তনের ২৫ ভাগ বনভূমি থাকা উচিত, যা বাংলাদেশে অনেক কম। সুন্দরবন এবং মধুপুর ও ভাওয়াল গড় ব্যতীত অন্যান্য অঞ্চলে বনভূমির সংখ্যা অনেক সীমিত। তাই প্রাকৃতিক পরিবেশের অপরিহার্য উপাদান হিসেবে বনজ সম্পদকে অগ্রাধিকার প্রদান করে বাড়ির আশপাশে বা খোলা স্থানে গাছ-পালা লাগানোর অভ্যাস তৈরি করতে হবে। কাজেই বলা যায়, ক্লাসে আজিম স্যার বাংলাদেশের প্রাকৃতিক পরিবেশের উপাদান তথা বনজ সম্পদের গুরুত্বের কথা তুলে ধরেছেন।"
        },
        {
          "label": "ঘ",
          "question": "",
          "explanation": "বাংলাদেশের বনভূমির বিদ্যমান অবস্থা নিয়ে আজিম স্যার হতাশাগ্রস্ত হলেও, ভূমি-নিম্নস্থ প্রাকৃতিক সম্পদের সুষ্ঠু ব্যবহার নিয়ে তিনি আশাবাদী। তার এমন ধারণার সপক্ষে নিম্নোক্ত বিভিন্ন যুক্তি প্রদান করা হলো। বাংলাদেশে প্রয়োজনের তুলনায় বনভূমি কম হলেও ভূমি-নিম্নস্থ বিভিন্ন প্রাকৃতিক সম্পদ তথা খনিজ সম্পদ খুব একটা কম নেই। এদেশের ভূ- নিম্নস্থ প্রাকৃতিক সম্পদগুলোর মধ্যে সবচেয়ে গুরুত্বপূর্ণ সম্পদ হলো- প্রাকৃতিক গ্যাস। এ সম্পদে বাংলাদেশ বেশ সমৃদ্ধ। প্রাকৃতিক গ্যাস হলো এদেশের জ্বালানি শক্তির প্রধান উৎস। যা সার, প্লাস্টিক, রাবার, কীটনাশক প্রভৃতি তৈরিতে কাঁচামাল হিসেবে ব্যবহৃত হয়। প্রাকৃতিক গ্যাসের যোগান বাড়লে তা এসব দ্রব্যের উৎপাদন বৃদ্ধিতে সহায়ক হবে। এদেশের বিভিন্ন কলকারখানা ও বিদ্যুৎ উৎপাদন কেন্দ্রগুলোতে প্রাকৃতিক গ্যাস জ্বালানি হিসেবে ব্যবহৃত হয়। এর যোগান বাড়লে শিল্পের প্রসার ঘটবে এবং বিদ্যুৎ উৎপাদনের ব্যয় কমবে। অন্যদিকে, এদেশে কয়েকটি জায়গায় সীমিত পরিমাণে পাথুরে কয়লা উত্তোলিত হচ্ছে; অন্যত্র কয়েকটি জায়গায় কয়লা মজুদের সন্ধান পাওয়া গেছে। ভবিষ্যতে কয়লা প্রাপ্তি বাড়লে তা দেশে শক্তি সম্পদের যোগান বাড়াবে এবং শিল্পোন্নয়নকে ত্বরান্বিত করবে। এছাড়া, বাংলাদেশে প্রচুর পরিমাণে চুনাপাথর সঞ্চিত আছে। সিমেন্ট, কাগজ, সাবান, ব্লিচিং পাউডার ইত্যাদি শিল্পে চুনাপাথর ব্যবহৃত হয়। সময়ান্তরে এর যোগান বাড়লে তা এসব শিল্পের উন্নয়নে অবদান রাখবে। সুতরাং, এদেশের ভূ-নিম্নস্থ প্রাকৃতিক সম্পদগুলোর সুষ্ঠু ব্যবহার নিয়ে আজিম স্যারের আশাবাদী হওয়ার যথেষ্ট যুক্তিসংগত কারণ রয়েছে।"
        }
      ]
    },
    {
      "number": "2",
      "uddipok": "X' ও 'Y 8 ' দু'টি দেশ। কৃষির বিভিন্ন ক্ষেত্রে 'X' দেশটির আবহাওয়া অনুকূল হলেও 'Y' দেশটি সমুদ্র উপকূলবর্তী হওয়ায় বছরের বিভিন্ন সময়ে বিভিন্ন প্রাকৃতিক দুর্যোগের মুখোমুখি হয়। নিচের ছকে ২০১৫-২০১৬ অর্থবছরে উভয় দেশের জিডিপিতে কৃষির বিভিন্ন উপ- খাতের অবদান তুলে ধরা হলো- কৃষি উপ-খাতের নাম 'X' দেশ (%) 'Y' দেশ (%) ১. শস্য ও শাকসবজি ১২.০০ ৮.৫০ ২. পশু সম্পদ ৮.০০ ৪.০০ ৩. বনজ সম্পদ ৪.০০ ২.৫০ ৪. মৎস্য সম্পদ ৫.০০ ৩.০০",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "কৃষক যে আয়তনের জমির ওপর কৃষিকাজ পরিচালনা করে তাকে কৃষিজোত বলে।"
        },
        {
          "label": "খ",
          "question": "",
          "explanation": "একই জমিতে পর্যায়ক্রমে বিভিন্ন শস্য চাষ করলে একটি দেশের বিভিন্ন ধরনের খাদ্যশস্যের চাহিদা পূরণ হয়। ধান, গম, ভুট্টা, আলু, সবজি ইত্যাদি পর্যায়ক্রমে উৎপাদন করলে সামগ্রিকভাবে খাদ্যোৎপাদন বাড়ে। বিভিন্ন শস্য চাষের ফলে সারাবছর ধরে কৃষিকাজ চলে বলে গ্রামাঞ্চলে কর্মসংস্থান বাড়ে। কোনো কারণে একটি শস্যের উৎপাদন ক্ষতিগ্রস্ত হলে অন্য শস্য দ্বারা তা অনেকটাই পূরণ করে নেওয়া যায় বলে কৃষিতে ঝুঁকির মাত্রা কমে। সুতরাং বলা যায়, একই জমিতে পর্যায়ক্রমে বিভিন্ন ফসল উৎপাদন করা কল্যাণকর।"
        },
        {
          "label": "গ",
          "question": "",
          "explanation": "উদ্দীপকে প্রদত্ত তথ্যের ভিত্তিতে ২০১৫-১৬ অর্থবছরে 'X' দেশের জিডিপিতে কৃষির উপখাতগুলোর অবদান নিচে লেখচিত্রের মাধ্যমে দেখানো হলো-"
        },
        {
          "label": "ঘ",
          "question": "",
          "explanation": "বৈশ্বিক উষ্ণতা বৃদ্ধি 'Y' দেশের জিডিপিতে কৃষি উপখাতগুলোর অবদানের ক্ষেত্রে বিরূপ প্রভাব বিস্তার করতে পারে বলে আমি মনে করি। বৈশ্বিক উষ্ণতা বৃদ্ধির ফলে জলবায়ু পরিবর্তনের কারণে সমুদ্র উপকূলবর্তী 'Y' দেশটিতে প্রায় প্রতিবছরই ঝড়, সাইক্লোন, ঘূর্ণিঝড়, সামুদ্রিক জলোচ্ছ্বাস ইত্যাদি প্রাকৃতিক বিপর্যয় দেখা দেবে। এর ফলে একদিকে কৃষিকাজ দারুণভাবে ব্যাহত হবে এবং অন্যদিকে উৎপাদনযোগ্য ফসলের এক বিরাট অংশ বিনষ্ট হবে। বর্ষাকালে সমুদ্রের লোনাপানি দেশের অভ্যন্তরে অনেক দূর পর্যন্ত নদীতে প্রবেশ করবে। ফলে নদীর পাশের অনেক জায়গার মাটি লবণাক্ত হয়ে পড়বে ও চাষবাসের জন্য অযোগ্য হয়ে পড়বে। গড় বৃষ্টিপাত বাড়ায় জলাবদ্ধতা বাড়বে এবং অল্প অল্প করে জমি চাষের আওতার বাইরে চলে যাবে। এসবের ফলে কৃষি-উৎপাদন ব্যাহত হলে শস্য ও শাকসবজির উৎপাদন বর্তমানের তুলনায় অনেক কমে যাবে। বৈশ্বিক উষ্ণতা বৃদ্ধির ফলে 'Y' দেশটির প্রাণিজগতের স্বাভাবিক প্রজনন ও বৃদ্ধি প্রক্রিয়া ব্যাহত হবে। ফলে পশু সম্পদের অব্যাহত বৃদ্ধি বিঘ্নিত হবে। তাছাড়া, দেশটির উদ্ভিদ ও বনাঞ্চলের স্বাভাবিক বৃদ্ধি ক্ষুণ্ণ হবে; যার ফলে বনজ সম্পদ আহরণের পরিমাণ কমে যাবে। সর্বোপরি, বৈশ্বিক উষ্ণতা বৃদ্ধির কারণে 'Y' দেশের বড় বড় নদীতে উজান থেকে পানি প্রবাহ কমে গেলে অনেক নদী-নালা শুকিয়ে যাবে; ফলে মাছ চাষ ব্যাহত হবে। বৈশ্বিক উষ্ণতা বৃদ্ধি সাগরে ঘূর্ণিঝড়ের সংখ্যা ও প্রকোপ বৃদ্ধি করলে অশান্ত সমুদ্র জেলেদের জীবিকার ওপর প্রতিকূল প্রভাব ফেলবে। সুতরাং বলা যায়, বৈশ্বিক উষ্ণতা বৃদ্ধি 'Y' দেশটির জিডিপিতে কৃষির উপখাতগুলোর উল্লিখিত অবদানের ক্ষেত্রে নেতিবাচক প্রভাব বিস্তার করবে।"
        }
      ]
    },
    {
      "number": "3",
      "uddipok": "মি. জনসন ইংল্যান্ডের একজন সফল ব্যবসায়ী। তার দেশে বাংলাদেশে উৎপাদিত বিভিন্ন তৈরি পোশাক ও চামড়াজাত পণ্য বেশ জনপ্রিয় হওয়ায় এসবের প্রায় সবকিছুই তিনি বাংলাদেশ থেকে ক্রয় করেন। ২০১৪ সালে জনসন বাংলাদেশে এসে এক সপ্তাহ অবস্থানকালে বেশকিছু তৈরি পোশাক কারখানা পরিদর্শন করেন এবং এ শিল্পের বেশ কিছু সমস্যা সম্পর্কে অবগত হন। তিনি মনে করেন, কারিগরি উন্নয়ন, উৎপন্ন পণ্যের গুণগতমান বৃদ্ধি, শ্রমিকদের প্রশিক্ষণ, পোশাকের আইটেম বৃদ্ধি করতে পারলে এদেশের তৈরি পোশাক রপ্তানি আরও বহুগুণ বৃদ্ধি পাবে। ২০১৫ সালে মি. জনসন আবার বাংলাদেশে এসে হাজারীবাগে বেশ কিছু চামড়াজাত পণ্য তৈরি কারখানা পরিদর্শন করেন এবং এ শিল্পের ভবিষ্যত সম্ভাবনাও ১ তার কাছে খুব উজ্জ্বল মনে হয়।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "হাইটেক শিল্প বলতে জ্ঞান ও পুঁজিনির্ভর, উচ্চ প্রযুক্তিভিত্তিক, পরিবেশবান্ধব, আইটি গবেষণা ও উন্নয়ন নির্ভর শিল্পকে বোঝায়।"
        },
        {
          "label": "খ",
          "question": "",
          "explanation": "দেশে শিল্পায়ন ঘটলে দেশটি এমন কতগুলো প্রাকৃতিক সম্পদ উত্তোলন ও ব্যবহার করতে সক্ষম হয়, যা অতীতে আমদানি করতে হতো। দেশে বড় বড় কল-কারখানার প্রসার ঘটলে নতুন ও আধুনিক প্রযুক্তির বিকাশ ঘটে, যার ফলে সেক্ষেত্রে বিদেশি নির্ভরতা কমে। দেশে শিল্প বিকশিত হলে প্রতিরক্ষার সাজ-সরঞ্জাম দেশেই উৎপাদন করা যায়; বিদেশের ওপর নির্ভর করতে হয় না। তাই বলা যায়, শিল্পায়নের মাধ্যমে একটি দেশ বিভিন্ন উপায়ে স্বনির্ভরতা অর্জন করে।"
        },
        {
          "label": "গ",
          "question": "",
          "explanation": "ইংল্যান্ডের ব্যবসায়ী মি. জনসন ২০১৪ সালে বাংলাদেশের বেশ কিছু তৈরি পোশাক কারখানা পরিদর্শন করেন এবং এ শিল্পের বিভিন্ন সমস্যা সমাধানের জন্য কিছু কার্যকরী পরামর্শ প্রদান করেন। মি. জনসনের মতে তৈরি পোশাকের উৎপাদন বৃদ্ধি, মানোন্নয়ন ও উৎপাদন ব্যয় হ্রাসের জন্য উন্নত প্রযুক্তি ব্যবহার করতে হবে। এক্ষেত্রে বিদেশি প্রযুক্তি ছাড়াও দেশের অভ্যন্তরে উন্নত প্রযুক্তি উদ্ভাবনের জন্য উদ্যোগ গ্রহণ করতে হবে। এছাড়া, আমদানিকারক দেশগুলোর চাহিদা অনুযায়ী বাংলাদেশের তৈরি পোশাকের মান উন্নত করতে হবে। তাহলে বিশ্ব বাজারে আমাদের এ শিল্পের অবস্থান আরো সংহত ও দৃঢ় হবে। তাছাড়া, আমাদের পোশাক শিল্পের অধিকাংশ শ্রমিকই গ্রাম থেকে আগত অশিক্ষিত ও অদক্ষ মহিলা। পোশাক শিল্পের উন্নতি ঘটাতে হলে এসব অদক্ষ শ্রমিকদের জন্য উপযুক্ত প্রশিক্ষণের ব্যবস্থা গ্রহণ অপরিহার্য। উপরে উল্লিখিত সমস্যাগুলো সমাধানের পাশাপাশি প্রতিযোগী দেশগুলোর সাথে তাল মিলিয়ে বাংলাদেশের তৈরি পোশাকের আইটেম বাড়াতে হবে। তাহলে কোটা না থাকা অনেক আইটেমের পোশাক রপ্তানি বৃদ্ধির সুযোগ ঘটবে। মি. জনসনের পরামর্শগুলোর দিকে সরকার নজর দিলে পোশাক শিল্পের বর্তমান সমস্যার উত্তোরণ ঘটবে।"
        },
        {
          "label": "ঘ",
          "question": "",
          "explanation": "ঘা হ্যাঁ, মি. জনসনের ধারণার সাথে আমিও একমত যে বাংলাদেশে চামড়াশিল্পের ভবিষ্যৎ সম্ভাবনা অত্যন্ত উজ্জ্বল। ইংল্যান্ডের ব্যবসায়ী মি. জনসন ২০১৫ সালে বাংলাদেশের হাজারীবাগে বেশকিছু চামড়াজাত পণ্য তৈরির কারখানা পরিদর্শন করেন। পরিদর্শন শেষে তিনি এ শিল্প তথা চামড়া শিল্পের ভবিষ্যৎ সম্ভাবনা সম্পর্কে আশাবাদ ব্যক্ত করেন। আমি তার সে ধারণার সাথে একমত পোষণ করি। এদেশে প্রতিদিন বহুসংখ্যক গরু, মহিষ, ছাগল ও ভেড়া জবাই করা হয়। তাছাড়া কোরবানির সময় প্রচুর চামড়া পাওয়া যায়। তাই, বাংলাদেশের চামড়া শিল্পের জন্য প্রয়োজনীয় প্রধান কাঁচামাল তথা কাঁচা চামড়ার পর্যাপ্ত যোগান রয়েছে। এছাড়া, এদেশে যে কাঁচা চামড়া পাওয়া যায় তা উন্নতমানের। এরূপ চামড়া দ্বারা পাকা চামড়া প্রক্রিয়াজাতকরণ উৎপাদিত চামড়াজাত পণ্যের উন্নতমানের নিশ্চয়তা প্রদান করে। অন্যদিকে, জনবহুল দেশ হওয়ায় বাংলাদেশে শ্রমিকের সংখ্যা বেশি এবং স্বল্প মজুরিতেই শ্রমিক পাওয়া যায়। এজন্য চামড়াজাত পণ্যের উৎপাদন খরচ কম পড়ে। তাছাড়া, দেশের ভেতরে ও বাইরে চামড়াজাত দ্রব্যের চাহিদা দিনদিন বাড়ছে। তাই বিদেশের বাজারে উন্নতমানের পাকা চামড়া ও চামড়াজাত পণ্যের সরবরাহ নিশ্চিত করতে পারলে চামড়া শিল্পের ভবিষ্যৎ সম্ভাবনা উজ্জ্বল হবে। সুতরাং, উপরিউক্ত যুক্তিগুলোর আলোকে মি. জনসনের সাথে একমত হয়ে বলা যায়, বাংলাদেশের চামড়া শিল্প ভবিষ্যতে একটি সম্ভাবনাময় রপ্তানি শিল্প হিসেবে গড়ে উঠবে।"
        }
      ]
    },
    {
      "number": "4",
      "uddipok": "শিক্ষিতের হার কম হওয়া সত্ত্বেও এক সময় 'ক' দেশটির জনগণ সুখে শান্তিতে বাস করতো। গোলাভরা ধান, গোয়াল ভরা গরু, পুকুর ভরা মাছ- এসবই তাদের ছিল, কিন্তু সময়ের সাথে সাথে বর্তমানে তারা এমন এক অবস্থায় পৌঁছেছে যে, উৎপাদিত পণ্য দ্বারা জনগণের খাদ্যের সংস্থান সঠিকভাবে করা যাচ্ছে না। ফলে ছিনতাই, রাহাজানি বেড়েই চলেছে। সম্প্রতি বন্যা ও ঘূর্ণিঝড়ে অনেক মানুষের প্রাণহানিও ঘটেছে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "জনসংখ্যার ঘনত্ব নির্ণয়ের সূত্রটি নিম্নরূপ: D P = T P T A \\mathrm{DP}=\\frac{\\mathrm{TP}}{\\mathrm{TA}} DP = TA TP ​ যেখানে, DP = জনসংখ্যার ঘনত্ব, TP = মোট জনসংখ্যা এবং TA = মোট আয়তন।"
        },
        {
          "label": "খ",
          "question": "",
          "explanation": "কোনো দেশে একটি নির্দিষ্ট সময়ে মোট জাতীয় আয়কে মোট জনসংখ্যা দ্বারা ভাগ করলে মাথাপিছু আয় পাওয়া যায়। নির্দিষ্ট জাতীয় আয়কে ক্রমেই বেশি সংখ্যক জনসংখ্যা দ্বারা ভাগ করলে মাথাপিছু আয় কমে যাওয়ারই কথা। প্রকৃতপক্ষে যেমন নির্দিষ্ট পরিমাণ দ্রব্য ও সেবা ক্রমেই অধিক সংখ্যক লোকের মধ্যে ভাগ করলে মাথাপিছু দ্রব্য ও সেবা প্রাপ্তির পরিমাণ কমে যায়, তেমনি নির্দিষ্ট জাতীয় আয় ক্রমবর্ধমান জনসংখ্যা দ্বারা ভাগ করলে মাথাপিছু আয় কমে যায়। তাই অধিক জনসংখ্যা স্বল্প মাথাপিছু আয়ের কারণ হিসেবে কাজ করে।"
        },
        {
          "label": "গ",
          "question": "",
          "explanation": "উদ্দীপকের সাথে ম্যালথাসের জনসংখ্যা তত্ত্বের সাদৃশ্য রয়েছে। ও উদ্দীপকটি পাঠ করে জানা যায়, অতীতে একসময়ে শিক্ষিতের হার কম হওয়া সত্ত্বেও 'ক' দেশের জনগণ সুখ-শান্তিতে বাস করত। গোলাভরা ধান, গোয়ালভরা গরু, পুকুর ভরা মাছ, এসবই তাদের ছিল। কিন্তু সময় অতিবাহিত হওয়ার সাথে সাথে সে দেশের জনগণ এমন এক অবস্থায় পৌঁছেছে, যেখানে উৎপাদিত খাদ্যসামগ্রী দ্বারা জনগণের খাদ্যের সংস্থান সুষ্ঠুভাবে করা যাচ্ছে না। দেশে খাদ্য ঘাটতি লেগেই আছে। খাদ্য ঘাটতি পূরণের জন্য প্রতিবছর মূল্যবান বৈদেশিক মুদ্রা ব্যয়ে বিপুল পরিমাণ খাদ্য আমদানি করতে হচ্ছে। তাছাড়া ক্রয়ক্ষমতার অভাবে দেশের বিশাল জনগোষ্ঠী প্রয়োজনমাফিক খাদ্য ক্রয় করতে পারছে না; পুষ্টিকর খাদ্য ক্রয় করা তো দূরের কথা। এ অবস্থায় দেশটির জনসংখ্যার একটি উল্লেখযোগ্য অংশ অনাহার, অর্ধাহার ও অপুষ্টির শিকার। অতিরিক্ত জনসংখ্যার দরুন কৃষি ও কৃষি-বহির্ভূত খাতে কর্ম- সংস্থানের সুযোগ কম হওয়ার দেশের প্রকট বেকারত্ব বিদ্যমান। তাছাড়া অধিক জনসংখ্যা ও তার দ্রুত বৃদ্ধির দরুন নানাভাবে পরিবেশ দূষিত হওয়ায় ঘন ঘন বন্যা, ঘূর্ণিঝড়, সামদ্রিক জলোচ্ছ্বাস ইত্যাদি প্রাকৃতিক বিপর্যয় দেখা দিচ্ছে। দূষিত পরিবেশ সামাজিক অনাচার সৃষ্টি করছে- ছিনতাই, রাহাজানি ইত্যাদি বেড়েই চলেছে। উদ্দীপকে বর্ণিত এসব লক্ষণই ম্যালথাসের জনসংখ্যা তত্ত্বকে প্রতিফলিত করে। সুতরাং বলা যায়, উদ্দীপকের ঘটনার সাথে ম্যালথাসের জনসংখ্যা তত্ত্বের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "'ক' দেশটির বর্তমান পরিস্থিতির জন্য মূলত অতিরিক্ত জনসংখ্যা দায়ী। এ সমস্যা থেকে উত্তরণের উপায় হলো- জনসংখ্যা নিয়ন্ত্রণ। আধুনিককালে কোনো দেশে জনসংখ্যা নিয়ন্ত্রণের জন্য পরিবার পরিকল্পনা কর্মসূচি অত্যন্ত গুরুত্বপূর্ণ। কারণ, এ কর্মসূচির মাধ্যমে জনসংখ্যা প্রত্যক্ষভাবে নিয়ন্ত্রণ করে জনসংখ্যার উত্তাল তরঙ্গ রোধ করা যায়। জনসংখ্যা নিয়ন্ত্রণের অন্যতম আরেকটি উপায় হচ্ছে- দরিদ্র জনগণের জীবনযাত্রার মান উন্নত করা। জীবনযাত্রার মান উন্নত হলে মানুষ তা বজায় রাখার স্বার্থে পরিবারের সদস্য সংখ্যা নিয়ন্ত্রণ করবে। শিক্ষার প্রসার জনসংখ্যা রোধে সহায়তা করে। ছেলেমেয়েরা লেখাপড়া নিয়ে ব্যস্ত থাকলে সাধারণত কিছুটা দেরিতেই বিয়ে করে। এর ফলে জনসংখ্যা বৃদ্ধি রোধ পায়। তাছাড়া, নারীদের জন্য উপযুক্ত কাজের ব্যবস্থা করতে পারলে তারা ঘরের বাইরে গিয়ে উৎপাদন কাজে অংশগ্রহণ করতে পারে। তখন অব্যাহতভাবে কাজ করে অর্থোপার্জনের জন্য তারা পরিবার ছোট রাখবে। জনসংখ্যা বৃদ্ধি মোকাবিলা করতে হলে আইনের সাহায্যে বাল্যবিবাহ ও বহুবিবাহ রোধ করতে হবে। একটি নির্দিষ্ট সময়ের পূর্বে মেয়েদের বিবাহ ও পুরুষদের বহুবিবাহ সম্পূর্ণ নিষিদ্ধ ঘোষণা করে তা কঠোরভাবে বলবৎ করতে হবে। এভাবে 'ক' দেশটিতে জনসংখ্যা নিয়ন্ত্রণ করা সম্ভব হবে। আর এমনটি হলে অতীতের সুখ-সমৃদ্ধি আবার ফিরে আসবে।"
        }
      ]
    },
    {
      "number": "5",
      "uddipok": "জানুয়ারি মাসের ১ম সপ্তাহে মমিনুল স্যার ঢাকা থেকে গাজীপুরের একটি বিশ্ববিদ্যালয়ে ক্লাস নিতে যাওয়ার সময় ব্যাগে কিছু নাস্তা ও দুইটি কমলা নিয়ে যান। পথিমধ্যে নাস্তা ও একটি কমলা খেলেও ভুলক্রমে ব্যাগ একটি কমলা থেকে যায়। প্রায় একমাস পর ব্যাগ পরিষ্কার করতে গিয়ে দেখেন ব্যাগের কমলাটি না পঁচে প্রায় পূর্বের মতই রয়েছে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "এক খাদ্যের সাথে অন্য খাদ্যের সংমিশ্রণ, স্বাস্থ্যের জন্য ক্ষতিকর এমন রাসায়নিক পদার্থ খাদ্যে মিশ্রণ, খাদ্য সংরক্ষণের জন্য ক্ষতিকর দ্রব্য ব্যবহার ইত্যাদি একত্রে খাদ্যে ভেজাল বা ভেজাল খাদ্য বলে পরিচিত।"
        },
        {
          "label": "খ",
          "question": "",
          "explanation": "খাদ্য প্রাপ্যতাই খাদ্য নিরাপত্তার জন্য যথেষ্ট নয়। খাদ্যের প্রাপ্যতা, খাদ্য সংগ্রহের ক্ষমতা এবং খাদ্যের সদ্ব্যবহার; খাদ্য নিরাপত্তার এসব দিক এককভাবে খাদ্য নিরাপত্তা নিশ্চিত করতে পারে না। খাদ্যের প্রাপ্যতা যথেষ্ট থাকা সত্ত্বেও যদি পরিবারের খাদ্যের ক্রয় যোগ্যতা না থাকে বা পরিবারের খাদ্য ক্রয়যোগ্যতা আছে কিন্তু ভেজালমুক্ত ও পুষ্টিকর খাদ্য সংগ্রহের ক্ষমতা নেই, তাহলেও খাদ্য নিরাপত্তা নিশ্চিত হয় না। তাই খাদ্য নিরাপত্তা নিশ্চিতকরণের জন্য খাদ্যের প্রাপ্যতা প্রয়োজনীয় হলেও পর্যাপ্ত নয়।"
        },
        {
          "label": "গ",
          "question": "",
          "explanation": "উদ্দীপক থেকে জানা যায়, প্রায় এক মাস পরেও মমিনুল স্যারের কেনা কমলাটি আগের মতোই আছে; অর্থাৎ তা না পঁচে তাজা কমলার মতোই দেখাচ্ছে। এক মাস পরেও কমলাটি সতেজ দেখতে পাওয়ার বিষয়টি ভেজাল খাদ্যকে নির্দেশ করে। বর্তমানে বাংলাদেশের বিশাল জনসংখ্যার খাদ্য-চাহিদার তুলনায় তার যোগান অপ্রতুল। তাছাড়া বিগত কয়েক বছর ধরে খাদ্যের দাম ক্রমাগত বেড়েই চলেছে। এর সাথে যুক্ত হয়েছে খাদ্য স্থানান্তরের ক্ষেত্রে পরিবহন ও সংরক্ষণজনিত সমস্যা। এ পরিস্থিতিতে ভেজাল খাদ্য উপাদন, বিক্রয় ও পরিবেশন একটি লাভজনক ব্যবসায়ে পরিণত হয়েছে। এখন তাই বিভিন্নভাবে ভেজাল খাদ্য তৈরি হচ্ছে। কমলালেবু, পেঁপে, আপেল, পাকা আম ইত্যাদি সতেজ রাখার জন্য ফরমালিন ব্যবহৃত হচ্ছে। শুধু তাই-ই নয়, কলা দ্রুত পাকাতে ইথিন, মিষ্টিতে স্যাকারিন, শুঁটকি মাছে কীটনাশক ও ডিডিটি, দুধের সাথে পানি ও পাউডার এবং জুস ও জেলির সাথে বিষাক্ত রং ব্যবহার করা হচ্ছে। এভাবে দেখা যায়, শিশুখাদ্য থেকে শুরু করে ফলমূল, শাক-সব্জি, মাছ-মাংস, দুধ, মিষ্টি, প্যাকেটজাত খাদ্যসহ প্রায় সব ধরনের খাবারে বিষাক্ত রাসায়নিক পদার্থ মেশানো হয়। সুতরাং বলা যায়, খাদ্যে ভেজাল বা ভেজাল খাদ্যের হাত ধরেই মমিনুল স্যারের ব্যাগের কমলাটি আগের মতোই রয়েছে।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকের ঘটনাটি নিরাপদ খাদ্য ধারণাকে সমর্থন করে। আজকাল বাংলাদেশে শিশুখাদ্য থেকে শুরু করে ফলমূল, শাকসবজি, মাছ- মাংস, দুধ, মিষ্টি, প্যাকেটজাত খাদ্যসহ প্রায় সব ধরনের খাবারে নানা রকম বিষাক্ত রাসায়নিক পদার্থ মেশানো হয়। ফলে প্রায় সব ধরনের খাদ্যই ভেজালযুক্ত হয়ে পড়েছে। বর্তমানে আমরা প্রায় সবাই পেটে নানা ধরনের পীড়া, শরীর ক্রমেই দুর্বল ও কৃশ হয়ে যাওয়া, স্মরণশক্তি হ্রাস পাওয়া, শারীরিক ওজন অত্যন্ত কম বা বাড়া, চুল পড়া, মানসিক অবসাদ, অতিরিক্ত ক্লান্তি ইত্যাদি অসুখে ভুগছি। এসবই ভেজাল খাদ্যের কুফল বলা যায়। এরূপ অবস্থা আমাদেরকে এমন খাদ্যের কথা স্মরণ করিয়ে দেয়, যা ভেজালমুক্ত অর্থাৎ নিরাপদ। নিরাপদ খাদ্য মানুষকে সুস্থ-সবল রাখে ও তার আয়ুষ্কাল বাড়ায়। এ খাদ্য গ্রহণের ফলে তাই ব্যক্তি ও জনস্বাস্থ্যের উন্নয়ন ঘটে। এর ফলে মানুষ জীবনের বেশিরভাগ সময় কর্মক্ষম থাকে ও তার উৎপাদনশীলতা বাড়ে। নিরাপদ খাদ্য পুষ্টি সমৃদ্ধ হয়। খাদ্য নিরাপদ করতে পারলে তাই তা থেকে পুষ্টি আহরণ সম্ভব হয়। যা দেহ ও মনের স্বাভাবিক বিকাশ ঘটায়। নিরাপদ খাদ্যের পুষ্টিমানের তারতম্য ঘটে না। যথাযথ তাপমাত্রা ও পরিবেশে খাদ্য সংরক্ষণ করলে তার পুষ্টিমান বজায় থাকে। খাদ্য নিরাপদ করতে পারলে তাই তা থেকে তাজা খাবারের মতোই পুষ্টি প্রাপ্তি সম্ভব। সুতরাং উপরিউক্ত আলোচনার প্রেক্ষিতে বলা যায়, উদ্দীপকের ঘটনা নিরাপদ খাদ্য ধারণাকে সমর্থন করে।"
        }
      ]
    },
    {
      "number": "6",
      "uddipok": "দেলোয়ার সাহেব তার সঞ্চিত পাঁচ লক্ষ টাকা শেয়ার বাজারে বিনিয়োগ করেন। ২০১৩ সালে 'X' কোম্পানির প্রতিটি প্রাথমিক শেয়ারের মূল্য ছিল ১০.০০ টাকা। বর্তমানে এই শেয়ারের বাজার মূল্য ৭৫.০০ টাকা। গত বছর এই শেয়ারের মূল্য ছিল ১২০.০০ টাকা।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "IPO এর পূর্ণরূপ হলো- Initial Public Offering."
        },
        {
          "label": "খ",
          "question": "",
          "explanation": "মালিক বা উদ্যোক্তার নিজস্ব মূলধন এবং অবণ্টিত মুনাফা ছাড়া ঋণ হিসেবে যে সমস্ত উৎস হতে ঋণ সংগ্রহ করা হয় তাকে অর্থায়নের বাহ্যিক উৎস বলে। অর্থায়নের এ উৎস আবার দু'ধরনের; যথা- দেশীয় ও আন্তর্জাতিক। ক্রেতা থেকে অগ্রিম গ্রহণ, প্রাপ্য বিল বাট্টাকরণ, বাণিজ্যিক ও বিশেষায়িত ব্যাংক ইত্যাদি হলো অর্থায়নের দেশীয় বাহ্যিক উৎস। আর দাতা দেশ ও আন্তর্জাতিক সংস্থা কর্তৃক সাহায্য, ঋণদান, অনুদান ইত্যাদি হলো অর্থায়নের আন্তর্জাতিক বাহ্যিক উৎস।"
        },
        {
          "label": "গ",
          "question": "",
          "explanation": "উদ্দীপকের দু'ধরনের শেয়ারের কথা উল্লেখ করা হয়েছে। যথা- প্রাইমারি বা প্রাথমিক শেয়ার এবং সেকেন্ডারি বা মাধ্যমিক শেয়ার। কোম্পানি বা ইস্যু হাউস যে শেয়ার আইপিও (IPO) এর মাধ্যমে বিক্রির উদ্দেশ্যে বাজারে ছাড়ে এবং আবেদন দ্বারা সরাসরি কিংবা লটারির মাধ্যমে তা ক্রয় করা যায় সেটিই প্রাইমারি শেয়ার। অন্যদিকে, প্রাইমারি শেয়ার মালিকরা যখন তাদের শেয়ার ব্রোকার হাউসে বিক্রি করে তখন ঐ বিক্রীত শেয়ার হয়ে যায় সেকেন্ডারি শেয়ার। প্রাইমারি শেয়ারের মালিকানা বদলায় না; যে তা পায় সেই তার মালিক হয়। কিন্তু সেকেন্ডারি শেয়ারের মালিকানা শেয়ার বিক্রির সাথে সাথে বদলাতে থাকে। এছাড়া, প্রাইমারি শেয়ার ব্যাংক বা কোনো ইস্যু হাউসের মাধ্যমে সংগ্রহ করা যায়। কিন্তু সেকেন্ডারি শেয়ার কেবল স্টক এক্সচেঞ্জ থেকেই ক্রয় করতে হয়। প্রাইমারি শেয়ার ইস্যুকারক কর্তৃক আইপিও এর মাধ্যমে নির্বাচিত বিও (Beneficiary Owners) একাউন্টধারীর একাউন্টে পৌঁছায়। সেকেন্ডারি শেয়ার ব্রোকার হাউসের মাধ্যমে স্টক এক্সচেঞ্জ কর্তৃক পরিচালিত ইলেকট্রনিক ব্যবস্থার মাধ্যমে কেনা যায়। তাছাড়া, প্রাইমারি শেয়ারের দাম তার ফেইসভ্যালু (FV) দ্বারাই প্রকাশিত হয়। সেক্ষেত্রে সেকেন্ডারি শেয়ারের দাম তার চাহিদা ও যোগানের ঘাত-প্রতিঘাত দ্বারা নির্ধারিত হয় এবং তা প্রায়ই ওঠা-নামা করে।"
        },
        {
          "label": "ঘ",
          "question": "",
          "explanation": "উদ্দীপকটি পাঠ করে জানা যায়, শেয়ারবাজারে ক্রয়-বিক্রয়যোগ্য শেয়ারের মূল্য সময় ব্যবধানে অনেক ওঠা-নামা করে। শেয়ার মূল্যের এ উত্থান-পতন বন্ডের বাজারে বন্ডের মূল্যের ওঠা-নামা অপেক্ষা তীব্র ও ক্রিয়াশীল। শেয়ার মার্কেটে সাধারণ ও প্রাতিষ্ঠানিক বিনিয়োগকারী সবাই অংশগ্রহণ করে শেয়ার কেনাবেচায় অংশ নেয়। তাই এখানে শেয়ারের মূল্য নির্ধারণে সাধারণ ও প্রাতিষ্ঠানিক বিনিয়োগকারীরা একযোগে ভূমিকা পালন করে। কিন্তু বন্ড মার্কেটে মূলত প্রাতিষ্ঠানিক বিনিয়োগকারীরাই বন্ড কেনা-বেচায় অংশ নেয়। এজন্য এখানে বন্ডের মূল্য নির্ধারণে একক প্রভাব লক্ষ করা যায়। শেয়ারের মূল্যের সাথে সুদের হারের কোনো সম্পর্ক নেই। শেয়ারের মূল্য কোম্পানির লাভ-লোকসানের সাথে জড়িত। কোম্পানি থেকে লাভের প্রত্যাশা বাড়লে শেয়ারের মূল্য বাড়ে; বিপরীত অবস্থায় তার মূল্য কমে। কিন্তু বন্ডের মূল্য সরাসরি সুদের হারের সাথে সম্পর্কিত। বাজারে সুদের হার বাড়লে বন্ডের মূল্য কমে; আবার সুদের হার কমলে বন্ডের মূল্য বাড়ে। শেয়ারবাজারে শেয়ারের মূল্যের উত্থান-পতন নিত্যদিনের ঘটনা। প্রকৃতপক্ষে শেয়ার কেনা-বেচা চলাকালীন অবস্থায় তার মূল্য ক্ষণে ক্ষণে পরিবর্তিত হয়। কিন্তু বন্ডের বাজারে বন্ডের মূল্য ধীর গতিতে পরিবর্তিত হয়। প্রায়শই এর মূল্য কিছু সময় ধরে একই থাকতে পারে। শেয়ারের মূল্য অসাধু শেয়ার ব্যবসায়ীদের দ্বারা যথেষ্ট প্রভাবিত হয়। কিন্তু বন্ডের কেনা-বেচায় মূলত প্রাতিষ্ঠানিক বিনিয়োগকারীরা জড়িয়ে থাকায় কেউ বন্ডের মূল্য নির্ধারণে কৌশলের আশ্রয় নিতে পারে না।"
        }
      ]
    },
    {
      "number": "7",
      "uddipok": "সরকার বিগত বছরগুলোতে দেশের অর্থনৈতিক ও নিয়োগ বৃদ্ধির জন্য বিভিন্ন প্রকল্পে ব্যয় বৃদ্ধি করছে। দেশের বিভিন্ন অঞ্চলে রাস্তাঘাট, ব্রিজ, কালভার্ট, ফ্লাইওভারসহ বড় বড় অবকাঠামো নির্মিত হচ্ছে। ফলে দ্রব্যসামগ্রির দাম বৃদ্ধি পাচ্ছে, এর ফলশ্রুতিতে নির্দিষ্ট আয়ের লোকজন চাপে পড়ছে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "মুদ্রাস্ফীতি বলতে এমন এক অবস্থাকে বোঝায়, যখন স্বল্পকাল ব্যবধানে উৎপাদন স্থির থেকে দ্রব্য মূল্য ক্রমাগত বাড়তে থাকে এবং এর ফলে অর্থের ক্রয়ক্ষমতা হ্রাস পায়।"
        },
        {
          "label": "খ",
          "question": "",
          "explanation": "মুদ্রাস্ফীতির সাথে অর্থের মূল্যের বিপরীত সম্পর্ক রয়েছে। দেশে যখন মুদ্রাস্ফীতির মাত্রা বাড়ে তখন দামস্তর বাড়ে। দামস্তরের সাথে মুদ্রার মূল্যের সম্পর্ক বিপরীত। কাজেই দেশে যখন মুদ্রাস্ফীতির মাত্রা বাড়ে তখন দামস্তর বাড়ে অর্থাৎ অর্থের মূল্য কমে যায়। আবার মুদ্রাস্ফীতির মাত্রা কমলে অর্থাৎ দামস্তর কমলে অর্থের মূল্য বাড়বে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মুদ্রাস্ফীতিটি ব্যয় বৃদ্ধিজনতি মুদ্রাস্ফীতি হিসেবে পরিচিত। উৎপাদন ব্যয় বৃদ্ধির ফলে সামগ্রিক যোগান (AS) হ্রাসের মাধ্যমে ব্যয় বৃদ্ধিজনতি মুদ্রাস্ফীতি (Cost Push Inflation) দেখা যায়। চিত্রে AD, ASO ও AS₁ হলো যথাক্রমে সামগ্রিক চাহিদা রেখা, প্রাথমিক সামগ্রিক যোগান রেখা এবং পরিবর্তিত সামগ্রিক যোগান রেখা। প্রাথমিক অবস্থায় E, বিন্দুতে AD রেখা ASO রেখাকে ছেদ করায় Y. আয়স্তরে Po দামস্তর নির্ধারিত হয়। এখন ব্যয় বৃদ্ধির কারণে AS, রেখা AD রেখাকে E₁ বিন্দুতে ছেদ করায় নতুন আয়স্তর Y₁ এ দামস্তর P₁ নির্ধারিত হয়। এক্ষেত্রে ব্যয় বৃদ্ধির দরুন যোগান হ্রাসের কারণে দামস্তর P. থেকে P1 তে বৃদ্ধি পায়। ফলে মুদ্রাস্ফীতি ঘটে। ব্যয় বৃদ্ধির দরুণ সামগ্রিক যোগান হ্রাসের কারণে এ মুদ্রাস্ফীতি ঘটে বলে একে ব্যয় বৃদ্ধিজনিত মুদ্রাস্ফীতি বলে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত নির্দিষ্ট আয়ের লোকদের ওপর থেকে চাপ নিরসনের জন্য নিম্নোক্ত সুপারিশগুলো করা যায়- ব্যয় বৃদ্ধিজনিত মুদ্রাস্ফীতির অন্যতম কারণ হলো অতিরিক্ত সরকারি ব্যয়। কাজেই এ ধরনের মুদ্রাস্ফীতি নিয়ন্ত্রণের জন্য সরকারি ব্যয় হ্রাস করা প্রয়োজন। এক্ষেত্রে সরকারের অনুৎপাদনশীল খাতে ব্যয় কমাতে পারে। উদ্দীপকে যে ধরনের মুদ্রাস্ফীতির বিষয় তুলে ধরা হয়েছে তা ব্যয় বৃদ্ধিজনিত মুদ্রাস্ফীতি হিসেবে পরিচিত। সরকার বিগত বছরগুলোতে আর্থ- সামাজিক অবকাঠামো নির্মাণ ও দারিদ্র্য নিরসনের জন্য প্রচুর অর্থ ব্যয় করেছে। এদিকে কলকারখানায় শ্রমিকদের মজুরিও অনেক বেড়েছে। ফলশ্রুতিতে দেখা দিয়েছে ব্যয় বৃদ্ধিজনিত মুদ্রাস্ফীতি। এর দরুণ সমাজের নির্দিষ্ট আয়ের লোকজন চাপের মধ্যে পড়েছে। মজুরি বৃদ্ধি ব্যয় বৃদ্ধিজনিত মুদ্রাস্ফীতির আরেকটি কারণ। সাধারণত শ্রমিক সংঘের প্রবল চাপের দরুন এমনটি ঘটে। তাই সরকারের উচিত, শ্রমিক সংঘগুলোকে তাদের মজুরি বৃদ্ধির অযৌক্তিক দাবিগুলো সম্পর্কে সচেতন করা এবং প্রয়োজনে মজুরির সর্বোচ্চ সীমা নির্ধারণ করে দেয়া। এছাড়া হঠাৎ করে উৎপাদন হ্রাস পেলেও ব্যয় বৃদ্ধিজনিত মুদ্রাস্ফীতি ঘটতে পারে। তাই এরূপ মুদ্রাস্ফীতি নিয়ন্ত্রণের জন্য অর্থনীতির সকল খাতে উৎপাদন বৃদ্ধি প্রয়োজন। জনসাধারণের ক্রয়ক্ষমতা বৃদ্ধির ফলেও ব্যয় বৃদ্ধিজনিত মুদ্রাস্ফীতি দেখা দিতে পারে। তাই সরকার জনসাধারণের কাছ থেকে বিভিন্ন মেয়াদি ঋণ গ্রহণের মাধ্যমে তাদের ক্রয়ক্ষমতা হ্রাস করে বিদ্যমান মুদ্রাস্ফীতি নিয়ন্ত্রণে আনতে পারে। তাছাড়া পরোক্ষ কর বিদ্যমান মুদ্রাস্ফীতিতে ইন্ধন যোগায়। তাই তা নিয়ন্ত্রণের জন্য পরোক্ষ করহার হ্রাস করা প্রয়োজন। উপরি উল্লিখিত বিভিন্ন উপায়ে ব্যয় বৃদ্ধিজনিত মুদ্রাস্ফীতি নিয়ন্ত্রণ করে নির্দিষ্ট আয়ের লোকদের ওপর চাপ কমানো যায়।"
        }
      ]
    },
    {
      "number": "8",
      "uddipok": "নিম্নে বাংলাদেশের রপ্তানি বাণিজ্যের একটি তথ্য প্রদান করা হলো- (মিলিয়ন মার্কিন ডলার) বছর প্রাথমিক দ্রব্য রপ্তানি শিল্পজাত দ্রব্য রপ্তানি ২০১০-১১ ১৩১৬ ২১৬১২ ২০১১-১২ ১২৬৭ ২৩০৩৫ ২০১২-১৩ ১৩১০ ২৫৭১৭",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "",
          "explanation": "আন্তর্জাতিক বাণিজ্যের মাধ্যমে তুলনামূলক ব্যয় সুবিধার ভিত্তিতে বাংলাদেশ তার সীমিত সম্পদের সুষ্ঠু ব্যবহার করতে পারে। আন্তর্জাতিক বাণিজ্যের মাধ্যমে বাংলাদেশ অতিপ্রয়োজনীয় বৈদেশিক মুদ্রা আয় করে এবং তা দ্বারা শিল্পের প্রয়োজনীয় কাঁচামালও যন্ত্রপাতি আমদানি করতে পারে। এ বাণিজ্যের মাধ্যমে বাংলাদেশ অনুৎপাদিত প্রয়োজনীয় দ্রব্যাদি, আধুনিক কারিগরি জ্ঞান ও প্রযুক্তি আমদানি করতে পারে। এসব বিভিন্ন সুবিধা অর্জনের উদ্দেশ্যে বাংলাদেশের অর্থনীতির জন্য আন্তর্জাতিক বাণিজ্য গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে প্রদত্ত তথ্যাদি থেকে বিগত কয়েক বছরের বাংলাদেশের প্রাথমিক দ্রব্য ও শিল্পজাত দ্রব্যের রপ্তানির পরিমাণ (মিলিয়ন মার্কিন ডলারে) স্তম্ভ চিত্রের মাধ্যমে নিচে দেখা হলো-"
        },
        {
          "label": "ঘ",
          "question": "",
          "explanation": "উদ্দীপকে প্রদত্ত তথ্যের ওপর ভিত্তি করে নিচে বাংলাদেশের রপ্তানি বাণিজ্যের গতিধারার ওপর মন্তব্য করা যায়। বাংলাদেশ থেকে বর্তমানে দু'শ্রেণিভুক্ত দ্রব্য বিদেশে রপ্তানি করা হয়; যথা- প্রাথমিক দ্রব্য ও শিল্পজাত দ্রব্য। এর মধ্যে রপ্তানি বাণিজ্যে শিল্পজাত দ্রব্যের নিরঙ্কুশ প্রাধান্য রয়েছে। প্রদত্ত তথ্য মতে, রপ্তানি বাণিজ্যে শিল্পজাত দ্রব্যের অবদান ৯০ শতাংশের বেশি। ধীর গতি হলেও আমাদের রপ্তানি আয় ক্রমশ বৃদ্ধি পাচ্ছে। ২০১০-১১ অর্থবছরে যেখানে মোট রপ্তানি হয়েছিল ২২৯২৮ মিলিয়ন মার্কিন ডলার সেখানে ২০১২- ১৩ অর্থবছরে তা বেড়ে দাঁড়ায় ২৭০২৭ মিলিয়ন মার্কিন ডলার। অর্থাৎ ২০১০-১১ অর্থবছরের তুলনায় ২০১২-১৩ অর্থবছরে রপ্তানি আয় প্রায় ১৮ শতাংশ বৃদ্ধি পায়। স্বল্পকালের ব্যবধানে এ বৃদ্ধি রপ্তানি বাণিজ্যের উল্লেখযোগ্য অগ্রগতি নির্দেশ করে। উদ্দীপকের তথ্য থেকে জানা যায়, রপ্তানি বাণিজ্যে প্রাথমিক দ্রব্যের অবদান সময়ান্তরে তেমন একটা বাড়া-কমা না করলেও শিল্পজাত দ্রব্যের অবদান ক্রমশ বেড়েই চলেছে। প্রদত্ত তথ্যের ভিত্তিতে বলা যায়, ২০১০-১১ অর্থবছরে যেখানে শিল্পজাত দ্রব্যের রপ্তানি থেকে আয় হয়েছিল ২১৬১২ মিলিয়ন মার্কিন ডলার সেখানে ২০১২-১৩ অর্থবছরে তা বেড়ে দাঁড়ায় ২৫৭১৭ মিলিয়ন মার্কিন ডলার। শতকরা হিসেবে এ বৃদ্ধি হলো প্রায় ১৯ শতাংশ। উদ্দীপকের তথ্য থেকে আরো জানা যায়, বাংলাদেশের প্রাথমিক দ্রব্যের রপ্তানি থেকে প্রাপ্ত আয় ২০১০-১১ অর্থবছরের তুলনায় ২০১২-১৩ (অর্থবছরে) বৃদ্ধি না পেয়ে বরং হ্রাস পায়। ২০১০-১১ অর্থবছরের তুলনায় ২০১২-১৩ অর্থবছরে প্রাথমিক দ্রব্য থেকে রপ্তানি আয় হ্রাস পায় প্রায় ০.৪৫ শতাংশ।"
        }
      ]
    },
    {
      "number": "9",
      "uddipok": "প্রফেসর সনৎ স্যার বাজেট বিষয়ক একটি সেমিনারে বক্তব্য রাখছিলেন, এমন সময় একজন শ্রোতা প্রশ্ন করলেন, স্যার, রাষ্ট্র পরিচালনার এত বিশাল পরিমাণ অর্থ সরকার কোথা থেকে পায়? জবাবের স্যার বললেন, সরকার জনগণকে নানারকম সেবা দিয়ে ফি গ্রহণ করে, জনগণের বাড়তি আয়ের উপর কর ধার্য করে, বিভিন্ন দ্রব্য ও সেবার উপর মূল্য সংযোজন কর (VAT) আরোপ করে। এছাড়াও বিভিন্ন বন্ধু প্রতীম রাষ্ট্র থেকে সাহায্য এবং দেশীয় ও আন্তর্জাতিক বিভিন্ন প্রতিষ্ঠান থেকে ঋণ গ্রহণ করে। এসব করার পরও অর্থের সংকুলান না হলে সরকার নতুন নোট প্রচলন করে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট সময়ে সাধারণত এক আর্থিক বছরের কোনো ব্যক্তি বা প্রতিষ্ঠানের অর্জিত আয়ের ওপর সরাসরি যে কর ধার্য করা হয় তাকে আয়কর বলে।"
        },
        {
          "label": "খ",
          "question": "",
          "explanation": "মূল্য সংযোজন কর (VAT) এর ক্ষেত্রে সরকার বিক্রেতার নিকট থেকে কর আদায় করলেও বিক্রেতা পরবর্তীতে উক্ত করের সমপরিমাণ অর্থ ক্রেতার কাছ থেকে আদায় করে নেয়। তাই এ করকে পরোক্ষ কর বলা হয়। পরোক্ষ কর বলতে ওই করকে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। অন্যকথায়, পরোক্ষ করের ক্ষেত্রে যার ওপর কর ধার্য করা হয় সে প্রাথমিকভাবে তা প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে নিতে পারে। মূল্য সংযোজন করের ক্ষেত্রে করদাতা তার ওপর আরোপিত কর প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে। এজন্য এ করকে পরোক্ষ কর বলা হয়।"
        },
        {
          "label": "গ",
          "question": "",
          "explanation": "প্রদত্ত উদ্দীপকে সরকারি আয়ের বিভিন্ন উৎস উল্লেখ করা হয়েছে। তার ভিত্তিতে নিচে সরকারি আয়ের একটি তালিকা তৈরি করা হলো- ১. ফি: সরকার কোনো ব্যক্তিকে বিশেষ সুবিধাদানের বদলে তার কাছ থেকে পূর্ব-নির্ধারিত হারে যে অর্থ আদায় করে তাকে ফি বলে। ২ . আয়কর: একটি নির্দিষ্ট সময়ে সাধারণত এক আর্থিক বছরে ব্যক্তি বা প্রতিষ্ঠানের অর্জিত আয়ের ওপর সরাসরি ধার্যকৃত করই হলো আয়কর। ৩ . মূল্য সংযোজন কর: কোনো উৎপাদনকারী প্রতিষ্ঠানের উৎপাদিত পণ্যের বাজার দাম এবং ওই পণ্য উৎপাদনে ব্যবহৃত উপকরণ ব্যয়ের পার্থক্যকে মূল্য সংযোজন বলে; এর ওপর যে হারে কর আদায় করা হয় তাই হলো মূল্য সংযোজন কর। ৪. বৈদেশিক সাহায্য: বিদেশি কোনো ব্যক্তি, এনজিও, আর্থিক প্রতিষ্ঠান বা সরকার কর্তৃক প্রদত্ত সাহায্য ও অনুদান সরকারের আয়ের অন্যতম উৎস। ৫. দেশীয় ও আন্তর্জাতিক প্রতিষ্ঠান থেকে ঋণ: দেশীয় ও আন্তর্জাতিক প্রতিষ্ঠান থেকে স্বল্পহার সুদে গৃহীত ঋণ হলো সরকারি আয়ের উৎস। ৬. নতুন নোট ছাপানো: সরকার বাড়তি ব্যয় নির্বাহের জন্য কখনো কখনো নোট ছাপায়, যা তার আয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সরকারি ব্যয় নির্বাহের সর্বশেষ উপায় বা ব্যবস্থা তথা নতুন কাগজি নোট ছাপানো হলে অর্থনীতির ওপর ইতিবাচক প্রভাব পড়বে। আধুনিককালে পৃথিবীর সকল দেশের সরকার নানা উন্নয়নমূলক কর্মকাণ্ড পরিচালনা করতে গিয়ে বিপুল অঙ্কের অর্থ ব্যয় করে। আয়ের চিরাচরিত উৎসগুলো থেকে প্রাপ্ত রাজস্ব এ ব্যয় নির্বাহের জন্য সবসময় যথেষ্ট হয় না। তখন বাধ্য হয়েই সরকারকে নতুন কাগজি নোট ছাপাতে হয়। উন্নয়নের জন্য বাড়তি ব্যয় মেটানো বা যেকোনো উদ্দেশ্যেই সরকার নতুন নোট ছাপাক না কেন, তার প্রভাব পড়ে দেশের মোট অর্থের যোগানের ওপর। নতুন নোট ছাপিয়ে বাড়তি ব্যয় নির্বাহের ফলে মজুরি, বেতন, খাজনা, সুদ, মুনাফা ইত্যাদি আকারে জনসাধারণের আয় বাড়ে। প্রকারান্তরে তা জাতীয় আয় বাড়ায়। তবে এ পন্থায় সরকারি ব্যয় মেটানোর সবচেয়ে বড় প্রভাব পড়ে দেশে বিদ্যমান দামস্তবের ওপর। নতুন নোট ছাপিয়ে বিনিয়োগ বাড়লে তার দরুন অতিরিক্ত চাহিদা সৃষ্টি হয়; কিন্তু এর সাথে পাল্লা দিয়ে দ্রব্য ও সেবার উৎপাদন বাড়ে না। এ অবস্থায় বাড়তি চাহিদা মুদ্রাস্ফীতির মাত্রা বৃদ্ধি করে জনদুর্ভোগ বাড়ায়। তবে সরকারের বাড়তি ব্যয়ভার বহনের জন্য নতুন নোট ছাপানোর পদ্ধতি দেশে মুদ্রাস্ফীতি ঘটালেও বিনিয়োগ বৃদ্ধিতে তা সহায়তা করে। মুদ্রাস্ফীতির মাত্রা বাড়ার কারণে মুনাফা বাড়লে উদ্যোক্তারা বিনিয়োগে আগ্রহী হয়ে ওঠে, যা পরিণামে উৎপাদন বাড়ায়। সুতরাং বলা যায়, উদ্দীপকে উল্লিখিত ব্যয় নির্বাহের সর্বশেষ ব্যবস্থা গ্রহণের ফলে অর্থনীতির ওপর সুপ্রভাব পড়ে। এক্ষেত্রে বাড়তি নোট ছাপানোর পাশাপাশি যদি অধিক পরিমাণে দ্রব্য ও সেবা উৎপাদনেরও যথাযথ ব্যবস্থা গ্রহণ করা হয় তবে সে অবস্থায় মুদ্রাস্ফীতি অনেকটাই নিয়ন্ত্রণে রাখা সম্ভব হয়। শুধু তাই-ই নয়, সরকারের হাতের এই বাড়তি অর্থ যদি ব্যয়বহুল ও অতি-প্রয়োজনীয় আর্থ-সামাজিক অবকাঠামো নির্মাণ এবং অব্যবহৃত প্রাকৃতিক সম্পদ সদ্ব্যবহারের জন্য ব্যয় করা হয়, তবে অর্থনৈতিক উন্নয়ন ত্বরান্বিত হয়।"
        }
      ]
    },
    {
      "number": "10",
      "uddipok": "বাংলাদেশ একটি স্বল্প আয়ের দেশ। বাংলাদেশ সরকার দেশের অর্থনৈতিক উন্নতির কথা মাথায় রেখে বিভিন্ন উন্নয়ন পরিকল্পনা গ্রহণ করেছে। সরকার একটি পরিকল্পনায় দেশে দারিদ্র্য সীমার নীচে বসবাসকারী লোকের সংখ্যা ১৫% এ নামিয়ে আনার চেষ্টা করছে। দক্ষ শ্রমিকের হার ৫০% এ উন্নীত করার চেষ্টা করছে। শিল্পখাতে কর্মসংস্থান প্রায় ২৫% এ উন্নীত করার পরিকল্পনা রয়েছে। এ লক্ষ্যে সরকার নতুন নতুন প্রযুক্তির দিকে গুরুত্ব দিচ্ছে, খাদ্য নিরাপত্তা নিশ্চিতকরণ, লিঙ্গ বৈষম্য দূরীকরণ, পাবলিক-প্রাইভেট পার্টনারশিপ শক্তিশালীকরণ ইত্যাদির উপর জোর দিয়েছেন।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট সময়ে পূর্ব-নির্ধারিত কতকগুলো অর্থনৈতিক ও সামাজিক লক্ষ্য অর্জনের জন্য রাষ্ট্র কর্তৃক প্রাপ্ত সম্পদের সুষ্ঠু ও সচেতন ব্যবহারকে উন্নয়ন পরিকল্পনা বলে।"
        },
        {
          "label": "খ",
          "question": "",
          "explanation": "কোনো দেশে উন্নয়ন পরিকল্পনা প্রণয়ন ও তার সফল বাস্তবায়নের জন্য সঠিক তথ্য ও উপাত্ত একান্ত প্রয়োজন। কারণ প্রয়োজনীয় তথ্য উপাত্ত নির্ভুল না হলে গৃহীত পরিকল্পনা বাস্তবসম্মত হয় না এবং তা লক্ষ্যভ্রষ্ট হয়। বাংলাদেশের মতো দেশগুলোতে প্রাকৃতিক সম্পদ, বিভিন্ন দ্রব্য ও সেবাকর্ম উৎপাদনের পরিমাণ, জনসংখ্যা, শ্রমশক্তি, বেকারত্ব, শিক্ষা, স্বাস্থ্য, আমদানি-রপ্তানি ইত্যাদি বিষয়ে সঠিক তথ্য উপাত্ত প্রায়ই পাওয়া যায় না। এ জন্য উন্নয়ন পরিকল্পনা বাস্তবায়ন বাধাগ্রস্ত হয়।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের ষষ্ঠ পঞ্চ-বার্ষিক পরিকল্পনার কথা বলা হয়েছে। সহস্রাব্দ উন্নয়ন লক্ষ্যমাত্রা [এমডিজি (মিলেনিয়াম ডেভেলপমেন্ট গোলস)] অর্জনের জন্য বাংলাদেশ সরকার তার প্রেক্ষিত পরিকল্পনা রূপকল্প-২০২১ প্রণীত করেছে। এরই ধারাবাহিকতায় জাতীয় অর্থনৈতিক পরিষদ ২০১১-২০১৫ মেয়াদের জন্য যে পরিকল্পনা প্রণয়ন করেছে তা বাংলাদেশের ষষ্ঠ পঞ্চ-বার্ষিক পরিকল্পনা বলে পরিচিত। ষষ্ঠ পঞ্চ-বার্ষিক পরিকল্পনার প্রধান উদ্দেশ্যগুলো হলো- একটি ধর্মনিরপেক্ষ, প্রগতিশীল ও গণতান্ত্রিক রাষ্ট্র গঠন; পরিবেশবান্ধব ও অনুকূল শিল্পায়ন কৌশল গ্রহণ, পর্যাপ্ত অবকাঠামো সৃষ্টি, ডিজিটাল বাংলাদেশ গঠন, সুশাসন প্রতিষ্ঠা, দুর্নীতি দমন ইত্যাদি। এসব ছাড়াও টেকসই মানবসম্পদ উন্নয়ন, জনসংখ্যা নিয়ন্ত্রণ, খাদ্য নিরাপত্তা নিশ্চিতকরণ, বিদ্যুৎ ও জ্বালানির পর্যাপ্ত সরবরাহ ইত্যাদি হলো এর অন্যতম প্রধান উদ্দেশ্য। সাতটি প্রধান ক্যাটাগরিতে অন্তর্ভুক্ত ষষ্ঠ পঞ্চবার্ষিক পরিকল্পনার লক্ষ্যমাত্রাসমূহ হলো- উৎপাদন, আয় সৃষ্টি ও দারিদ্র্য হ্রাস, মানবসম্পদ উন্নয়ন, নিরাপদ পানি ও পয়ঃনিষ্কাশন ব্যবস্থা লিঙ্গ সমতা ও নারীর ক্ষমতায়ন, পরিবেশ সংরক্ষণ এবং তথ্য ও যোগাযোগ প্রযুক্তি। উচ্চ প্রবৃদ্ধি অর্জন, কর্মসংস্থান বৃদ্ধি, জনসংখ্যা বৃদ্ধির হার হ্রাস, খাদ্য নিরাপত্তা নিশ্চিতকরণ, আঞ্চলিক সুষম উন্নয়ন, আয় বৈষম্য হ্রাস, সামাজিক নিরাপত্তামূলক ব্যবস্থা জোরদারকরণ, পরিবেশ সংরক্ষণমূলক উন্নয়ন পদ্ধতি, সুশাসন প্রতিষ্ঠা ইত্যাদি এ পরিকল্পনার অন্যতম উদ্দেশ্য।"
        },
        {
          "label": "ঘ",
          "question": "",
          "explanation": "উদ্দীপকে বাংলাদেশের ষষ্ঠ পঞ্চ-বার্ষিক পরিকল্পনা সফল করার জন্য সরকারি পর্যায়ে বিভিন্ন পদক্ষেপ গ্রহণের কথা বলা হয়েছে। ষষ্ঠ পঞ্চ-বার্ষিক পরিকল্পনার প্রধান উদ্দেশ্যসমূহ পূরণ ও লক্ষ্যমাত্রাসমূহ অর্জনের জন্য প্রেক্ষিতে পরিকল্পনার অন্তর্গত 'ডিজিটাল বাংলাদেশ' নির্মাণের প্রচেষ্টা চালানো হবে। সকল ইউনিয়ন পর্যায়ে ইন্টারনেট সুবিধাসহ টেলিযোগাযোগ কেন্দ্র স্থাপন, সরকারের প্রশাসনিক ক্ষেত্রে এবং সকল জেলায় ই-গভর্নেন্স চালু, সমগ্র দেশে ওয়‍্যারলেস ব্রডব্যান্ড প্রবর্তন ইত্যাদিও উন্নয়ন কর্মকাণ্ডকে স্বচ্ছ ও গতিশীল করে তুলবে। খাদ্য নিরাপত্তা নিশ্চিতকরণে খাদ্যোৎপাদন বৃদ্ধির জন্য উৎপাদনশীলতার উন্নয়ন এবং কৃষিক্ষেত্রে জলবায়ু পরিবর্তনজনিত প্রতিকূল প্রভাব হ্রাস করার উদ্যোগ নেওয়া হবে। এক্ষেত্রে গৃহীত প্রধান পদক্ষেপগুলো হলো: উপকূল এলাকাসহ দেশের সর্বত্র বনভূমি আচ্ছাদন বৃদ্ধি, দূষণমুক্ত বায়ু নিশ্চিতকরণ, নদীর পানিতে শিল্পবর্জ্য মিশ্রণ প্রতিরোধ, খাল ও প্রাকৃতিক জলাশয়ে অবাধ পানিপ্রবাহ নিশ্চিতকরণ। অন্যদিকে, পরিকল্পনায় সমগ্র উৎপাদন কর্মকাণ্ডে পুরুষের সাথে নারীদেরকেও সম্পৃক্ত করার পদক্ষেপ নেওয়া হয়েছে। এ উদ্দেশ্যে গৃহীত পদক্ষেপগুলো হলো: মধ্যবর্তী শিক্ষান্তরে পুরুষ-নারী অনুপাত বর্তমান ১০০:৩২ থেকে ১০০:৬০ এ উন্নীতকরণ, ২০ থেকে ২৪ বছর বয়স কাঠামোয় শিক্ষিত পুরুষ নারী অনুপাত বর্তমানের ১০০৪৮৫ থেকে ১০০:১০০ তে উন্নীত করা। এর ফলে দেশে সমগ্র মানবসম্পদের উৎপাদনশীলতা বাড়বে এবং উৎপাদন বৃদ্ধি পাবে। তাছাড়া, পরিকল্পনার সফল বাস্তবায়নের জন্য পিপিপি শক্তিশালীকরণের প্রচেষ্টা গৃহীত হয়েছে। এর ফলে দেশের বড় বড় ও ব্যয়বহুল উন্নয়ন প্রকল্পে সরকারি ও বেসরকারি খাতের যৌথ মালিকানা, উদ্যোগ ও পুঁজি বিনিয়োগ বৃদ্ধি পাবে। সুতরাং বলা যায়, উদ্দীপকে উল্লেখিত ষষ্ঠ পঞ্চ-বার্ষিক পরিকল্পনা সফল করার জন্য গৃহীত সরকারি পদক্ষেপসমূহ যথেষ্ট কার্যকর।"
        }
      ]
    },
    {
      "number": "11",
      "uddipok": "রাজারামপুর গ্রামে বর্গাচাষি আনু মিঞা অন্যের ৫ বিঘা জমি চাষ করেন। আবাদ মৌসুমে উন্নত বীজ, সার, কীটনাশক ও সেচের ব্যয় নির্বাহের জন্য গ্রাম্য মহাজনের নিকট চড়া সুদে ঋণ গ্রহণ করেন। ইতোপূর্বে আনু মিঞা স্থানীয় ব্যাংকে সহজ শর্তে কৃষি ঋণ গ্রহণের জন্য যোগাযোগ করেন, কিন্তু ঋণদান পদ্ধতির নানা জটিলতার কারণে ঋণ গ্রহণ করতে পারেন নি।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "কযে খামারে পারিবারিক শ্রম ব্যবহার করে পরিবারের ভরণ-পোষণের জন্য প্রয়োজনীয় বিভিন্ন কৃষিপণ্য উৎপাদন করা হয় তাকে জীবননির্বাহী খামার বলে।"
        },
        {
          "label": "খ",
          "question": "",
          "explanation": "বাংলাদেশের কৃষি প্রকৃতির ওপর নির্ভরশীল, যা কৃষি উন্নয়নের ক্ষেত্রে অন্নতম প্রধান সমস্যা। বাংলাদেশে বৃষ্টিপাত নিয়মিত, পর্যাপ্ত ও সময়মতো হলে কৃষিকাজ সফলতার সাথে পরিচালনা করা যায়; অন্যথায় কৃষি উৎপাদন দারুণভাবে ব্যাহত হয়। তাছাড়া বৈশ্বিক উষ্ণতা বৃদ্ধির ফলে জলবায়ুর পরিবর্তন ঘটায় সমুদ্র উপকূলবর্তী অঞ্চলে ঘূর্ণিঝড়, সামুদ্রিক জলোচ্ছ্বাস, নদীতে লোনা পানির প্রবেশ ইত্যাদি সমস্যাও দেখা দিচ্ছে, যা কৃষি উৎপাদনকে বাধাগ্রস্ত করে তুলছে। সুতরাং বলা যায়, প্রকৃতিনির্ভরতা বাংলাদেশে কৃষি উন্নয়নের একটি বড় সমস্যা।"
        },
        {
          "label": "গ",
          "question": "",
          "explanation": "উদ্দীপকে উল্লিখিত আনু মিঞা যে উৎস থেকে ঋণ গ্রহণ করেছেন তা কৃষি ঋণের অপ্রাতিষ্ঠানিক উৎস বলে পরিচিত। আত্মীয়স্বজন, বন্ধু-বান্ধব, গ্রাম্য মহাজন, গ্রাম্য ব্যবসায়ী ও দোকানদার, ধনী কৃষক, দালাল, বেপারি ও প্রতিবেশীরা হলো অপ্রাতিষ্ঠানিক ঋণের বিভিন্ন উৎস। ঋণের এ উৎসগুলো প্রাতিষ্ঠানিক ঋণ-উৎসগুলোর মতো নিয়মতান্ত্রিক এবং সরকারি বিধি-বিধানের অধীন নয়। এগুলো বাংলাদেশ ব্যাংকের আইন-কানুন ও শর্তের বাইরে ব্যক্তিগত পর্যায়ে নিজস্ব নিয়মানুযায়ী পরিচালিত হয়। ঋণের এসব উৎস এককথায় অসংগঠিত, অনিশ্চিত এবং শোষণমূলক। আনু মিঞাদের মতো কৃষক এরকম উৎস থেকে ঋণ গ্রহণ করে প্রায়ই প্রতারিত হন; এমনকি কখনো কখনো নিঃস্বও হয়ে পড়েন। উদ্দীপকে লক্ষ করা যায়, রাজারামপুর গ্রামের বর্গাচাষি আনু মিঞা অন্যের ৫ বিঘা জমি চাষ করেন। তিনি একজন দরিদ্র কৃষক হওয়ায় প্রয়োজনীয় কৃষি-উপকরণসমূহ ক্রয় এবং কৃষিকাজ সুষ্ঠুরূপে পরিচালনার জন্য ঋণ গ্রহণ করতে বাধ্য হন। ইতিপূর্বে স্বল্প সুদের হারে প্রয়োজনমাফিক ঋণ প্রাপ্তির জন্য তিনি স্থানীয় বাংলাদেশ কৃষি ব্যাংকের শাখায় যান। কিন্তু সেখানে ব্যাংক ঋণ প্রদান পদ্ধতি জটিল, সময়ক্ষেপণকারী ও হয়রানিমূলক হওয়ায় তিনি বাধ্য হয়েই কৃষিকাজের ব্যয় নির্বাহের জন্য আবাদ মৌসুমে গ্রাম্য মহাজনের শরণাপন্ন হন। তার কাছ থেকে অত্যন্ত কঠিন শর্তে ও চড়া সুদে ঋণ গ্রহণ করেন। যা কৃষি ঋণের অপাতিষ্ঠানিক উৎস।"
        },
        {
          "label": "ঘ",
          "question": "",
          "explanation": "আনু মিঞার মতো কৃষকদের সমস্যা লাঘবের জন্য সরকার কর্তৃক গৃহিত বিভিন্ন কর্মসূচি যথেষ্ট বলে আমি মনে করি। বাংলাদেশে আনু মিঞাদের মতো দরিদ্র কৃষকদের কৃষিঋণ সমস্যা লাঘবের জন্য বাংলাদেশ সরকার বিভিন্ন সময়ে বিভিন্ন কর্মসূচি গ্রহণ করেছে। ঋণের অপ্রাতিষ্ঠানিক উৎসগুলো ঋণগ্রহণকারী কৃষকদেরকে যাতে অযথা হয়রানি কিংবা শোষণ করতে না পারে সেজন্য সরকার একটি জাতীয় ঋণ সালিশ বোর্ড গঠন করেছে। এ বোর্ড ঋণদাতা ও ঋণগ্রহীতাদের মধ্যে আপোশ-মীমাংসা করে। কৃষি উৎপাদনে বিনিয়োগের স্বল্পতা দূর করার জন্য সরকার বাংলাদেশ কৃষি ব্যাংক ও রাজশাহী কৃষি উন্নয়ন ব্যাংক প্রতিষ্ঠা করেছে। এগুলোর মাধ্যমে মাঝারি সুদের হারে কৃষকদেরকে স্বল্প, মধ্যম ও দীর্ঘমেয়াদি ঋণ প্রদান করা হয়। এ ছাড়া নগদ তহবিল সরবরাহের মাধ্যমে সরকার ৪টি রাষ্ট্রীয় মালিকানাধীন বাণিজ্যিক ব্যাংক, বিআরডিবি, বাংলাদেশ সমবায় ব্যাংক লি. এবং বেসরকারি ও বিদেশি বাণিজ্যিক ব্যাংকগুলোকে কৃষি ঋণদান কার্যক্রমের সাথে জড়িত করছে। সরকার কৃষিঋণ বিতরণ সহজতর করার লক্ষ্যে কৃষি/পল্লী ঋণ নীতিমালা ও কর্মসূচি প্রণয়ন করেছে। তাছাড়া, সকল ব্যাংকের কার্যকর অংশগ্রহণের মাধ্যমে কৃষিঋণের পরিবেশ ও আওতা বাড়ানো এবং পল্লী এলাকায় ব্যাংকিং কর্মকাণ্ডের সম্প্রসারণের কৌশলগত পদ্ধতি অবলম্বন করা হচ্ছে। প্রান্তিক পর্যায়ের কৃষকদের কথা চিন্তা করে সরকার ক্ষুদ্র কৃষক উন্নয়ন ফাউন্ডেশনের আওতায় জামানতবিহীন ক্ষুদ্রঋণ কর্মসূচি চালু করেছে। সুতরাং বলা যায়, আনু মিঞাদের মতো কৃষকদের সমস্যা লাঘবের জন্য সরকার কর্তৃক গৃহীত বিভিন্ন কর্মসূচি আপাতত যথেষ্ট বলেই মনে হয়।"
        }
      ]
    }
  ]
}