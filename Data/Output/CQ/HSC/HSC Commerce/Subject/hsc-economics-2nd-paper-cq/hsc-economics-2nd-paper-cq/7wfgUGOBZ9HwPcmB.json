{
  "title": "যশোর বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "'A' ও 'B' ব্যক্তির প্রত্যেকের একটি করে খামার রয়েছে। 'A' ব্যক্তির খামারে বাজারজাতকরণ ব্যবস্থার প্রয়োজন না পড়লেও 'B' ব্যক্তির খামারে বাজারজাতকরণ ব্যবস্থায় অসংখ্য প্রতিনিধি নিয়োগ করা হয়। এছাড়া প্রথম ব্যক্তির খামারে বহুবিধ ফসল উৎপাদন হলেও উপকরণের কাম্য ব্যবহার সম্ভব হয় না। কিন্তু দ্বিতীয় ব্যক্তির খামারে একটি বা দুটি ফসল উৎপাদন হলেও উপকরণের কাম্য ব্যবহার নিশ্চিত হয়।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "",
          "explanation": "সেচ সুবিধা বাড়লে নতুন কর্মসংস্থান সৃষ্টি হয়। পর্যাপ্ত সেচ সুবিধার অভাবে কৃষিক্ষেত্রে উৎপাদন কম হয়। কিন্তু সেচ সুবিধা বাড়ালে তা কৃষি উৎপাদন বাড়ায়। তখন কৃষকরা নতুন করে কৃষিকাজে উৎসাহিত হয়। ফলে উৎপাদন বৃদ্ধির জন্য নতুন লোক নিয়োগ দেয়। এর ফলে নতুন কর্মসংস্থানের সুযোগ তৈরি হয়। অর্থাৎ, সেচ সুবিধা সম্প্রসারণ অধিক কর্মসংস্থানে সহায়ক হয়।"
        },
        {
          "label": "গ",
          "question": "",
          "explanation": "জাউদ্দীপকে প্রথম খামারটি হলো জীবননির্বাহী খামার। জীবিকানির্বাহের জন্য কৃষক সনাতনী পদ্ধতিতে যে ভূখণ্ডে ফসল উৎপাদন করে, তাকে জীবননির্বাহী খামার বলে। এ ধরনের খামারে কৃষিপণ্যের উৎপাদন প্রকৃতির ওপর নির্ভরশীল। এজন্য এ খামারে উৎপাদন দক্ষতা কম, মূলধন বিনিয়োগ কম, ঝুঁকির পরিমাণও কম হয়। এ খামারে মূলত পরিবারের ভরণপোষণের জন্য ফসল উৎপাদিত হয়। উদ্দীপকে 'A' ব্যক্তির একটি খামার রয়েছে। তার খামারে বাজারজাতকরণের প্রয়োজনীয়তা নেই। এছাড়া তার খামারে বহুবিধ ফসল উৎপাদিত হলেও উপকরণের ব্যবহার কাম্য নয়। এটি জীবননির্বাহী খামারকে নির্দেশ করে। এ ধরনের খামারের উৎপাদন প্রকৃতির ওপর নির্ভরশীল। তাছাড়া উৎপাদনব্যবস্থা অদক্ষ থাকায় উদ্বৃত্ত কম সৃষ্টি হয়। তাছাড়া এ খামারে একাধিক ফসল উৎপাদনের সুযোগ থাকায় ঝুঁকির মাত্রা কম হয়।"
        },
        {
          "label": "ঘ",
          "question": "",
          "explanation": "বাণিজ্যিক খামারে উৎপাদনের উপকরণগুলোর কাম্য ব্যবহার নিশ্চিত হয়। বাণিজ্যিক খামারে মুনাফা অর্জনের উদ্দেশ্যে বাণিজ্যিকভিত্তিতে চাষাবাদ এবং কৃষিপণ্য উৎপাদন করা হয়। এখানে কৃষক তার নিজস্ব ও ভাড়া নেওয়া শ্রমের ব্যবহার করা হয়। পাশাপাশি অধিক মূলধনও বিনিয়োগ করা হয়। অধিক উৎপাদন লক্ষ্যমাত্রার ভিত্তিতে পরিচালিত হওয়ায় এ ধরনের খামার ব্যবস্থায় কৃষক ও রাষ্ট্র উভয়েই লাভবান হয়। উদ্দীপকে 'A' ও 'B'-এর একটি করে খামার রয়েছে। 'B' এর খামারে বাজারজাতকরণে অসংখ্যা প্রতিনিধি নিয়োগ করা হয়। এছাড়া তার খামারে একটি বা দুটি ফসল উৎপাদিত হয়। তবে এ খামারে উপকরণের কাম্য ব্যবহার নিশ্চিত হয়। এ বৈশিষ্ট্যের ভিত্তিতে এটি বাণিজ্যিক খামার। বাণিজ্যিক উদ্দেশ্যে পরিচালিত খামারে ভাড়া করা শ্রমিকদের দিয়েও কাজ করানো হয়। ফলে এ ধরনের কৃষিকাজে অনেক লোকের কর্মসংস্থান হয়। বাণিজ্যিক খামারে অধিক উৎপাদন হয় বলে তা দেশের সামগ্রিক জিডিপি বৃদ্ধিতে ভূমিকা রাখে। অধিক উৎপাদনের দরুন অধিক মূলধন গঠিত হয়। এছাড়া উৎপাদিত উদ্বৃত্ত পণ্য দেশের চাহিদা পূরণ করে রপ্তানি করা যায়। এ খামারের মূল উদ্দেশ্য মুনাফা অর্জন করা। তাই ভাড়ায় নিয়োজিত শ্রমিক, ভূমি ও মূলধনের সর্বোচ্চ ব্যবহার নিশ্চিত করা হয়। সুতরাং, বাণিজ্যিক খামারে উৎপাদনের উপকরণগুলোর কাম্য ব্যবহার নিশ্চিত হয়।"
        }
      ]
    },
    {
      "number": "2",
      "uddipok": "পাট, বস্ত্র, চা, চামড়া ও তৈরি পোশাক শিল্পসমূহ তাদের উৎপাদিত পণ্য ও সেবা বিদেশের বাজারে বিক্রির উদ্দেশ্যে গড়ে ওঠে। অন্যদিকে এমন কিছু শিল্প রয়েছে যা পৃথিবীর অপরাপর দেশ হতে ক্রয়কৃত পণ্য ও সেবা হ্রাস এবং উক্ত দ্রব্য দেশের অভ্যন্তরে উৎপাদন ও যোগান দেয়ার উদ্দেশ্যে গড়ে ওঠে। তবে দু'ধরনের শিল্পই দেশের অর্থনৈতিক উন্নয়ন ও বেকারত্ব নিরসনে গুরুত্বপূর্ণ ভূমিকা পালন করে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "কোনো সমজাতীয় দ্রব্য উৎপাদনে দেশের সব ফার্মের সমষ্টিকে শিল্প বলে।"
        },
        {
          "label": "খ",
          "question": "",
          "explanation": "স্বাবলম্বী করার মাধ্যমে তৈরি পোশাক শিল্প নারীর ক্ষমতায়নে ভূমিকা রাখে। বাংলাদেশের অধিকাংশ নারীই বেকার। কিন্তু তারা চেষ্টা করলে তৈরি পোশাক শিল্পে নিয়োজিত হতে পারে। ফলে তাদের কর্মসংস্থানের সুযোগ সৃষ্টি হয়। এর মাধ্যমে তাদের বেকারত্ব ও দারিদ্র্য দূর হয়। ফলস্বরূপ তারা আত্মনির্ভরশীল ও স্বাবলম্বী হতে পারে। এভাবেই নারীর ক্ষমতায়নে তৈরি পোশাক শিল্প সহায়ক ভূমিকা রাখে।"
        },
        {
          "label": "গ",
          "question": "",
          "explanation": "উদ্দীপকে রপ্তানিমুখী ও আমদানি বিকল্প শিল্পের কথা বলা হয়েছে। রপ্তানি করার উদ্দেশ্যে যেসব শিল্প প্রতিষ্ঠান গড়ে তোলা হয় সেসব শিল্পকে বলে রপ্তানিমুখী শিল্প। এ ধরনের শিল্পের উৎপাদিত পণ্যসামগ্রী বিশ্বের বিভিন্ন দেশে রপ্তানি করা হয়। আর বিদেশ থেকে দ্রব্যসামগ্রী আমদানি না করে ওই দ্রব্য দেশের অভ্যন্তরে উৎপাদন করাই হলো আমদানি বিকল্প শিল্প। উদ্দীপকে পাট বস্ত্র, চা ও তৈরি পোশাক শিল্প তুলে ধরা হয়েছে। এ শিল্পের উৎপাদিত পণ্য ও সেবা বিদেশে রপ্তানির উদ্দেশ্যে গড়ে ওঠে। 'অর্থাৎ, এটি রপ্তানিমুখী শিল্পকে নির্দেশ করে। আবার, কিছু শিল্প রয়েছে। যেগুলো অন্যদেশ থেকে পণ্য ও সেবা ক্রয় হ্রাসের উদ্দেশ্যে গড়ে ওঠে। পাশাপাশি এ শিল্প দেশের অভ্যন্তরে উৎপাদন ও যোগান বৃদ্ধি করে। এটি আমদানি বিকল্প শিল্পকে নির্দেশ করে। অর্থাৎ, উদ্দীপকে উল্লিখিত শিল্প দুটি হলো রপ্তানিমুখী শিল্প ও আমদানি বিকল্প শিল্প।"
        },
        {
          "label": "ঘ",
          "question": "",
          "explanation": "অর্থনৈতিক উন্নয়নে রপ্তানিমুখী ও আমদানি বিকল্প শিল্প উভয়ই গুরুত্বপূর্ণ। যেসব শিল্প প্রতিষ্ঠান প্রধানত বিদেশে রপ্তানি ও বৈদেশিক মুদ্রা অর্জনের উদ্দেশ্যে পণ্যসামগ্রী উৎপাদন করে তাই রপ্তানিমুখী শিল্প। এসব শিল্পের মূল লক্ষ্য হলো আন্তর্জাতিক বাজারে পণ্যসামগ্রী বিক্রি করে বৈদেশিক মুদ্রা অর্জন করা। আবার, দেশে অব্যাহত বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি বিকল্প শিল্প স্থাপনে দেশে শিল্পায়নের গতি ত্বরান্বিত হবে। ফলে শিল্পের বিকাশ ও বৈদেশিক নির্ভরশীলতা হ্রাস পায়। উদ্দীপকে উৎপাদিত পণ্য ও সেবা বিদেশের বাজার বিক্রির উদ্দেশ্যে কিছু শিল্প গড়ে ওঠে। এই শিল্পগুলো হলো রপ্তানিমুখী শিল্প। পাট, বস্ত্র, চা, চামড়া ও তৈরি পোশাক এ শিল্পের অন্তর্গত। আবার, অন্যদেশ থেকে পণ্য ক্রয় হ্রাস ও অভ্যন্তরে উৎপাদন ও যোগান বাড়াতে কিছু শিল্প গড়ে ওঠে। এ শিল্পই হলো আমদানি বিকল্প শিল্প। উভয় শিল্প স্থাপনই দেশের অর্থনৈতিক উন্নয়নকে তরান্বিত করে। রপ্তানিমুখী শিল্পের মাধ্যমে দেশের প্রাকৃতিক সম্পদের সুষ্ঠু ব্যবহার নিশ্চিত করা যায়। দেশের সম্পদের যথাযথ ব্যবহার নিশ্চিত হলে কর্মসংস্থান বৃদ্ধির মাধ্যমে বেকার সমস্যা সমাধান হবে। ফলে মানুষের মাথাপিছু জাতীয় আয় ও জীবনযাত্রার মান বৃদ্ধি পাবে। আবার, আমদানি বিকল্প শিল্পের মাধ্যমে দেশীয় কাঁচামাল এবং অন্যান্য উপকরণ সামগ্রীর পূর্ণ ব্যবহার সম্ভব হয়। এ শিল্পে আমদানিকৃত শিল্পজাত দ্রব্য দেশের অভ্যন্তরেই উৎপাদিত হয়। তাই আমদানির প্রয়োজন হয় না। সুতরাং বলা যায়, অর্থনৈতিক উন্নয়নে রপ্তানিমুখী ও আমদানি বিকল্প শিল্পের অনেক গুরুত্ব রয়েছে।"
        }
      ]
    },
    {
      "number": "3",
      "uddipok": "ক' দেশটি পৃথিবীর ঘনবসতি দেশগুলোর মধ্যে অন্যতম। ২০২৩ সালের হিসাব অনুযায়ী দেশটির মোট জনসংখ্যা ১৭,০১,৪৮,২০১ জন এবং আয়তন মাত্র ১,৪৭,৫৭০ বর্গকিলোমিটার। জনসংখ্যার ঘনত্ব অধিক হওয়ার পিছনে দেশটির ভূ-প্রকৃতি, জলবায়ু, ভূমির উর্বরতা, মানুষের খাদ্যভ্যাস, কুসংস্কার ও চরম দারিদ্র্য ইত্যাদি বিষয়গুলো নিয়ামক হিসেবে কাজ করে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "স্ব-উদ্যোগে উৎপাদনশীল কাজে নিয়োজিত হয়ে উপার্জন করার প্রচেষ্টা বা ব্যবস্থাকে আত্ম-কর্মসংস্থান বলে।"
        },
        {
          "label": "খ",
          "question": "",
          "explanation": "বহির্গমন অপেক্ষা বহিরাগমনের পরিমাণ বেশি হলে নিট অভিবাসন ধনাত্মক হয়। অভিবাসন হলো স্থায়ী বা অস্থায়িভাবে বসবাসের লক্ষ্যে এক স্থান থেকে অন্য স্থানে গমন করা। কোনো নির্দিষ্ট দেশে বহিরাগমন এবং বহির্গমনের পার্থক্যকে নিট অভিবাসন বলে। এটি জনসংখ্যা বৃদ্ধির একটি গুরুত্বপূর্ণ নির্ধারক। কোনো সময়ে বহিরাগমনের পরিমাণ বহির্গমনের চেয়ে বেশি হলে নিট অভিবাসন ধনাত্মক হয়। ফলে জনসংখ্যা বৃদ্ধি পায়।"
        },
        {
          "label": "গ",
          "question": "",
          "explanation": "জনসংখ্যার ঘনত্ব বলতে কোনো দেশের প্রতি বর্গ কি. মি. এ কতজন লোক বাস করে তাকে বোঝায়। কোনো দেশের মোট জনসংখ্যাকে ঐ দেশের মোট আয়তন দ্বারা ভাগ করলে সে দেশের জনসংখ্যার ঘনত্ব পাওয়া যায়। জনসংখ্যার ঘনত্ব DP = = = TP TA \\frac{\\text{TP}}{\\text{TA}} TA TP ​ এখানে, DP = Density of Population বা জনসংখ্যার ঘনত্ব TP = Total Population বা মোট জনসংখ্যা TA = Total Area বা মোট আয়তন উদ্দীপকে উল্লিখিত, 'ক' দেশের আয়তন ১,৪৭,৫৭০ বর্গ কি. মি. এবং মোট জনসংখ্যা ১৭,০১,৪৮,২০১ জন। তাহলে A দেশের জনসংখ্যার ঘনত্ব: D P = TP TA = ১৭ , ০১ , ৪৮ , ২০১ ১ , ৪৭ , ৫৭০ = ১১৫৩ DP = \\frac{\\text{TP}}{\\text{TA}} = \\frac{১৭,০১,৪৮,২০১}{১,৪৭,৫৭০} = ১১৫৩ D P = TA TP ​ = ১ , ৪৭ , ৫৭০ ১৭ , ০১ , ৪৮ , ২০১ ​ = ১১৫৩ সুতরাং, 'ক' দেশের জনসংখ্যার ঘনত্ব প্রতি বর্গ কি. মি. এ ১১৫৩ জন।"
        },
        {
          "label": "ঘ",
          "question": "",
          "explanation": "জনসংখ্যার নির্ধারকগুলোই অধিক জনসংখ্যার জন্য দায়ী। একটি দেশে প্রতি বর্গকিলোমিটারে যতজন লোক-বসবাস করে তাকে ঐ দেশের জনসংখ্যার ঘনত্ব বলে। স্বাভাবিকভাবে দেশের জনসংখ্যা বেশি হলে ঘনত্ব বেশি হয়। আবার দেশের আয়তনের কারণেও জনসংখ্যার ঘনত্ব কম বেশি হয়। উদ্দীপকে 'ক' দেশ একটি ঘনবসতিপূর্ণ দেশ। অর্থাৎ, 'ক' দেশে আয়তনের তুলনায় অধিক জনসংখ্যা বিদ্যমান। আর এই অধিক জনসংখ্যার জন্য 'ক' দেশের ভূ-প্রকৃতি, জলবায়ু, খাদ্যাভ্যাস কুসংস্কার ও চরম দারিদ্র্য দায়ী। এগুলো জনসংখ্যার নির্ধারক। সাধারণত চরম দরিদ্র দেশে গরিব ও নিরক্ষরদের বিনোদনের উৎস হিসেবে অধিক সন্তান জন্ম দেওয়ার প্রবণতা দেখা যায়। এছাড়া স্থূল মৃত্যুহারের চেয়ে স্থূল জন্মহার বেশি হওয়ায় জনসংখ্যা বাড়ে এবং জনসংখ্যার ঘনত্ব বেশি হয়। এছাড়া জলবায়ু, জীবনযাত্রার মান উচ্চ হলে নিট অভিবাসন বাড়ার কারণে ঘনত্ব বাড়ে। আবার ভূমি ও প্রকৃতি সমতল এবং সম্পদের সহজলভ্যতার কারণে ঐ এলাকায় লোকজনের বসবাস করার প্রবণতা বেশি। আবার দেশের আয়তন খুবই ছোট হলে জনসংখ্যা কম থাকা সত্ত্বেও ঘনত্ব বাড়ে। এভাবেই জনসংখ্যার নির্ধারকগুলো উচ্চ জনসংখ্যার জন্য দায়ী।"
        }
      ]
    },
    {
      "number": "4",
      "uddipok": "মুদ্রাস্ফীতির ফলে ভূমিহীন কৃষক, গরিব জনসাধারণ, মধ্যবিত্ত, চাকরিজীবী ও সীমিত আয়ের লোকদের পক্ষে জীবনযাত্রা নির্বাহ করা খুবই কঠিন হয়ে পড়ে। এমতাবস্থায় সংশ্লিষ্ট কর্তৃপক্ষ মুদ্রাস্ফীতি নিয়ন্ত্রণে সরকারি ব্যয়, ব্যাংক হার পরিবর্তন, কর, খোলাবাজার নীতি, সরকারি ঋণ ও নগদ জমার অনুপাত পরিবর্তন ইত্যাদি হাতিয়ার ব্যবহার করে থাকে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "দ্রব্যের যোগান অপেক্ষা অর্থের যোগান কম হওয়ার ফলে দামস্তর হ্রাস পাওয়াই মুদ্রাসংকোচন।"
        },
        {
          "label": "খ",
          "question": "",
          "explanation": "প্রাকৃতিক দুর্যোগের ফলে সৃষ্ট অতিরিক্ত চাহিদা মুদ্রাস্ফীতি ঘটায়। প্রাকৃতিক দুর্যোগের ফলে জনগণের চাহিদা বৃদ্ধি পায়। কিন্তু স্বল্পকালে একই অনুপাতে উৎপাদন বাড়ে না। এছাড়া প্রাকৃতিক দুর্যোগের ফলে উৎপাদন ব্যাহত হয়। তাই সামগ্রিক চাহিদা বাড়লেও সামগ্রিক যোগান স্থির থাকে। ফলে দামস্তর বৃদ্ধি পায় এবং মুদ্রাস্ফীতি সৃষ্টি হয়। এ মুদ্রাস্ফীতির মূল কারণ হলো প্রাকৃতিক দুর্যোগ।"
        },
        {
          "label": "গ",
          "question": "",
          "explanation": "মুদ্রাস্ফীতি নিয়ন্ত্রণে কেন্দ্রীয় ব্যাংক যেমন আর্থিক নীতি গ্রহণ করে, তেমনি সরকার রাজস্ব নীতি প্রয়োগ করে থাকে। মুদ্রাস্ফীতি নিয়ন্ত্রণের জন্য কেন্দ্রীয় ব্যাংক সরকারের পক্ষে যেসব পদ্ধতি অবলম্বন করে সেগুলোর সমষ্টিই হলো আর্থিক নীতি। এ নীতির অধীনে ব্যাংক হার বৃদ্ধি, নগদ জমার অনুপাত বৃদ্ধি, খোলাবাজারে সরকারি ঋণপত্র বিক্রয় ইত্যাদি। আর্থিক নীতি মুদ্রাস্ফীতি নিয়ন্ত্রণের জন্য যথেষ্ট না হলে সরকার রাজস্ব নীতিরও আশ্রয় নেয়। রাজস্ব নীতির মধ্যে সরকারি ব্যয় হ্রাস, করের পরিমাণ বৃদ্ধি, সরকারি ঋণ গ্রহণ ইত্যাদি উল্লেখযোগ্য। উদ্দীপকে মুদ্রাস্ফীতি নিয়ন্ত্রণে সংশ্লিষ্ট কর্তৃপক্ষ আর্থিক ও রাজস্ব নীতি গ্রহণ করে। সেগুলোর তালিকা নিচে উল্লেখ করা হলো- আর্থিক নীতি রাজস্ব নীতি ১. ব্যাংক হার পরিবর্তন ১. সরকারি ব্যয় হ্রাস ২. খোলাবাজার নীতি ২. কর হার বৃদ্ধি ৩. নগদ জমার অনুপাত পরিবর্তন ৩. সরকারি ঋণ"
        },
        {
          "label": "ঘ",
          "question": "",
          "explanation": "হাতিয়ারগুলো, মুদ্রাস্ফীতি নিয়ন্ত্রণ করে। দেশের কেন্দ্রীয় ব্যাংক মুদ্রাস্ফীতি নিয়ন্ত্রণের জন্য যে পদ্ধতি অবলম্বন করে তাই আর্থিক নীতি। এ নীতির হাতিয়ারগুলো হলো ব্যাংক হার বৃদ্ধি, নগদ জমার অনুপাত বৃদ্ধি, ঋণপত্র বিক্রয় ইত্যাদি। মুদ্রাস্ফীতি নিয়ন্ত্রণে আর্থিক নীতির কার্যকারিতা নির্ভর করে ঋণগ্রহীতার ওপর। মুদ্রাস্ফীতির সময়। অধিক ঋণ নিতে গেলেই এই নীতি কার্যকর হবে। উদ্দীপকে মুদ্রাস্ফীতির ফলে ভূমিহীন, কৃষক, মধ্যবিত্ত চাকরিজীবী ও সীমিত আয়ের লোকদের জীবনযাত্রা কঠিন হয়ে পড়ে। ফলে সংশ্লিষ্ট কর্তৃপক্ষ বিভিন্ন পদক্ষেপ নেয়। এক্ষেত্রে কেন্দ্রীয় ব্যাংক আর্থিক নীতি গ্রহণ করে। এই আর্থিক নীতির পদক্ষেপগুলো মুদ্রাস্ফীতি নিয়ন্ত্রণের হাতিয়ার হিসেবে কাজ করে। কেন্দ্রীয় ব্যাংক মুদ্রাস্ফীতি নিয়ন্ত্রণ করতে ব্যাংক হার বৃদ্ধি করতে পারে। ব্যাংক হার বৃদ্ধি করলে বাণিজ্যিক ব্যাংকের ঋণদান ক্ষমতা হ্রাস পায়। ফলে মুদ্রাস্ফীতিও হ্রাস পায়। আবার, কেন্দ্রীয় ব্যাংকের নির্দেশে বাণিজ্যিক ব্যাংকগুলো, নগদ জমার পরিমাণ বাড়ালে ঋণদান ক্ষমতা হ্রাস পায়। ফলে মুদ্রাস্ফীতিও হ্রাস পায়। এছাড়া সরকার মুদ্রাস্ফীতি রোধ করার জন্য জনগণের নিকট ঋণপত্র বিক্রয় করে। ফলে জনগণের হাতের নগদ অর্থ হ্রাস পায়। এছাড়া বিশেষ বিশেষ কারণ ছাড়া অন্যান্য ক্ষেত্রে ঋণদান বন্ধ করে অর্থের যোগান কমানো যায়। অর্থের যোগান কমলে মুদ্রাস্ফীতি হ্রাস পায়। এভাবেই মুদ্রাস্ফীতি নিয়ন্ত্রণে আর্থিক নীতি কার্যকর হয়।"
        }
      ]
    },
    {
      "number": "5",
      "uddipok": "'ক' দেশের বাণিজ্যের ক্ষেত্রে উৎপাদনের উপকরণসমূহ অত্যন্ত গতিশীল, বাণিজ্য নীতির কোন পরিবর্তন হয় না এবং মানুষের রুচি ও পছন্দেরও তেমন কোন পার্থক্য থাকে না। অন্যদিকে 'খ' দেশের বাণিজ্যের ক্ষেত্রে প্রাকৃতিক সম্পদের বৈশিষ্ট্যগত যথেষ্ট পার্থক্য বিদ্যমান, ভোগের পরিমাণ ও ভোগ অভ্যাস পরিবর্তিত হয় এবং মুদ্রা ও ব্যাংক ব্যবস্থার পার্থক্য পরিলক্ষিত হয়। তবে উভয় বাণিজ্যই যে কোনো দেশের অর্থনৈতিক উন্নয়ন ও মানুষের পারস্পারিক চাহিদা পূরণে অত্যাবশ্যকীয়।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "",
          "explanation": "বিশ্বায়নের ফলে দেশীয় সংস্কৃতি ও মূল্যবোধের ওপর নেতিবাচক প্রভাব পড়ায় তা বিপর্যয়ের মুখে পড়তে পারে। বিশ্বায়ন হলো মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা। ফলে ইন্টারনেট ও স্যাটেলাইট চ্যানেলের মাধ্যমে আমরা প্রতিনিয়ত বিশ্ব সংস্কৃতির সাথে পরিচিত হচ্ছি। অন্য দেশের সংস্কৃতি আমাদের দেশে প্রবেশ করছে। ফলে মানুষ নিজস্ব সংস্কৃতি ও মূল্যবোধ ভুলে যায়। আধুনিকতার সাথে তাল মিলিয়ে চলতে নিজের স্বকীয়তা বিসর্জন দিয়ে দেয়। এ কারণেই বিশ্বায়নের ফলে দেশীয় সংস্কৃতি ও মূল্যবোধ বিপর্যয়ের মুখে পড়তে পারে।"
        },
        {
          "label": "গ",
          "question": "",
          "explanation": "লাউদ্দীপকে 'ক' দেশের বাণিজ্য হলো অভ্যন্তরীণ বাণিজ্য এবং 'খ' দেশের বাণিজ্য হলো আন্তর্জাতিক বাণিজ্য। একটি দেশের ভৌগোলিক সীমারেখার মধ্যে কোনো পণ্যের ক্রয়-বিক্রয় হলে তাকে অভ্যন্তরীণ বাণিজ্য বলে। অপরপক্ষে, দুই বা ততোধিক দেশের মধ্যে যখন কোনো পণ্য ক্রয়-বিক্রয় হয় তা আন্তর্জাতিক বাণিজ্য। অর্থাৎ অভ্যন্তরীণ বাণিজ্য দেশের ভেতর এবং আন্তর্জাতিক বাণিজ্য ভিন্ন দুটি স্বাধীন দেশের মধ্যে সংঘটিত হয়। উদ্দীপকে 'ক' দেশের বাণিজ্যে উৎপাদনের উপকরণ গতিশীল এবং বাণিজ্যনীতি অপরিবর্তনশীল। এছাড়া মানুষের রুচি ও পছন্দের তেমন পরিবর্তন ঘটে না। এটি অভ্যন্তরীণ বাণিজ্য। অন্যদিকে 'খ' দেশের ক্ষেত্রে প্রাকৃতিক সম্পদের বৈশিষ্ট্যগত পার্থক্য রয়েছে। এছাড়া ভোগের পরিমাণ ও অভ্যাস রূপান্তরিত হয়। তাছাড়া মুদ্রা ও ব্যাংকব্যবস্থা পৃথক থাকে। এটি আন্তর্জাতিক বাণিজ্য নির্দেশ করে। আন্তর্জাতিক বাণিজ্যে আমদানির মাধ্যমে অনুৎপাদিত দ্রব্য ভোগের সুযোগ হয়। কিন্তু অভ্যন্তরীণ বাণিজ্যে এরূপ সুবিধা লাভ করা যায় না। আন্তর্জাতিক বাণিজ্যে পণ্যের অবাধ প্রবাহ থাকায় পণ্যের মানের উন্নয়ন ঘটে। কিন্তু অভ্যন্তরীণ বাণিজ্যের ক্ষেত্রে এরূপ সুবিধা পাওয়া যায় না।"
        },
        {
          "label": "ঘ",
          "question": "",
          "explanation": "দেশের অর্থনৈতিক উন্নয়নের জন্য 'খ' দেশের আন্তর্জাতিক বাণিজ্য গুরুত্বপূর্ণ ভূমিকা রাখে। দুটি স্বাধীন ও সার্বভৌম দেশের মধ্যে পণ্য ও সেবার ক্রয়-বিক্রয়কে আন্তর্জাতিক বাণিজ্য বলে। আন্তর্জাতিক বাণিজ্য সংঘঠিত হলে নানাবিধ সুবিধা লাভ করা যায়। যেমন: উদ্বৃত্ত পণ্য রপ্তানি, অনুৎপাদিত দ্রব্য ভোগ, মূলধনী দ্রব্য আমদানি ইত্যাদি। এসব সুবিধা অর্থনৈতিক উন্নয়নে সহায়ক ভূমিকা পালন করে। উদ্দীপকে 'খ' দেশের বাণিজ্যের ক্ষেত্রে বৈশিষ্ট্যগত পার্থক্য রয়েছে। এই বাণিজ্যে ভোগের পরিমাণ ও অভ্যাসের পরিবর্তনের পাশাপাশি পৃথক মুদ্রা ও ব্যাংক ব্যবস্থা বিদ্যমান। এটি আন্তর্জাতিক বাণিজ্যকে নির্দেশ করে। এ. বাণিজ্যের ফলে পণ্যের মান উন্নয়ন, কর্মসংস্থান সৃষ্টি ও সম্পদের পূর্ণ ব্যবহার নিশ্চিত হয়। এ ধরনের বাণিজ্য দুটি পৃথক দেশের মধ্যে পরিচালিত হয়। আন্তর্জাতিক বাণিজ্যের মাধ্যমে মূলধনী দ্রব্য আমদানি এবং নিজ দেশের উপকরণ প্রাপ্তি ও দক্ষতা অনুসারে উৎপাদন করা যায়। আবার, উদ্বৃত্ত পণ্যও রপ্তানি করা যায়। প্রয়োজনে অন্য দেশ থেকে দ্রব্য আমদানি করা যায়। ফলে বৈদেশিক মুদ্রা অর্জন ও অনুৎপাদিত দ্রব্য ভোগ করা সম্ভব হয়। এছাড়াও আন্তর্জাতিক বাণিজ্যের মাধ্যমে খাদ্য ঘাটতি পূরণ, প্রযুক্তি জ্ঞান আমদানি এবং মানবসম্পদ রপ্তানি করা যায়। এসব সুবিধা দেশের অর্থনৈতিক উন্নয়নে সহায়ক ভূমিকা পালন করে। সুতরাং বলা যায়, অর্থনৈতিক উন্নয়নে 'খ' দেশের আন্তর্জাতিক বাণিজ্যের গুরুত্ব অপরিসীম।"
        }
      ]
    },
    {
      "number": "6",
      "uddipok": "একটি দেশের সরকার নিজ দেশের জনগণ, ব্যাংক ব্যবস্থা, নন-ব্যাংক আর্থিক প্রতিষ্ঠান থেকে ঋণ গ্রহণ করতে পারে। আবার বিদেশি ব্যক্তি, সরকার ও আর্থিক প্রতিষ্ঠান থেকেও ঋণ গ্রহণ করতে পারে। আর্থ-সামাজিক অবকাঠামো নির্মাণ, ঘাটতি বাজেটে অর্থায়ন, সঞ্চয় ও বিনিয়োগ বৃদ্ধি এবং সামাজিক কল্যাণ সর্বোচ্চকরণ ইত্যাদি লক্ষ্যে কোনো দেশ এ দুটি উৎস থেকে প্রায়শই ঋণ নিয়ে থাকে। তবে উভয় উৎস থেকে গৃহীত ঋণের সুবিধা যেমন রয়েছে তেমন অসুবিধাও রয়েছে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "আয়কর হলো ব্যক্তির মোট আয়ের ওপর থেকে নির্ধারিত হারে আদায়কৃত অর্থ।"
        },
        {
          "label": "খ",
          "question": "",
          "explanation": "সরকারি ঋণ ভারহীন নয়। সরকার ব্যয় নির্বাহের জন্য বৈদেশিক উৎস থেকে ঋণ নিয়ে থাকে। সাধারণত দেশের ব্যয় নির্বাহের জন্য সরকার এই ঋণ নেয়। বৈদেশিক ঋণের দ্বারা এক দেশের জনগণের ক্রয়ক্ষমতা হ্রাস পায়। আবার অন্য দেশের জনগণের ক্রয়ক্ষমতা বৃদ্ধি পায়। অর্থাৎ, এই ঋণের ভার বহন করতে হয়। এ ঋণ পরিশোধে সরকারকে আর্থিক ও প্রকৃত ভার উভয়ই বহন করতে হয়।"
        },
        {
          "label": "গ",
          "question": "",
          "explanation": "উদ্দীপকে সরকারের ঋণ গ্রহণের অভ্যন্তরীণ ও বৈদেশিক উৎসের কথা বলা হয়েছে। দেশের অর্থনৈতিক উন্নয়ন, প্রাকৃতিক দুর্যোগ ও যুদ্ধের ব্যয় নির্বাহ প্রভৃতি কারণে সরকারকে প্রচুর অর্থ ব্যয় করতে হয়। সরকারের রাজস্ব আয় দ্বারা এই ব্যয় সব সময় নির্বাহ করা সম্ভব হয় না। তখন সরকার অভ্যন্তরীণ ও বাহ্যিক উৎস থেকে ঋণ গ্রহণ করে থাকে। উদ্দীপকে একটি দেশের সরকার জনগণ, ব্যাংকব্যবস্থা, নন-ব্যাংক আর্থিক প্রতিষ্ঠান থেকে ঋণ নিতে পারে। এটি সরকারি ঋণের অভ্যন্তরীণ উৎস। আবার বিদেশি ব্যক্তি, সরকার ও আর্থিক প্রতিষ্ঠান থেকেও ঋণ গ্রহণ করে। এটি সরকারি ঋণের বাহ্যিক উৎস বা বৈদেশিক উৎস। ব্যয় নির্বাহে সক্ষম না হলে সরকার প্রয়োজনে এই উৎস থেকে অর্থের সংস্থান করে। সরকার সাধারণত এসব অভ্যন্তরীণ ও বাহ্যিক উৎসসমূহ থেকে ঋণ গ্রহণের মাধ্যমে ঘাটতি, ব্যয় নির্বাহ করে থাকে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সরকারি ঋণের অভ্যন্তরীণ ও বাহ্যিক উৎসের মধ্যে অভ্যন্তরীণ উৎস উত্তম। সরকার দেশের জনগণ বা বিভিন্ন আর্থিক প্রতিষ্ঠান ও কেন্দ্রীয় ব্যাংকের নিকট থেকে অভ্যন্তরীণ ঋণ গ্রহণ করে থাকে। পক্ষান্তরে, বিদেশি ব্যক্তি, সরকার ও আর্থিক প্রতিষ্ঠান হতে বৈদেশিক ঋণ গ্রহণ করে। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। কারণ বৈদেশিক ঋণ কঠিন শর্তযুক্ত থাকে। উদ্দীপকে একটি দেশ তার নিজ দেশের জনগণ, ব্যাংক ও বিভিন্ন আর্থিক প্রতিষ্ঠান থেকে ঋণ নিতে পারে। আবার বিদেশি ব্যক্তি, সংস্থা, সরকার' ও আর্থিক প্রতিষ্ঠান থেকে ঋণ নিতে পারে। এগুলো সরকারি ঋণের অভ্যন্তরীণ ও বাহ্যিক উৎসকে নির্দেশ করে। সরকার সাধারণত ব্যয় নির্বাহের জন্য অভ্যন্তরীণ উৎস থেকে ঋণ করে। তবে প্রয়োজনে বাহ্যিক উৎস থেকেও ঋণ করতে পারে। অভ্যন্তরীণ উৎস থেকে ঋণ সংগ্রহ করা সহজতর। ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। অন্যদিকে বাহ্যিক উৎস থেকে ঋণ সংগ্রহ করা তুলনামূলকভাবে জটিল। দাতা দেশ বা সংস্থাসমূহ ঋণের সাথে উচ্চ সুদ ও অন্যান্য কঠিন শর্ত দেয়। এছাড়া বৈদেশিক ঋণের কারণে অভ্যন্তরীণ রাজনৈতিক বিষয়ে হস্তক্ষেপের সম্ভাবনা থাকে। এটি দেশের স্বাধীনতা ও সার্বভৌমত্বের জন্য হুমকিস্বরূপ। তাই সার্বিক বিবেচনায় বলা যায়, সরকারি ঋণের উৎস দুটির মধ্যে অভ্যন্তরীণ উৎসের যৌক্তিকতা অধিক।"
        }
      ]
    },
    {
      "number": "7",
      "uddipok": "বৈশ্বিক উষ্ণতা বৃদ্ধি ও জলবায়ু পরিবর্তনজনিত প্রভাবে সমুদ্র পৃষ্ঠের উচ্চতা ও লবণাক্ততার হার বৃদ্ধির ফলে উপকূলীয় অঞ্চলে কৃষির বিভিন্ন উপখাত যেমন ক্ষতিগ্রস্ত হচ্ছে তেমন জনজীবনও বিপর্যস্ত হচ্ছে। তবে বর্তমানে বিভিন্ন প্রযুক্তি উদ্ভাবন ও প্রয়োগের মাধ্যমে ক্ষয়ক্ষতির পরিমাণ হ্রাস ও সৃষ্ট সমস্যা থেকে উত্তরণের প্রচেষ্টা অব্যাহত আছে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "কোনো কৃষকের অধীনে বিভিন্ন স্থানে যে পরিমাণ জমি কৃষি উৎপাদনের জন্য আবাদযোগ্য তাকে কৃষিজোত বলে।"
        },
        {
          "label": "খ",
          "question": "",
          "explanation": "দারিদ্র্যের কারণে কৃষক ন্যায্যমূল্য থেকে বঞ্চিত হয়। অর্থ অভাবের কারণে কৃষকরা ফসল ওঠার সাথে সাথেই বিক্রি করতে বাধ্য হয়। ফলে নামমাত্র মূল্যে তাদের ফসল বিক্রি করতে হয়। এছাড়া দরিদ্র কৃষক ফসল মজুদ বা পরিবহণ ব্যয়ের কারণে উচ্চ দামে বিক্রির সুযোগ পায় না। ফলে তারা মধ্যস্বত্বভোগীদের কাছে কম দামে ফসল বিক্রি করে। তাই বলা যায়, দারিদ্র্যের কারণেই কৃষকরা ন্যায্যমূল্য পায় না।"
        },
        {
          "label": "গ",
          "question": "",
          "explanation": "উদ্দীপকে আধুনিক কৃষি প্রযুক্তি তথা কৃষিতে পরমাণু শক্তি, জৈব প্রযুক্তি ও ICT-এর কথা বলা হয়েছে। বিশ্বের জনসংখ্যা প্রতিনিয়ত বেড়েই চলছে। ফলে এ বিশাল জনগোষ্ঠীর জন্য স্বাস্থ্যসম্মত খাদ্যের যোগানের উৎস ক্রমশ সংকুচিত হচ্ছে। ফলে সবার জন্য খাদ্য নিরাপত্তা সুনিশ্চিত করা অসম্ভব হয়ে পড়ছে। এজন্য আধুনিক কৃষি প্রযুক্তির ব্যবহার অপরিহার্য। উন্নত কৃষি প্রযুক্তির মধ্যে রয়েছে পারমাণবিক কৃষি প্রযুক্তি, জৈব প্রযুক্তি ও ICT-এর ব্যবহার। উদ্দীপকে বৈশ্বিক উষ্ণতা বৃদ্ধি, জলবায়ু পরিবর্তনজনিত প্রভাবে কৃষির উপখাত ক্ষতিগ্রস্ত হচ্ছে। তবে বিভিন্ন প্রযুক্তি উদ্ভাবন ও প্রয়োগের মাধ্যমে ক্ষয়ক্ষতির পরিমাণ হ্রাস করার চেষ্টা করা হচ্ছে। অর্থাৎ, কৃষিতে প্রাচীন প্রযুক্তির পরিবর্তে আধুনিক প্রযুক্তিতে চাষাবাদের ব্যবস্থা করা হচ্ছে। আধুনিক প্রযুক্তির মধ্যে রয়েছে রাসায়নিক সার ও কীটনাশক, তেজস্ক্রিয় আইসোটোপ, সেচ ব্যবহার, উফশী বীজের প্রয়োগ ইত্যাদি। জৈব প্রযুক্তি ব্যবহার কৃষির উৎপাদন বৃদ্ধিতে সহায়তা করে। এছাড়া ICT-এর মাধ্যমে কৃষি বিষয়ক তথ্য ও বাজার সম্পর্কিত তথ্য পাওয়া যায়। সুতরাং বলা যায়, উদ্দীপকে কৃষিতে আধুনিক প্রযুক্তি কথা বলা হয়েছে।"
        },
        {
          "label": "ঘ",
          "question": "",
          "explanation": "বৈশ্বিক উষ্ণতা বৃদ্ধি ও জলবায়ু পরিবর্তন উপকূলীয় কৃষি ও জনজীবন ব্যাহত করে। কৃষি উৎপাদন প্রকৃতির ওপর নির্ভরশীল। তাই প্রকৃতির প্রভাব কৃষি উৎপাদনের ক্ষেত্রে সরাসরি পড়ে। নিয়মিত বৃষ্টিপাত, উর্বর জমি ইত্যাদি কারণে কৃষি উৎপাদন বৃদ্ধি পায়। অন্যদিকে, খরা, অনিয়মিত বৃষ্টিপাত, বন্যা, লবণাক্ততা ইত্যাদি কারণে কৃষি উৎপাদন ব্যাপকভাবে ক্ষতিগ্রস্ত হয়। ফলে মোট উৎপাদন হ্রাস পায়। উদ্দীপকে বৈশ্বিক উষ্ণতা বৃদ্ধি ও জলবায়ু পরিবর্তনজনিত প্রভাবে উপকূলীয় কৃষি ক্ষতিগ্রস্ত হচ্ছে। সমুদ্রপৃষ্ঠের উচ্চতা বৃদ্ধি, লবণাক্ততার হার বৃদ্ধির ফলে কৃষি উৎপাদন কমে যাচ্ছে। এছাড়াও জনজীবন ব্যাহত হচ্ছে। এটি বৈশ্বিক উষ্ণতা বৃদ্ধির নেতিবাচক প্রভাবকে নির্দেশ করে। এর ফলে উপকূলে বসবাসরত জনগণকে দুর্ভোগ পোহাতে হয়। বৈশ্বিক উষ্ণতা বৃদ্ধির ফলে ঘূর্ণিঝড়, বন্যা ও খরার মতো প্রাকৃতিক দুর্যোগ বৃদ্ধি পায়। ঘূর্ণিঝড় ও বন্যার ফলে উপকূলীয় অঞ্চল প্রায় সময় প্লাবিত হয়। এতে জমির লবণাক্ততা বাড়ে এবং উৎপাদন ক্ষমতা কমে যায়। আবার, বন্যা পরবর্তী সময়ে জমিতে লবণাক্ততার জন্য ফসল ফলানো যায় না। অর্থাৎ, অনেক ফসলের উৎপাদনশীলতা কমে যায়। ফলে কৃষির মোট উৎপাদন কমে যায়। তাছাড়া খরার সময় পানির অভাবে ফসল উৎপাদন ব্যাহত হয়। তাই বলা যায়, বৈশ্বিক উষ্ণতা ও জলবায়ু পরিবর্তন উপকূলীয় অঞ্চলে নেতিবাচক প্রভাব ফেলে।"
        }
      ]
    },
    {
      "number": "8",
      "uddipok": "জনসংখ্যা বিষয়ক বহুল প্রচলিত দুটি তত্ত্ব রয়েছে। এর একটি তত্ত্বে শুধু অতিরিক্ত জনসংখ্যাকে সমস্যা হিসেবে চিহ্নিত করলেও অন্যটিতে অতিরিক্ত ও নিম্ন জনসংখ্যা উভয়কেই সমস্যা হিসেবে চিহ্নিত করা হয়েছে। এছাড়া প্রথম তত্ত্বে নৈরাশ্যবাদের কথা শুনালেও অন্যটিতে আশার কথাও শুনিয়েছেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট সময়ে দেশে মোট বহিরাগমন ও বহির্গমনের পার্থক্যকে নিট অভিবাসন বলে।"
        },
        {
          "label": "খ",
          "question": "",
          "explanation": "আত্ম-কর্মসংস্থান একটি দেশের নতুন কর্মসংস্থান সৃষ্টির মাধ্যমে বেকারত্ব দূর করে। সাধারণত কোনো ব্যক্তির নিজস্ব বুদ্ধিমত্তা ও দক্ষতার আলোকে ঝুঁকি নিয়ে জীবিকা অর্জনের প্রচেষ্টাকে আত্ম-কর্মসংস্থান বলা হয়। এর ফলে ব্যক্তি নিজের কর্মসংস্থান করতে পারে। এছাড়াও আরো অনেক কর্মী নিয়োগ দিতে পারে। অর্থাৎ, আত্ম-কর্মসংস্থানের ফলে নিজের পাশাপাশি অন্যদেরও আয়ের সুযোগ সৃষ্টি হয়। সুতরাং বলা যায়, আত্ম-কর্মসংস্থান বেকারত্ব নিরসনের অন্যতম উপায়।"
        },
        {
          "label": "গ",
          "question": "",
          "explanation": "উদ্দীপকে প্রথম তত্ত্বটি হলো ম্যালথাসের জনসংখ্যা তত্ত্ব। জনসংখ্যা ও খাদ্য উৎপাদনের মধ্যে সম্পর্ক নিয়ে ম্যালথাস যে তত্ত্ব প্রদান করেন তা ম্যালথাসের জনসংখ্যা তত্ত্ব নামে পরিচিত। এ তত্ত্ব অনুযায়ী জনসংখ্যা বৃদ্ধি পায় জ্যামিতিক হারে তথা ১, ২, ৪, ৮, ১৬, ইত্যাদি হারে। আর খাদ্য উৎপাদন বৃদ্ধি পায় গাণিতিক হারে তথা ১, ২, ৩, ৪... ইত্যাদি হারে। তাই একসময় জনসংখ্যা খাদ্য উৎপাদনের পরিমাণকে ছাড়িয়ে যায়। উদ্দীপকে জনসংখ্যা বিষয়ক বহুল প্রচলিত দুটি তত্ত্বের কথা বলা হয়েছে। এর মধ্যে একটি তত্ত্বে জনসংখ্যাকে সমস্যা হিসেবে চিহ্নিত করা হয়েছে। অর্থাৎ, এ তত্ত্বে জনসংখ্যার আধিক্য ও খাদ্য উৎপাদন সম্পর্ক নিয়ে আলোকপাত করা হয়েছে। অর্থাৎ, ঐ তত্ত্বটিতে জনসংখ্যা ও খাদ্য উৎপাদনের মধ্যে সামঞ্জস্য ও অসামঞ্জস্য নিয়ে আলোচনা করা হয়। উক্ত তত্ত্বে জনসংখ্যা বৃদ্ধি পায় জ্যামিতিক হারে এবং খাদ্য উৎপাদন বৃদ্ধি পায় গাণিতিক হারে। তাই এটি ম্যালথাসের তত্ত্বকে নির্দেশ করে।"
        },
        {
          "label": "ঘ",
          "question": "",
          "explanation": "ম্যালথাসের জনসংখ্যা তত্ত্ব ও কাম্য জনসংখ্যা তত্ত্বের মধ্যে কাম্য জনসংখ্যা তত্ত্বটি উন্নত। ম্যালথাসের জনসংখ্যা তত্ত্বানুযায়ী জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায়। আর জীবনধারণের উপকরণও খাদ্য উৎপাদন বৃদ্ধি পায় জ্যামিতিক হারে। অন্যদিকে, কাম্য জনসংখ্যা তত্ত্বে বলা হয়, জনসংখ্যার যে স্তরে মাথাপিছু আয় সর্বোচ্চ তা কাম্য জনসংখ্যা। জনসংখ্যার পরিমাণ ও স্তর অপেক্ষা কম বা বেশি হলে মাথাপিছু আয় কম হবে। উদ্দীপকে জনসংখ্যার দুটি বহুল প্রচলিত তথ্য রয়েছে। এর মাঝে একটি অধিক জনসংখ্যাকে সমস্যা হিসেবে চিহ্নিত করে। অন্যদিকে অপর তত্ত্বে নিম্ন ও উচ্চ জনসংখ্যা উভয়কেই সমস্যা হিসেবে চিহ্নিত করা হয়েছে। এটি কাম্য জনসংখ্যা তত্ত্বকে নির্দেশ করে। তত্ত্ব দুটির মাঝে কাম্য জনসংখ্যা তত্ত্ব অধিকতর উন্নত। ম্যালথাসের জনসংখ্যা তত্ত্বটি খাদ্য উৎপাদন ও জনসংখ্যার বৃদ্ধির সম্পর্ক বিশ্লেষণ করে। কিন্তু কাম্য জনসংখ্যা তত্ত্বটি জনসংখ্যা ও মাথাপিছু আয়ের সম্পর্ক দেখায়। জনসংখ্যার কাম্যস্তর নির্ণয় করা জটিল এবং তা একটি চলমান বিন্দু। তাই এ তত্ত্বটি ব্যবহারযোগ্য ও বৈজ্ঞানিক নয়। কিন্তু ম্যালথাসের তত্ত্বটি অনুন্নত দেশগুলোর জন্য অনেকাংশ কার্যকর। কিন্তু ম্যালথাসের তত্ত্বটি সংকীর্ণ ধারণা দেয়। অপরদিকে কাম্য জনসংখ্যা তত্ত্বটি প্রসারিত ধারণা দেয়। তাই উন্নত দেশে উক্ত তত্ত্বের গ্রহণযোগ্যতা রয়েছে। সুতরাং বলা যায়, কাম্য জনসংখ্যা তত্ত্ব অধিক উন্নত।"
        }
      ]
    },
    {
      "number": "9",
      "uddipok": "বাংলাদেশের মতো উন্নয়নশীল দেশের অর্থনৈতিক উন্নয়নে বৈদেশিক সাহায্য এবং বৈদেশিক বাণিজ্য উভয়ই অপরিহার্য। পর্যাপ্ত মূলধনের যোগান, বৃহৎ অবকাঠামো বিনির্মাণ, প্রযুক্তি ও বিশেষজ্ঞ জ্ঞানের অভাবপূরণ ইত্যাদি ক্ষেত্রে বৈদেশিক সাহায্য প্রয়োজন। আবার অভ্যন্তরীণ সম্পদের কাম্য ব্যবহার, দেশের প্রয়োজনের প্রতি গুরুত্ব বৃদ্ধি, স্বাধীনভাবে উন্নয়ন পরিকল্পনা গ্রহণ ও বৈদেশিক নির্ভরশীলতা হ্রাসসহ বিভিন্ন ক্ষেত্রে বৈদেশিক বাণিজ্য অত্যন্ত গুরুত্বপূর্ণ। তবে বৈদেশিক সাহায্য গ্রহণে সতর্ক না হলে দেশের স্বাধীনতা ও সার্বভৌমত্ব হুমকির মুখে পড়তে পারে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "যেসব পণ্য কিছুকাল আগেও রপ্তানি করা হতো না কিন্তু বর্তমানে রপ্তানি করা হয়, সেগুলোকে অপ্রচলিত পণ্য বলে"
        },
        {
          "label": "খ",
          "question": "",
          "explanation": "বিশ্বায়নের ফলে উন্মুক্ত বাজারব্যবস্থা প্রতিষ্ঠিত হওয়ায় দ্রব্যমূল্য হ্রাস পায়। বিশ্বায়নের সবচেয়ে বড় লক্ষ হচ্ছে মুনাফা অর্জন ও আর্থিক আধিপত্য বিস্তার করা। ফলে বাজার বিদেশি পণ্যের জন্য উন্মুক্ত করে দেওয়া হয়। এছাড়াও দেশীয় পণ্য বিশ্ব বাজারে পরিচিত ও সম্প্রসারিত হয়। ফলে বাজারে দ্রব্যের যোগান বৃদ্ধি পায়। এজন্য সহজেই দ্রব্যমূল্য হ্রাস পায়।"
        },
        {
          "label": "গ",
          "question": "",
          "explanation": "জারৈদেশিক সাহায্য গ্রহণের পূর্বে এর শর্ত, সুদের হার, রাজনৈতিক প্রভাবসহ অন্যান্য অসুবিধার বিষয়গুলোতে দৃষ্টি রাখা উচিত। বৈদেশিক সাহায্য হলো বিভিন্ন প্রয়োজনে অন্যদেশ থেকে খাদ্য, প্রকল্প ঋণ ইত্যাদি সহায়তা গ্রহণ করা। এসব সহায়তা অধিকাংশ সময়ই কঠিন শর্ত এবং উচ্চ সুদের হারযুক্ত হয়। ফলে এরূপ বৈদেশিক সহায়তা গ্রহণ করে গ্রহীতা দেশ লাভবান হতে পারে না। উদ্দীপকে বাংলাদেশের মতো উন্নয়নশীল দেশগুলো অর্থনৈতিক উন্নয়নে বৈদেশিক সাহায্য নিয়ে থাকে। তবে এসব সহায়তা কঠিন শর্তযুক্ত এবং সুদের হার উচ্চ হয়ে থাকে। প্রত্যক্ষ ও পরোক্ষভাবে তা দাতার স্বার্থ সংরক্ষণে ব্যবহার হয়। ফলে গ্রহীতা দেশকে পরনির্ভরশীল করে রাখে। তাই বৈদেশিক সাহায্য গ্রহণের ক্ষেত্রে কঠিন শর্ত ও উচ্চ সুদের হার যুক্ত। না হয় সেদিকে লক্ষ রাখতে হবে। পাশাপাশি সাহায্য যেন দেশীয় উৎপাদন কাঠামো ও রপ্তানি বাণিজ্যকে ক্ষতিগ্রস্ত না করে খেয়াল রাখতে হবে। আবার, এ সাহায্য ইচ্ছেমতো ব্যবহারযোগ্য এবং রাজনৈতিক প্রভাবমুক্ত হতে হবে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বাংলাদেশের অর্থনৈতিক উন্নয়নের জন্য বৈদেশিক সাহায্য অপেক্ষা বৈদেশিক বাণিজ্য অধিক গুরুত্বপূর্ণ। বাংলাদেশ তৃতীয় বিশ্বের একটি সম্ভাবনাময় দেশ। এদেশে অর্থনৈতিক উন্নয়নের জন্য প্রয়োজনীয় সম্পদের যথেষ্ট অভাব রয়েছে। তাই বৈদেশিক সাহায্যের ওপর অনেকাংশেই নির্ভর করতে হয়। কিন্তু একটি দেশের উন্নয়ন কর্মকান্ড পরিচালনায় রপ্তানি বাণিজ্যের বিস্তারে মনোযোগী হওয়া উচিত। কেননা এতে বৈদেশিক নির্ভরতা কমে স্বনির্ভর হওয়া যাবে। উদ্দীপকে বাংলাদেশের মতো উন্নয়নশীল দেশের জন্য বৈদেশিক সাহায্য ও বাণিজ্য উভয়ই প্রয়োজন। অভ্যন্তরীণ সম্পদের ব্যবহার, স্বাধীন পরিকল্পনা, নির্ভরশীলতা হ্রাস করতে বৈদেশিক বাণিজ্য অধিক কার্যকর। আবার, পর্যাপ্ত মূলধনের যোগান, অবকাঠামো বিনির্মাণ, প্রযুক্তি ও বিশেষজ্ঞ জ্ঞানের জন্য বৈদেশিক সাহায্য অপরিহার্য। তবে প্রায়শই সাহায্য প্রদানের সময় দাতা দেশ ও সংস্থাসমূহ বিভিন্ন ধরনের কঠিন শর্ত আরোপ করে থাকে। তাছাড়া বৈদেশিক সাহায্য একটি দেশকে পরনির্ভরশীল করে তোলে। বৈদেশিক সাহায্য গ্রহণের ক্ষেত্রে অনেক সমস্যার সম্মুখীন হওয়ার আশঙ্কা থাকে। আন্তর্জাতিক বাণিজ্য প্রসারের মাধ্যমে এসব সমস্যা সহজেই এড়ানো যায়। এছাড়া আন্তর্জাতিক বাণিজ্যের ওপর নির্ভরশীল দেশসমূহের মধ্যে প্রতিযোগিতার মনোভাব গড়ে ওঠে। প্রাকৃতিক সম্পদের পূর্ণ ব্যবহারের মাধ্যমে পণ্যসামগ্রীর উৎপাদন বাড়াতে সচেষ্ট হয়। ফলে উন্নয়নের ক্ষেত্রে আত্মনির্ভরশীলতার মনোভাব গড়ে ওঠে। সুতরাং বলা যায়, বাংলাদেশের ন্যায় উন্নয়নশীল দেশের আন্তর্জাতিক বাণিজ্যের ওপর অধিক গুরুত্ব দেয়া উচিত।"
        }
      ]
    },
    {
      "number": "10",
      "uddipok": "সরকারি অর্থব্যবস্থায় দু'ধরনের ব্যয় লক্ষ করা যায়। কেন্দ্রীয় সরকার জাতীয় স্বার্থকে বিবেচনা করে বিভিন্ন খাতে অর্থ ব্যয় করে থাকে। অপরদিকে ইউনিয়ন পরিষদ, গ্রাম পরিষদ, পৌরসভা, উপজেলা পরিষদ, জেলা পরিষদ প্রভৃতি স্বায়ত্তশাসিত সংস্থাসমূহ স্থানীয় সমস্যাবলি সমাধানের লক্ষ্যে অর্থ ব্যয় করে থাকে। উভয় ব্যয়ের মধ্যে কিছু পার্থক্য থাকলেও উভয়ে একে অপরের পরিপূরক।",
      "tag": "JB 25",
      "sub_questions": [
        {
          "label": "ক",
          "question": "NBR-এর পূর্ণরূপ লেখো।",
          "explanation": "NBR-এর পূর্ণরূপ হলো- National Board of Revenue |"
        },
        {
          "label": "খ",
          "question": "",
          "explanation": "প্রত্যক্ষ করের করঘাত অন্যের ওপর চাপানো যায় না, তাই এটি অপ্রিয়। প্রত্যক্ষ কর বলতে বোঝায় যে করের করঘাত ও করপাত একই ব্যক্তির ওপর পড়ে। অর্থাৎ যার ওপর কর আরোপ করা হয় তাকেই করের চূড়ান্ত ভার বহন করতে হয়। ফলে ব্যক্তি এ কর অন্যের ওপর চাপাতে পারে না। আর তাই ব্যক্তি এই কর বাধ্যতামূলক পরিশোধ করতে হয়। এ কারণেই এটি অপ্রিয় কর।"
        },
        {
          "label": "গ",
          "question": "",
          "explanation": "সরকারি অর্থব্যবস্থায় দুটি ব্যয় হলো কেন্দ্রীয় ব্যয় ও স্থানীয় ব্যয়। কোনো দেশের কেন্দ্রীয় সরকার তার দায়িত্ব ও কর্তব্য পালন করার জন্য যে ব্যয় করে থাকে তাই কেন্দ্রীয় ব্যয়। অন্যদিকে স্থানীয় জনসাধারণের কল্যাণের লক্ষ্যে বিভিন্ন জনকল্যাণধর্মী প্রতিষ্ঠান কিছু অর্থ ব্যয় করে থাকে। এসব প্রতিষ্ঠান যে ব্যয় করে তাকে স্থানীয় ব্যয় বলা হয়। উদ্দীপকে সরকারি অর্থব্যবস্থায় দুই ধরনের ব্যয় লক্ষ করা যায়। জাতীয় স্বার্থকে বিবেচনা করে কেন্দ্রীয় সরকার বিভিন্ন খাতে অর্থ ব্যয় করে। এগুলো সরকারের কেন্দ্রীয় ব্যয়। আবার, ইউনিয়ন পরিষদ, গ্রাম পরিষদ, উপজেলা ও জেলা পরিষদ প্রভৃতি স্বায়ত্তশাসিত সংস্থাও স্থানীয় পর্যায়ে ব্যয় করে। সরকারি অর্থব্যবস্থা অনুযায়ী এটি হলো স্থানীয় ব্যয়। অর্থাৎ, সরকার কেন্দ্রীয় ও স্থানীয় উভয় পর্যায়েই ব্যয় করে।"
        },
        {
          "label": "ঘ",
          "question": "",
          "explanation": "অর্থনৈতিক উন্নয়নে স্থানীয় ও জাতীয় ব্যয় একে অপরের পরিপূরক। প্রত্যেক দেশেই কিছু কেন্দ্রীয় গুরুত্বপূর্ণ খাত রয়েছে। এসব খাতের উন্নয়ন হলে দেশের সার্বিক উন্নয়ন হয়। অন্যদিকে স্থানীয় রাস্তা-ঘাট, সেতু নির্মাণ ও গ্রামের শান্তিশৃঙ্খলা রক্ষার জন্য স্থানীয় প্রশাসন স্থানীয় ব্যয় করে। এসব স্থানীয় খাতের ব্যয় আবার কেন্দ্রীয় ব্যয়ের ওপর নির্ভর করে। উদ্দীপকে সরকারি অর্থব্যবস্থায় দু'ধরনের ব্যয় লক্ষ করা যায়। কেন্দ্রীয় সরকার জাতীয় স্বার্থকে বিবেচনা করে বিভিন্ন খাতে অর্থ ব্যয় থাকে। এটি সরকারের কেন্দ্রীয় ব্যয়। অপরদিকে স্থানীয় স্বায়ত্তশাসিত সংস্থাসমূহ সমস্যাবলি সমাধানের লক্ষে অর্থ ব্যয় করে থাকে। স্থানীয় ব্যয় অনেকাংশেই জাতীয় ব্যয়ের সাথে সম্পর্কিত। কেন্দ্রীয় ব্যয়ের ক্ষেত্রগুলো হলো- প্রতিরক্ষা, বিচার বিভাগ, সাধারণ প্রশাসন, শিক্ষা ও স্বাস্থ্যের উন্নয়ন ইত্যাদি। অন্যদিকে সেতু, সড়ক, বাঁধ নির্মাণ, স্থানীয় শান্তিশৃঙ্খলাসহ স্থানীয় আর্থ-সামাজিক উন্নয়নে স্থানীয় ব্যয় করা হয়। ফলে স্থানীয় ব্যয়ের চেয়ে কেন্দ্রীয় ব্যয়ের প্রসারতা বেশি হয়। এছাড়া স্থানীয় ব্যয়ের জন্য স্থানীয় প্রশাসনকে কেন্দ্রীয় সরকারের কাছে জবাবদিহি করতে হয়। সর্বোপরি কেন্দ্রীয় ব্যয় জাতীয় স্বার্থে পরিচালিত হয়। আবার জাতীয় স্বার্থের বিকাশে স্থানীয় ব্যয় ভূমিকা রাখে। অর্থনৈতিক উন্নয়নে স্থানীয় ও কেন্দ্রীয় ব্যয় সহায়ক ভূমিকা পালন করে। অর্থাৎ স্থানীয় ব্যয় এবং কেন্দ্রীয় ব্যয় একে অন্যের পরিপূরক হিসেবে কাজ করে।"
        }
      ]
    },
    {
      "number": "11",
      "uddipok": "",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "",
          "explanation": "সরকার সামাজিক নিরাপত্তার আওতা বৃদ্ধি করলে মুদ্রাস্ফীতি দেখা দেয়। সরকার দারিদ্র্য বিমোচনে প্রতি বছর বিভিন্ন ভাতা দেয়। এর আওতায় বৃদ্ধ, প্রতিবন্ধী, বিধবা ও দুস্থ মহিলাদের আর্থিক সহায়তা দেয়। এছাড়াও মাতৃত্বকালীন, মুক্তিযোদ্ধা ও এসিডদগ্ধ মহিলাদের বিশেষ ভাতা প্রদান করে। এসব ভাতা ও আর্থিক সহায়তা অর্থের যোগান বৃদ্ধি করে। ফলে জনগণের হাতে অধিক অর্থ থাকে। আর অর্থের যোগান বৃদ্ধি পাওয়ায় তখন মুদ্রাস্ফীতি দেখা দেয়।"
        },
        {
          "label": "গ",
          "question": "",
          "explanation": "উদ্দীপকে প্রদর্শিত চিত্রে চাহিদা বৃদ্ধিজনিত মুদ্রাস্ফীতি সৃষ্টি হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে তাঁ, চাহিদা বৃদ্ধিজনিত মুদ্রাস্ফীতি। পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি পেলে চাহিদা বৃদ্ধিজনিত মুদ্রাস্ফীতি সৃষ্টি হয়। এ অবস্থায় দ্রব্যের যোগান অপেক্ষা জনগণের চাহিদা বেশি থাকে। উদ্দীপকের চিত্রে প্রাথমিক অবস্থায় সামগ্রিক চাহিদা ও যোগান পরস্পর সমান হওয়ায় OQ০ উৎপাদনে ভারসাম্য দাম OP।। এখন সামগ্রিক যোগান AS স্থির থেকে সামগ্রিক চাহিদা, AD, থেকে বৃদ্ধি পেয়ে AD2 হয়। ফলে দামস্তর OP, থেকে বেড়ে OP₂ হয়। এক্ষেত্রে দেশটিতে দামস্তর P₁P₂ পরিমাণ বৃদ্ধি পায়। সামগ্রিক চাহিদা বৃদ্ধির জন্য দামস্তরের এই বৃদ্ধি ঘটেছে। তাই একে চাহিদা বৃদ্ধিজনিত মুদ্রাস্ফীতি বলা হয়।"
        },
        {
          "label": "ঘ",
          "question": "",
          "explanation": "উদ্দীপকের সংকট নিরসনে আর্থিক নীতি, রাজস্ব নীতি ও প্রত্যক্ষ কার্যক্রম কার্যকর। বিভিন্ন কারণে দ্রব্যের দামস্তর বৃদ্ধি পেতে পারে। কখনো চাহিদা বা ব্যয় বৃদ্ধিজনিত কারণে দামস্তর বৃদ্ধি পায়। ফলে মুদ্রাস্ফীতি সৃষ্টি হয়। বিভিন্ন পদক্ষেপ গ্রহণের মাধ্যমে এ কারণগুলো দূর করলে মুদ্রাস্ফীতি হ্রাস পায়। যেমন- ব্যাংক হার বৃদ্ধি, ঋণপত্র বিক্রয়, সরকারি ব্যয় হ্রাস, উৎপাদন বৃদ্ধি ইত্যাদি। উদ্দীপকের চিত্রে সামগ্রিক যোগান স্থির থেকে দ্রব্যের সামগ্রিক চাহিদা AD, থেকে AD₂ তে বৃদ্ধি পেয়েছে। ফলে দাম P₁ থেকে বৃদ্ধি পেয়ে P₂ হয়েছে। এটি চাহিদা বৃদ্ধিজনিত মুদ্রাস্ফীতি। এ ধরনের মুদ্রাস্ফীতি নিয়ন্ত্রণে আর্থিক নীতি গুরুত্বপূর্ণ ভূমিকা পালন করে। চাহিদা বৃদ্ধিজনিত মুদ্রাস্ফীতি নিয়ন্ত্রণের জন্য ব্যাংক হার ও রিজার্ভঅনুপাত বৃদ্ধি এবং ঋণপত্র বিক্রি করা যায়। এর ফলে অর্থের যোগান হ্রাস করা যায়। এছাড়া সরকার রাজস্বনীতি গ্রহণ করতে পারে। এর আওতায় সরকারি ব্যয় হ্রাস, কর বৃদ্ধি, সরকারি ঋণের মাধ্যমে মুদ্রাস্ফীতি নিয়ন্ত্রণ করতে পারে। তাছাড়া উৎপাদন বৃদ্ধি, দাম ও মজুতদারি ইত্যাদি প্রত্যক্ষভাবে নিয়ন্ত্রণের মাধ্যমে মুদ্রাস্ফীতি নিয়ন্ত্রণ করতে পারে। সুতরাং বলা যায়, উদ্দীপকের মুদ্রাস্ফীতি নিয়ন্ত্রণে সরকার আর্থিক নীতি, রাজস্ব নীতিসহ কিছু প্রত্যক্ষ পদক্ষেপ কার্যকর।"
        }
      ]
    }
  ]
}