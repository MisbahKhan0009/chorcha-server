{
  "title": "যশোর বোর্ড ২০১৯",
  "subtitle": "অর্থনীতি (9)",
  "questions": [
    {
      "number": "1",
      "uddipok": "জেন্টু সাহেব সাতক্ষীরায় কাঁকড়া চাষ করে বেশ লাভবান হন। পরবর্তী সময়ে তিনি কাঁকড়া চাষ ও হিমায়িত খাদ্য রপ্তানির লক্ষ্যে একটি বড় ধরনের প্রকল্প হাতে নেয়ার চিন্তা করেন। এতে তার প্রচুর মূলধনের প্রয়োজন হবে। তাই তিনি বিভিন্ন ব্যাংক, আত্মীয়-স্বজন, বিশেষায়িত আর্থিক প্রতিষ্ঠান ও বেসরকারি সংস্থা থেকে ঋণ নেয়ার সিদ্ধান্ত নিলেন। এতেও তার প্রয়োজনীয় মূলধনের সংকুলান হলো না। পরবর্তীতে তিনি এমন দুটি উৎসের কথা চিন্তা করলেন যার মাধ্যমে যৌথ মূলধনী কারবার অর্থ সংগ্রহ করে থাকে। একটি হলো কোম্পানির অনুমোদিত মূলধনের অংশ এবং অপরটি হলো ঋণের দলিল।",
      "tag": "JB 19",
      "sub_questions": [
        {
          "label": "ক",
          "question": "অর্থায়ন কী?",
          "explanation": "অর্থনীতিতে কোনো ব্যবসায় প্রতিষ্ঠানের আর্থিক পরিকল্পনা, সমন্বয়সাধন, নিয়ন্ত্রণ এবং তাদের প্রয়োগ-সংক্রান্ত কার্যাবলিকে অর্থায়ন বলে।"
        },
        {
          "label": "খ",
          "question": "অভ্যন্তরীণ অর্থসংস্থান কেন প্রয়োজন হয় ?",
          "explanation": "কৃষি ও শিল্পের উন্নয়নের গতি অব্যাহত রাখতে অভ্যন্তরীণ অর্থসংস্থানের প্রয়োজন হয়। বৈদেশিক অর্থসংস্থানের ক্ষেত্রে আর্থিক ও প্রকৃত ভার দুটি থাকে। কিন্তু অভ্যন্তরীণ অর্থসংস্থানের শুধু প্রকৃত ভার থাকে, আর্থিক ভার থাকে না। আবার বৈদেশিক ঋণের আসল ও সুদ পরিশোধের জন্য দেশের অর্থ বাইরে চলে যায়। এর ফলে প্রত্যক্ষ আর্থিক ভার সৃষ্টি হয়। বৈদেশিক ঋণ পরিশোধের জন্য দ্রব্যসামগ্রী রপ্তানি করতে হলে দেশের জনগণের ভোগের পরিমাণ কমে যায়। ফলে তাদের জীবনযাত্রার মান হ্রাস পায়। এছাড়া রপ্তানি থেকে অর্জিত বৈদেশিক মুদ্রায় ঋণ পরিশোধ করা হলে প্রয়োজনীয় পণ্যসামগ্রী আমদানির পরিমাণ হ্রাস পায়। এর ফলে দেশে কৃষি ও শিল্পের উন্নয়ন ব্যাহত হয়। এমন পরিস্থিতি এড়াতেই অভ্যন্তরীণ অর্থসংস্থান প্রয়োজন হয়।"
        },
        {
          "label": "গ",
          "question": "জেন্টু সাহেবের প্রকল্পের অর্থায়নের উৎসগুলো চিহ্নিত করো।",
          "explanation": "জেন্টু সাহেব তার প্রকল্পে অর্থায়নের জন্য উদ্দীপকে উল্লিখিত বিভিন্ন প্রাতিষ্ঠানিক ও অপ্রাতিষ্ঠানিক উভয় প্রকার উৎস থেকে অর্থ সংগ্রহ করেন । বাণিজ্যিক ব্যাংক অর্থায়নের প্রাতিষ্ঠানিক উৎসগুলোর অন্যতম। নতুন শিল্প স্থাপন, ব্যবসা সম্প্রসারণ, শিল্পের আধুনিকায়ন ইত্যাদি প্রয়োজনে বাণিজ্যিক ব্যাংক স্বপ্ন ও মধ্যমমেয়াদি অর্থায়ন করে। বর্তমানে প্রতিযোগিতামূলক ব্যাংকিং খাতে বাণিজ্যিক ব্যাংক বিশেষ খাতে দীর্ঘমেয়াদি ঋণও প্রদান করে। তাছাড়া বিমা কোম্পানি, অনুমোদিত মূলধনের অংশ বা শেয়ার, ঋণের দলিল বা বন্ডের মাধ্যমেও অর্থায়ন করা যায়। উদ্দীপকে জেন্টু সাহেবের ব্যবসা সম্প্রসারণের জন্য প্রচুর মূলধন দরকার যা বিভিন্ন কারণে ব্যাংক, বিমা ও বিশেষায়িত আর্থিক প্রতিষ্ঠান,﻿বেসরকারি সংস্থা ও আত্মীয়-স্বজন থেকে ঋণ গ্রহণ করে তোলা সম্ভব হয়নি। পুঁজিবাজার দীর্ঘমেয়াদি অর্থসংস্থানের অন্যতম উৎস। যৌথ মূলধনী ব্যবসা প্রতিষ্ঠান সম্প্রসারণের জন্য জনসাধারণের কাছ থেকে মূলধন বাজারের মাধ্যমে কোম্পানির অনুমোদিত শেয়ার বিক্রয় করে অর্থ সংগ্রহ করা হয়। &#039;ঋণের দলিল বা বন্ডের মাধ্যমেও অর্থ সংগ্রহ করা যায়। বড় হলো দীর্ঘমেয়াদি চুক্তি, যাতে ঋণগ্রহীতা সুদ ও আসলসহ অর্থ একটি নির্দিষ্ট তারিখে বন্ড মালিককে ফেরত দিতে অঙ্গীকার করে। এছাড়াও অর্থের প্রয়োজন হলে কিছু অপ্রাতিষ্ঠানিক উৎস থেকেও অর্থ সংগ্রহ করা যায়। অপ্রাতিষ্ঠানিক উৎসসমূহ হলো বন্ধু-বান্ধব ও আত্মীয়-স্বজন, মহাজন ও সুদের কারবারি, বন্ধক প্রভৃতি। তাই তাকে যৌথ মূলধনী কারবারের মাধ্যমে অর্থ সংগ্রহ করতে হয়।"
        },
        {
          "label": "ঘ",
          "question": "খরচ,কর সুবিধা ও বাজারে প্রবেশধিকারের দৃষ্টিকোণ থেকে উদ্দীপকের অর্থায়নের শোষোক্ত উৎস দুটির মধ্যে কোনটি বেশি সুবিধাজনক এবং কেন ?",
          "explanation": "খরচ, কর সুবিধা ও বাজারে প্রবেশাধিকারের দৃষ্টিকোণ থেকে উদ্দীপকে উল্লেখ করা অর্থায়নের শেষ উৎস দুটির মধ্যে ঋণের দলিল বা বড় বেশি সুবিধাজনক। যৌথ মূলধনী কোম্পানির মূলধনের ক্ষুদ্রতম অংশকে শেয়ার বলে। আর কোম্পানি তার গৃহীত ঋণের কথা স্বীকার করে ঋণদাতাকে যে দলিল প্রদান করে, তাকে বন্ড বলে। সাধারণত দীর্ঘমেয়াদে অর্থায়নের ক্ষেত্রে শেয়ারের তুলনায় বন্ডে খরচ কম, কর রেয়াত ও সহজেই বাজারে প্রবেশের সুযোগ থাকে। বন্ডে অর্থায়ন করলে কোম্পানির খরচ কম হয় কারণ এ ধরনের ঋণে সুদ ব্যয় কম। এছাড়া এটি শেয়ারের চেয়ে কম খরচে বিক্রয় করা যায়। আবার কোম্পানির আইন অনুযায়ী, বন্ডের সুদ কর বাদযোগ্য খরচ হিসেবে বিবেচিত হয়। তাই এর মাধ্যমে অর্থায়ন করলে কোম্পানি কর রেয়াত পেয়ে থাকে। কিন্তু শেয়ারে এই কর রেয়াত সুবিধা পাওয়া যায় না । বন্ড বাজারে সহজেই প্রবেশ করতে পারে। কখনও কখনও বাজারে শেয়ার গ্রহণযোগ্য হয় না। তখন কোম্পানির জন্য বন্ডই তহবিলের উৎস হতে পারে। পরিশেষে বলা যায়, বন্ডের চেয়ে শেয়ারে অর্থায়নে কোম্পানির ঝুঁকি কম হলেও উল্লিখিত দিক বিবেচনা করলে অর্থ সংগ্রহের দুই উৎসের মধ্যে বন্ডই বেশি সুবিধাজনক।"
        }
      ]
    },
    {
      "number": "2",
      "uddipok": "উন্নয়ন পরিকল্পনা ছাড়া কোনো দেশই উন্নয়নের কাঙ্ক্ষিত লক্ষ্যে পৌঁছাতে পারে না। বাংলাদেশ সরকার ২০১১ সালে একটি পরিকল্পনা গ্রহণ করে যা ২০১৫ সালে শেষ হয়। মূলত এই পরিকল্পনা উন্নয়ন কৌশল অবলম্বন করেই দেশটি মধ্যম আয়ের দেশে পরিণত হওয়ার পথ সুগম করেছে।",
      "tag": "JB 19",
      "sub_questions": [
        {
          "label": "ক",
          "question": "প্ররোচিত পরিকল্পনা কী?",
          "explanation": "যে পরিকল্পনায় নির্ধারিত লক্ষ্য ও উদ্দেশ্য বাস্তব ব্যবস্থার মাধ্যমে সম্পদের বণ্টন করা হয় এবং উৎপাদন, ভোগ, বিনিময় ইত্যাদি ক্ষেত্রে ব্যক্তিস্বাধীনতার ওপর গুরুত্ব দেওয়া হয় তাকে প্ররোচিত পরিকল্পনা বলে।"
        },
        {
          "label": "খ",
          "question": "&#039;পরিকল্পনা ছাড়া উন্নয়ন সম্ভব নয়&#039;- ব্যাখ্যা করো।",
          "explanation": "সীমিত সম্পদের সুষ্ঠু ব্যবহারের মাধ্যমে দ্রুত অর্থনৈতিক উন্নয়নের জন্য পরিকল্পনা প্রয়োজন। সীমিত সম্পদের কারণেই অর্থনৈতিক সমস্যার উদ্ভব। আর এই অর্থনৈতিক সমস্যার সমাধানের জন্য অবশ্যই যথার্থ পরিকল্পনার প্রয়োজন। কোন অর্থনীতি বা তার কোনো অংশের উন্নয়ন নির্দেশক কার্যাবলির রূপরেখা প্রণয়ন এবং প্রত্যক্ষ বা পরোক্ষভাবে এর সম্ভাব্য বাস্তবায়নই হে পরিকল্পনা। পরিকল্পনা ছাড়া খাদ্য ঘাটতি, দ্রুত জনসংখ্যা বৃদ্ধি, উচ্চহারে বেকারত্ব, নিরক্ষরতা, মুদ্রাস্ফীতি, লেনদেনের ভারসাম্যে প্রতিকূলতা প্রভৃতি সমস্যার সমাধান করে উন্নয়ন করা সম্ভব নয়। অতএব পরিকল্পনা ছাড়া অর্থনৈতিক উন্নয়ন সম্ভব নয়, এ কথা যৌক্তিকভাবেই বলা যায়।"
        },
        {
          "label": "গ",
          "question": "উদ্দীপকে বাংলাদেশ সরকারের কোন পরিকল্পনার কথা বলা- হয়েছে? এই পরিকল্পনার তিনটি উদ্দেশ্য লেখো।",
          "explanation": "উদ্দীপকে বাংলাদেশ সরকারের ষষ্ঠ পঞ্চবার্ষিক পরিকল্পনার কথা বলা হয়েছে।ষষ্ঠ পঞ্চবার্ষিক পরিকল্পনা একটি স্বল্পমেয়াদি পরিকল্পনা। ২০২১ সালের মধ্যে বাংলাদেশকে একটি মধ্যম আয়ের দেশে পরিণত করার লক্ষ্যে বর্তমান সরকার &#039;রূপকল্প-২০২১&#039; নামের একটি চ্যালেঞ্জ বাস্তবায়নের সিদ্ধান্ত নেয়। চ্যালেঞ্জটি পূরণ করার জন্য কিছু সুনির্দিষ্ট লক্ষ্য বাস্তবায়ন করতে হবে। এই লক্ষ্যসমূহকে দুটি স্বল্পমেয়াদি পরিকল্পনার মাধ্যমে, ভাগ করা হয়েছে, যার প্রথমটি হচ্ছে ষষ্ঠ পঞ্চবার্ষিক পরিকল্পনা (২০১১-২০১৫)। উদ্দীপকে উল্লেখিত পরিকল্পনাটি অর্থাৎ ষষ্ঠ পঞ্চবার্ষিক পরিকল্পনা সরকারের &#039;রূপকল্প-২০২১&#039; কে প্রতিনিধিত্ব করে। এটি একটি বৃহৎ প্রকল্প, যা বাস্তবায়িত হলে ২০২১ সালের মধ্যে বাংলাদেশ একটি মধ্যম আয়ের দেশে পরিণত হবে বলে আশা করা হচ্ছে। কিছু সুনির্দিষ্ট লক্ষ্য নিয়ে ষষ্ঠ পঞ্চবার্ষিক পরিকল্পনা প্রণয়ন করা হয়েছে। উচ্চতর প্রবৃদ্ধি অর্জন করে দারিদ্র্যবিমোচন করা এর প্রধান উদ্দেশ্য। এছাড়া খানের উৎপাদন উল্লেখযোগ্য মাত্রায় বৃদ্ধি করে স্বয়ংসম্পূর্ণতা অর্জন তথা খাদ্য নিরাপত্তা নিশ্চিত করা এর অন্যতম উদ্দেশ্য। অন্যদিকে, দেশের জনসংখ্যার অর্ধেক নারী হওয়ায় নারী সমাজকে বাদ দিয়ে উন্নয়ন সম্ভব নয়। তাই নারীর ক্ষমতায়ন এই পরিকল্পনার একটি গুরুত্বপূর্ণ অংশ। ইতোমধ্যে এ লক্ষ্যে অনেকটা অগ্রগতি হয়েছে।"
        },
        {
          "label": "ঘ",
          "question": "উদ্দীপকে বর্ণিত পরিকল্পনার উন্নয়ন কৌশলসমূহ বিশ্লেষণ করো।",
          "explanation": "উদ্দীপকে বর্ণিত পরিকল্পনাটি হলো ২০১১ সালে গৃহীত বাংলাদেশ সরকারের ৬ষ্ঠ পঞ্চবার্ষিক পরিকল্পনা, যার মেয়াদকাল ২০১১-২০১৫ সাল। ৬ষ্ঠ পঞ্চবার্ষিক পরিকল্পনায় দ্রুতগতিতে দারিদ্র্য হ্রাসের জন্য উচ্চ অর্থনৈতিক প্রবৃদ্ধি অর্জন এবং বৃহত্তর জনগোষ্ঠীর আয় বৃদ্ধির পদক্ষেপ না নেওয়া হয়েছে। উচ্চ প্রবৃদ্ধি অর্জনের লক্ষ্যে বিনিয়োগ বৃদ্ধির মাধ্যমে র বিশেষ করে জ্বালানি ও যোগাযোগ খাতে উন্নয়নের পদক্ষেপ নেওয়া ন হয়েছে। ম্যানুফ্যাকচারিং ও সেবা খাতে ১০.৫ মিলিয়ন নতুন কর্মসংস্থানের পরিকল্পনা গ্রহণ করা হয়েছে। এ সময়ে GDP-B ম্যানুফ্যাকচারিং খাতের অবদান ২০% এ উন্নীত করা এবং কর্মসংস্থান ১৫% বৃদ্ধির লক্ষ্য নেওয়া হয়েছে। এ পঞ্চবার্ষিক পরিকল্পনায় জনসংখ্যা বৃদ্ধির হার হ্রাস করারও পদক্ষেপ নেওয়া হয়েছে। এজন্য প্রয়োজন হবে নারী শিক্ষা, নারীর ক্ষমতায়ন, মাতৃস্বাস্থ্য ও পুষ্টি, জন্মনিয়ন্ত্রণ সেবার উপকরণ সরবরাহ ইত্যাদি নিশ্চিত করা। উদ্দীপকে উল্লেখিত ষষ্ঠ পঞ্চবার্ষিক পরিকল্পনায় কৃষিজমির উৎপাদনশীলতা ১ বৃদ্ধি, শস্য বহুমুখীকরণ, কৃষি শ্রমিকদের আয় ও সুযোগ-সুবিধার ওপর। ২ গুরুত্ব দেওয়া হয়েছে। এতে তথ্যপ্রযুক্তি ব্যবহারের মাধ্যমে উপাদানের লা উৎপাদনশীলতা বৃদ্ধির পদক্ষেপ নেওয়া হয়েছে। এ লক্ষ্যে আইসিটি কাজে ৩. লাগানোর প্রতি গুরুত্ব দেওয়া হয়েছে। ষষ্ঠ পঞ্চবার্ষিক পরিকল্পনায় পরিবেশ ৪ সংরক্ষণমূলক উন্নয়ন পদ্ধতির কথা বলা হয়েছে। এজন্য প্রয়োজন ৬/ প্রাকৃতিক সম্পদের সুষ্ঠু সংরক্ষণ ও যথাযথ ব্যবহার। পরিশেষে, এতে সুশাসন প্রতিষ্ঠার প্রতি বিশেষ গুরুত্ব দেওয়া হয়েছে। এ পরিকল্পনায় সমতার ভিত্তিতে সবার জন্য সুযোগ অবারিত করা, আইন প্রয়োগকারী সংস্থাসমূহের দক্ষতা বৃদ্ধির মাধ্যমে আইনের শাসন কার্যকর করা ইত্যাদি উদ্যোগ নেওয়া হয়েছে। বাংলাদেশে উল্লেখযোগ্য পরিমাণ প্রাকৃতিক সম্পদ ও বিপুল জনশক্তি রয়েছে। উপরে বর্ণিত উন্নয়ন কৌশলও সুষ্ঠ অর্থনৈতিক পরিকল্পনার মাধ্যমে এর সদ্ব্যবহার করে অর্থনৈতিক উন্নয়ন ত্বরান্বিত করা সম্ভব।"
        }
      ]
    },
    {
      "number": "3",
      "uddipok": "২০১৬-২০১৭ অর্থবছরে কৃষির উপখাত শস্যসবজি, পশুসম্পদ, বনজসম্পদ ও মৎস্য সম্পদের অবদানের হার (%) যথাক্রমে ৭.৯২, ১.৬০, ১.৬৬ এবং ৩.৬১। জিডিপিতে কৃষির উপখাতের অবদান বৃদ্ধির লক্ষ্যে সরকার কৃষিঋণ বিতরণ, কৃষি উপকরণে ভর্তুকি প্রদান, কৃষিবীজ সহায়তা, কৃষি উপকরণ সহায়তা কার্ড বিতরণসহ নানা ধরনের কর্মসূচি গ্রহণ করেছে।",
      "tag": "JB 19",
      "sub_questions": [
        {
          "label": "ক",
          "question": "কৃষি কাঠামো কী?",
          "explanation": "কৃষিপণ্য উৎপাদনের পদ্ধতি ও উদ্দেশ্য, কৃষিকাজের সাথে জড়িত মানুষের আর্থ-সামাজিক অবস্থা ইত্যাদির সমন্বিত রূপকে কৃষি কাঠামো বলে।"
        },
        {
          "label": "খ",
          "question": "কৃষিতে উন্নত বীজের ব্যবহার কর্মসংস্থানকে কীভাবে প্রভাবিত করে?",
          "explanation": "বেশি করে মূলধন ও নতুন নতুন বিনিয়োগ সৃষ্টির মাধ্যমে কৃষিতে উন্নত বীজের ব্যবহার কর্মসংস্থান বৃদ্ধি প্রভাবিত করে। সাধারণত বীজ উন্নত না হলে ফলনও কম হয়। এর ফলে উৎপাদনের কোনো উদ্বৃত্ত সৃষ্টি হয় না। উদ্বৃত্ত সৃষ্টি হয় না বলে কৃষকেরা নতুন বিনিয়োগ করতে পারে না। ফলশ্রুতিতে তারা আরও বেশি জমি নিয়ে উৎপাদনকার্য পরিচালনা করতে পারে না। কিন্তু উন্নত বীজের মাধ্যমে চাষ করলে অল্প জমিতে অধিক ফসল পাওয়া যায়। এতে করে কৃষক উদ্বৃত্ত ফসল বিক্রি করে সে টাকায় আরও বেশি জমি নিয়ে বাণিজ্যিক ভিত্তিতে চাষাবাদ করতে পারে। অন্যদিকে, বাণিজ্যিকভিত্তিক চাষাবাদে কৃষকের একার কিংবা পরিবারের শ্রম যথেষ্ট হয় না। এজন্য তাকে বাইরে থেকে শ্রমিক নিয়োগ দিতে হয়। যার ফলে নতুন নতুন কর্মসংস্থান সৃষ্টি হয়।"
        },
        {
          "label": "গ",
          "question": "২০১৬-২০১৭ অর্থবছরে জিডিপিতে কৃষির উপখাতসমূহের অবদান লেখচিত্রের মাধ্যমে দেখাও।",
          "explanation": "উদ্দীপকের তথ্য অনুযায়ী ২০১৬-২০১৭ অর্থবছরে কৃষি উপখাতের অবদান নিচে লেখচিত্রের মাধ্যমে উপস্থাপন করা হলো- কৃষি উপখাতের নাম অবদান (শতকরা) ১. শস্যসবজি ৭.৯২ ২. পশুসম্পদ ১.৬০ ৩. বনজ সম্পদ ১.৬৬ ৪. মৎস্য সম্পদ ৩.৬১ উপরের চিত্রে X-অক্ষ বরাবর কৃষি উপখাতের নাম এবং Y-অক্ষ বরাবর খাতভিত্তিক শতকরা অবদান দেখানো হয়েছে। এতে দেখা যাচ্ছে, শস্যসবজির অবদান সবচেয়ে বেশি এবং পশুসম্পদের অবদান সবচেয়ে কম ।"
        },
        {
          "label": "ঘ",
          "question": "উদ্দীপকে সরকারের গৃহীত পদক্ষেপগুলোর সুফল আলোচনা করো।",
          "explanation": "কৃষি উন্নয়নে সরকারের গৃহীত পদক্ষেপগুলো খাদ্য উৎপাদন বৃদ্ধির মাধ্যমে খাদ্য নিরাপত্তা ও স্বয়ংসম্পূর্ণতা অর্জনের পাশাপাশি কৃষকের জীবনযাত্রার মানের উন্নতিতে অবদান রাখবে। বর্তমানে দেশে বিদ্যমান সীমিত জমিতে বিপুল জনগোষ্ঠীর জন্য পর্যাপ্ত খাদ্য উৎপাদন করা একটি বড় চ্যালেঞ্জ হয়ে দাঁড়িয়েছে। এ অবস্থায় নিবিড় চাষাবাদের মাধ্যমে শস্যের বহুমুখীকরণ দ্বারা খাদ্য উৎপাদন বৃদ্ধি করা যাবে, যা দেশের খাদ্য চাহিদা পূরণে সহায়তা করবে। উদ্দীপকে বলা হয়েছে, সরকার কৃষিঋণ বিতরণ, কৃষি উপকরণে ভর্তুকি প্রদান, কৃষিবীজ সহায়তা, কৃষি উপকরণ সহায়তা, কার্ড বিতরণসহ নানা ধরনের কর্মসূচি গ্রহণ করেছে। এটি কৃষিতে উৎপাদন বৃদ্ধি তথা বর্ধিত খাদ্যের চাহিদা মেটাতে যুগোপযোগী উদ্যোগ বলা যায়। এছাড়া, একাধিক ফসল উৎপাদনের মাধ্যমে বিভিন্ন শ্রেণির ক্রেতা ও বিক্রেতার মধ্যে বিভিন্ন প্রকার পণ্যের পারস্পরিক চাহিদা সৃষ্টি হবে। ফলে কৃষকরা উৎপাদনে আগ্রহী হবে ও কৃষিপণ্যের উৎপাদন বৃদ্ধি পাবে। শস্য বহুমুখীকরণের মাধমে কৃষি উৎপাদন বৃদ্ধির ফলে শিল্পের কাঁচামাল সরবরাহ বাড়বে এবং শিল্পের উন্নয়ন হবে। আর শিল্পের উন্নয়ন হলে কর্মসংস্থান বৃদ্ধি পাবে। যাতে করে মানুষের আয় বৃদ্ধি পাবে। ফলে মানুষের ক্রয়ক্ষমতা বাড়বে। অর্থাৎ, GDP-তে কৃষি উপখাতের অবদান বাড়লে এর পরিপ্রেক্ষিতে খাদ্য নিরাপত্তা অর্জনের পাশাপাশি মানুষের জীবনযাত্রার মানও উন্নত হবে। তাই বলা যায়, উদ্দীপকে সরকারের গৃহীত পদক্ষেপগুলো দেশের অর্থনৈতিক উন্নয়নে অবদান রাখবে এবং GDP-তে কৃষি উপখাতের অবদান বৃদ্ধি পাবে।"
        }
      ]
    },
    {
      "number": "4",
      "uddipok": "গণি মিয়া একজন কৃষক। বন্যা, লবণাক্ততা ও খরার কারণে তার জমিতে ফলন কমে যাচ্ছে। তাই তিনি চিন্তাগ্রস্ত। এ সমস্যা সমাধানে তিনি কৃষি কর্মকর্তার পরামর্শ নিলেন। কৃষি কর্মকর্তা। তাকে একটি বিশেষ প্রযুক্তি ব্যবহারের বিষয়ে দিক নির্দেশনা দিলেন। ফলে গণি মিয়ার জমির ফলন বেড়ে গেল। এখন গণি মিয়া বেশ খুশি।",
      "tag": "JB 19",
      "sub_questions": [
        {
          "label": "ক",
          "question": "কৃষি খামার কী?",
          "explanation": "একজন কৃষক ফসল ফলানোর জন্য যে জমি ব্যবহার করে থাকে তাকে কৃষি খামার বলে।"
        },
        {
          "label": "খ",
          "question": "‘শস্য বহুমুখীকরণের ফলে ঝুঁকি হ্রাস সম্ভব'- ব্যাখ্যা করো ।",
          "explanation": "শস্য বহুমুখীকরণের মাধ্যমে একই জমিতে বছরের ভিন্ন ভিন্ন সময়ে ভিন্ন ভিন্ন ফসল উৎপাদনের মাধ্যমে ঝুঁকি হ্রাস করা সম্ভব। বাংলাদেশের বেশির ভাগ কৃষক এখনও তাদের জমিতে বছরের পর বছর একই শস্যের চাষ করে। দেখা যায়, দেশের প্রায় ৭৫ ভাগ জমিতে প্রায় সারাবছর শুধুমাত্র ধানের চাষ হয়। ফলে কোনো কারণে ফসল উৎপাদন ক্ষতিগ্রস্ত হলে কৃষকরা প্রচুর লোকসানের সম্মুখীন হয়। কিন্তু শস্য বহুমুখীকরণ পদ্ধতিতে চাষাবাদ করা হলে কোনো কারণে একটি ফসলের উৎপাদন ক্ষতিগ্রস্ত হলে অন্য ফসল দিয়ে তা কমবেশি পূরণ করা যায়। এতে করে কৃষি উৎপাদনে ঝুঁকির মাত্রাও কমে আসে।"
        },
        {
          "label": "গ",
          "question": "গণি মিয়ার জমিতে কোন প্রযুক্তি ব্যবহার করা হয়েছে? ব্যাখ্যা করো।",
          "explanation": "গণি মিয়ার জমিতে জৈবপ্রযুক্তি ব্যবহার করা হয়েছে। মানুষের কল্যাণে কোনো প্রাণী বা উদ্ভিদ কোষের DNA এবং RNA এর আন্তঃপরিবর্তনের মাধ্যমে উদ্ভিদ বা প্রাণীর বৈশিষ্ট্যে জেনেটিক অর্থাৎ 'বংশগতির পরিবর্তন করার কৌশলকে জৈব বা জীবপ্রযুক্তি বলে। প্রাণী ও উদ্ভিদের জিনের DNA এবং RNA এর বিন্যাসকে পরিবর্তন করে প্রাণী ও উদ্ভিদের বৈশিষ্ট্য পরিবর্তন করা যায়। কোনো কোনো ক্ষেত্রে শস্য জাতের সমস্যা, প্রাকৃতিক দুর্যোগ বা কীটপতঙ্গের মতো বালাইয়ের কারণে ফলন বেশি হয় না। এ সমস্যা কাটিয়ে উঠতে বিশ্বের বিভিন্ন স্থানে জৈবপ্রযুক্তি ব্যবহৃত হচ্ছে। তবে এর কোনো কোনো দিক নিয়ে বিতর্কও আছে। উদ্দীপকে বলা হয়েছে বন্যা, লবণাক্ততা ও খরার কারণে কৃষক গণি মিয়ার ফসলের উৎপাদন কমে যায়। গণি মিয়া কৃষি কর্মকর্তার পরামর্শ নিয়ে তার জমিতে জৈবপ্রযুক্তি ব্যবহার করে উৎপাদন বৃদ্ধি করতে সক্ষম হন। জৈবপ্রযুক্তি ব্যবহারের মাধ্যমে তিনি বন্যার পানি, খরা ও লবণাক্ততাসহিষ্ণু জাতের শস্যের চাষ করেন। এতে উৎপাদন বৃদ্ধি পাওয়ায় তিনি ক্ষতি কাটিয়ে উঠতে সক্ষম হন ।"
        },
        {
          "label": "ঘ",
          "question": "বাংলাদেশের কৃষি উন্নয়নে এই প্রযুক্তির ব্যবহার কতটুকু · যুক্তিযুক্ত তা উদ্দীপকের আলোকে বিশ্লেষণ করো।",
          "explanation": "একটি অতি জনবহুল দেশ এবং ভূমিসহ সম্পদ সীমিত হওয়ার কারণে কৃষি উৎপাদন বৃদ্ধির জন্য আমাদের দেশে জৈবপ্রযুক্তির কল্যাণকর ব্যবহারের গুরুত্ব অপরিসীম । বাংলাদেশসহ বিশ্বের বিভিন্ন দেশে ঘূর্ণিঝড়, বন্যা, খরা ইত্যাদি প্রাকৃতিক বিপর্যয়ে জানমালের ক্ষতি ছাড়াও কৃষি ক্ষতিগ্রস্ত হয়। জলবায়ু পরিবর্তনের কারণে এ সব প্রাকৃতিক দুর্যোগ বাড়ছে। এ কারণে প্রতিকূল আবহাওয়া মোকাবিলায় সক্ষম শস্য উৎপাদনের জন্য জৈবপ্রযুক্তির গুরুত্ব রয়েছে। লবণাক্ততাসহিষ্ণু ধান, শীতসহিষ্ণু পাট উদ্ভাবন জৈবপ্রযুক্তির উৎকৃষ্ট উদাহরণ। উদ্দীপকে দেখা যাচ্ছে যে, বন্যা, লবণাক্ততা ও খরার কারণে গণি মিয়ার জমিতে ফসল উৎপাদন কমে যায়। পরে কৃষি কর্মকর্তার সহায়তায় তিনি জমিতে জৈবপ্রযুক্তি ব্যবহার করে ফসল উৎপাদন বৃদ্ধি করতে সক্ষম হন। বাংলাদেশের কৃষি গবেষকরা জৈবপ্রযুক্তি ব্যবহার করে লবণাক্ততাসহিষ্ণু, জিংকসমৃদ্ধ ধান কিংবা তুলনামূলকভাবে স্বল্প সময়ে ঘরে তোলার মতো শস্যের জাত উদ্ভাবন করেছেন। কৃষকরা মাঠপর্যায়ে এ প্রযুক্তি প্রয়োগের মাধ্যমে উৎপাদন বৃদ্ধি করতে পারছেন। এছাড়া, লবণাক্ততাসহিষ্ণু জাতের উদ্ভাবন দেশের বিশাল উপকূলীয় এলাকা ধান চাষের আওতায় আনার সুযোগ সৃষ্টি করেছে। তেমনি স্বল্প সময়ের শস্যের জাত চাষের ফলে মঙ্গাপীড়িত এলাকায় খাদ্যাভাব দূরীকরণ এবং কর্মসংস্থান সম্ভব হয়েছে। পরিশেষে বলা যায়, জৈবপ্রযুক্তি বাংলাদেশের কৃষির উন্নয়নের জন্য অত্যন্ত গুরুত্বপূর্ণ। কেননা, লবণাক্ততা বৃদ্ধি, খরা, বন্যা, ঘূর্ণিঝড় ইত্যাদি দুর্যোগের কারণে বাংলাদেশের বিভিন্ন অঞ্চলে ফসল উৎপাদন ব্যাহত হচ্ছে। কৃষির এসব সমস্যার প্রভাব কাটিয়ে উঠতে হলে কল্যাণমূলক উদ্দেশ্যে জৈবপ্রযুক্তির ব্যবহার যৌক্তিক।"
        }
      ]
    },
    {
      "number": "5",
      "uddipok": "প্রতিবছর কোনো দেশের সরকারের প্রয়োজনীয় যাবতীয় ব্যয় নির্বাহের জন্য প্রচুর অর্থের প্রয়োজন হয়। এ ব্যয় নির্বাহের জন্য সরকারের যেসব উৎস থেকে অর্থসংস্থান করে থাকে সেগুলো হল- আয় ও মুনাফার উপর কর, সম্পত্তি ও সম্পদ কর, আমদানি শুল্ক, মাদক শুল্ক, রপ্তানি শুল্ক, মূল্য সংযোজন কর, যানবাহন কর, সম্পৃরুক শুল্ক, জরিমানা, ইজারা, রেলওয়ে, ডাক বিভাগ ইত্যাদি। সরকার আরও অনেক উৎস থেকেও অর্থ সংগ্রহ করে থাকে।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "কোনো ব্যক্তির ওপর কর আরোপ করা হলে সেই ব্যক্তি যদি ওই করের ভার অন্যের ওপর চাপাতে পারে তাহলে তাকে পরোক্ষ কর বলে।"
        },
        {
          "label": "খ",
          "question": "",
          "explanation": "নগরায়ণের জন্য যে মৌলিক ও বিপুল অবকাঠামোগত উন্নয়নের প্রয়োজন হয়, তার ব্যয় নির্বাহে সরকারি অর্থের দরকার হয়। শিল্প বিপ্লবের পর থেকে অর্থনৈতিক উন্নয়নের সাথে সাথে বিশ্বব্যাপী মানুষের জীবনযাত্রার মান বেড়েছে। আর জীবনযাত্রার মানোন্নয়নের সাথে সাথে প্রায় সব দেশেই মানুষ নগরমুখী হচ্ছে। ফলে নগরাঞ্চলের দ্রুত বিস্তৃতি ঘটছে। এতে করে নগরাঞ্চলের মানুষের জন্য রাস্তাঘাট, ফ্লাইওভার নির্মাণ, বিদ্যুৎ ও পানি সরবরাহ, পানি নিষ্কাশন, পয়ঃনিষ্কাশন, চিত্তবিনোদনের জন্য পার্ক, স্টেডিয়াম, চিড়িয়াখানা ইত্যাদি নির্মাণের প্রয়োজনীয়তা দেখা দেয়। এর জন্যে প্রচুর অর্থের প্রয়োজন হয় যার পুরোটা বেসরকারি খাত থেকে যোগান দেওয়া সম্ভব বা যৌক্তিক নয়। তাই সরকারকেও এর জন্যে ব্যয় করতে হয়। এভাবে সরকারি ব্যয় নগরায়ণে সহায়তা করে।"
        },
        {
          "label": "গ",
          "question": "",
          "explanation": "প্রদত্ত উদ্দীপকে সরকারের অর্থ সংগ্রহের উৎসের ধরন হলো কর রাজস্ব ও কর বহির্ভূত রাজস্ব। সরকারের আয়ের প্রধান উৎস দুটি। যথা: কর রাজস্ব ও কর বহির্ভূত রাজস্ব। সরকার করের মাধ্যমে যে আয় বা রাজস্ব সংগ্রহ করে তাকে কর রাজস্ব কর বলে। আর কর ছাড়া অন্যান্য যে উৎস থেকে সরকার আয় করে তা কর বহির্ভূত রাজস্ব। উদ্দীপকে 'B' দেশের সরকার ব্যয়ভার মেটানোর জন্য আয়কর, ভ্যাট ও বিভিন্ন ধরনের ফি এর হার বৃদ্ধি করার সিদ্ধান্ত নিয়েছে। এতেও ব্যয় সংকুলান না হলে কেন্দ্রীয় ব্যাংক ও বাণিজ্যিক ব্যাংক থেকে ঋণ নেওয়ার সুযোগ গ্রহণ করবে। এক্ষেত্রে সরকারের আয়ের উৎসগুলোর মধ্যে আয়কর, ভ্যাট হলো কর রাজস্বের অন্তর্ভুক্ত। আর বিভিন্ন ধরনের ফি এবং ঋণ গ্রহণ কর বহির্ভূত রাজস্বের অন্তর্ভুক্ত। সুতরাং বলা যায়, উদ্দীপকের সরকার অর্থ সংগ্রহের উৎস হলো কর রাজস্ব ও কর বহির্ভূত রাজস্ব।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত উৎস থেকে ঋণ গ্রহণ করা অর্থনীতির জন্য অনেকাংশে যুক্তিযুক্ত। সরকারি আয় দ্বারা সরকারি ব্যয় সংকুলান না হলে সরকারকে ঋণ নিতে হয়। সরকার অভ্যন্তরীণ ও বৈদেশিক দুটি উৎস থেকে ঋণ নিতে পারে। সরকারি ঋণের অভ্যন্তরীণ উৎসের মধ্যে ব্যক্তি, বাণিজ্যক ব্যাংক ও কেন্দ্রীয় ব্যাংক থেকে ঋণ ইত্যাদি উল্লেখযোগ্য। অন্যদিকে বৈদেশিক উৎসের মধ্যে বিদেশি সরকার ও বিভিন্ন আন্তর্জাতিক প্রতিষ্ঠান থেকে ঋণ নিতে পারে। উদ্দীপকে 'B' দেশের সরকার আয় বাড়ানোর লক্ষ্যে আয়কর, ভ্যাট ও বিভিন্ন ধরনের ফি বাড়ানোর সিদ্ধান্ত নেয়। এতে ব্যয় সংকুলান না হলে কেন্দ্রীয় ব্যাংক ও বাণিজ্যিক ব্যাংক থেকে ঋণ গ্রহণ করতে পারে। অর্থাৎ সরকারের ঋণের উৎস হলো কেন্দ্রীয় ব্যাংক এবং বাণিজ্যিক ব্যাংক। এটি সরকারি ঋণের অভ্যন্তরীণ উৎসকে নির্দেশ করে। অভ্যন্তরীণ উৎস থেকে ঋণ গ্রহণ, পরিশোধ এবং শর্তাবলি বৈদেশিক ঋণ গ্রহণের চেয়ে সহজ। এছাড়াও অভ্যন্তরীণ ঋণের প্রধান সুবিধা হলো এ ঋণের কোনো আর্থিক দায়ভার নেই। এ ধরনের ঋণের শুধু প্রকৃত দায়ভার আছে। কিন্তু তা দেশের অর্থনৈতিক কল্যাণ হ্রাস করে না। অভ্যন্তরীণ ঋণ উৎপাদনশীল খাতে ব্যবহার করা হলে অর্থনৈতিক কল্যাণ বহুগুণ বৃদ্ধি পায়। কিন্তু ঋণের পরিমাণ অধিক হলে দেশে তারল্য সংকট সৃষ্টি হয়। তাই বলা যায়, স্বল্প পরিমাণ ঋণের ক্ষেত্রে অভ্যন্তরীণ উৎসই অধিক যৌক্তিক।"
        }
      ]
    },
    {
      "number": "6",
      "uddipok": "নিচের চিত্রটি লক্ষ করো এবং সংশ্লিষ্ট প্রশ্নের উত্তর দাও:",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "দেশীয় সীমানার ভেতরে সাধারণত একই দেশের অধিবাসী এবং একই দেশের বিভিন্ন অঞ্চলের মধ্যে দ্রব্যসামগ্রী ও সেবার বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "",
          "explanation": "প্রাইমারি শেয়ারের দাম পূর্বনির্ধারিত হওয়ায় এ ধরনের শেয়ারে ঝুঁকি কম। কোনো কোম্পানি যখন পুঁজিবাজারে নতুন শেয়ার বিক্রির জন্য ছাড়ে তখন তাকে প্রাইমারি বা প্রাথমিক শেয়ার বলে। এরূপ শেয়ার সাধারণত ব্যাংক বা কোনো আর্থিক প্রতিষ্ঠানের মাধ্যমে বিক্রি করা হয়। এ শেয়ারে মালিক কোনো নির্দিষ্ট হারে মুনাফা পায় না। প্রাইমারি শেয়ারের 'ফেস ভ্যালু'ই হলো এ ধরনের শেয়ারের মূল্য। প্রাইমারি শেয়ারের দাম স্টক এক্সচেঞ্জ এর নীতিমালা অনুযায়ী নির্ধারিত হয়। ফলে এতে কোনো ধরনের ঝুঁকি বা অনিশ্চয়তা পরিলক্ষিত হয় না। তাই বলা যায়, অন্যান্য শেয়ারের তুলনায় প্রাইমারি শেয়ারে ঝুঁকি কম।"
        },
        {
          "label": "গ",
          "question": "",
          "explanation": "উদ্দীপকে প্রদর্শিত চিত্রে চাহিদা বৃদ্ধিজনিত মুদ্রাস্ফীতি সৃষ্টি হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি পেলে চাহিদা বৃদ্ধিজনিত মুদ্রাস্ফীতি সৃষ্টি হয়। উদ্দীপকে প্রদর্শিত চিত্রে লক্ষ করা যায়, প্রাথমিক অবস্থায় সামগ্রিক চাহিদা ও যোগান E বিন্দুতে পরস্পর সমান হওয়ায় O Y 1 \\mathrm{OY}_{1} OY 1 ​ উৎপাদনে ভারসাম্য দাম O P 1 \\mathrm{OP}_{1} OP 1 ​ । এখন সামগ্রিক যোগান AS স্থির থেকে সামগ্রিক চাহিদা A D 1 \\mathrm{AD}_{1} AD 1 ​ থেকে বৃদ্ধি পেয়ে A D 2 \\mathrm{AD}_{2} AD 2 ​ হলে দামস্তর O P 1 \\mathrm{OP}_{1} OP 1 ​ থেকে বেড়ে O P 2 \\mathrm{OP}_{2} OP 2 ​ হয়। এক্ষেত্রে দেশটিতে দামস্তর P 1 P 2 \\mathrm{P}_{1} \\mathrm{P}_{2} P 1 ​ P 2 ​ বা E F \\mathrm{EF} EF পরিমাণ বৃদ্ধি পায়। যেহেতু সামগ্রিক চাহিদা বৃদ্ধির জন্য দামস্তরের এই বৃদ্ধি ঘটেছে, তাই একে চাহিদা বৃদ্ধিজনিত মুদ্রাস্ফীতি বলা হয়।"
        },
        {
          "label": "ঘ",
          "question": "",
          "explanation": "ব্যাংক হার বৃদ্ধি এবং খোলা বাজারে ঋণপত্র বিক্রয়ের মাধ্যমে চাহিদা বৃদ্ধিজনিত মুদ্রাস্ফীতি নিয়ন্ত্রণ করা যায়। একটি দেশের জন্য উচ্চ মাত্রায় মুদ্রাস্ফীতি নেতিবাচক প্রভাব সৃষ্টি করে। উচ্চ মাত্রারর মুদ্রাস্ফীতি অর্থনৈতিক উন্নয়নের জন্য বাধাস্বরূপ। এরূপ পরিস্থিতি মুদ্রাস্ফীতি নিয়ন্ত্রণ করা প্রয়োজন। মুদ্রাস্ফীতি নিয়ন্ত্রণ করতে সরকার আর্থিক পদ্ধতি, রাজস্ব পদ্ধতির পাশাপাশি প্রত্যক্ষ নিয়ন্ত্রণ পদ্ধতিও প্রয়োগ করে। উদ্দীপকে চিত্রের সাহায্যে চাহিদা বৃদ্ধিজনিত মুদ্রাস্ফীতি নির্দেশ করা হয়েছে। এক্ষেত্রে ব্যাংক হার বৃদ্ধি ও খোলা বাজারে ঋণপত্র বিক্রয়ের মাধ্যমে সামগ্রিক চাহিদা হ্রাস করলে মুদ্রাস্ফীতি নিয়ন্ত্রিত হবে। যা মুদ্রাস্ফীতি নিয়ন্ত্রণে সরকারের আর্থিক পদ্ধতিকে নির্দেশ করে। কেন্দ্রীয় ব্যাংক ব্যাংক হার বৃদ্ধি করলে বাণিজ্যিক ব্যাংকগুলোও তাদের সুদের হার বাড়িয়ে দেয়। ফলে ব্যাংক খাত থেকে বিনিয়োগ হ্রাস পায়। এ পরিস্থিতিতে জনগণের ক্রয়ক্ষমতা হ্রাস পায়। ফলে মুদ্রাস্ফীতি নিয়ন্ত্রণে আসবে। আবার সরকার বা কেন্দ্রীয় ব্যাংক খোলাবাজারে ঋণপত্র বিক্রয়ের মাধ্যমেও মুদ্রাস্ফীতি নিয়ন্ত্রণ করতে পারে। ঋণপত্র কিনলে জনগণের হাতে নগদ অর্থের পরিমাণ হ্রাস পায়। ফলে জনগণের ক্রয়ক্ষমতা কমে গিয়ে সামগ্রিক চাহিদা হ্রাস পায়। উপরের আলোচনা থেকে বলা যায়, ব্যাংক হার বৃদ্ধি ও খোলা বাজারে ঋণপত্র বিক্রয়ের মাধ্যমে চাহিদা বৃদ্ধিজনিত মুদ্রাস্ফীতি নিয়ন্ত্রণ করা যায়।"
        }
      ]
    },
    {
      "number": "7",
      "uddipok": "'ক' একটি কৃষিপ্রধান দেশ। দেশটিতে প্রচুর খাদ্যশস্য উৎপাদিত হয়, যা দেশের চাহিদা মিটিয়ে বিদেশেও রপ্তানি করা হয়। মানুষের আয় বেশি কিন্তু শিক্ষার হার কম। খাদ্য গ্রহণের ক্ষেত্রে মানুষ পুষ্টির বিষয়টি বিবেচনা করে না। পারিবারিক পর্যায় থেকে শুরু করে অনেক হোটেল রেস্তোরাঁয়ও বিশুদ্ধ পানি ব্যবহার করা হয় না।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "কযে খাদ্য উৎপাদনক্ষেত্র থেকে শুরু করে ভোক্তার কাছে পৌঁছানো পর্যন্ত কোনোভাবেই কলুষিত হয় না এবং স্বাস্থ্যের জন্য হুমকির কারণ হয়ে দাঁড়ায় না তাকে নিরাপদ খাদ্য বলা যায়।"
        },
        {
          "label": "খ",
          "question": "",
          "explanation": "শিক্ষার সাথে খাদ্য নিরাপত্তার গভীর সম্পর্ক রয়েছে। বাংলাদেশ গত দুই দশকে শিক্ষা ক্ষেত্রে যথেষ্ট অগ্রগতি লাভ করেছে। শিক্ষার গুরুত্ব সম্পর্কে জনমানুষের সচেতনতা যথেষ্ট বেড়েছে। সরকার দরিদ্র জনগোষ্ঠীর মধ্যে শিক্ষার হার বাড়ানোর জন্য 'শিক্ষার বিনিময়ে খাদ্য' কর্মসূচি গ্রহণ করেছে। শিক্ষার হার বাড়ার সাথে সাথে কৃষকদের দক্ষতা বাড়ে যা খাদ্যশস্যের ফলনবৃদ্ধিতে ভূমিকা রাখে। এছাড়া শিক্ষার মাধ্যমে মানুষ খাদ্যের যথোপযুক্ত ব্যবহার সম্পর্কে সচেতন হয় এবং তাদের উপার্জন তথা ক্রয়ক্ষমতাও বাড়ে। এভাবে শিক্ষার সাথে খাদ্য নিরাপত্তার সরাসরি সম্পর্ক রয়েছে।"
        },
        {
          "label": "গ",
          "question": "",
          "explanation": "উদ্দীপকে খাদ্য নিরাপত্তার অন্যতম দিক খাদ্যের ক্রয়যোগ্যতার অভাব নির্দেশিত হয়েছে। খাদ্যের ক্রয়যোগ্যতা বলতে বোঝানো হয়, পুষ্টিকর খাদ্য প্রাপ্তির জন্য প্রয়োজনীয় যথেষ্ট সম্পদ থাকা। কারণ খাদ্য নিরাপত্তা নিশ্চিত করার জন্য কেবল খাদ্য উৎপাদন বৃদ্ধিই যথেষ্ট নয়, বরং জনগণের খাদ্য কেনার যথেষ্ট ক্ষমতাও থাকতে হবে। সম্পদের যথাযথ ব্যবহার ও সুষ্ঠু বণ্টন ব্যবস্থা না থাকায় দেশের বেশিরভাগ সম্পদ একটি অতি ক্ষুদ্র শ্রেণির হাতে পুঞ্জীভূত হয়েছে। পক্ষান্তরে এক বিশাল জনগোষ্ঠী চরম দারিদ্র্যের মধ্যে জীবনযাপন করছে। ফলে বাজারে যথেষ্ট খাদ্য থাকা সত্ত্বেও শুধু ক্রয়ক্ষমতার অভাবে বহু মানুষের খাদ্য নিরাপত্তা নিশ্চিত করা সম্ভব হচ্ছে না। উদ্দীপকের দিনমজুর জনি মিয়া সমাজের সুবিধাবঞ্চিত হতদরিদ্র গোষ্ঠীর একজন মানুষ। তার উপার্জন দিয়ে দুবেলা সামান্য ডালভাতের সংস্থান হয়। ইচ্ছা থাকলেও তিনি সন্তানদের ফল, মাছ, মাংস, দুধ, ঘি, পনির এসব খাবার দিতে পারেন না। বাজারে পুষ্টিকর খাদ্যের প্রাপ্যতা সত্ত্বেও ক্রয়ক্ষমতার অভাবে তার পরিবারকে অপুষ্টির শিকার হতে হচ্ছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত খাদ্য নিরাপত্তার দিকসমূহ নিশ্চিত করায় করণীয়সমূহ নিচে বিশ্লেষণ করা হলো। দেশের খাদ্য নিরাপত্তা বৃদ্ধির জন্য খাদ্যের যোগান বৃদ্ধির সাথে সাথে জনগণের ক্রয়ক্ষমতাও বৃদ্ধি করতে হবে। খাদ্যের পর্যাপ্ত যোগান থাকা সত্ত্বেও যদি জনগোষ্ঠীর একটি বড় অংশের তা কেনার ক্ষমতা না থাকে তবে খাদ্য নিরাপত্তা অর্জন সম্ভব নয়। এজন্য খাদ্য নিরাপত্তা অর্জনে জনসাধারণের ক্রয়ক্ষমতা বাড়ানোর জন্য কিছু ব্যবস্থা নেওয়া প্রয়োজন। এর অন্যথা হলে বহু দরিদ্র মানুষ খাদ্যাভাব ও অপুষ্টিতে ভুগবে। উদ্দীপকে তিনি মিয়া একজন দিনমজুর। তার ছেলে মেয়েরা ভালো খাদ্য খেতে পারে না। ফলে তারা অনিরাপদ খাদ্য গ্রহণ করে। এজন্য দায়ী খাদ্য ক্রয়ের অক্ষমতার। তাই খাদ্য নিরাপত্তা অর্জন করতে হলে দারিদ্র্য দূর করতে হবে। দেশের দরিদ্র অঞ্চলে কর্মক্ষম লোকদের জন্য কাজের সুযোগ সৃষ্টি করতে হবে যাতে আয়স্তর বৃদ্ধি পায়। কৃষির উৎপাদনশীলতা বৃদ্ধি, ভূমিহীনদের সহায়তা প্রদান, কর্মমুখী শিক্ষা ও প্রশিক্ষণের ব্যবস্থা এবং সামাজিক নিরাপত্তা জোরদারের মাধ্যমে দারিদ্র্য হ্রাসের ব্যবস্থা করতে হবে। কৃষির আধুনিকায়ন ও দ্রুত শিল্পায়নের মাধ্যমে কর্মসংস্থানের সুযোগ সৃষ্টি করতে হবে। কর্মসংস্থানের সুযোগ সৃষ্টির মাধ্যমে দারিদ্র্য দূর করার উদ্যোগ নেওয়া হলে জনি মিয়ার মতো দরিদ্র ও সুবিধাবঞ্চিত মানুষের আয় বৃদ্ধি পাবে। কাজেই বলা যায়, উপরের ব্যবস্থাগুলো গৃহীত হলে খাদ্যের ক্রয়যোগ্যতা অর্জিত হবে। যা জনি মিয়ার মতো মানুষদের খাদ্য নিরাপত্তা নিশ্চিত করবে।"
        }
      ]
    },
    {
      "number": "8",
      "uddipok": "'X' দ্রব্যটি বিদেশে রপ্তানি করে প্রচুর বৈদেশিক মুদ্রা অর্জিত হয়। অপরদিকে 'Y' দ্রব্যটি পূর্বে বিদেশ থেকে আমদানি করা হত কিন্তু বর্তমানে দেশে অনেক উৎপাদনকারী প্রতিষ্ঠান 'Y' দ্রব্যটি উৎপাদন ও বিক্রয় করছে।",
      "tag": "BB 23,JB 19",
      "sub_questions": [
        {
          "label": "ক",
          "question": "",
          "explanation": "ক'হাইটেক শিল্প' বলতে জ্ঞান ও পুঁজিনির্ভর, উচ্চ প্রযুক্তিভিত্তিক, ও পরিবেশবান্ধব উন্নয়নমুখী শিল্পকে বোঝায়।"
        },
        {
          "label": "খ",
          "question": "",
          "explanation": "সংরক্ষিত ও নিয়ন্ত্রিত শিল্প এক নয়। সরকারি নির্দেশের মাধ্যমে যেসব শিল্প জাতীয় নিরাপত্তার স্বার্থে সংরক্ষিত রাখা প্রয়োজন এবং যেসব শিল্প স্পর্শকাতর হিসেবে সাধারণত শুধু সরকারি বিনিয়োগের জন্য সংরক্ষিত সেগুলোকে সংরক্ষিত শিল্প বলে। সংরক্ষিত শিল্পসমূহ হলো- অস্ত্রশস্ত্র, সামরিক সরঞ্জাম, পারমাণবিক শক্তি, টাকশাল ইত্যাদি। অন্যদিকে অর্থনীতি ক্ষতিগ্রস্ত হতে পারে বা দেশীয় সংস্কৃতির প্রতি হুমকি হতে পারে এমন শিল্পকে নিয়ন্ত্রিত শিল্প বলে। আন্ডারগ্রাউন্ড রেল, বিশেষ অর্থনৈতিক অঞ্চল ইত্যাদি নিয়ন্ত্রিত শিল্পের উদাহরণ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'X' দ্রব্যটি রপ্তানিমুখী শিল্পের অন্তর্গত। বাংলাদেশের প্রধান প্রধান রপ্তানি পণ্যকে দু'ভাগে ভাগ করা যায়। যথা- প্রচলিত ও অপ্রচলিত রপ্তানি পণ্য। বাংলাদেশ চিরাচরিতভাবে যেসব পণ্য বিশ্ববাজারে রপ্তানি করে আসছে সেগুলোকেই এদেশের প্রচলিত রপ্তানি পণ্য বলা হয়। এ পণ্যের মধ্যে কয়েকটি কৃষিপণ্য এবং বেশিরভাগ কৃষিনির্ভর শিল্পদ্রব্য। পক্ষান্তরে, যেসব পণ্য সাম্প্রতিককালে বাংলাদেশের রপ্তানি বাণিজ্যে সংযোজিত হয়েছে বা প্রাধান্য পেয়েছে সেগুলোকে অপ্রচলিত রপ্তানি পণ্য বলা হয়। উদ্দীপকের X দেশ তথা বাংলাদেশের উল্লেখযোগ্য রপ্তানিপণ্যের একটি তালিকা নিচে দেওয়া হলো: প্রচলিত রপ্তানি পণ্য অপ্রচলিত রপ্তানি পণ্য ১. কাঁচাপাট ২. পাটজাত দ্রব্য ৩. চা ৪. চামড়া ও চামড়াজাত পণ্য ৫. পেট্রোলিয়াম উপজাত পণ্য ১. তৈরি পোশাক ২. হিমায়িত খাদ্য ৩. হস্তশিল্পজাত দ্রব্য ৪. শাক-সবজি ও ফলমূল ৫. পারটেক্স"
        },
        {
          "label": "ঘ",
          "question": "",
          "explanation": "দেশীয় শিল্পের বিকাশে উদ্দীপকে বর্ণিত আমদানি বিকল্প শিল্পের ভূমিকা অপরিসীম। আমদানি বিকল্প শিল্প স্থাপনের মাধ্যমে দেশের অভ্যন্তরেই আমদানিকৃত দ্রব্যের উৎপাদন করা হয়। ফলে দেশের আমদানি হ্রাস পায়। দেশের মধ্যেই নতুন নতুন শিল্প কারখানা গড়ে ওঠে। আবার এ শিল্প কারখানার কাঁচামালের যোগানকে কেন্দ্র করেও অনেক ক্ষুদ্র ক্ষুদ্র শিল্প গড়ে ওঠে। উদ্দীপকে রায়হান সাহেবের দেশে বাণিজ্য ঘাটতি বিদ্যমান। এ পরিস্থিতি মোকাবিলায় সরকার আমদানি বিকল্প শিল্প প্রতিষ্ঠার সিদ্ধান্ত নেয়। ফলে রায়হান সাহেবের দেশে নারী কর্মসংস্থান বৃদ্ধি ও বৈদেশিক মুদ্রার সাশ্রয় হয়। এতে শিল্প দেশীয় শিল্পের বিকাশে বহুমুখী অবদান রাখতে সক্ষম হয়। আমদানি বিকল্প শিল্পে আমদানিকৃত শিল্পজাত দ্রব্য দেশের অভ্যন্তরেই উৎপাদিত হয়। তাই আর বিদেশ থেকে আমদানির প্রয়োজন পড়ে না। ফলে দেশীয় শিল্পগুলো বৈদেশিক প্রতিযোগিতার হাত থেকে রক্ষা পায়। আবার আমদানি বিকল্প শিল্পের মাধ্যমে দেশীয় কাঁচামাল এবং অন্যান্য উপকরণ সামগ্রীর পূর্ণ সদ্ব্যবহার সম্ভব হয়। তাই এসব কাঁচামাল ও উপকরণ সামগ্রীর যোগান দাতা শিল্পগুলোও বিকশিত হয়। এভাবে দেশে শিল্পায়ন বৃদ্ধিও পায়। সুতরাং বলা যায়, দেশীয় শিল্পের বিকাশে আমদানি বিকল্প শিল্পের অনেক গুরুত্ব রয়েছে।"
        }
      ]
    },
    {
      "number": "9",
      "uddipok": "",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "কোনো একটি নির্দিষ্ট বছরে একটি দেশের জনসংখ্যার প্রতি ১,০০০ জনে যতটি জীবিত শিশু জন্মগ্রহণ করে তা-ই হচ্ছে ওই সময়ে ঐ দেশের স্থূল জন্মহার।"
        },
        {
          "label": "খ",
          "question": "",
          "explanation": "যকোনো দেশে দ্রুত জনসংখ্যা বৃদ্ধি পেলে তাদের চাহিদা মেটাতে অধিক পণ্য আমদানি করতে হয়। ক্রমবর্ধমান জনসংখ্যার সামগ্রিক চাহিদা পূরণের জন্য প্রতিবছর খাদ্য ঘাটতি মোকাবিলা, অনেক নিত্যপ্রয়োজনীয়, অতি প্রয়োজনীয় ও উচ্চ প্রযুক্তির মূল্যবান পণ্যদ্রব্য আমদানি করতে হয়। সে তুলনায় রপ্তানির পরিমাণ কম থাকলে দেশটি বাণিজ্য ঘাটতির সম্মুখীন হবে। অর্থাৎ জনসংখ্যা বৃদ্ধি বৈদেশিক বাণিজ্যের ভারসাম্যে প্রতিকূলতা সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে কাম্য জনসংখ্যা তত্ত্বকে নির্দেশ করা হয়েছে। চিত্রে B, C ও D বিন্দুসমূহে জনসংখ্যার অসামঞ্জস্যের পরিমাণ নির্ণয় করা হলো- উদ্দীপকের চিত্রে ভূমি অক্ষে জনসংখ্যার পরিমাণ (X) এবং লম্ব অক্ষে মাথাপিছু আয় (Y) নির্দেশিত হয়েছে। চিত্রে 'B' বিন্দুতে মাথাপিছু আয় ১৪০০ মার্কিন ডলার এবং জনসংখ্যার পরিমাণ ৪ কোটি নির্দেশ করা হয়েছে। যেখানে কাম্য জনসংখ্যা ৫ কোটি। বিষয়টি অধ্যাপক ডালটনের সূত্রের মাধ্যমে দেখানো হলো- M = A − O O ; = 8 − ৫ ৫ = − ১ ৫ = − ০ . ২। \\mathrm{M}=\\frac{\\mathrm{A}-\\mathrm{O}}{\\mathrm{O}} ;=\\frac{8-৫}{৫}=\\frac{-১}{৫}=-০.২ । M = O A − O ​ ; = ৫ 8 − ৫ ​ = ৫ − ১ ​ = − ০ . ২। অর্থাৎ M = − 0.2 < 0 \\mathrm{M}=-0.2<0 M = − 0.2 < 0 যেখানে M = অসামঞ্জস্যের পরিমাণ, A = প্রকৃত জনসংখ্যা, ০ = কাম্য জনসংখ্যা। M > 0 হলে জনসংখ্যার আধিক্য, M = 0 হলে কাম্য জনসংখ্যা আর M < 0 হলে জনসংখ্যা ঋণাত্মক বোঝায়। অনুরূপভাবে C ও D বিন্দুতে M-এর মান নির্ণয় করা হলো- ‘C’বিন্দুতে M = ৫ − ৫ ৫ ; = ০ ৫ = − ০ \\mathrm{M}=\\frac{\\mathrm{৫}-\\mathrm{৫}}{\\mathrm{৫}} ;={}{}\\frac{০}{৫}=-০ M = ৫ ৫ − ৫ ​ ; = ৫ ০ ​ = − ০ অর্থাৎ M=0 ‘D’বিন্দুতে M = ৬ − ৫ ৫ ; = ১ ৫ = − ০ . ২ \\mathrm{M}=\\frac{\\mathrm{৬}-\\mathrm{৫}}{\\mathrm{৫}} ;={}{}\\frac{১}{৫}=-০.২ M = ৫ ৬ − ৫ ​ ; = ৫ ১ ​ = − ০ . ২ অর্থাৎ M=0.2<0 'B' বিন্দুতে M = - 0.2 < 0 অর্থাৎ M < 0, সুতরাং B বিন্দুতে দেশের জনসংখ্যা ঋণাত্মক যেখানে জনসংখ্যার তুলনায় সম্পদের পরিমাণ বেশি। 'C' বিন্দুতে M = 0 অর্থাৎ C বিন্দুতে কাম্য জনসংখ্যা নির্দেশ করে যেখানে জনসংখ্যা এবং সম্পদ পরস্পর সমান। এবং D বিন্দুতে M = 0.2 অর্থাৎ M > 0। সুতরাং, D বিন্দুতে দেশে জনাধিক্য অবস্থা বিরাজ করে, যেখানে সম্পদের তুলনায় জনসংখ্যা বেশি নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের তত্ত্বের আলোকে বলা যায়, বাংলাদেশের জনসংখ্যা কাম্য নয়। সম্পদের দক্ষ ব্যবহার যে জনসংখ্যায় সর্বোচ্চ মাথাপিছু আয় ও উৎপাদন নিশ্চিত হয়, তাকে কাম্য জনসংখ্যা বলে। কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তা নিম্ন জনসংখ্যার দেশ। আবার, প্রকৃত জনসংখ্যা কাম্য জনসংখ্যার চেয়ে বেশি হলে তা অধিক জনসংখ্যার দেশ। উদ্দীপকে লক্ষ করা যায় E বিন্দুতে দেশের মাথাপিছু প্রকৃত আয় কম। যা নিম্ন জনসংখ্যার দেশকে নির্দেশ করে। তবে জনসংখ্যা বেড়ে F বিন্দুতে মাথাপিছু আয় সর্বাধিক হয়। যা কাম্য জনসংখ্যার দেশকে নির্দেশ করে, আবার G বিন্দুতে প্রকৃত জনসংখ্যা বেশি বলে বেকারত্বের পরিমাণ বেশি। তাই মাথাপিছু আয় কম। যা অধিক জনসংখ্যার দেশকে নির্দেশ করে।বাংলাদেশের জনসংখ্যার পরিমাণ দেশে বিদ্যমান প্রাকৃতিক সম্পদের তুলনায় অধিক। এদেশের জনসংখ্যা প্রায় ১৬.৫১ কোটি যার তুলনায় সম্পদের পরিমাণ কম। যদিও বাংলাদেশে মাথাপিছু আয় দিন দিন বৃদ্ধি পাচ্ছে। তবুও দারিদ্র্য, বেকারত্ব, পুষ্টিহীনতা, জীবনযাত্রার নিম্নমান বিরাজ করছে। এসব বিবেচনায় বাংলাদেশকে অধিক জনসংখ্যার দেশ হিসেবে গণ্য করা যুক্তিযুক্ত ও বাস্তব সম্মত।"
        }
      ]
    },
    {
      "number": "1",
      "uddipok": "বাংলাদেশে দক্ষিণ এশিয়ার একটি জনবহুল দেশ। এদেশের অর্থনীতি যে সব ভিত্তির ওপর গড়ে ওঠেছে সেগুলো হলো- শিক্ষা, যাতায়াত ও যোগাযোগ, প্রশিক্ষণ, ডাক, জনস্বাস্থ্য, বাসস্থান, তার পরিবার কল্যাণ, সেতু, বিদ্যুৎ, ধর্মীয় ও সাংস্কৃতিক চেতনা, শক্তি সম্পদ, পানি সরবরাহ প্রভৃতি। দেশের উন্নয়নে এ সকল উপাদানের উত্তম ব্যবহার প্রভৃতি। দেশের উন্নয়নে এ সকল উপাদানের উত্তম ব্যবহার নিশ্চিত করা একান্ত আবশ্যক।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "মানুষের দ্বারা সৃষ্ট ও নিয়ন্ত্রিত পরিবেশই হলো সামাজিক পরিবেশ"
        },
        {
          "label": "খ",
          "question": "",
          "explanation": "হ্যাঁ, প্রাকৃতিক পরিবেশ সরাসরি উৎপাদনের সাথে সম্পর্কিত। প্রকৃতিপ্রদত্ত উপাদানসমূহ দ্বারা প্রাকৃতিক পরিবেশ সৃষ্টি হয়। সাধারণত প্রাকৃতিক পরিবেশ বলতে কোনো দেশের ভৌগোলিক অবস্থানসহ তার ভূ- প্রকৃতি, নদ-নদী, জলবায়ু, প্রাকৃতিক সম্পদ, উদ্ভিদ, প্রাণী, খনিজ সম্পদ ইত্যাদির সম্মিলিত প্রভাবে সৃষ্ট পারিপার্শ্বিকতাকে বোঝায়। একটি দেশে সাধারণত ওইসব শিল্প প্রতিষ্ঠান প্রতিষ্ঠা এবং উৎপাদনভিত্তিক কার্যক্রম পরিচালনা করা হয় যার কাঁচামাল ওই দেশে সহজে পাওয়া যায়। এ কাঁচামালগুলো মূলত প্রাকৃতিক পরিবেশেরই কোনো না কোনো উপাদান হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত উপাদানগুলো থেকে সামাজিক ও অর্থনৈতিক উপাদানগুলো চিহ্নিত করা যায়। সামাজিক উপাদান হলো সেসব সামাজিক বিষয়, যা কোনো দেশের অর্থনৈতিক উন্নয়নে পরোক্ষভাবে কাজ করে। সামাজিক অবকাঠামোর দ্বারা দেশের জনগণ অধিক দক্ষ, উদ্যমী ও কর্মঠ জনশক্তিতে পরিণত হয়। এতে করে তারা অর্থনৈতিক ও সামাজিক জীবনে বিশেষ অবদান রাখতে পারে। আবার, যেসব অর্থনৈতিক উপাদান প্রত্যক্ষভাবে অর্থনৈতিক উন্নয়নের ভিত্তি হিসেবে কাজ করে এবং উন্নয়ন প্রক্রিয়াকে গতিশীল রাখে তা অর্থনৈতিক উপাদান হিসেবে গণ্য হয়। উদ্দীপকে উল্লিখিত উপাদানগুলোর মধ্যে শিক্ষা, প্রশিক্ষণ, জনস্বাস্থ্য, বাসস্থান, পরিবার কল্যাণ, ধর্মীয় ও সাংস্কৃতিক চেতনা প্রভৃতি উপাদানসমূহ হলো সামাজিক উপাদান। যা দেশের অর্থনৈতিক উন্নয়নের ওপর পরোক্ষভাবে প্রভাব বিস্তারকারী উপাদান। আবার, যাতায়াত ও যোগাযোগ, ডাক, তার, সেতু, বিদ্যুৎ, শক্তি সম্পদ, পানি সরবরাহ প্রভৃতি উপাদান প্রত্যক্ষভাবে অর্থনৈতিক উন্নয়নের ভিত্তি হিসেবে কাজ করে এবং উন্নয়ন প্রক্রিয়াকে গতিশীল রাখে। এসব উপাদান হলো অর্থনৈতিক উপাদান।"
        },
        {
          "label": "ঘ",
          "question": "",
          "explanation": "একটি দেশের সার্বিক উন্নয়নের জন্য সামাজিক ও অর্থনৈতিক উভয় ধরনের উপাদানই গুরুত্বপূর্ণ অবদান রাখে। সাধারণত কোনো দেশের অর্থনৈতিক উপাদানগুলো যেমন- পরিবহন ও যোগাযোগব্যবস্থা, তার ও ডাক, সেতু, বন্দর, রেল, হাইটেক পার্ক ইত্যাদি অর্থনৈতিক উন্নয়নে সরাসরি ভূমিকা রাখে। পক্ষান্তরে, সামাজিক উপাদানগুলো যেমন- শিক্ষা, স্বাস্থ্য, প্রশিক্ষণ, বাসস্থান ইত্যাদি অর্থনৈতিক উন্নয়নে প্রত্যক্ষ ভূমিকা না রাখলেও এদের পরোক্ষ ভূমিকা বেশ উল্লেখযোগ্য। উদ্দীপকে লক্ষ করা যায়, বাংলাদেশের অর্থনীতি কতকগুলো উপাদানের ওপর ভিত্তি করে দ্রুত এগিয়ে যাচ্ছে। এসব উপাদানের মধ্যে অর্থনৈতিক উপাদানগুলো দেশের বিভিন্ন অঞ্চলে পণ্য সরবরাহের মাধ্যমে দ্রব্যমূল্যের স্থিতিশীলতা বজায় রাখতে সাহায্য করে। আবার, সামাজিক উপাদানগুলোর মধ্যে শিক্ষা, স্বাস্থ্য ও প্রশিক্ষণ দক্ষ জনশক্তি গড়ে তুলতে মুখ্য ভূমিকা রাখে। অর্থনৈতিক উপাদানের উন্নয়ন হলে দেশের অবকাঠামোর উন্নয়ন ঘটে। ফলে শহর ও গ্রামের দূরত্ব হ্রাস পায়। পক্ষান্তরে, সামাজিক উপাদানসমূহের উন্নয়ন হলে দেশে দক্ষ মানব সমাজ গড়ে উঠে। ফলে অর্থনৈতিক উন্নয়ন ত্বরান্বিত হয়। সামাজিক উপাদানগুলো সরাসরি বণ্টন ব্যবস্থায় যুক্ত না থাকলেও তা দেশের উন্নয়নে দীর্ঘমেয়াদি প্রভাব রেখে প্রবৃদ্ধি বৃদ্ধিতে নানাভাবে সহায়তা করে থাকে। পরিশেষে বলা যায়, বাংলাদেশের অর্থনৈতিক উন্নয়নে অর্থনৈতিক উপাদান প্রত্যক্ষ এবং সামাজিক উপাদান পরোক্ষভাবে ভূমিকা রাখে।"
        }
      ]
    },
    {
      "number": "2",
      "uddipok": "বাংলাদেশে দক্ষিণ এশিয়ার একটি জনবহুল দেশ। এদেশের অর্থনীতি যে সব ভিত্তির ওপর গড়ে ওঠেছে সেগুলো হলো- শিক্ষা, যাতায়াত ও যোগাযোগ, প্রশিক্ষণ, ডাক, জনস্বাস্থ্য, বাসস্থান, তার পরিবার কল্যাণ, সেতু, বিদ্যুৎ, ধর্মীয় ও সাংস্কৃতিক চেতনা, শক্তি সম্পদ, পানি সরবরাহ প্রভৃতি। দেশের উন্নয়নে এ সকল উপাদানের উত্তম ব্যবহার প্রভৃতি। দেশের উন্নয়নে এ সকল উপাদানের উত্তম ব্যবহার নিশ্চিত করা একান্ত আবশ্যক।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "মানুষের দ্বারা সৃষ্ট ও নিয়ন্ত্রিত পরিবেশই হলো সামাজিক পরিবেশ"
        },
        {
          "label": "খ",
          "question": "",
          "explanation": "হ্যাঁ, প্রাকৃতিক পরিবেশ সরাসরি উৎপাদনের সাথে সম্পর্কিত। প্রকৃতিপ্রদত্ত উপাদানসমূহ দ্বারা প্রাকৃতিক পরিবেশ সৃষ্টি হয়। সাধারণত প্রাকৃতিক পরিবেশ বলতে কোনো দেশের ভৌগোলিক অবস্থানসহ তার ভূ- প্রকৃতি, নদ-নদী, জলবায়ু, প্রাকৃতিক সম্পদ, উদ্ভিদ, প্রাণী, খনিজ সম্পদ ইত্যাদির সম্মিলিত প্রভাবে সৃষ্ট পারিপার্শ্বিকতাকে বোঝায়। একটি দেশে সাধারণত ওইসব শিল্প প্রতিষ্ঠান প্রতিষ্ঠা এবং উৎপাদনভিত্তিক কার্যক্রম পরিচালনা করা হয় যার কাঁচামাল ওই দেশে সহজে পাওয়া যায়। এ কাঁচামালগুলো মূলত প্রাকৃতিক পরিবেশেরই কোনো না কোনো উপাদান হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত উপাদানগুলো থেকে সামাজিক ও অর্থনৈতিক উপাদানগুলো চিহ্নিত করা যায়। সামাজিক উপাদান হলো সেসব সামাজিক বিষয়, যা কোনো দেশের অর্থনৈতিক উন্নয়নে পরোক্ষভাবে কাজ করে। সামাজিক অবকাঠামোর দ্বারা দেশের জনগণ অধিক দক্ষ, উদ্যমী ও কর্মঠ জনশক্তিতে পরিণত হয়। এতে করে তারা অর্থনৈতিক ও সামাজিক জীবনে বিশেষ অবদান রাখতে পারে। আবার, যেসব অর্থনৈতিক উপাদান প্রত্যক্ষভাবে অর্থনৈতিক উন্নয়নের ভিত্তি হিসেবে কাজ করে এবং উন্নয়ন প্রক্রিয়াকে গতিশীল রাখে তা অর্থনৈতিক উপাদান হিসেবে গণ্য হয়। উদ্দীপকে উল্লিখিত উপাদানগুলোর মধ্যে শিক্ষা, প্রশিক্ষণ, জনস্বাস্থ্য, বাসস্থান, পরিবার কল্যাণ, ধর্মীয় ও সাংস্কৃতিক চেতনা প্রভৃতি উপাদানসমূহ হলো সামাজিক উপাদান। যা দেশের অর্থনৈতিক উন্নয়নের ওপর পরোক্ষভাবে প্রভাব বিস্তারকারী উপাদান। আবার, যাতায়াত ও যোগাযোগ, ডাক, তার, সেতু, বিদ্যুৎ, শক্তি সম্পদ, পানি সরবরাহ প্রভৃতি উপাদান প্রত্যক্ষভাবে অর্থনৈতিক উন্নয়নের ভিত্তি হিসেবে কাজ করে এবং উন্নয়ন প্রক্রিয়াকে গতিশীল রাখে। এসব উপাদান হলো অর্থনৈতিক উপাদান।"
        },
        {
          "label": "ঘ",
          "question": "",
          "explanation": "একটি দেশের সার্বিক উন্নয়নের জন্য সামাজিক ও অর্থনৈতিক উভয় ধরনের উপাদানই গুরুত্বপূর্ণ অবদান রাখে। সাধারণত কোনো দেশের অর্থনৈতিক উপাদানগুলো যেমন- পরিবহন ও যোগাযোগব্যবস্থা, তার ও ডাক, সেতু, বন্দর, রেল, হাইটেক পার্ক ইত্যাদি অর্থনৈতিক উন্নয়নে সরাসরি ভূমিকা রাখে। পক্ষান্তরে, সামাজিক উপাদানগুলো যেমন- শিক্ষা, স্বাস্থ্য, প্রশিক্ষণ, বাসস্থান ইত্যাদি অর্থনৈতিক উন্নয়নে প্রত্যক্ষ ভূমিকা না রাখলেও এদের পরোক্ষ ভূমিকা বেশ উল্লেখযোগ্য। উদ্দীপকে লক্ষ করা যায়, বাংলাদেশের অর্থনীতি কতকগুলো উপাদানের ওপর ভিত্তি করে দ্রুত এগিয়ে যাচ্ছে। এসব উপাদানের মধ্যে অর্থনৈতিক উপাদানগুলো দেশের বিভিন্ন অঞ্চলে পণ্য সরবরাহের মাধ্যমে দ্রব্যমূল্যের স্থিতিশীলতা বজায় রাখতে সাহায্য করে। আবার, সামাজিক উপাদানগুলোর মধ্যে শিক্ষা, স্বাস্থ্য ও প্রশিক্ষণ দক্ষ জনশক্তি গড়ে তুলতে মুখ্য ভূমিকা রাখে। অর্থনৈতিক উপাদানের উন্নয়ন হলে দেশের অবকাঠামোর উন্নয়ন ঘটে। ফলে শহর ও গ্রামের দূরত্ব হ্রাস পায়। পক্ষান্তরে, সামাজিক উপাদানসমূহের উন্নয়ন হলে দেশে দক্ষ মানব সমাজ গড়ে উঠে। ফলে অর্থনৈতিক উন্নয়ন ত্বরান্বিত হয়। সামাজিক উপাদানগুলো সরাসরি বণ্টন ব্যবস্থায় যুক্ত না থাকলেও তা দেশের উন্নয়নে দীর্ঘমেয়াদি প্রভাব রেখে প্রবৃদ্ধি বৃদ্ধিতে নানাভাবে সহায়তা করে থাকে। পরিশেষে বলা যায়, বাংলাদেশের অর্থনৈতিক উন্নয়নে অর্থনৈতিক উপাদান প্রত্যক্ষ এবং সামাজিক উপাদান পরোক্ষভাবে ভূমিকা রাখে।"
        }
      ]
    }
  ]
}