{
  "title": "নটরডেম কলেজ, ঢাকা ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "জনাব মতিন মিয়া ফসল সংরক্ষণের সুব্যবস্থার অভাবে ভরা মৌসুমেই সকল ফসল স্থানীয় বাজারে বিক্রি করেন। অনুন্নত পরিবহণ, অপ্রতুল বাজার, মধ্যবর্তী ব্যবসায়ীদের দৌরাত্মে মতিন মিয়ার মতো অন্যান্য কৃষকরাও ফসলের ন্যায্যমূল্য হতে বঞ্চিত হন। তিনি মনে করেন, গ্রামে গুদামঘর নির্মাণ, ভৌত অবকাঠামো নির্মাণ, সঠিক বাজার তথ্যের সুব্যবস্থা করতে পারলে তারা ফসলের ন্যায্যমূল্য হতে বঞ্চিত হতেন না।",
      "tag": "NDCD 25",
      "sub_questions": [
        {
          "label": "ক",
          "question": "শস্য বহুমুখীকরণ কী?",
          "explanation": "শস্য বহুমুখীকরণ বলতে একই জমিতে বিভিন্ন মৌসুমে কেবল একটি শস্যের পরিবর্তে ভিন্ন ভিন্ন শস্য উৎপাদন করার প্রক্রিয়াকে বোঝায়।"
        },
        {
          "label": "খ",
          "question": "আত্মতোষণ খামার অপেক্ষা বাণিজ্যিক খামারের ধারণা পৃথক কেন? বুঝিয়ে লেখো।",
          "explanation": "আত্মতোষণ খামার ও বাণিজ্যিক খামারের উৎপাদনের উদ্দেশ্য এক নয়। জীবননির্বাহের জন্য কৃষক যে ভূখণ্ডে ফসল উৎপাদন করে, তাকে আত্মতোষণ খামার বলে। অর্থাৎ, উৎপাদিত ফসল দ্বারা মুনাফা অর্জন নয় বরং কোনোভাবে জীবননির্বাহ করাই মুখ্য উদ্দেশ্য। অন্যদিকে, যে খামার মুনাফা অর্জনের উদ্দেশ্যে বাণিজ্যিকভাবে পরিচালিত হয়, তাকে বাণিজ্যিক খামার বলে। অর্থাৎ, এ ধরনের খামার উৎপাদিত ফসল দ্বারা জীবননির্বাহ নয় বরং মুনাফা অর্জনই মুখ্য উদ্দেশ্য।"
        },
        {
          "label": "গ",
          "question": "উদ্দীপকে কৃষির কোন সমস্যার প্রতি ইঙ্গিত করা হয়েছে-ব্যাখ্যা করো।",
          "explanation": "উদ্দীপকে কৃষিপণ্য বিপণন সমস্যার কথা তুলে ধরা হয়েছে। কৃষিপণ্যের বিপণন ব্যবস্থা হলো উৎপাদিত পণ্য সংগ্রহকরণ, শ্রেণিবিভাজন, নমুনাকরণ, গুদামজাতকরণ, পরিবহণ, বিক্রয় প্রভৃতি কর্মকাণ্ডের সমন্বয়। এটি একটি অর্থনৈতিক প্রক্রিয়া। এর মাধ্যমে কৃষিপণ্য উৎপাদনকারীর কাছ থেকে চূড়ান্ত ভোক্তাদের কাছে পৌঁছায়। কিন্তু বাংলাদেশে কৃষিপণ্যের বিপণন ব্যবস্থায় ত্রুটি থাকায় কৃষকরা উৎপাদিত পণ্যের উপযুক্ত দাম পায় না।। উদ্দীপকে মতিন মিয়া ফসল সংরক্ষণ করতে পারেন না। ফলে তাকে এক মৌসুমেই সব ফসল বিক্রি করতে হয়। এছাড়াও অনুন্নত পরিবহণ অপ্রতুল বাজার মধ্যবর্তীদের দৌরাত্মের ফলে অনেক কৃষক ক্ষতিগ্রস্ত হয়। ফসলের ন্যায্য দাম থেকে সবাই বঞ্চিত হয়। এটি কৃষিপণ্য বিপণনের সমস্যাকে তুলে ধরে।"
        },
        {
          "label": "ঘ",
          "question": "ওপরে বর্ণিত সমস্যা সমাধানে উদ্দীপকে উল্লিখিত ব্যবস্থাসমূহ কি যথেষ্ট? মতামত দাও।",
          "explanation": "কৃষিপণ্য বিপণনের সমস্যাগুলো দূর করার জন্য উদ্দীপকের পদক্ষেপ পর্যাপ্ত নয়। সরকার কর্তৃক সরাসরি কৃষিপণ্য ক্রয় এবং দেশের অভ্যন্তরে বা বিদেশে পণ্য বিক্রয়কে রাষ্ট্রীয় বিপণন বলে। বাংলাদেশের কৃষিপণ্যের বিপণন ব্যবস্থা নানা ধরনের সমস্যায় আক্রান্ত। সেগুলো কৃষকদের পক্ষে ব্যক্তিগত উদ্যোগে সমাধান করা সম্ভব নয়। সরকারের হস্তক্ষেপেই সমাধান করা সম্ভব হবে। উদ্দীপকে মতিন মিয়া স্থানীয় বাজারে ফসল বিক্রি করেন। ফসল বিক্রি করতে গিয়ে তিনি ন্যায্যমূল্য থেকে বঞ্চিত হন। তিনি মনে করেন, গুদামঘর নির্মাণ অবকাঠামোগত উন্নয়নও সঠিক বাজার তথ্যের ব্যবস্থা করতে হবে। তাহলেই কৃষিপণ্যের ন্যায্য দাম পাবেন। তবে কৃষিপণ্যের বিপণনের জন্য এছাড়া আরো নানা পদক্ষেপ গ্রহণ করতে হবে। কৃষকের উৎপাদিত পণ্যের ন্যায্যমূল্যের জন্য কৃষিপণ্যের বাজার থেকে দালাল ও মধ্যবর্তী ফড়িয়াদের বিলোপ সাধন করতে হবে। পাশাপাশি কৃষকদের ঋণ সরবরাহ বৃদ্ধি, বাজার নিয়ন্ত্রণ, সুষ্ঠু ওজন ও পণ্য মূল্যের দাম নির্ধারণ করতে হবে। এছাড়া সরকার উৎপাদনশীলতা বৃদ্ধির লক্ষ্যে কৃষি উপকরণ সহজলভ্যকরণ, কৃষিঋণের আওতা বৃদ্ধি প্রভৃতি ব্যবস্থা নিতে পারে। আর এভাবেই কৃষিপণ্যের ন্যায্যমূল্য নিশ্চিতকরণে সরকার কার্যকরী ভূমিকা রাখতে পারে। তাই বলা যায়, এই সমস্যা নিরসনে উদ্দীপকের পদক্ষেপ যথেষ্ট নয়।"
        }
      ]
    },
    {
      "number": "2",
      "uddipok": "সম্প্রতি 'A' দেশে মোট দেশজ উৎপাদনে ক্রমাগত শিল্প খাতের অবদান বৃদ্ধি পেলেও জলবায়ু পরিবর্তনের বিরূপ পরিস্থিতি মোকাবেলা করে কৃষি উৎপাদন বৃদ্ধির লক্ষে কৃষিতে তেজস্ক্রিয় আইসোটোপ এর ব্যবহার, জৈবপ্রযুক্তি এবং তথ্য ও যোগাযোগ প্রযুক্তির প্রয়োগ বৃদ্ধি করেছেন। শস্য ও উদ্যান খাতে জিডিপির প্রবৃদ্ধির হার নিম্নরূপ: বছর ২০২১-২২ ২০২২-২৩ ২০২৩-২৪ ডিজিপি প্রবৃদ্ধির হার ৮.০৫ ০.৩৬ ২.৬৪",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "কোনো কৃষকের অধীনে বিভিন্ন স্থানে আবাদযোগ্য মোট ভূমির পরিমাণকে কৃষিজোত বলে।"
        },
        {
          "label": "খ",
          "question": "কৃষি ঋণ কীভাবে কৃষির উন্নয়নে সহায়তা করে-ব্যাখ্যা করো।",
          "explanation": "সহজ শর্তযুক্ত কৃষি ঋণ কৃষকদের জন্য সুবিধাজনক। কৃষকেরা উপকরণ ক্রয়, জমির রক্ষণাবেক্ষণ, উৎপাদিত দ্রব্যের বাজারজাতকরণ ইত্যাদি কারণে কৃষিঋণ গ্রহণ করে। কৃষিকাজ প্রকৃতির ওপর নির্ভরশীল হওয়ায় উৎপাদন ও মুনাফা অর্জনের ক্ষেত্রে অনিশ্চয়তা থাকে। তাই কৃষিঋণের শর্ত কঠিন হলে তা অনেক কৃষকই গ্রহণ করতে পারে না। ফলে কৃষিকাজ ব্যাহত হয়। তাই সহজ শর্তে ঋণ পাওয়া গেলে কৃষকের পক্ষে তা গ্রহণ সহজ ও সুবিধাজনক হবে। ফলে কৃষির উন্নয়নে সহায়ক ভূমিকা পালন করবে।"
        },
        {
          "label": "গ",
          "question": "উদ্দীপক হতে জিডিপি প্রবৃদ্ধির হারের স্তম্ভ চিত্র অঙ্কন করো।",
          "explanation": "উদ্দীপকে লক্ষ করা যায়, 'A' দেশের জিডিপিতে শস্য ও উদ্যান খাতের প্রবৃদ্ধি ক্রমহ্রাসমান। দেশের জিডিপিতে কৃষি খাতের অবদান দিন দিন ক্রমান্বয়ে কমতে থাকলে তা ক্রমহ্রাসমান ধারাকে নির্দেশ করে। বাংলাদেশের মতো দেশগুলো জিডিপিতে কৃষি খাতের অবদান গুরুত্বপূর্ণ ভূমিকা পালন করে। উদ্দীপকের তথ্যের ভিত্তিতে বিভিন্ন বছরে শস্য ও উদ্যান খাতের অবদানসমূহ স্তম্ভচিত্রের মাধ্যমে প্রকাশ করা হলো- চিত্রে, ভূমি অক্ষে অর্থবছর ও লম্ব অক্ষে জিডিপিতে অবদানের শতাংশ উল্লেখ করা হয়েছে। এখানে দেখা যায়, ২০২১-২২ অর্থবছরে A দেশের জিডিপিতে শস্য ও উদ্যাগ উপখাতের প্রবৃদ্ধি ৪.০১ শতাংশ। ২০২২-২৩ ও ২০২৩-২৪ অর্থবছরে কমে দাঁড়িয়েছে ৩.১৫ ও ২.৮২ শতাংশে। অর্থাৎ, জিডিপিতে কৃষি খাতের অবদান ক্রমহ্রাসমান।"
        },
        {
          "label": "ঘ",
          "question": "জলবায়ু পরিবর্তনের বিরূপ পরিস্থিতি মোকাবিলায় কৃষির উন্নয়নে উদ্দীপকে বর্ণিত A দেশের গৃহীত কার্যাবলির সাথে বাংলাদেশের সাদৃশ্য বিশ্লেষণ করো।",
          "explanation": "উদ্দীপকের A দেশের সাথে বাংলাদেশের কৃষির সাদৃশ্য রয়েছে। বাংলাদেশ একটি উন্নয়নশীল জনবহুল দেশ। কৃষিপ্রধান দেশ হওয়া সত্ত্বেও এখানে জিডিপিতে কৃষি খাতের অবদান কমে যাচ্ছে। ২০০৫-০৬ অর্থবছরে বাংলাদেশের জিডিপিতে কৃষি খাতের অবদান ছিল ১৯.০১ শতাংশ। যা ২০১২-১৩ ও ২০১৯-২০ অর্থবছরে যথাক্রমে দাঁড়ায় ১৬.৭৮ ও ১৩.৩৫ শতাংশে। অর্থাৎ, এখানে জিডিপিতে কৃষি খাতের অবদান ক্রমহ্রাসমান। উদ্দীপকে লক্ষ করা যায়, A দেশের জিডিপির প্রবৃদ্ধিতে কৃষি খাতের অবদান হ্রাস পাচ্ছে। ফলে 'A' দেশ জলবায়ু পরিবর্তনের বিরূপ প্রভাব মোকাবিলায় জৈবপ্রযুক্তি ও ICT এর প্রয়োগ বৃদ্ধি করছে। তবে সেখানে শিল্প খাত দিন দিন উন্নতি করছে। ফলে A দেশের জিডিপিতে শিল্প খাতের অবদান ক্রমবর্ধমান। অর্থাৎ, 'A' দেশের সাথে বাংলাদেশের মিল রয়েছে। A দেশের মতো বাংলাদেশের জিডিপিতে কৃষি খাতের অবদান ক্রমহ্রাসমান। আবার, উভয় দেশের জিডিপিতে শিল্প খাতের অবদান দিন দিন বৃদ্ধি পেয়েছে। আবার, এ দেশে কৃষিতে উৎপাদন বৃদ্ধির জন্য পারমাণবিক কৃষি প্রযুক্তি, জৈবপ্রযুক্তি ও আইসিটি প্রয়োগ বাড়ছে। এটি বাংলাদেশের কৃষি ক্ষেত্রেও সমভাবে লক্ষ করা যায়। বর্তমানে এদেশের কৃষিকে আধুনিকায়ন করতে উন্নত জাতের বীজ, রাসায়নিক সার, উন্নত যন্ত্রপাতিসহ উফশী জাতের বীজ ব্যবহার বৃদ্ধি পাচ্ছে। অপরদিকে, শিল্প খাতের প্রসারের ফলে জিডিপিতে এর অবদান বৃদ্ধি পাচ্ছে। কাজেই আমরা বলতে পারি, A দেশের সাথে বাংলাদেশের কৃষি সাদৃশ্যপূর্ণ।"
        }
      ]
    },
    {
      "number": "3",
      "uddipok": "রসুলপুর গ্রামের দরিদ্র কৃষক শাহরিয়ার চাষাবাদের জন্য কৃষি ব্যাংক, এবি ব্যাংক হতে ঋণ নেয়ার জটিলতা পরিহার করে গ্রামের ধনী কৃষক, প্রতিবেশী, মহাজন, স্বর্ণকারদের নিকট হতে সহজ পদ্ধতিতে ঋণ নিয়ে কৃষিকাজ পরিচালনা করেন। সরকার কৃষকদের ঋণ সমস্যা সমাধানে কৃষকদের নিকট খাস জমি বিতরণ, অত্যন্ত সহজ শর্তে পর্যাপ্ত কৃষি ঋণ বিতরণ, কৃষি উপকরণ বিতরণসমূহ নানামুখী পদক্ষেপ গ্রহণ করেছে।",
      "tag": "NDCD 25",
      "sub_questions": [
        {
          "label": "ক",
          "question": "জলবায়ু পরিবর্তনে অভিযোজন ধারণাটি কী?",
          "explanation": "জলবায়ু পরিবর্তনের সাথে খাপ খাইয়ে নেওয়াই অভিযোজন।"
        },
        {
          "label": "খ",
          "question": "আদমশুমারির অর্থনৈতিক তাৎপর্য লেখো।",
          "explanation": "আদমশুমারির ফলে দেশের সব ব্যক্তির যাবতীয় তথ্য জানা যায়। নির্দিষ্ট দেশের নির্দিষ্ট সময়ের সব ব্যক্তির আর্থিক ও সামাজিক তথ্যাদি সংগ্রহ, সংকলন ও প্রকাশনার সামগ্রিক প্রক্রিয়াকে আদমশুমারি বলে। এর মাধ্যমে মোট জনসংখ্যার আর্থিক অবস্থা, মাথাপিছু আয়, দেশের পুরুষ ও নারীর অনুপাত জানা যায়। এছাড়াও দেশে দারিদ্র্যসীমার নিচে ও ঊর্ধ্বে বসবাসকারীদের ব্যাপারে তথ্য পাওয়া যায়। আদমশুমারি দেশের জনগণের সার্বিক অর্থনৈতিক অবস্থা প্রকাশ করে। তাই আদমশুমারির অর্থনৈতিক গুরুত্ব রয়েছে।"
        },
        {
          "label": "গ",
          "question": "উদ্দীপক হতে কৃষি ঋণের উৎসগুলোর শ্রেণিবিভাগ করো।",
          "explanation": "নিম্নের অনুরূপঃ উদ্দীপকে কৃষিঋণের প্রাতিষ্ঠানিক ও অপ্রাতিষ্ঠানিক উৎসগুলো লক্ষ করা যায়। কৃষিঋণের যেসব উৎস সরকারি ঋণদানের বিধি ও নিয়মের অন্তর্ভুক্ত সেসব উৎসকে প্রাতিষ্ঠানিক উৎস বলে। যেমন: ব্যাংক, বিমা প্রভৃতি। আর কৃষিঋণের যেসব উৎস সরকারি বিধি ও নিয়ম বহির্ভূত সেসব উৎসকে অপ্রাতিষ্ঠানিক উৎস বলে। যেমন: গ্রাম্য মহাজন, বন্ধু-বান্ধব, আত্মীয়-স্বজন প্রভৃতি। উদ্দীপকে জনাব জমির একজন ভুট্টা চাষি। তিনি চাষাবাদ করতে গিয়ে এটি তার মামা ও ভুট্টা বেপারির নিকট থেকে ঋণ গ্রহণ করেন। যা অপ্রাতিষ্ঠানিক ঋণের উৎসকে নির্দেশ করে। আবার তার বন্ধু শরীফ ভুট্টা চাষ করার জন্য কৃষি ব্যাংক থেকে ঋণ গ্রহণ করেন। এটি প্রাতিষ্ঠানিক ঋণের উৎসের সাথে সামঞ্জস্যপূর্ণ। সুতরাং, উদ্দীপকে কৃষি ঋণের প্রাতিষ্ঠানিক ও অপ্রাতিষ্ঠানিক উৎস উল্লেখ করা হয়েছে।"
        },
        {
          "label": "ঘ",
          "question": "কৃষি ঋণের সমস্যা সমাধানে উদ্দীপকে বর্ণিত সরকারের গৃহীত পদক্ষেপসমূহের যথার্থতা মূল্যায়ন করো।",
          "explanation": "উদ্দীপকে কৃষিঋণের সমস্যা সমাধানে সরকারের গৃহীত পদক্ষেপগুলো পর্যাপ্ত নয়। কৃষিকাজের ব্যয় নির্বাহের জন্য কৃষকরা বিভিন্ন প্রাতিষ্ঠানিক ও অপ্রাতিষ্ঠানিক উৎস থেকে ঋণ নেয়। এক্ষেত্রে অপ্রাতিষ্ঠানিক উৎসগুলো অসংগঠিত ও শোষণমূলক হওয়ায় কৃষকদেরকে ঋণের জন্য প্রাতিষ্ঠানিক উৎসগুলোর দিকে হাত বাড়াতে হয়। কিন্তু প্রাতিষ্ঠানিক উৎসগুলো থেকে ঋণ গ্রহণ করতে বিভিন্ন সমস্যার সম্মুখীন হতে হয়। উদ্দীপকে কৃষিঋণের উপযোগিতা বৃদ্ধির কারণে কৃষকরা ঋণ নিতে নানা ধরনের সমস্যায় পড়ে। সরকার এসব সমস্যা সমাধানে কৃষকদের নিকট খাস জমি বিতরণের সিদ্ধান্ত নিয়েছে। এছাড়াও সহজ শর্তে কৃষিঋণ প্রদান ও কৃষি উপকরণ বিতরণের সিদ্ধান্ত নিয়েছে। এসব পদক্ষেপের ফলে কৃষিঋণের সমস্যা কিছুটা সমাধান হলেও তা পর্যাপ্ত নয়। কৃষি আধুনিকায়নের জন্য কৃষকদের প্রচুর অর্থের প্রয়োজন। কৃষকদের হাতে প্রয়োজনীয় অর্থ সরবরাহের জন্য সরকার আরো পদক্ষেপ গ্রহণ করতে পারে। যেমন- নতুন ব্যাংক অনুমোদন ও ব্যাংকের শাখা গ্রাম পর্যায়ে স্থাপনের শর্ত আরোপ করতে পারে। এর পাশাপাশি স্বল্প সুদে ঋণ বা ভর্তুকি সুবিধা দিতে হবে। প্রাতিষ্ঠানিক উৎসগুলো থেকে ঋণ নিতে জামানতের প্রয়োজন হয়। তাই তাদের জামানতবিহীন ঋণ সুবিধার ব্যবস্থা করতে হবে। তাই বলা যায়, উদ্দীপকে সরকারের পদক্ষেপ কৃষিঋণ বৃদ্ধির জন্য পর্যাপ্ত নয়।"
        }
      ]
    },
    {
      "number": "4",
      "uddipok": "জামিল সাহেবের প্রতিষ্ঠানে স্থায়ী মূলধনের পরিমাণ প্রায় ৭২ কোটি টাকা এবং উক্ত প্রতিষ্ঠানে ৭৫০ জন শ্রমিক কর্মরত। অপরদিকে মামুন সাহেব ৬ লক্ষ টাকা বিনিয়োগ করে ১২ জন জনবলের মাধ্যমে তার প্রতিষ্ঠান পরিচালনা করছেন যেখানে কাঁচামালের অভাব, অদক্ষ শ্রমিক, মূলধনের স্বল্পতা ইত্যাদি নানা সমস্যার কারণে তার প্রতিষ্ঠানে লাভজনক উৎপাদন করতে পারছেন না।",
      "tag": "NDCD 25",
      "sub_questions": [
        {
          "label": "ক",
          "question": "PPP-এর সংজ্ঞা দাও।",
          "explanation": "সরকারি ও বেসরকারি অংশীদারিত্বের সমন্বয়ে পরিচালিত প্রকল্পকেই PPP বলে।"
        },
        {
          "label": "খ",
          "question": "সংরক্ষিত ও নিয়ন্ত্রিত শিল্প ধারণা দুটি এক নয় কেন?",
          "explanation": "সংরক্ষিত ও নিয়ন্ত্রিত শিল্প দুইটি ভিন্ন ধারণা। জাতীয় নিরাপত্তার স্বার্থে যে শিল্প সংরক্ষিত রাখা হয় তাই সংরক্ষিত শিল্প। এ শিল্প সাধারণত স্পর্শকাতর ও সংবেদনশীল হয়ে থাকে। যেমন- অস্ত্র-শস্ত্র, পারমাণবিক শক্তি, টাকশাল। অন্যদিকে, যে শিল্পে অর্থনীতি ক্ষতিগ্রস্ত হওয়ার আশঙ্কা থাকায় নিয়ন্ত্রণ করা হয় তাই নিয়ন্ত্রিত শিল্প। এক্ষেত্রে সরকারের অনুমোদন বা অনাপত্তিপত্র নিতে হয়। এর মাধ্যমে সাধারণত প্রাকৃতিক সম্পদের ব্যবহার ও জাতীয় নিরাপত্তা নিশ্চিত করা হয়। যেমন-প্রাকৃতিক গ্যাস/তেল অনুসন্ধান, বেসরকারি খাতে বিদ্যুৎ উৎপাদন।"
        },
        {
          "label": "গ",
          "question": "জামিল সাহেবের শিল্পের ধরন চিহ্নিত করে উক্ত শিল্পে শ্রমবিভাগ, উপজাত দ্রব্যের ব্যবহার এবং বিশেষীকরণের গুরুত্ব ব্যাখ্যা করো।",
          "explanation": "উদ্দীপকে জামিল সাহেবের শিল্পটি বৃহৎ শিল্পের অন্তর্ভুক্ত। বৃহৎ শিল্প বলতে বড় ধরনের শিল্প প্রতিষ্ঠানকে বোঝায়। বৃহৎ শিল্পে বহুসংখ্যক শ্রমিক, অধিক মূলধন, আধুনিক যন্ত্রপাতির সাহায্যে উৎপাদন কার্য পরিচালিত হয়। এসব শিল্প কারখানার স্থায়ী সম্পদের মূল্য ৫০ কোটি টাকার বেশি এবং ৩০০ জনের অধিক শ্রমিক নিয়োজিত থাকে। উদ্দীপকে জামিল সাহেবের প্রতিষ্ঠানে স্থায়ী মূলধন ৭২ কোটি টাকা। এছাড়াও তার প্রতিষ্ঠানে ৭৫০ জন শ্রমিক কর্মরত রয়েছে। এটি বৃহৎ শিল্পকে নির্দেশ করে। এ শিল্পে শ্রমিকদের দক্ষতা অনুযায়ী দায়িত্ব বণ্টন করা হয়। এছাড়া এ শিল্প যে উপজাত দ্রব্য সৃষ্টি করে তা পুনরায় কাঁচামাল হিসেবে ব্যবহার করা হয়। ফলে উপজাত শিল্প সৃষ্টি হয়। পাশাপাশি শিল্পটি প্রসারিত হলে বিশেষীকরণের সুবিধা ভোগ করা যায়। তাছাড়া বৃহদায়তন শিল্পকে ঘিরে গড়ে ওঠে আরও অনেক ক্ষুদ্র শিল্প। অর্থাৎ, বৃহৎ শিল্প ক্ষুদ্র শিল্প উন্নয়নেও ভূমিকা রাখে"
        },
        {
          "label": "ঘ",
          "question": "মামুন সাহেবের শিল্পটির প্রকৃতি উল্লেখপূর্বক এ শিল্পের সমস্যা সমাধানে তোমার সুপারিশ উপস্থাপন করো।",
          "explanation": "উদ্দীপকে মামুন সাহেবের কুটির শিল্পে বিরাজমান সমস্যা সমাধানে সমন্বিত উদ্যোগ প্রয়োজন। কুটির শিল্পের মাধ্যমে প্রতি বছর অনেকের নতুন কর্মসংস্থান হচ্ছে। কর্মসংস্থান সৃষ্টির মাধ্যমে দারিদ্র্য দূরীকরণে সমাজের প্রান্তিক ভূমিহীন কৃষক ও মহিলাদের এ শিল্পের ওপর নির্ভরশীলতা বাড়ছে। বর্তমানে এ শিল্প 'বিভিন্ন সমস্যায় জর্জরিত। উদ্দীপকে মামুন সাহেব ৬ লক্ষ টাকা ও ১২ জন লোক নিয়োগ করে প্রতিষ্ঠান পরিচালনা করছেন। এটি কুটির শিল্পকে নির্দেশ করে। এ শিল্পে কাঁচামালের অভাব, অদক্ষ শ্রমিক ও মূলধনের স্বল্পতার কারণে তিনি লাভবান হচ্ছেন না। কাজেই অর্থনৈতিক উন্নয়নের লক্ষ্যে এ শিল্পের সমস্যা সমাধান করা জরুরি। বাংলাদেশের কুটির শিল্পের সমস্যা সমাধানের আধুনিক যন্ত্রপাতি, উপকরণ ও তথ্য-প্রযুক্তির ব্যবহার বাড়াতে হবে। অদক্ষ কারিগরদের শিক্ষা, প্রশিক্ষণ ও প্রযুক্তিগত জ্ঞান প্রদানের মাধ্যমে দক্ষতা বাড়াতে হবে। এ শিল্পে মূলধনের স্বল্পতা নিরসনে সহজ শর্তে ঋণ প্রদানের ব্যবস্থা করা দরকার। বাজার ব্যবস্থা, রাস্তা, পরিবহণ ব্যবস্থা উন্নত করতে হবে। এছাড়াও ক্রেতাদের রুচি অনুযায়ী, মানসম্মত দ্রব্য উৎপন্ন করতে হবে। এর পাশাপাশি সরকারি পৃষ্ঠপোষকতা এ শিল্পের বিকাশে সহায়ক হবে। ওপরে উল্লিখিত পদক্ষেপসমূহ গ্রহণ ও বাস্তবায়নের মাধ্যমে কুটির শিল্পের সমস্যা সমাধান করা যায়।"
        }
      ]
    },
    {
      "number": "5",
      "uddipok": "পূর্বে 'Y' দেশটি A, B, C ইত্যাদি পণ্যগুলো বিদেশ থেকে আমদানি করলেও বর্তমানে এসব পণ্য দেশের ভেতরেই তৈরি করা হচ্ছে এবং অপেক্ষাকৃত কমমূল্যে সরবরাহ করা সম্ভব হচ্ছে। সাম্প্রতিককালে 'Y' দেশে সরকারি ও বেসরকারি অর্থায়নে যৌথভাবে উন্নয়ন প্রকল্প বাস্তবায়নের মাধ্যমে কাঙ্ক্ষিত অর্থনৈতিক উন্নতি সাধিত হচ্ছে।",
      "tag": "NDCD 25",
      "sub_questions": [
        {
          "label": "ক",
          "question": "'বিশেষ উন্নয়নমূলক শিল্প খাত' কী?",
          "explanation": "দ্রুত শিল্পায়নের লক্ষ্যে যে শিল্পে সরকার বিভিন্ন সুবিধা দিয়ে থাকে তা-ই। বিশেষ উন্নয়নমূলক শিল্প খাত।"
        },
        {
          "label": "খ",
          "question": "শিল্প উন্নয়ন কীভাবে কৃষির উন্নয়নে ভূমিকা রাখে?",
          "explanation": "উন্নয়নশীল দেশে কৃষি ও শিল্প এক অপরের ওপর নির্ভরশীল। কৃষির আধুনিকীকরণের জন্য প্রয়োজনীয় যন্ত্রপাতি, রাসায়নিক সার, কীটনাশক প্রভৃতির উৎপাদন ও যোগান শিল্পায়নের ওপর নির্ভরশীল। শিল্পোন্নয়নের মাধ্যমে শিল্পজাত দ্রব্যাদি রপ্তানি করলে অর্জিত বৈদেশিক মুদ্রা দ্বারা কৃষি যন্ত্রপাতি আমদানি করা যায়। কৃষিভিত্তিক শিল্প স্থাপন করলে কৃষিজাত পণ্যের অপচয় রোধ হবে। শিল্পোন্নয়নের ফলে কৃষিজাত কাঁচামালের চাহিদা বাড়লে কৃষকদের আয় বাড়বে। এতে তারা কৃষিতে অধিকতর পরিমাণে পুঁজি বিনিয়োগে সমর্থ হয়। ফলে কৃষির উন্নয়ন দ্রুত গতির হবে।"
        },
        {
          "label": "গ",
          "question": "বর্তমানে 'Y' দেশে উদ্দীপকে বর্ণিত A, B, C পণ্য সংশ্লিষ্ট শিল্পায়নের ৩টি গুরুত্ব আলোচনা করো।",
          "explanation": "আমদানি কমাতে ও দেশীয় শিল্পায়নকে ত্বরান্বিত করতে আমদানি বিকল্প শিল্পের গুরুত্ব অনস্বীকার্য। অব্যাহত বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন। এছাড়া শিল্পায়নের প্রয়োজনে সাধারণত মূলধনী দ্রব্য বেশি আমদানি করতে হয়। তাই আমদানি বিকল্প শিল্পায়ন নীতি গ্রহণ করা হলে দেশের ভেতরে মূলধনী দ্রব্য উৎপাদিত হবে। ফলে দেশে শিল্পায়নের গতি ত্বরান্বিত হবে। উদ্দীপকের Y দেশ পূর্বে A, B, C পণ্য আমদানি করলেও এখন দেশেই উৎপাদন করে। দেশের এই পদক্ষেপ আমদানি বিকল্প শিল্পকে নির্দেশ - করে। আমদানি বিকল্প শিল্পায়নের ফলে দেশের আমদানি হ্রাস পাবে। ফলে বৈদেশিক মুদ্রার সাশ্রয় হবে এবং অন্য কাজে তা ব্যবহার করা যাবে। এছাড়া আমদানি বিকল্প শিল্পায়নের ফলে দেশে বিভিন্ন রকম ভোগ্যপণ্য, মধ্যবর্তী দ্রব্য ও পুঁজি দ্রব্য উৎপাদিত হবে। ফলে শিল্পপণ্যের দিক থেকে দেশ স্বনির্ভর হয়ে উঠবে। অন্যদিকে, আমদানি-বিকল্প শিল্পায়নের ফলে শিল্পের বিকেন্দ্রীয়করণ ঘটে। এতে সমগ্র শিল্প খাতের প্রসার ঘটে। এদেশে অধিক সংখ্যায় আমদানি বিকল্প স্থাপন হলে এসব সুবিধা ভোগ করা যাবে।"
        },
        {
          "label": "ঘ",
          "question": "'Y' দেশে সাম্প্রতিককালের গৃহীত পদক্ষেপ কীভাবে উক্ত দেশে অর্থনৈতিক উন্নয়নকে প্রভাবিত করছে। মতামত ব্যক্ত করো।",
          "explanation": "'Y' দেশের গৃহীত পদক্ষেপ (পিপিপি) দেশের অর্থনৈতিক উন্নয়নে ভূমিকা রাখে। দেশে শিল্প উন্নয়নের জন্য প্রয়োজনীয় পুঁজির যোগান পিপিপি'র মাধ্যমে সম্ভব। পুজির কেননা কেবল সরকারি বা বেসরকারি উদ্যেগে শিল্পের উন্নয়ন ও প্রসার সম্ভব নয়। এছাড়া শিল্পায়নের জন্য সবচেয়ে বেশি প্রয়োজন শক্তিশালী অর্থনৈতিক অবকাঠামো। সরকারি ও বেসরকারি অংশীদারিত্বে মহাসড়ক, রেলপথ, বিদ্যুৎ কেন্দ্র, জ্বালানি সরবরাহ করা শিল্পায়নের গতি দ্রুততর করতে যথেষ্ট সহায়ক। এক্ষেত্রে প্রয়োজনীয় বিপুল পুঁজির যোগান পিপিপি দ্বারা সম্ভব। উদ্দীপকে 'Y' দেশে সরকারি ও বেসরকারি যৌথ উদ্যোগে উন্নয়ন প্রকল্প বাস্তবায়িত হচ্ছে। ফলে দেশটির কাঙ্ক্ষিত অর্থনৈতিক উন্নয়ন সাধিত হচ্ছে। পিপিপি'র মাধ্যমে সামাজিক অবকাঠামোও শক্তিশালী করা সম্ভব। যৌথ উদ্যোগের এ কৌশল দেশে শিক্ষা, স্বাস্থ্য, ব্যবসা-বাণিজ্যিক, সেবা খাতের অবকাঠামো নির্মাণে সহায়ক। পিপিপি'র মাধ্যমে অবকাঠামো নির্মাণ ও শিল্পায়ন হলে বেসরকারি প্রতিষ্ঠানের দক্ষতা বৃদ্ধি পাবে। অন্যদিকে, পিপিপি'র উদ্যোগে দেশে বড় বড় উন্নয়ন প্রকল্প বাস্তবায়িত হলে লোকের কর্মসংস্থানের ব্যবস্থা হবে। স্থায়ী ও টেকসই উন্নয়নের জন্য দীর্ঘমেয়াদি প্রকল্পের প্রয়োজনীয়তা রয়েছে। এক্ষেত্রে পিপিপি'র উদ্যোগ ছাড়া কেবল সরকারি বা বেসরকারি প্রচেষ্টা এককভাবে সফল নাও হতে পারে। তাই সরকারি ও বেসরকারি অংশীদারিত্ব (পিপিপি) ধারণার সৃষ্টি করা হয়। তাই বলা যায়, দেশের অর্থনীতিতে সরকারের পিপিপি নীতিটি যথার্থ।"
        }
      ]
    },
    {
      "number": "6",
      "uddipok": "নিম্নে 'ক' দেশের জনসংখ্যার বিভিন্ন স্তরে মাথাপিছু আয়ের একটি তালিকা দেওয়া হলো। প্রদত্ত তালিকায় জনসংখ্যার তৃতীয় পর্যায়ে 'ক' দেশে জনগণের শিক্ষা, স্বাস্থ্য, কর্মসংস্থান, বাসস্থান, খাদ্য, বস্ত্র প্রভৃতির সুযোগ হ্রাস পেয়েছে।",
      "tag": "NDCD 25",
      "sub_questions": [
        {
          "label": "ক",
          "question": "আত্মকর্মসংস্থান বলতে কী বোঝ?",
          "explanation": "স্ব-উদ্যোগে উৎপাদনশীল কাজে নিয়োজিত হয়ে উপার্জন করার প্রচেষ্টা বা ব্যবস্থাকে আত্মকর্মসংস্থান বলে।"
        },
        {
          "label": "খ",
          "question": "শিক্ষা ও প্রশিক্ষণ কেন মানবসম্পদ উন্নয়নের প্রধান সূচক?",
          "explanation": "শিক্ষা ও প্রশিক্ষণের মাধ্যমে ব্যক্তির অন্তর্নিহিত যোগ্যতা জাগ্রত হয়। শিক্ষা মানবসম্পদ উন্নয়নের প্রধান হাতিয়ার। শিক্ষার প্রসার ঘটলে মানুষ নিজেকে সম্পদে পরিণত করার কৌশল ও সৃজনশীল ক্ষমতা অর্জন করে। অন্যদিকে, কোনো একটি কাজ সুষ্ঠু নির্ভুলভাবে করার জন্য বিজ্ঞানসম্মত উপায়ে বারবার করাই হলো প্রশিক্ষণ। প্রশিক্ষণ শ্রমের গুণগত মান বাড়িয়ে উৎপাদনশীল করে। প্রশিক্ষণ যত ভালো ও অধিক হবে ব্যক্তি তার কাজে ততই দক্ষ হবে। তাই শিক্ষা ও প্রশিক্ষণকে মানব সম্পদ উন্নয়নের প্রধান সূচক বলা হয়।"
        },
        {
          "label": "গ",
          "question": "উদ্দীপকে জনসংখ্যার কোন তত্ত্বকে ইঙ্গিত করে? চিত্রসহ ব্যাখ্যা করো।",
          "explanation": "উদ্দীপকের তথ্য দ্বারা কাম্য জনসংখ্যা তত্ত্বকে নির্দেশ করা হয়েছে। কাম্য জনসংখ্যা হলো সেই পরিমাণ জনসংখ্যা যেখানে উৎপাদন ও মাথাপিছু আয় সর্বোচ্চ হয়। যদি কোনো দেশের প্রকৃত জনসংখ্যা কাম্য জনসংখ্যার চেয়ে কম হয় তাকে নিম্ন জনসংখ্যার দেশ বলা হয়। আর প্রকৃত জনসংখ্যা কাম্য জনসংখ্যার চেয়ে বেশি হলে তাকে অতিরিক্ত জনসংখ্যার দেশ বলা হয়। উদ্দীপকের তথ্যের আলোকে কাম্য জনসংখ্যা তত্ত্বের রেখাচিত্র নিম্নরূপ:"
        },
        {
          "label": "ঘ",
          "question": "উদ্দীপকে 'ক' দেশের তৃতীয় পর্যায়ের জনসংখ্যা নিয়ন্ত্রণে 'জনসংখ্যার জৈবিক ও সামাজিক তত্ত্ব' ধারণার ব্যবস্থাকে তুমি সমর্থন করো কি না? মতামত ব্যক্ত করো।",
          "explanation": "জনসংখ্যা নিয়ন্ত্রণে জৈবিক ও সামাজিক তত্ত্বকে আমি সমর্থন করি না। ম্যালথাস তার তত্ত্বে জনসংখ্যা বৃদ্ধি রোধকল্পে দু'ধরনের প্রতিরোধক ব্যবস্থার কথা উল্লেখ করেন। যথা- ১. প্রতিরোধমূলক ব্যবস্থা ও ২. প্রাকৃতিক নিরোধ। বিলম্বে বিবাহ, যৌন সংযম, জন্মনিয়ন্ত্রণ, কৌমার্য অবলম্বন ইত্যাদি পন্থায় জন্মনিয়ন্ত্রণকে প্রতিরোধমূলক ব্যবস্থা বলা হয়। আবার, যুদ্ধ বিগ্রহ, মহামারি, দুর্ভিক্ষ, খাদ্যাভাব প্রভৃতি প্রাকৃতিক দুর্যোগের কারণে জনসংখ্যার অতিরিক্ত অংশ প্রাণসংহারকে প্রাকৃতিক নিরোধ বলে। উদ্দীপকে তৃতীয় পর্যায়ে অতিরিক্ত জনসংখ্যা নির্দেশ করে। ম্যালথাসের জৈবিক ও সামাজিক তত্ত্বে অতিরিক্ত জনসংখ্যা নিয়ন্ত্রণের কথা বলা আছে সেগুলো হলো ১. প্রতিরোধমূলক বা নিবারণ ব্যবস্থা। ২. প্রাকৃতিক নিরোধ। জনসংখ্যা নিয়ন্ত্রণে এগুলো বাস্তব সম্মত নয়। নিবারণ ব্যবস্থাকে ম্যালথাস নৈতিক বাধা, পাপ ও লাঞ্ছনার মধ্যে বিভক্ত করেছেন। নৈতিক বাধা বলতে তিনি কোনো প্রকার অনিয়ম-অনাচার ব্যতিরেকে বিবাহ থেকে বিরত থাকা বোঝান। পাপ বলতে নর-নারীর অবৈধ সম্পর্ক, অস্বাভাবিক অনুরাগ, বিবাহ শয্যার পবিত্রতা লঙ্ঘন বোঝান। আর লাঞ্ছনা বলতে যুদ্ধ-বিগ্রহ ও বাড়াবাড়িকে বোঝান। ম্যালথাস বলেন, প্রকৃতি যখন মানুষের অতিরিক্ত সংখ্যা বহন করতে পারবে না তখনই দুর্যোগ দেখা দেয়। আর তখনই মহামারি, দুর্ভিক্ষ, ভূমিকম্প, বন্যা প্রভৃতি প্রাকৃতিক দুর্যোগ প্রকট আকারে দেখা দেয়। কিন্তু বাস্তবে এ ধরনের ঘটনা অপ্রতুল ও যুক্তিহীন। তাই জনসংখ্যা নিয়ন্ত্রণে 'জনসংখ্যার জৈবিক ও সামাজিক তত্ত্ব' কার্যকর নয়।"
        }
      ]
    },
    {
      "number": "7",
      "uddipok": "'Z' দেশে ২০২২ সালে ২৫ লক্ষ ৭৫ হাজার জীবিত শিশু জন্মগ্রহণ করে। উক্ত বছর ঐ দেশে ৬ লক্ষ ৬৫ হাজার লোক মৃত্যুবরণ করেন এবং উক্ত বছরের মধ্যবর্তী সময়ের জনসংখ্যা ছিল ১৬ কোটি। উল্লেখ্য 'Z' দেশের আয়তন ১,৪৭,৫৭০ বর্গকিলোমিটার।",
      "tag": "NDCD 25",
      "sub_questions": [
        {
          "label": "ক",
          "question": "নিট অভিবাসন কাকে বলে?",
          "explanation": "কোনো নির্দিষ্ট সময়ে দেশে মোট বহিরাগমন ও বহির্গমনের পার্থক্যকে নিট অভিবাসন বলে।"
        },
        {
          "label": "খ",
          "question": "জনমিতিক লভ্যাংশ (Demographic dividend) কোনো দেশের অর্থনৈতিক উন্নয়নকে কীভাবে প্রভাবিত করে?",
          "explanation": "জনমিতিক লভ্যাংশের সঠিক ব্যবহার দেশের অর্থনৈতিক উন্নয়ন ঘটায়। কোনো দেশের কর্মক্ষম জনসংখ্যা যদি কর্মহীন জনসংখ্যার বেশি হয় তাকে জনমিতিক লভ্যাংশ বলে। এর ফলে নির্ভরশীল অপেক্ষা কর্মক্ষম জনসংখ্যা বেশি হয়। আর সঠিক নীতি নির্ধারণের মাধ্যমে এই কর্মক্ষম জনসংখ্যাকে কাজে লাগানো যায়। এর ফলে দেশের অর্থনৈতিক উন্নয়নের দ্বার উন্মোচিত হয়। এভাবেই জনমিতিক লভ্যাংশ দেশের অর্থনৈতিক উন্নয়নকে প্রভাবিত করে।"
        },
        {
          "label": "গ",
          "question": "",
          "explanation": "দেশের মোট জনসংখ্যার পরিমাণ থেকে স্থূল জন্মহার স্থূল মৃত্যুহার ও জনসংখ্যার ঘনত্ব নির্ণয় করা যায়। কোনো দেশে প্রতি বর্গ কিলোমিটারে যতজন লোক বসবাস করে তা ঐ দেশের জনসংখ্যার ঘনত্ব। অর্থাৎ, মোট জনসংখ্যাকে ঐ দেশের আয়তন দ্বারা ভাগ করলে জনসংখ্যার ঘনত্ব পাওয়া যায়। আর স্থূল জন্মহার হলো কোনো দেশের প্রতি ১০০০ জনে যতটি শিশু জীবিত জন্মগ্রহণ করে তার সংখ্যা। আবার, মোট মৃত্যুসংখ্যা ও মোট জনসংখ্যার অনুপাতকে ১০০০ দিয়ে গুণ করলে স্থূল মৃত্যুহার পাওয়া যায়। উদ্দীপকে 'Z' দেশে ২০২২ সালে ২৫ লক্ষ ৭৫ হাজার জীবিত শিশু জন্মগ্রহণ করে। উক্ত বছরে ঐ দেশে ৬ লক্ষ ৬৫ হাজার জন মৃত্যুবরণ করে ও জনসংখ্যা ছিল ১৬ কোটি। দেশটির আয়তন ১,৪৭,৫৭০ বর্গকিলোমিটার। সুতরাং 'Z' দেশের- সুতরাং 'Z' দেশের স্থূল জন্মহার ১৬.০৯ স্থূল মৃত্যুহার ৪.২২ ও জন্মসংখ্যার ঘনত্ব ১০৮৫ জন।"
        },
        {
          "label": "ঘ",
          "question": "উদ্দীপকের তথ্যসমূহ বাংলাদেশের সাথে কতটুকু সামঞ্জস্যপূর্ণ? তোমার মতামত ব্যক্ত করো।",
          "explanation": "হ্যাঁ, উদ্দীপকে প্রদত্ত তথ্যগুলো বাংলাদেশের সাথে সামঞ্জস্যপূর্ণ। কোনো দেশের জন্মহার, মৃত্যুহার, জনসংখ্যার ঘনত্ব ইত্যাদি উক্ত দেশের জনসংখ্যার গুরুত্বপূর্ণ নির্ধারক। কোনো দুটি দেশের জনসংখ্যার তুলনামূলক বিচারেও এগুলো ব্যবহৃত হয়। এছাড়া দুটি দেশের জনসংখ্যার ঘনত্বও উত্ত দেশের মধ্যে তুলনার ক্ষেত্রে গুরুত্বপূর্ণ ভূমিকা রাখে। কারণ জনসংখ্যার ঘনত্ব দেশের আয়তনের তুলনায় জনসংখ্যা পরিস্থিতি প্রকাশ করে। উদ্দীপকে 'Z' দেশে ২০২২ সালে ২৫ লক্ষ ৭৫ হাজার জীবিত শিশু জন্মগ্রহণ করে। উক্ত বছরে ৬ লক্ষ ৬৫ হাজার লোক মৃত্যুবরণ করেন। ঐ দেশের মধ্যবর্তী সময়ের জনসংখ্যা ছিল ১৬ কোটি। অর্থাৎ, 'Z' দেশটি একটি জনবহুল দেশ। 'Z' দেশ সম্পর্কিত তথ্যসমূহ, বাংলাদেশের সাথে সামঞ্জস্যপূর্ণ। বাংলাদেশের সমীক্ষা-২০২৪ অনুযায়ী বাংলাদেশের জনসংখ্যার পরিমাণ ১৭.১০ কোটি। দেশের স্থূল জন্মহার ১৮.৮ এবং স্থূল মৃত্যুহার ৫.৭। বর্তমানে বাংলাদেশের জনসংখ্যার ঘনত্ব ১১৭১ জন। এই অতিরিক্ত জনসংখ্যার কারণে প্রতি বছর বিপুল পরিমাণ খাদ্য ঘাটতি দেখা যায়। এছাড়াও বর্তমানে দেশে বেকারত্ব, দরিদ্রতা, উপযুক্ত শিক্ষার অভাব ইত্যাদি সমস্যা প্রকট আকার ধারণ করছে। সুতরাং বলা যায়, উদ্দীপকের তথ্যগুলো বাংলাদেশের সাথে পুরোপুরি সামঞ্জস্যপূর্ণ।"
        }
      ]
    },
    {
      "number": "8",
      "uddipok": "'B' দেশে গত কয়েকমাস যাবৎ ক্রমাগত দ্রব্য মূল্য বৃদ্ধি পাওয়ায় সরকার অনুৎপাদনশীল খাতে ব্যয় হ্রাসসহ ঋণ নিয়ন্ত্রণ, উৎপাদন বৃদ্ধি ইত্যাদি নানা পদক্ষেপ গ্রহণ করেছে। উক্ত দেশে দ্রব্যমূল্যের পরিবর্তন নিম্নরূপ:",
      "tag": "NDCD 25",
      "sub_questions": [
        {
          "label": "ক",
          "question": "ব্যাংক হার কী?",
          "explanation": "কেন্দ্রীয় ব্যাংক কর্তৃক বাণিজ্যিক ব্যাংকগুলোকে প্রদেয় ঋণের জন্য ন্যূনতম সুদের হারই ব্যাংক হার।"
        },
        {
          "label": "খ",
          "question": "মুদ্রাস্ফীতিতে ঋণদাতা ও ঋণগ্রহীতার মধ্যে কে ক্ষতিগ্রস্ত হয়? বুঝিয়ে লেখো।",
          "explanation": "ঋণদাতার মুদ্রাস্ফীতির সময় ক্ষতির সম্মুখীন হয়। মুদ্রাস্ফীতির সময় ঋণদাতারা নির্দিষ্ট সময়ের পরে সুদাসলসহ ফে অর্থ পায় তার ক্রয়ক্ষমতা আগের চেয়ে কম হয়। কারণ মুদ্রাস্ফীতির ক্ষেত্রে ঋণদাতা ঋণ দেওয়ার সময় দ্রব্যসামগ্রীর একটি দাম থাকে। কিন্তু ঋণদাতা সুদাসল গ্রহণ করার সময় দ্রব্যের দাম তার তুলনায় বেশি থাকে। এ জন্য তারা ক্ষতিগ্রস্ত হয়।"
        },
        {
          "label": "গ",
          "question": "প্রদত্ত সূচি হতে 'B' দেশের মুদ্রাস্ফীতির হার নির্ণয় করো।",
          "explanation": "একটি সময়কাল থেকে আরেকটি সময়কালে কোনো দাম সূচকের শতাংশিক বৃদ্ধিকে মুদ্রাস্ফীতির হার বলে। মুদ্রাস্ফীতি ভোস্তার মূল্য সূচক, উৎপাদকের মূল্য সূচক ও অব্যক্ত অবমূল্যায়ন সূচক পদ্ধতিতে নির্ণয় করা যায়। কিন্তু ভোক্তার ব্যয় সম্পর্কিত তথ্য সংগ্রহ করে দামসূচক নির্ণয়ের পদ্ধতিকে ডোন্তার মূল্য সূচক রা দাম সূচক (CPI) পদ্ধতি বলে। ভোক্তার মূল্য সূচক ( C P I ) = ∑ P n Q 0 ∑ P 0 Q 0 × (\\mathrm{CPI})=\\frac{\\sum \\mathrm{P}_{n} \\mathrm{Q}_{0}}{\\sum \\mathrm{P}_{0} \\mathrm{Q}_{0}} \\times ( CPI ) = ∑ P 0 ​ Q 0 ​ ∑ P n ​ Q 0 ​ ​ × ১০০ উদ্দীপকে দেখা যায়- এক্ষেত্রে দামস্তর ভিত্তি বছরের তুলনায় চলতি বছরে (১৩৯.১৭- ১০০) = ৩৯.১৭% বৃদ্ধি পেয়েছে। অর্থাৎ মুদ্রাস্ফীতির হার ৩৯.১৭%।"
        },
        {
          "label": "ঘ",
          "question": "উদ্দীপকে উল্লিখিত পদক্ষেপগুলো ব্যতীত সরকার আর কীভাবে মুদ্রাস্ফীতি নিয়ন্ত্রণ করতে পারে? বিশ্লেষণ করো।",
          "explanation": "উদ্দীপকে মুদ্রাস্ফীতি নিয়ন্ত্রণে সরকার গৃহীত পদক্ষেপগুলো যথেষ্ট নয় বলে আমি মনে করি। মুদ্রাস্ফীতি নিয়ন্ত্রণে কেন্দ্রীয় ব্যাংক সরকারের পক্ষে আর্থিক নীতি গ্রহণ করতে পারে। ব্যাংক হার ও নগদ জমার অনুপাত বৃদ্ধি, খোলাবাজারে ঋণপত্র বিক্রয় ইত্যাদি আর্থিক নীতির হাতিয়ার। আর্থিক নীতি মুদ্রাস্ফীতি নিয়ন্ত্রণে যথেষ্ট না হলে সরকার রাজস্বনীতির আশ্রয় নেয়। রাজস্বনীতিতে সরকারি ব্যয় হ্রাস, কর বৃদ্ধি, সরকারি ঋণ গ্রহণ ইত্যাদি উল্লেখযোগ্য। উদ্দীপকে 'B' দেশে কয়েকমাস যাবৎ দ্রব্যমূল্য ক্রমাগত বৃদ্ধি পাচ্ছে। ফলে সরকার অনুৎপাদনশীল খাতে ব্যয় হ্রাস, ঋণ নিয়ন্ত্রণ, উৎপাদন বৃদ্ধি ইত্যাদি পদক্ষেপ গ্রহণ করেছে। তবে শুধু এই পদক্ষেপগুলো নিলেই মুদ্রাস্ফীতি নিয়ন্ত্রণ হবে না। মুদ্রাস্ফীতি নিয়ন্ত্রণ করতে সরকারকে আর্থিক নীতি, রাজস্ব নীতি ও প্রত্যক্ষ কার্যক্রম গ্রহণ করতে হবে। মুদ্রাস্ফীতি নিয়ন্ত্রণে আর্থিক নীতির কার্যকারিতা অনেকটাই নির্ভর করে ঋণগ্রহীতাদের ওপর। মুদ্রাস্ফীতির সময় তারা অধিক ঋণ নিতে গেলে তবেই এ ব্যবস্থা কার্যকর হয়। আর যদি কার্যকারিতা না আসে তাহলে সরকার রাজস্বনীতি গ্রহণ করে থাকে। মুদ্রাস্ফীতি নিয়ন্ত্রণের জন্য সরকারকে এসবের সাথে কিছু প্রত্যক্ষ ব্যবস্থাও গ্রহণ করতে হয়। সুতরাং বলা যায়, উদ্দীপকের মুদ্রাস্ফীতি নিয়ন্ত্রণের সরকার গৃহীত পদক্ষেপগুলোর পাশাপাশি আর্থিক ও রাজস্বনীতি প্রত্যক্ষ নীতিও গ্রহণ করতে হবে।"
        }
      ]
    },
    {
      "number": "9",
      "uddipok": "",
      "tag": "NDCD 25",
      "sub_questions": [
        {
          "label": "ক",
          "question": "সূচক সংখ্যা কী?",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "মুদ্রাস্ফীতি কেন সর্বদা খারাপ নয়? ব্যাখ্যা করো।",
          "explanation": "জ্বালানি তেলের দাম বৃদ্ধি হলো ব্যয় বৃদ্ধিজনিত মুদ্রাস্ফীতি। মৃদু মুদ্রাস্ফীতি একটি দেশের অর্থনৈতিক উন্নয়নের জন্য কাম্য। মৃদু মুদ্রাস্ফীতির সময় বেশি মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয় বৃদ্ধির মাধ্যমে ভোগ ও সঞ্চয় বৃদ্ধি পায়। যা অর্থনৈতিক প্রবৃদ্ধি বা উন্নয়নকে নির্দেশ করে। তাই বলা হয়, মুদ্রাস্ফীতি সব সময় খারাপ নয়।"
        },
        {
          "label": "গ",
          "question": "'ক' চিত্রে কী ধরনের মুদ্রাস্ফীতি উপস্থাপিত হয়েছে? এরূপ মুদ্রাস্ফীতি সৃষ্টির ৩টি কারণ ব্যাখ্যা করো।",
          "explanation": "চিত্রে ব্যয় বৃদ্ধিজনিত মুদ্রাস্ফীতি প্রকাশ পেয়েছে। উৎপাদন খরচ বৃদ্ধির কারণে সামগ্রিক যোগান হ্রাসের ফলে ঘটিত মুদ্রাস্ফীতিই ব্যয় বৃদ্ধিজনিত মুদ্রাস্ফীতি। আকস্মিকভাবে উপকরণের দাম বাড়লে দ্রব্যের উৎপাদন খরচ বেড়ে যায়। চাহিদা স্থির থেকে উৎপাদন খরচ বৃদ্ধি পেলে উৎপাদনকারী দ্রব্যের যোগান কমায়। ফলে দ্রব্যের দাম বাড়ার প্রবণতা কাজ করে। উদ্দীপকের 'ক' চিত্রে, ভূমি অক্ষে উৎপাদন ও লম্ব অক্ষে দামস্তর নির্দেশ করা হয়েছে। চিত্রে প্রাথমিক অবস্থায় তথা e 1 বিন্দুতে AD 0 = AS 1 হওয়ায় P। দাম নির্ধারিত হয়। উৎপাদনের উপকরণের দাম বৃদ্ধিতে সামগ্রিক যোগান হ্রাস পায় ফলে সামগ্রিক যোগান রেখা AS 1 থেকে AS₂ তে স্থানান্তর হয়। এতে P₁ থেকে P₂ তে দাম বৃদ্ধি পায়। সামগ্রিক যোগান হ্রাসের কারণে এ মুদ্রাস্ফীতি ঘটে বলে একে ব্যয় বৃদ্ধিজনিত মুদ্রাস্ফীতি বা যোগান হ্রাসজনিত মুদ্রাস্ফীতি বলে।"
        },
        {
          "label": "ঘ",
          "question": "'ক' ও 'খ' চিত্রের মধ্যে কী কোনো পার্থক্য পেয়েছ? ধারণা দুটির মধ্যে কোনটিকে এবং কেন তুমি তুলনামূলকভাবে সমর্থন করবে? মতামত দাও।",
          "explanation": "'ক' ও 'খ' দুইটি ভিন্ন মুদ্রাস্ফীতির মাঝে আমি 'খ' অর্থাৎ চাহিদা বৃদ্ধিজনিত মুদ্রাস্ফীতিকে সমর্থন করি। পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি পেলে বাজার মূল্য বৃদ্ধি পায়। দামস্তর বৃদ্ধির এই প্রবণতাই চাহিদা বৃদ্ধিজনিত মুদ্রাস্ফীতি। পক্ষান্তরে, উৎপাদন ব্যয় বৃদ্ধি বা প্রাকৃতিক বিপর্যয়ের কারণে উৎপাদন হ্রাস পায়। এতে দ্রব্যের চাহিদা স্থির থেকে যোগান হ্রাসের ফলে দামস্তর বৃদ্ধি পায়। দামস্তর বৃদ্ধি পাওয়ায় এই প্রবণতাই ব্যয় বৃদ্ধিজনিত মুদ্রাস্ফীতি। উদ্দীপকের চিত্রে 'ক' ও 'খ' দুইটি মুদ্রাস্ফীতি নির্দেশ করে। 'ক' চিত্রটি ব্যয় বৃদ্ধিজনিত মুদ্রাস্ফীতি ও 'খ' চিত্র চাহিদা মুদ্রাস্ফীতিকে নির্দেশ করে। এই দুটি মুদ্রাস্ফীতির মাঝে চাহিদা বৃদ্ধিজনিত মুদ্রাস্ফীতি তুলনামূলক ভালো। পক্ষান্তরে ব্যয়বৃদ্ধিজনিত মুদ্রাস্ফীতি অর্থনীতিতে অধিক নেতিবাচক ভূমিকা রাখে। চাহিদা বৃদ্ধিজনিত মুদ্রাস্ফীতিতে দামস্তর বৃদ্ধি পায় এবং উৎপাদনও পূর্ণ নিয়োগের পূর্বে বৃদ্ধি পায়। তবে পূর্ণ নিয়োগের পরে উৎপাদন বৃদ্ধি পায় না। অন্যদিকে, ব্যয় বৃদ্ধিজনিত মুদ্রাস্ফীতিতে দামস্তর বাড়লেও উৎপাদনের পরিমাণ হ্রাস পায়। অর্থনীতির জন্য চাহিদা বৃদ্ধিজনিত মুদ্রাস্ফীতির কল্যাণকর সে তুলনায় ব্যয় বৃদ্ধিজনিত মুদ্রাস্ফীতি কল্যাণকর নয়। তাই আমি 'খ' মুদ্রাস্ফীতি সমর্থন করি।"
        }
      ]
    },
    {
      "number": "10",
      "uddipok": "বাংলাদেশ চা, হিমায়িত খাদ্য, চামড়াজাত পণ্য, তৈরি ও হোসিয়ারি পোশাক, বিটুমিন, কাঁচাপাট এবং জুতা ও প্রকৌশল দ্রব্য বিশ্ববাজারে রপ্তানি করছে। রপ্তানির পরিমাণ বৃদ্ধির জন্য বাংলাদেশ সরকার শুল্ক রেয়াত, আমদানি নীতি উদারীকরণ, ট্যাক্স হলিডে ইত্যাদি নানা পদক্ষেপ গ্রহণ করেছে।",
      "tag": "NDCD 25",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "আন্তর্জাতিক বাণিজ্যের জন্য কেন পৃথক ব্যাংক ব্যবস্থা আবশ্যক?",
          "explanation": "আন্তর্জাতিক বাণিজ্যে বিশ্বের বিভিন্ন দেশ অংশে নেয় এবং তাদের ব্যাংক ও মুদ্রা ব্যবস্থা ভিন্ন থাকে। অভ্যন্তরীণ বাণিজ্যের ক্ষেত্রে মুদ্রা ও ব্যাংক ব্যবস্থা একই দেশের অভ্যন্তরে হওয়ায় কোনো পার্থক্য বা অসুবিধার সৃষ্টি হয় না। কিন্তু আন্তর্জাতিক আর বাণিজ্যের ক্ষেত্রে বিভিন্ন দেশের মধ্যে মুদ্রা ও ব্যাংক ব্যবস্থায় বিভিন্ন মুদ্রার মধ্যে বিনিময় হার নিরূপণের প্রয়োজন হয়। তাছাড়া, এক দেশের মুদ্রা অন্য দেশে অচল। এক দেশের ব্যাংক ও আর্থিক প্রতিষ্ঠান যেসব নিয়ম-নীতি অনুসরণ করে, অন্যদেশের ব্যাংক ও আর্থিক প্রতিষ্ঠানে তা অনুসৃত হয় না। এসব কারণে আন্তর্জাতিক বাণিজ্যে পৃথক ব্যাংক ব্যবস্থা আবশ্যক।"
        },
        {
          "label": "গ",
          "question": "উদ্দীপক হতে বাংলাদেশের প্রচলিত ও অপ্রচলিত রপ্তানি পণ্যের তালিকা প্রস্তুত করো।",
          "explanation": "রপ্তানি বাণিজ্য হচ্ছে একটি প্রক্রিয়া যার মাধ্যমে একটি দেশ অন্য দেশে পণ্য ও সেবা বিক্রি করে। বাংলাদেশ যেসব পণ্য সামগ্রী দীর্ঘকাল ধরে বিশ্ব বাজারে রপ্তানি করে আসছে, সেগুলোকে প্রচলিত রপ্তানি দ্রব্য বলে। অন্যদিকে, কিছু পণ্য আছে যেগুলো কিছুদিন পূর্বেও বিদেশে রপ্তানি করা হতো না। কিন্তু সাম্প্রতিককালে রপ্তানি করা হয়। এরূপ পণ্যকে অপ্রচলিত রপ্তানি পণ্য বলা হয়। উদ্দীপকে বাংলাদেশ বিভিন্ন পণ্য বিশ্ববাজারে রপ্তানির কথা বলা হয়েছে। নিচে উদ্দীপকের আলোকে প্রচলিত ও অপ্রচলিত রপ্তানি পণ্যসমূহের তালিকা প্রস্তুত করা হলো- প্রচলিত রপ্তানি দ্রব্যসমূহ অপ্রচলিত রপ্তানি পণ্যসমূহ ১. কাঁচাপাট ১. তৈরি ও হোসিয়ারি পোশাক ২. চা ২. হিমায়িত খাদ্য ৩. চামড়াজাত পণ্য ৩. জুতা ৪. বিটুমিন ৪. প্রকৌশল দ্রব্য"
        },
        {
          "label": "ঘ",
          "question": "রপ্তানি বাণিজ্য সম্প্রসারণে উদ্দীপকে উল্লিখিত সরকারি পদক্ষেপগুলো কতোটা কার্যকর এবং যথার্থ বলে তুমি মনে করো? মতামত দাও।",
          "explanation": "রপ্তানি বাণিজ্য সম্প্রসারণে সরকারের পদক্ষেপগুলো যথেষ্ট নয়। কোনো দেশের রপ্তানি বাণিজ্যের পরিমাণ উক্ত দেশের সরকারি নীতিমালা বা পদক্ষেপের ওপর অনেকাংশে নির্ভরশীল। সরকারের গৃহীত পদক্ষেপগুলো রপ্তানি সহায়ক হলে দেশের রপ্তানি বাণিজ্যের পরিমাণ বাড়ে। এ পদক্ষেপগুলোর মধ্যে উৎপাদন বৃদ্ধি, বাজার সার্ভে, শুল্ক রেয়াত, রপ্তানি ঋণ, রপ্তানি উন্নয়ন তহবিল গঠন ইত্যাদি উল্লেখযোগ্য। উদ্দীপকে রপ্তানি বাণিজ্য সম্প্রসারণের জন্য সরকার রপ্তানি পণ্যের তালিকায় আরো পণ্য যুক্ত করার জন্য বিভিন উদ্যোগ গ্রহণ করেছে। বাংলাদেশ সরকার বিভিন্ন কার্যক্রম যেমন- শুল্ক বেয়াত, আমদানি নীতি উদারীকরণ ও ট্র্যাক্স হলিডে ইত্যাদি নানা পদক্ষেপ গ্রহণ করেছে। রপ্তানি বাড়াতে শুধু এই পদক্ষেপসমূহ যথেষ্ট নয়। এর পাশাপাশি ঋণ প্রদান বাজার, সার্ভেসহ আরো পদক্ষেপ নিতে হবে। সরকারের গৃহীত কার্যক্রম শুল্ক রেয়াতের ফলে আমদানিকৃত কাঁচামালের দাম হ্রাস পাবে। জ্বালানি ও বিদ্যুতের দাম হ্রাসে উৎপাদন খরচ কমে যাবে। ফলে উৎপাদন বাড়বে এবং রপ্তানির পরিমাণও বাড়বে। এছাড়াও বাণিজ্য চুক্তি সম্পাদন করলে রপ্তানি সহজ হবে। রপ্তানি শুল্ক হ্রাস করলে কাঁচামাল রপ্তানির পরিমাণ বৃদ্ধি পাবে। এছাড়াও বাজার সার্ভের মাধ্যমে দ্রব্যের মানোন্নয়ন করে রপ্তানি বাড়ানো যায়। তাই বলা যায়, উদ্দীপকে সরকারের গৃহীত পদক্ষেপসমূহ রপ্তানি বাড়াতে যথেষ্ট নয়।"
        }
      ]
    },
    {
      "number": "11",
      "uddipok": "বাংলাদেশ সরকার সাধারণত শিক্ষা, স্বাস্থ্য, সামাজিক নিরাপত্তা, যাতায়াত ইত্যাদি খাতে প্রচুর অর্থ ব্যয় করেন। উক্ত ব্যয় নির্বাহের জন্য সরকার আয়কর, ফি, জরিমানা, সম্পদ কর, দান কর, মূল্য সংযোজন কর, জামানত বাজেয়াপ্ত, আবগারি শুল্ক ও বিমান ভাড়া ইত্যাদি উৎস হতে আয় সংগ্রহ করেন।",
      "tag": "NDCD 25",
      "sub_questions": [
        {
          "label": "ক",
          "question": "মূলধনি ব্যয় বলতে কী বোঝ?",
          "explanation": "আর্থ-সামাজিক অবকাঠামো নির্মাণসহ বিভিন্ন অর্থনৈতিক উন্নয়নের জন্য সরকার যে ব্যয় করে থাকে তাকে মূলধনি ব্যয় বলে।"
        },
        {
          "label": "খ",
          "question": "'সম্পূরক শুল্ক' কেন একটি পরোক্ষ কর?",
          "explanation": "সম্পূরক শুল্কের ক্ষেত্রে করদাতা করের অর্থ ক্রেতাদের কাছ থেকে আদায় করে নিতে পারে তাই এটি পরোক্ষ কর। পরোক্ষ কর বলতে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। ব্যক্তি উক্ত কর প্রাথমিকভাবে প্রদান করলেও পরে অন্যের কাছ থেকে আদায় করে নেয়। সম্পূরক শুল্কের করের ক্ষেত্রে করদাতা তার ওপর আরোপিত কর প্রদান করে। তবে পরে বর্ধিত দামের মাধ্যমে তা ক্রেতাদের কাছ থেকে আদায় করে নেয়। তাই এ করকে পরোক্ষ কর বলা হয়।"
        },
        {
          "label": "গ",
          "question": "উদ্দীপক হতে কর রাজস্ব ও কর-বহির্ভূত রাজস্বের একটি তালিকা তৈরি করো।",
          "explanation": "উদ্দীপকে সরকার কর ও কর-বহির্ভূত রাজস্বের মাধ্যমে আয় করেন। সরকারের আয়ের প্রধান উৎস হলো কর রাজস্ব। জনগণ কোনোরূপ সুযোগ-সুবিধার প্রত্যাশা না করে সরকারকে বাধ্যতামূলকভাবে যে অর্থ প্রদান করে তাই কর রাজস্ব। অন্যদিকে, কর ছাড়া সরকার অন্যান্য উৎস থেকে যে আয় করে তাকে কর-বহির্ভূত রাজস্ব বলে। উদ্দীপকে সরকার তার ব্যয় নির্বাহের জন্য কর ও কর-বহির্ভূত উৎস থেকে আয় করে। নিম্নে কর রাজস্ব ও কর-বহির্ভূত রাজস্বের তালিকা তৈরি করা হলো- কর রাজস্ব কর-বহির্ভূত রাজস্ব ১. আয় কর ১. ফি ২. সম্পদ কর ২. জরিমানা ৩. আাবগারি শুল্ক ৩. জামানত বাজেয়াপ্ত ৪. মূল্য সংযোজন কর ৪. বিমান ভাড়া ৫. দান কর"
        },
        {
          "label": "ঘ",
          "question": "উদ্দীপকে উল্লিখিত খাতসমূহ ছাড়াও সরকার আর কোন কোন খাতে ব্যয় করতে পারে বলে তুমি মনে করো? মতামত দাও।",
          "explanation": "সরকার, জনকল্যাণমূলক কার্যক্রম ও মানবসম্পদ উন্নয়নের জন্য প্রচুর অর্থ ব্যয় করতে পারে। বর্তমান যুগে প্রতিটি সরকার নাগরিকদের কল্যাণে অঙ্গীকারবদ্ধ হওয়ায় তাদের অনেক গুরুত্বপূর্ণ কাজ সম্পাদন করতে হয়। এসব জনকল্যাণ ও উন্নয়নমূলক কাজ করার জন্য সরকারকে অনেক অর্থ ব্যয় করতে হয়। জনকল্যাণ সাধন ও সার্বিক অর্থনৈতিক উন্নয়নের জন্য সরকার সামাজিক নিরাপত্তা ও মানবসম্পদ উন্নয়নে গুরুত্ব প্রদান করেন। উদ্দীপকে বাংলাদেশ সরকার সাধারণত শিক্ষা, স্বাস্থ্য, সামাজিক নিরাপত্তা, যাতায়াত খাতে প্রচুর অর্থ ব্যয় করে। এগুলো সরকারের উন্নয়নমূলক ব্যয়ের অংশ। এছাড়াও সরকার রাজস্ব খাতে ব্যয় করতে পারে। আবার মানবসম্পদ উন্নয়নেও সরকার ব্যয় নির্বাহ করে থাকে। সরকার শিক্ষা, স্বাস্থ্য, কর্মসংস্থান, পরিবহণ ও যোগাযোগ খাতে অর্থ ব্যয় করে। মানবসম্পদ উন্নয়নের জন্য সরকারকে যুগোপযোগী শিক্ষা ও প্রশিক্ষণের ব্যবস্থার পেছনে প্রচুর অর্থ ব্যয় করতে হয়। তাই পূর্ণ কর্মসংস্থান অর্জন ও তা বজায় রাখার উদ্দেশ্যে সরকার নানা উন্নয়ন প্রকল্প গ্রহণ ও বাস্তবায়ন করতে পারে। এজন্য অবকাঠামোগত উন্নয়ন, যেমন-রাস্তাঘাট, যোগাযোগব্যবস্থার উন্নয়ন প্রভৃতি খাতে ব্যয় করা প্রয়োজন। এছাড়াও সরকার ঋণ ও সুদ পরিশোধ, চিত্তবিনোদন, দুর্যোগ মোকাবিলায়, সম্পদের সুষ্ঠু ব্যবহারে ব্যয় করতে পারে।"
        }
      ]
    }
  ]
}