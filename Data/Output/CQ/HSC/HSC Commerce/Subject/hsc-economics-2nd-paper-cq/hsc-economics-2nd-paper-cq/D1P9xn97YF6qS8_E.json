{
  "title": "ঢাকা কলেজ ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "বাতেন মিয়ার ২.০০ একর জমি আছে। তিনি তার মোট জমির দুইতৃতীয়াংশে স্ত্রী ও ছেলে-মেয়ের সাহায্য নিয়ে আমন ধান চাষ করে থাকেন। বাকি জমিতে একটি মুরগির খামার গড়ে তুলেছেন। অন্যদিকে, জাফর মিয়ার ২০ একর জমি আছে। তিনি সম্পূর্ণ জমিতে আখ চাষ করেন এবং স্থানীয় চিনিকলে তা বিক্রি করে থাকেন।",
      "tag": "DC 25",
      "sub_questions": [
        {
          "label": "ক",
          "question": "জৈব প্রযুক্তি কী?",
          "explanation": "কোনো উদ্ভিদ বা প্রাণী থেকে প্রাপ্ত কোনো বস্তুকে প্রযুক্তির সাহায্যে মানুষের কল্যাণ্যে ব্যবহার করার পদ্ধতিকে জৈব প্রযুক্তি বলে।"
        },
        {
          "label": "খ",
          "question": "কৃষি খামার ও কৃষিজোত এক নয়-ব্যাখ্যা করো।",
          "explanation": "কৃষিজোত ও কৃষি খামার ধারণা দুটির অর্থ খুব কাছাকাছি হলেও এরা এক নয়। কৃষিকাজের জন্য কৃষকের অধীনে একটি অখণ্ড কৃষি জমিই হলো কৃষিজোত। এগুলো মাঠের বিভিন্ন স্থানে ছড়িয়ে-ছিটিয়ে থাকতে পারে। অন্যদিকে, একাধিক কৃষিজোত নিয়ে কৃষি খামার হতে পারে। অর্থাৎ, কৃষি জোতের তুলনায় কৃষিখামার বৃহৎ ধারণা'। তাই কৃষি খামার ও কৃষিজোত এক অর্থে ব্যবহার হতে পারে না।"
        },
        {
          "label": "গ",
          "question": "উদ্দীপক অনুযায়ী, খামারের আয়তন ও ফসল উৎপাদনের ধরনের ভিত্তিতে বাতেন মিয়ার খামারের প্রকৃতি নির্ণয় করো।",
          "explanation": "উদ্দীপকেরবাতেন মিয়ার খামারটি জীবননির্বাহী ও মিশ্র খামারের অন্তর্গত। জীবননির্বাহের জন্য কৃষক যে খামার করে তাই জীবননির্বাহী খামার। এ ধরনের খামারের আয়তন ছোট হয়। পারিবারিক শ্রমের ভিত্তিতে এ ধরনের খামার পরিচালিত হয়। অন্যদিকে, কোনো খামারে ফসল উৎপাদনের পাশাপাশি পশু পালন বা মৎস্য চাষ করা হয় তাকে মিশ্র খামার বলে। যেমন-কোনো খামারে ধান, পাট, শাকসবজি চাষের পাশাপাশি মৎস্য চাষ প্রভৃতি খামার। উদ্দীপকে বাতেন মিয়া ২.০০ একর জমিতে স্ত্রী ও ছেলের সাহায্য নিয়ে ধান চাষ করেন। অর্থাৎ, বাতেন মিয়ার খামারটি জীবননির্বাহী খামারের অন্তর্গত। আবার বাকি জমিতে মুরগির খামার করার কারণে তা মিশ্র খামারে পরিণত হয়। তাই বলা যায়, বাতেন মিয়ার খামারটি আয়তনের দিক থেকে জীবননির্বাহী ও ফসল উৎপাদনের ভিত্তিতে মিশ্র খামারের অন্তর্গত।"
        },
        {
          "label": "ঘ",
          "question": "উদ্দীপক অনুযায়ী, কৃষিতে জাফর মিয়ার খামারের অর্থনৈতিক প্রভাব বিশ্লেষণ করো।",
          "explanation": "উদ্দীপকে জাফর মিয়ার খামারটি একটি বাণিজ্যিক খামার, যা একটি দেশের অর্থনৈতিক উন্নয়নে গুরুত্বপূর্ণ ভূমিকা রাখবে। বাণিজ্যিক খামারে মুনাফা অর্জনের উদ্দেশ্যে বাণিজ্যিক ভিত্তিতে চাষাবাদ এবং কৃষিপণ্য উৎপাদন করা হয়। এখানে কৃষক নিজস্ব ও ভাড়া নেওয়া শ্রমের ব্যবহার এবং অধিক মূলধন বিনিয়োগ করে থাকে। উৎপাদন ব্যবস্থায় কৃষক ও দেশের অর্থনীতি উভয়েই উপকৃত বা'লাভবান হয়। উদ্দীপকে জাফর মিয়া ২০ একর জমিতে আখ চাষ করেন। স্থানীয় চিনিকলে তা তিনি বিক্রি করেন। এতে তার আর্থিক সচ্ছলতা অর্জন হয়। আবার, চিনিকলের উৎপাদিত চিনি দেশের মানুষের চাহিদা পূরণ করছে। এতে সাধারণ জনগণ ও রাষ্ট্র উভয়ের উপকার হচ্ছে। অর্থাৎ, জাফর মিয়ার খামার বাণিজ্যিক খামারের বৈশিষ্ট্যের অনুরূপ। বাণিজ্যিক উদ্দেশ্যে পরিচালিত খামারে ভাড়া করা শ্রমিকদের দিয়েও কাজ করানো হয়। ফলে এ ধরনের কৃষিকাজে অনেক লোকের কর্মসংস্থান হয়। বাণিজ্যিক খামারে অধিক উৎপাদনহয় বলে তা দেশের সামগ্রিক জিডিপি বৃদ্ধিতে ভূমিকা রাখে। এছাড়া এ খামারে উৎপাদিত উদ্বৃত্ত পণ্য দেশের'চাহিদা পূরণ করে বিদেশে রপ্তানি করাযায়। ফলে প্রচুর বৈদেশিক মুদ্রা অর্জন করা যায়। এটি দেশের অর্থনৈতিক উন্নয়নে সহায়ক ভূমিকা রাখে। সুতরাং বলা যায়, জাফর মিয়ার খামার তথা বাণিজ্যিক খামার একটি দেশেরদ্রুত অর্থনৈতিক উন্নয়নে গুরুত্বপূর্ণ ভূমিকা রাখতে পারে।"
        }
      ]
    },
    {
      "number": "2",
      "uddipok": "সাকিবের এলাকায় প্রচুর সবজি উৎপাদন হয়। কিন্তু তার এলাকার বেশিরভাগ রাস্তাই কাঁচা এবং উৎপাদিত সবজি সংরক্ষণের জন্য কোনো হিমাগার নেই। ফলে স্থানীয় ব্যাপারীরা কৃষকের কাছ থেকে কম দামে সবজি কিনে শহরে নিয়ে আসে এবং বেশি দামে বিক্রি করে।",
      "tag": "DC 25",
      "sub_questions": [
        {
          "label": "ক",
          "question": "শস্য বহুমুখীকরণ কী?",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।."
        },
        {
          "label": "খ",
          "question": "\"সম্প্রতি বাংলাদেশে কৃষি পণ্য উৎপাদানের ক্ষেত্রে পরিবর্তনের ধারা লক্ষ্য করা যায়\"-সংক্ষেপে উক্তিটির যথার্থতা মূল্যায়ন করো।",
          "explanation": "বাংলাদেশে উন্নত ধরনের উদ্ভাবিত বীজ সম্পর্কিত প্রযুক্তির কারণে সম্প্রতি কৃষিপণ্য উৎপাদনে লক্ষণীয় পরিবর্তন এসেছে। উন্নত উদ্ভাবিত বীজের প্রযুক্তি ব্যবহারের ফলে শস্য উৎপাদন অনেক বৃদ্ধি পেয়েছে। আগের চেয়ে কম পরিমাণ জমিতে তুলনামূলক অধিক ফসল উৎপাদন পাওয়া যাচ্ছে। এ প্রযুক্তির প্রয়োজনীয় উপাদানগুলো হলো- উন্নত বীজ, আধুনিক সেচ সুবিধা, রাসায়নিক সার, কীটনাশক ও প্রাতিষ্ঠানিক ঋণ ইত্যাদি।"
        },
        {
          "label": "গ",
          "question": "উদ্দীপক অনুযায়ী, কৃষি খাতে কোন ধরনের সমস্যার ইঙ্গিত করা হয়েছে? যথাযথ যুক্তিসহ লেখো।",
          "explanation": "উদ্দীপকে কৃষিপণ্য বিপণনের সমস্যার কথা ইঙ্গিত করা হয়েছে। যে প্রক্রিয়ায় কৃষিপণ্য কৃষকের কাছ থেকে ভোক্তার কাছে পৌঁছায় সে প্রক্রিয়াকে বলা হয় কৃষিপণ্যের বিপণনব্যবস্থা। বাংলাদেশের কৃষিজাত পণ্যের বিপণনব্যবস্থা খুব উন্নত নয়। ফলে কৃষক তাদের উৎপাদিত দ্রব্যসামগ্রী বিক্রি করে ন্যায্যমূল্য প্রাপ্তি হতে বঞ্চিত হয়। এতে করে তাদের অর্থনৈতিক উন্নতি ব্যাহত হয়। উদ্দীপকে সাকিবের এলাকায় প্রচুর সবজি উৎপাদন হয়। কিন্তু তার এলাকার রাস্তা খারাপ এবং সংরক্ষণের সুবিধা নেই। তাই স্থানীয় ব্যাপারীদের কাছে কম দামে সবজি বিক্রি করতে হয়। অর্থাৎ, ফড়িয়া, দালালদের কারণে ন্যায্য দাম থেকে বঞ্চিত হন। এটি কৃষিপণ্য বিপণন সমস্যাকে নির্দেশ করে। সুতরাং সাকিব কৃষিপণ্য বিপণন সমস্যার সম্মুখীন হয়েছেন।"
        },
        {
          "label": "ঘ",
          "question": "উদ্দীপকে উল্লিখিত সমস্যার সমাধানে সরকার কী কী পদক্ষেপ গ্রহণ করতে পারে? যথাযথ যুক্তিসহ সুপারিশমালা প্রণয়ন করো।",
          "explanation": "সরকার বা রাষ্ট্রের সক্রিয় অংশগ্রহণের মাধ্যমেই কৃষিপণ্য বিপণনের সমস্যাগুলো দূর করে কৃষি উন্নয়নের পথ প্রশস্ত করা সম্ভব। সরকার কর্তৃক সরাসরি কৃষিপণ্য ক্রয় এবং দেশের অভ্যন্তরে বা বিদেশে পণ্য বিক্রয়কে রাষ্ট্রীয় বিপণন বলে। বাংলাদেশের কৃষিপণ্যের বিপণন ব্যবস্থা নানা ধরনের সমস্যায় আক্রান্ত। সেগুলো কৃষকদের পক্ষে ব্যক্তিগত উদ্যোগে সমাধান করা সম্ভব নয়। এটি সরকারের হস্তক্ষেপেই সম্ভব। উদ্দীপকে সজিব কৃষিপণ্য বিপণনের সমস্যার সম্মুখীন হন। পাইকারি বাজারে ফড়িয়া, দালালের জন্য ন্যায্যমূল্য থেকে বঞ্চিত হচ্ছেন। এ সমস্যা সমাধান করতে সরকার পণ্যের ন্যায্যমূল্য নির্ধারণ, ক্রয় এজেন্সি ও সমবায় বাজার গঠনের পদক্ষেপ গ্রহণ করতে পারেন কৃষকরা যেন উৎপাদিত পণ্যের ন্যায্যমূল্য পায় সেজন্য কৃষিপণ্যের বাজার থেকে দালাল ও মধ্যবর্তী ফড়িয়াদের বিলোপ সাধন করতে হবে। পাশাপাশি পরিবহণ ব্যবস্থার উন্নয়ন, সংরক্ষণের জন্য গুদামঘর তৈরি করতে হবে। এছাড়া দ্রব্যের সঠিক দাম ও সঠিক ওজন ব্যবস্থার প্রচলন করতে হবে। সরকারের এই পদক্ষেপগুলোই পারে সাকিবের বিপণন সমস্যার সমাধান করতে। তাই বলা যায়, সরকারের গৃহীত পদক্ষেপগুলো কার্যকর হলে কৃষক লাভবান হবে।"
        }
      ]
    },
    {
      "number": "3",
      "uddipok": "শিহাব মিয়া রবিশস্য চাষ করার জন্য আর্থিক সংকটে পড়ে। তখন তিনি তার চাচা ও পাড়ার দোকানদারের কাছ থেকে টাকা ধার করেন। যদিও উপজেলা কৃষি কর্মকর্তা তাকে পল্লী উন্নয়ন ব্যাংক থেকে ঋণ গ্রহণ করার পরামর্শ দিয়েছিলেন। অন্যদিকেশিহাব মিয়ার মেয়ে বাড়িতে বসেই এমন একটি ফসল আবাদ করা শুরু করেছেন, যার জন্য কোনো জমির প্রয়োজন হয়নি।",
      "tag": "DC 25",
      "sub_questions": [
        {
          "label": "ক",
          "question": "কৃষি কাঠামো কী?",
          "explanation": "কৃষিপণ্য উৎপাদনের পদ্ধতি ও- উদ্দেশ্য, কৃষিকাজের সাথে জড়িত মানুষের আর্থ-সামাজিক অবস্থা ইত্যাদির সমন্বিত রূপকে কৃষি কাঠামো বলে।"
        },
        {
          "label": "খ",
          "question": "'পরিবেশ দূষণ বাংলাদেশের কৃষিকে প্রভাবিত করছে'-ব্যাখ্যা করো।",
          "explanation": "পরিবেশ দূষণের ফল হলো বৈশ্বিক উষ্ণতা বৃদ্ধি ও জলবায়ু পরিবর্তন, যা কৃষির ওপর নেতিবাচক প্রভাব ফেলে। বৈশ্বিক উষ্ণতা বৃদ্ধির দরুন সবচেয়ে বেশি প্রভাব পড়ছে কৃষিক্ষেত্রে। কারণ বৈশ্বিক উষ্ণতা বৃদ্ধির ফলে জলবায়ু পরিবর্তিত হচ্ছে। এতে খরা, অতিবৃষ্টি, অসময়ে বন্যা ও অন্যান্য প্রাকৃতিক দুর্যোগ দেখা দিচ্ছে। আবার সমুদ্র পৃষ্ঠের উচ্চতা বাড়ায় লবণাক্ততা বৃদ্ধি পেয়েছে। এতে উৎপাদন বাধাগ্রস্ত হচ্ছে। ফলে সামগ্রিকভাবে কৃষি উৎপাদন তথা খাদ্য উৎপাদন হ্রাস পাচ্ছে। অর্থাৎ, বৈশ্বিক উষ্ণতা বৃদ্ধি কৃষির ওপর বিরূপ প্রভাব ফেলছে।"
        },
        {
          "label": "গ",
          "question": "উদ্দীপক অনুযায়ী, শিহাব মিয়ার কৃষি ঋণের উৎসের প্রকৃতি/শ্রেণিবিভাগ নির্ণয় করে তালিকা প্রস্তুত করো।",
          "explanation": "উদ্দীপকে কৃষিঋণের প্রাতিষ্ঠানিক ও অপ্রাতিষ্ঠানিক উৎস উল্লেখ করা হয়েছে। বাংলাদেশের কৃষকরা দরিদ্র বলে উৎপাদনের প্রয়োজনে তারা নিজস্ব তহবিল থেকে প্রয়োজনীয় অর্থ বিনিয়োগ করতে পারে না। এজন্য তারা অপ্রাতিষ্ঠানিক ও প্রাতিষ্ঠানিক উৎস থেকে কৃষিঋণ গ্রহণ করে থাকে। আত্মীয়-স্বজন, বন্ধু-বান্ধব, গ্রাম্য মহাজন, ব্যবসায়ী ও দোকানদার, ধনী কৃষক অপ্রাতিষ্ঠানিক ঋণের উৎস। প্রক্ষান্তরে, বাংলাদেশ কৃষি ব্যাংক, রাজশাহী কৃষি উন্নয়ন ব্যাংক, রাষ্ট্রায়ত্ত বিভিন্ন বাণিজ্যিক ব্যাংক ইত্যাদি কৃষি ঋণের প্রাতিষ্ঠানিক উৎস। উদ্দীপকে শিহাব মিয়া রবিশস্য চাষ করার জন্য আর্থিক সংকটে পড়েন। তখন তিনি তার চাচা ও পাড়ার দোকানদারের কাছ থেকে টাকা ধার করেন। এটি কৃষিঋণের অপ্রাতিষ্ঠানিক উৎসকে নির্দেশ করে। অন্যদিকে, উপজেলা কৃষি কর্মকর্তা তাকে পল্লী উন্নয়ন ব্যাংক থেকে ঋণ গ্রহণের পরামর্শ দিয়েছিল, এটি কৃষিঋণের প্রাতিষ্ঠানিক উৎসকে নির্দেশ করে। নিচে উৎসদ্বয়ের তালিকা দেওয়া হলোঃ আনুষ্ঠানিক উৎস: বাণিজ্যিক ব্যাংক, কৃষি ব্যাংক, সমবায় ব্যাংক, এনজিও ইত্যাদি। অনানুষ্ঠানিক উৎস: আত্মীয়-স্বজন, বন্ধুবান্ধব, গ্রাম্য মহাজন, ধনী ব্যবসায়ী ইত্যাদি।"
        },
        {
          "label": "ঘ",
          "question": "উদ্দীপক অনুযায়ী, শিহাব মিয়ার মেয়ে কর্তৃক আবাদকৃত ফসলের গুরুত্ব বিশ্লেষণ করো।",
          "explanation": "শিহাব মিয়ার মেয়ের আবাদকৃত ফসলটি হলো মাশরুম। মাশরুম হলো ভক্ষণযোগ্য মৃতজীবী ছত্রাকের ফলন্ত অঙ্গ। এটি ঘরের মধ্যেই চাষ করা যায়। তাই মাশরুম চাষ করতে আবাদি জমির প্রয়োজন হয় না। উদ্দীপকে শিহাব মিয়ার মেয়ে বাড়িতে একটি ফসল আবাদ শুরু করেছেন, যার জন্য কোনো জমির প্রয়োজন হয়নি। অর্থাৎ, শিহাব মিয়ার মেয়ে বাড়িতে মাশরুম চাষ শুরু করেছেন। মাশরুম প্রচুর ক্যালসিয়ামসমৃদ্ধ খাবার। যা শিশুদের হাড় ও দাঁত গঠনে বিশেষ কার্যকর। আবার উচ্চ রক্তচাপ ও ডায়াবেটিস রোগে আক্রান্তদের জন্য মাশরুম অত্যাবশ্যক। স্বল্প জায়গায় স্বল্প পুঁজিতে মাশরুম চাষ করা যায়, কিন্তু মুনাফা খুব বেশি হয়। আবার, ঘরে বসেই বেকার যুবক-যুবতীরা মাশরুম চাষ করতে পারে। কারণ, প্রয়োজনীয় উপকরণ যেমন- খর, কাঠের গুড়া, পঁচাপাতা, আখের ছোবড়া ইত্যাদি খুবই সস্তা ও সহজলভ্য। তাই মাশরুম চাষে কর্মসংস্থান সৃষ্টি করা যায়। বিশ্বব্যাপী মাশরুমের চাহিদা বেশি হওয়ায় মাশরুম রপ্তানি করে বৈদেশিক মুদ্রা অর্জন করা সম্ভব। তাই বলা যায়, উদ্দীপকে শিহাব মিয়ার মেয়ের আবাদকৃত ফসল মাশরুমের অর্থনৈতিকভাবে খুবই গুরুত্বপূর্ণ।"
        }
      ]
    },
    {
      "number": "4",
      "uddipok": "একটি বস্ত্র উৎপাদনকারী কারখানার (জমি ও কারখানার ভবন বাদে) ক্ষুদ্র মেশিনারিজ প্রতিস্থাপন ব্যয় ১ কোটি টাকা এবং ১০০ জন শ্রমিক কাজ করে। পরিকল্পনা আছে, আগামী ১০ বছর পরে সে কারখানায় ২৫ কোটি টাকার মেশিনারিজ ও ১০০০ এর ওপরে শ্রমিক কারখানায় নিয়োগ দিয়ে উৎপাদনকার্য চালাতে পারবে।",
      "tag": "DC 25",
      "sub_questions": [
        {
          "label": "ক",
          "question": "সংরক্ষিত শিল্প কী?",
          "explanation": "সরকারি নির্দেশে জাতীয় নিরাপত্তার স্বার্থে যেসব শিল্প সংরক্ষিত রাখা প্রয়োজন সেসব শিল্পকে সংরক্ষিত শিল্প বলে।"
        },
        {
          "label": "খ",
          "question": "অর্থনৈতিক উন্নয়নে কুটির শিল্পের ভূমিকা গুরুত্বপূর্ণ কেন?",
          "explanation": "স্বল্প পুঁজি দিয়ে যেকোনো স্থানে কুটির শিল্প গঠন করা যায় বলে এ শিল্প দেশে সুষম উন্নয়ন ঘটায়। বৃহদায়তন শিল্প প্রধানত শহরাঞ্চলে এবং বিশেষ বিশেষ কেন্দ্রে গড়ে ওঠে। এর ফলে মুষ্টিমেয় শহরাঞ্চল ও শিল্প এলাকার উন্নতি হয়। কিন্তু এ শিল্প দেশের সর্বত্রই স্থাপন করা যায়। পারিবারিক শ্রম ও স্বল্প পুঁজি নিয়ে যেকোনো স্থানে কুটির শিল্প গঠন করা যায় বলে দেশের সুষম উন্নয়ন ঘটে। এতে স্থানীয় সম্পদের সদ্ব্যবহার হয়ে থাকে। যা দেশের অর্থনৈতিক উন্নয়নে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপক অনুযায়ী, শিল্পনীতি-২০২২ এর প্রেক্ষিতে তিনটি বৈশিষ্ট্যসহ প্রাথমিকভাবে কারখানার প্রকৃতি চিহ্নিত করো।",
          "explanation": "শিল্পনীতি-২০২২ অনুযায়ী বস্ত্র উৎপাদন কারখানাটি ক্ষুদ্র শিল্পের অন্তর্গত। শিল্পনীতি-২০২২ অনুযায়ী ম্যানুফ্যাকচারিংয়ের ক্ষেত্রে ক্ষুদ্র শিল্প প্রতিষ্ঠানের জমি ও ভবন ব্যতিরেকে স্থায়ী সম্পদের মূল্য প্রতিস্থাপন ব্যয়সহ ৭৫ লক্ষ থেকে ১৫ কোটি টাকা। এসব শিল্প প্রতিষ্ঠানে ২৬ থেকে ১২০ জন শ্রমিক কাজ করে। তবে সেবা শিল্পের জমি ও ভবন ব্যতিরেকে স্থায়ী সম্পদের মূল্য প্রতিস্থাপন ব্যয়সহ ১০ লক্ষ থেকে ২ কোটি টাকা। এসব প্রতিষ্ঠানে ১৬ থেকে ৫০ জন শ্রমিক কর্মে নিয়োজিত থাকে। উদ্দীপকে একটি বস্ত্র উৎপাদনকারী কারখানার মেশিনারিজ প্রতিস্থাপন ব্যয় ১ কোটি টাকা। উক্ত কারখানায় ১০০ জন শ্রমিক কাজ করে। অর্থাৎ, উদ্দীপকের কারখানাটি ম্যানুফ্যাকচারিং ক্ষেত্রের ক্ষুদ্র শিল্পের অন্তর্গত। কোনো একটি মানদণ্ডের ভিত্তিতে একটি কর্মকাণ্ড ক্ষুদ্র শিল্পের অন্তর্ভুক্ত হলেও অন্য মানদণ্ডে যেটি মাঝারি শিল্প হতে পারে। সেক্ষেত্রে 'কর্মকাণ্ডটি মাঝারি শিল্পের অন্তর্গত হবে। তবে তৈরি পোশাক বা শ্রমঘন শিল্পের ক্ষেত্রে এ বিধান প্রযোজ্য হবে না। সুতরাং বলা যায়, শিল্পনীতি ২০২২ অনুযায়ী উদ্দীপকের শিল্পটি ক্ষুদ্র শিল্পের অন্তর্ভুক্ত।"
        },
        {
          "label": "ঘ",
          "question": "উদ্দীপক অনুযায়ী, আগামী দশ বছর পরে প্রকৃতি নির্ণয়পূর্বক কারখানাটির দেশের অর্থনীতিতে প্রভাব বিশ্লেষণ করো।",
          "explanation": "বাংলাদেশের শিল্পনীতি-২০২২ অনুযায়ী উদ্দীপকের শিল্পটি দশ বছর পর মাঝারি শিল্পের অন্তর্গত হবে। শিল্পনীতি-২০২২ অনুযায়ী, মাঝারি শিল্পে প্রতিষ্ঠানের জমি ও ভবন ব্যতিরেকে স্থায়ী সম্পদের মূল্য প্রতিস্থাপন ব্যয়সহ ১৫ কোটি টাকার অধিক এবং অনধিক ৫০ কোটি টাকা হয়। এসব শিল্প প্রতিষ্ঠানে ১২১ থেকে ৩০০ শ্রমিক কর্মে নিয়োজিত থাকে। তবে তৈরি পোশাক শিল্প প্রতিষ্ঠান বা শ্রমঘন শিল্প প্রতিষ্ঠানের ক্ষেত্রে মাঝারি শিল্পের শ্রমিক সংখ্যা সর্বোচ্চ ১০০০ জন হয়। উদ্দীপকে ক্ষুদ্র শিল্পটি দশ বছর পরে মাঝারি শিল্পের অন্তর্গত হবে। কারণ শিল্পটি সাত বছর পরে স্থাপনা ব্যয়সহ ২০ কোটি টাকা হবে। এটি ১৫ কোটি টাকার ওপরে এবং ৫০ কোটি টাকার নিচে। আবার, উক্ত প্রতিষ্ঠানে ১০০০ জন শ্রমিক কর্মে নিয়োজিত হবে। সে হিসেবে এটি বৃহৎ শিল্প হওয়ার কথা। কিন্তু শ্রমঘন শিল্প হওয়ায় এই বিধিটি প্রযোজ্য হবে না। তাই উক্ত শিল্পটিকে মাঝারি শিল্পে পরিণত হবে। একটি দেশের অর্থনীতিতে মাঝারি শিল্প গুরুত্বপূর্ণ ভূমিকা রাখে। বাংলাদেশের শিল্পের মধ্যে ৭৫-৯০ শতাংশই ক্ষুদ্র বা মাঝারি শিল্প। ২০২৩-২৪ অর্থবছরে এ শিল্পের প্রবৃদ্ধির হার ছিল ৬.০৮ শতাংশ। এছাড়া এ শিল্প বৈদিশক মুদ্রা অর্জনে রপ্তানি খাতে একটি গুরুত্বপূর্ণ অংশ। এর পাশাপাশি দেশের কর্মসংস্থান বৃদ্ধি ও জাতীয় আয় বৃদ্ধিতে এ শিল্প গুরুত্বপূর্ণ ভূমিকা রাখে। এছাড়াও দেশীয় কাঁচামালের যথাযথ ব্যবহারের মাধ্যমে পরিবেশের দূষণ রোধে গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "'X' দেশে বিগত কয়েক দশক পূর্বেও মোবাইল ফোন, ফ্রিজ, এসি ও টিভির মতো ইলেকট্রনিক্স দ্রব্য বাইরের দেশ থেকে ক্রয় করে এনে ব্যবহার করতে হতো। কিন্তু বর্তমানে এসব পণ্য দেশেই উৎপাদন করা হয়।",
      "tag": "DC 25",
      "sub_questions": [
        {
          "label": "ক",
          "question": "হাইটেক শিল্প কী?",
          "explanation": "জ্ঞান ও পুঁজিনির্ভর উচ্চ প্রযুক্তিভিত্তিক, পরিবেশবান্ধব এবং আইটি বা গবেষণা ও উন্নয়ননির্ভর শিল্প হলো, হাইটেক শিল্প।"
        },
        {
          "label": "খ",
          "question": "বাংলাদেশের পাট শিল্পের পুরোনো ঐতিহ্য ফিরে পাওয়ার সম্ভাবনা তৈরি হয়েছে- ব্যাখ্যা করো।",
          "explanation": "পরিবেশগত কারণে পাট শিল্পের হারানো ঐতিহ্য ফিরে পাওয়ার সম্ভাবনা তৈরি হয়েছে। পাটের বিকল্প ব্যবহার আবিষ্কৃত হওয়ায় বিশ্বব্যাপী এর চাহিদা কমে গিয়েছিল। কিন্তু সম্প্রতি উন্নত জাতের পাট ও পাটজাত দ্রব্যের উদ্ভাবন হয়েছে। পাটের বিকল্প পণ্য ব্যবহারের ক্ষতিকর দিক সম্পর্কে সচেতনতা বৃদ্ধি ও বিভিন্ন সরকারি উদ্যোগের ফলে নতুন করে পাট শিল্পের সম্ভাবনার দ্বার উন্মোচিত হয়েছে। তাছাড়া, পাটজাত পণ্য পরিবেশের কোনো ক্ষতি করে না। তাই বলা যায়, পাট শিল্পের ভবিষ্যৎ সম্ভাবনা উজ্জ্বল।"
        },
        {
          "label": "গ",
          "question": "উদ্দীপক অনুযায়ী, তিনটি গুরুত্বপূর্ণ বৈশিষ্ট্য উল্লেখপূর্বক উল্লিখিত শিল্পের প্রকৃতি নির্ণয় করো।",
          "explanation": "উদ্দীপকে উল্লিখিত শিল্পটি আমদানি বিকল্প শিল্পকে নির্দেশ করে। বাণিজ্য ঘাটতি হ্রাসের লক্ষ্যে কিছু কিছু দ্রব্য আমদানি না করে দেশে উৎপাদন করা হয়। এসব দ্রব্যের শিল্প হলো আমদানি বিকল্প শিল্প। কোন দ্রব্যগুলোর আমদানি বিকল্প শিল্প স্থাপন করা যুক্তিসংগত তা নির্ধারণের জন্য কিছু বিষয় বিবেচনা করা হয়। এসব শিল্পের দ্রব্যাদি কমপক্ষে আমদানি দ্রব্যের নিকট-বিকল্প হিসেবে ব্যবহার করা হয়। উদ্দীপকে 'X' দেশে বিগত কয়েক দশক পূর্বেও ফ্রিজ, টিভির মতো ইলেকট্রনিক্স পণ্য বিদেশ থেকে কিনে আনতে হতো। কিন্তু বর্তমানে এসব পণ্য দেশেই উৎপাদন হয়। ফলে ভোক্তারা সস্তায় কিনে তা ব্যবহার করতে পারছে। এটি আমদানি বিকল্প শিল্পকে নির্দেশ করে। এ শিল্পের ফলে আমদানি ব্যয় হ্রাস পায়। দেশীয় শিল্পের বিকাশ ঘটে। তাই বলা যায়, উদ্দীপকে আমদানি বিকল্প শিল্পের কথা বলা হয়েছে।"
        },
        {
          "label": "ঘ",
          "question": "উদ্দীপকে উল্লিখিত শিল্প জাতীয় অর্থনীতিতে কীভাবে ভূমিকা রাখবে? ব্যাখ্যা করো।",
          "explanation": "উদ্দীপকের আমদানি বিকল্প শিল্প জাতীয় অর্থনীতিতে স্বনির্ভরতা অর্জনের মাধ্যমে ভূমিকা রাখবে। বাংলাদেশের অব্যাহত বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন। এছাড়া বাংলাদেশ শিল্পায়নের প্রয়োজনে মূলধনী দ্রব্য বেশি আমদানি করে। তাই আমদানি বিকল্প শিল্পায়ন নীতি গ্রহণ করা হলে দেশের ভেতরে মূলধনী দ্রব্য উৎপাদন হবে। ফলে দেশে শিল্পায়নের গতি ত্বরান্বিত হবে। উদ্দীপকে 'X' আমদানিনির্ভর ইলেকট্রনিক্স পণ্য উৎপাদনকারী কোম্পানি প্রতিষ্ঠা হয়েছে। এতে পূর্বের তুলনায় আমদানি ব্যয় অনেকটা হ্রাস পেয়েছে। ফলে বৈদেশিক মুদ্রার সাশ্রয় হচ্ছে। এই বিশেষ কৌশল অবলম্বন করার ফলে আমদানির ওপর নির্ভরতা কমছে। অন্যদিকে, আমদানি বিকল্প শিল্পায়নের ফলে শিল্পের বিকেন্দ্রীয়করণ ঘটছে এবং সমগ্র শিল্প খাতের প্রসার ঘটছে। বাংলাদেশসহ জনবহুল দেশেগুলোর জনগণের প্রয়োজন অনুযায়ী অনেক প্রকারের পণ্য আমদানি করতে হয়। এ অবস্থায় দেশে আমদানি বিকল্প শিল্প স্থাপন করা হলে এসব শিল্পপণ্যের বাজারের নিশ্চয়তা থাকবে। যার ফলে শিল্পায়ন অনেকটাই প্রসারিত হবে। এর মাধ্যমে দেশীয় কাঁচামালের সদ্ব্যবহার ও কর্মসংস্থান সৃষ্টি হবে। পাশাপাশি দেশ অর্থনৈতিকভাবে স্বনির্ভরতা অর্জন করবে। সুতরাং বলা যায়, আমদানি বিকল্প শিল্প একটি দেশের স্বনির্ভরতা অর্জনে বিশেষ ভূমিকা রাখতে পারে।"
        }
      ]
    },
    {
      "number": "6",
      "uddipok": "কোনো একটি দেশের জনসংখ্যা ও খাদ্যোৎপাদনের বৃদ্ধির হার সম্পর্কিত তথ্য নিচের টেবিলে দেওয়া আছে:",
      "tag": "DC 25",
      "sub_questions": [
        {
          "label": "ক",
          "question": "জনসংখ্যার ঘনত্ব নির্ণয়ের সূত্র লেখো।",
          "explanation": "জনসংখ্যার ঘনত্ব নির্ণয়ের সূত্র হলে, D P = T P T A \\mathrm{DP}=\\frac{\\mathrm{TP}}{\\mathrm{TA}} DP = TA TP ​"
        },
        {
          "label": "খ",
          "question": "কাম্য জনসংখ্যা নির্ধারণে মাথাপিছু আয় কীভাবে গুরুত্বপূর্ণ ভূমিকা পালন করে?",
          "explanation": "জনসংখ্যা কাম্য কি না তা নির্ভর করে মাথাপিছু আয়ের ওপর। যে পরিমাণ জনসংখ্যায় মাথাপিছু আয় সর্বোচ্চ হয় সে পরিমাণ জনসংখ্যা কাম্য। যেখানে নির্দিষ্ট উৎপাদন ব্যবস্থার সাপেক্ষে সর্বোচ্চ মাথাপিছু আয় অর্জন হয়। দেশের প্রকৃত জনসংখ্যা যদি কাম্য অপেক্ষা কম বা বেশি হয় তাহলে মাথাপিছু আয় সর্বাধিক অপেক্ষা কম হবে। তাই বলা যায়, কাম্য জনসংখ্যা নির্ধারণে মাথাপিছু আয় গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপকে প্রদত্ত টেবিলের ফাঁকা ঘরগুলো পূরণ করে জনসংখ্যা ও খাদ্যোৎপাদন বৃদ্ধির হারের মধ্যে সম্পর্ক নির্ণয় করো।",
          "explanation": "ম্যালথাসের তত্ত্বে জনসংখ্যা ও খাদ্য উৎপাদনের মধ্যে সম্পর্ক নির্দেশ করা হয়েছে। ম্যালথাস তার জনসংখ্যা তত্ত্বে জনসংখ্যা ও খাদ্য উৎপাদন বৃদ্ধির সম্পর্ক নিয়ে আলোচনা করেছেন। তার মতে, জনসংখ্যা অনিয়ন্ত্রিত অবস্থায় জ্যামিতিক হারে বাড়ে। আর খাদ্য উৎপাদন গাণিতিক হারে বৃদ্ধি পায়। ২, ৪, ৮, ১৬, ৩২...... হারকে জ্যামিতিক হার এবং ২, ৩, ৪, ৫, ৬..... হারকে গাণিতিক হার বলে। ফলে জনসংখ্যা ও খাদ্যের মধ্যে অসামঞ্জস্য দেখা দেয়। প্রতি ২৫ বছরে জনসংখ্যা দ্বিগুণ হয়। উদ্দীপকের চিত্রে প্রদত্ত টেবিলের ফাঁকা ঘরগুলো পূরণ করে জনসংখ্যা ও খাদ্যোৎপাদন বৃদ্ধির হারের মধ্যে সম্পর্ক দেখানো হলো- সূচিতে দেখা যায়, প্রতি ২৫ বছরে জনসংখ্যা জ্যামিতিক হারে বৃদ্ধি পায়। অন্যদিকে, খাদ্য উৎপাদন গাণিতিক হারে বৃদ্ধি পায়। তাই একটি নির্দিষ্ট সময় পর জনসংখ্যা খাদ্য উৎপাদনকে ছাড়িয়ে যায়। ফলে জনসংখ্যা ও খাদ্য উৎপাদনের মধ্যে ভারসাম্যহীনতা দেখা দেয়।"
        },
        {
          "label": "ঘ",
          "question": "অর্থনীতির সাথে সংগতিপূর্ণ তত্ত্বের বক্তব্য অনুযায়ী উদ্দীপকের খাদ্য ও জনসংখ্যা বৃদ্ধির হার কীভাবে সমন্বয় করা যায়?-যথাযথ বিশ্লেষণ করো।",
          "explanation": "প্রতিরোধমূলক ব্যবস্থা ও প্রাকৃতিক নিরোধের মাধ্যমে জনসংখ্যা ও খাদ্য উৎপাদন সমন্বয় করা যায়। ম্যালথাসের তত্ত্বে বিলম্বে বিবাহ, জন্মনিয়ন্ত্রণ, কৌমার্য অবলম্বন ইত্যাদি পন্থায় জন্মনিয়ন্ত্রণকে প্রতিরোধমূলক ব্যবস্থা বলা হয়। আবার, যুদ্ধ বিগ্রহ, মহামারি, দুর্ভিক্ষ, খাদ্যাভাব প্রভৃতি প্রাকৃতিক দুর্যোগের কারণে জনসংখ্যা হ্রাসকে প্রাকৃতিক নিরোধ বলে। উদ্দীপকের সারণিতে জনসংখ্যা বৃদ্ধি ও খাদ্য উৎপাদনের মধ্যে সৃষ্ট ব্যবধান ম্যালথাসের তত্ত্বকে নির্দেশ করে। ম্যালথাস মনে করেন, খাদ্যের যোগানের তুলনায় জনসংখ্যা বেড়ে গেলে প্রাকৃতিক দুর্যোগ প্রকট আকারে দেখা দেয়। এভাবে অতিরিক্ত জনসংখ্যার প্রাণসংহারকে 'প্রাকৃতিক নিরোধ' বলা হয়। জনসংখ্যা নিয়ন্ত্রণে 'প্রাকৃতিক নিরোধ' কার্যকর হলে খাদ্য ও জনসংখ্যার মধ্যে যে ভারসাম্য স্থাপিত হয় তা খুবই স্বল্পস্থায়ী। কারণ মানুষের জনসংখ্যা বৃদ্ধি পেয়ে তা পুনরায় খাদ্যের যোগানকে ছাড়িয়ে যায়। তাই ম্যালথাস জনসংখ্যা নিয়ন্ত্রণে প্রতিরোধমূলক ব্যবস্থার কথা বলেছেন। বাল্যবিবাহ ও বহুবিবাহ পরিহার, নৈতিক সংযম অবলম্বন, জন্ম নিয়ন্ত্রণ ব্যবস্থা গ্রহণ করে জনসংখ্যা কমানো যায়। অর্থাৎ, ম্যালথাস জনসংখ্যা ও খাদ্যের যোগানের মধ্যে সমন্বয়ের জন্য প্রতিরোধমূলক ব্যবস্থাকে গুরুত্ব দিয়েছেন।"
        }
      ]
    },
    {
      "number": "7",
      "uddipok": "কয়েক দশক পূর্বে কোনো একটি দেশের অধিকাংশ জনগণ অন্ন, বস্ত্র, বাসস্থান, শিক্ষা ও চিকিৎসা ইত্যাদি সুবিধা ভোগ করতে পারতো না। এক্ষেত্রে উক্ত দেশের সরকার ক্রমাগত নানামুখী পদক্ষেপ গ্রহণ করে। যেমন: প্রার্থীকে শিক্ষা বাধ্যতামূলক, মেয়েদের জন্য অবৈতনিক শিক্ষা চালুকরণ, বিদ্যুতায়ন, পাকা রাস্তা নির্মাণ, কারিগরি প্রশিক্ষশ ইনস্টিটিউট প্রতিষ্ঠা ও নদীতে সেতু নির্মাণসহ বিভিন্ন উদ্যোগ গ্রহণ করে। বর্তমানে উক্ত দেশের জনগণের খুব কম অংশই দারিদ্র্যসীমার নিচে বাস করে।",
      "tag": "DC 25",
      "sub_questions": [
        {
          "label": "ক",
          "question": "মানবসম্পদ কী?",
          "explanation": "একটি দেশের উৎপাদনশীল ও দক্ষ শ্রমশক্তি বা জনশক্তিকে মানবসম্পদ বলে।"
        },
        {
          "label": "খ",
          "question": "শিক্ষা ও প্রশিক্ষণ কিভাবে মানবসম্পদ উন্নয়নকে প্রভাবিত করবে?",
          "explanation": "শিক্ষা ও প্রশিক্ষণ হচ্ছে মানবসম্পদ উন্নয়নের প্রধান হাতিয়ার। শিক্ষার প্রসার ঘটলে মানুষ নিজেকে সম্পদে পরিণত করার বিভিন্ন কৌশল ও সৃজনীক্ষমতা অর্জন করে। অন্যদিকে, কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উপায়ে তা বারবার করাই হলো প্রশিক্ষণ। প্রশিক্ষণ মানুষের শ্রমের গুণগত মান বাড়িয়ে উৎপাদনশীল করে। প্রশিক্ষণ যত উন্নত পদ্ধতিতে দেওয়া হয়, মানুষ ততই তার কাজে দক্ষ হয়ে ওঠে। এভাবেই শিক্ষা ও প্রশিক্ষণ মানবসম্পদ উন্নয়নে সহায়তা করে।"
        },
        {
          "label": "গ",
          "question": "উদ্দীপকে উল্লিখিত মানবসম্পদ উন্নয়ন সূচকগুলো প্রকৃতি নির্ণয় করো।",
          "explanation": "উদ্দীপকে উল্লিখিত মানবসম্পদ উন্নয়নের সূচকগুলো হলো শিক্ষার্জন ও জীবনযাত্রার মান উন্নয়ন। একটি দেশের উৎপাদনশীল ও দক্ষ জনশক্তিকে মানবসম্পদ বলে। অর্থাৎ দেশের জনগোষ্ঠীকে স্বাস্থ্য সেবা, চিকিৎসা সেবা, শিক্ষা ও প্রশিক্ষণের মাধ্যমে দক্ষ করে গড়ে তোলার নাম মানবসম্পদ উন্নয়ন। দেশের মানবসম্পদের উন্নয়ন যত হবে মানব উন্নয়ন সূচকে দেশ তত এগিয়ে যাবে। মানবসম্পদ উন্নয়নের তিনটি মৌলিক সূচক বিবেচনা করা হয়। সূচক তিনটি হলো- আয়ুষ্কাল, শিক্ষার্জন ও জীবনযাত্রার মান। উদ্দীপকে কয়েক দশক পূর্বে একটি দেশের অধিকাংশ জনগণ অন্ন, বস্ত্র, বাসস্থান, শিক্ষা ও চিকিৎসা ইত্যাদি ভোগ করতে পারতো না। তাই উত্ত দেশের সরকার নানামুখী পদক্ষেপ গ্রহণ করে। যার মধ্যে প্রাথমিক শিক্ষা বাধ্যতামূলক ও অবৈতনিক নারী শিক্ষা মানবসম্পদ উন্নয়নের সূচক। মানবসম্পদ উন্নয়নের অন্যতম প্রধান সূচক জ্ঞানার্জন। আবার, গ্রামে গ্রামে বিদ্যুতায়ন পাকা রাস্তা নির্মাণ, নদীতে সেতু নির্মাণ হলে মানুষের জীবনযাত্রার মান উন্নয়ন হবে। অর্থাৎ, এগুলো মানবসম্পদ উন্নয়নের সূচক জীবনযাত্রার মানকে নির্দেশ করে। মানুষের জীবনযাত্রার মান বাড়লে, মানবসম্পদের উন্নয়ন হয়েছে ধরে নেওয়া হয়।"
        },
        {
          "label": "ঘ",
          "question": "উদ্দীপকে উল্লিখিত সরকারের গৃহীত পদক্ষেপের মধ্যে যে কোনো দুটি পদক্ষেপ কীভাবে আত্মকর্মসংস্থান সৃষ্টিতে ভূমিকা রাখতে পারে?-যথাযথ যুক্তিসহ বিশ্লেষণ করো।",
          "explanation": "উদ্দীপকে সরকারের গৃহীত পদক্ষেপ বিদ্যুতায়ন ও কারিগরি প্রশিক্ষণ ইনস্টিটিউট প্রতিষ্ঠা আত্মকর্মসংস্থান সৃষ্টিতে ভূমিকা রাখবে। কোনো ব্যক্তি নিজেই নিজের কর্মসংস্থান সৃষ্টি করাকে আত্মকর্মসংস্থান বলে। দেশের বর্ধিত জনসংখ্যার কর্মসংস্থানের জন্য আত্মকর্মসংস্থান একান্ত অপরিহার্য। কেননা আত্মকর্মসংস্থানের মাধ্যমে অতিরিক্তি জনসংখ্যার কর্মের ব্যবস্থা করা হয়। উদ্দীপকে একটি দেশের উন্নয়নের জন্য সরকার বিভিন্ন ধরনের পদক্ষেপ গ্রহণ করেছে। যেমন- প্রাথমিক শিক্ষা বাধ্যতামূলক, মেয়েদের জন্য অবৈতনিক শিক্ষা, পাকা রাস্তা নির্মাণ ও নদীতে সেতু নির্মাণ ইত্যাদি। পাশাপাশি সরকার দেশে বিদ্যুতায়ন ও কারিগরি প্রশিক্ষণ ইনস্টিটিউট প্রতিষ্ঠার উদ্যোগ গ্রহণ করছে। এগুলো আত্মকর্মসংস্থান সৃষ্টিতে গুরুত্বপূর্ণ ভূমিকা পালন করবে। প্রশিক্ষণ একজন মানুষকে অধিক দক্ষ করে গড়ে তোলে। মানুষ কারিগরি প্রশিক্ষণ ইনস্টিটিউট থেকে উন্নত প্রশিক্ষণ গ্রহণ করে দক্ষতা বৃদ্ধি করতে পারবে। ফলে তারা নিজেই নিজের কর্মসংস্থান সৃষ্টি করতে পারবে। আবার গ্রামে গ্রামে বিদ্যুতায়নের ফলে বেকার যুবক-যুবতী বাড়িতে ক্ষুদ্র ও কুটির শিল্প গড়ে তুলতে পারবে। ফলে তারা আত্মকর্মী হিসেবে প্রতিষ্ঠিত হবে। পরিশেষে বলা যায়, প্রশিক্ষণ ও বিদ্যুতায়ন আত্মকর্মসংস্থান সৃষ্টিতে বিশেষ ভূমিকা পালন করে।"
        }
      ]
    },
    {
      "number": "8",
      "uddipok": "",
      "tag": "",
      "sub_questions": [
        {
          "label": "ক",
          "question": "মুদ্রাস্ফীতি কী?",
          "explanation": "সাধারণ দামস্তরের ক্রমবৃদ্ধির প্রবণতাই হলো মুদ্রাস্ফীতি।"
        },
        {
          "label": "খ",
          "question": "অর্থের যোগান বৃদ্ধি কিভাবে মুদ্রাস্ফীতি সৃষ্টি করে?-ব্যাখ্যা করো।",
          "explanation": "অর্থের যোগান বাড়লে মুদ্রাস্ফীতি বাড়ে। কোনো দেশে অর্থের যোগান বাড়লে দেশের জনগণের আয় বেড়ে যায়। ফলে তাদের ক্রয়ক্ষমতা বাড়ে। তাই দেশের সামগ্রিক চাহিদাও বাড়ে। কিন্তু চাহিদা বৃদ্ধির সাথে দ্রব্যসামগ্রীর উৎপাদন বৃদ্ধি না পেলে দ্রব্যের যোগান ঘাটতি সৃষ্টি হয়। ফলে দ্রব্যসামগ্রীর দামস্তর বৃদ্ধি পায়। এভাবে অর্থের যোগান বৃদ্ধি মুদ্রাস্ফীতি সৃষ্টি করে।"
        },
        {
          "label": "গ",
          "question": "উদ্দীপক অনুসারে, চিত্রে কোন ধরনের মুদ্রাস্ফীতি দেখানো হয়েছে? ব্যাখ্যা করো।",
          "explanation": "চিত্রে ব্যয় বৃদ্ধিজনিত মুদ্রাস্ফীতি প্রকাশ পেয়েছে। উৎপাদন খরচ বৃদ্ধির কারণে সামগ্রিক যোগান হ্রাসের মাধ্যমে যে মুদ্রাস্ফীতি ঘটে, তাকে ব্যয় বৃদ্ধিজনিত মুদ্রাস্ফীতি বলে। আকস্মিকভাবে উপকরণের দাম বাড়লে দ্রব্যের উৎপাদন খরচ বেড়ে যায়। চাহিদা স্থির থেকে উৎপাদন খরচ বৃদ্ধি পেলে উৎপাদনকারী দ্রব্যের যোগান কমায়। ফলে দ্রব্যের দাম বাড়ার প্রবণতা কাজ করে। উদ্দীপকের চিত্রে, ভূমি অক্ষে জাতীয় আয় ও লম্ব অক্ষে দামস্তর নির্দেশ করা হয়েছে। চিত্রে প্রাথমিক অবস্থায় তথা a বিন্দুতে AD = AS₁ হওয়ায় P₁ দাম নির্ধারিত হয়। উৎপাদনের উপকরণের দাম বৃদ্ধিতে সামগ্রিক যোগান হ্রাস পায়। ফলে সামগ্রিক যোগান রেখা AS₁ থেকে AS₂ তে স্থানান্তর হয়। এতে P₁ থেকে P₂ তে দাম বৃদ্ধি পায়। সামগ্রিক যোগান হ্রাসের কারণে এ মুদ্রাস্ফীতি ঘটে। তাই একে ব্যয় বৃদ্ধিজনিত মুদ্রাস্ফীতি বা যোগান হ্রাসজনিত মুদ্রাস্ফীতি বলে।"
        },
        {
          "label": "ঘ",
          "question": "উদ্দীপক অনুসারে, চিত্রে সৃষ্ট মুদ্রাস্ফীতি নিয়ন্ত্রণে কেন্দ্রীয় ব্যাংক সরকারের পক্ষে কি ধরনের ভূমিকা গ্রহণ করবে?",
          "explanation": "মুদ্রাস্ফীতি নিয়ন্ত্রণে কেন্দ্রীয় ব্যাংক আর্থিক নীতি গ্রহণ করে। একটি দেশের জন্য উচ্চ মাত্রায় মুদ্রাস্ফীতি নেতিবাচক প্রভাব সৃষ্টি করে। উচ্চ মাত্রার মুদ্রাস্ফীতি অর্থনৈতিক উন্নয়নের জন্য বাধাস্বরূপ। এরূপ পরিস্থিতিতে মুদ্রাস্ফীতি নিয়ন্ত্রণ করা প্রয়োজন। মুদ্রাস্ফীতি নিয়ন্ত্রণ করতে সরকার আর্থিক পদ্ধতি, রাজস্ব পদ্ধতির পাশাপাশি প্রত্যক্ষ নিয়ন্ত্রণ পদ্ধতিও প্রয়োগ করে। উদ্দীপকে ব্যয় বৃদ্ধিজনিত মুদ্রাস্ফীতি প্রকাশ পেয়েছে। মুদ্রাস্ফীতি নিয়ন্ত্রণে কেন্দ্রীয় ব্যাংক কিছু নীতি গ্রহণ করে। যেমন- ব্যাংক হার বৃদ্ধি, ঋণপত্র বিক্রয় ইত্যাদি। এগুলো মুদ্রাস্ফীতি নিয়ন্ত্রণে কেন্দ্রীয় ব্যাংক বা সরকারের আর্থিক পদ্ধতিকে নির্দেশ করে। - কেন্দ্রীয় ব্যাংক ব্যাংক হার বৃদ্ধি করলে বাণিজ্যিক ব্যাংকগুলোও তাদের সুদের হার বাড়িয়ে দেয়। ফলে ব্যাংক খাত থেকে বিনিয়োগ হ্রাস পায়। এ পরিস্থিতিতে জনগণের ক্রয়ক্ষমতা হ্রাস পায়। ফলে মুদ্রাস্ফীতি নিয়ন্ত্রণে আসবে। আবার সরকার বা কেন্দ্রীয় ব্যাংক খোলাবাজারে ঋণপত্র বিক্রির মাধ্যমেও মুদ্রাস্ফীতি নিয়ন্ত্রণ করতে পারে। ঋণপত্র কিনলে জনগণের হাতে নগদ অর্থের পরিমাণ হ্রাস পায়। ফলে মুদ্রাস্ফীতি হ্রাস পায়। সুতরাং, কেন্দ্রীয় ব্যাংক আর্থিক নীতির মাধ্যমে মুদ্রাস্ফীতি নিয়ন্ত্রণ করতে পারে।"
        }
      ]
    },
    {
      "number": "9",
      "uddipok": "ঢাকার ফরিদ মিয়া তার কারখানায় পোশাক তৈরির জন্য নারায়ণগঞ্জের রাকিব মিয়ার কাছ থেকে গেঞ্জি-কাপড়, সুতা, জিপার ও বোতাম ইত্যাদি ক্রয় করে এবং তার কারখানার তৈরিকৃত পোশাক মধ্য প্রাচ্যের দেশে বিক্রয় করে। সম্প্রতি সরকার এই পণ্যের রপ্তনি সম্প্রসারণে নানামুখী পদক্ষেপ গ্রহণ করেছে।",
      "tag": "DC 25",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "বৈদেশিক সাহায্যের চেয়ে কেন বৈদেশিক বাণিজ্যেই ভালো?",
          "explanation": "বৈদেশিক সাহায্যে কঠিন শর্তযুক্ত হওয়ার কারণে আত্মনির্ভরশীলতা অর্জনে বৈদেশিক বাণিজ্যিই উত্তম। উন্নয়নশীল দেশে অর্থনৈতিক উন্নয়নের জন্য প্রচুর পরিমাণে মূলধন প্রয়োজন। এক্ষেত্রে দেশগুলো মূলধনের জন্য বৈদেশিক সাহায্যের দ্বারস্ত হয়। কিন্তু এসব সাহায্য কঠিন শর্তযুক্ত থাকে। ফলে সাহায্য গ্রহণকারী দেশ স্বাধীন পরিকল্পনা প্রণয়ন করতে পারে না। এতে সাহায্য গ্রহণকারী দেশ পরনির্ভরশীল হয় পড়ে। তবে বৈদেশিক বাণিজ্যের ওপর গুরুত্বারোপ দেশের সম্পদের সদ্ব্যবহার নিশ্চিত হয়। ফলে বৈদেশিক মুদ্রা অর্জনের মাধ্যমে দেশে অর্থনৈতিক উন্নয়ন ঘটে এবং আত্মনির্ভরশীলতা অর্জন হয়।"
        },
        {
          "label": "গ",
          "question": "যথাযথ যুক্তিসহ উদ্দীপকে উল্লিখিত বাণিজ্যের প্রকৃতি নির্ণয় করো।",
          "explanation": "উদ্দীপকে ফরিদ মিয়া অভ্যন্তরীণ বাণিজ্য এবং আন্তর্জাতিক বাণিজ্য পরিচালনা করেন। অভ্যন্তরীণ বাণিজ্য একটি সার্বভৌম রাষ্ট্রের অভ্যন্তরে সংঘটিত হয়। তাই অভ্যন্তরীণ বাণিজ্যে দেশের মধ্যেই বিভিন্ন বাজারের দ্রব্য ক্রয়-বিক্রয় করা হয়। অন্যদিকে, আন্তর্জাতিক বাণিজ্য বিভিন্ন সার্বভৌম দেশের মধ্যে সংঘটিত হয়। আন্তর্জাতিক বাণিজ্যে নিজ দেশের প্রয়োজনে অন্য দেশ থেকে পণ্য আমদানি এবং নিজ দেশের উদ্বৃত্ত পণ্য বিদেশে রপ্তানি করা হয়। উদ্দীপকে ফরিদ মিয়া তার কারখানার জন্য নারায়ণগঞ্জের রাকিব মিয়ার কাছ থেকে সুতা ও বোতাম ক্রয় করেন। এক্ষেত্রে ফরিদ মিয়ার ও রাকিব মিয়া অভ্যন্তরীণ বাণিজ্য পরিচালনা করেন। এ ধরনের বাণিজ্যের ক্ষেত্রে মুদ্রা ও ব্যাংকব্যবস্থা একই থাকে। লেনদেনের ভারসাম্যে কোনো সমস্যা থাকে না। অন্যদিকে, ফরিদ মিয়ার কারখানায় তৈরিকৃত পোশাক মধ্যপ্রাচ্যের দেশে বিক্রয় করেন। অর্থাৎ এক্ষেত্রে ফরিদ মিয়ার বাণিজ্যটি আন্তর্জাতিক বাণিজ্য। এ ধরনের বাণিজ্যে সরকারি নীতির ভিন্নতা এবং মুদ্রা ও ব্যাংক ব্যবস্থায় পার্থক্য পরিলক্ষিত হয়।"
        },
        {
          "label": "ঘ",
          "question": "উদ্দীপক অনুযায়ী, উল্লিখিত পণ্যের রপ্তানি সম্প্রসারণে সরকার কী কী পদক্ষেপ গ্রহণ করতে পারে? তোমার মতামত দাও।",
          "explanation": "রপ্তানি বাণিজ্য সম্প্রসারণের জন্য সরকার কর্তৃক গৃহীত ব্যবস্থা গুরুত্বপূর্ণ ভূমিকা রাখবে। বাংলাদেশের রপ্তানি বাণিজ্য মুষ্টিমেয় কয়েকটি পণ্যের সমন্বয়ে গঠিত। আমাদের একক বৃহত্তম রপ্তানি খাত হলো তৈরি পোশাক যা থেকে দেশের রপ্তানি আয়ের প্রায় ৮০ ভাগ আসে। এ তৈরি পোশাকের পাশাপাশি পাটজাত দ্রব্য, কম্পিউটার সফটওয়‍্যার, হোম টেক্সটাইল, চামড়াজাত পণ্য, পাদুকা, সিরামিক দ্রব্য, চিংড়ি প্রভৃতি দ্রব্য রপ্তানির উজ্জ্বল সম্ভাবনা রয়েছে। উদ্দীপকে ফরিদ মিয়া মধ্যপ্রাচ্যে তৈরি পোশাক রপ্তানি করেন। এই রপ্তানি বাণিজ্য সম্প্রসারণে সরকার শুল্ক কর রেয়াত ও আয়কর সুবিধা দিতে পারে। এছাড়া আমদানি নীতি উদারীকরণ, ভর্তুকি প্রদান, সহজ ঋণ সুবিধা দিতে পারে। এতে রপ্তানি বৃদ্ধি পাবে। সরকারের গৃহীত কার্যক্রম শুল্ক রেয়াতের ফলে আমদানিকৃত কাঁচামালের দাম কমবে। আরগারি শুল্ক প্রত্যাহারের ফলে দেশীয় কাঁচামালের দাম হ্রাস পাবে। জ্বালানি ও বিদ্যুতের দাম হ্রাসে উৎপাদন খরচ কমে যাবে। ফলে উৎপাদন বাড়বে রপ্তানির পরিমাণও বাড়বে। এছাড়াও বাণিজ্য চুক্তি সম্পাদন করায় রপ্তানি সহজ হবে। রপ্তানি শুল্ক হ্রাসের ফলে কাঁচামাল রপ্তানির পরিমাণ বৃদ্ধি পাবে। সুতরাং বলা যায়, রপ্তানি বাণিজ্য সম্প্রসারণের জন্য সরকার নানান ভূমিকা রাখতে পারে।"
        }
      ]
    },
    {
      "number": "10",
      "uddipok": "জনাব রহমানের দেশে দুই দশক আগে চাল, ডাল, তেলবীজ, মোটরগাড়ি ও মেশিনারিজ অনান্য দেশ থেকে ক্রয় করে আনে। পাট, তুলা, সুতা, চা ও চামড়া ইত্যাদি অন্যান্য দেশে বিক্রি করে কিন্তু বর্তমানে দেশটির তৈরি পোশাক, হিমায়িত মাছ, শাক-সবজি বিভিন্ন দেশে বিক্রি করে বিপুল অঙ্কের বৈদেশিক মুদ্রা অর্জন করছে। ফলে সম্প্রতি দেশটির আন্তর্জাতিক বাণিজ্যের গতিধারা পরিবর্তন লক্ষ করা যাচ্ছে।",
      "tag": "DC 25",
      "sub_questions": [
        {
          "label": "ক",
          "question": "আন্তর্জাতিক বাণিজ্য কী?",
          "explanation": "দুই বা ততোধিক দেশের মধ্যে মুনাফার উদ্দেশ্যে কোনো দ্রব্য বা সেবা বিনিময় হলে তাকে আন্তর্জাতিক বাণিজ্য বলে।"
        },
        {
          "label": "খ",
          "question": "'বাণিজ্য ভারসাম্য ও লেনদেন ভারসাম্য এক নয়'- ব্যাখ্যা করো।",
          "explanation": "বাণিজ্যের ভারসাম্য একটি দেশের আন্তর্জাতিক লেনদেনের আংশিক চিত্র এবং লেনদেনের ভারসাম্য পূর্ণাঙ্গ চিত্র প্রদান করে। দৃশ্যমান আমদানির মোট মূল্য ও দৃশ্যমান রপ্তানির মোট মূল্যের পার্থক্যের বিবরণকে বাণিজ্যের ভারসাম্য বলে। বাণিজ্যের ভারসাম্য একটি দেশের আন্তর্জাতিক লেনদেনের একটি অংশ মাত্র। পক্ষান্তরে, একটি দেশের দৃশ্যমান ও অদৃশ্যমান উভয় প্রকার আমদানি ও রপ্তানির মোট মূল্যের বিবরণকে লেনদেন ভারসাম্য বলে। এটি একটি দেশের আন্তর্জাতিক লেনদেনের সামগ্রিক চিত্র প্রদান করে। তাই লেনদেন ভারসাম্য বাণিজ্য ভারসাম্য থেকে বৃহৎ ধারণা। সুতরাং, বাণিজ্য ভারসাম্য ও লেনদেন ভারসাম্য এক নয়।"
        },
        {
          "label": "গ",
          "question": "উদ্দীপক অনুযায়ী, রহমানের দেশটি আমদানি ও রপ্তানি দ্রব্যসমূহের শ্রেণিবিন্যাসপূর্বক তালিকা প্রস্তুত করো।",
          "explanation": "বাংলাদেশ প্রতি বছর বিপুল পরিমাণ দ্রব্যসামগ্রী আমদানি ও রপ্তানি করে থাকে। যেসব পণ্য দেশের ঘাটতি মেটানোর জন্য বিদেশ থেকে আনা হয় তাকে আমদানি পণ্য বলে। আর যেসব পণ্য বৈদেশিক মুদ্রা অর্জনের লক্ষে বিদেশে পাঠানো হয় তা রপ্তানি পণ্য। উদ্দীপকে বাংলাদেশের উল্লেখযোগ্য কিছু প্রাথমিক ও শিল্পজাত পণ্যের আমদানি ও রপ্তানির তালিকা দেওয়া হয়েছে। তালিকা থেকে আমদানি ও রপ্তানি পণ্য পৃথক করে একটি তালিকা প্রস্তুত করা হলো- Here’s the text from the image: আমদানীনি পণ্য প্রাথমিক পণ্য: ১. চাল ২. ডাল ৩. তেল বীজ ৪. মূলধনী দ্রব্য: মোটরগাড়ি ও মেশিনারিজ দ্রব্য চা রপ্তানী পণ্য প্রধানত পণ্য: ১. পাট ২. তোলা ৩. চা ৪. চামড়া অপ্রধান পণ্য: শাকসবজি হিমায়িত খাদ্য"
        },
        {
          "label": "ঘ",
          "question": "সম্প্রতি দেশটির আন্তর্জাতিক বাণিজ্যের গতিধারায় পরিবর্তন লক্ষ করা যাচ্ছে।' উদ্দীপকের এই বক্তব্যে সাথে ভূমি একমত কি যুক্তিসহ তোমার মতামত তুলে ধরো।",
          "explanation": "আন্তর্জাতিক বাণিজ্যে বাংলাদেশ প্রতিকূল অবস্থার সম্মুখীন হলেও বর্তমানে জাতীয় অর্থনীতিতে এর গুরুত্ব বৃদ্ধি পেয়েছে। সাম্প্রতিক বাংলাদেশের বৈদেশিক বাণিজ্যে বিভিন্ন ধরনের পরিবর্তন ঘটেছে। বিশ্ব ও দেশীয় বাণিজ্যনীতিতে পরিবর্তনের ফলে এদেশের বৈদেশিক বাণিজ্যের গতি-প্রকৃতি পরিবর্তিত হয়েছে। বর্তমানে এক্ষেত্রে ইতিবাচক পরিবর্তন লক্ষ করা যাচ্ছে। উদ্দীপকে রহমানের দেশ তথা বাংলাদেশের আমদানি-রপ্তানি চিত্র দেখানো হয়েছে। পূর্বে বিভিন্ন পণ্য আমদানি করতে হতো। তবে বর্তমানে তৈরি পোশাক, হিমায়িত খাদ্য, শাক-সবজি রপ্তানি বাণিজ্যে যুক্ত হয়েছে। তবে এর পাশাপাশি আমদানি ব্যয়ও বেড়েছে। ফলে আমদানি রপ্তানি বাণিজ্যের ঘাটতি বেড়েছে। ২০১৮-১৯ অর্থবছরে বাংলাদেশের রপ্তানি আয়ের পরিমাণ ছিল ৪০৫৩৫.০৪ মিলিয়ন মার্কিন ডলার। ২০১৯-২০ অর্থবছরে রপ্তানি আয় ১৬.৯৩ শতাংশ হ্রাস পেয়ে ৩৩,৬৭৪.০৯ মিলিয়ন মার্কিন ডলার হয়। পক্ষান্তরে, ২০১৮-১৯ অর্থবছরে আমদানি ব্যয় ছিল ৫৯১৫ মিলিয়ন মার্কিন ডলার। ২০১৯-২০ অর্থবছরে আমদানি ব্যয় ৮.৫৬ শতাংশ হ্রাস পেয়ে ৫৪৭৮৫ মিলিয়ন মার্কিন ডলার হয়। এ সময় রপ্তানি আয় হ্রাস আমদানি ব্যয় হ্রাসের তুলনায় বেশি হওয়ায় বাণিজ্য ঘাটতি বৃদ্ধি পেয়েছে। অর্থাৎ, বাংলাদেশে বৈদেশিক বাণিজ্যে ঘাটতি থাকলেও আন্তর্জাতিক বাণিজ্যের গতি-প্রকৃতির ওপর ভিত্তি করে এর গুরুত্ব অপরিসীম।"
        }
      ]
    },
    {
      "number": "11",
      "uddipok": "'D' দেশের সরকার রাষ্ট্র পরিচালনার ব্যয় নির্বাহের জন্য VAT, আমদানি শুল্ক ভূমিরাজস্ব টোল, সম্পদ কর, আয়কর, ইজারা ইত্যাদি থেকে অর্থ চেয়ে থাকেন। এ ছাড়া দেশীয় ব্যাংক এবং বিশ্ব ব্যাংক থেকে ঋণ গ্রহণ করে থাকেন।",
      "tag": "DC 25",
      "sub_questions": [
        {
          "label": "ক",
          "question": "সরকারি অর্থব্যবস্থা কাকে বলে?",
          "explanation": "অর্থনীতির যে শাখায় সরকারের আয়-ব্যয় ও সংশ্লিষ্ট বিষয়াদি নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "আয়করকে কেন প্রত্যক্ষ কর বলা হয়?",
          "explanation": "আয়করের করঘাত অন্যের ওপর চাপানো যায় না, তাই এটি একটি প্রত্যক্ষ কর। প্রত্যক্ষ কর বলতে বোঝায় যে করের করঘাত ও করপাত একই ব্যক্তির ওপর পড়ে। অর্থাৎ, যার ওপর কর আরোপ করা হয় তাকেই করের চূড়ান্ত ভার বহন করতে হয়। আয়কর ব্যক্তির আয়ের ওপর ধার্য করা হয়। ফলে ব্যক্তি এ কর অন্যের ওপর চাপাতে পারে না। তাকেই এ কর পরিশোধ করতে হয়। অর্থাৎ, আয়করের ক্ষেত্রে করঘাত ও করপাত একই ব্যক্তির ওপর পড়ে। তাই আয়করকে প্রত্যক্ষ কর বলা হয়।"
        },
        {
          "label": "গ",
          "question": "উদ্দীপক অনুযায়ী, সরকারের ব্যয়ের জন্য অর্থসংস্থানের উৎসের প্রকৃতি নির্ধারণ করো।",
          "explanation": "উদ্দীপকে উল্লিখিত সরকারের আয়ের উৎসগুলো কর রাজস্ব ও কর-বহির্ভূত রাজস্বে বিভক্ত। কোনো প্রকার সুবিধা প্রাপ্তির প্রত্যাশা না করে সরকারকে জনগণ যে অর্থ প্রদান করে তাকে কর রাজস্ব বলে। এই কর থেকে যে আয় হয়, তাকে কর রাজস্ব বলে। যেমন- আয়কর, সম্পদ কর, মূল্য সংযোজন কর ইত্যাদি। আবার, সরকার কর ব্যতীত অন্যান্য উৎস থেকে যে আয় করে তাকে কর বহির্ভূত রাজস্ব বলে। যেমন- সুদ, জরিমানা ইত্যাদি। উদ্দীপকে কর রাজস্বের উৎসগুলো হলো- আয়কর, মূল্য সংযোজন কর (VAT), আমদানি, রপ্তানি শুল্ক, আবগারি শুল্ক ও সম্পূরক শুল্ক, ভূমি রাজস্ব ও NBR-বহির্ভূত কর। অন্যাদিকে, কর-বহির্ভূত রাজস্বের উৎসগুলো হলো-ইজারা, কর ব্যতীত প্রাপ্তি, অভ্যন্তরীণ ও বৈদেশিক ঋণ, অনুদান ও দান।"
        },
        {
          "label": "ঘ",
          "question": "উদ্দীপকে উল্লিখিত ঋণের উৎসের তুলনামূলক সুবিধা বিশ্লেষণ করো।",
          "explanation": "সরকার অভ্যন্তরীণ ও বৈদেশিক উৎস থেকে ঋণ গ্রহণ করে। সরকার দেশের জনগণ বা বিভিন্ন আর্থিক প্রতিষ্ঠান থেকে যে ঋণ গ্রহণ করে তাই অভ্যন্তরীণ ঋণ। অপরদিকে, বিদেশি সরকার, বিভিন্ন দাতাসংস্থা বা আর্থিক প্রতিষ্ঠান থেকে সংগৃহীত ঋণগুলো বৈদেশিক ঋণ হিসেবে পরিচিত। উদ্দীপকে সরকার দেশীয় ব্যাংক ও বিশ্বব্যাংক থেকে ঋণ নেয়। অর্থাৎ, ব্যয় নির্বাহের জন্য অভ্যন্তরীণ ও বৈদেশিক উৎস থেকে ঋণ গ্রহণ করে থাকে। অভ্যন্তরীণ উৎসসমূহ হলো- ব্যক্তিবর্গ, বাণিজ্যিক ব্যাংক ও কেন্দ্রীয় ব্যাংক ইত্যাদি। এসব উৎস থেকে ঋণ গ্রহণ অভ্যন্তরীণ উৎসের আওতাভুক্ত। অন্যদিকে, বিদেশি বিভিন্ন সংস্থা ও রাষ্ট্র থেকেও সরকার ঋণ গ্রহণ করে। এটি সরকারি ঋণের বৈদেশিক উৎস। উৎস দুটি থেকে ঋণ গ্রহণের ক্ষেত্রে কিছু সুবিধা ও অসুবিধার সম্মুখীন হতে হয়। বৈদেশিক ঋণে কঠিন শর্ত থাকে, কিন্তু অভ্যন্তরীণ ঋণের বেলায় থাকে না। এ শর্তগুলো কখনো দেশের সার্বভৌমত্বের ক্ষেত্রে হুমকিস্বরূপ হয়। অভ্যন্তরীণ ঋণের ক্ষেত্রে কোনো আর্থিক ভার থাকে না। শুধু প্রকৃত ভার আছে। অপরদিকে, বৈদেশিক ঋণের আর্থিক ও প্রকৃত উভয় ভারই রয়েছে। এছাড়াও বৈদেশিক ঋণ গ্রহণের ফলে গ্রহীতা দেশ ধীরে ধীরে দাতা দেশের কাছে জিম্মি হতে থাকে। এটি কখনোই কাম্য না। ওপরের আলোচনা থেকে বলা যায়, অভ্যন্তরীণ উৎস হতে ঋণ গ্রহণ অধিক মঙ্গলজনক।"
        }
      ]
    }
  ]
}