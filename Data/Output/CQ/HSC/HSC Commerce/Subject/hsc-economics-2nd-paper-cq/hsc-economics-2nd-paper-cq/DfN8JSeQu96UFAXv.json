{
  "title": "কুমিল্লা বোর্ড ২০২৩",
  "subtitle": "অর্থনীতি (11)",
  "questions": [
    {
      "number": "1",
      "uddipok": "দীর্ঘদিন পর জাবেদ বিদেশ থেকে এসে দেখলেন তার বন্ধু রুবেল ডিগ্রী পাস করে ৭ লক্ষ টাকা মূলধন খাটিয়ে একটি কারখানায় স্থাপন করেছেন। সেখানে ১২ জন শ্রমিক নিয়োজিত আছে এবং সে এখন সাবলম্বী। জাবেদ তার অর্জিত মূলধন দ্বারা গাজীপুর একটি কারখানা স্থাপন করেন যার অধিকাংশ শ্রমিক নারী। তার অর্জিত আয়ের বেশিরভাগ আসে রপ্তানির মাধ্যমে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যেসব প্রতিষ্ঠানের জমি ও কারখানা ভবন ব্যতিরেখে স্থায়ী সম্পদের মূল্য প্রতিস্থাপন ব্যয়সহ ১০-৭৫ লাখ টাকা তাকে মাইক্রো শিল্প বলে।"
        },
        {
          "label": "খ",
          "question": "",
          "explanation": "শিল্পায়নের বিকাশে বিদ্যুৎ আবশ্যকীয় উপাদান। আর নিরবচ্ছিন্ন বিদ্যুৎ শিল্পায়নে বিশেষ ভূমিকা রাখে। কারখানা পরিচালনা ও উৎপাদনে বিদ্যুৎ প্রয়োজন হয়। লোডশেডিং হলে উৎপাদন কাজ ব্যাহত হয় যা শিল্পায়নের জন্য ক্ষতিকর। বিদ্যুতের ঘাটতি পূরণ করে নিরবচ্ছিন্ন বৈদ্যুতিক ব্যবস্থা নিশ্চিত করা প্রয়োজন। এজন্য বিদ্যুৎ শক্তির প্রসার শিল্পায়নের প্রভাবিত করতে পারে।"
        },
        {
          "label": "গ",
          "question": "",
          "explanation": "যে শিল্পে স্বল্প মূলধন ও শ্রমশক্তিকে কাজে লাগিয়ে পারিবারিক সদস্যদের দ্বারা উৎপাদন ব্যবস্থা নিয়ন্ত্রিত ও পরিচালিত হয় তাকে কুটির শিল্প বলে। এ শিল্পে মূলধনের পরিমাণ অনধিক ১০ লক্ষ টাকা ও শ্রমিকের পরিমাণ অনধিক ১৫ জন। এ শিল্পের কাঁচামাল স্থানীয়ভাবে পাওয়া যায়। অর্থনীতিতে এই শিল্পের গুরুত্ব অনস্বীকার্য।  উদ্দীপকে রুবেল ৭ লক্ষ টাকা মূলধন খাটিয়ে একটি কারখানা স্থাপন করে স্বাবলম্বী হয়। তার কারখানায় ১২ জন শ্রমিক কাজ করে। যা কুটির শিল্পের বৈশিষ্ট্যের সাথে সাদৃশ্যপূর্ণ। স্বল্প পুঁজি ও পরিবারের সদস্যদের নিয়ে এক ধরনের শিল্প গঠিত হয়। এ শিল্পের উৎপাদিত দ্রব্য আকর্ষণীয় ও তুলনামূলক সস্তা। কিন্তু যারা উৎপাদন করে তারা গরিব ও কষ্টে জীবনযাপন করে। তাছাড়া এর শিল্পটি স্বল্প পুঁজি ও পরিবারের সদস্যদের দ্বারা সৌখিন দ্রব্যসামগ্রী উৎপাদন করে। সুতরাং বলা যায়, উদ্দীপকে কুটির শিল্পের কথা উল্লেখ করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের জাবেদ সাহেবের তৈরি পোশাক শিল্পটি বাংলাদেশের কর্মসংস্থানের পাশাপাশি বৈদেশিক মুদ্রা অর্জনের রপ্তানি বাণিজ্যের সর্ববৃহৎ খাত। পোশাক শিল্প বাংলাদেশের শিল্পক্ষেত্রে নতুন সম্ভাবনার দিগন্ত উন্মোচিত করেছে। বর্তমানে দেশে প্রায় ৫ হাজার তৈরি পোশাক শিল্পের কারখানা রয়েছে। এসব কারখানায় বিপুল পরিমাণ কর্মসংস্থান সৃষ্টি হয়েছে। এ শিল্পের প্রায় ৮০% হলো অশিক্ষিত ও অর্ধশিক্ষিত মহিলা কর্মী। দেশের রপ্তানি বাণিজ্যে এ শিল্পের অবদান অপরিসীম । উদ্দীপকে জাবেদ সাহেবের অর্জিত মূলধন দিয়ে গাজীপুরে একটি কারখানা স্থাপন করেছে। তার কারখানায় অধিকাংশ শ্রমিক নারী। তার অর্জিত আয়ের বেশিরভাগ রপ্তানি থেকে আসে। অর্থাৎ তার প্রতিষ্ঠিত কারখানাটি পোশাক শিল্পের অন্তর্গত। এটি দেশের অর্থনৈতিক উন্নয়নে গুরুত্বপূর্ণ ভূমিকা পালন করে। পোশাক খাত থেকে বাংলাদেশ প্রায় ৪০ বিলিয়ন মার্কিন ডলার আয় করে। এই শিল্পে প্রায় ৩৫ লক্ষ শ্রমিকের কর্মসংস্থান সৃষ্টি হয়েছে। পাশাপাশি অনেক ধরনের পশ্চাৎ সংযোগ শিল্পও গড়ে উঠেছে। ফলে আরও নতুন নতুন কর্মসংস্থান সৃষ্টি হচ্ছে। পোশাক শিল্পে পরোক্ষভাবে প্রায় দুই কোটি শ্রমিক নিয়োজিত আছে। এটি দেশের রপ্তানি আয়ের ৭৫ থেকে ৮৩ ভাগ। ফলে এ খাত সাধারণ মানুষের জীবন মান উন্নয়নে ভূমিকা রাখে। তাই বলা যায়, বাংলাদেশের অর্থনীতিতে পোশাক শিল্পের ভূমিকা অপরিসীম।"
        }
      ]
    },
    {
      "number": "2",
      "uddipok": "বাংলাদেশের শিল্পনীতির ফলে ৯০ দশক থেকে ঔষধ তৈরির কারখানার প্রসার ঘটেছে তা যা আমদানি হ্রাস করে বৈদেশিক মুদ্রা অর্জনে গুরুত্বপূর্ণ ভূমিকা রাখছে। এ শিল্পনীতি সরকারের বিনিয়োগের সাথে বেসরকারি বিনিয়োগকে উৎসাহিত করছে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "হাইটেক শিল্প বলতে জ্ঞান  ও পুঁজিনির্ভর উচ্চ প্রযুক্তিভিত্তিক ও পরিবেশবান্ধব উন্নয়নমুখী শিল্পকে বুঝায়।"
        },
        {
          "label": "খ",
          "question": "",
          "explanation": "ক্ষুদ্র ও কুটির শিল্প গ্রামীণ অর্থনীতির বিকাশ সাধনের মাধ্যমে দেশে সুষম উন্নয়ন ঘটায়। বাংলাদেশে বৃহৎ শিল্পগুলো সাধারণত শহরকে কেন্দ্র করে গড়ে ওঠে। গ্রামের সাধারণ পরিবারের লোকজনের এসব শিল্পে কাজ করার সুযোগ খুবই কম থাকে। এর বিপরীতে অধিকাংশ ক্ষুদ্র ও কুটির শিল্প কারখানা গুলো গ্রামঅঞ্চলে ও শহরের উপকণ্ঠে স্থাপিত হয়ে থাকে। এটি অধিক লোকের কর্মসংস্থানে সুযোগ সৃষ্টি করে। তাই গ্রামঅঞ্চলে ক্ষুদ্র ও কুটির শিল্প প্রসার লাভ করলে সুষম উন্নয়ন ঘটবে।"
        },
        {
          "label": "গ",
          "question": "",
          "explanation": "উদ্দীপকের ঔষধ শিল্প আমদানি বিকল্প শিল্পের অন্তর্গত। একটি দেশের আমদানিকৃত দ্রব্য আমদানি না করে দেশের অভ্যন্তরে উৎপাদনের জন্য শিল্প স্থাপনই আমদানি বিকল্প শিল্প। আমদানি বিকল্প শিল্প স্থাপনের মাধ্যমে আমদানি ব্যয় হ্রাস পায়। এতে বৈদেশিক মুদ্রার সাশ্রয় হয়। ফলে উন্নয়নশীল দেশে বৈদেশিক বাণিজ্যের ঘাটতি এবং বৈদেশিক নির্ভরশীলতার হ্রাসে এই শিল্প ভূমিকা পালন করে। উদ্দীপকে বাংলাদেশের শিল্পনীতির ফলে ৯০ দশক থেকে ঔষধ কারখানার প্রসার ঘটেছে। এ শিল্পনীতি সরকারের বিনিয়োগের সাথে বেসরকারি বিনিয়োগকে উৎসাহিত করছে। এ শিল্পের প্রসারের ফলে দেশের বাইরেও ঔষধ রপ্তানি হচ্ছে। আমদানির পরিবর্তে দেশের অভ্যন্তরে উৎপাদন করায় উক্ত শিল্প আমদানি বিকল্প শিল্পের অন্তর্গত। আমদানি বিকল্প শিল্প দ্রুত প্রবৃদ্ধি ও কর্মসংস্থানের সুযোগ সৃষ্টি করে। সুতরাং ওষুধ শিল্প আমদানি বিকল্প শিল্পের অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকের ঔষধ শিল্প বাংলাদেশের অর্থনীতিতে পর্যাপ্ত অবদান রাখতে পারছে। বাংলাদেশের অব্যাহত বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন আছে। তাছাড়া বাংলাদেশ শিল্পায়নের প্রয়োজনে মূলধনীর দ্রব্য বেশি আমদানি করে। তাই আমদানি বিকল্প শিল্পায়ন নীতি গ্রহণ করলে দেশের ভেতরে মূলধনী দ্রব্য উৎপাদিত হবে। উদ্দীপকের ৯০ দশকের পর থেকে বাংলাদেশে ঔষুধের কারখানার প্রসার ঘটেছে। এটির ফলে ঔষুধ আমদানি হ্রাস পেয়েছে। এছাড়া উৎপাদিত উদ্বৃত্ত ঔষধ বিদেশে রপ্তানি করে বৈদেশিক মুদ্রা অর্জিত হচ্ছে । এভাবে বৈদেশিক মুদ্রার সাশ্রয় এবং সঞ্চয় ও বিনিয়োগের পরিমাণ বৃদ্ধি পাচ্ছে। ফলে দেশের অর্থনৈতিক উন্নয়ন ত্বরান্তরিত হচ্ছে। আমদানি বিকল্প শিল্পায়নের ফলে দেশের আমদানি হ্রাস পাবে। ফলে বৈদেশিক মুদ্রার সাশ্রয় হয় এবং অন্য কাজে তা ব্যবহার করা যায়। এছাড়া আমদানি বিকল্প শিল্পায়নের ফলে দেশে বিভিন্ন রকম ভোগ্যপণ্য, মধ্যবর্তী ও মূলধনী দ্রব্য উৎপাদিত হয়। ফলে শিল্পজাত পণ্যের দিক থেকে দেশ স্বনির্ভর হয়ে ওঠে। অন্যদিকে আমদানি বিকল্প শিল্পায়নের ফলে শিল্পের বিকেন্দ্রীকরণ ঘটে। এতে শিল্প খাতের প্রসার ঘটে। সুতরাং বলা যায়, আমদানি বিকল্প ঔষধ শিল্প বাংলাদেশের অর্থনীতিতে পর্যাপ্ত অবদান রাখছে।"
        }
      ]
    },
    {
      "number": "3",
      "uddipok": "\"ক\" দেশে ১৯০০ সালে জনসংখ্যা ছিল ১০ কোটি। ওই বছরে জীবিত শিশু জন্মগ্রহণ করে ১৫ লক্ষ। তখন দেশটিতে খাদ্য উৎপাদনের পরিমাণ ছিল ১ লক্ষ মেট্রিক টন। ১৯২৫ সালে দেশটির জনসংখ্যা হয় ২০ কোটি। খাদ্য উৎপাদন হয় ২ লক্ষ মেট্রিক টন। ১৯৫০ সালের জনসংখ্যা ৪০ কোটি এবং খাদ্য উৎপাদন হয় ৩ লক্ষ মেট্রিক টন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "কোনো দেশে প্রতি বর্গকিলোমিটারে গড়ে যতজন লোক স্থায়ীভাবে বাস করে তাকে জনসংখ্যা ঘনত্ব বলে।"
        },
        {
          "label": "খ",
          "question": "",
          "explanation": "দেশের ভৌগোলিক আয়তনের তুলনায় জনসংখ্যা বেশি হলে তা মূলধন গঠনের নেতিবাচক প্রভাব ফেলে।  কোনো দেশের জনসংখ্যা বিদ্যমান সম্পদের তুলনায় বেশি হলে তার মূলধন গঠনের প্রতিবন্ধকতা সৃষ্টি করে। জনসংখ্যা বৃদ্ধির ফলে দেশে অতিরিক্ত খাদ্য চাহিদা সৃষ্টি হয়। বলে মানুষের মাথাপিছু আয় মাধ্যমে জীবনযাত্রার মান নিম্নমুখী হয়। এছাড়া দেশে অধিক জনসংখ্যার ফলে দ্রব্যমূল্য বৃদ্ধি, নির্ভরশীলতার হার বৃদ্ধি, সামাজিক অবকাঠামো ব্যয় বৃদ্ধি পায়। মানুষ অধিক অর্থ ব্যয় করে এবং সঞ্চয় কমে যায়। যা মূলধন গঠনে নেতিবাচক প্রভাব ফেলে।"
        },
        {
          "label": "গ",
          "question": "",
          "explanation": "স্থুল জন্মহার জনসংখ্যার অন্যতম একটি নির্ধারক।  মোট জীবিত জনসংখ্যা ও মোট জনসংখ্যার অনুপাতকে এক হাজার দিয়ে গুণ করলে স্থূল জন্মহার পাওয়া যায়।  উদ্দীপকে মোট জনসংখ্যা ১০,০০,০০,০০০ জন, জীবিত শিশুর সংখ্যা ১৫,০০,০০০ জন এবং মৃত্যুসংখ্যা ২০,০০,০০০ জন দেওয়া আছে।  নিচে স্থূল জন্মহার বের করা হলো :"
        },
        {
          "label": "ঘ",
          "question": "",
          "explanation": "উদ্দীপকে জনসংখ্যা বিষয়ক থমাস রবার্ট ম্যালথাসের জনসংখ্যা তত্ত্ব প্রতিফলিত হয়েছে। নিম্নে তা ব্যাখ্যা করা হলো:   ম্যালথাসের তত্ত্বের মূল বক্তব্য হলো জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং জীবনধারণের উপকরণ খাদ্য পায় বৃদ্ধি পায় গাণিতিক হারে। এক্ষেত্রে ১,২,৪,৮,১৬,৩২…. হলো জ্যামিতিক হার এবং ১,২,৩,৪,৫,৬…..হলো গাণিতিক হার ইত্যাদি হারে বৃদ্ধি পাওয়া।  উদ্দীপকে কয দেশে ১৯০০ সালে জনসংখ্যা ছিল ১০ কোটি। তখন দেশটিতে খাদ্য উৎপাদন ছিল ১ লক্ষ মেট্রিক টন। ১৯২৫ সালে জনসংখ্যা ২০ কোটি খাদ্য উৎপাদন হয় ২ লক্ষ মেট্রিক টন। ১৯৫০ সালে জনসংখ্যা ও খাদ্য উৎপাদন হয় যথাক্রমে ৪০ কোটি ও ৩ লক্ষ মেট্রিক টন। এই সম্পর্ক ম্যালথাসের জনসংখ্যা তত্ত্বের সাথে সামঞ্জস্যপূর্ণ। ভূমির যোগান সীমাবদ্ধ হওয়ায় খাদ্য উৎপাদন জ্যামিতিক হারে বাড়ানো সম্ভব হয় না। ফলে জনসংখ্যা যে হারে বারে খাদ্য উৎপাদন সেই হারে বাড়তে পারে না। জনসংখ্যা দ্রুত বৃদ্ধি পাওয়ার ফলে প্রত্যেক দেশেই প্রতি ২৫ বছরে জনসংখ্যা দ্বিগুণ হয়। কিন্তু জমিতে ক্রমহ্রাসমান প্রান্তিক উৎপাদনবিধি কার্যকর হওয়ায় খাদ্য উৎপাদন দ্রুত বাড়ে না। ফলে এক সময় আসে যখন জনসংখ্যার পরিমাণ খাদ্য উৎপাদনের পরিমাণকে ছাড়িয়ে যায় ও জনাধিক্য দেখা দেয়।   সুতরাং বলা যায় যায়, উদ্দীপকে উল্লিখিত জনসংখ্যা বিষয়ক থমাস রবার্ট ম্যালথাসের জনসংখ্যা তত্ত্ব প্রতিফলিত হয়েছে।"
        }
      ]
    },
    {
      "number": "4",
      "uddipok": "বিগত কয়েক বছর ধরে দবিরুল এক একর জমিতে মাছ ও সবজি চাষ করে আজ সে স্বাবলম্বী। সরকার দবিরুলের মত উদ্যোগী যুবকদের স্বাবলম্বী করতে কর্মমুখী শিক্ষা, সবার জন্য স্বাস্থ্য সেবা সহ বিভিন্ন প্রশিক্ষণের ব্যবহার ব্যবস্থা করেছেন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "আদমশুমারি হলো নির্দিষ্ট দেশের নির্দিষ্ট সময়ে সব ব্যক্তির আর্থিক ও সামাজিক তথ্যাদির সংগ্রহ, সংকলন ও প্রকাশনা সামগ্রিক প্রক্রিয়া।"
        },
        {
          "label": "খ",
          "question": "",
          "explanation": "জনগণকে শিক্ষা ও প্রশিক্ষণ প্রদানের মাধ্যমে মানব সম্পদে পরিণত করা যায়।  কোনো দেশের অর্থনৈতিক উন্নয়নের জন্য বস্তুগত সম্পদের পাশাপাশি মানবসম্পদ একান্ত প্রয়োজন। মানবসম্পদ উন্নয়নের শিক্ষা ও প্রশিক্ষণের বিকল্প নেই। শিক্ষার মাধ্যমে মানুষের আন্তনিহিত কর্মগুলো জাগ্রত হবে। আর প্রশিক্ষণের মাধ্যমে উক্ত কর্মের ক্রমাগত দক্ষ হতে থাকবে। এভাবে মানুষের আন্তর্নিহিত কর্মগুণ উন্নত ও বিকশিত করার মাধ্যমে মানবসম্পদ তৈরি করা যায়।"
        },
        {
          "label": "গ",
          "question": "",
          "explanation": "উদ্দীপকে দবিরুলের প্রচেষ্টা অর্থনীতিতে আত্মকর্মসংস্থান হিসেবে পরিচিত।  কেউ নিজের যৎসামান্য পুঁজি ও স্থাবর সম্পত্তি কাজে লাগিয়ে অর্থ উপার্জন করলে তাকে আত্মকর্মসংস্থান বলে। নির্দিষ্ট কাজের প্রশিক্ষণ নিয়ে নিজেই কাজ শুরু করলে আত্মকর্মসংস্থান ব্যবস্থা কার্যকর ও স্থায়ী হয়। আত্মকর্মসংস্থানের মাধ্যমে মানুষ নিজের বুদ্ধি ও শক্তিকে কাজে লাগিয়ে বেকারত্বের গ্লানি থেকে মুক্ত হতে পারে। উদ্দীপকে দবিরুল কয়েক বছর ধরে পণ্য চাষ করছে। সে তার এক একর জমিতে মাছ ও সবজি চাষ করে। মাছ ও সবজি বিক্রি করে সে স্বাবলম্বী হয়ে উঠেছে। চাকরির পেছনে না ছুটে নিজস্ব উদ্যোগে স্বাবলম্বী হয়ে সে অর্থ উপার্জন কর্মসংস্থানের সৃষ্টি করেছে। সুতরাং, দবিরুলের অর্থ উপার্জনের কার্যক্রমটিকে অর্থনীতিতে আত্মকর্মসংস্থান বলা হয়।"
        },
        {
          "label": "ঘ",
          "question": "",
          "explanation": "সরকারি পদক্ষেপ দবিরুলের কার্যক্রমকে বেগবান করবে -উক্তিটি যথার্থ । কোনো দেশে জনসংখ্যাকে স্বাস্থ্যসেবা, শিক্ষা ও প্রশিক্ষণ প্রদানের মাধ্যমে সুস্বাস্থ্য, দক্ষমানবগোষ্ঠী হিসেবে গড়ে তোলাকে মানব সম্পদ উন্নয়ন বলে। আর একটি দেশের মানবসম্পদ উন্নয়নের মাধ্যমে অর্থনৈতিক উন্নয়ন সম্ভব।  উদ্দীপকের দবিরুল তার এক একর জমিতে মাছ ও সবজি চাষ করে। কয়েক বছর কৃষিপণ্য চাষ করে সে অবলম্বী হয়েছে। সরকার দবিরুলের মত উদ্যোগী যুবকদের স্বাবলম্বী করার পদক্ষেপ নিয়েছে। কর্মমুখী শিক্ষা ও সবার জন্য স্বাস্থ্যসেবা সহ আরও অনেক প্রশিক্ষণের ব্যবস্থা করেছেন। বাংলাদেশের জনসংখ্যা কে কর্মমুখী ও আধুনিক শিক্ষা এবং প্রশিক্ষণ প্রদান করা হলে তাদের দক্ষতা ও উপার্জন ক্ষমতা বৃদ্ধি পাবে। ফলে দেশের উৎপাদন তরান্বিত হবে। বাংলাদেশের জনসংখ্যার প্রায় অর্ধেকই নারী। তাই নারীর কর্মসংস্থান ও ক্ষমতায়নের মাধ্যমে মানব সম্পদের উন্নয়ন করা উচিত। তাছাড়া অতিরিক্ত জনসংখ্যাকে উপযুক্ত প্রশিক্ষণ প্রদান করে শ্রমের প্রযুক্তিগত জ্ঞান, উৎপাদনশীলতা ও দক্ষতা বৃদ্ধি করা সম্ভব হলে দেশের মোট উৎপাদন বৃদ্ধি পাবে। আবার মধ্যপ্রাচ্যসহ বিশ্বের বিভিন্ন দেশের জনশক্তি রপ্তানির মাধ্যমে বাংলাদেশের শ্রমবাজারের প্রসার ঘটবে। ফলে প্রচুর বৈদেশিক মুদ্রা অর্জন করা সম্ভব হবে। এভাবে দেশের অর্থনৈতিক উন্নয়ন হবে। তাই বলা যায়, সরকারের গৃহীত পদক্ষেপ উদ্যোক্তাদের স্বাবলম্বী হিসেবে গড়ে তুলতে সহায়তা করবে।"
        }
      ]
    },
    {
      "number": "5",
      "uddipok": "\"X\" দেশে ২০১৮ সালে চাল, আলু, লবণ তেল এর কেজি প্রতি দাম ছিল যথাক্রমে ৪০, ১৫, ১০, ১০০ টাকা। ২০২০ সালে যার দাম দাঁড়ায় যথাক্রমে ৪৫, ২০, ১৫, ১৫০ টাকা। দাম বাড়ায় সরকার ব্যাংক হার পরিবর্তন, নগদ রিজার্ভের অনুপাতের পরিবর্তনসহ ঋণ নিয়ন্ত্রণের মতো পদক্ষেপ গ্রহণ করে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "নির্দিষ্ট অর্থ দ্বারা যে পরিমাণ দ্রব্য ও সেবা ক্রয় করা যায় তাকে অর্থের মূল্য বলে।"
        },
        {
          "label": "খ",
          "question": "",
          "explanation": "প্রাকৃতিক দুর্যোগের কারণে বাজারে যোগান হ্রাস পেলে মুদ্রাস্ফীতির সৃষ্টি হয়।  প্রাকৃতিক দুর্যোগ দেশের উৎপাদন ব্যবস্থাকে ক্ষতিগ্রস্ত করে। ফলে বাজারে পণ্যের যোগান হ্রাস পায়। পণ্যের যোগান হ্রাস পেলে দামস্তর বৃদ্ধি পায়। ফলস্বরূপ অর্থনীতিতে মুদ্রাস্ফীতি দেখা দেয়। তাই বলা যায় প্রাকৃতিক দুর্যোগের কারণে মুদ্রাস্ফীতি ঘটে।"
        },
        {
          "label": "গ",
          "question": "",
          "explanation": "উদ্দীপক হতে মুদ্রাস্ফীতির হার নিম্নে নির্ণয় করা হলো : একটি সময়কাল থেকে আরেকটি সময়কালে কোন দাম সূচকের শতাংশিক বৃদ্ধিকে মুদ্রাস্ফীতির হার বলে। আবার ভোক্তার ব্যয় সম্পর্কিত তথ্য সংগ্রহ করে দাম সূচক নির্ণয়ের পদ্ধতিকে ভোক্তার মূল্যসূচক বা দামসূচক পদ্ধতি (CPI) বলে। ভোক্তার মূল্যসূচক, উৎপাদকের মূল্যসূচক ও অব্যক্ত অবমূল্যায়ন সূচক পদ্ধতিতে মুদ্রাস্ফীতি নির্ণয় করা যায়। উদ্দীপক হতে দেখা যায় : সুতরাং, চলতি বছরে ভোক্তার মূল্যসূচক CPI = ∑ P n Q 0 ∑ P 0 Q 0 × 100 = 230 165 × 100 = 139.39 \\begin{aligned} & =\\frac{\\sum P_n Q_0}{\\sum P_0 Q_0} \\times 100 \\\\ & =\\frac{230}{165} \\times 100 \\\\ & =139.39\\end{aligned} ​ = ∑ P 0 ​ Q 0 ​ ∑ P n ​ Q 0 ​ ​ × 100 = 165 230 ​ × 100 = 139.39 ​ এক্ষেত্রে ভিত্তি বছরের তুলনায় দামস্তর চলতি বছরে (১৩৯.৩৯-১০০)= ৩৯.৩৯% বৃদ্ধি পেয়েছে।   সুতরাং মুদ্রাস্ফীতির হার = ৩৯.৩৯ %"
        },
        {
          "label": "ঘ",
          "question": "",
          "explanation": "মুদ্রাস্ফীতি নিয়ন্ত্রণে উদ্দীপকে গৃহীত পদক্ষেপের যথার্থতা নিম্নে মূল্যায়ন করা হলো:  উদ্দীপক অনুসারে জানা যায় উক্ত দেশে ৩৯.৩৯ % মুদ্রাস্ফীতি বিদ্যমান। মুদ্রাস্ফীতি নিয়ন্ত্রণের জন্য সরকার ব্যাংক হার পরিবর্তন, নগদ রিজার্ভের অনুপাতের পরিবর্তনসহ ঋণ নিয়ন্ত্রণের মতো পদক্ষেপ গ্রহণ করে। উক্ত পদক্ষেপ গুলোর মাধ্যমে মুদ্রাস্ফীতি ভুমিকা রাখলেও এটি যথাযথ পদক্ষেপ নয়। মুদ্রাস্ফীতি নিয়ন্ত্রণের জন্য আরো কিছু প্রত্যক্ষ ব্যবস্থা সরকার গ্রহণ করতে পারে। যেমন উৎপাদন বৃদ্ধি, দাম নিয়ন্ত্রণ, মজুরি নিয়ন্ত্রণ ইত্যাদি।   সরকারি ব্যয়ের হ্রাস ঘটলে আর্থিক প্রবাহ যেমন কমে যায় তেমনি সামগ্রিক চাহিদা ও হ্রাস পায়। যার ফলে দামস্তর নিয়ন্ত্রণ থাকে। এছাড়াও ব্যাংক হার বাড়ালে বাণিজ্যিক ব্যাংকগুলোর মধ্যে সুদের হার বৃদ্ধি পাবে। ফলে ঋণের পরিমাণ কমে মুদ্রাস্ফীতি কমে যাবে। একই সাথে পরোক্ষ করের হার কমিয়ে দিলে এবং অর্থের যোগান হ্রাস করলে মুদ্রা সরবরাহ কমে। আর মুদ্রার যোগান কমে গেলে তখন মুদ্রাস্ফীতি নিয়ন্ত্রিত হবে। পাশাপাশি সম্পদের সর্বোৎকৃষ্ট ব্যবহারের মাধ্যমে উৎপাদন বৃদ্ধি করতে পারলে দামস্তর নিয়ন্ত্রণে রাখা যাবে তথা মুদ্রাস্ফীতি হ্রাস পাবে।    তাই বলা যায়, মুদ্রাস্ফীতি নিয়ন্ত্রণে সরকারের উক্ত পদক্ষেপ গুলো গুরুত্বপূর্ণ ভূমিকা রাখলেও তা যথেষ্ট নয়।"
        }
      ]
    },
    {
      "number": "6",
      "uddipok": "রহমত উল্লাহ তার খামার থেকে উৎপাদিত ফসলের উদ্বৃত্ত অংশ সংরক্ষণের অভাবে বিক্রয়ের জন্য অতিরিক্ত খরচ দিয়ে পাইকারি বাজারে নিয়ে গেলেও ফড়িয়া-দালালের জন্য সঠিক দাম থেকে বঞ্চিত হন। সমস্যা সমাধানে সরকার পূরণের নায্যমূল্য নির্ধারণ ক্রয় এজেন্সি ও সমবায় বাজার গঠন করেন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "",
          "explanation": "বাংলাদেশের প্রেক্ষাপট বিবেচনায় কৃষিকাজ প্রাকৃতি পরিবেশের ওপর অধিকমাত্রায় নির্ভশীল হয়ে থাকে। বাংলাদেশের কৃষি এখনো পরিবেশের উপর নির্ভরশীল। মাটির উর্বরতার ওপর কৃষি উৎপাদন অনেকাংশে নির্ভর করে। পর্যাপ্ত আধুনিক সেচ ব্যবস্থার অভাবে আমাদের দেশের কৃষকরা চাষাবাদ এর জন্য বৃষ্টির উপর নির্ভর করে থাকে। এছাড়া পরাগায়ণের কাজে পশু-পাখি উল্লেখযোগ্য ভূমিকা পালন করে । তাই কৃষি ব্যবস্থা পরিবেশ বিশেষত প্রাকৃতিক পরিবেশের উপর নির্ভরশীল।"
        },
        {
          "label": "গ",
          "question": "",
          "explanation": "উদ্দীপকে রহমত উল্লাহ কৃষিপণ্য বিপণনের সমস্যা সম্মুখীন হন। নিচে তা ব্যাখ্যা করা হলো :   যে প্রক্রিয়ায় কৃষি পণ্য কৃষকের কাছ থেকে ভেক্তার কাছে পৌঁছায় সে প্রক্রিয়াকে বলা হয় কৃষি পণ্যর বিপণন ব্যবস্থা। বাংলাদেশের কৃষিজাত পণ্যের বিপণন ব্যবস্থা খুব উন্নত নয় বলে কৃষক তাদের উৎপাদিত্য সামগ্রী বিক্রি করে ন্যায্য মূল্যপ্রাপ্তি হতে বঞ্চিত হয়। এতে করে তাদের অর্থনৈতিক উন্নতি ব্যাহত হচ্ছে। উদ্দীপকের রহমত উল্লাহ খামার থেকে উৎপাদিত ফসলের উদ্বৃত্ত অংশ সংরক্ষণ করতে পারেন না। তাই বিক্রয়ের জন্য অতিরিক্ত খরচ দিয়ে পাইকারি বাজারে নিয়ে যান। কিন্তু সেখানে ফড়িয়া, দালালদের কারণে ন্যায্যদাম থেকে বঞ্চিত হন। অর্থাৎ সংরক্ষণ করতে না পারায় তিনি ন্যায্য দাম পায় না। তাই তিনি ক্ষতিগ্রস্ত হচ্ছেন।সুতরাং বলা যায় যে, উদ্দীপকে উল্লেখিত রহমত উল্লাহ কৃষিপন্য বিপণনের সমস্যা সম্মুখীন হয়েছেন।"
        },
        {
          "label": "ঘ",
          "question": "",
          "explanation": "সরকার বা রাষ্ট্রের সক্রিয় অংশগ্রহণের মাধ্যমে কৃষি পণ্য বিপণনে সমস্যা গুলো দূর করে কৃষি উন্নয়নের পথ প্রশস্ত করা সম্ভব। নিম্নে তা আলোচনা করা হলো : সরকার কর্তৃক সরাসরি কৃষি পণ্য ক্রয় এবং দেশের অভ্যন্তরে বা বিদেশে পণ্য বিক্রয়কে রাষ্ট্রীয় বিপণন বলে। বাংলাদেশের কৃষি পণ্যের বিপণন ব্যবস্থা নানা ধরনের সমস্যা আক্রান্ত। সেগুলো কৃষকদের পক্ষে ব্যক্তিগত উদ্যোগে সমাধান করা সম্ভব নয়। সরকারের হস্তক্ষেপেই সমাধান করা সম্ভব হবে।  উদ্দীপকের রহমত উল্লাহ কৃষি পণ্য বিপণন এর সমস্যা সম্মুখীন হন। পাইকারি বাজারে ফড়িয়া দালালের জন্য ন্যায্যমূল্য থেকে বঞ্চিত হচ্ছেন। এসো সমস্যা সমাধান করতে সরকার পণ্যের মূল্য নির্ধারণ এজেন্সি ও সমবায় বাজার গঠন করেন। কৃষকরা যেন উৎপাদিত পণ্যের ন্যায্যমূল্য পায় সেজন্য কৃষি পন্যের বাজার থেকে দালাল ও মধ্যবিত্ত ফড়িয়াদের বিলোপ সাধন করতে হবে। উপযুক্ত ব্যবস্থা গ্রহণ ও সমবায় সমিতি স্থাপনের মাধ্যমে এদের কার্যকলাপ বন্ধ করা সম্ভব। বিভিন্ন বাজারে কৃষকদের নিকট থেকে আড়তদারি, পাল্লাদাড়ি, টোল, চাঁদা ইত্যাদি অজুহাতে অর্থ আদায় করে। এসব কাজ যাতে করতে না পারে সেজন্য আমাদের গ্রাম অঞ্চলে বাজারগুলো সুষ্ঠুভাবে নিয়ন্ত্রণ করা দরকার। সরকারের এই পদক্ষেপ গুলোই পারে রহমত উল্লাহকে বিপণন সমস্যা থেকে উদ্ধার করতে।  সুতরাং বলা যায় যে, উদ্দীপকে উল্লেখিত সরকারের গৃহীত পদক্ষেপ গুলো কার্যকর হলে কৃষক লাভবান হবে।"
        }
      ]
    },
    {
      "number": "7",
      "uddipok": "সিডরের পর জয়নালের জমিতে সমুদ্রের পানি প্রবেশ করায় জমির লবণাক্ততা বেড়ে যায়। জয়নাল তার জমিতে সেচের জন্য পর্যাপ্ত মিঠা পানি পাচ্ছে না। যার জন্য কৃষি উৎপাদন হ্রাস পেয়েছে। এ অবস্থায় অভিযোজন সমস্যা মেটানোর জন্য বাণিজ্যিক ব্যাংক, এনজিও, গ্রামীণ ব্যাংক, আত্মীয়-স্বজন, মহাজন, ধনী কৃষক এদের কারো না কারো থেকে জয়নালসহ গ্রামের লোকেরা ঋণ নিচ্ছেন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "কোন উদ্ভিদ বা প্রাণী থেকে প্রাপ্ত কোন বস্তুুকে প্রযুক্তি সাহায্যে মানুষের কল্যাণে ব্যবহার করার পদ্ধতিকে জৈব প্রযুক্তি বলে ।"
        },
        {
          "label": "খ",
          "question": "",
          "explanation": "পরিবেশ দূষণের ফল হলো বৈষ্ণিক উষ্ণতা বৃদ্ধি যা কৃষির উপর নেতিবাচক প্রভাব ফেলে। বৈশ্বিক উষ্ণতা বৃদ্ধির দরুন সবচেয়ে বেশি প্রভাব পড়ছে কৃষিক্ষেত্রে কারণ বৈশ্বিক উষ্ণতা বৃদ্ধির ফলে জলবায়ু পরিবর্তন হচ্ছে। এতে খর, অতিবৃষ্টি, অসময় বন্যা ও অন্যান্য প্রাকৃতিক দুর্যোগ দেখা দিচ্ছে। আবার সমুদ্র পৃষ্ঠের উচ্চতা বাড়ায় লবণাক্ততা বৃদ্ধি পেয়েছে। এতে উৎপাদন বাধাগ্রস্ত হচ্ছে। ফলে সামগ্রিকভাবে কৃষি উৎপাদন তথা খাদ্য উৎপাদন হ্রাস পাচ্ছে। অর্থাৎ বৈশ্বিক উষ্ণতা বৃদ্ধি কৃষির উপর বিরূপ প্রভাব ফেলছে।"
        },
        {
          "label": "গ",
          "question": "",
          "explanation": "উদ্দীপকে কৃষি ঋণের প্রাতিষ্ঠানিক ও অপ্রাতিষ্ঠানিক উৎস গুলো লক্ষ্য করা যায়। নিম্নে তা ব্যাখ্যা করা হলো :   কৃষিঋণের যেসব উৎস সরকারি ঋণদানের বিধি ও নিয়মের অন্তর্ভুক্ত সেসব উৎসকে প্রাতিষ্ঠানিক উৎস বলে। যেমন ব্যাংক, বীমা ইত্যাদি। আর কৃষিঋণের যেসব উৎস সরকারি বিধি ও নিয়ম বহির্ভূত সেসব উৎসকে অপ্রাতিষ্ঠানিক উৎস বলে। যেমন গ্রাম্য-মহাজন, বন্ধু-বান্ধব আত্মীয়-স্বজন ইত্যাদি। উদ্দীপকে জয়নাল সেচের জন্য পর্যাপ্ত মিঠাপানি পাচ্ছে না। ঋণের জন্য জয়নালসহ গ্রামের লোকের আত্মীয়-স্বজন, মহাজন, ধণী কৃষকের দ্বারস্থ হয়। এগুলো অপ্রাতিষ্ঠানিক ঋণের উৎস কে নির্দেশ করে। এছাড়া তারা গ্রামীণ ব্যাংক, বাণিজ্যিক ব্যাংক, এনজিও ব্যাংক থেকে ঋণ গ্রহণ করেন। এগুলা প্রাতিষ্ঠানিক ঋণের উৎস এর সাথে সাদমর্শপূর্ণ। সুতরাং বলা যায় যে, উদ্দীপকে কৃষিঋণের প্রাতিষ্ঠানিক ও অপ্রাতিষ্ঠানিক উৎস উল্লেখ করা হয়েছে ।"
        },
        {
          "label": "ঘ",
          "question": "",
          "explanation": "অভিযোজন সমস্যার কারণে উপকূলের কৃষকরা ক্ষতিগ্রস্ত হয়। নিম্নে তা ব্যাখ্যা করা হলো:   অভিযোজন বলতে পরিবর্তিত পরিস্থিতির সাথে খাপ খাইয়ে চলা কে বুঝায়। যেসব পদক্ষেপ গ্রহণের কারণে পরিবেশ পরিবর্তনের ক্ষতিকারক প্রভাব কাটিয়ে ওঠা সহজ হয় তাই অভিযোজন। যেমন সমুদ্রপৃষ্ঠের উচ্চতা বাড়তে থাকলে উপকূল বরাবর বাঁধ নির্মাণ করা। আবার বন্যা বা খরা সহ্য করতে পারে এমন ধরনের ধান চাষ করা। উদ্দীপকের সিডরের পর জয়নালের জমিতে সমুদ্রের পানি প্রবেশ করে লবণাক্ততা বৃদ্ধি পায়। সেচের জন্য পর্যাপ্ত মিটা পানি না পাওয়ায় তার উৎপাদন হ্রাস পেয়েছে। এটি অভিযোজন সমস্যা কে নির্দেশ করে। এই অবস্থায় কৃষকদের অভিযোজন করা দরকার। কৃষকরা অভিযোজন সমস্যার কারণে আশানুরূপ ফসল উৎপাদন করতে ব্যর্থ হয় লবণাক্ততা বেড়ে যাওয়ায় ও মিতা পানির অভাবে জমিতে উৎপাদনশীলতা কমে যায়। কৃষকরা এ ক্ষেত্রে শেষ পর্যায়ক্রমের জন্য প্রাতিষ্ঠানিক ঋণের উৎস থেকে পর্যাপ্ত অর্থসংস্থান করতে পারে না। পলে ও প্রাতিষ্ঠানিক উৎস থেকে চড়াই সুদের দিন গ্রহণ করতে হয় এভাবে পরিবেশ দূষণ বোঝনি উষ্ণতা ও জলবায়ু পরিবর্তন জনিত কারণে কৃষকরা অভিযোজন সমস্যায় পড়ে। আর পর্যাপ্ত মূলধন ও প্রযুক্তির অভাবে তারা প্রাকৃতিক সমস্যার সাথে খাপ খাইয়ে চলতে পারে না বলে অভিযোগ জান সমস্যার কারণে ক্ষতিগ্রস্ত হয়।"
        }
      ]
    },
    {
      "number": "8",
      "uddipok": "ফয়সাল সাহেব একজন খ্যাতনামা ব্যবসায়ী। তিনি দ্রব্য সামগ্রী দেশের অভ্যন্তরে উৎপাদন করে বিদেশে রপ্তানি করেন। তিনি ব্যবসা প্রসারের জন্য সরকারের কাছে শুল্ক রেয়াত,কাঁচামাল আমদানি নীতি উদারীকরণ, আয়কর সুবিধাসহ বিদ্যুতের দাম হ্রাসের ব্যবস্থা জানান।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "বিশ্বায়ন হচ্ছে মূলধনসহ পন্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "",
          "explanation": "রাষ্ট্রের উন্নয়নে প্রত্যক্ষ বৈদেশিক বিনিয়োগ কার্যকরী ভূমিকা রাখে। একটি দেশের সরকারি আয় দ্বারা সকল ব্যয় মেটানো সর্বদা সম্ভব হয় না। তাই বৈদেশিক সাহায্যের প্রয়োজন। সেই ক্ষেত্রে বিদেশ থেকে বিনিয়োগ পেল উৎপাদন ও কর্মসংস্থান বৃদ্ধি পায়। প্রত্যক্ষ বৈদেশিক বিনিয়োগ দেশের ঘাটতি ব্যয় পূরন করতে সহায়তা করে। ফলে রাষ্টের উন্নয়নের প্রত্যক্ষ বৈদেশিক বিনিয়োগ অধিক গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ফয়সাল সাহেবের বাণিজ্যকে আন্তর্জাতিক বাণিজ্য বলা যায়। নিম্নে তা ব্যাখ্যা করা হলো :   দুই বা ততোধিক স্বাধীন দেশের মধ্যে যে বাণিজ্য ঘটে তাকে আন্তর্জাতিক বাণিজ্য বলে। আন্তর্জাতিক বাণিজ্য একটি দেশে কোন দ্রব্য রপ্তানি করলে অন্য দেশ তা আমদানি করে। অর্থাৎ আন্তর্জাতিক বাণিজ্য নিজ দেশের প্রয়োজনে অন্য দেশ থেকে পণ্য আমদানি করে। আবার নিজ দেশের উদ্বৃত্ত পণ্য অন্য দেশের রপ্তানি করে। সুতরাং রপ্তানি ও আমদানি প্রক্রিয়ার মাধ্যমে আন্তর্জাতিক বাণিজ্য সংঘটিত হয়। উদ্দীপকে ফয়সাল সাহেব একজন খ্যাতনামা ব্যবসায়ী। তিনি দ্রব্যসামগ্রী দেশের অভ্যন্তরে উৎপাদন করেন। উৎপাদিত দ্রব্যসামগ্রী তিনি বাইরের দেশের রপ্তানি করেন। অর্থাৎ ফয়সাল সাহেবের বাণিজ্য নিজ দেশের সাথে অন্যান্য দেশের সাথে সংঘটিত হয়েছে। সুতরাং ফয়সার সাহেবের বাণিজ্য আন্তর্জাতিক বাণিজ্যকে নির্দেশ করে। এ ধরনের বাণিজ্যের ক্ষেত্রে সরকারি নীতির বিভিন্নতা এবং মুদ্রা ও ব্যাংক ব্যবসায়ের পার্থক্য পরিলক্ষিত হয় সুতরাং বলা যায় যে, উদ্দীপকে উল্লিখিত ফয়সাল সাহেবের বাণিজ্য একটি আন্তর্জাতিক বাণিজ্য।"
        },
        {
          "label": "ঘ",
          "question": "",
          "explanation": "বাংলাদেশের রপ্তানি বাণিজ্য সম্প্রসারণের জন্য সরকার কৌতুক গৃহীত পদক্ষেপগুলো গুরুত্বপূর্ণ ভূমিকা রাখবে। নিম্নে তা ব্যাখ্যা করা হলো : বাংলাদেশের রপ্তানি বাণিজ্য মুষ্টিমেয় কয়েক পণ্যের সমন্বয়ে গঠিত। আমাদের একক বৃহত্তম রপ্তানি খাতা হলো তৈরি পোশাক যা থেকে দেশের রপ্তানি আয়ে প্রায় ৮০ ভাগ আসে। এ তৈরি পোশাকের পাশাপাশি পাটযত দ্রব্য, কম্পিউটার সফটওয়্যার, হোম টেক্সটাইল, চামড়াজাত পণ্য, পাদুকা, সিরামিক দ্রব্য, চিংড়ি প্রভৃতি রপ্তানির উজ্জ্বল সম্ভাবনা রয়েছে।  উদ্দীপকে রপ্তানি বাণিজ্য সম্প্রসারণের জন্য সরকার রপ্তানিপূর্ণ তালিকা আরো পণ্য যুক্ত করার জন্য উদ্যোগ গ্রহণ করেছে। এছাড়া সরকার বিভিন্ন কার্যক্রম গ্রহণ করতে পারে। এ কার্যক্রম গুলো হল আমদানিনীতি উদয়ীকরণ, ভর্তুকী প্রদান, সহজ ঋণ সুবিধা। এছাড়া সরকার আয়কর সুবিধা,র ট্যাক্স হলিডে ও বাজারে সার্ভে উদ্যোগ গ্রহণ করে মনোনয়ন রপ্তানি বৃদ্ধি করতে পারে।  সরকারের গৃহীত কার্যক্রম শুল্ক বেয়াতের ফলে আমদানিকৃত কাঁচামাল এবং আফগারি শুল্ক প্রত্যাহার ফলে দেশীয় কাঁচামালের দাম হ্রাস পাবে। জ্বালানি ও বিদ্যুতের দাম হ্রাসে উৎপাদন খরচ কমে যাবে। ফলে উৎপাদন বাড়বে রফতারের পরিমাণও বাড়বে। এছাড়াও বাণিজ্য চুক্তি সম্পাদন করলে রপ্তানি সহজ হবে। রপ্তানি শুল্ক হ্রাস করলে কাঁচামাল রপ্তানির পরিমাণ বৃদ্ধি পাবে।  সুতরাং বলা যায় যে, বাংলাদেশের রপ্তানি পণ্য তালিকায় আরো পণ্য যুক্ত করার জন্য সরকার কর্তৃক গৃহীত পদক্ষেপসমূহ আমি সুপারিশ করব।"
        }
      ]
    },
    {
      "number": "9",
      "uddipok": "“ক” দেশের সরকার প্রতিরক্ষা, সাধারণ প্রশাসন, আইন-শৃঙ্খলা, রাস্তাঘাট, সেতু নির্মাণ ও বাঁধ নির্মাণের কাজ করে থাকে। এ সকল ব্যয় নির্বাহের জন্য সরকার আয়কর, আমদানি শুল্ক, রপ্তানি শুল্ক, টোল, ফি ও VAT এর আওতা বৃদ্ধির পদক্ষেপ গ্রহণ করে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "একই দেশের বিভিন্ন অঞ্চলের মধ্যে দ্রব্য বা সেবা বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "",
          "explanation": "আন্তর্জাতিক বাণিজ্যের মাধ্যমে পণ্য আমদানি করে খাদ্য ঘাটতি পূরণ করা হয়। একটি দেশের পক্ষে প্রয়োজনীয় সব খাদ্যশস্য নিজ দেশে উৎপাদন করা সম্ভব নয়। তাই চাহিদা অনুযায়ী উৎপাদন না হওয়া ঘাটতি দেখা দেয়। সে ঘাটতি পূরণ করতে অন্যান্য দেশ থেকে আমদানি করতে হয়। যে দেশে খাদ্য বেশি সেই দেশ রপ্তানি করে। আর যে দেশে খাদ্য সংকট সেই দেশ খাদ্য আমদানি করে। এভাবে আন্তর্জাতিক বাণিজ্য খাদ্য ঘাটতি পূরণে সহায়তা করে।"
        },
        {
          "label": "গ",
          "question": "",
          "explanation": "ক দেশের সরকারের ব্যয়ের খাত গুলো নিম্নে ব্যাখ্যা করা হলো :   উদ্দীপকের সরকার প্রতিরক্ষা, সাধারণ প্রশাসন, আইন-শৃঙ্খলা, রাস্তাঘাট, সেতু ও বাঁধ নির্মাণে ব্যয় করছে। মূলত দেশের জনকল্যাণের জন্যই সরকারি ব্যয়গুলো করে আসছে।   জনকল্যাণ ই প্রতিটি দেশের সরকারের মূল লক্ষ্য। আর এই লক্ষ অর্জনের জন্যই সরকার ব্যয় করে থাকে। রাজস্ব ব্যয় ও উন্নয়ন / মূলধনী ব্যয় এই দুটি খাতে সরকারি ব্যয় বিভক্ত। দেশের জাতীয় ও অভ্যন্তরীণ নিরাপত্তা-শৃঙ্খলা রক্ষা, প্রশাসন পরিচালনার ব্যয় রাজস্ব ব্যয়। একটি দেশ সঠিকভাবে পরিচালনা করার জন্য, তার নিরাপত্তা এবং অভ্যন্তরীণ শৃঙ্খলা রক্ষা করার জন্য, দেশের মানুষের নাগরিক অধিকার প্রতিষ্ঠার জন্য সরকার এই রাজস্ব ব্যয়গুলো করে থাকে। অপরদিকে বিভিন্ন জনকল্যাণমূলক কর্মকান্ড যেমন শিক্ষা-দক্ষতাগত উন্নয়ন, অবকাঠামগত উন্নয়ন, রাস্তাঘাট সেতু ও বাঁধ নির্মাণ ইত্যাদি সরকারের মূলধনী ব্যয়। মূলত শিক্ষা ও দক্ষতাগত উন্নয়নের মাধ্যমে দেশের মানুষকে জনসম্পদে তৈরি করা, অবকাঠামগত উন্নয়নের মাধ্যমে দেশের উন্নয়ন সাধন করা, স্বাস্থ্য ও চিকিৎসা সেবা, সামাজিক নিরাপত্তা প্রদান, দরিদ্রদের আত্মকর্মসংস্থান দুর্যোগজনিত ক্ষতির মোকাবেলা ইত্যাদি খাতে সরকার মূলধনী ব্যয় করে থাকে। তাই বলা যায়, সরকার বিভিন্ন রাজস্ব ব্যয়ের পাশাপাশি জনকল্যাণমূলক মূলধনী ব্যয়ের জন্য প্রচুর অর্থ ব্যয় করে থাকে।"
        },
        {
          "label": "ঘ",
          "question": "",
          "explanation": "সরকারের ব্যয় নির্বাহের জন্য উদ্দীপকের গৃহীত পদক্ষেপ গুলো নিম্নে বিশ্লেষণ করা হলো : সরকারের আয়ের প্রধান উৎস হচ্ছে কর রাজস্ব এবং কর-বহির্ভূত রাজস্ব। বিভিন্ন জনকল্যাণমুখী কর্মকাণ্ডের পরিধি বৃদ্ধিতে প্রয়োজনীয় অর্থের সংস্থান করতে উদ্দীপকের সরকার তাদের আয় বৃদ্ধির জন্য আয়কর, আমদানি শুল্ক, রপ্তানি শুল্ক, টোল, ফি ও VAT তথা কর রাজস্বের পরিমাণ বৃদ্ধি করে। তবে এক্ষেত্রে উল্লেখ্য যে শুল্ক বা করসমূহের পরিমাণ বৃদ্ধিতে মুদ্রাস্ফিতি, আমদানি ও রপ্তানিতে প্রভাব পড়ে। আর সরকার তার আয় বৃদ্ধির জন্য উদ্দীপকের মত বিভিন্ন কর রাজস্বের পরিমাণ বৃদ্ধি করতে পারে। পাশাপাশি সরকার অর্থ সংস্থানের প্রয়োজনে দেশের কেন্দ্রীয় ব্যাংক, বাণিজ্যিক ব্যাংক থেকে ঋণ নিয়ে থাকে। এছাড়াও বিদেশি বিভিন্ন সংস্থা ও অন্যান্য দেশের সরকার থেকেও সরকার ঋণ নিয়ে থাকে। বিভিন্ন দেশ থেকে সরকার অনুদানও গ্রহণ করতে পারে। তদুপুরিও যদি সরকার তা সম্পূর্ণ ব্যয় নির্বাহ না করতে পারে তবে অতিরিক্ত মুদ্রা ছাপিয়ে অর্থসংস্থান করতে পারে। তাই বিশ্লেষণপূর্বক বলা যায়, ব্যয় নির্বাহের জন্য সরকারকে কর বৃদ্ধির পাশাপাশি অন্যান্য খাত থেকে অর্থসংস্থানের ব্যবস্থা করতে হবে।"
        }
      ]
    },
    {
      "number": "10",
      "uddipok": "সম্পদের উত্তম ব্যবহার, নতুন বাজার অন্বেষণ, রপ্তানি বৈচিত্রকরণ, রপ্তানি ঋণ বৃদ্ধি ইত্যাদি কারণে A দেশে শিল্পজাত পণ্যের উৎপাদন বৃদ্ধি পেয়েছে। পন্য উৎপাদনে A দেশের প্রবৃদ্ধির ধারা নিচে প্রদর্শিত হলো:",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "নিজ দেশের বাইরে দুই বা ততোদিক দেশের মধ্যে দ্রব্য ও সেবার বিনিময় বৈদেশিক বাণিজ্য বলে।"
        },
        {
          "label": "খ",
          "question": "",
          "explanation": "আন্তর্জাতিক বাণিজ্য লিপ্ত দেশের মধ্যে প্রতিযোগিতা বিদ্যমান থাকে বলে একচেটিয়া প্রভাব হ্রাস পায়। আন্তর্জাতিক বাণিজ্যের ফলে বিভিন্ন দেশের মধ্যে বাণিজ্যিক লেনদেন সম্পূর্ণ হয়। ফলে শিক্ষার, সংস্কৃতি, জ্ঞানবিজ্ঞান, উন্নত যন্ত্রপাতি ও প্রযুক্তিবিদ্যার আদান প্রদান ঘটে। এভাবে বাণিজ্য লিপ্ত দেশগুলোর মধ্যে সৌন্দর্য ও সহযোগিতা বৃদ্ধি পায়। তাছাড়া এ ধরনের উৎপাদকগন প্রতিযোগিতা এটিকে থাকার জন্য কম খরচে উন্নত মানের দ্রব্য উৎপাদনে নিয়োজিত হয়। এতে দক্ষতা বৃদ্ধি পায। তাই আন্তর্জাতিক বাণিজ্য লিপ্ত দেশের মধ্যে একচেটিয়া প্রভাব হ্রাস পায়।"
        },
        {
          "label": "গ",
          "question": "",
          "explanation": "উদ্দীপকে রপ্তানি সম্প্রসারণের বিভিন্ন পদক্ষেপ নেয়া হয়েছে। নিম্নে তা ব্যাখ্যা করা হলো: একটি দেশ অন্য দেশে যে প্রক্রিয়ার পণ্য ও সেবা বিক্রি করে তাকে রপ্তানি বাণিজ্য বলে। রপ্তানি বাণিজ্য সম্প্রসারণে সরকার বিভিন্ন পদক্ষেপ গ্রহণ করে। যেমন রপ্তানিমুখী শিল্পের উৎপাদন খরচ হ্রাসের লক্ষ্যে এসব শিল্প বিদ্যুৎ ও জ্বালানি নিয়মিত সরবরাহ। দেশের শিল্প কারখানা গড়ে তোলার লক্ষ্যে অপেক্ষাকৃত কম সুদে শিল্প ঋণদানের ব্যবস্থা গ্রহণ।  উদ্দীপকে এ দেশ শিল্পজাত পণ্যের উৎপাদন বৃদ্ধি করতে পদক্ষেপ নিয়েছে। এ লক্ষ্যে সম্পদের উত্তম ব্যবহার ও নতুন বাজার অনুসন্ধান করেছে। এটি দেশের উৎপাদন বৃদ্ধি এবং বাজারজাতকরণে ভূমিকা রাখে। এছাড়া রপ্তানি বৈচিত্রকরণের ফলে একাধিক পণ্য রপ্তানি সম্ভব হয়। রপ্তানি ঋণ বৃদ্ধির কারণে অপেক্ষাকৃত কম সুদে শিল্প ঋণ নেওয়া নেওয়া যায়। ফলে রপ্তানিকারকদের নিশ্চয়তা বৃদ্ধি পেয়েছে এবং রপ্তানি বেড়েছে। এইসব পদক্ষেপ গ্রহণের ফলে তৈরি পোশাক, ওষুধ, প্লাস্টিক সামগ্রীসহ বহু পণ্য বিদেশে রপ্তানি হচ্ছে।"
        },
        {
          "label": "ঘ",
          "question": "",
          "explanation": "উদ্দীপকের আলোকে এই দেশে শিল্পজাত পণ্য উৎপাদন বৃদ্ধি লক্ষ্য করা যায়। নিম্নে তা ব্যাখ্যা করা হলো : কোনো দেশের রপ্তানি পরিমান আন্তর্জাতিক বাণিজ্যের পরিস্থিতি দেশের মোট উৎপাদন এবং পরিস্থিতির উপর নির্ভর করে এসব বিষয়ে প্রতিকূল হলে রপ্তানির পরিমাণ কমে যায়। আবার অনুকূল হলে রপ্তানি পরিমাণ বৃদ্ধি পায়। তাই রপ্তানির পরিমাণ কখনো বৃদ্ধি পায় আবার কখনো হ্রাস পায়।  উদ্দীপকে এ দেশে শিল্পজাতপণ্য উৎপাদন বৃদ্ধি পেয়েছে। ২০১১-১২ সালে শিল্পজাত পণ্যের আয় ছিল ২৩০৩৫ মিলিয়ন ডলার । ২০১৬-১৭ সালে শিল্পজাত পণ্যের আয় বেড়ে ২৮৭৯৮ মিলিয়ন ডলার হয়। পরবর্তীতে ২০১৭-১৮ অর্থবছরে তা ৩৫৩৩০ মিলিয়ন ডলারের উন্নতি হয়। শিল্প জাতপন্যেট এই অগ্রগতি দেশের অর্থনীতির জন্য মঙ্গলজনক।  শিল্পকাদ দেশের অর্থনীতিতে গুরুত্বপূর্ণ অবদান রাখতে পারে। প্রযুক্তি ও শ্রম বৃদ্ধি পেলে শিল্পজাতপন্যের উৎপাদন বৃদ্ধি পায়। শিল্পখাতের উন্নতি দেশের অর্থনীতিতে অবদানের পাশাপাশি কর্মসংস্থান সৃষ্টি করে।  সুতরাং বলা যায় য, উদ্দীপকের শিল্পজাত পণ্যের অগ্রগতি অর্থনীতি উন্নয়নের প্রভাব রাখবে।"
        }
      ]
    },
    {
      "number": "11",
      "uddipok": "",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "আর্থ-সামাজিক উন্নয়ন ও প্রশাসনিক কার্যক্রম পরিচালনার জন্য বিভিন্ন উৎস থেকে সরকার যে অর্থ আয় করে তাকে সরকারি আয় বলে।"
        },
        {
          "label": "খ",
          "question": "",
          "explanation": "প্রগতিশীল হারে আয়কর বৃদ্ধির সামগ্রিক চাহিদা হ্রাস করে মুদ্রাস্ফীতি রোধে সহায়তা করে। দেশের জনগণকে তার আয়ের একটি অংশ সরকারকে কর হিসেবে দিতে হয়। মুদ্রাস্ফীতি রোধে সরকার আয়কর বৃদ্ধি গুরুত্বপূর্ণ ভূমিকা রাখে। অধিক আয়কর প্রদানের ফলে মুদ্রার যোগান হ্রাস পায়। মুদ্রার যোগান হ্রাস মুদ্রাস্ফীতি রোধ করে। ফলস্বরূপ আয়কর মুদ্রাস্ফীতি রোধ সহায়ক হয়।"
        },
        {
          "label": "গ",
          "question": "",
          "explanation": "সামগ্রিক চাহিদা রেখা স্থানান্তরিত হয়ে যদি দাম স্তর ২০ হয় তবে তা চাহিদা বৃদ্ধিজনিত মুদ্রাস্ফীতি। নিম্নে তা ব্যাখ্যা করা হলো : জোগান ইস্তির থেকে যখন কোন দ্রব্যের চাহিদা বৃদ্ধি পায় তখন তার দামস্তর ও বৃদ্ধি পায়। এই পরিস্থিতিকে বলে চাহিদা বৃদ্ধিজনিত মুদ্রাস্ফীতি। সাধারণত পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি পেলে চাহিদা বৃদ্ধি জনিত মুদ্রাস্ফীতির সৃষ্টি হয়।    উদ্দীপকের চিত্রটিতে লক্ষ্য করা যায়, প্রাথমিক অবস্থায় সামগ্রিক যোগান ও চাহিদা E বিন্দুতে পরস্পর সমান হওয়ায় ২০ একক উৎপাদনের জন্য ভারসাম্য দাম হয় ১০। কিন্তু পরবর্তীতে যদি সামগ্রিক যোগান AS স্থির থেকে দামস্তর ১০ থেকে ২০ হয় তবে সামগ্রিক চাহিদা বৃদ্ধি পায়। আর এর ফলে দাম ভারসাম্য পরিবর্তিত হয়ে E থেকে F বিন্দুতে যাবে। আর নতুন ভারসাম্যে দামস্তর বৃদ্ধির ফলে সামগ্রিক চাহিদার পরিবর্তন দেখা যায়, যা চাহিদা বৃদ্ধিজনিত মুদ্রাস্ফিতি।   তাই বলা যায়, সামগ্রিক চাহিদা রেখা স্থানান্তরিত হয়ে যদি দাম স্তর ২০ হয় তবে তা চাহিদা বৃদ্ধিজনিত মুদ্রাস্ফীতি।"
        },
        {
          "label": "ঘ",
          "question": "",
          "explanation": "উদ্দীপকে বিদ্যমান মুদ্রাস্ফীতি তথা চাহিদা বৃদ্ধিজনিত মুদ্রাস্ফিতির ফলে অর্থের ক্রয়ক্ষমতা কমে যায়, যার ফলে কেউ ক্ষতিগ্রস্ত হয় আবার কেউ লাভবান হয়। নিম্নে তা বিশ্লেষণ করা হলো :   মুদ্রাস্ফীতির ফলে উৎপাদন, বিনিয়োগ, কর্মসংস্থান এবং আয় ও সম্পদ বন্টনের উপর ইতিবাচক ও নেতিবাচক উভয় প্রভাবই বিস্তার করে। এতে করে সমাজের সম্পদ ও আয় বন্টনে পরিবর্তন হয়। যার ফলে সমাজের এক শ্রেণীর লোক লাভবান হয় এবং নিম্ন আয় শ্রেণীর লোক ক্ষতিগ্রস্ত হয়।    উদ্দীপকের চিত্র অনুসারে দাম স্তর ১০ থেকে বৃদ্ধি পেয়ে ২০ হয় যা চাহিদা বৃদ্ধিজনিত মুদ্রাস্ফীতি। এই অবস্থায় কৃষি ও শিল্পের উপকরণের মূল্য বৃদ্ধি পায়। আর কৃষি ও শিল্প পণ্যের মূল্য বৃদ্ধি পাওয়ায় কৃষক এবং উৎপাদক শ্রেণী লাভবান হয়। পাশাপাশি ব্যবসায়ীদের উৎপাদন খরচ বা বিনিয়োগ অপেক্ষা দ্রব্যের মূল্য বেশি না হওয়ায় তারা লাভবান হয়। কিন্তু এর ফলে মুদ্রার ক্রয় ক্ষমতা কমে যায়। যার কারণে ঋণের ভার কমে যায় এবং ঋণদাতারা প্রকৃত অর্থ ফেরত পায় না। একই সাথে নিম্ন আয়ের শ্রমিক শ্রেণীর বেতন বৃদ্ধি না পাওয়ায় তারা একই অর্থে পূর্বের সমপরিমাণ দ্রব্য ক্রয় করতে না পারায় ক্ষতিগ্রস্ত হয়। এছাড়াও চোরাকাররা মুদ্রাস্ফীতি সুযোগ নিয়ে অধিক চোরাচালান করে কৃত্রিম নবাব সৃষ্টি করে এবং মুনাফা করে।  তাই বলা যায়, মুদ্রাস্ফীতিতে ক্ষেত্রভেদে লাভ এবং ক্ষতি উভয়ই রয়েছে।"
        }
      ]
    }
  ]
}