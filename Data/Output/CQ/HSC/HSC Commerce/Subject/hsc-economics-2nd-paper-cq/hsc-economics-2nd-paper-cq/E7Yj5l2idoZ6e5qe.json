{
  "title": "ঢাকা সিটি কলেজ ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "বাংলাদেশ একটি কৃষিপ্রধান দেশ হলেও কৃষিতে বিজ্ঞানভিত্তিক প্রযুক্তি যেমন: পারমাণবিক কৃষি প্রযুক্তি, বায়োটেকনোলজি ও আইসিটির ব্যবহার তেমন শুরু হয়নি। কিন্তু কৃষির উৎকর্ষ সাধনে এগুলোর গুরুত্ব অপরিসীম।",
      "tag": "DCC 25",
      "sub_questions": [
        {
          "label": "ক",
          "question": "শস্য বহুমুখীকরণ কী?",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "কৃষকেরা ঋণ গ্রহণ করে কেন?",
          "explanation": "কৃষকরা কৃষিকাজের ব্যয় নির্বাহের জন্য ঋণ গ্রহণ করে। কৃষিকাজ পরিচালনার ক্ষেত্রে বিভিন্ন উপকরণ; যেমন- লাঙল, যন্ত্রপাতি, সার, কীটনাশক ইত্যাদি প্রয়োজন হয়। কিন্তু বাংলাদেশের অধিকাংশ কৃষকই দরিদ্র বলে এসব উপকরণ ক্রয় করে কৃষিকাজ চালিয়ে যেতে পারে না। তাই কৃষি উৎপাদন ব্যয় নির্বাহ করতে কৃষকরা ঋণ গ্রহণ করে থাকে।"
        },
        {
          "label": "গ",
          "question": "উদ্দীপকের আলোকে কৃষিতে ব্যবহৃত প্রযুক্তিগুলোর ধারণা দাও।",
          "explanation": "উদ্দীপকে কৃষিতে ব্যবহৃত প্রযুক্তিগুলো হলো পারমাণবিক কৃষি প্রযুক্তি, বায়োটেকনোলজি ও আইসিটি। কৃষি খাতে তেজস্ক্রিয় আইসোটপ ব্যবহারের মাধ্যমে পরিবর্তন ও রূপগত পরিবর্তন সাধনকে বলে পারমাণবিক কৃষি প্রযুক্তি। অন্যদিকে, মানুষের কল্যাণে কোনো প্রাণী বা উদ্ভিদ কোষের DNA এবং RNA এর আন্তঃপরিবর্তনের মাধ্যমে বংশগতির পরিবর্তন করার কৌশলকে জৈবপ্রযুক্তি বলে। আর তথ্য-প্রযুক্তির জ্ঞান ও আধুনিক যন্ত্রপাতি কৃষিতে ব্যবহার করে উৎপাদন ও বিপণন করাই হলো কৃষিতে আইসিটির ব্যবহার। উদ্দীপকে বলা হয়েছে বাংলাদেশের কৃষিতে বিজ্ঞানভিত্তিক প্রযুক্তির ব্যবহার তেমন শুরু হয়নি। কিন্তু কৃষি উন্নয়নে এগুলো গুরুত্বপূর্ণ। পারমাণবিক কৃষি প্রযুক্তি খাদ্যের মানোন্নয়ন ও পরিমাণ বৃদ্ধিতে সহায়তা করে। জৈবপ্রযুক্তি ব্যবহারে বন্যার পানি, খরা ও লবণাক্ততাসহিষ্ণু জাতের শস্যের চাষ করা যায়। আর ICT উৎপাদকের দক্ষতা ও উৎপাদন বৃদ্ধিতে সহায়ক। এসব প্রযুক্তি কৃষিতে নতুন সম্ভাবনা তৈরি করে।"
        },
        {
          "label": "ঘ",
          "question": "উদ্দীপক হতে কৃষি উন্নয়নে ব্যবহৃত পদ্ধতিগুলোর গুরুত্ব আলোচনা করো।",
          "explanation": "কৃষির উন্নয়নে পারমাণবিক কৃষি প্রযুক্তি, বায়োটেকনোলজি ও আইসিটির গুরুত্ব ব্যাপক। বিশ্বের জনসংখ্যা প্রতিনিয়ত বেড়েই চলছে। ফলে এ বিশাল জনগোষ্ঠীর জন্য স্বাস্থ্যসম্মত খাদ্যের যোগানের উৎস ক্রমশ সংকুচিত হচ্ছে। সবার জন্য খাদ্য নিরাপত্তা সুনিশ্চিত করতে হলে আধুনিক কৃষি প্রযুক্তির ব্যবহার অপরিহার্য। উন্নত কৃষি প্রযুক্তির মধ্যে রয়েছে পারমাণবিক কৃষি প্রযুক্তি, জৈব প্রযুক্তি ও আইসিটির ব্যবহার। উদ্দীপকে বলা হয়েছে বাংলাদেশের কৃষিতে বিজ্ঞানভিত্তিক প্রযুক্তির ব্যবহার তেমন শুরু হয়নি। অর্থাৎ, কৃষিতে পারমাণবিক ও জৈব প্রযুক্তি এবং আইসিটির সমন্বয়ে আধুনিক প্রযুক্তি ব্যবহার স্বল্প মাত্রায় করা হয়েছে। এসব প্রযুক্তি ব্যবহারে উৎপাদকের দক্ষতা বাড়ে। অনূকূল আবহাওয়ায় টিকে থাকতে পারে এমন বীজ উদ্ভাবন করা হয়। এভাবে উৎপাদন বাড়ে এবং খাদ্য ঘাটতি দূর হয়। বাংলাদেশের কৃষিতে পারমাণবিক কৃষি প্রযুক্তির ব্যবহার বৃদ্ধি করলে কৃষির উন্নয়ন ঘটবে। অন্যদিকে, মাঠপর্যায়ে জৈব প্রযুক্তি প্রয়োগের মাধ্যমে লবণাক্ততাসহিষ্ণু জাতের ধান উদ্ভাবন দেশের বিশাল উপকূলীয় এলাকা চাষের আওতায় আনার সুযোগ সৃষ্টি করেছে। আর কৃষিতে আইসিটি ব্যবহার করে উন্নত ও উফশী ফসলের জাত উদ্ভাবন করা যায়। ফলে উৎপাদন বৃদ্ধি পায়। কৃষিতে আবহাওয়া, ঝড় বৃষ্টি, তাপমাত্রা অত্যন্ত প্রবল ভূমিকা পালন করে। সুতরাং বলা যায়, উদ্দীপকের ব্যবহৃত আধুনিক কৃষি প্রযুক্তি কৃষি উন্নয়নে গুরুত্বপূর্ণ ভূমিকা রাখছে।"
        }
      ]
    },
    {
      "number": "2",
      "uddipok": "নিম্নে একটি দেশের ২০১৯ ও ২০২৪ সালের বিভিন্ন ভোগ্যদ্রব্যের দাম ও পরিমাণের তালিকা দেওয়া হলো:",
      "tag": "DCC 25",
      "sub_questions": [
        {
          "label": "ক",
          "question": "সূচক সংখ্যা কী?",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "একজন ঋণগ্রহীতার ওপর মুদ্রাস্ফীতির প্রভাব আলোচনা করো।",
          "explanation": "অর্থের অবমূল্যায়ন মুদ্রাস্ফীতি বৃদ্ধি করে। অর্থের অবমূল্যায়ন হলে দেশীয় মুদ্রার মূল্যমান হ্রাস পায়। ফলে আমদানি ব্যয় বৃদ্ধি পায়। অর্থাৎ আমদানিকৃত দ্রব্য সামগ্রির দাম বাড়ে। এ কারণে দেশের দ্রব্যসামগ্রির সামগ্রিক দামস্তর ক্রমশ বৃদ্ধি পায়। ফলে মুদ্রাস্ফীতি ঘটে। এভাবে অর্থের অবমূল্যায়ন মুদ্রাস্ফীতির ওপর নেতিবাচক প্রভাব ফেলে।"
        },
        {
          "label": "গ",
          "question": "উদ্দীপক হতে মুদ্রাস্ফীতির হার নির্ণয় করো।",
          "explanation": "একটি সময়কাল থেকে আরেকটি সময়কালে কোনো দাম সূচকের শতাংশিক বৃদ্ধিই মুদ্রাস্ফীতির হার হলো। ভোক্তার দাম সূচক দ্বারা নির্দিষ্ট দ্রব্যগুলো ক্রয়ের ক্ষেত্রে যে ব্যয় হয় তা পরিমাপ করা হয়। সাধারণত কোনো এলাকার প্রতিনিধিত্বকারী দ্রব্যের গুচ্ছমূল্য নির্বাচন করা হয়। এক্ষেত্রে গুচ্ছমূল্যের ভিত্তি বছরের দাম ও বর্তমান দামের অনুপাত নির্ণয় করে ১০০ দিয়ে গুণ করা হয়। উদ্দীপকে কয়েকটি দ্রব্যের পরিমাণ, ভিত্তি বছরের দাম ও বর্তমান বছরের দাম দেওয়া আছে। উক্ত তথ্যের ভিত্তিতে ভোক্তার দাম সূচকের মাধ্যমে মুদ্রাস্ফীতি নির্ণয় করা হলো: মুদ্রাস্ফীতির হার = (১১৫.৩২ ১০০) = ১৫.৩২%। সুতরাং মুদ্রাস্ফীতির হার ১৫.৩২%।"
        },
        {
          "label": "ঘ",
          "question": "মুদ্রাস্ফীতির প্রভাব অর্থনীতিতে কী হবে তা উদ্দীপকের আলোকে বিশ্লেষণ করো।",
          "explanation": "অর্থনীতির বিভিন্ন খাতে মুদ্রাস্ফীতির প্রভাব ভিন্ন হয়। মুদ্রাস্ফীতির ফলে দ্রব্যের দামস্তর বৃদ্ধি পায়। এর ফলে আয় ও সম্পদের বণ্টনে ব্যপক পরিবর্তন ঘটে। সমাজের বিভিন্ন শ্রেণির লোকের ওপর প্রভাব বিভিন্নভাবে পরে। এছাড়া উৎপাদন ক্ষেত্র, কর্মসংস্থান ও বিনিয়োগের ওপর মুদ্রাস্ফীতি প্রভাব ফেলে। সামাজিক ও রাজনৈতিক ক্ষেত্রেও মুদ্রাস্ফীতির প্রভাব লক্ষ্য করা যায়। উদ্দীপকে কয়েকটি দ্রব্য ভোগের পরিমাণ এবং ভিত্তি ও হিসাবটি বছরের দামস্তর দেওয়া হয়েছে। উক্ত তথ্যের আলোকে ভোক্তার দামসূচক অনুযায়ী মুদ্রাস্ফীতির হার শতকরা ১১৫.৩২ ১০০ = ১৫.৩২। অর্থাৎ দ্রব্যমূল্যের দাম শতকরা ১৫.৩২% হারে বেড়েছে। এর ফলে সাধারণত কৃষিজীবী, বিক্রেতা, উৎপাদনকারী প্রভৃতি শ্রেণি লাভবান হবে। আবার সীমিত' আয়ের লোক ও শ্রমিক শ্রেণি ক্ষতিগ্রস্ত হবে। এছাড়া রাজনৈতিক অস্থিরতা, ধনীদরিদ্রের আয়বৈষম্য বৃদ্ধি দেখা দেয়। দামস্তর বাড়লে সবচেয় বেশি ক্ষতিগ্রস্ত হন সীমিত আয়ের লোক এবং শ্রমিক শ্রেণি। কারণ দামস্তর বৃদ্ধির অনুপাতে তাদের মজুরি বা আয় বৃদ্ধি পায় না। অন্যদিকে, দামস্তর বাড়ার অনুপাতে উৎপাদন খরচ বাড়ে না। তাই কৃষিজীবী, উৎপাদনকারী ও ব্যবসায়ীগোষ্ঠী প্রচুর মুনাফা অর্জন করেন। কিন্তু দ্রব্যমূল্যের ঊর্ধ্বগতিতে রাজনৈতিক অস্থিরতার সৃষ্টিতে জনজীবনে অসন্তোষ হওয়ায় দেশে সুশাসন ব্যাহত হয়। সুতরাং বলা যায়, মুদ্রাস্ফীতির প্রভাব অর্থনীতির বিভিন্ন খাতের ওপর ভিন্নভাবে পড়ে।"
        }
      ]
    },
    {
      "number": "3",
      "uddipok": "বিশ্বায়ন হলো এমন একটি প্রক্রিয়া যার মাধ্যমে বিশ্বের বিভিন্ন দেশ অর্থনৈতিকভাবে একীভূত হয়। ফলে দ্রব্য-সেবা, উপকরণ ও আর্থিক বাজারের গতিশীলতা বৃদ্ধি পায়। তবে এর প্রভাবে বাংলাদেশের মত স্বল্পোন্নত দেশগুলো বিভিন্ন ধরনের ক্ষতির সম্মুখীন হয়।",
      "tag": "DCC 25",
      "sub_questions": [
        {
          "label": "ক",
          "question": "আন্তর্জাতিক বাণিজ্য কাকে বলে?",
          "explanation": "দুই বা ততোধিক সার্বভৌম দেশের মধ্যে চুক্তি অনুযায়ী, দ্রব্য ও সেবার বিনিময়কে আন্তর্জাতিক বাণিজ্য বলে।"
        },
        {
          "label": "খ",
          "question": "দুটি দেশের মধ্যে কেন বাণিজ্য সংঘটিত হয়?",
          "explanation": "প্রাকৃতিক সম্পদ প্রাপ্তি, ভৌগোলিক অবস্থান, জলবায়ু ইত্যাদি কারণে দুটি দেশের মধ্যে বাণিজ্য সংঘটিত হয়। দ্রব্য উৎপাদনের উপকরণ প্রাপ্তি, ভৌগোলিক অবস্থান, জলবায়ু, উন্নত তথ্যপ্রযুক্তি ইত্যাদি কারণে কোনো দেশ কোনো একটি দ্রব্য উৎপাদন সুবিধা ভোগ করতে পারে। এতে ঐ দ্রব্যটির প্রাচুর্যতা দেখা দিবে। আবার ঐ একই কারণে অন্য কোনো দেশ ঐ বিশেষ দ্রব্যটি উৎপাদনে অসুবিধার সম্মুখীন হতে পারে। ফলে ঐ দ্রব্যটি কম উৎপাদন হবে অথচ চাহিদা অধিক হতে পারে। সুতরাং, ২য় দেশটি ১ম দেশ থেকে ঐ দ্রব্যটি আমদানি করবে। এজন্য দেশ দুটির মধ্যে বাণিজ্য সংঘটিত হবে।"
        },
        {
          "label": "গ",
          "question": "উদ্দীপকের আলোকে বিশ্বায়নের গুরুত্ব ব্যাখ্যা করো।",
          "explanation": "বিশ্বায়ন অর্থনৈতিক উন্নয়নে গুরুত্বপূর্ণ ভূমিকা পালন করে। বিশ্বের প্রতিটি রাষ্ট্রের সাথে অন্যান্য রাষ্ট্রের অর্থনৈতিক, সামাজিক, সাংস্কৃতিক ও রাজনৈতিক পারস্পরিক আন্তঃনির্ভরশীলতাই হচ্ছে বিশ্বায়ন। এর প্রধান বৈশিষ্ট্য হলো বিভিন্ন দেশের মধ্যে মূলধনসহ পণ্য, সেবা ও প্রযুক্তির অবাধ প্রবাহ, বিনিয়োগের আন্তর্জাতিকীকরণ এবং বাজার উন্মুক্তকরণ। তাই বিশ্বায়ন হলো একটি বহুমুখী প্রক্রিয়া যেখানে বিশ্ব ক্রমবর্ধমান আন্তঃসম্পর্কিত ও আন্তঃসংযোগের মধ্য দিয়ে অগ্রসর হচ্ছে। উদ্দীপকে বিশ্বায়ন ধারণাটি উল্লেখ করা হয়েছে। এর ফলে দ্রব্য সেবা, উপকরণ ও আর্থিক বাজারের গতিশীলতা বৃদ্ধি পেয়েছে। ফলে স্বল্পোন্নত ও উন্নয়নশীল দেশ বিদেশিদের বিনিয়োগে আকৃষ্ট করার লক্ষ্যে বিনিয়োগের নিয়মনীতি শিথিল করেছে। এতে স্বল্পোন্নত ও. উন্নয়নশীল দেশগুলো অর্থনৈতিকভাবে সাবলম্বী হচ্ছে। ফলে আন্তর্জাতিক বিনিয়োগকারী প্রতিষ্ঠান বিনিয়োগ সম্প্রসারিত করে অধিক মুনাফা অর্জন করছে। এতে উৎপাদন ও কর্মসংস্থান বৃদ্ধি পাচ্ছে। ফলে অর্থনৈতিক উন্নয়ন ত্বরান্বিত হচ্ছে। তাই বলা যায়, বর্তমানে ক্রমবর্ধমান অর্থনীতিতে বিশ্বায়ন গুরুত্বপূর্ণ ভূমিকা পালন করছে।"
        },
        {
          "label": "ঘ",
          "question": "বিশ্বায়নের ফলে বাংলাদেশের উৎপাদন ও আর্থিক খাতে কী কী ক্ষতিকর প্রভাব পড়তে পারে তা বিশ্লেষণ করো।",
          "explanation": "বাংলাদেশের মতো উন্নয়নশীল দেশের অর্থনীতিতে বিশ্বায়নের নেতিবাচক প্রভাব বিদ্যমান। বিশ্বায়ন হলো বিশ্ব অর্থনৈতিক ব্যবস্থা। বাণিজ্যকে বাধাহীনভাবে বিশ্বব্যাপী পরিচালনা করার নীতিমালাই হলো বিশ্বায়ন। বিশ্বায়নের ফলে ব্যবসা-বাণিজ্যের প্রসার ঘটছে ঠিকই। কিন্তু বাংলাদেশের মতো উন্নয়নশীল দেশগুলোতে নেতিবাচক প্রভাব পড়ছে। উদ্দীপকে বিশ্বায়নের ফলে বিভিন্ন দেশ অর্থনৈতিকভাবে একীভূত হয়েছে। ফলে দ্রব্য-সেবা, উপকরণ ও আর্থিক বাজারের গতিশীলতা বৃদ্ধি পেয়েছে। কিন্তু এর প্রভাবে বাংলাদেশের মতো উন্নয়নশীল দেশগুলো বিভিন্ন ধরনের ক্ষতির সম্মুখীন হচ্ছে। কারণ বাংলাদেশের উৎপাদিত দ্রব্য বিশ্বে প্রতিযোগিতার সম্মুখীন হচ্ছে। ফলে এসব দেশে নেতিবাচক প্রভাব পড়ছে। বিশ্বায়নের প্রভাবে উন্নত জীবনযাপনের মোহে দক্ষ ও মেধাবী জনগণ বিদেশে চলে যাওয়ায় এসব দেশ মেধাশূন্য হয়ে পড়ছে। দেশের উৎপাদন ব্যবস্থায় দক্ষ শ্রমশক্তির অভাব দেখা দিচ্ছে। এতে দেশীয় পণ্যের মান হারাচ্ছে। ফলে বিদেশি পণ্যের প্রভাবে দেশীয় পণ্য বাজার হারাতে বসছে। অন্যদিকে, শিল্পায়নের যুগে কৃষিপণ্য সঠিকভাবে মূল্যায়িত হচ্ছে না। ফলে দেশীয় শিল্পের ব্যাঘাত ঘটছে। এতে রপ্তানি হ্রাস পেয়ে বাণিজ্য ঘাটতির পরিমাণ বাড়ছে। এতে দেশের অর্থনীতির ওপর বিপর্যয় নেমে আসতে পারে। তাই বলা যায়, বাংলাদেশের মতো উন্নয়নশীল দেশগুলো বিশ্বায়নের নেতিবাচক প্রভাবমুক্ত নয়।"
        }
      ]
    },
    {
      "number": "4",
      "uddipok": "সরকার তার প্রকল্প বাস্তবায়নে অনেক ক্ষেত্রে অর্থ সংস্থানের সীমাবদ্ধতা, প্রকল্প স্থাপন, পরিচালনা, সম্প্রসারণ, রক্ষণাবেক্ষণ এবং উক্ত প্রকল্প হতে আয় প্রবাহ নিশ্চিতকরণের জন্য সরকারি ও বেসরকারি যৌথ অংশীদারিত্বের ভিত্তিতে কার্যক্রম পরিচালনা করে। উৎপাদন ও কর্মসংস্থান বৃদ্ধি, সম্পদের কাম্য ব্যবহার ও পরনির্ভরশীলতা হ্রাসে এ ধরনের উদ্যোগের গুরুত্ব রয়েছে।",
      "tag": "DCC 25",
      "sub_questions": [
        {
          "label": "ক",
          "question": "হাইটেক শিল্প কী?",
          "explanation": "জ্ঞান ও পুঁজিনির্ভর উচ্চ প্রযুক্তিভিত্তিক পরিবেশবান্ধব শিল্পকে হাইটেক শিল্প বলে।"
        },
        {
          "label": "খ",
          "question": "স্বনির্ভরতা অর্জনে শিল্পায়ন জরুরি কেন?",
          "explanation": "উপযুক্ত শিল্পায়নের মাধ্যমে আমদানি নির্ভরতা থেকে মুক্ত হয়ে স্বনির্ভরতা অর্জন করা যায়। শিল্পে অনুন্নত দেশকে বিপুল পরিমাণ শিল্পজাতদ্রব্য বিদেশ থেকে আমদানি করতে হয়। এজন্য বিপুল পরিমাণ কষ্টার্জিত বৈদেশিক মুদ্রা ব্যয় হয়ে থাকে। দেশকে শিল্পায়িত করা গেলে প্রয়োজনীয় শিল্পজাত দ্রব্যাদি স্থানীয়ভাবেই উৎপাদন করা সম্ভব হয়। শিল্পায়নের মাধ্যমে নিজস্ব কাঁচামাল ব্যবহার করে শিল্পদ্রব্য উৎপাদন করলে বিদেশের ওপর নির্ভরশীলতা হ্রাস পাবে। এতে পর্যায়ক্রমে স্বনির্ভর অর্থনীতি গড়ে তোলা সম্ভব হবে। এ কারণেই দেশের স্বনির্ভরতা অর্জনে শিল্পায়ন জরুরি।"
        },
        {
          "label": "গ",
          "question": "উদ্দীপকের আলোকে সরকারি ও বেসরকারি যৌথ অংশীদারিত্বের কারণগুলো ব্যাখ্যা করো।",
          "explanation": "সরকারি-বেসরাকারি অংশীদারিত্বে বড় প্রকল্প বাস্তবায়ন, অর্থায়ন, পরিচালনা এবং ঝুঁকি ব্যবস্থাপনা সহজতর হয়। সরকারি-বেসরকারি যৌথ উদ্যোগই হলো PPP। বাংলাদেশে বড় বড় ও গুরুত্বপূর্ণ উন্নয়ন প্রকল্প বাস্তবায়নের মাধ্যমে জিডিপির প্রবৃদ্ধি অর্জন সম্ভব। শিল্পের প্রসার ও আধুনিকায়ন, ব্যাপক কর্মসংস্থান সৃষ্টি করতে পিপিপি ভূমিকা রাখবে। কেননা উন্নয়ন কাজের জন্য বিপুল পরিমাণ অর্থ বিনিয়োগ করা দরকার। 'আর এ বিনিয়োগের অর্থ সরকারের একার পক্ষে যোগান দেওয়া সম্ভব নয়। তাই এ কাজে বেসরকারি উদ্যোগেরও প্রয়োজন হয়। উদ্দীপকে সরকারের প্রকল্প বাস্তবায়নে অর্থসংস্থান প্রয়োজন। এজন্য সরকার প্রকল্প সম্প্রসারণ ও আয় প্রবাহে সরকারি বেসরকারি যৌথ অংশীদারিত্ব কার্যক্রম পরিচালনা করে। বেসরকারি খাতের দক্ষতা, উদ্ভাবনী প্রযুক্তি এবং পরিচালনার দক্ষতা সরকারের জন্য গুরুত্বপূর্ণ সুযোগ হতে পারে। এটি সরকারের পক্ষে এককভাবে অর্জন করা সম্ভব হয় না। এভাবে - ঝুঁকি ভাগ, উন্নত সেবা প্রদান, দীর্ঘমেয়াদি সুবিধা পাওয়ার ক্ষেত্রে সরকারি ও বেসরকারি যৌথ অংশীদারিত্বের উদ্যোগ নেওয়া হয়।"
        },
        {
          "label": "ঘ",
          "question": "উদ্দীপকের আলোকে সরকারি প্রকল্পে বেসরকারি বিনিয়োগের যথার্থতা বিশ্লেষণ করো।",
          "explanation": "সরকারি প্রকল্পে বেসরকারি বিনিয়োগ যথার্থ ভূমিকা রাখে। বেসরকারি বিনিয়োগ সরকারি প্রকল্পের অর্থনৈতিক প্রবৃদ্ধি এবং উন্নয়ন ঘটাতে সহায়ক হতে পারে। বেসরকারি খাতের উদ্ভাবনী ক্ষমতা, দক্ষতা এবং পুঁজি সরকারের প্রকল্পের কার্যক্রমের গতি বাড়াতে সাহায্য করে। এটি পণ্য এবং সেবার মান উন্নত করে, যা দেশের সার্বিক উন্নয়নের জন্য প্রয়োজনীয়। এছাড়া সরকারি প্রকল্পে বেসরকারি বিনিয়োগে গবেষাটি ও উন্নয়ন, ঝুঁকি এবং দায়বদ্ধতা লক্ষ করা যায়। উদ্দীপকে সরকার তার প্রকল্প বাস্তবায়নে সরকারি ও বেসরকারি যৌথ অংশীদারিত্বের উদ্যোগ নেয়। এটি উৎপাদন ও কর্মসংস্থান বৃদ্ধি, সম্পদের কাম্য ব্যবহার ও পরনির্ভরতা হ্রাসে সহায়তা করে। বেসরকারি খাতের বিনিয়োগ সরকারি প্রকল্পে গবেষণা এবং নতুন প্রযুক্তি উদ্ভাবনে সহায়তা করতে পারে। এছাড়া এটি বিনিয়োগ স্বচ্ছতা এবং প্রতিযোগিতা বাড়তে পারে। ফলে সরকারি প্রকল্পের দায়িত্বশীলতা এবং গুণগত মান বজায় থাকে। সরকারি প্রকল্পে বেসরকারি বিনিয়োগের গুরুত্বপূর্ণ দিক হলো ঝুঁকি ভাগাভাগি। বেসরকারি বিনিয়োগকারীরা তাদের লাভের জন্য বিনিয়োগ করে। এতে অর্থনৈতিক ঝুঁকি থাকে। তবে সরকারি প্রকল্পের মাধ্যমে এ ঝুঁকি কিছুটা কমানো যায়। সরকার অনেক সময সরাসরি বাজেট বরাদ্দ করতে পারে না, তখন বেসরকারি খাতের বিনিয়োগ সহায়ক হতে পারে। এ ধরনের প্রকল্পে বেসরকারি বিনিয়োগ সহায়তা। নতুন কর্মসংস্থান তৈরি করতে সাহায্য করে। এটি কর্মচারীদের দক্ষতা উন্নয়নে সহায়তা করে এবং দীঘমেয়াদি শ্রমবাজারের উন্নয়ন ঘটায়। সুতরাং বলা যায়, সরকারি প্রকল্পে বেসরকারি বিনিয়োগ অর্থনৈতিক উন্নয়ন ঘটাবে।"
        }
      ]
    },
    {
      "number": "5",
      "uddipok": "সরকার তার ঘাটতি ব্যয় পূরণ করার লক্ষ্যে অভ্যন্তরীণ ও বাহ্যিক দুটি উৎস হতে ঋণ গ্রহণ করে থাকে। এক্ষেত্রে সরকার ব্যক্তিবর্গ, বাণিজ্যিক ব্যাংক, কেন্দ্রীয় ব্যাংক, অ-আর্থিক প্রতিষ্ঠান, বিদেশি সরকার, আন্তর্জাতিক আর্থিক প্রতিষ্ঠান ও বিদেশি ব্যক্তিবর্গের কাছ থেকে ঋণ গ্রহণ করে। এসব ঋণের যেমন সুবিধা আছে তেমনি নানা ধরনের অসুবিধাও বিদ্যমান।",
      "tag": "DCC 25",
      "sub_questions": [
        {
          "label": "ক",
          "question": "আমদানি শুল্ক কী?",
          "explanation": "আমদানিকৃত দ্রব্যের ওপর যে শুল্ক ধার্য করা হয় তাকে আমদানি শুল্ক বলে।"
        },
        {
          "label": "খ",
          "question": "'কর' ও 'ফি' এর মধ্যে পার্থক্য কী?",
          "explanation": "কর ও ফি এক নয়। সরকারি কোনো সুবিধা বা প্রাপ্তি প্রত্যাশা না করে সরকারকে জনগণ বাধ্যতামূলকভাবে যে অর্থ প্রদান করে তা-ই কর। যেমন আয়কর, বিক্রয় কর, মূল্য সংযোজন কর ইত্যাদি। অন্যদিকে সরকার কোনো ব্যক্তিকে বিশেষ ধরনের সুবিধা প্রদানের লক্ষ্যে তার নিকট থেকে যে অর্থ আদায় করে তাকে ফি বলে। যেমন- জমি রেজিস্ট্রেশন ফি, কোর্ট ফি, বিভিন্ন ধরনের লাইসেন্স ফি ইত্যাদি।"
        },
        {
          "label": "গ",
          "question": "উদ্দীপক হতে সরকারের অভ্যন্তরীণ খঋণ প্রাপ্তির উৎসগুলো ব্যাখ্যা করো।",
          "explanation": "উদ্দীপকে সরকারের অভ্যন্তরীণ ও আয়ের উৎসের কথা বলা হয়েছে। সরকার দেশের ভেতরের ব্যক্তি, আর্থিক ও অ-আর্থিক প্রতিষ্ঠান থেকে যে ঋণ গ্রহণ করে তা অভ্যন্তরীণ ঋণ। এ ধরনের ঋণ গ্রহণ সহজ হয়। এজন্য ঋণের আর্থিক ভারহীনতা, সহজ শর্তে ঋণ, যেকোনো স্তরের ব্যবহারের সুবিধা পাওয়া যায়। উদ্দীপকে সরকার তার ব্যয় নির্বাহের জন্য ব্যক্তিবর্গ, বাণিজ্যিক ব্যাংক, কেন্দ্রীয় ব্যাংক ও অ-আর্থিক প্রতিষ্ঠান থেকে ঋণ নেয়। এগুলো সরকারের ঋণের অভ্যন্তরীণ উৎসকে নির্দেশ করে। এ উৎস থেকে ঋণ গ্রহণ করলে সরকারে ওপর তেমন চাপ সৃষ্টি হয় না। কারণ এ উৎস হতে সংগৃহীত ঋণ নোট ছাপিয়ে বা অধিক হারে কয় ধার্য করে পরিশোধ করতে পারে। তাই বলা যায়, অভ্যন্তরীণ উৎস হতে ঋণ গ্রহণ সরকারের জন্য মঙ্গলজনক।"
        },
        {
          "label": "ঘ",
          "question": "উদ্দীপকের আলোকে ঋণের অভ্যন্তরীণ ও বাহ্যিক উৎসের সুবিধা-অসুবিধার তুলনামূলক বিশ্লেষণ করো।",
          "explanation": "নিম্নের অনুরূপঃ উদ্দীপকে উল্লিখিত সরকারি ঋণের দুটি উৎস হলো অভ্যন্তরীণ ও বাহ্যিক উৎস। সরকার দেশের জনগণ বা বিভিন্ন আর্থিক ও অ-আর্থিক প্রতিষ্ঠান এবং কেন্দ্রীয় ব্যাংকের নিকট থেকে যে ঋণ গ্রহণ করে, তাকে অভ্যন্তরীণ ঋণ বলে। পক্ষান্তরে বিদেশি ব্যক্তি, সরকার ও আর্থিক প্রতিষ্ঠান হতে যে ঋণ গ্রহণ করে তাকে বৈদেশিক ঋণ বলে। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। উদ্দীপকে বর্ণিত উৎস দুটি হলো সরকারি ঋণের অভ্যন্তরীণ ও বাহ্যিক উৎস। অভ্যন্তরীণ উৎসের মধ্যে কেন্দ্রীয় ব্যাংক, বাণিজ্যিক ব্যাংক ও বিশেষায়িত ব্যাংক প্রধান। অন্যদিকে বাহ্যিক উৎসের মধ্যে 'বিদেশি সরকার ও আন্তর্জাতিক বিভিন্ন আর্থিক প্রতিষ্ঠান উল্লেখযোগ্য। এছাড়া বিদেশি সংস্থা ও দাতাগোষ্ঠীর কাছ থেকে সরকার প্রয়োজনে ঋণ নিয়ে থাকে। অভ্যন্তরীণ উৎস থেকে ঋণ সংগ্রহ করা সহজতর। ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বিপরীতে বাহ্যিক উৎস থেকে ঋণ সংগ্রহ করা তুলনামূলক জটিল। দাতা দেশ বা সংস্থাসমূহ এর প্রদেয় ঋণের সাথে উচ্চ সুদ, অভ্যন্তরীণ রাজনৈতিক বিষয়, পরিশোধের কম সময় ও অন্যান্য কঠিন শর্ত দেশের স্বাধীনতা ও সার্বভৌমত্বের জন্য হুমকিস্বরূপ। তাই সার্বিক বিবেচনায় বলা যায়, উন্নয়নশীল দেশের প্রেক্ষাপটে উৎস দুটির মধ্যে অভ্যন্তরীণ উৎসের যৌক্তিকতা অধিক।"
        }
      ]
    },
    {
      "number": "6",
      "uddipok": "বৈশ্বিক তাপমাত্রা বৃদ্ধি ও জলবায়ু পরিবর্তন বর্তমান সময়ের একটি উদ্বেগজনক বিষয়। যার ফলে মেরু অঞ্চলের বরফ গলে সমুদ্র পৃষ্ঠের উচ্চতা বৃদ্ধি পাচ্ছে এবং বাংলাদেশের মতো দেশে কৃষির ওপর ক্ষতিকর প্রভাব পড়ছে। জলবায়ুর এই ক্ষতিকর প্রভাব মোকাবিলায় কার্বন নিঃসরণ কমানো, বনায়ন ও পরিবেশবান্ধব কৃষি-প্রযুক্তি উদ্ভাবনে বিনিয়োগ প্রয়োজন।",
      "tag": "DCC 25",
      "sub_questions": [
        {
          "label": "ক",
          "question": "কৃষিপণ্যের বিপণন কী?",
          "explanation": "কৃষিপণ্য বিপণন হলো একটি প্রক্রিয়া যার মাধ্যমে উৎপাদিত কৃষিপণ্য উৎপাদনকারীদের কাছ থেকে চূড়ান্ত ভোক্তাদের কাছে পৌঁছানো হয়।"
        },
        {
          "label": "খ",
          "question": "কৃষি খামার ও কৃষিজোত কি একই ধারণা?",
          "explanation": "কৃষিজোত ও কৃষি খামার ধারণা দুটির অর্থ খুব কাছাকাছি হলেও এরা এক নয়। যে ভূমিতে কৃষিকাজ করা হয় তাকে কৃষি খামার বলে। অন্যদিকে, কৃষক যে আয়তনের জমির ওপর কৃষিকাজ পরিচালনা করে তাকে কৃষিজোত বলে। কৃষিজোতের নির্দিষ্ট কোনো আকার বা আয়তন নেই। অপরদিকে, চাষাবাদের উদ্দেশ্যে এবং আয়তনের ভিত্তিতে কৃষি খামার বিভিন্ন প্রকার হয়ে থাকে। কৃষিকাজের জন্য কৃষকের অধীনে একটি অখণ্ড কৃষি জমিই হলো কৃষিজোত। এগুলো মাঠের বিভিন্ন স্থানে ছড়িয়ে-ছিটিয়ে থাকতে পারে। পক্ষান্তরে, একাধিক কৃষিজোত নিয়ে কৃষি খামার হতে পারে।"
        },
        {
          "label": "গ",
          "question": "জলবায়ু পরিবর্তন বাংলাদেশের কৃষি উৎপাদনকে কীভাবে প্রভাবিত করে? ব্যাখ্যা করো।",
          "explanation": "জলবায়ু পরিবর্তনের ফলে কৃষিতে উৎপাদন ব্যাহত হচ্ছে। কোনো নির্দিষ্ট স্থানের দীর্ঘ সময়ের আবহাওয়ার গড় পরিবর্তনের হিসাবই জলবায়ু। জলবায়ু পরিবর্তনের প্রভাবে বৃষ্টি, বন্যা, সাইক্লোন, ঘূর্ণিঝড় ও খরা প্রভৃতি প্রাকৃতিক দুর্যোগ দেখা দেয়। তাছাড়া সমুদ্রপৃষ্ঠের উচ্চতা বৃদ্ধি পায়, লবণাক্ততার হার বৃদ্ধি পায়। এতে চাষযোগ্য ভূমি হ্রাস পায় এবং চাষাবাদ ব্যাহত হয়। উদ্দীপকে বৈশ্বিক তাপমাত্রা বৃদ্ধি ও বরফ গলে সমুদ্র পৃষ্ঠের উচ্চতা বৃদ্ধি পাচ্ছে। এগুলো জলবায়ু পরিবর্তনকে নির্দেশ করে। এতে বাংলাদেশের মতো উন্নয়নশীল দেশে কৃষির ওপর ক্ষতিকর প্রভাব পড়বে। কারণ বাংলাদেশের কৃষি এখনো প্রকৃতির ওপর নির্ভরশীল। জলবায়ু পরিবর্তনের কারণে উত্তরাঞ্চলে খরার প্রকোপ বাড়বে। এ কারণে জমিতে চাষাবাদ করা যাবে না। আবার জলবায়ুর পরিবর্তনে সমুদ্রপৃষ্ঠের উচ্চতা বৃদ্ধিতে বাংলাদেশের নিম্নাঞ্চল তলিয়ে যেতে পারে। এতে আবাদযোগ্য জমি কমে যাবে। এছাড়া, জলবায়ু পরিবর্তন কৃষিক্ষেত্রে অজানা রোগের প্রকোপ বৃদ্ধি করে। ফলে উৎপাদন হ্রাস করে। তাই বলা যায়, জলবায়ু পরিবর্তনের কারণে বাংলাদেশের কৃষি অতিমাত্রায় ঝুঁকিতে আছে।"
        },
        {
          "label": "ঘ",
          "question": "উদ্দীপকের জলবায়ু পরিবর্তনের প্রভাব মোকাবিলার উপায়গুলো কি যথেষ্ট? বিশ্লেষণ করো।",
          "explanation": "উদ্দীপকের বিভিন্ন কার্যকরী পদক্ষেপ গ্রহণের মাধ্যমে জলবায়ু পরিবর্তনের প্রভাব মোকাবিলা করা যায়। জলবায়ু পরিবর্তন একটি মারাত্মক সমস্যা। এর ফলে পরিবেশের ওপর বিরূপ প্রভাব পরে। তাই জলবায়ু পরিবর্তনের প্রভাব মোকাবিলার জন্য দায়ী কারণগুলো চিহ্নিত করে তা দূর করতে হবে। পাশাপাশি বিরূপ পরিবেশেও উৎপাদন করা যায় এমন কৃষিজ দ্রব্য উৎপাদনের দিকে মনোনিবেশ করতে হবে। ফলে উৎপাদন অব্যাহত রাখা সম্ভব হবে। উদ্দীপকে বৈশ্বিক তাপমাত্রা বৃদ্ধি ও জলবায়ু পরিবর্তনে বরফ গলে সমুদ্র পৃষ্ঠের উচ্চতা বৃদ্ধি পাচ্ছে। এতে বাংলাদেশের মতো উন্নয়নশীল দেশে কৃষির ওপর ক্ষতিকর প্রভাব পড়ছে। এ প্রভাব মোকাবিলায় কার্বন নিঃসরণ কমানো, বনায়ন ও পরিবেশবান্ধব কৃষি প্রযুক্তি উদ্ভাবনে বিনিয়োগ প্রয়োজন। অর্থাৎ, জলবায়ু পরিবর্তনের প্রভাব মোকাবিলার উপায় বর্ণনা করা হয়েছে। কার্বন ডাই-অক্সাইড, CFC, কলকারখানার ধোঁয়া ইত্যাদি নির্গমনের ফলে বৈশ্বিক উষ্ণতা বৃদ্ধি পায়। তাই এসব গ্যাসের অতিরিক্ত নির্গমন রোধে পরিবেশবান্ধ শিল্প কারখানা গড়ে তুলতে হবে। পাশাপাশি সামাজিক বনায়ন বৃদ্ধি করতে হবে। এছাড়াও বিরূপ পরিবেশে উৎপাদনযোগ্য ফসলের জাত আবিষ্কার করতে হবে। এর মাধ্যমে অব্যাহত কৃষি উৎপাদন সম্ভব হবে। সুতরাং বলা যায়, উপরিউক্ত পদক্ষেপ গ্রহণের মাধ্যমে জলবায়ু পরিবর্তনের প্রভাব মোকাবিলা করা সম্ভব হবে।"
        }
      ]
    },
    {
      "number": "7",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "মুদ্রাস্ফীতি কী?",
          "explanation": "উৎপাদন স্থির থেকে দ্রব্যসামগ্রীর দামের ক্রমাগত বৃদ্ধিকে মুদ্রাস্ফীতি বলে।"
        },
        {
          "label": "খ",
          "question": "'সরকারি ব্যয় বৃদ্ধি পেলে মুদ্রাস্ফীতি ঘটে।' ব্যাখ্যা করো।",
          "explanation": "সরকারি ব্যয় বৃদ্ধি মুদ্রাস্ফীতির অন্যতম কারণ বলে বিবেচিত হয়ে থাকে। দেশে বিভিন্ন অনুন্নয়ন ও উন্নয়নমূলক কাজের জন্য সরকার প্রায়ই তার আয়ের তুলনায় অনেক বেশি ব্যয় করে ফেলে। এ অত্যধিক ব্যয় মেটাতে গিয়ে স্বল্প সময়েই সরকারকে অতিরিক্ত নোট ছাপাতে হয় কিংবা বিদেশ থেকে ঋণ গ্রহণ করতে হয়। কিন্তু স্বল্পকালে উৎপাদন বাড়ানো সম্ভব হয় না বলে দামস্তর বাড়ে ও মুদ্রাস্ফীতি দেখা দেয়।"
        },
        {
          "label": "গ",
          "question": "চিত্রে কী ধরনের মুদ্রাস্ফীতি প্রকাশ পেয়েছে? ব্যাখ্যা করো।",
          "explanation": "উদ্দীপকে ব্যয় বৃদ্ধিজনিত মুদ্রাস্ফীতি প্রকাশিত হয়েছে। কোনো কারণে উৎপাদনের বিভিন্ন উপকরণের দাম বাড়লে উৎপাদন ব্যয় বৃদ্ধি পায়। এতে উৎপাদনের পরিমাণ হ্রাস পায়। একই সাথে বৃদ্ধিপ্রাপ্ত উৎপাদন ব্যয় দ্রব্যমূল্যের সাথে যোগ করে দেয়। এক্ষেত্রে দ্রব্যের চাহিদা স্থির থেকে মোট যোগান হ্রাস পেলে দ্রব্যের দামস্তর বৃদ্ধি পায়। ফলে মুদ্রাস্ফীতির সৃষ্টি হয়। উদ্দীপকের চিত্রে ভূমি অক্ষে সামগ্রিক আয় এবং লম্ব অক্ষে দামস্তর দেখানো হয়েছে। চিত্রে AD সামগ্রিক চাহিদা এবং AS 0 প্রাথমিক সামগ্রিক যোগান। সামগ্রিক যোগান কমে AS 0 থেকে AS 1 হলে b₂ বিন্দুতে ভারসাম্য স্থির হয়। ফলে দামস্তর বেড়ে P 0 থেকে P₁ হয়। অর্থাৎ উৎপাদন ব্যয় বৃদ্ধির কারণে যোগান হ্রাস পায়। ফলে মুদ্রাস্ফীতির সৃষ্টি। তাই এটি ব্যয় বৃদ্ধিজনিত মুদ্রাস্ফীতি হিসেবে পরিচিত।"
        },
        {
          "label": "ঘ",
          "question": "চিত্রে যে মুদ্রাস্ফীতি প্রকাশ পেয়েছে তার সম্ভাব্য কারণগুলো আলোচনা করো।",
          "explanation": "উদ্দীপকে প্রকাশিত মুদ্রাস্ফীতির কারণ হলো উৎপাদন ব্যয় বৃদ্ধি পাওয়া। বিভিন্ন কারণে মুদ্রাস্ফীতি সৃষ্টি হতে পারে। যেমন- চাহিদা বৃদ্ধি, ব্যয় বৃদ্ধি, অর্থের যোগান বৃদ্ধি ইত্যাদি। এগুলোর মধ্যে ব্যয় বৃদ্ধিজনিত মুদ্রাস্ফীতির ক্ষেত্রে উৎপাদনের উপকরণ, পরিবহন ও ব্যবস্থাপনা ইত্যাদির ব্যয় বৃদ্ধি পায়। তাই মোট উৎপাদন ব্যয় বৃদ্ধির কারণে যোগান হ্রাস পায়। ফলে দামস্তর বৃদ্ধি পায়। উদ্দীপকের চিত্রে AD সামগ্রিক চাহিদা রেখা এবং AS 0 প্রাথমিক সামগ্রিক যোগান রেখা। সামগ্রিক যোগান কমে AS 1 হলে ভারসাম্য দামস্তর P 0 থেকে P₁ হয়। অর্থাৎ দামস্তর বৃদ্ধি পায়। ফলে মুদ্রাস্ফীতি তৈরি হয়। এক্ষেত্রে যোগান হ্রাস পাওয়ার জন্যই মুদ্রাস্ফীতি তৈরি হয়। অর্থাৎ এটি ব্যয় বৃদ্ধিজনিত মুদ্রাস্ফীতি। শ্রমের মজুরি, কাঁচামালের দাম, পরিবহন ব্যয় প্রভৃতি বৃদ্ধি পেলে উৎপাদন খরচও বৃদ্ধি পায়। ফলে বাজারে পণ্য দ্রব্যের সংকট তৈরি হয়। অর্থাৎ সামগ্রিক যোগান হ্রাস পায়। এ সময় সামগ্রিক চাহিদা স্থির থাকলে দামস্তর বৃদ্ধি পায়। দামস্তর বৃদ্ধির এ প্রবণতা ক্রমাগত চলতে থাকে। ফলে মুদ্রাস্ফীতির সৃষ্টি হয়। সুতরাং বলা যায়, উদ্দীপকে প্রকাশিত মুদ্রাস্ফীতির প্রকৃত কারণ হলো উৎপাদন ব্যয় বৃদ্ধি পাওয়া।"
        }
      ]
    },
    {
      "number": "8",
      "uddipok": "'X' ও 'Y' দুটি দেশ। 'X' দেশ তার নিজস্ব সম্পদ ব্যবহার করে দ্রব্য উৎপাদন করে এবং দেশের মধ্যেই ক্রয়-বিক্রয় করে। অন্যদিকে 'Y' দেশ তার উৎপাদিত দ্রব্য নিজ দেশ ছাড়াও বিশ্বের অন্যান্য দেশের বাজারে বিক্রয় করে এবং অন্য দেশের পণ্য ক্রয় করে। যার ফলে 'Y' দেশের পণ্যের উৎপাদন বৃদ্ধি ও মান উন্নয়ন, কর্মসংস্থান বৃদ্ধি এবং অর্থনৈতিক সমৃদ্ধি অর্জিত হয়।",
      "tag": "DCC 25",
      "sub_questions": [
        {
          "label": "ক",
          "question": "বৈদেশিক সাহায্য কী?",
          "explanation": "কোনো দেশ অর্থনৈতিক উন্নয়নের উদ্দেশ্যে বিদেশ থেকে যে ঋণ ও অনুদান গ্রহণ করে তাকেই বৈদেশিক সাহায্য বলা হয়।"
        },
        {
          "label": "খ",
          "question": "'Tax Holiday' রপ্তানিমুখী শিল্প বিকাশে সহায়ক- ব্যাখ্যা করো।",
          "explanation": "'ট্যাক্স হলিডে' সুবিধা রপ্তানিমুখী শিল্পকে সম্প্রসারিত করে। বাংলাদেশের রপ্তানিমুখী শিল্পের দ্রুত প্রসারের লক্ষ্যে দেশের শিল্পনীতির সাথে সামঞ্জস্য রেখে উদ্যোক্তাদেরকে 'ট্যাক্স হলিডে' সুবিধা প্রদান করা হয়। রপ্তানি পণ্যের দাম কম রাখার জন্য রপ্তানিমুখী শিল্পের উৎপাদন ব্যয় হ্রাস করতে হয়। এ উদ্দেশ্যে রপ্তানিমুখী শিল্পে বিদ্যুৎ ও গ্যাসের দাম হ্রাস, প্রয়োজনীয় কাঁচামাল আমদানির ওপর কর রেয়াত, ট্যাক্স হলিডে সুবিধা প্রদান করা হয়। ফলে রপ্তানি বাণিজ্য লাভজনক হয় এবং বাণিজ্যের পরিমাণ বৃদ্ধি পায়। তাই বলা যায়, 'ট্যাক্স হলিডে' সুবিধা রপ্তানিমুখী শিল্প বিকাশে সহায়ক।"
        },
        {
          "label": "গ",
          "question": "উদ্দীপকের 'X' ও 'Y' দেশের বাণিজ্যের মধ্যে পার্থক্য আলোচনা করো।",
          "explanation": "উদ্দীপকে 'X' দেশের বাণিজ্য হলো অভ্যন্তরীণ বাণিজ্য এবং Y দেশের বাণিজ্য হলো আন্তর্জাতিক বাণিজ্য। একটি দেশের ভৌগোলিক সীমারেখার মধ্যে যখন কোনো পণ্যের ক্রয়-বিক্রয় হয় তাকে অভ্যন্তরীণ বাণিজ্য বলে। অপরপক্ষে, দুই বা ততোধিক দেশের মধ্যে যখন কোনো পণ্য ক্রয়-বিক্রয় হয় তা আন্তর্জাতিক বাণিজ্য। অর্থাৎ অভ্যন্তরীণ বাণিজ্য দেশের ভেতর এবং আন্তর্জাতিক বাণিজ্য ভিন্ন দুটি স্বাধীন দেশের মধ্যে সংগঠিত হয়। উদ্দীপকে লক্ষ করা যায়, 'X' দেশ তাদের নিজস্ব সম্পদ ব্যবহার করে দ্রব্য উৎপাদন করে। তারা দেশের অভ্যন্তরেই দ্রব্য ক্রয়-বিক্রি করে। এটি অভ্যন্তরীণ বাণিজ্যকে নির্দেশ করে। অপরপক্ষে, 'Y' দেশ তার উৎপাদিত দ্রব্য নিজ দেশ ছাড়াও বিশ্বের বিভিন্ন দেশের বাজারে বিক্রি করে। আবার, অন্য দেশের পণ্য নিজ দেশের জন্য ক্রয় করে। অর্থাৎ এটি আন্তর্জাতিক বাণিজ্য। আন্তর্জাতিক বাণিজ্য আমদানির মাধ্যমে অনুৎপাদিত দ্রব্য ভোগের সুযোগ হয়। কিন্তু অভ্যন্তরীণ বাণিজ্যে এরূপ সুবিধা লাভ করা যায় না। আন্তর্জাতিক বাণিজ্যে পণ্যের অবাধ প্রবাহ থাকায় পণ্যের মান উন্নয়ন ঘটে। কিন্তু অভ্যন্তরীণ বাণিজ্যে এরূপ সুবিধা পাওয়া যায় না। অভ্যন্তরীণ বাণিজ্য দেশের মধ্যেই সংগঠিত হয় বলে উদ্বৃত্ত পণ্য নষ্ট হয়। কিন্তু আন্তর্জাতিক বাণিজ্যের মাধ্যমে উদ্বৃত্ত পণ্য রপ্তানির সুযোগ হয়। এছাড়াও বাণিজ্য দুটির মধ্যে আরো কিছু পার্থক্য রয়েছে।"
        },
        {
          "label": "ঘ",
          "question": "অর্থনৈতিক উন্নয়নে 'Y' দেশের বাণিজ্যের গুরুত্ব বিশ্লেষণ করো।",
          "explanation": "অর্থনৈতিক উন্নয়নে Y দেশের আন্তর্জাতিক বাণিজ্য গুরুত্বপূর্ণ ভূমিকা রাখে। দুটি স্বাধীন ও সার্বভৌম দেশের মধ্যে পণ্য ও সেবার ক্রয়-বিক্রয়কে আন্তর্জাতিক বাণিজ্য বলে। আন্তর্জাতিক বাণিজ্য সংগঠিত হলে নানাবিধ সুবিধা লাভ করা যায়। যেমন: উদ্বৃত্ত পণ্য রপ্তানি, অনুৎপাদিত দ্রব্য ভোগ, মূলধনী দ্রব্য আমদানি ইত্যাদি। এসব সুবিধা অর্থনৈতিক উন্নয়নে সহায়ক ভূমিকা পালন করে। উদ্দীপকের 'Y' দেশ তার উৎপাদিত দ্রব্য নিজ দেশ ছাড়াও বিশ্বের অন্যান্য দেশের বাজারে বিক্রি করে। অন্য দেশের পণ্য নিজ দেশের জন্য ক্রয় করে। অর্থাৎ 'Y' দেশ আন্তর্জাতিক বাণিজ্যে লিপ্ত। এ বাণিজ্যের সুবিধাস্বরূপ 'Y' দেশের পণ্যের উৎপাদন বৃদ্ধি ও মান উন্নয়ন, কর্মসংস্থান বৃদ্ধি ও অর্থনৈতিক সমৃদ্ধি অর্জিত হয়। আন্তর্জাতিক বাণিজ্যের মাধ্যমে নিজ দেশের উপকরণ প্রাপ্তি ও দক্ষতা অনুসারে উৎপাদন করা যায়। ফলে সম্পদের উত্তম ব্যবহার নিশ্চিত হয় এবং মোট উৎপাদন বৃদ্ধি পায়। আবার, আন্তর্জাতিক বাণিজ্যের ফলে উদ্বৃত্ত পণ্য রপ্তানি করা যায়। প্রয়োজনে অন্য দেশ থেকে দ্রব্য আমদানি করা যায়। ফলে রপ্তানির মাধ্যমে যেমন বৈদেশিক মুদ্রা অর্জন করা যায় তেমনি আমদানির মাধ্যমে অনুৎপাদিত দ্রব্য ভোগ করা সম্ভব হয়। এছাড়াও আন্তর্জাতিক বাণিজ্যের মাধ্যমে খাদ্য ঘাটতি পূরণ, প্রযুক্তি জ্ঞান আমদানি এবং মানবসম্পদ রপ্তানি করা যায়। এসব সুবিধা দেশের অর্থনৈতিক উন্নয়নে সহায়ক ভূমিকা পালন করে। সুতরাং বলা যায়, অর্থনৈতিক উন্নয়নে 'Y' দেশের বাণিজ্যের গুরুত্ব অপরিসীম।"
        }
      ]
    },
    {
      "number": "9",
      "uddipok": "'X' ও 'Y' দুটি উৎপাদন প্রতিষ্ঠান। 'X' প্রতিষ্ঠানে উৎপাদিত দ্রব্য বাইরের দেশে রপ্তানি করা হয়। 'Y' প্রতিষ্ঠানে উৎপাদিত দ্রব্য পূর্বে আমদানি করা হলেও বর্তমানে এটি দেশেই উৎপাদিত হয়।",
      "tag": "DCC 25",
      "sub_questions": [
        {
          "label": "ক",
          "question": "সংরক্ষিত শিল্প কী?",
          "explanation": "সরকারি নির্দেশে জাতীয় নিরাপত্তার স্বার্থে যেসব শিল্প সংরক্ষিত রাখা প্রয়োজন সেসব শিল্পকে সংরক্ষিত শিল্প বলে।"
        },
        {
          "label": "খ",
          "question": "ক্ষুদ্র ও কুটির শিল্পের মধ্যে দুটি পার্থক্য লেখো।",
          "explanation": "কুটির ও ক্ষুদ্র শিল্পের মধ্যে প্রধান দুটি পার্থক্য হলো পরিচালনা পদ্ধতি ও মূলধন সংগ্রহ। কুটির শিল্প পারিবারিক মালিকানায় পরিচালিত হয়। যেখানে ক্ষুদ্রশিল্প পারিবারিক মালিকানা ছাড়াও অংশীদারি অথবা সমবায়ভিত্তিক মালিকানায় পরিচালিত হয়। এছাড়া কুটির শিল্পের প্রয়োজনীয় পুঁজি পারিবারিক উৎস থেকে আসলেও ক্ষুদ্রশিল্পে তা মালিক ছাড়াও বিভিন্ন ঋণদানকারী সংস্থা থেকে সংগৃহীত হতে পারে। তাছাড়া কুটির শিল্পে হালকা যন্ত্রপাতি ও দেশজ কাঁচামাল ব্যবহৃত হয়। কিন্তু ক্ষুদ্রশিল্পে আধুনিক ও ভারী যন্ত্রপাতি ও দেশি-বিদেশি কাঁচামাল ব্যবহৃত হয়।"
        },
        {
          "label": "গ",
          "question": "উদ্দীপকে 'X' উৎপাদন প্রতিষ্ঠানটি কোন শিল্পের অন্তর্গত? ব্যাখ্যা করো।",
          "explanation": "উদ্দীপকের 'X' দ্রব্য উৎপাদনকারী প্রতিষ্ঠানটি রপ্তানিমুখী শিল্পের অন্তর্ভুক্ত। যেসব শিল্প প্রতিষ্ঠান পণ্যসামগ্রী বিদেশে রপ্তানি ও বৈদেশিক মুদ্রা অর্জনের জন্য পরিচালিত হয় তাকে রপ্তানিমুখী শিল্প বলে। অর্থাৎ, যেসব পণ্যের বৈদেশিক চাহিদা ও রপ্তানির সম্ভাবনা বেশি থাকে সেসব পণ্যের শিল্পই হলো রপ্তানিমুখী শিল্প। এ শিল্পের লক্ষ্য সর্বাধিক রপ্তানি আয় অর্জন। অর্থাৎ, রপ্তানিমুখী শিল্পের মূল উদ্দেশ্য হলো দেশের রপ্তানি বৃদ্ধির মাধ্যমে বৈদেশিক বাণিজ্যের প্রসার ও বাণিজ্য থেকে লাভ বৃদ্ধি করা। উদ্দীপকে 'X' প্রতিষ্ঠানে উৎপাদিত দ্রব্য দেশের বাইরে অন্যান্য দেশে রপ্তানি করা হয়। অর্থাৎ, দ্রব্য উৎপাদনকারী 'X' প্রতিষ্ঠান রপ্তানিমুখী শিল্পের অন্তর্গত। এ শিল্পের মাধ্যমে প্রচুর বৈদেশিক মুদ্রা অর্জন করা যায়। পাশাপাশি বৈদেশিক বাণিজ্যের প্রসার করা যায়। এসব বৈশিষ্ট্য 'X' শিল্পের বৈশিষ্ট্যকে ধারণ করে। সুতরাং বলা যায়, 'X' দ্রব্য উৎপাদনকারী প্রতিষ্ঠান রপ্তানিমুখী শিল্পের অন্তর্ভুক্ত।"
        },
        {
          "label": "ঘ",
          "question": "উদ্দীপকে 'X' ও 'Y' প্রতিষ্ঠান দুটি যে শিল্পের অন্তর্গত তার অর্থনৈতিক অবদান আলোচনা করো।",
          "explanation": "উদ্দীপকে উল্লিখিত 'X' প্রতিষ্ঠানটি হলো রপ্তানিমুখী শিল্প এবং 'Y' প্রতিষ্ঠানটি হলো আমদানি বিকল্প শিল্প। যেসব পণ্য আমদানি করা হয় সেসব পণ্য নিজ দেশে উৎপাদন করাকে আমদানি বিকল্প শিল্প বলে। এ শিল্প বৈদেশিক মুদ্রা সাশ্রয়, বাণিজ্য ঘাটতি হ্রাস, নিয়োগ বৃদ্ধি, স্বয়ংসম্পূর্ণতা অর্জন ইত্যাদি ক্ষেত্রে গুরুত্বপূর্ণ ভূমিকা রাখে। অন্যদিকে, যেসব শিল্প প্রতিষ্ঠান পণ্যসামগ্রী বিদেশে রপ্তানি ও বৈদেশিক মুদ্রা অর্জনের জন্য পরিচালিত হয় তাকে রপ্তানিমুখী শিল্প বলে। এ শিল্পের মূল উদ্দেশ্য হলো দেশের রপ্তানি বৃদ্ধির মাধ্যমে বৈদেশিক বাণিজ্যের প্রসার করা। উদ্দীপকের 'X' প্রতিষ্ঠানটির উৎপাদিত দ্রব্য বাইরের দেশে রপ্তানি করা হয়। অর্থাৎ, এটি রপ্তানিমুখী শিল্প। এ শিল্প বৈদেশিক মুদ্রা অর্জনে ভূমিকা রাখে। অন্যদিকে, 'Y' প্রতিষ্ঠানের উৎপাদিত দ্রব্য পূর্বে আমদানি করা হতো। বর্তমানে এসব দ্রব্য দেশেই উৎপাদন করা হয়। এটি আমদানি বিকল্প শিল্পকে নির্দেশ করে। কোনো দেশের স্বনির্ভরতা অর্জনে এ শিল্প স্থাপন করা অতীব জরুরি। রপ্তানিমুখী শিল্প স্তাপিত হলে দেশের শিল্পভিত্তি প্রসারিত হবে। ফলে দেশজ কাঁচামালের সদ্ব্যবহার ও শিল্পক্ষেত্রে বিনিয়োগ বৃদ্ধি পাবে। এতে শিল্প খাতে দক্ষ ও অর্ধদক্ষ শ্রমশক্তির কর্মসংস্থান, বৈদেশিক মুদ্রা অর্জন ও বাণিজ্য ঘাটতি দূরীকরণ সম্ভব হবে। পক্ষান্তরে, আমদানি বিকল্প শিল্প কৌশল গ্রহণ করা হলে দেশের অভ্যন্তরে নতুন নতুন শিল্প কারখানা গড়ে উঠবে। ফলে বেকার জনগোষ্ঠীর কর্মসংস্থান, দেশীয় শিল্প সংরক্ষিত হবে। এছাড়া অভ্যন্তরীণ চাহিদা পূরণ ও বৈদেশিক সাহায্যের নির্ভরশীলতা হ্রাস পাবে। সুতরাং বলা যায়, রপ্তানিমুখী শিল্প ও আমদানি বিকল্প শিল্প দেশের অর্থনৈতিক উন্নয়নে গুরুত্বপূর্ণ অবদান রাখে।"
        }
      ]
    },
    {
      "number": "10",
      "uddipok": "জনসংখ্যা একটি দেশের অর্থনীতিতে চালিকাশক্তি হিসাবে কাজ করে। তবে অধিক জনসংখ্যা যেমন একটি দেশের জন্য বোঝাস্বরূপ, তেমনি এই জনসংখ্যাকে যদি শিক্ষা, প্রশিক্ষণ ও স্বাস্থ্যসেবা প্রদানের মাধ্যমে মানবসম্পদে রূপান্তর করা যায়, তবে এটি অর্থনীতির জন্য আশীর্বাদস্বরূপ হয়।",
      "tag": "DCC 25",
      "sub_questions": [
        {
          "label": "ক",
          "question": "স্থূল জন্মহার কী?",
          "explanation": "নির্দিষ্ট বছরে একটি দেশের মোট জনসংখ্যার প্রতি ১,০০০ জনে যতজন জীবিত শিশু জন্মগ্রহণ করে তাকে স্থূল জন্মহার।"
        },
        {
          "label": "খ",
          "question": "'আত্মকর্মসংস্থান দারিদ্র্য দূরীকরণে সহায়ক।'-ব্যাখ্যা করো।",
          "explanation": "আত্মকর্মসংস্থান জনগণের আয় বৃদ্ধির মাধ্যমে দেশে দারিদ্র্যের পরিমাণ হ্রাস করে। নিজস্ব বুদ্ধিমত্তা ও দক্ষতার আলোকে সীমিত ঝুঁকি নিয়ে নিজস্ব উদ্যোগে জীবিকা অর্জনের প্রচেষ্টাকে আত্মকর্মসংস্থান বলা হয়। এর ফলে উদ্যোক্তাসহ তার প্রতিষ্ঠানে কর্মরত অন্যান্য কর্মীরা তুলনামূলক উন্নত জীবনযাপন করতে সক্ষম হয়। এভাবে আত্মকর্মসংস্থান দারিদ্র্য দূরীকরণে সহায়ক ভূমিকা পালন করে।"
        },
        {
          "label": "গ",
          "question": "উদ্দীপকের আলোকে মানবসম্পদ উন্নয়নের উপায়গুলো আলোচনা করো",
          "explanation": "বিভিন্ন পদক্ষেপের মাধ্যমে মানবসম্পদ উন্নয়ন করা যায়। একটি দেশের জনসংখ্যাকে প্রয়োজনীয় শিক্ষা ও প্রশিক্ষণের দ্বারা জনশক্তিতে রূপান্তর করাকে মানবসম্পদ উন্নয়ন বলে। কোনো দেশের আর্থ-সামাজিক উন্নয়নের জন্য জনসমষ্টিকে মানবসম্পদ হিসেবে গড়ে তোলা জরুরি। এর জন্য প্রয়োজন শিক্ষিত জাতি তৈরি করা। উদ্দীপকে একটি দেশের জনসংখ্যাকে শিক্ষা ও প্রশিক্ষণ প্রদানের মাধ্যমে মানবসম্পদে রূপান্তর করা যায়। কারণ দক্ষ মানবসম্পদ অর্থনৈতিক প্রবৃদ্ধি ত্বরান্বিত করতে গুরুত্বপূর্ণ ভূমিকা রাখে। আবার, সুস্বাস্থ্যের অধিকারী ব্যক্তি অধিক দক্ষ ও কর্মক্ষম হয়ে থাকে। তাই মানবসম্পদ উন্নয়নের জন্য সরকারি-বেসরকারি পর্যায়ে চিকিৎসার সুবিধাও ও স্বাস্থ্য সচেতনতা বৃদ্ধির পদক্ষেপ গ্রহণ করতে হবে। এছাড়াও নারীর ক্ষমতায়ন, খাদ্য ও পুষ্টি, পরিবার পরিকল্পনা গ্রহণ, সামাজিক নিরাপত্তা বৃদ্ধি, মানবসম্পদ উন্নয়ন ঘটায় উপরোক্ত উপায়সমূহ গ্রহণ করলে মানবসম্পদ উন্নয়ন হবে বলে আশা করা যায়।"
        },
        {
          "label": "ঘ",
          "question": "উদ্দীপকের আলোকে মানবসম্পদ উন্নয়নের সমস্যাগুলো কী কী হতে পারে তা বিশ্লেষণ করো।",
          "explanation": "মানবসম্পদ উন্নয়নে নানা ধরনের প্রতিবন্ধকতা রয়েছে। মানবসম্পদ বলতে মূলত দক্ষ জনশক্তিকে বোঝায়। এ দক্ষ জনশক্তি দেশের উন্নয়নে গুরুত্বপূর্ণ ভূমিকা রাখে। এজন্য প্রতিটি দেশ তার জনশক্তিকে মানবসম্পদে রূপান্তরের বিভিন্ন প্রচেষ্টা চালায়। কিন্তু মানবসম্পদ উন্নয়নের এসব প্রচেষ্টা বাস্তবায়নে নানা ধরনের সমস্যার সম্মুখীন হতে হয়। উদ্দীপকে অধিক জনসংখ্যার একটি দেশ তার জনসংখ্যাকে মানবসম্পদ রূপান্তরের প্রচেষ্টা চালায়। কারণ অর্থনৈতিক প্রবৃদ্ধি ত্বরান্বিত করতে দক্ষ মানবসম্পদ প্রয়োজন। তার জন্য প্রয়োজন জনগণের সুস্বাস্থ্য ও প্রশিক্ষিত জনগোষ্ঠীর। এক্ষেত্রে যুগোপযোগী শিক্ষার কোনো বিকল্প নেই। কেননা শিক্ষা মানুষকে আত্মবিশ্বাসী হিসেবে গড়ে তুলতে সাহায্য করে। কিন্তু যুগোপযাগী শিক্ষার অভাবে প্রাথমিক, মাধ্যমিক ও কারিগরি প্রভৃতি স্তরে অসংগতি বিদ্যমান। কোনো দেশের অর্থনৈতিক উন্নয়নের জন্য বস্তুগত সম্পদের পাশাপাশি মানবসম্পদ উন্নয়ন একান্ত প্রয়োজন। কেননা একজন দক্ষ ব্যক্তিই পারে বিদ্যমান উপকরণ থেকে স্বল্প সময়ে অধিকতর উৎপাদন করতে। কিন্তু প্রশিক্ষণের সুযোগ সুবিধা সীমিত হওয়ায় দক্ষতা বৃদ্ধি সম্ভব হচ্ছে না। আবার, শ্রমিকের কর্মদক্ষতা নির্ভর করে তার শারীরিক সুস্থতার ওপর। কিন্তু স্বাস্থ্য সেবার ঘাটতিতে অনেক শ্রমিক শারীরিকভাবে সুস্থ থাকে না। এছাড়া শিশুমৃত্যু ও মাতৃমৃত্যু, জনগণের অপুষ্টি মানবসম্পদ উন্নয়নের অন্তরায় হিসেবে কাজ করে। তাছাড়া অপর্যাপ্ত সামাজিক নিরাপত্তা কার্যক্রম এবং বাস্তবসম্মত দীর্ঘমেয়াদি পরিকল্পনার অভাব রয়েছে।"
        }
      ]
    },
    {
      "number": "11",
      "uddipok": "নিচে 'X' দেশের বিভিন্ন সময়ে খাদ্য উৎপাদন বৃদ্ধির হার ও জনসংখ্যা বৃদ্ধির হারের সূচি দেওয়া হলো:",
      "tag": "DCC 25",
      "sub_questions": [
        {
          "label": "ক",
          "question": "জনসংখ্যার ঘনত্ব কাকে বলে?",
          "explanation": "কোনো দেশে প্রতি বর্গকিলোমিটারে যত জন লোক বসবাস করে তাকে জনসংখ্যার ঘনত্ব বলে।"
        },
        {
          "label": "খ",
          "question": "ভৌগোলিক পরিবেশ জন্মহার বৃদ্ধিতে কীভাবে প্রভাবক হিসাবে কাজ করে?",
          "explanation": "একটি দেশের জনসংখ্যার ঘনত্ব অনেকাংশেই ভৌগোলিক পরিবেশের ওপর নির্ভর করে। ভৌগোলিক অবস্থানের ভিন্নতার কারণে জলবায়ুও ভিন্ন হয়। সাধারণত গ্রীষ্মপ্রধান দেশের জনগণ অল্পবয়সে প্রজনন ক্ষমতা লাভ করে। আবার তাদের প্রজনন ক্ষমতা বেশি হওয়ায় জন্মহারও বেশি হয়। কিন্তু শীতপ্রধান দেশে এর বিপরীত প্রতিক্রিয়া দেখা যায়। ফলে তাদের জন্মহারও কম হয়। এভাবে ভৌগোলিক পরিবেশ জন্মহার বৃদ্ধিকে প্রভাবিত করে।"
        },
        {
          "label": "গ",
          "question": "উদ্দীপকে জনসংখ্যার কোন তত্ত্বকে নির্দেশ করা হয়েছে? চিত্রের সাহায্যে ব্যাখ্যা করো।",
          "explanation": "উদ্দীপকের তথ্য ম্যালথাসের জনসংখ্যা তত্ত্বের সাথে সামঞ্জস্যপূর্ণ। ম্যালথাসের জনসংখ্যা তত্ত্বের মূলভিত্তি হলো অনিয়ন্ত্রিত অবস্থায় জনসংখ্যা জ্যামিতিক হারে বৃদ্ধি পায়। আর জীবনধারণের জন্য খাদ্যের উৎপাদন বৃদ্ধি পায় গাণিতিক হারে। এক্ষেত্রে ১, ২, ৪, ৮, ১৬, ৩২... হলো জ্যামিতিক হার এবং ১, ২, ৩, ৪, ৫, ৬.... হলো গাণিতিক হার। উদ্দীপকের তথ্যের ভিত্তিতে নিচে চিত্র অঙ্কন করা হলো- চিত্রে দেখা যায়, ২৫ বছর থেকে ৫০ বছরে খাদ্যের উৎপাদন ২ একক থেকে বৃদ্ধি পেয়ে ৩ একক হয়েছে। এ সময় জনসংখ্যা বৃদ্ধি পেয়ে ২ একক থেকে ৪ একক হয়েছে। অনুরূপভাবে ৭৫ ও ১০০ বছরে খাদ্য উৎপাদন বেড়ে হয়েছে যথাক্রমে ৪ ও ৫ একক। এ সময়ে জনসংখ্যা বৃদ্ধি পেয়ে যথাক্রমে ৮ ও ১৬ একক হয়েছে। অর্থাৎ, জনসংখ্যা জ্যামিতিক হারে বৃদ্ধি পেয়েছে এবং খাদ্য উৎপাদন সে অনুপাতে না বেড়ে গাণিতিক হারে বৃদ্ধি পেয়েছে। এটি ম্যালথাসের জনসংখ্যা তত্ত্বকে নির্দেশ করে।"
        },
        {
          "label": "ঘ",
          "question": "উদ্দীপকে উল্লিখিত জনসংখ্যার তত্ত্বটি বাংলাদেশের মতো দেশের ক্ষেত্রে কতটুকু প্রযোজ্য? মূল্যায়ন করো।",
          "explanation": "বাংলাদেশের জনসংখ্যা বৃদ্ধির প্রেক্ষাপটে ম্যালথাসের জনসংখ্যা তত্ত্বটি অনেকাংশে কার্যকর। ম্যালথাসের জনসংখ্যা তত্ত্বে দেখানো হয়েছে, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পায়। আর জমির স্বল্পতা থাকায় খাদ্য উৎপাদন বাড়ানো সম্ভব হয় না। বাংলাদেশে খাদ্য উৎপাদন অপেক্ষা জনসংখ্যা বৃদ্ধির হার বেশি। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করে আমরা বাংলাদেশের প্রেক্ষাপটের সাথে এর খুব মিল খুঁজে পাই। বাংলাদেশের কৃষি জমির পরিমাণ সীমাবদ্ধ। আবার কৃষিক্ষেত্রে ক্রমহাসমান প্রান্তিক উৎপাদন বিধি কার্যকর। তাই উৎপাদিত খাদ্য জনসংখ্যার তুলনায় অপর্যাপ্ত। বর্তমানে জনসংখ্যার নিয়ন্ত্রণ ব্যবস্থা গ্রহণের ফলে আংশিক কার্যকর রয়েছে। বাংলাদেশ বিশ্বের অন্যতম জনবহুল দেশ। ১৯৬১ সালে বাংলাদেশের মোট জনসংখ্যা ছিল ৫.০৮ কোটি। ১৯৯১ সালে তথা ৩০ বছরে জনসংখ্যা বৃদ্ধি পেয়ে ১১.১৪ কোটি হয়। অর্থাৎ, জনসংখ্যা দ্বিগুণ বৃদ্ধি পেয়েছে, যা ম্যালথাসের তত্ত্বকে সমর্থন করে। কিন্তু ২০১১ সালে জনসংখ্যা বৃদ্ধি পেয়ে ১৪.৯৮ কোটি। এক্ষেত্রে ৩০ বছরে জনসংখ্যা বৃদ্ধি পেলেও দ্বিগুণ হয়নি। যেখানে ১৯৬১ সালে দেশের জনসংখ্যা বৃদ্ধির হার ছিল ২.১২%। কিন্তু বর্তমানে বৃদ্ধির হার ১.৩%। অর্থাৎ, ম্যালথাসের জনসংখ্যা তত্ত্বটি বাংলাদেশের জনসংখ্যার ক্ষেত্রে অনেকাংশে কার্যকর।"
        }
      ]
    }
  ]
}