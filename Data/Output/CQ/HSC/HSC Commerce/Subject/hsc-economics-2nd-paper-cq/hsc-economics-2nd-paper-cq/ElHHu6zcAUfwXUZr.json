{
  "title": "সিলেট বোর্ড ২০২১",
  "subtitle": "অর্থনীতি (11)",
  "questions": [
    {
      "number": "1",
      "uddipok": "জামিলা খাতুন ও তার পরিবারের ৮ জন সদস্য মিলে ফুলদানি,কুুলা,ডালা,ঝাঁপি তৈরি ও বিক্রি করে। তার সল্প পুঁজি থাকায় সে ঋণের জন্য বিভিন্ন আর্থিক প্রতিষ্ঠানে ও ব্যাংকে যোগাযোগ করে। জামানত দিতে না পারায় প্রতিষ্ঠানগুলো তাকে ঋণ দেয় না। ফলে তাকে অনেক কষ্ট করতে হয়।",
      "tag": "SB 21",
      "sub_questions": [
        {
          "label": "ক",
          "question": "শিল্প কী ?",
          "explanation": "কারখানায় যন্ত্রপাতি ব্যবহার করে প্রাথমিক দ্রব্যকে (কাঁচামাল) মাহামিক দ্রব্য এবং মাধ্যমিক দ্রব্যকে চূড়ান্ত দ্রব্যে রূপান্তর করার প্রক্রিয়াকেই শিল্প বলে।"
        },
        {
          "label": "খ",
          "question": "“পাট শিল্পের ভবিষ্যৎ সম্ভাবনা উজ্জ্বল”- ব্যাখ্যা করো।",
          "explanation": "সম্প্রতি উন্নত জাতের পাট ও পাটজাত দ্রব্যের উদ্ভাবন, পাটের বিকল্প পণ্য ব্যবহারের ক্ষতিকর দিক সম্পর্কে সচেতনতা বৃদ্ধি ও বিভিন্ন সরকারি উদ্যোগের ফলে নতুন করে পাট শিল্পের সম্ভাবনার দ্বার উন্মোচিত হয়েছে। পাটের বিকল্প ব্যবহার আবিষ্কৃত হওয়ায় বিশ্বব্যাপী এর চাহিদা কমে গিয়েছিল। কিন্তু বর্তমানে আবার নতুন করে পাট ও পাটজাত দ্রব্যের চাহিদা বৃদ্ধি পেয়েছে। কারণ সাম্প্রতিক সময়ে পাট দ্বারা বিভিন্ন উন্নত ও রুচিশীল পণ্যের উৎপাদন বৃদ্ধি পেয়েছে। যেমন, পাটের তৈরি ব্যাগ, জুতা, মাদুর ইত্যাদি। তাছাড়া, এ সকল পণ্য পরিবেশের কোনো ক্ষতি করে না। তাই বলা যায়, পাট শিল্পের ভবিষ্যৎ সম্ভাবনা উজ্জ্বল।"
        },
        {
          "label": "গ",
          "question": "উদ্দীপকে উল্লিখিত শিল্পটি কোন ধরনের তা ব্যাখ্যা করো।",
          "explanation": "উদ্দীপকে জামিলা খাতুনের উদ্যোগটি কুটির শিল্পের অন্তর্গত। মূলত স্বল্প মূলধন, সহজলভ্য কাঁচামাল ও ছোটখাটো সাধারণ যন্ত্রপাতির সাহায্যে কুটির শিল্প পরিচালিত হয়। বাংলাদেশ শিল্পনীতি ২০১০ অনুযায়ী, জমি ও কারখানা ভবন ছাড়া শিল্পের স্থায়ী সম্পদের মূল্য প্রতিস্থাপন ব্যয়সহ ৫ লক্ষ টাকার নিচে হয়। এতে পরিবারের সদস্যদের সমন্বয়ে সর্বাধিক ১০ জন শ্রমিক কাজ করে। উদ্দীপকে জামিলা খাতুন একজন ক্ষুদ্র উদ্যোক্তা। তিনি নিজ বাড়িতে বিভিন্ন ধরনের পণ্য উৎপাদন করে বাজারে বিক্রয় করেন। তিনি ও তার পরিবারের ৮ জন সদস্য মিলে ফুলদানি, কুলা, ডালা, ঝাঁপি তৈরি করে ও বিক্রি করেন। জামিলার এই উদ্যোগটি কুটির শিল্পের অন্তর্গত। এ শিল্প সাধারণত উদ্যোঞ্জার গৃহেই গড়ে উঠে এবং পারিবারিক পরিবেশে পরিচালিত হয়। তাঁতশিল্প, বেতশিল্প, মৃৎশিল্প, শতক ও ঝিনুক শিল্প ইত্যাদি হলো বাংলাদেশের উল্লেখযোগ্য কুটির শিল্প।"
        },
        {
          "label": "ঘ",
          "question": "উদ্দীপকে উল্লিখিত শিল্পের উন্নয়নের জন্য তুমি কী কী ব্যবস্থা গ্রহণের সুপারিশ করো?",
          "explanation": "মূলধন স্বল্পতার সমস্যা নিরসনের মাধ্যমে উল্লিখিত কুটির শিল্পের উন্নয়ন করা যাবে। পরিবারের সদস্যদের দ্বারা পরিচালিত হয় বলে কুটির শিল্পের মূলধনের স্বল্পতা দেখা যায়। যদিও এ শিল্পের মাধ্যমে প্রতিবছর প্রায় সোয়া দুই লাখ মানুষের নতুন কর্মসংস্থান হয়; তবুও এ শিল্পটি নানা সমস্যায় জর্জরিত। এসব সমস্যা সমাধান করা জরুরি। উদ্দীপকে, জামিলা ও তার পরিবারের ৮ জন সদস্য মিলে ফুলদানি,কুলা, ডালা, ঝাঁপি তৈরি করেও বিক্রি করে। তার স্বল্প পুঁজি থাকায় সে ঋণের জন্য বিভিন্ন আর্থিক প্রতিষ্ঠান ও ব্যাংকে যোগাযোগ করে। কিন্তু জামানত দিতে না পারায় তাকে ঋণ দেয়া হয়নি। ফলে তাকে অনেক কষ্ট করতে হয়। তার এ সমস্যা সমাধানে আর্থিক সহায়তা দরকার। কুটির শিল্পের উন্নয়নে জামিলার মতো উদ্যোক্তাদের সহজ শর্তে ও বিনা জামানতে ঋণ সহায়তা দিতে হবে। এ শিল্পের শ্রমিকদের প্রশিক্ষণের মাধ্যমে দক্ষতা বাড়াতে হবে। এ শিল্পের উৎপাদন বৃদ্ধি করতে নিরবচ্ছিন্ন বিদ্যুৎ সরবরাহ করতে হবে। আবার, কাঁচা মালের যোগান বাড়াতে হবে। এছাড়া এ শিল্পে আধুনিক যন্ত্রপাতির ব্যবহার বাড়াতে হবে। এর পাশাপাশি সরকারি পৃষ্ঠপোষকতা ও নীতিমালা করতে হবে। এসব পদক্ষেপ গ্রহণ ও বাস্তবায়নের মাধ্যমে কুটির শিল্পের উন্নয়ন ও প্রসার ঘটানো যাবে।"
        }
      ]
    },
    {
      "number": "2",
      "uddipok": "বাংলাদেশের পণ্য রপ্তানি ও আমদানি পরিস্থিতি নিম্নরূপ: অর্থবছর রপ্তানি আয় (মিলিয়ন মার্কিন ডলার) আমদানি ব্যয় (মিলিয়ন মার্কিন ডলার) ২০১১-১২ ২৩৯৯২ ৩১৯৮৭ ২০১২-১৩ ১৭০৭৭ ২১৭৮৪",
      "tag": "SB 21",
      "sub_questions": [
        {
          "label": "ক",
          "question": "Foreign Aid কী?",
          "explanation": "একটি দেশের অর্থনৈতিক প্রক্রিয়া চালু রাখার জন্য বিভিন্ন দাতা দেশ এবং সংস্থা থেকে যে ঋণ ও অনুদান পাওয়া যায়, তাকে বৈদেশিক সাহায্য বা Foreign Aid বলে।"
        },
        {
          "label": "খ",
          "question": "বাংলাদেশের অর্থনীতিতে আন্তর্জাতিক বাণিজ্য কেন গুরুত্বপূর্ণ?",
          "explanation": "আন্তর্জাতিক বাণিজ্য অর্থনৈতিক উন্নয়ন ত্বরান্বিত করে বলে বাংলাদেশের অর্থনীতিতে এর গুরুত্ব অপরিসীম। দুই বা ততোধিক দেশের মধ্যে যখন দ্রব্য বা সেবা ক্রয়-বিক্রয় হয়, তখন তাকে আন্তর্জাতিক বাণিজ্য বলে। এই বাণিজ্যের ফলে দেশের উদ্বৃত্ত দ্রব্য অন্য দেশে রপ্তানি করা যায়। আবার, নিজ দেশের জন্য প্রয়োজনীয় দ্রব্য অন্য দেশের থেকে আমদানি করা যায়। ফলে নিজ দেশের সম্পদের পূর্ণ ব্যবহার হয়। দেশে নতুন কর্মসংস্থান সৃষ্টি হয়। সর্বোপরি, অর্থনৈতিক উন্নয়নের জন্য এদেশে আন্তর্জাতিক বাণিজ্য গুরুত্বপূর্ণ।"
        },
        {
          "label": "গ",
          "question": "উল্লিখিত তথ্যের আলোকে বাংলাদেশের বৈদেশিক' বাণিজ্যে কীরূপ ভারসাম্য বিরাজ করছে? কেন?",
          "explanation": "উদ্দীপকের তথ্যের আলোকে বাংলাদেশে প্রতিকূল বাণিজ্য ভারসাম্য বিদ্যমান। একটি নির্দিষ্ট সময়ে সাধারণত এক বছরে কোনো দেশের দৃশ্যমান রপ্তানি আয় অপেক্ষা দৃশ্যমান আমদানি ব্যয় কম হলে তাকে প্রতিকূল বাণিজ্য ভারসাম্য বলে। অর্থাৎ, দৃশ্যমান রপ্তানি আয় < দৃশ্যমান আমদানি ব্যয় বা B, (X-M) <0. উদ্দীপকে ২০১১-১২ অর্থবছরে বাংলাদেশের বাণিজ্য ঘাটতি (৩১৯৮৭- ২৩৯১২) = ৭৯৯৫ মিলিয়ন মার্কিন ডলার। আবার, ২০১২-১৩ অর্থবছরে বাণিজ্য ঘাটতি (২১৭৮৪-১৭০৭৭) ৪৭০৭ মিলিয়ন মার্কিন ডলার। অর্থাৎ, ২০১১-১২ অর্থবছরের চেয়ে ২০১২-১৩ অর্থবছরে বাণিজ্য ঘাটতি কিছুটা কমলেও প্রতিকূল ভারসাম্যই বিরাজ করে। ক্রমবর্ধমান জনসংখ্যার নানাবিধ চাহিদা মিটানোর জন্যই বাংলাদেশে রপ্তানির চেয়ে আমদানির পরিমাণ বেশি হয়। এছাড়া সম্পদের সীমাবদ্ধতা, উন্নত যোগাযোগ ব্যবস্থার অভাব শিল্পজাত পণ্য বেশি আমদানি ইত্যাদি কারণে এই বাণিজ্য ঘাটতি দেখা দিচ্ছে।"
        },
        {
          "label": "ঘ",
          "question": "উদ্দীপকে উল্লিখিত ব্যবধান কমানোর জন্য তুমি কোন ধরনের নীতিকে সমর্থন করবে? উত্তরের সপক্ষে যুক্তি দাও।",
          "explanation": "উদ্দীপকে উল্লিখিত ব্যবধান কমানোর জন্য রপ্তানি বাণিজ্য সম্প্রসারণ নীতিকে সমর্থন করা জরুরি। বাণিজ্য সম্প্রসারণ নীতি-বলতে এমন এক পদ্ধতিকে বোঝায় যেখানে নিজ দেশের সম্পদের পূর্ণ ব্যবহার করে আমদানি কমানো এবং রপ্তানি বৃদ্ধি করা। ফলে বাণিজ্য ঘাটতি কম হবে। উদ্দীপকে দেখা যায় বাংলাদেশের রপ্তানি আয় অপেক্ষা আমদানি ব্যয় বেশি। অর্থাৎ আমদানি ব্যয় ও রপ্তানির আয়ের মধ্যে বড় ব্যবধান রয়েছে। আর এই ব্যবধান কমানোর জন্যই দেশীয় সম্পদের পূর্ণ ব্যবহার করে উৎপাদন বাড়াতে হবে। এতে আমদানি কমে রপ্তানি বেড়ে যাবে। ফলে বাণিজ্য ঘাটতি কমে যাবে। রপ্তানি বাণিজ্য সম্প্রসারণের জন্য উৎপাদিত দ্রব্যের গুণগত মান বাড়াতে হবে। রপ্তানিমুখী শিল্পে উপকরণ ভর্তুকির মাধ্যমেও রপ্তানি সম্প্রসারণ করা যায়। আবার, রপ্তানিমুখী শিল্পে ট্যাক্স হলিডে ও আয়কর রেয়াত সুবিধা দেয়ার মাধ্যমে রপ্তানিকারকদের উৎসাহ প্রদান করতে হবে। এছাড়া আন্তর্জাতিক রপ্তানি মেলায় অংশগ্রহণ করে ক্রেতাদের আকৃষ্ট করতে হবে। এর পাশাপাশি সরকারের পৃষ্ঠপোষকতায় রপ্তানি উন্নয়ন ব্যুরো এবং উন্নয়ন তহবিল গঠন করতে হবে। এভাবেই বাণিজ্য ব্যবধান কমানো যাবে।"
        }
      ]
    },
    {
      "number": "3",
      "uddipok": "শিক্ষক শ্রেণিকক্ষে শিক্ষার্থীদের উদ্দেশ্যে বলেন, আজ জনসংখ্যার এমন একটি তত্ত্বের আলোচনা করবো যে তত্ত্বে বলা হয়েছে। জনসংখ্যা বাড়ে জ্যামিতিক হারে এবং খাদ্যোৎপাদন বাড়ে গাণিতিক হারে। ফলে খাদ্য ঘাটতিসহ নানা দুর্যোগ নেমে আসে এবং প্রাকৃতিক নিয়মেই একসময় উভয়ের মধ্যে সমতা ফিরে আসে।",
      "tag": "SB 21",
      "sub_questions": [
        {
          "label": "ক",
          "question": "জনসংখ্যার ঘনত্ব কী?",
          "explanation": "একটি দেশে প্রতি বর্গমাইল বা বর্গকিলোমিটারে গড়ে যে সংখ্যক মানুষ বাস করে তাকে জনসংখ্যার ঘনত্ব বলে।"
        },
        {
          "label": "খ",
          "question": "'আত্মকর্মসংস্থান দারিদ্র্যদূরীকরণে সহায়ক'- ব্যাখ্যা করো।",
          "explanation": "আত্মকর্মসংস্থান একটি দেশের নতুন কর্মসংস্থান সৃষ্টির মাধ্যমে। জনগণের আয় বৃদ্ধিতে সহায়তা করে এবং এর ফলে দেশে দারিদ্র্যের পরিমাণ বা মাত্রা হ্রাস পায়। সাধারণত কোনো ব্যক্তির নিজের অর্থ বা ঋণ গ্রহণের মাধ্যমে নিজস্ব বুদ্ধিমত্তা ও দক্ষতার আলোকে সীমিত ঝুঁকি নিয়ে নিজস্ব উদ্যোগে জীবিকা অর্জনের প্রচেষ্টাকে আত্মকর্মসংস্থান বলা হয়। এর ফলে উদ্যোগ সহ তার প্রতিষ্ঠানে কর্মরত অন্যান্য কর্মীরা তুলনামূলক উন্নত জীবনযাপন করতে সক্ষম হয়। তাই বলা যায়, আত্মকর্মসংস্থান দারিদ্র্য দূরীকরণে সহায়ক।"
        },
        {
          "label": "গ",
          "question": "উদ্দীপকে জনসংখ্যার কোন তত্ত্বকে নির্দেশ করা হয়েছে? ব্যাখ্যা করো।",
          "explanation": "অর্থনীতির শিক্ষক শ্রেণিকক্ষে জনসংখ্যার যে তত্ত্ব নিয়ে আলোচনা করেন তা ম্যালথাসের জনসংখ্যা তত্ত্ব। জনসংখ্যা তত্ত্বে ম্যালথাস মত প্রকাশ করেন, জনসংখ্যা বৃদ্ধি পায় জ্যামিতিক হারে; অর্থাৎ ১, ২, ৪, ৮, ১৬, ৩২, ... এবং খাদ্য উৎপাদন বৃদ্ধি পায় গাণিতিক হারে; অর্থাৎ ১, ২, ৪, ৫, ৬,...। ভূমির যোগান সীমাবদ্ধ হওয়ায় খাদ্য উৎপাদন জ্যামিতিক হারে বাড়ানো সম্ভব হয় না। ফলে জনসংখ্যা যে হারে বৃদ্ধি পায় খাদ্যোৎপাদন সে হারে বাড়তে পারে। না। এ অবস্থায় খাদ্য ও জনসংখ্যার মধ্যে ভারসাম্য, বিনষ্ট হয় এবং প্রাকৃতিক প্রতিরোধ কার্যকরী হয়। উদ্দীপকে শিক্ষক বলেন, জনসংখ্যা বাড়ে জ্যামিতিক হারে এবং খাদ্যউৎপাদন বাড়ে গাণিতিক হারে। এমন এক সময় আসে যখন জনসংখ্যার পরিমাণ খাদ্য উৎপাদনের পরিমাণকে ছাড়িয়ে যায় এবং দেশে জনাধিক্য দেখা যায়। ফলে খাদ্য ঘাটতিসহ নানা প্রাকৃতিক দুর্যোগ নেমে আসে এবং প্রাকৃতিক নিয়মে একসময় উভয়ের মধ্যে সমতা ফিরে আসে। তাই আমরা বলতে পারি, উদ্দীপকের আলোচা তত্ত্বটি ম্যালথাসের জনসংখ্যা তত্ত্বকে নির্দেশ করে।"
        },
        {
          "label": "ঘ",
          "question": "উদ্দীপকের তত্ত্বটি বাংলাদেশের প্রেক্ষাপটে কতটুকু কার্যকর? বিশ্লেষণ করো।",
          "explanation": "বাংলাদেশের আর্থ-সামাজিক প্রেক্ষাপটে ম্যালথাসের জনসংখ্যা তত্ত্বটি যথেষ্ট কার্যকর। ম্যালথাসের জনসংখ্যা তত্ত্বে দেখানো হয় যে, দেশের জনসংখ্যা বৃদ্ধির যার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন বাড়ানো সম্ভব হয় না। বাংলাদেশে খাদ্য উৎপাদন অপেক্ষা জনসংখ্যা বৃদ্ধির হার বেশি। বর্তমানে এ দেশে জনসংখ্যা বৃদ্ধির হার ১.৩০% এবং খাদ্য উৎপাদনের যার মাত্র ০.৬৫%। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করে আমরা বাংলাদেশের প্রেক্ষাপটের সাথে এর খুব মিল খুঁজে পাই। বাংলাদেশের কৃষি জমির পরিমাণ সীমাবদ্ধ, কৃষিক্ষেত্রে ক্রমহাসমান উৎপাদন বিধি কার্যকর এবং উৎপাদিত খাদ্য জনসংখ্যার তুলনায় অপর্যাপ্ত। অর্থাৎ জনসংখ্যা বাড়ছে জ্যামিতিক হারে ও খাদ্য উৎপাদনের হার গাণিতিকভাবে বৃদ্ধি পাচ্ছে। বাংলাদেশের জনসংখ্যা দ্রুত বৃদ্ধির কারণে ম্যালথাস বর্ণিত দুর্ভিক্ষ, মহামারি, প্রাকৃতিক দুর্যোগ প্রভৃতি লক্ষ করা যায়। এছাড়া, বাংলাদেশে একজন মানুষের ভরণপোষণের জন্য ১.২ থেকে ১.৮০ একর জমির প্রয়োজন হলেও বর্তমানে এর পরিমাণ ০.২৫ একর। সুতরাং বলা যায়, বাংলাদেশের প্রেক্ষাপটে ম্যালথাসের জনসংখ্যা তত্ত্বটি যথেষ্ট কার্যকর। এই তত্ত্বে জনসংখ্যা সমস্যার সব লক্ষনই বাংলাদেশের অর্থনীতিতে বিদ্যমান। ফলে অধিক জনসংখ্যা ও খাদ্য ঘাটতি' দেশের অর্থনীতি ও সামাজিক ক্ষেত্রে নেতিবাচক প্রভাব ফেলে। (উৎস: বাংলাদেশ অর্থনৈতিক সমীক্ষা ২০২৩)"
        }
      ]
    },
    {
      "number": "4",
      "uddipok": "রহিম মিয়া চরাঞ্চলের একজন কৃষক। পূর্বে তার জমি থেকে প্রাপ্ত ফসল নিজের পরিবারের চাহিদা মিটিয়ে বাজারে বিক্রি করতে পারত। কিন্তু বর্তমানে অপরিকল্পিত শিল্প কারখানা স্থাপন ও অন্যান্য কারণে কার্বন ডাই-অক্সাইড, সি. এফ. সি ও মিথেন গ্যাসের নিঃসরণ অতিমাত্রায় বৃদ্ধি পাচ্ছে। ফলে বৈশ্বিক উষ্ণতা বৃদ্ধি, খরা, জলোচ্ছ্বাস বৃদ্ধি পাচ্ছে। এতে রহিম মিয়ার ফসলের উৎপাদন পূর্বের তুলনায় অনেক কম হচ্ছে।",
      "tag": "SB 21",
      "sub_questions": [
        {
          "label": "ক",
          "question": "কৃষি ঋণ কী?",
          "explanation": "কৃষি কাজ পরিচালনার জন্য কৃষক যে ঋণ গ্রহণ করে, তাকে কৃষি ঋণ বলে।"
        },
        {
          "label": "খ",
          "question": "কৃষকেরা প্রাতিষ্ঠানিক ঋণ কম পায় কেন?",
          "explanation": "কৃষকদের প্রাতিষ্ঠানিক ঋণ কম পাওয়ার কারণ আনুষ্ঠানিকতা ও সময় সাপেক্ষতা। প্রাতিষ্ঠানিক ঋণের উৎসগুলো প্রয়োজনের তুলনায় অল্প ও শহর ভিত্তিক। প্রাতিষ্ঠানিক আবার, গ্রামের সহজ সরল কৃষকেরা ঋণের আনুষ্ঠানিকতাকে ভয় পায়। তাছাড়া এ উৎসের ঋণদান পদ্ধতি জটিল ও সময় সাপেক্ষ ব্যাপার। যা কৃষকের প্রয়োজনে দ্রুত ঋণ পেতে বাধা হয়ে দাঁড়ায়। এসব কারণে কৃষকেরা প্রাতিষ্ঠানিক উৎস হতে ঋণ কম পায়।"
        },
        {
          "label": "গ",
          "question": "উদ্দীপকে উল্লিখিত প্রাকৃতিক দুর্যোগের কারণগুলো ব্যাখ্যা করো।",
          "explanation": "উদ্দীপকে উল্লিখিত প্রাকৃতিক দুর্যোগের প্রধান কারণ পরিবেশ দূষণ। বাংলাদেশ কৃষিপ্রধান দেশ। তবে এখানে উৎপাদন আশানুরূপ নয়। কার এখানকার কৃষি পরিবেশ দূষণের শিকার। এখানে দ্রুত ও অপরিকল্পিত শিল্পায়নের ফলে সৃষ্ট কার্বন ডাই-অক্সাইড স্বাভাবিক তাপমাত্রা বাড়াচ্ছে। ভূগর্ভস্থ পানি বেশি তোলার ফলে পানির স্তর নিচে নেমে যাচ্ছে। এখানে অনাবৃষ্টির কারণে খরা সৃষ্টি হচ্ছে, যা কৃষি উৎপাদনকে ব্যাহত করছে। উদ্দীপকের রহিম মিয়া একজন কৃষক। পূর্বে তার উৎপাদিত ফসল স্বরা পরিবারের চাহিদা মিটিয়ে উদ্বৃত্ত অংশ বাজারে বিক্রি করতে পারতেন। কিন্তু বর্তমানে অপরিকল্পিত শিল্প কারখানা স্থাপন ও অন্যান্য কারণে সিএফসি, কার্বন ডাই-অক্সাইড ও মিথেন গ্যাসের নিঃসরণ বাড়ছে। আবার বৈশ্বিক উষ্ণতা বৃদ্ধি খরা ও জলোচ্ছ্বাস বৃদ্ধি পাচ্ছে। ফলে তার উৎপাদন পূর্বের তুলনায় অনেক কম হচ্ছে। যা ওপরে বর্ণিত পরিবেশ দূষণের সাথে সংগতিপূর্ণ।"
        },
        {
          "label": "ঘ",
          "question": "রহিম মিয়ার সমস্যা সমাধানে কী কী পদক্ষেপ গ্রহণ করা উচিত বলে তুমি মনে করো?",
          "explanation": "অভিযোজনের মাধ্যমে উদ্দীপকে উল্লিখিত সমস্যাটির সমাধান করা যাবে। অভিযোজন বলতে পরিবর্তিত পরিস্থিতির সাথে খাপ খাইয়ে চলাকে বোঝায়। অর্থাৎ যেসব পদক্ষেপ গ্রহণের কারণে পরিবেশ পরিবর্তনের ক্ষতিকারক প্রভাব কাটিয়ে ওঠা সহজ হয় তাই অভিযোজন। যেমন— সমুদ্র পৃষ্ঠের উচ্চতা বাড়তে থাকলে উপকূল বরাবর বাঁধ নির্মাণ করা। আবার, বন্যা বা খরা সহ্য করতে পারে এমন ধরনের ধান চাষ করা। উদ্দীপকে রহিম মিয়া আগে তার জমিতে উৎপন্ন ফসল দিয়ে পরিবারের চাহিদা মেটানোর পাশাপাশি উদ্বৃত্ত অংশ বাজারে বিক্রি করতো। কিন্তু বর্তমানে অপরিকল্পিত শিল্পকারখানা, কার্বন ডাই-অক্সাইড নিঃসরণের ফলে পূর্বের চেয়ে অনেক কম ফসল পান। আবার, খরা, জলোচ্ছ্বাসের কারণেও তার উৎপাদন ব্যাহত হচ্ছে। কাজেই এসব সমস্যা সমাধানে অভিযোজন পদ্ধতি গ্রহণ করা জরুরি। অভিযোজনের পদ্ধতি হিসেবে খরাপ্রবণ ও লবণাক্ততাপ্রবণ অঞ্চলের জন্য আলাদা জাতের ফসলের বীজ উদ্ভাবন করতে হবে। পানির স্তর যাতে নিচে নেমে না যায় এ জন্য সেচ ব্যবস্থার আধুনিকায়ন করতে হবে। আবার পরিবেশ বান্ধব শিল্পকারখানা গড়ে তুলতে হবে। এছাড়া বৈশ্বিক তাপমাত্রা কমানোর জন্য বিশ্বের উন্নত দেশগুলোকে কপ-১৬ এর সিদ্ধান্তসমূহ বাস্তবায়ন করতে হবে। এর পাশাপাশি সমস্যা চিহ্নিত করে অগ্রাধিকার ভিত্তিতে কাজ করতে হবে। এভাবে পরিবেশ দূষণ রোধ করে উৎপাদন বাড়ানো যাবে।"
        }
      ]
    },
    {
      "number": "5",
      "uddipok": "সিরাজ মিয়া একজন দরিদ্র কৃষক। অভাবের সংসারে উত্তরাধিকার সূত্রে প্রাপ্ত সামান্য জমি ছাড়া আর কোনো সম্পদ তার নেই। তাই কৃষিকাজ করার সময় তাকে ধানের বীজ, কীটনাশক ও সার ক্রয়ের জন্য স্থানীয় মহাজনদের কাছ থেকে উচ্চ হারে সুদে টাকা ধার নিতে হয়।",
      "tag": "SB 21",
      "sub_questions": [
        {
          "label": "ক",
          "question": "কৃষি খামার কী?",
          "explanation": "একজন সিদ্ধান্ত গ্রহণকারী কৃষকের অধীনে কৃষিকাজে ব্যবহৃত জমিকে কৃষি খামার বলে ।"
        },
        {
          "label": "খ",
          "question": "মাশরুম কি ঔষধি সবজি? ব্যাখ্যা করো।",
          "explanation": "হ্যাঁ, মাশরুম ঔষধি গুণসম্পন্ন একটি সবজি। মাশরুম প্রচুর ক্যালসিয়াম সমৃদ্ধ খাবার। তাই এটি শিশুদের হাড় ও দাঁত গঠনে বিশেষ কার্যকর। উচ্চ রক্তচাপ ও ডায়াবেটিস রোগে যারা আক্রান্ত তাদের জন্য মাশরুম অত্যাবশ্যক। মাশরুমে ইরিডাডেনিন নামক এক প্রকার রাসায়নিক পদার্থ আছে, যা রক্তের চর্বি কমাতে সাহায্য করে। তাই এটি হৃদরোগীদের জন্যও আদর্শ খাবার। মাশরুমে ট্রাইটারপিন থাকায় এটি এইডস প্রতিরোধক হিসেবে ব্যবহৃত হয়। এটি বয়স্কদের আদর্শ আমিষ, অ্যাজমারোগ নিরাময়ক ও রূপচর্চায় অতুলনীয় ।"
        },
        {
          "label": "গ",
          "question": "উদ্দীপকে সিরাজ মিয়া কৃষিকাজের জন্য কোন ধরনের উৎস থেকে ঋণ গ্রহণ করে তা ব্যাখ্যা করো।",
          "explanation": "উদ্দীপকে সিরাজ মিয়া কৃষিকাজের জন্য অপ্রাতিষ্ঠানিক উৎস হতে কৃষিঋণ গ্রহণ করেন। কৃষিঋণের যে সমস্ত উৎস সরকারি বিধি ও নিয়ম বহির্ভূতভাবে পরিচালিত হয় সেসব উৎসকে অপ্রাতিষ্ঠানিক উৎস বলে। সাধারণত এখানে ঋণের সুদের হার স্বাভাবিকের চেয়ে অনেক বেশি হয়। এ ঋণের উৎস হিসেবে গ্রাম্য মহাজন, গ্রাম্য ব্যবসায়ী ও দোকানদার, ফড়িয়া বন্ধু-বান্ধব ও আত্মীয়-স্বজন উল্লেখযোগ্য । উদ্দীপকে সিরাজ মিয়া একজন দরিদ্র কৃষক। অভাবের সংসারে উত্তরাধিকার সূত্রে প্রাপ্ত সামান্য জমি ছাড়া তার কোনো সম্পদ নেই। তাই কৃষিকাজের জন্য ধানের বীজ, কীটনাশক ও সার ক্রয়ের জন্য ঋণ গ্রহণ করেন। তিনি এই ঋণ স্থানীয় মহাজনের কাছে থেকে উচ্চ সুদে গ্রহণ করেন। যা ওপরে উল্লিখিত ঋণের অপ্রাতিষ্ঠানিক উৎসের সাথে সামঞ্জস্যপূর্ণ। তাই সিরাজ মিয়ার ঋণের উৎসটি অপ্রাতিষ্ঠানিক উৎস ।"
        },
        {
          "label": "ঘ",
          "question": "তুমি কি মনে করো উদ্দীপকে উল্লিখিত উৎস কৃষি ঋণের জন্য পর্যাপ্ত? বিশ্লেষণ করো।",
          "explanation": "উদ্দীপকে উল্লিখিত অপ্রাতিষ্ঠানি কৃষি ঋণের উৎসটি পর্যাপ্ত নয়। কৃষি ঋণের অপ্রাতিষ্ঠানিক উৎসগুলো সাধারণত অসংগঠিত, অনিশ্চিত ও শোষণমূলক হয়। এ ঋণের সুদের হার বেশি বলে কৃষকেরা এখান থেকে তেমন লাভবান হতে পারেন না। তাই এ ঋণের উৎস কৃষিকাজের জন্য যথেষ্ট নয়। উদ্দীপকে সিরাজ মিয়া একজন দরিদ্র কৃষক। তার সামান্য জমিতে চাষাবাদের জন্য তার কাছে পর্যাপ্ত মূলধন নেই। কাজেই তিনি গ্রাম্য মহাজনের কাছ উচ্চ সুদে ঋণ গ্রহণ করেন। এ ঋণের অর্থ দিয়ে বীজ, কীটনাশকে ও সার কিনতে পারে ঠিকই, কিন্তু বছরান্তে ফসলের সিংহভাগ চলে যায় তা পরিশোধ করতে। ফলে তিনি এ ঋণ থেকে তেমন সুফল পান না। এ জন্যই এই ঋণের উৎসের পাশাপাশি প্রাতিষ্ঠানিক উৎসের দরকার। বাংলাদেশ একটি জনবহুল দরিদ্র ও কৃষিপ্রধান দেশ। এখানে কৃষকরা তাদের কৃষিকাজের জন্য পর্যাপ্ত মূলধন যোগান দিতে পারে না। কাজেই তারা বিভিন্ন উৎস হতে কৃষি ঋণ গ্রহণ করে। এখানে অপ্রাতিষ্ঠানিক উৎসের পাশাপাশি প্রাতিষ্ঠানিক ঋণের উৎস থাকলেও তা যথেষ্ট নয়। তাছাড়া প্রাতিষ্ঠানিক উৎস থেকে ঋণ গ্রহণ পদ্ধতি সময় সাপেক্ষ ও অত্যন্ত জটিল। তবে প্রাতিষ্ঠানিক উৎসের ঋণের সুদের হার কম বলে কৃষকেরা লাভবান হয়। তাই প্রাতিষ্ঠানিক উৎসের ঋণ সুবিধা বাড়াতে হবে। এর পাশাপাশি কৃষকের মাঝে উপকরণ ভর্তুকি প্রদান করতে হবে। একইসাথে প্রকৃত কৃষকের মাঝে খাস জমি বিতরণের মাধ্যমেও কৃষকদের সহায়তা করা দরকার। এভাবে সম্মিলিত পদক্ষেপ গ্রহণের মাধ্যমে কৃষকেরা লাভবান হবে।"
        }
      ]
    },
    {
      "number": "6",
      "uddipok": "করিম মিয়া তিস্তা নদীর চরে বসবাস করেন। তিনি তার জমিতে বিভিন্ন ধরনের শাকসবজি চাষাবাদ করেন। জমির উর্বরতার কারণে প্রচুর শাকসবজি উৎপন্ন হয়। কিন্তু দারিদ্র্য সংরক্ষণের সমস্যা এবং শহরে যাওয়ার রাস্তা ভালো না থাকায় তিনি তার সবজি কম দামে দালালদের কাছে বিক্রি করতে বাধ্য হন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "বাংলাদেশে কৃষির উপখাতসমূহ হলো শস্য ও শাকসবজি, পশু সম্পদ, বনজসম্পদ ও মৎস্য সম্পদ।"
        },
        {
          "label": "খ",
          "question": "",
          "explanation": "বর্তমান সময়ে চিংড়ি বাংলাদেশের রপ্তানি তালিকায় উচ্চ স্থান দখল করে নিয়ে বিপুল অর্থসংস্থানের ব্যবস্থা করেছে বিধায় একে 'সাদা সোনা' বলা হয়। সমুদ্রোপকূলবর্তী জেলাগুলোর নিম্নভূমিতে বর্তমানে পরিকল্পিতভাবে চিংড়ি চাষ হচ্ছে। পূর্বে চিংড়ি চাষ কেবল জেলেদের মধ্যেই সীমাবদ্ধ ছিল। কিন্তু এখন তা অনেকের কাছেই আত্মকর্মসংস্থান, অর্থোপার্জন ও বৈদেশিক মুদ্রা আয়ের একটি উপায় হিসেবে বিবেচিত হচ্ছে। সাধারণত অভ্যন্তরীণ বাজারে চিংড়ি খাদ্যপণ্য হিসেবে কেনা-বেচা এবং আন্তর্জাতিক বাজারে হিমায়িত খাদ্যসামগ্রী হিসেবে রপ্তানি করা হয়। বর্তমানে চিংড়ি বাংলাদেশের অন্যতম প্রধান রপ্তানি পণ্য হিসেবে তালিকায় স্থান করে নিয়েছে। তাই চিংড়িকে 'সাদা সোনা' বলা হয়।"
        },
        {
          "label": "গ",
          "question": "",
          "explanation": "কৃষিপণ্যের বিপণন সমস্যার কারণে করিম মিয়ার সবজি কম দামে বিক্রি করতে হয়। কৃষিপণ্যের বিপণন বলতে কৃষিপণ্যের ক্রয়-বিক্রয় বা বাজারজাতকরণ ব্যবস্থাকে বোঝায়। এ ব্যবস্থায় পণ্যসংগ্রহ, পণ্যের শ্রেণিকরণ ও গুদামজাতকরণ বিদ্যমান। আবার এখানে পরিবহন ব্যবস্থা, বিজ্ঞাপন এবং বণ্টন ও বিক্রয় ব্যবস্থাও অন্তর্ভুক্ত। এই বিপণন ব্যবস্থায় সমস্যা থাকলে কৃষক ক্ষতিগ্রস্ত হয়। উদ্দীপকে করিম মিয়া তার জমিতে বিভিন্ন ধরনের শাক-সবজি চাষাবাদ করেন। জমির উর্বরতার কারণে প্রচুর শাক-সবজি উৎপন্ন হয়। কিন্তু তার দরিদ্রতার কারণে ফসল ওঠার সাথে সাথেই নাম মাত্র মূল্যে বিক্রি করতে হয়। আবার, পর্যাপ্ত সংরক্ষণ ব্যবস্থা না থাকায় সবজির মতো পচনশীল দ্রব্য কম দামে দালালদের কাছে বিক্রি করতে হয়। এছাড়াও রাস্তাঘাট ও পরিবহন ব্যবস্থা অনুন্নত হওয়ার ফলে তার জন্য শহরে পণ্য নিয়ে বিক্রি করা কষ্টকর ও ব্যয় সাপেক্ষ। ফলে তিনি দালালদের কাছে কম দামে বিক্রি করেন।"
        },
        {
          "label": "ঘ",
          "question": "",
          "explanation": "করিম মিয়ার সমস্যা সমাধানে কৃষিপণ্যের সুষ্ঠু বিপণন ব্যবস্থা থাকা জরুরি। কৃষিপণ্যের বিপণন বলতে কৃষিপণ্যের ক্রয়-বিক্রয় বা বাজারজাতকরণ ব্যবস্থাকে বোঝায়। এটি একটি অর্থনৈতিক প্রক্রিয়া। এর মাধ্যমে উৎপাদিত কৃষিপণ্য উৎপাদনকারীদের কাছ থেকে চূড়ান্ত ভোক্তাদের কাছে পৌঁছায়। উদ্দীপকে করিম মিয়া তার জমিতে শাক-সবজি চাষ করেন। জমির উর্বরতার কারণে প্রচুর শাক-সবজি উৎপন্ন হয়। কিন্তু তার দারিদ্র্য, সংরক্ষণের সমস্যা এবং শহরে যাওয়ার রাস্তা ভালো না হওয়ায় তিনি কম দামে দালালদের কাছে পণ্য বিক্রি করেন। অর্থাৎ এখানে বিপণন ব্যবস্থার সমস্যা বিদ্যমান। এসব সমস্যা দূরীকরণে বিভিন্ন ধরনের পদক্ষেপ গ্রহণ করা যায়। বেশির ভাগ কৃষিপণ্য পচনশীল। এসব পচনশীল দ্রব্য যথাযথভাবে সংরক্ষণের জন্য সারাদেশে পর্যাপ্ত হিমাগার স্থাপন করতে হবে। রাস্তাঘাট ও পরিবহন ব্যবস্থার উন্নয়ন করতে হবে। যাতে কৃষকেরা সহজে ও কম খরচে পণ্য শহরে নিয়ে বেশি দামে বিক্রি করতে পারে। এছাড়া মধ্যস্বত্বভোগীর দৌরাত্ম্য কমালে কৃষকেরা ন্যায্যমূল্য পাবে। এর পাশাপাশি মানসম্মত ও বাণিজ্যিক উদ্দেশ্যে কৃষিপণ্য উৎপাদন করতে হবে। সেই সাথে সরকারি পৃষ্ঠপোষকতা ও কৃষকদের উপকরণ ভর্তুকি দিতে হবে। তাহলে কৃষিপণ্যের সুষ্ঠু বিপণনের মাধ্যমে করিম মিয়ার মতো কৃষকেরা ফসলের ন্যায্যমূল্য পাবে।"
        }
      ]
    },
    {
      "number": "7",
      "uddipok": "মাসুম সাহেব খুলনা থেকে তৈরি পোশাক ক্রয় করে বরিশালের স্থানীয় বাজারে বিক্রি করেন। অন্যদিকে, রিপন সাহেব চীন থেকে পেঁয়াজ, রসুন ক্রয় করে বাংলাদেশে বিক্রয় করেন। আর বাংলাদেশ থেকে শাক-সবজি ও চিংড়ি মাছ মধ্যপ্রাচ্যের বিভিন্ন দেশে বিক্রয় করেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কোনো দেশ যেসব পণ্য দীর্ঘকাল ধরে রপ্তানি করে আসছে সেসব পণ্য সামগ্রীকে প্রচলিত পণ্য বলে।"
        },
        {
          "label": "খ",
          "question": "",
          "explanation": "দেশের সার্বিক অর্থনৈতিক উন্নয়নের জন্য অধিক রপ্তানিমুখী শিল্প স্থাপন প্রয়োজন। যেসব শিল্পের দ্রব্য মূলত রপ্তানি করার উদ্দেশ্যে উৎপন্ন করা হয় সেসবই রপ্তানিমুখী শিল্প। এ শিল্পে দেশীয় সম্পদের পূর্ণ ব্যবহার হয়। ফলে নতুন কর্মংস্থান সৃষ্টি হয়। এ শিল্পের দ্রব্য রপ্তানি করে বৈদেশিক মুদ্রা অর্জন করা যায়। এতে করে দেশে বিনিয়োগ বাড়ে ও বাণিজ্য ঘাটতি কমে যায়। এসব কারণে অধিক রপ্তানিমুখী শিল্প স্থাপন করা প্রয়োজন।"
        },
        {
          "label": "গ",
          "question": "",
          "explanation": "উদ্দীপকে মাসুম সাহেবের কাজকে অভ্যন্তরীণ বাণিজ্য বলা যায়। একটি দেশের ভৌগোলিক সীমারেখার মধ্যে যখন কোনো পণ্যের ক্রয়- বিক্রয় হয় তখন তাকে অভ্যন্তরীণ বাজার বলে। এ বাজার সাধারণত দেশের ভেতরেই বিভিন্ন এলাকায় সংঘটিত হয়। যেমন বাংলাদেশের ভেতরে চট্টগ্রাম, ঢাকা, রাজশাহী কুড়িগ্রাম প্রভৃতি অঞ্চলের বাজার। উদ্দীপকে লক্ষ করা যায়, মাসুম সাহেব খুলনা থেকে তৈরি পোশাক ক্রয় করে বরিশালের স্থানীয় বাজারে বিক্রি করেন। অর্থাৎ তিনি দেশের ভেতরেই দুটি শহর বা এলাকায় দ্রব্য ক্রয়-বিক্রয় করেন। যা উপরিউক্ত অভ্যন্তরীণ বাজারের বৈশিষ্ট্যসমূহকে প্রতিফলিত করে। সুতরাং আমরা বলতে পারি যে, মাসুম সাহেবের কাজটি অভ্যন্তরীণ বাজার।"
        },
        {
          "label": "ঘ",
          "question": "",
          "explanation": "উদ্দীপকে মাসুম সাহেবের ব্যবসাটি অভ্যন্তরীণ বাজার এবং রিপন সাহেবের ব্যবসাটি আন্তর্জাতিক বাজার নির্দেশ করে। একটি দেশের ভৌগোলিক সীমার মধ্যে যখন কোনো পণ্য ক্রয়-বিক্রয় করা হয়, তখন তাকে অভ্যন্তরীণ বাজার বলে। অপরপক্ষে, দুই বা ততোধিক দেশের মধ্যে পণ্য ক্রয়-বিক্রয় হলে তাকে আন্তর্জাতিক বাজার বলে। অভ্যন্তরীণ বাজারের উদাহরণ হলো খুলনা ও বরিশালের বাজার। আর, ভারত-বাংলাদেশের মধ্যে সংঘটিত হয় আন্তর্জাতিক বাজার। উদ্দীপকে লক্ষ করা যায়, মাসুম সাহেব খুলনা থেকে পোশাক ক্রয় করে বরিশালের স্থানীয় বাজারে বিক্রি করে। যা অভ্যন্তরীণ বাজারকে নির্দেশ করে। অপরপক্ষে, রিপন সাহেব চীন থেকে পেঁয়াজ, রসুন ক্রয় করে বাংলাদেশে বিক্রি করে। আর বাংলাদেশ থেকে শাকসবজি ও চিংড়ি মাছ মধ্যপ্রাচ্যের বিভিন্ন দেশে বিক্রয় করে। যা আন্তর্জাতিক বাজারকে নির্দেশ করে। উভয় ধরনের বাজারের পণ্য ক্রয়-বিক্রয় হলেও কিছু পার্থক্য বিদ্যমান। অভ্যন্তরীণ বাজারে ভৌগোলিক সীমানা বিবেচিত হয়। আর আন্তর্জাতিক বাজারে তা বিবেচনা করা হয় না। আবার অভ্যন্তরীণ বাজারে সাধারণত অবাধে ক্রয়-বিক্রয় চলে। তবে আন্তর্জাতিক বাজারে বিভিন্ন ধরনের বিধি- নিষেধ থাকে। এছাড়াও অভ্যন্তরীণ বাজারে নগদে বা বাকিতে ক্রয়-বিক্রয় হয়। অপরপক্ষে, আন্তর্জাতিক বাজারে লেনদেন ব্যাংকের মাধ্যমে সম্পন্ন হয়। এর পাশাপাশি অভ্যন্তরীণ বাজারে পাইকারি ও খুচরা ক্রয়-বিক্রয় হবে। অপরপক্ষে, আন্তর্জাতিক বাজারে শুধু পাইকারি ক্রয় বিক্রয় হয়।"
        }
      ]
    },
    {
      "number": "8",
      "uddipok": "চিত্রটি লক্ষ করো এবং প্রশ্নের উত্তর দাও:",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "স্থায়িভাবে বসবাসের লক্ষ্যে পূর্বের বসতি এবং স্থান পরিত্যাগ করে নতুন বসতি স্থাপনের জন্য অন্য কোনো স্থানে মানুষের আগমনকে অভিবাসন বলে।"
        },
        {
          "label": "খ",
          "question": "",
          "explanation": "কোনো একটি নির্দিষ্ট বছরে একটি দেশের জনসংখ্যার প্রতি ১,০০০ জনে যতজন জীবিত শিশু জন্মগ্রহণ করে তাই হলো ঐ সময়ে ঐ দেশের স্থূল জন্মহার। নিচের সূত্রের সাহায্যে কোনো একটি দেশের স্থূল জন্মহার পরিমাপ করা যায়। অর্থাৎ C B R = B P × ১০০০ \\mathrm{CBR}=\\frac{\\mathrm{B}}{\\mathrm{P}} \\times ১০০০ CBR = P B ​ × ১০০০ । [যেখানে, CBR = = = Crude Birth Rate (স্থূল জন্মহার), B = একটি নির্দিষ্ট বছরে মোট জীবিত জন্মসংখ্যা, P= একটি নিদিষ্ট বছরের মধ্যসময়ে মোট জনসংখ্যা।] উদাহরণস্বরূপ, ২০২০ সালে বাংলাদেশের জনসংখ্যা ১৫,৯৯,০০,০০০ এবং ঐ বছরে জন্মগ্রহণ করেছে এমন জীবিত শিশুর সংখ্যা ৩০,২২,১১০ জন। তাহলে ২০২০ সালে বাংলাদেশের স্থূল জন্মহার (CBR)=  ৩০২২১১০   ১৫৯৯০০০০০  × ১০০০ = ১৮ . ৯ \\frac{\\text { ৩০২২১১০ }}{\\text { ১৫৯৯০০০০০ }} \\times ১০০০=১ ৮ . ৯   ১৫৯৯০০০০০     ৩০২২১১০   ​ × ১০০০ = ১৮ . ৯ ।"
        },
        {
          "label": "গ",
          "question": "",
          "explanation": "প্রদত্ত চিত্রে, E বিন্দুতে নিম্ন জনসংখ্যা এবং ৫ বিন্দুতে অধিক জনসংখ্যা নির্দেশ করে। কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন, আয় ও মাথাপিছু আয় সর্বোচ্চ হয়। তবে কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তাকে নিম্ন জনসংখ্যার দেশ বলে। আর, কোনো দেশের প্রকৃত জনসংখ্যা কাম্য জনসংখ্যার চেয়ে বেশি হলে তাকে অধিক জনসংখ্যার দেশ বলে। উদ্দীপকের তথ্যানুযায়ী, কাম্য জনসংখ্যা, O = 5 \\mathrm{O}=5 O = 5 E \\mathrm{E} E বিন্দুতে প্রকৃত জনসংখ্যা, A = 4 \\mathrm{A}=4 A = 4 G \\mathrm{G} G বিন্দুতে প্রকৃত জনসংখ্যা, A = 6 \\mathrm{A}=6 A = 6 সুতরাং, E বিন্দুতে অসামঞ্জস্যের পরিমাণ, M = ( A − O ) O \\frac{\\left(A-O\\right)}{O} O ( A − O ) ​ = 4 − 5 5 = − 0.20 =\\frac{4-5}{5}=-0.20 = 5 4 − 5 ​ = − 0.20 এবং G বিন্দুতে অসামঞ্জস্যের পরিমাণ, M = 6 − 5 5 = 0.20 \\mathrm{M}=\\frac{6-5}{5}=0.20 M = 5 6 − 5 ​ = 0.20 অর্থনীতিতে উভয় দেশই অসামঞ্জস্যপূর্ণ। উদ্দীপকের, E বিন্দুতে জনসংখ্যা 04 এবং মাথাপিছু আয় 4E যা সর্বোচ্চ মাথাপিছু আয় SF এর চেয়ে কম। আবার G বিন্দুতে জনসংখ্যা 06 এবং মাথাপিছু আয় 6G, এটিও সর্বোচ্চ মাথাপিছু আয় 5F এর চেয়ে কম। সুতরাং প্রদত্ত চিত্রে, E ও G বিন্দু দুটি অর্থনীতির সাথে অসামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের তত্ত্বের আলোকে বলা যায়, বাংলাদেশের জনসংখ্যা কাম্য নয়। সম্পদের দক্ষ ব্যবহার যে জনসংখ্যায় সর্বোচ্চ মাথাপিছু আয় ও উৎপাদন নিশ্চিত হয়, তাকে কাম্য জনসংখ্যা বলে। কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তা নিম্ন জনসংখ্যার দেশ। আবার, প্রকৃত জনসংখ্যা কাম্য জনসংখ্যার চেয়ে বেশি হলে তা অধিক জনসংখ্যার দেশ। উদ্দীপকে লক্ষ করা যায় E বিন্দুতে দেশের মাথাপিছু প্রকৃত আয় কম। যা নিম্ন জনসংখ্যার দেশকে নির্দেশ করে। তবে জনসংখ্যা বেড়ে F বিন্দুতে মাথাপিছু আয় সর্বাধিক হয়। যা কাম্য জনসংখ্যার দেশকে নির্দেশ করে, আবার G বিন্দুতে প্রকৃত জনসংখ্যা বেশি বলে বেকারত্বের পরিমাণ বেশি। তাই মাথাপিছু আয় কম। যা অধিক জনসংখ্যার দেশকে নির্দেশ করে। বাংলাদেশের জনসংখ্যার পরিমাণ দেশে বিদ্যমান প্রাকৃতিক সম্পদের তুলনায় অধিক। এদেশের জনসংখ্যা প্রায় ১৬.৮২ কোটি যার তুলনায় সম্পদের পরিমাণ কম। যদিও বাংলাদেশে মাথাপিছু আয় দিন দিন বৃদ্ধি পাচ্ছে। তবুও দারিদ্র্য, বেকারত্ব, পুষ্টিহীনতা, জীবনযাত্রার নিম্নমান বিরাজ করছে। এসব বিবেচনায় বাংলাদেশকে অধিক জনসংখ্যার দেশ হিসেবে গণ্য করা যুক্তিযুক্ত ও বাস্তব সম্মত।"
        }
      ]
    },
    {
      "number": "9",
      "uddipok": "'X' একটি উন্নয়নশীল দেশ। দেশটি জনবহুল হওয়ায় বাণিজ্য ঘাটতি বিদ্যমান। এ পরিস্থিতি মোকাবেলার লক্ষ্যে সরকার একটি বিশেষ শিল্পে প্রণোদনা প্রদানের সিদ্ধান্ত নেয়। যা নারী কর্মসংস্থান বৃদ্ধি এবং বৈদেশিক মুদ্রা অর্জনসহ দেশীয় শিল্পের বিকাশে সাহায্য করবে।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "'হাইটেক শিল্প' বলতে জ্ঞান ও পুঁজিনির্ভর, উচ্চ প্রযুক্তিভিত্তিক, পরিবেশবান্ধব এবং আইটি বা গবেষণা ও উন্নয়ন নির্ভর শিল্পকে বোঝায়।"
        },
        {
          "label": "খ",
          "question": "",
          "explanation": "দেশের সিংহভাগ লোকের কর্মসংস্থান সৃষ্টি করে বৃহৎ শিল্প বেকার সমস্যা সমাধানে ভূমিকা রাখতে পারে। বাংলাদেশে কর্মসংস্থান সৃষ্টির ক্ষেত্রে শিল্প খাতের ভূমিকা খুবই গুরুত্বপূর্ণ। তাই দেশের বেকার সমস্যা লাঘব করতে হলে বৃহৎ শিল্পের প্রয়োজন। কারণ একমাত্র বৃহৎ শিল্পের প্রসারের মাধ্যমে বাড়তি ও নতুন কর্মসংস্থানের সুযোগ সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে X দেশের যে শিল্প প্রতিষ্ঠানের কথা বলা হয়েছে তা পোশাক শিল্প। বাংলাদেশের পোশাক শিল্প ১৯৭৬-৭৭ সালে মাত্র তিনটি কারখানার তৈরি পোশাক রপ্তানির মধ্য দিয়ে যাত্রা শুরু করে। এর মধ্যে পোশাক শিল্পের কারখানা ও কর্মচারীর সংখ্যা যেমন অভাবনীয়ভাবে বেড়েছে, তেমনি আয়ও বেড়েছে কয়েক হাজার গুণ। বর্তমানে এ শিল্পে প্রায় ৫,০০০ কারখানা রয়েছে। এসব কারখানায় কর্মরত শ্রমিকের সংখ্যা ৫০ লক্ষের অধিক। এসব শ্রমিকের শতকরা ৮০ ভাগই দেশের অবহেলিত ও বঞ্চিত গরিব নারী। উদ্দীপকে দেখা যায়, X দেশটি জনবহুল হওয়য় বাণিজ্য ঘাটতি বিদ্যমান। এ পরিস্থিতি মোকাবেলায় একটি বিশেষ শিল্পে প্রণোদনা দেয়া হয়। যা নারীর কর্মসংস্থান ও বৈদেশিক মুদ্রা অর্জনে সহায়ক। এছাড়াও দেশের বৈদেশিক মুদ্রার সিংহভাগ বর্তমানে এ খাত থেকে উপার্জিত হয়। বাংলাদেশের রপ্তানি আয়ের ৮৩ শতাংশেরও বেশি বস্ত্র পণ্য ও তৈরি পোশাক শিল্প থেকে অর্জিত হয়। ২০১৮-১৯ অর্থবছরে ৩৪১৩৩ মিলিয়ন মার্কিন ডলার মূল্যের তৈরি পোশাক ও নিটওয়্যার রপ্তানি করেছে। সার্বিক বিবেচনায় বলা যায়, উদ্দীপকে X দেশটিতে তৈরি পোশাক শিল্পের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে X দেশের শিল্পটি তথা পোশাক শিল্প দেশীয় শিল্পের বিকাশে গুরুত্বপূর্ণ ভূমিকা পালন করে। পোশাক শিল্প দ্রুত বিকশিত একটি রপ্তানিমুখী শিল্প। বিশ্বে তৈরি পোশাকের ক্রমবর্ধমান চাহিদার কারণে উন্নত দেশগুলো উন্নয়নশীল দেশগুলোর ওপর নির্ভরশীল হচ্ছে। এতে সেসব দেশে পোশাক শিল্পের উন্নয়নের পাশাপাশি অন্যান্য দেশীয় শিল্পের বিকাশ ঘটছে। উদ্দীপকে X জনবহুল দেশের বাণিজ্য ঘাটতি পূরণের জন্য পোশাক শিল্পে প্রণোদনা দেয়া হয়। যাতে এ শিল্পের প্রসারের মাধ্যমে নারীদের কর্মসংস্থান বৃদ্ধি পায়। এই শিল্পটি বৈদেশিক মুদ্রা অর্জন করে। পাশাপাশি এ শিল্প দেশীয় শিল্পের বিকাশে চালিকা শক্তি হিসেবে ভমিকা পালন করে। ফলে অর্থনৈতিক গতিশীলতা বাড়ে। পোশাক শিল্পের কাঁচামাল হিসেবে প্রচুর সূতা প্রয়োজন। এসব সুতা যোগান দিতে দেশীয় কটন শিল্প গড়ে ওঠে। আবার, পোশাক শিল্পে কার্টন, লেবেল ও পলিব্যাগের দরকার হয়। ফলে এসব শিল্পের চাহিদা বাড়ে। এছাড়াও পোশাক শিল্পের কারণে গ্যামটেপ, প্যাকিং শিল্পের বিস্তার ঘটছে। এর পাশাপাশি পোশাক শিল্পের সহায়ক হিসেবে পরিবহন ব্যবস্থা উন্নয়ন হয়। এমনকি পোশাক শিল্পকে কেন্দ্র করে ব্যাংক, রেস্তোরাঁ, বন্দর প্রভৃতি ব্যবস্থার দ্রুত প্রসার ঘটছে। এভাবে পোশাক শিল্প ব্যাকওয়ার্ড লিংকেজ ইন্ডাস্ট্রির উন্নয়ন ঘটানোর মাধ্যমে দেশীয় শিল্পের বিকাশে অভাবনীয় ভূমিকা পালন করে।"
        }
      ]
    },
    {
      "number": "10",
      "uddipok": "অর্থনীতির ক্লাসে শিক্ষাথীর একটি বিষয় সম্পর্কে ধারণা দিতে গিয়ে শিক্ষক বললেন, বাংলাদেশের লোকসংখ্যা অধিক হলেও বেশির ভাগই নিরক্ষর, অশিক্ষিত ও কর্মক্ষেত্রে অদক্ষ, যা সমাজের জন্য বোঝাস্বরূপ। এ জনগোষ্ঠীকে দক্ষ ও শিক্ষিত করে গড়ে তোলা ছাড়া দেশের অর্থনৈতিক উন্নয়ন সম্ভব নয়। সরকারও বিষয়টির উন্নয়নে যথাসাধ্য চেষ্টা করে যাচ্ছে। যেমন- শিক্ষা ও প্রশিক্ষণের ব্যবস্থা করা, স্বাস্থ্য সেবার উন্নয়ন, অপুষ্টি দূরীকরণ, নারী শিক্ষার প্রসার ইত্যাদি।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কোনো দেশে একটি নির্দিষ্ট সময়ে যে জনসংখ্যা বর্তমান থাকলে গড় উৎপাদন বা মাথাপিছু আয় সর্বোচ্চ হয় তাকে কাম্য জনসংখ্যা বলে।"
        },
        {
          "label": "খ",
          "question": "",
          "explanation": "জীবনধারণের জন্য কর্মসংস্থানের একান্ত প্রয়োজন। বাংলাদেশে জনাধিক্যের চাপ কর্মসংস্থানের ওপর বিরূপ প্রভাব ফেলে। কারণ, আমাদের দেশে যে দ্রুতগতিতে জনসংখ্যা বৃদ্ধি পাচ্ছে সে তুলনায় কর্মসংস্থানের সুযোগ বাড়ছে না। ফলে দেশে বেকারত্ব, অর্ধবেকারত্ব, ছদ্মবেশী বেকারত্ব দিন দিন বৃদ্ধি পেয়ে মারাত্মক আকার ধারণ করছে। শিল্পায়নের ধীরগতি এবং সেবা খাতের সীমিত উন্নয়নের ফলে এদেশের কৃষিবহির্ভূত খাতে কর্মসংস্থানের সুযোগও খুবই সীমিত।"
        },
        {
          "label": "গ",
          "question": "",
          "explanation": "উদ্দীপকে অধিক জনসংখ্যার অদক্ষতাকে দেশের বোঝা হিসেবে দেখানো হয়েছে। কোনো দেশের অর্থনৈতিক উন্নয়নের জন্য মানবসম্পদ একান্ত প্রয়োজন। একটি দেশের উৎপাদনশীল ও দক্ষ শ্রমশক্তিকে মানবসম্পদ বলে। তবে এ জনশক্তিকে দক্ষ করে তুলতে না পারলে তা দেশের জন্য বোঝাস্বরূপ হবে। বিভিন্ন সমস্যার কারণে এ জনশক্তিকে মানবসম্পদের রূপান্তর করা যায় না। উদ্দীপকে লক্ষ করা যায় যে, বাংলাদেশের লোক সংখ্যা অধিক। কিন্তু তাদের বেশি ভাগই নিরক্ষর হওয়ায় উৎপাদন খাতে তেমন ভূমিকা রাখতে পারছে না। তাদের মধ্যে শিক্ষা ও প্রশিক্ষণ না থাকায় তারা অদক্ষ। ফলে তারা দেশের দ্রুত অর্থনৈতিক উন্নয়নে বাধা হিসেবে বিবেচিত। পর্যাপ্ত স্বাস্থ্য সেবা ও পুষ্টির অভাবে ও তারা কর্মক্ষম থাকেন। এছাড়াও নারীদের অশিক্ষাও এর জন্য দায়ী।"
        },
        {
          "label": "ঘ",
          "question": "",
          "explanation": "মানবসম্পদ উন্নয়নে সরকারের গৃহীত পদক্ষেপসমূহ গুরুত্বপূর্ণ ভূমিকা পালন করবে। দেশের অধিক জনসংখ্যাকে মানবসম্পদে রূপান্তরিত করতে বিভিন্ন ধরনের পদক্ষেপ গ্রহণ করা প্রয়োজন। এক্ষেত্রে লক্ষ রাখতে হবে পদক্ষেপসমূহ গ্রহণ করার ফলে জনগোষ্ঠীর অন্তর্নিহিত কর্মগুণ জাগ্রত হয়। তাদের কর্মদক্ষতা বৃদ্ধি পায়। এককথায় মানবসম্পদের উন্নয়ন ঘটে। উদ্দীপকে লক্ষ করা যায়, দেশের জনসংখ্যাকে দক্ষ করে তোলার জন্য সরকার শিক্ষা ও প্রশিক্ষণের ব্যবস্থা করেছে। এর পাশাপাশি অপুষ্টি দূরীকরণ ও নারী শিক্ষার প্রসারে সরকার যথেষ্ট ভূমিকা পালন করছে। এছাড়াও স্বাস্থ্য সেবা উন্নয়নে সরকার নিরলসভাবে কাজ করে যাচ্ছে। এছাড়াও মানবসম্পদ উন্নয়নে সরকার ১৯৯০ সালে প্রাথমিক শিক্ষাকে বাধ্যতামূলক করেছে। প্রাথমিক ও মাধ্যমিক স্তরে বিনামূল্যে বই বিতরণ করছে। ছাত্র-ছাত্রীদের উপবৃত্তি প্রদান ও শিক্ষাকে আধুনিকায়ন করছে। এর পাশাপাশি সরকার কমিউনিটি মেডিকেল সেন্টার, হেলথ টেকনোলজি সেন্টার স্থাপন করছে। ফলে স্বাস্থ্যসেবার উন্নয়ন হচ্ছে। এছাড়াও নারী শিক্ষা ও নারীর ক্ষমতায়নের মাধ্যমেও নারীদের বড় অংশ কর্মদক্ষ করে তুলছে। এমনকি আবাসিক সুবিধা প্রদান করছে। যাতে সার্বিকভাবে দেশের মানবসম্পদের উন্নয়ন হয়। অনেক ক্ষেত্রে সরকারের পদক্ষেপসমূহ সফলভাবে বাস্তবায়নও হয়েছে। তাই বলা যায়, মানবসম্পদ উন্নয়নে সরকারের গৃহীত ব্যবস্থাসমূহ যুগোপযোগী।"
        }
      ]
    },
    {
      "number": "11",
      "uddipok": "জনাব রহমান অর্থনৈতিক এক সেমিনারে বলেন, 'Z' একটি গুরুত্বপূর্ণ ও সম্ভাবনাময় শিল্প। কোনো একটি বিশেষ উৎসবের সময় এ শিল্পের কাঁচামালের যোগান এত বেড়ে যায় যে, সংরক্ষণের অভাবে ব্যাপক দরপতন ঘটে। তাছাড়া এ শিল্পের বিকাশে ঋণের অভাব, প্রক্রিয়াজাতকরণের অসুবিধা, পরিবেশ দূষণ ও দক্ষ জনশক্তির অভাব রয়েছে। তথাপি শিল্পনগরী স্থাপন, বিদেশের বাজারে চাহিদা বৃদ্ধি এবং সস্তা শ্রম শিল্পটিকে সম্ভাবনাময় করে তুলেছে।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যেসব শিল্প প্রতিষ্ঠান প্রধানত রপ্তানিযোগ্য দ্রব্যাদি উৎপাদন ও তা বিশ্বের বিভিন্ন দেশে রপ্তানি করে সেগুলোকে রপ্তানিমুখী শিল্প বলে।"
        },
        {
          "label": "খ",
          "question": "",
          "explanation": "কুটির শিল্প ও ক্ষুদ্রশিল্পের মধ্যে প্রধান দুটি পার্থক্য হলো পরিচালনা পদ্ধতি ও মূলধন সংগ্রহ। কুটির শিল্প পারিবারিক মালিকানায় পরিচালিত হয়। যেখানে ক্ষুদ্রশিল্প পারিবারিক মালিকানা ছাড়াও অংশিদারী অথবা সমবায়ভিত্তিক মালিকানায় পরিচালিত হয়। এছাড়া, কুটির শিল্পের প্রয়োজনীয় পুঁজি পারিবারিক উৎস থেকে আসলেও ক্ষুদ্রশিল্পে তা মালিক ছাড়াও বিভিন্ন ঋণদানকারী সংস্থা থেকে সংগৃহীত হতে পারে। তাছাড়া, কুটির শিল্পে হালকা যন্ত্রপাতি ও দেশজ কাঁচামাল ব্যবহৃত হয়। কিন্তু ক্ষুদ্রশিল্পে আধুনিক ও ভারী যন্ত্রপাতি ও দেশি-বিদেশি কাঁচামাল ব্যবহৃত হয়।"
        },
        {
          "label": "গ",
          "question": "",
          "explanation": "উদ্দীপকে চামড়া শিল্পের প্রক্রিয়াজাতকরণ সমস্যার বিষয়টি ফুটে উঠেছে। চামড়া শিল্প প্রক্রিয়াজাতকরণ বলতে চামড়া সংগ্রহ, সংরক্ষণ, ও রক্ষণাবেক্ষণকে বোঝায়। এ শিল্পের কাঁচামাল তথা চামড়ার যোগান কোরবানির ঈদে বেড়ে যায়। তবে এসব চামড়া প্রক্রিয়াজাতকরণের জন্য ট্যানারি ও রাসায়নিক দ্রব্যের অভাবে গুণগতমান রক্ষা করা সম্ভব হয় না। ফলে এর সঠিক মূল্য পাওয়া যায় না। উদ্দীপকে জনাব রহমান এক সেমিনারে একটি গুরুত্বপূর্ণ সম্ভাবনাময় শিল্প উল্লেখ করেন। একটি বিশেষ সময়ে বা কোরবানির ঈদে এর কাঁচামালের যোগান প্রচুর বেড়ে যায়। তবে এ শিল্পের প্রধান বাধা পর্যাপ্ত ট্যানারি নগরী না থাকা। আবার, এ শিল্পে দক্ষ জনশক্তির অভাব বিদ্যমান। এছাড়াও এ শিল্পে মূলধনের চাহিদার তুলনায় ঋণের যোগান সীমিত। এর সঙ্গে সঠিক সরকারি নীতিমালার অভাবও এ শিল্পের উন্নয়নকে বাধাগ্রস্ত করে।"
        },
        {
          "label": "ঘ",
          "question": "",
          "explanation": "চামড়া শিল্পের ভবিষ্যৎ সম্ভাবনাময় বলে আমি মনে করি। চামড়া শিল্পের উন্নয়নে প্রধান শর্ত পর্যাপ্ত ট্যানারি শিল্পনগরী বিদ্যমান থাকা। দেশে পর্যাপ্ত ট্যানারি নগরী স্থাপন করলে এ শিল্পের দ্রুত বিকাশ ঘটবে। এ শিল্পের চাহিদা অনুযায়ী, নিরবচ্ছিন্ন বিদ্যুৎ সরবরাহ করলে স্বল্প সময়ে অধিক চামড়াজাত পণ্য উৎপাদন করা সম্ভব। উদ্দীপকে লক্ষ করা যায়, জনাব রহমানের মতে, Z বা চামড়া একটি সম্ভাবনাময় শিল্প। এশিল্পের উন্নত প্রক্রিয়াজাতকরণ ব্যবস্থা থাকলে পণ্যের সঠিক ব্যবহার হবে। ফলে পরিবেশের ক্ষতি হওয়ার প্রভাব কমে যাবে। এ শিল্পের গুরুত্বপূর্ণ উপাদান রাসায়নিক দ্রব্যের পর্যাপ্ত যোগান থাকলে পণ্যের গুণগতমান বাড়বে। ফলে বাজার চাহিদা বেড়ে যাবে। চামড়া শিল্পের নিত্য নতুন বৈশ্বিক বাজার তৈরিতে সরকারের কূটনৈতিক তৎপরতা চালাতে হবে। বিদেশি ক্রেতা ও বিনিয়োগকারীদের আকৃষ্ট করতে সরকারি পৃষ্ঠপোষকতা দরকার। তাহলে বিশ্ব বাজারে এর চাহিদা বাড়বে। চামড়া যাতে বিদেশে পাচার না হয় সেদিকে দৃষ্টি রাখতে হবে। এ শিল্পে মূলধনের স্বল্পতা কাটাতে সহজ শর্তে ঋণসহায়তা দিতে হবে। এভাবে উপরিউক্ত পদক্ষেপগুলোর বাস্তবায়নের মাধ্যমে চামড়া শিল্প একটি সম্ভাবনাময় শিল্প হিসেবে গড়ে উঠবে।"
        }
      ]
    }
  ]
}