{
  "title": "কুমিল্লা বোর্ড ২০১৬",
  "subtitle": "অর্থনীতি (9)",
  "questions": [
    {
      "number": "1",
      "uddipok": "জনাব রায়হান তার শিক্ষার্থীদের উদ্দেশ্যে বলেন, প্রায় ১৯০ বছর ইংরেজ শাসন ও শোষণ এবং ২৪ বছরের পাকিস্তানি শাসন ও শোষণের হাত থেকে দীর্ঘ ৯ মাস রক্তক্ষয়ী যুদ্ধের মাধ্যমে ১৯৭১ সালের ১৬ই ডিসেম্বর বিশ্বের মানচিত্রে বাংলাদেশ নামে একটি স্বাধীন রাষ্ট্রের জন্ম হয়। যুদ্ধ বিধ্বস্ত অর্থনীতি সময়ের পরিক্রমায় বিশ্বের সাথে তাল মিলিয়ে চলতে শিখেছে এবং অর্থনীতির বেশ কিছু সূচক যেমন- শিল্পের বিকাশ, বিদ্যুৎ ও জ্বালানির উন্নয়ন, প্রত্যক্ষ বৈদেশিক বিনিয়োগ বৃদ্ধি ইত্যাদি আমাদের আশাবাদী করে তুলেছে। এ ধারা অব্যাহত থাকলে আশা করি ২০২১ সাল নাগাদ বাংলাদেশের অর্থনীতি একটি শক্ত ভিতের ওপর প্রতিষ্ঠিত হবে।",
      "tag": "CB 16",
      "sub_questions": [
        {
          "label": "ক",
          "question": "অর্থনৈতিক কাঠামো কী?",
          "explanation": "অর্থনীতির কাঠামো বলতে সমাজের সামগ্রিক অর্থনৈতিক কর্মকাণ্ড, অর্থনীতির খাতসমূহের গঠন ও আকৃতি, অর্থব্যবস্থার গতিধারা ও উন্নয়ন এবং মানুষে মানুষে অর্থনৈতিক সম্পর্কের ধরনকে বোঝায়।"
        },
        {
          "label": "খ",
          "question": "'বাংলাদেশের অর্থনীতিতে প্রাথমিক খাতের প্রাধান্য রয়েছে' বলতে তুমি কি বোঝ?",
          "explanation": "কৃষি খাতকে প্রাথমিক খাত বলা হয়। বাংলাদেশ কৃষিনির্ভর একটি উন্নয়নশীল দেশ। এদেশের প্রায় ৭০% লোক প্রত্যক্ষ বা পরোক্ষভাবে কৃষির ওপর নির্ভরশীল। আগের চেয়ে কৃষির উৎপাদন অনেক বেড়েছে। জাতীয় আয়ের প্রধান উৎস, প্রধান পেশা, শিল্পের কাঁচামাল ও বৈদেশিক মুদ্রা অর্জনের ক্ষেত্রে এবং আর্থ-সামাজিক উন্নয়নে কৃষি গুরুত্বপূর্ণ ভূমিকা পালন করে আসছে। তাই বলা যায়, বাংলাদেশের অর্থনীতিতে প্রাথমিক খাতের প্রাধান্য রয়েছে।"
        },
        {
          "label": "গ",
          "question": "উদ্দীপকের আলোকে শাসন ও শোষণের তিনটি উদাহরণ ব্যাখ্যা করো।",
          "explanation": "উদ্দীপকের আলোকে ব্রিটিশ ও পাকিস্তানিদের শাসন ও শোষণের নিম্নরূপ ক্লাইভ বাংলায় দ্বৈত শাসনব্যবস্থার প্রবর্তন করেন। অন্যদিকে, পাকিস্তান শাসকগোষ্ঠী প্রথমেই বাঙালিকে পরাভূত করার কৌশল হিসেবে বাংলা ভাষার ওপর আঘাত হানে। লর্ড কর্নওয়ালিস ১৭৯৩ খ্রিষ্টাব্দে চিরস্থায়ী বন্দোবস্ত প্রবর্তন করেন। অন্যদিকে, পাকিস্তানি শাসকগোষ্ঠী পূর্ববাংলার উন্নতির দিকে সামান্যতম দৃষ্টিপাত করত না। বরং বৈষম্যমূলক আচরণ ক্রমেই প্রকট হতে থাকে। ইস্ট ইন্ডিয়া কোম্পানির শাসন প্রতিষ্ঠার সঙ্গে সঙ্গে শুরু হয় অর্থনৈতিক শাসন। ১৭৫৭ সালে পলাশীর যুদ্ধে ইংরেজরা বিজয়ী হওয়ার পর ১৯০ বছর বাংলার ওপর যে ঔপনিবেশিক শোষণ চালায় তার ফলে এখানকার ব্যবসায় বাণিজ্য, বস্ত্রশিল্প প্রায় ধ্বংস হয়ে যায়। অন্যদিকে, পূর্ব পাকিস্তানের উৎপাদিত কাঁচাপাট, চামড়া, চা, ইক্ষু প্রভৃতি পণ্যের রপ্তানি আয়ের সিংহভাগ পশ্চিম পাকিস্তানের শিল্প ও অবকাঠামো নির্মাণে ব্যয় করা হতো। বস্ত্রশিল্পকে ধ্বংস করার জন্য বস্ত্র উৎপাদনে বাধা সৃষ্টির লক্ষ্যে তাঁতিদের আঙুল কেটে দেয়। অন্যদিকে, সরকারি আফিস-আদালতে উচ্চ পদে নিয়োগের সংখ্যা ছিল বাঙালিদের তুলনায় পাকিস্তানিদের অনেক বেশি। অর্থনৈতিক ক্ষেত্রেও ব্রিটিশ ও পাকিস্তানিরা বাঙালিকে নানাভাবে শোষণ- নির্যাতন করে।"
        },
        {
          "label": "ঘ",
          "question": "উদ্দীপক হতে তুমি কি মনে কর বাংলাদেশ ক্রমাগত উন্নয়নের দিকে ধাবিত হচ্ছে?",
          "explanation": "হ্যাঁ, আমি মনে করি, বাংলাদেশ ক্রমাগত উন্নয়নের দিকে ধাবিত হচ্ছে। শিল্পায়ন দ্রুত ও টেকসই অর্থনৈতিক উন্নয়নের পূর্বশর্ত। শিল্পের উন্নয়নে মোট দেশজ উৎপাদনে এ খাতের অবদান ক্রমশ বৃদ্ধি পাচ্ছে। ১৯৮০- ৮১ সালে এ খাতের অবদান ছিল ১৭.৩১%। ২০১৪-১৫ অর্থবছরে এ খাতের অবদান ৩০.৪২% প্রাক্কলন করা হয় (বিবিএস-১৫)। আন্তর্জাতিক মুদ্রা তহবিল (IMF) এর World Economic Outlook (WEO) April, 2015এর অর্থবছরে দেখানো হয়েছে, বিশ্বের সার্বিক অর্থনৈতিক প্রবৃদ্ধি ৩.৪% এবং ২০১৫ সালে ৪.০% অর্জিত হবে বলে আশা করা হচ্ছে। উন্নয়নশীল দেশসমূহের অর্থনৈতিক প্রবৃদ্ধি ২০১৫- ১৬ অর্থবছরে ৫.৩% এবং ৫.৭% উন্নীত হবে বলে অনুমান করা হচ্ছে। এই সময় বাংলাদেশের অর্থনৈতিক প্রবৃদ্ধি ৭% প্রাক্কলন করা হয়েছে। এ থেকে বলা যায়, বাংলাদেশের প্রবৃদ্ধির হার কিছুটা ভালো। ক্ষুধা ও চরম দারিদ্র্য নিরসনে বাংলাদেশ MDG-1 লক্ষ্য অর্জনে অগ্রগামী হয়েছে। ২০১৫ সালে দারিদ্র্য সীমা কমিয়ে ২৯% তে আনার কথা ছিল। কিন্তু ২০১৫ সালের পূর্বেই তা ৩১.৫% তে নেমে এসেছে। তাই বলা যায়, দারিদ্র্য নিরসনে বাংলাদেশ সঠিক পথেই অগ্রসর হচ্ছে। দ্রুত অর্থনৈতিক উন্নয়নে কারিগরি জ্ঞানের ভূমিকা অপরিসীম। কারিগরি শিক্ষা প্রসারে সরকার উদ্যোগ গ্রহণ করেছে। 'ভিশন-২০২১' এর 'ডিজিটাল বাংলাদেশ' ধারণায় তথ্য ও প্রযুক্তির প্রভৃতি উন্নতি সাধন হচ্ছে। দেশের শ্রমশক্তির উল্লেখযোগ্য অংশ মধ্যপ্রাচ্যসহ বিশ্বের বিভিন্ন দেশে কর্মরত আছে এবং শ্রমশক্তি রপ্তানির হার ক্রমান্বয়ে বেড়েই চলেছে।"
        }
      ]
    },
    {
      "number": "2",
      "uddipok": "জলিল একজন দরিদ্র ও অল্প শিক্ষিত কৃষক। তিনি তার উৎপাদিত ফসল স্থানীয় বাজারে বিক্রয় করেন। ফসলের গুণগত মান অক্ষুণ্ণ রাখার বিষয়ে অজ্ঞতা, বাজার সম্পর্কে অপর্যাপ্ত তথ্য, অনুন্নত যোগাযোগব্যবস্থা, গুদামজাতকরণের অভাবের কারণে তিনি ফসলের ন্যায্যমূল্য হতে বঞ্চিত হন। এছাড়া তিনি কৃষিতে আধুনিক প্রযুক্তি, উফশী বীজ এবং প্রয়োজনীয় সার ও কীটনাশকের প্রয়োগ সম্পর্কে অজ্ঞ। যদিও তার বন্ধু মাহতাব তাকে জানান কৃষিতে ব্যবহৃত এই উফশী বীজ ICT জৈব প্রযুক্তির ব্যবহারের কারণে স্বাধীনতা পরবর্তী সময় থেকে কৃষি জমির পরিমাণ হ্রাস পেলেও কৃষি উৎপাদন ব্যাপক বৃদ্ধি পেয়েছে।",
      "tag": "CB 16",
      "sub_questions": [
        {
          "label": "ক",
          "question": "কৃষি জোত কী?",
          "explanation": "কৃষি জোত বলতে বোঝায় যে পরিমাণ জমি সর্বোত্তমভাবে চাষাবাদ করে সর্বোচ্চ উৎপাদন করতে সক্ষম এবং স্বাচ্ছন্দ্যে দৈনন্দিন জীবিকা নির্বাহ করতে পারে।"
        },
        {
          "label": "খ",
          "question": "একই জমিতে পর্যায়ক্রমে বিভিন্ন ফসলের উৎপাদন কি কল্যাণকর?",
          "explanation": "একই জমিতে পর্যায়ক্রমে বিভিন্ন ফসলের উৎপাদন করার প্রক্রিয়া হলো শস্য বহুমুখীকরণ। একই জমিতে একই ফসল বারবার ফলানোর ফলে জমির নির্দিষ্ট রাসায়নিক উপাদান নিঃশেষ হয়ে যায়। ফলে ঐ বিশেষ ফসলটির উৎপাদন হ্রাস পায়। শস্য বহুমুখীকরণের মাধ্যমে একই জমিতে একই ফসল না চাষ করে ভিন্ন ভিন্ন শস্য উৎপাদন করলে জমির উর্বরতা এবং ফসল উৎপাদন দুইটিই বৃদ্ধি পায়।"
        },
        {
          "label": "গ",
          "question": "কৃষক জলিল তার উৎপাদিত ফসল বিক্রয় করে কেন লাভবান হতে পারছেন না? উদ্দীপকের আলোকে ব্যাখ্যা করো।",
          "explanation": "কৃষক জলিল তার উৎপাদিত ফসল বিক্রয় করে লাভবান হতে পারছেন না, কারণ কৃষিজাত পণ্যের বিপণনব্যবস্থা খুব উন্নত নয় এবং কৃষিজাত পণ্যের বিপণনের ক্ষেত্রে কিছু সমস্যার সম্মুখীন হচ্ছেন। ১. নিম্নমানের বীজ, কীটপতঙ্গের আক্রমণ, সংরক্ষণের অভাব ইত্যাদি কারণে উৎপাদিত কৃষিপণ্যের গুণগত মান নিম্ন হয়। তাছাড়া পণ্যের সুষ্ঠু শ্রেণিবিভাগ, মান নির্ধারণ ও শনাক্তকরণের অভাবেও কৃষকরা পণ্যের উপযুক্ত দাম পায় না। ২. কৃষিপণ্যের দামের তথ্য রেডিও এবং খবরের কাগজের মাধ্যমে প্রচারিত হয়। কিন্তু অনেক কৃষক এ সুযোগ থেকে বঞ্চিত। ৩. অনুন্নত পরিবহণ ব্যবস্থার জন্য কৃষকরা তাদের উৎপাদিত পণ্য শহরে এনে বেশি দামে বিক্রয় করতে পারছে না। দোরগোড়াতেই কম দামে মধ্যবর্তী ব্যবসায়ীদের কাছে পণ্য বিক্রি করে তার উপযুক্ত দাম থেকে বঞ্চিত হয়। ৪. গ্রামাঞ্চলে কৃষিপণ্য গুদামজাত করার সুযোগ নেই। এ জন্য কৃষকরা ফসলের মৌসুমেই কম দামে কৃষিপণ্য বিক্রি করতে বাধ্য হয়। ফলে পণ্য গুদামজাত ও সংরক্ষণ করে যে দাম পাওয়া যেত তা তারা পায় না। উদ্দীপকে উল্লিখিত কৃষক জলিল কৃষিজাত পণ্যের বিপণনে বিভিন্ন সমস্যার সম্মুখীন হচ্ছেন, তাই তিনি তার উৎপাদিত ফসল বিক্রয় করে লাভবান হতে পারছেন না।"
        },
        {
          "label": "ঘ",
          "question": "উদ্দীপকের আলোকে কৃষিতে যে পরিবর্তন সূচিত হয়েছে, তার ফলাফল ব্যাখ্যা করো।",
          "explanation": "উদ্দীপকের আলোকে স্বাধীনতার পরবর্তী সময়ে কৃষিতে যে পরিবর্তন সূচিত হয়েছে তা মূলত কৃষি প্রযুক্তি তথা উফশী বীজ উদ্ভাবন, তথ্য ও যোগাযোগ প্রযুক্তি ও জৈব প্রযুক্তি প্রয়োগের ফলেই সম্ভব হয়েছে। বন্যা, লবণাক্ততা, খরাপ্রবণ এলাকায় ধানের আবাদ সম্প্রসারণের জন্য ইতোমধ্যে লবণাক্ততাসহিষ্ণু বিনা-৮ ব্রি-ধান-৪৭ ব্রি-৫৩ ও ব্রি-৫৪ জাতের ধানের বীজের আবাদ শুরু হয়েছে। বন্যাপ্রবণ এলাকার জন্য অধিক পানিসহিষ্ণু ব্রি-৫১ এবং ব্রি-৫২ জাতের উন্নত বীজ উদ্ভাবন করা হয়েছে। তাছাড়া বিনা-৭ নামক ধান চাষের মাধ্যমে মঙ্গাপীড়িত অঞ্চলে স্থায়ীভাবে মঙ্গা দূর করা সম্ভব হয়েছে। অন্যদিকে, সোনালিকা, দোয়েল নামে উন্নত জাতের গম; মুগ, কান্তি, মুরাবিক নামের উন্নত জাতের ডাল এবং হিরা, মেরিন, ওরিগো নামের উন্নত জাতের আলু চাষের মাধ্যমে উৎপাদন বৃদ্ধি করা সম্ভব হয়েছে। কৃষিতে তথ্য ও প্রযুক্তির ব্যবহারের প্রসারের ফলে সাধারণ কৃষি সমস্যা সমাধান, ফসলের রোগের আক্রমণ, কীটনাশক প্রয়োগ ও উদ্ভাবনী কৃষি প্রযুক্তি সম্পর্কে কৃষক অবগত হতে পেরেছে। কৃষিতে উৎপাদনশীলতা বৃদ্ধির জন্য কৃষি উপকরণ ব্যবহার বিধি, কৃষি উপকরণ সংরক্ষণ এবং মাটির গুণাগুণ ও রোগবালাই ইত্যাদি সম্পর্কে তথ্যও যোগাযোগ প্রযুক্তির মাধ্যমে জানা যায়। কৃষি উৎপাদন বৃদ্ধির ক্ষেত্রে জৈব প্রযুক্তিও গুরুত্বপূর্ণ ভূমিকা পালন করে। জৈব প্রযুক্তির সুফলস্বরূপ বায়োফার্মিং শস্য উৎপাদন করা যায় এবং এরূপ শস্য প্রত্যন্ত গ্রামে বিদ্যুৎ ছাড়াও সংরক্ষণ করা যায়। এ শস্যের দাম কম, তাই দরিদ্র দেশের জনগণ এতে উপকৃত হয়। জৈব প্রযুক্তি ব্যবহার করে জিংকসমৃদ্ধ ধান, লবণাক্ততাসহিষ্ণু এবং স্বল্প সময়ের শস্যের জাত ও প্রযুক্তি উদ্ভাবন এবং মাঠপর্যায়ে সম্প্রসারণ করার মাধ্যমে উৎপাদন বৃদ্ধি সম্ভব হয়েছে। উদ্দীপকের আলোকে কৃষিতে যে পরিবর্তন সূচিত হয়েছে সেটি কৃষি ক্ষেত্রে উচ্চ ফলনশীল বীজের উদ্ভাবন ও ব্যবহার, তথ্য ও প্রযুক্তির ব্যাপক প্রসার এবং পরমার্শ ও জৈব প্রযুক্তির প্রয়োগই স্বাধীনতা পরবর্তী সময়ে কৃষিতে ব্যাপক সফলতা এনে দিয়েছে।"
        }
      ]
    },
    {
      "number": "3",
      "uddipok": "'A' কোম্পানি পূর্বে পাট ও পাটজাত পণ্য বাইরে রপ্তানি করতো। কিন্তু বর্তমানে পাটের উৎপাদন খরচ বৃদ্ধি, মান নির্ধারণের সমস্যা ইত্যাদি কারণে অর্জিত আয় কাঙ্ক্ষিত পর্যায়ে বৃদ্ধি না পাওয়ায় তিনি এর পরিবর্তে তৈরি পোশাক শিল্প কারখানা স্থাপন করেন। বর্তমানে তৈরি পোশাক শিল্পে স্বল্পমূল্যে পর্যাপ্ত শ্রমিক, বিনিয়োগ প্রবণতা, কর্মপরিবেশ, আন্তর্জাতিক বাজার ইত্যাদি কারণে বৈদেশিক মুদ্রা প্রাপ্তির পরিমাণ ক্রমাগত বৃদ্ধি পাচ্ছে।",
      "tag": "CB 16",
      "sub_questions": [
        {
          "label": "ক",
          "question": "আমদানি বিকল্প শিল্প বলতে কী বোঝ?",
          "explanation": "বিদেশ হতে যেসব শিল্পজাত দ্রব্যসামগ্রী আমদানি করা হয় সেসব দ্রব্যের শিল্প নিজ দেশের অভ্যন্তরে স্থাপন করা হলে ঐ শিল্প প্রতিষ্ঠানকে আমদানি বিকল্প শিল্প বলে।"
        },
        {
          "label": "খ",
          "question": "কীভাবে কুটির শিল্পকে ক্ষুদ্র শিল্প হতে পৃথক করা যায়? বুঝিয়ে লেখ?",
          "explanation": "কুটির শিল্পকে ক্ষুদ্র শিল্প হতে আলাদা করা যায়। ক্ষুদ্র শিল্প ম্যানুফ্যাকচারিং এবং নন-ম্যানুফ্যাকচারিং দুটি খাতে বিভক্ত। ম্যানুফ্যাকচারিং খাতের স্থায়ী সম্পদের মূল্য ৫০ লক্ষ টাকা থেকে ১০ কোটি টাকা এবং এ শিল্পে ২৫ থেকে ৯৯ জন শ্রমিক কাজ করে। অন্যদিকে, কুটির শিল্পের স্থায়ী মূলধন ৫ লক্ষ টাকার কম এবং সর্বোচ্চ ১০ জন পরিবারের জনবল দ্বারা পরিচালিত। উল্লেখ্য, সম্পদের মূল্য কিংবা শ্রমিকের সংখ্যার ভিত্তিতে একটি কুটির শিল্প অতিক্ষুদ্র শিল্পের পর্যায়ে উপনীত হতে পারে।"
        },
        {
          "label": "গ",
          "question": "উদ্দীপকে বর্ণিত 'অর্জিত আয়' কাঙ্ক্ষিত পর্যায়ে বৃদ্ধি না পাওয়ার কারণসমূহ কী কী?",
          "explanation": "উদ্দীপকে বর্ণিত রপ্তানিমুখী বৃহৎ শিল্প পাট ও পাটজাত শিল্পে 'অর্জিত আয়' কাঙ্ক্ষিত পর্যায়ে বৃদ্ধি না পাওয়ার পেছনে কিছু সমস্যা বিরাজমান। ১. পাট ও পাটজাত পণ্যের উৎপাদনে খরচ পূর্বাপেক্ষা বৃদ্ধি পেয়েছে। কিন্তু মূল্য তেমন বৃদ্ধি পায়নি। এর ফলে পাট চাষিদের হতাশাও বৃদ্ধি পেয়েছে। ২. দেশের বিভিন্ন পাট বিভিন্ন ধরনের। একই এলাকার বিভিন্ন কৃষকদের পাটের গুণগত মানেও পার্থক্য থাকে এবং পাট চাষিরা পাটকে উপযুক্ত মান অনুযায়ী প্রক্রিয়াজাত করতে পারে না। ফলে পাটের গড় মূল্য কৃষক পেয়ে থাকে। এতে কৃষক পাট চাষে উৎসাহী হয় না। ৩. মজুতকরণের সমস্যার কারণে পাটের প্রাথমিক বাজারগুলোতে পাট সংরক্ষণের জন্য উপযুক্ত এবং প্রয়োজনীয় সংখ্যক গুদামঘরের অভাব আছে। তাই পাট চাষিরা কম মূল্যে পাট বেপারি, দালাল ও রপ্তানিকারকের কাছে বিক্রি করে দেয়। পাটের কম মূল্যের জন্য তারা পাট উৎপাদনের উৎসাহ হারিয়ে ফেলে। ৪. সরকারি পৃষ্ঠপোষকতার অভাবে একদিকে চালের উচ্চমূল্য, অন্যদিকে, পাটের নিম্নমূল্য কৃষকদের পাট চাষের পরিবর্তে ধান চাষে আগ্রহ বৃদ্ধি করে। তাছাড়া আন্তর্জাতিক বাজারে পাটের বাজার ধরে রাখা এবং বাজারকে সম্প্রসারণ করার মতো উদ্যোগের অনুপস্থিত পাট শিল্পের জন্য বড় ধরনের অন্তরায়, যা পাটের রপ্তানিকে বাধাগ্রস্ত করছে। উদ্দীপকে উল্লিখিত 'অর্জিত আয়' কাঙ্ক্ষিত পর্যায়ে বৃদ্ধি না পাওয়ার পেছনে উপরিউক্ত কারণগুলোকে চিহ্নিত করা হলো।"
        },
        {
          "label": "ঘ",
          "question": "উদ্দীপকে বর্ণিত পরিবর্তিত শিল্প হতে বৈদেশিক মুদ্রা আরও কীভাবে বৃদ্ধি করা যায়? তোমার মতামত ব্যক্ত করো।",
          "explanation": "উদ্দীপকে উল্লিখিত বর্ণিত পরিবর্তিত শিল্পটি হলো পোশাক শিল্প। এ শিল্প হতে আরও বেশি বৈদেশিক মুদ্রা অর্জন করা সম্ভব। উদ্দীপকে বিষয়গুলো ছাড়া আরও কিছু বিষয় আছে যা তৈরি পোশাকের মাধ্যমে বৈদেশিক মুদ্রা অর্জনে গুরুত্বপূর্ণ ভূমিকা রাখে। ১. গতানুগতিক ধারায় উৎপাদন না করে ক্রেতার চাহিদা ও পছন্দমতো পোশাক তৈরি করে উৎপাদনে বৈচিত্র্য আনয়ন করতে হবে। এক্ষেত্রে বিদেশি নাগরিকদের সাথে আলোচনা করে ব্যাপক গবেষণা পরিচালনা করা যেতে পারে। এতে করে রপ্তানি বৃদ্ধি পায়। ২. শ্রমিকের ন্যায্য মজুরি প্রদান করা, যথাসময়ে মজুরি প্রদান করা, বোনাস প্রদান করা ও সামাজিক নিরাপত্তামূলক ব্যবস্থা প্রদান করলে শ্রমিক এবং মালিকের মধ্যে অসন্তোষ দূর হবে। এক্ষেত্রে শ্রমিকদের মধ্যে অধিক উৎপাদনের প্রবণতা সৃষ্টি হবে, যা রপ্তানিকে প্রসারিত করবে। ৩. যেহেতু এটি একটি সম্ভাবনাময়ী শিল্প তাই, এ শিল্পে পর্যাপ্ত পরিমাণ ঋণের সুবিধা নিশ্চয়তা করা গেলে বিনিয়োগকারীরা উৎসাহ পাবে এবং নতুন বিনিয়োগ সৃষ্টি হবে, যা রপ্তানিকে ত্বরান্বিত করবে। ৪. কাঁচামালের পর্যাপ্ত যোগান নিশ্চিত করতে হবে। সময়মতো বিদেশ থেকে কাঁচামাল আমদানির পদক্ষেপ গ্রহণ করতে হবে। ফলে পোশাক শিল্পে আরও উৎপাদন বাড়বে। ৫. সরকার বিশেষজ্ঞ টিম দিয়ে গবেষণা পরিচালনা করে এই শিল্পে কীভাবে আরও রপ্তানি বৃদ্ধি করতে পারবে অথবা কোথায় কোথায় সমস্যা আছে তা নিশ্চিত করতে পারলে রপ্তানির পরিমাণ আরও বৃদ্ধি পাবে। উদ্দীপকে বর্ণিত তৈরি পোশাক শিল্পের এই সুবিধাগুলোকে বাস্তবায়ন করা গেলে রপ্তানি বৃদ্ধি পাবে, যার দরুন আরও বেশি বৈদেশিক মুদ্রা অর্জন সম্ভব বলে আমার মনে হয়।"
        }
      ]
    },
    {
      "number": "4",
      "uddipok": "'ক' একটি উন্নয়নশীল দেশ। নিম্নের ছকে 'ক' দেশের জনসংখ্যা উৎপাদনের পরিমাণ উল্লেখ করা হলো তবে 'খ'দেশে জনসংখ্যার অনুপাত, মাথাপিছু আয় ও জীবনযাত্রার মানের সাথে সামঞ্জস্যপূর্ণ।",
      "tag": "CB 16",
      "sub_questions": [
        {
          "label": "ক",
          "question": "জনসংখ্যার ঘনত্ব কী?",
          "explanation": "কোনো দেশের প্রতি বর্গমাইলে গড়ে বসবাসকারী লোকসংখ্যাকে জনসংখ্যার ঘনত্ব বলা হয়। কোনো দেশের প্রতি বর্গমাইলে গড়ে বসবাসকারী লোকসংখ্যাকে জনসংখ্যার ঘনত্ব বলা হয়।"
        },
        {
          "label": "খ",
          "question": "মানবসম্পদ উন্নয়নে স্বাস্থ্যখাতের ভূমিকা বুঝিয়ে লেখ।",
          "explanation": "২২নং সৃজনশীল প্রশ্নের 'খ' নং উত্তর দ্রষ্টব্য।"
        },
        {
          "label": "গ",
          "question": "উদ্দীপকের 'ক' দেশের সাথে অর্থনীতিতে আলোচ্য কোন তত্ত্বটি সামঞ্জস্যপূর্ণ? ব্যাখ্যা করো।",
          "explanation": "উদ্দীপকের 'ক' দেশের সাথে ম্যালথাসের জনসংখ্যা তত্ত্বটি সামঞ্জস্যপূর্ণ। উদ্দীপকে দেখা যাচ্ছে প্রতি প্রতি ২৫ বছর অন্তর জনসংখ্যা দ্বিগুণ হচ্ছে। কিন্তু খাদ্য উৎপাদন সেই হারে বৃদ্ধি পাচ্ছে না। ম্যালথাস এটিকে ব্যাখ্যা করেছেন- জ্যামিতিক হারে জনসংখ্যা বৃদ্ধি: ম্যালথাসের মতে, জনসংখ্যা জ্যামিতিক হারে বৃদ্ধি পায়। জ্যামিতিক হারের উদাহরণ হলো- ১, ২, ৪, ৮, ১৬, ৩২... ধারা। এ হারে জনসংখ্যা বাড়তে থাকলে প্রতি ২৫ বছরে জনসংখ্যা দ্বিগুণ হবে।গাণিতিক হারে খাদ্য উৎপাদন বৃদ্ধি: ম্যালথাসের মতে, প্রাকৃতিক নিয়মে খাদ্য উৎপাদন বৃদ্ধি পায় ধীর গতিতে গাণিতিক হারে। যেমন- ১, ২, ৩, ৪, ৫,..... প্রভৃতি হারে। জনসংখ্যা বৃদ্ধি ও খাদ্য উৎপাদন বৃদ্ধির মধ্যে সম্পর্ক: ম্যালথাসের মতে, প্রকৃতগতভাবে খাদ্য উৎপাদন গাণিতিক হারে বৃদ্ধি পায় কিন্তু অভাব এবং পাপ তাকে বিরত না করলে মানুষ নিজে দ্রুত জ্যামিতিক হারে বৃদ্ধি করে। ম্যালথাস ২৫ বছর সময়কে একক ধরে খাদ্য উৎপাদন বৃদ্ধি ও জনসংখ্যা বৃদ্ধির মধ্যে সম্পর্ক এভাবে দেখিয়েছেন- বছর ১৯০০ ১৯২৫ ১৯৫০ ২০২৫ জনসংখ্যা ১ ২ ৪ ৩২ খাদ্য উৎপাদন ১ ২ ৩ ৬ যদি জনসংখ্যা নিয়ন্ত্রণ করা না যায় তাহলে ২০২৫ সালে জনসংখ্যা বাড়বে ৩২ গুণ এবং খাদ্যের যোগান বাড়বে ৬ গুণ।"
        },
        {
          "label": "ঘ",
          "question": "উদ্দীপকে আলোচ্য 'ক' এবং 'খ' দেশের জনসংখ্যার মধ্যে কোনটিতে কাম্য জনসংখ্যা রয়েছে তা যুক্তিসহকারে আলোচনা করো।",
          "explanation": "উদ্দীপকে আলোচিত দুটি দেশের মধ্যে 'খ' দেশে কাম্য জনসংখ্যা তত্ত্ব আলোচিত হয়েছে। 'খ'দেশে জনসংখ্যার অনুপাত, মাথাপিছু আয় ও জীবনযাত্রার মানের সাথে সামঞ্জস্যপূর্ণ। কেননা কাম্য জনসংখ্যা তত্ত্ব অনুসারে কোনো দেশের প্রাকৃতিক সম্পদকে উপযুক্তভাবে কাজে লাগানোর জন্য একটি বিশেষ জনসংখ্যার প্রয়োজন হয়। একেই কাম্য জনসংখ্যা বলে। যদি কোনো দেশের প্রকৃত জনসংখ্যা কাম্য জনসংখ্যার চেয়ে কম হয় তাকে নিম্ন জনসংখ্যা বলে। জনসংখ্যার এ আয়তন প্রাপ্ত সম্পদের পূর্ণ ব্যবহারের জন্য অপ্রতুল এবং এ অবস্থায় শ্রমবিভাগ ও বিশেষীকরণের সুবিধাগুলো বিশেষভাবে উপভোগ করা যায় না। তাই প্রকৃত আয় সর্বাধিক হয় না। আবার জনসংখ্যা বাড়ার সাথে সাথে যখন শ্রমের যোগান বাড়ে, শ্রমবিভাগ প্রবর্তিত হয়, উৎপাদন ক্ষেত্রে উন্নততর কলাকৌশলের ব্যবহার ঘটে এবং প্রাকৃতিক সম্পদের সদ্ব্যবহার সম্ভব হয়, তখন মাথাপিছু প্রকৃত আয় বাড়তে থাকে। অবশেষে জনসংখ্যা বেড়ে এমন এক পর্যায়ে পৌঁছায় যেখানে দেশের প্রাকৃতিক সম্পদ ও মূলধনের পূর্ণ ব্যবহার করে মাথাপিছু আয় সর্বাধিক ছাড়িয়ে যায়। তখন জনসংখ্যার তুলনায় সম্পদ বৃদ্ধি না হওয়ায় মাথাপিছু আয় কমে যায়। এ পর্যায়ের জনসংখ্যাকে অধিক জনসংখ্যা বলে। তাই দেখা যায় নিম্ন বা অধিক জনসংখ্যা কোনোটিই বাঞ্ছনীয় নয়। কেবল জনসংখ্যার যে আয়তনে মাথাপিছু প্রকৃত আয় সর্বাধিক হয় তাই হলো কাম্য জনসংখ্যা। যা উদ্দীপকের 'খ' দেশে পরিলক্ষিত হয়।"
        }
      ]
    },
    {
      "number": "5",
      "uddipok": "'A' একটি দরিদ্র দেশ। 'A' দেশের অর্থনীতির চাকা সচল রাখতে সরকার প্রতি বছর বিপুল পরিমাণ জ্বালানি তেল আন্তর্জাতিক বাজার থেকে ক্রয় করে। ২০১০ সালে 'A' দেশে প্রতি লিটার তেলের দাম ছিল ৬০ টাকা। পরবর্তী বছর মধ্যপ্রাচ্যে যুদ্ধ বিগ্রহের কারণে জ্বালানি তেলের আন্তর্জাতিক বাজারে অস্থিরতা দেখা দেয় এবং 'A' দেশের সরকারকে প্রতিলিটার জ্বালানি তেল ৯০ টাকা করে কিনতে হয়। জ্বালানি তেলের মূল্য বৃদ্ধির ফলে সরকার বিপুল পরিমাণ ভর্তুকি দিয়ে জ্বালানি তেল আমদানি করে। এতে সরকারের ব্যয় বৃদ্ধি পায়।",
      "tag": "CB 16",
      "sub_questions": [
        {
          "label": "ক",
          "question": "মুদ্রাস্ফীতি কাকে বলে?",
          "explanation": "মুদ্রাস্ফীতি বলতে এমন এক অবস্থাকে বোঝায়, যখন স্বল্পকাল ব্যবধানে উৎপাদন স্থির থেকে দ্রব্যমূল্য ক্রমাগত বাড়তে থাকে এবং এর ফলে অর্থের ক্রয়ক্ষমতা হ্রাস পায় বলে।"
        },
        {
          "label": "খ",
          "question": "মুদ্রাস্ফীতির ওপর মুদ্রার যোগান বৃদ্ধির প্রভাব বুঝিয়ে লেখ।",
          "explanation": "মুদ্রাস্ফীতির অন্যতম কারণ হলো অর্থের যোগান বৃদ্ধি। বাংলাদেশেও মুদ্রাস্ফীতির অন্যতম প্রধান কারণ অর্থের যোগানের বিপুল বৃদ্ধি। অর্থের যোগান বিপুল পরিমাণ বাড়লে দ্রব্যসামগ্রী ও সেবাদির পরিমাণ তার তুলনায় না বাড়লে দামস্তর বেড়ে মুদ্রাস্ফীতির সৃষ্টি করে। আর অর্থের যোগান বাড়লে মানুষের আয় ও ক্রয়ক্ষমতা বাড়ে। ফলে মুদ্রাস্ফীতি দেখা দেয়। এভাবেই মুদ্রার যোগান বৃদ্ধি মুদ্রাস্ফীতির ওপর প্রভাব ফেলে।"
        },
        {
          "label": "গ",
          "question": "উদ্দীপক হতে ২০১১ সালে 'A' দেশের জ্বালানি তেলের মুদ্রাস্ফীতি পরিমাপ করো।",
          "explanation": "উদ্দীপকে অনুসারে CPI ব্যবহার করে 'A' দেশের ২০১১ সালের জ্বালানি তেলের মুদ্রাস্ফীতি হার পরিমাপ করি। এজন্য নিম্নের সূত্রটি ব্যবহার করে নির্ণয় করতে পারি। মুদ্রাস্ফীতির হার (২০১১ সাল) = চলতি বছরের দামস্তর (২০১১) - গত বছরের দামস্তর ২০১০ /গত বছরের দামস্তর (২০১০) × ১০০ ২০১০ সালের জ্বালানি তেলের দাম ছিল ৬০ টাকা এবং ২০১১ সালের জ্বালানি তেলের দাম বেড়ে দাঁড়ায় ৯০ টাকা। তাহলে ২০১১ সালের মুদ্রাস্ফীতির হার কত হবে তা নির্ণয় করি: মুদ্রাস্ফীতির হার (২০১১ সাল) =  ৯০-৬০   ৬o  × \\frac{\\text { ৯০-৬০ }}{\\text { ৬o }} \\times   ৬ o    ৯০ - ৬০   ​ × ১০০ = ৩০ ৬ o × ১০০ = ৩০০০ ৬ o = ৫০ % =\\frac{৩ ০}{৬ o} \\times ১ ০ ০=\\frac{৩ ০০০}{৬ o}=৫ ০ \\% = ৬ o ৩০ ​ × ১০০ = ৬ o ৩০০০ ​ = ৫০ % সুতরাং, 'A' দেশে ২০১১ সালে জ্বালানি তেলের মুদ্রাস্ফীতির হার হলো ৫০%।"
        },
        {
          "label": "ঘ",
          "question": "'A' দেশের সরকারের ব্যয় বৃদ্ধি সামগ্রিক মুদ্রাস্ফীতি তৈরিতে কিভাবে ভূমিকা রাখে বলে তুমি মনে কর?",
          "explanation": "'A' দেশের সরকারের ব্যয় বৃদ্ধি সামগ্রিক মুদ্রাস্ফীতি তৈরিতে তাৎপর্যপূর্ণ ভূমিকা রাখে। জ্বালানি ও বিদ্যুৎ গুরুত্বপূর্ণ উপাদান। আমদানিকৃত খনিজ তেল, দেশে উৎপাদিত গ্যাস, বিদ্যুৎ ও অন্যান্য জ্বালানির দাম ঊর্ধ্বগামী হওয়ায় 'A' দেশে উৎপাদন ব্যয় বাড়ছে। উৎপাদনের উপকরণের বিশেষ করে কাঁচামাল ও শ্রম ইত্যাদির দাম বৃদ্ধির ফলে উৎপাদনের ব্যয় বাড়ার মাধ্যমে যে মুদ্রাস্ফীতি দেখা দেয় তাকে ব্যয় প্ররোচিত মুদ্রাস্ফীতি বলে। আধুনিককালে সরকারকে বিভিন্ন ধরনের জনকল্যাণমূলক কাজ করতে হয়। এর ফলে সরকারকে একদিকে ভর্তুকি দিয়ে দ্রব্য ও সেবাসামগ্রী আমদানি করতে হয়। অন্যদিকে, বিভিন্ন আমদানিকৃত নিত্যপ্রয়োজনীয় জিনিসের দাম বাড়িয়ে অর্থ সংস্থান করতে হয়। পাবলিক ইউটিলিটি; যেমন- পানি, বিদ্যুৎ, গ্যাস প্রভৃতির দাম বাড়লে উৎপাদন খরচ বৃদ্ধি পাওয়ার ফলে দ্রব্যসামগ্রীর দাম বাড়ে। এর ফলে মুদ্রাস্ফীতির সৃষ্টি হয়। সরকার ব্যাপক হারে পণ্যসামগ্রীর ওপর পরোক্ষ কর আরোপ করলে মূল্যস্তর বেড়ে যায় এবং মুদ্রাস্ফীতির সৃষ্টি হয়। এভাবে 'A' দেশের সরকারের ব্যয় বৃদ্ধি সামগ্রিক মুদ্রাস্ফীতি তৈরিতে ভূমিকা রাখে বলে আমি মনে করি।"
        }
      ]
    },
    {
      "number": "6",
      "uddipok": "'ক' দেশের জনগণ দরিদ্র, উৎপাদিত খাদ্য সামগ্রীও প্রয়োজনের তুলনায় অপ্রতুল। এছাড়া দেশে প্রতিবছর বন্যা ও ঘূর্ণিঝড়ের ফলে ফসলের ব্যাপক ক্ষতি হয়। কিন্তু উক্ত দেশের জনগণ অতি মুনাফালোভী। শাকসবজি, ফলমূল সংরক্ষণে ক্ষতিকর বিভিন্ন রাসায়নিক পদার্থের মিশ্রণ ঘটায়। এরূপ ভেজাল খাবার খেয়ে দেশের যুবসমাজের স্বাস্থ্য হুমকির সম্মুখীন। দেশের খাদ্য নিরাপত্তার এরূপ পরিস্থিতিতে বিভিন্ন সংবাদ মাধ্যম এবং এনজিওরা সোচ্চার হয়ে উঠে এবং সরকারও এ ব্যাপারে বিভিন্ন পদক্ষেপ গ্রহণ করে।",
      "tag": "CB 16",
      "sub_questions": [
        {
          "label": "ক",
          "question": "খাদ্যের প্রাপ্যতা কী?",
          "explanation": "একটি দেশে একটি নির্দিষ্ট সময়ে দেশের ভেতরে উৎপাদিত খাদ্যশস্য, আমিষ জাতীয় খাদ্য, ফলমূল এবং বিদেশ থেকে আমদানিকৃত খাদ্যকে খাদ্যের প্রাপ্যতা বলে।"
        },
        {
          "label": "খ",
          "question": "বৈদেশিক বাণিজ্য দ্বারা খাদ্যের প্রাপ্যতা কিভাবে প্রভাবিত হয়?",
          "explanation": "খাদ্য প্রাপ্যতার প্রেক্ষিতে দেশজ উৎপাদনই প্রধান নিয়ামক। তবে খাদ্য ঘাটতির কারণে অনেক সময় বৈদেশিক বাণিজ্য দ্বারা খাদ্য আমদানি করতে হয়। বিভিন্ন সময়ে বাংলাদেশকে খাদ্যে স্বয়ংসম্পূর্ণ দেশ হিসেবে দাবি করা হয়েছে। বড় ধরনের দুর্যোগে না পড়লে খাদ্য ঘাটতি তেমন দেখা দেয় না। তথাপি প্রতি বছর দেশে বেশ কিছু পরিমাণ খাদ্যশস্য আমদানি করা হয়ে থাকে। এটা করা হয় খাদ্যভিত্তিক বিভিন্ন সরকারি পরিচালন দুর্যোগকালীন জরুরি প্রয়োজন মেটানো এবং খাদ্যশস্যের প্রয়োজনীয় ও নিরাপত্তা মজুত সংরক্ষণের উদ্দেশ্যে, যা খাদ্য প্রাপ্যতার দিকটি নিশ্চিত করে।"
        },
        {
          "label": "গ",
          "question": "উদ্দীপক অনুসারে 'ক' দেশের খাদ্য নিরাপত্তার দিকগুলো চিহ্নিত করো।",
          "explanation": "উদ্দীপক অনুসারে 'ক' দেশের খাদ্য নিরাপত্তার প্রতিবন্ধক ভেজাল খাদ্যের দিকগুলো ফুটে উঠেছে। খাদ্য নিরাপত্তা অর্জন করতে হলে জনসাধারণের ভেজালমুক্ত খাদ্য গ্রহণ অপরিহার্য। এক খাদ্যের সাথে অন্য খাদ্যের মিশ্রণ, খাদ্যে স্বাস্থ্যের জন্য ক্ষতিকর হয় এমন রাসায়নিক পদার্থ মিশ্রণ, খাদ্য সংরক্ষণের জন্য ক্ষতিকর দ্রব্য ব্যবহার, খাদ্যের সৌন্দর্য বৃদ্ধির জন্য রং প্রয়োগ ইত্যাদি একত্রে খাদ্যে ভেজাল বা ভেজাল খাদ্য বলে পরিচিত। বর্তমানে বাংলাদেশের বিশাল জনসংখ্যার খাদ্য চাহিদার তুলনায় তার যোগান অপ্রতুল। তাছাড়া বিগত কয়েক বছর ধরে বিভিন্ন খাদ্যের দাম ক্রমাগতভাবে বেড়েই চলেছে। এর সাথে যুক্ত হয়েছে খাদ্য স্থানান্তরের ক্ষেত্রে পরিবহণ ও সংরক্ষণজনিত সমস্যা। এ পরিস্থিতিতে ভেজাল খাদ্য উৎপাদন, বিক্রয় ও পরিবেশন একটি লাভজনক ব্যবসায়ে পরিণত হয়েছে। এক্ষেত্রে লাভ অনেক বেশি হওয়ায় ভেজাল খাদ্যের ব্যবসায় দিন দিন বেড়েই চলেছে। এর ফলে জনস্বাস্থ্য আজ বিপন্ন ও জনজীবন হুমকির সম্মুখীন। ভেজাল খাদ্য খেয়ে জনসাধারণ পেটের নানা রকম পীড়ায় ভুগছে। শরীর দুর্বল ও কৃশ হয়ে যাওয়া, স্মরণশক্তি হ্রাস পাওয়া, শারীরিক ওজন অত্যধিক কমা বা বাড়া, চুল পড়া, মানসিক অবসাদ, অতিরিক্ত ক্লান্তি-এসবই ভেজাল খাদ্যের ফল বলা যায়। বাংলাদেশে বর্তমানে তাই ভেজাল খাদ্য এক মারাত্মক সমস্যা হিসেবে চিহ্নিত হচ্ছে। এ সমস্যার দিকটি 'ক' দেশের বর্ণিত পরিস্থিতিতে লক্ষ করা যায়।"
        },
        {
          "label": "ঘ",
          "question": "খাদ্য নিরাপত্তা নিশ্চিত করতে বেসরকারি সংস্থা ও জনগণের কি ভূমিকা হওয়া উচিত বলে তুমি মনে কর?",
          "explanation": "খাদ্য নিরাপত্তা নিশ্চিত করতে বেসরকারি সংস্থা ও জনগণের গুরুত্বপূর্ণ ভূমিকা পালন করতে পারে। বেসরকারি সংস্থা: স্বাধীনতা-পরবর্তী সময়ে দেশের উন্নয়নে সরকারের পাশাপাশি বেসরকারি সংস্থাও খাদ্য নিরাপদকরণে ভূমিকা পালন করে আসছে। ফলে উন্নয়ন অংশীদার হিসেবে এনজিওর ভূমিকাও এ দেশে ব্যাপক। এ দেশের কিছু এনজিও সারাবিশ্বে রোল মডেল হিসেবে সফলতার সাথে কাজ করছে। তাই খাদ্য নিরাপদকরণেও তারা উল্লেখযোগ্য ভূমিকা পালন করতে পারে। এ দেশে খাদ্যে ভেজাল কেউ কেউ জেনে মেশায়, আবার অনেকে না জেনেও মেশায়। ভেজাল খাদ্যের উপাদানগুলো আমাদের শরীরে কী ক্ষতি করে তা সকলকে জানানোর ব্যবস্থা করতে পারে। আবার বিভিন্ন দিকনির্দেশনার মাধ্যমে জনগণকে ভেজালবিরোধী আন্দোলনে সংযুক্ত করতে পারে। সরকারকে ভেজালবিরোধী আইন তৈরিতে চাপ প্রয়োগ করতে পারে। জনগণের মাঝে ভেজাল নিরূপণকারী কিট সরবরাহের ব্যবস্থা করতে পারে। পচনশীল দ্রব্য সংরক্ষণে উন্নত প্রযুক্তির ব্যবস্থা করতে পারে। জনসাধারণ: সাধারণ জনগণ খাদ্যে ভেজাল মেশানো পছন্দ করে না। কিন্তু তাদের কাছে প্রয়োজনীয় পরিমাণ ভেজাল নিরূপণকারী কিট না থাকায় খাদ্যে ভেজালের পরিমাণ জানতে পারছে না। সাধারণ জনগণ যদি এই ভেজালের বিরুদ্ধে রুখে দাঁড়ায় তবে অবশ্যই দেশ থেকে ভেজালের সমস্যা দূর হবে। খাদ্যে ভেজাল মেশানো যে অনৈতিক এবং দণ্ডনীয় অপরাধ তা অনেকেই জানে না। তাদেরকে এ বিষয়গুলো সাধারণ জনগণ জানতে পারে, ভেজালবিরোধী আইন প্রয়োগে সরকারকে তথ্য দিয়ে সাহায্য করতে পারে। ভেজালের ক্ষতিকর দিকগুলো সম্পর্কে সকলকে উদ্বুদ্ধ করতে পারে। কেউ খাদ্যে ভেজাল মেশালে তাদের আইন প্রয়োগকারী সংস্থার হাতে তুলে দিতে পারে। ভেজালযুক্ত খাদ্য ক্রয় থেকে নিজেকে বিরত রাখতে পারে।"
        }
      ]
    },
    {
      "number": "7",
      "uddipok": "কবির সাহেব দীর্ঘদিন আমেরিকায় বসবাস করছেন। সম্প্রতি ১৫ বছর পর দেশে বেড়াতে এসে বাংলাদেশের অবকাঠামোগত উন্নয়ন দেখে তিনি মুগ্ধ হন। তবে এই উন্নয়নের পেছনে যে অর্থ ব্যয় হয়েছে তা কোন কোন উৎস হতে সংগৃহীত হয়েছে তা তাকে ভাবিয়ে তোলে। বিষয়টি তিনি তার বন্ধু অর্ণবের সাথে আলাপ করেন এবং জানতে পারেন এদেশের নাগরিকরা এখন অনেক সচেতন। সরকারি- বেসরকারি অংশীদারিত্ব ছাড়াও সরকারের কর রাজস্ব ও অকর রাজস্বের পরিমাণ ব্যাপক বৃদ্ধি পেয়েছে। এছাড়া প্রবাসী বাঙালিদের অর্জিত অর্থ ও দেশি বিদেশি বিভিন্ন সংস্থা হতে প্রাপ্ত ঋণ, সাহায্যও বৃদ্ধি পেয়েছে।",
      "tag": "CB 16",
      "sub_questions": [
        {
          "label": "ক",
          "question": "প্রত্যক্ষ কর কী?",
          "explanation": "কযে করের প্রাথমিক ভার ও চূড়ান্ত ভার একই ব্যক্তির ওপর পড়ে তাকে প্রত্যক্ষ কর বলে।"
        },
        {
          "label": "খ",
          "question": "পরোক্ষ কর ফাঁকি দেওয়া যায় না-ব্যাখ্যা করো।",
          "explanation": "প্রত্যক্ষ কর ফাঁকি দেওয়া যায় না, কারণ যার ওপর কর আরোপ করা হয় তাকেই করের প্রাথমিক ভার ও চূড়ান্ত ভার বহন করতে হয়। এসব করের ক্ষেত্রে করদাতা করের বোঝা অন্য কারও ওপর চাপাতে পারে না। সে সরাসরি সরকারকে এ কর প্রদান করে। যেমন আয়কর, ভূমি রাজস্ব কর, কর্পোরেশনের কর, সম্পদ কর, মূলধনী লাভ কর, মুনাফা কর, ব্যাংক সঞ্চয়ের ওপর কর ইত্যাদি। প্রকৃতপক্ষে এসব কর হলো আয়কর।"
        },
        {
          "label": "গ",
          "question": "উদ্দীপকের আলোকে বাংলাদেশ সরকারের আয়ের উৎসসমূহ চিহ্নিত করো।",
          "explanation": "উদ্দীপকের আলোকে বাংলাদেশ সরকারের আয়ের উৎস হিসেবে অভ্যন্তরীণ উৎস এবং বৈদেশিক উৎসের কথা বলা হয়েছে। দেশের ভৌগোলিক সীমারেখার মধ্য হতে যেসব আয় সংগৃহীত হয় তা সরকারি আয়ের অভ্যন্তরীণ উৎস। সরকারি আয়ের অভ্যন্তরীণ উৎসগুলো হলো- কর রাজস্ব, কর বহির্ভূত রাজস্ব, বিশেষ ধরনের আদায় এবং বিবিধ উৎস। অন্যদিকে, অভ্যন্তরীণ উৎস হতে আয় যদি সরকারের ব্যয় নির্বাহের জন্য পর্যাপ্ত না হয় সেক্ষেত্রে সরকার বৈদেশিক উৎস হতে অর্থ সংগ্রহ করতে পারে। সরকারি আয়ের বৈদেশিক উৎসগুলো হলো আন্তর্জাতিক আর্থিক প্রতিষ্ঠান এবং ধনী দেশ ও বন্ধু দেশ। প্রধানত প্রত্যক্ষ ও পরোক্ষ এই দুই ধরনের করের সমন্বয়ে কর রাজস্ব গঠিত এবং সরকারের মোট আয়ের শতকরা ৮০ ভাগের বেশি কর রাজস্ব বাবদ অর্জিত হয়। কর ছাড়াও সরকার অন্য যেসব উৎস থেকে আয় অর্জন করে তা কর বহির্ভূত রাজস্ব। কর বহির্ভূত রাজস্ব প্রশাসনিক রাজস্ব এবং বাণিজ্যিক রাজস্ব নিয়ে গঠিত। তাছাড়া সরকারি উন্নয়ন কর্মকাণ্ডের কারণে কোনো ব্যক্তি বা প্রতিষ্ঠান অতিরিক্ত লাভবান হলে সরকার ঐ ব্যক্তি বা প্রতিষ্ঠান থেকে বিশেষ ধরনের অর্থ আদায় করে থাকে। এছাড়াও সরকার নিজ দেশের অভ্যন্তরে বিভিন্ন প্রকার স্থানীয় সরকার হতে কর, নতুন নোট ছাপানো, সম্পত্তি বাজেয়াপ্তকরণের মাধ্যমে আয়, দেশীয় উৎস হতে ঋণ গ্রহণ, সরকারি সম্পত্তি হতে আয়, জরিমানা ও ক্ষতিপূরণ ইত্যাদি হতে প্রচুর পরিমাণ অর্থ সংগ্রহ করে থাকে। অন্যদিকে, বাংলাদেশ সরকার বিভিন্ন আন্তর্জাতিক সংস্থা বা প্রতিষ্ঠান এবং ধনী দেশ ও বন্ধু দেশ হতে ঋণ সাহায্যদান ও অনুদান পেতে পারে। উদ্দীপকের আলোকে বাংলাদেশ সরকারের আয়ের উৎস হিসেবে অভ্যন্তরীণ উৎস এবং বৈদেশিক উৎস উপরে আলোচনা করা হলো।"
        },
        {
          "label": "ঘ",
          "question": "উদ্দীপকে উল্লিখিত, ঋণ এর তুলনামূলক সুবিধা ও অসুবিধা উল্লেখ করো।",
          "explanation": "উদ্দীপকে উল্লিখিত ঋণের উৎসসমূহ হলো অভ্যন্তরীণ ঋণ ও বৈদেশিক ঋণ। এই দুই প্রকার ঋণের যেমন কিছু সুবিধা রয়েছে তেমনি রয়েছে কিছু অসুবিধাও। সরকার অভ্যন্তরীণ ঋণ গ্রহণের মাধ্যমে যে সুবিধা-অসুবিধাগুলোর সম্মুখীন হয় তা হলো- ১. এই উৎস থেকে সরকার নির্দিষ্ট সময়ে নির্দিষ্ট পরিমাণ ঋণ পেতে পারে এবং এই ঋণের সুদের পরিমাণ কম হয়। ২. ঋণ গ্রহণের এই উৎসগুলো অধিক নির্ভরযোগ্য এবং প্রয়োজনের সময় এই উৎসগুলো থেকে সহজেই ঋণ পাওয়া যায়। ৩. ঋণের উৎসগুলো সরকারের প্রণীত নিয়মকানুন মেনে চলে এবং উৎসগুলোর কার্যকলাপ জনস্বার্থবিরোধী নয়। সরকারের ঋণের অভ্যন্তরীণ উৎসের কিছু অসুবিধাও রয়েছে। ১. এ উৎস থেকে প্রয়োজনমাফিক ঋণ নাও সংগ্রহ করা যেতে পারে। ২. ঋণের এ উৎস অধিক ব্যবহার করলে দেশে বিনিয়োগ ও কর্মসংস্থান বিরূপভাবে প্রভাবিত হতে পারে। ৩. এ উৎস থেকে গৃহীত ঋণ জবরদস্তিমূলক হওয়ার আশঙ্কা থাকে। সরকারি ঋণের বাহ্যিক উৎসের ক্ষেত্রে যে সুবিধাগুলো সৃষ্টি হয়- ১. বিদেশি উৎস থেকে প্রাপ্ত ঋণ বৈদেশিক মুদ্রায় পাওয়া যায় এবং কখনো কখনো বিপুল অঙ্কের ঋণ প্রাপ্তি সম্ভব হয়। ২. এ উৎস থেকে প্রাপ্ত ঋণের অর্থ দ্বারা বিদেশ থেকে শিল্পের কাঁচামাল ও যন্ত্রপাতি সহজেই আমদানি করা যায়। ৩. এ ঋণের বদৌলতে বিদেশি বিশেষজ্ঞ ও দক্ষ কারিগরি পাওয়ার সুযোগ ঘটে। সরকারি ঋণের বাহ্যিক উৎসের ক্ষেত্র হতে ঋণ গ্রহণ করলে যে অসুবিধাগুলো সৃষ্টি হয়। তা হলো- ১. এ ঋণের উৎস অনির্ভর ও অনিশ্চিত হয়। ২. এ উৎস থেকে প্রদত্ত ঋণ শর্তযুক্ত হয় যা প্রায়শ ঋণ গ্রহণকারী দেশের স্বার্থের জন্য ক্ষতিকারক হতে পারে। ৩. এ উৎস থেকে ঋণ গ্রহণ করলে কখনো কখনো ঋণের আড়ালে ঋণগ্রহীতা দেশের রাজনীতিতে বাইরের হস্তক্ষেপ ঘটে।"
        }
      ]
    },
    {
      "number": "8",
      "uddipok": "'A' দেশ তার নিজস্ব সম্পদ কাজে লাগিয়ে দ্রব্য উৎপাদন করে এবং দেশের অভ্যন্তরে বিভিন্ন অঞ্চলে ক্রয়-বিক্রয় করে। 'B' দেশ তার উৎপাদিত পণ্য নিজ দেশ ছাড়া বিশ্বের অন্যান্য দেশের বাজারে বিক্রয় করে এবং অন্য দেশের পণ্য নিজ দেশের জন্য ক্রয় করে। ফলে 'B' দেশে সম্পদের পূর্ণ ব্যবহার হয় এবং ভোক্তারাও বিভিন্নভাবে উপকৃত হয়।",
      "tag": "CB 16",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "তৈরি পোশাক, হিমায়িত খাদ্য, টাটকা ফল ইত্যাদি বাংলাদেশের কোন ধরনের রপ্তানি পণ্য এবং কেন?",
          "explanation": "তৈরি পোশাক, হিমায়িত খাদ্য, টাটকা ফল ইত্যাদি বাংলাদেশের অপ্রচলিত রপ্তানি পণ্য। যেসব পণ্যসামগ্রী কিছুদিন আগেও বাংলাদেশ থেকে রপ্তানি করা হতো না; কিন্তু সাম্প্রতিককালে রপ্তানি করা হচ্ছে এসব পণ্যকে সাধারণভাবে অপ্রচলিত পণ্য বলা হয়। যেমন- তৈরি পোশাক, হিমায়িত খাদ্যসামগ্রী, হোসিয়ারি দ্রব্য, হস্তশিল্পজাত দ্রব্য, সার ও রাসায়নিক দ্রব্য, শাকসবজি, ফলমূল প্রভৃতি।"
        },
        {
          "label": "গ",
          "question": "A ও B দেশের বাণিজ্যের মধ্যে কোনো পার্থক্য আছে কি?- উদ্দীপকের আলোকে বিশ্লেষণ করো।",
          "explanation": "A ও B দেশের বাণিজ্যের মধ্যে পার্থক্য আছে। A দেশের বাণিজ্য হলো অভ্যন্তরীণ বাণিজ্য। অন্যদিকে, B দেশের বাণিজ্য হলো আন্তর্জাতিক বাণিজ্য। নিচে উভয় বাণিজ্যের মধ্যে পার্থক্য তুলে ধরা হলো-১. অভ্যন্তরীণ বাণিজ্য একটি সার্বভৌম রাষ্ট্রের অভ্যন্তরে সংঘটিত হয়। অন্যদিকে, আন্তর্জাতিক বাণিজ্য বিভিন্ন সার্বভৌম দেশের মধ্যে সংঘটিত হয়। ২. অভ্যন্তরীণ বাণিজ্যের ক্ষেত্রে সরকারি নীতির কোনো ভিন্নতা নেই। অন্যদিকে, আন্তর্জাতিক বাণিজ্যের ক্ষেত্রে সরকারি নীতির ভিন্নতা রয়েছে। ৩. অভ্যন্তরীণ বাণিজ্যে লেনদেনজনিত কারণে লেনদেনের ভারসাম্যের কোনো সমস্যা থাকে না। অন্যদিকে, আন্তর্জাতিক বাণিজ্যের ক্ষেত্রে লেনদেনজনিত কারণে লেনদেনের ভারসাম্যে জটিল সমস্যার সৃষ্টি হয়। ৪. অভ্যন্তরীণ বাণিজ্যে পরিবহণ ও বিমা ব্যয়ের তেমন পার্থক্য লক্ষ করা যায় না। অন্যদিকে, আন্তর্জাতিক বাণিজ্যে পরিবহণ ও বিমা ব্যয়ের অনেক পার্থক্য লক্ষ করা যায়। ৫. একটি দেশের মধ্যে বাণিজ্যিক কার্যক্রম অবাধে পরিচালিত হয়। অন্যদিকে, আন্তর্জাতিক বাণিজ্য ক্ষেত্রে রাষ্ট্রীয় বিধি নিষেধ আরোপিত হয় বলে বাণিজ্য অবাধে চলতে পারে না।"
        },
        {
          "label": "ঘ",
          "question": "অর্থনৈতিক উন্নয়নে 'B' দেশের বাণিজ্যের গুরুত্ব কতটুকু বলে তুমি মনে কর?",
          "explanation": "অর্থনৈতিক উন্নয়নে 'B' দেশের আন্তর্জাতিক বাণিজ্য অত্যন্ত গুরুত্বপূর্ণ বলে আমি মনে করি। প্রথমত, বর্তমান যুগে অর্থনৈতিক উন্নয়নে আন্তর্জাতিক বাণিজ্যের ভূমিকা সবচেয়ে বেশি। রপ্তানি আয় বৃদ্ধির মাধ্যমে প্রচুর বৈদেশিক মুদ্রা অর্জন করতে না পারলে অর্থনৈতিক পরিকল্পনার ব্যয় সংস্থান করা সম্ভব হয় না। এছাড়া উন্নয়নশীল দেশগুলো তার অবকাঠামো উন্নয়নে বৈদেশিক বাণিজ্যের মাধ্যমে উন্নত দেশগুলো থেকে সহযোগিতা পেয়ে থাকে। এর মাধ্যমে অর্থনৈতিক উন্নয়ন অর্জিত হতে পারে। দ্বিতীয়ত, আন্তর্জাতিক বাণিজ্যের ক্ষেত্রে মুক্ত বা অবাধ বাণিজ্য পরিচালিত হলে দেশের আন্তর্জাতিক বিশেষীকরণ সম্ভব হয়। এর ফলে তুলনামূলক ব্যয়নীতির ভিত্তিতে যে দেশ যেসব দ্রব্য উৎপাদনে আপেক্ষিক সুবিধা পায় সে দেশ সেসব দ্রব্য উৎপাদনে পারদর্শী হয়ে ওঠে। তৃতীয়ত, একটি দেশ সকল প্রকার দ্রব্য সমান পারদর্শিতার সাথে উৎপাদন করতে পারে না। আন্তর্জাতিক বাণিজ্যের ফলে আন্তর্জাতিক শ্রমবিভাগ সম্ভব হয়ে থাকে। এর ফলে দেশ-বিদেশে উৎপাদন সর্বোচ্চ স্তরে পৌছায়। চতুর্থত, কোনো দেশই তার প্রয়োজনীয় সব দ্রব্য উৎপাদন করতে পারে না। ফলে আন্তর্জাতিক বাণিজ্যের মাধ্যমে একটা দেশ তার প্রয়োজনীয় অনুৎপাদিত দ্রব্যসামগ্রী সহজেই বিদেশ হতে সংগ্রহ করতে পারে। যেমন: তেলসমৃদ্ধ মধ্যপ্রাচ্যের দেশগুলোতে পাট উৎপাদিত হয় না। অপরপক্ষে, বাংলাদেশে তেল উৎপাদন না হলেও প্রচুর পাট জন্মে। এমতাবস্থায় আন্তর্জাতিক বাণিজ্যের মাধ্যমে বাংলাদেশ তেল এবং মধ্যপ্রাচ্যের দেশগুলো পাট আমদানি করতে পারে। পঞ্চমত, যেসব দ্রব্য দেশের মধ্যে উৎপাদন করা ব্যয়বহুল তা কম দামে অন্য কোনো দেশ হতে ক্রয় করা সম্ভব। আন্তর্জাতিক বাণিজ্যের ফলে একটি দেশ নিজের দেশের ব্যয়বহুল দ্রব্য উৎপাদন না করে তা কম দামে বিদেশ হতে আমদানি করে দেশীয় মূলধনের সংস্থান করতে পারে। ষষ্ঠত, আন্তর্জাতিক বাণিজ্যের মাধ্যমে কোনো দেশের উদ্বৃত্ত পণ্য বিদেশে রপ্তানি করে বৈদেশিক মুদ্রা অর্জন বা অন্য কোনো দ্রব্য আমদানি করা সম্ভব হয়। এভাবে একটি দেশ তার উদ্বৃত্ত পণ্যকে অর্থনৈতিক উন্নয়নে নিয়োজিত করতে পারে।"
        }
      ]
    },
    {
      "number": "9",
      "uddipok": "'ক' একটি উন্নয়নশীল দেশ। 'ক' দেশের কতকগুলো সুনির্দিষ্ট অর্থনৈতিক ও সামাজিক লক্ষ্য অর্জনের জন্য এবং দেশের সম্পদ উপযুক্ত ব্যবহারের জন্য বিভিন্ন মেয়াদি উন্নয়ন পরিকল্পনা গ্রহণ করে। 'ক' দেশের ন্যায় আমাদের দেশেও উন্নয়নের জন্য বিভিন্ন মেয়াদি পরিকল্পনা গৃহীত হয়। এর মধ্যে সর্বশেষ ২০১০-২০২১ সাল মেয়াদি পরিকল্পনা। উক্ত পরিকল্পনা দারিদ্র্য সীমার নিচে বসবাসকারী জনসংখ্যা বর্তমানে ৩১.৫% থেকে ১৫% এ নামিয়ে আনা, প্রাথমিক শিক্ষাস্তরে শতভাগ এনরোলমেন্ট নিশ্চিত করে। ICT এর সুবিধা অর্জনের মাধ্যমে দেশকে ডিজিটালাইজ করা ইত্যাদি লক্ষ্য নির্ধারিত হয়।",
      "tag": "BB 17,CB 16",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট সময়ে পূর্বনির্ধারিত সুনির্দিষ্ট কতকগুলো অর্থনৈতিক ও সামাজিক লক্ষ্য অর্জনের জন্য রাষ্ট্র কর্তৃক প্রাপ্ত সম্পদের সুষ্ঠু ও সচেতন ব্যবহারকে উন্নয়ন পরিকল্পনা বলে।"
        },
        {
          "label": "খ",
          "question": "",
          "explanation": "অর্থনৈতিক উন্নয়নের সুফল দেশের সকল অঞ্চলের লোকের কাছে পৌছে দেওয়ার জন্য, দেশের প্রায় সব অঞ্চলেই উন্নয়ন ঘটানো দরকার। এতে দেশে সুষম উন্নয়ন হয়। এর জন্য সুষ্ঠু ও বাস্তবভিত্তিক উন্নয়ন পরিকল্পনা গ্রহণ আবশ্যক। ব্যাপকভিত্তিতে দেশের প্রায় সকল অঞ্চলকে একসাথে উন্নয়ন ঘটানোর জন্য সুপরিকল্পিত সুচিন্তিত ও বাস্তবসম্মত চিন্তা-ভাবনা দরকার যা কেবল একটি কার্যকর পরিকল্পনা প্রণয়নের মাধ্যমে সম্ভব। তাই বলা যায়, সুষম উন্নয়নের জন্য পরিকল্পনা প্রয়োজন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'ক' দেশে উন্নয়ন পরিকল্পনা গ্রহণের বিভিন্ন কারণ রয়েছে। উদ্দীপকের 'ক' দেশ একটি উন্নয়নশীল দেশ। উন্নয়নের উদ্দেশ্যে দেশটির কতকগুলো সুনির্দিষ্ট অর্থনৈতিক ও সামাজিক লক্ষ্য রয়েছে। লক্ষ্যগুলো বিক্ষিপ্তভাবে বিভিন্ন কর্মসূচির সাহায্যে বাস্তবায়িত করা সম্ভব নয়। লক্ষ্যগুলো পূরণ করতে চিন্তা-ভাবনা, সম্পদ সমাবেশ ও সময় প্রয়োজন। এ কাজ একমাত্র উন্নয়ন পরিকল্পনা প্রণয়ন ও বাস্তবায়নের মাধ্যমেই সম্ভব। তাই বলা যায়, কেবল বাস্তবসম্মত ও সুপরিকল্পিত পরিকল্পনা প্রণয়ন ও বাস্তবায়নের মাধ্যমেই দেশটি নির্দিষ্ট অর্থনৈতিক ও সামাজিক লক্ষ্যসমূহ অর্জন করতে পারে। প্রকৃতপক্ষে লক্ষ্যগুলো অর্জনের জন্য প্রয়োজনীয় সম্পদ, কৌশল ও অভিজ্ঞতা সর্বোত্তম উপায় কীভাবে কাজে লাগানো যাবে তা নির্ধারণের সার্বোৎকৃষ্ট উপায় হলো উন্নয়ন পরিকল্পনা। সুনির্দিষ্ট অর্থনৈতিক ও সামাজিক লক্ষ্যগুলো একসঙ্গে অর্জন করা সম্ভব নয়; কারণ লক্ষ্যগুলোর কোনোটি কম, কোনোটি বেশি আবার কোনেটি দীর্ঘসময় নিতে পারে। এ প্রেক্ষিতে দেশটিকে স্বল্প, মাধ্যম ও দীর্ঘমেয়াদি পরিকল্পনা প্রণয়ন করতে হবে। 'ক' দেশে প্রচুর প্রাকৃতিক সম্পদ রয়েছে যার সদ্ব্যবহার দ্রুত অর্থনৈতিক উন্নয়নের জন্য অপরিহার্য। সম্পদগুলোর অনুসন্ধান, শনাক্তকরণ উত্তোলন ও ব্যবহার এক ব্যয়বহুল, সময়-সাপেক্ষ ও জটিল ব্যাপার। এক্ষেত্রে উন্নয়ন পরিকল্পনার মাধ্যমে পর্যাপ্ত সময় এবং উপর্যুক্ত নীতি ও কৌশল দ্বারা সম্পদগুলোর কাম্য ব্যবহার সম্ভব।"
        },
        {
          "label": "ঘ",
          "question": "",
          "explanation": "উদ্দীপকটি পড়ে জানা যায়, বাংলাদেশে বিভিন্ন সময় বিভিন্ন ধরনের পরিকল্পনা গৃহীত হয়েছে। এর মধ্যে সর্বশেষ পরিকল্পনাটি হলো ২০১০- ২০২১ সাল মেয়াদি প্রেক্ষিত পরিকল্পনা। এ পরিকল্পনার লক্ষ্যসমূহ ষষ্ঠ ও সপ্তম পঞ্চবার্ষিক পরিকল্পনা বাস্তবায়নের মধ্যে দিয়ে অর্জিত হবে এবং দেশকে মধ্যম আয়ের দেশে পরিণত করবে। বাংলাদেশে দারিদ্র্যের উচ্চহার হ্রাসের জন্য সরকার অনেক আগে থেকেই দারিদ্র্যবিমোচনের উদ্দেশ্যে বিভিন্ন কর্মসূচি গ্রহণ করে আসছে। এর মধ্যে রয়েছে দারিদ্র্য নিরসন কৌশলপত্র; বয়স্ক দুস্থ মহিলা, অসচ্ছল মুক্তিযোদ্ধা, প্রতিবন্ধী, এতিম প্রভৃতি জনগোষ্ঠীর জন্য বিভিন্ন ভাতা প্রদান; কাজের বিনিময়ে খাদ্য কর্মসূচি, গৃহায়ন তহবিল গঠন, কর্মসংস্থান ব্যাংক প্রতিষ্ঠা; একটি বাড়ি একটি খামার প্রভৃতি। সরকারের দারিদ্রদ্র্যবিমোচনের এসব কর্মসূচি সফল হলে দেশে দারিদ্র্যের হার কমবে এবং জনসাধারণের আয় বাড়বে। দেশকে দ্রুত উন্নত করতে হলে এর মানবসম্পদকে দক্ষ জনশক্তিতে পরিণত করা প্রয়োজন। এক্ষেত্রে প্রাথমিক শিক্ষার যথেষ্ট গুরুত্ব রয়েছে। প্রাথমিক শিক্ষাব্যবস্থা উন্নয়নের জন্য সরকার ইতোমধ্যে বিভিন্ন ব্যবস্থা গ্রহণ করেছে। এগুলো হলো: প্রাথমিক শিক্ষাস্তরে শতকরা শতভাগ এনরোলমেন্ট; সারা দেশে পঞ্চম শ্রেণির সমাপনী পরীক্ষা; বছরের শুরুতে বিনামূল্যে বই বিতরণ; প্রাথমিক শিক্ষার জন্য উপবৃত্তি; সুবিধাবঞ্চিত স্কুল-বহির্ভূত ঝরে পড়া এবং শহরের কর্মজীবী শিশুদের প্রাথমিক শিক্ষা কার্যক্রমের আওতায় আনা ইত্যাদি। এসবের ফলে ভবিষ্যতে শিক্ষিত শ্রমিকের যোগান বাড়লে উৎপাদন ও আয় বাড়বে। অন্যদিকে, আইসিটি তথা তথ্যপ্রযুক্তি বর্তমান বিশ্বে সর্ব প্রকার উন্নয়ন কর্মকাণ্ড সুষ্ঠু উপায়ে পরিচালনার অন্যতম হাতিয়ার। সরকার তাই তথ্যপ্রযুক্তির ব্যবহার শেখার জন্য স্কুল থেকে শুরু করে বিশ্ববিদ্যালয় পর্যন্ত কম্পিউটার শিক্ষাক্রম চালু করেছে। দক্ষ মানবসম্পদ সৃষ্টির জন্য সরকার শিক্ষার সকল স্তরে আইসিটি শিক্ষা বাধ্যতামূলক করেছে। তাছাড়া আইসিটি শিক্ষার ব্যবহার বৃদ্ধি করার জন্য সকল ইউনিয়নে বিনামূল্যে ইন্টারনেট সুবিধা প্রদান করছে। এ সবই ভবিষ্যতে মানবসম্পদ উন্নয়ন ও দারিদ্র্য হার হ্রাসে ভূমিকা রাখবে। সুতরাং বলা যায়, উদ্দীপকে উল্লেখিত প্রেক্ষিত পরিকল্পনার লক্ষ্যগুলো অর্জিত হলে বাংলাদেশ একটি মধ্যম আয়ের দেশে পরিণত হবে।"
        }
      ]
    }
  ]
}