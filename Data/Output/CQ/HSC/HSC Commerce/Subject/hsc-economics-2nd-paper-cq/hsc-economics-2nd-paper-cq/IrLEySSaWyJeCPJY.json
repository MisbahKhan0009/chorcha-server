{
  "title": "চট্টগ্রাম বোর্ড ২০১৬",
  "subtitle": "অর্থনীতি (9)",
  "questions": [
    {
      "number": "1",
      "uddipok": "স্বাধীনতা লাভের আগে বিভিন্ন আমলে বাংলাদেশ বিভিন্নভাবে শোষিত ও বঞ্চিত হয়েছে। এর ফলে স্বাধীনতা লাভের পর বাংলাদেশ অর্থনৈতিক দিক দিয়ে দুর্বল ও পশ্চাৎপদ রয়ে যায়। বর্তমানে বাংলাদেশের কৃষি, শিল্প, শিক্ষা, স্বাস্থ্য প্রভৃতি ক্ষেত্রে গুণগত পরিবর্তন অর্জিত হয়েছে। দেশের অর্থনীতিতে এখন কোনো স্থবিরতা নেই, বরং অর্থনীতির প্রায় সর্বক্ষেত্রেই গতিশীলতা এসেছে।",
      "tag": "CTG.B 16",
      "sub_questions": [
        {
          "label": "ক",
          "question": "অর্থনৈতিক মন্দা কাকে বলে?",
          "explanation": "একটি দেশের অর্থনীতিতে যখন বেকারত্ব, মুদ্রাসংকোচন, উৎপাদন ঘাটতি দেখ দেয় তখন তাকে অর্থনৈতিক মন্দা বলে।"
        },
        {
          "label": "খ",
          "question": "বাংলাদেশের ভৌগোলিক অবস্থান কীরূপ?",
          "explanation": "বাংলাদেশ ভারতীয় উপমহাদেশের পূর্বাংশে ২০০৩৪ হতে ২৬°৩৮ উত্তর অক্ষাংশ এবং ৮৮°০১ হতে ৯২°৪১ পূর্ব দ্রাঘিমাংশের মধ্যে অবস্থিত। দেশটির তিন দিকেই ভারতের অবস্থান। দক্ষিণ-পূর্বে মায়ানমারের সাথেও কিছুটা সীমান্ত সংযোগ রয়েছে। দক্ষিণে বঙ্গোপসাগর। ভারত ও মায়ামনারের সাথে বাংলাদেশের সীমান্ত দৈর্ঘ্য যথাক্রমে ৩,৭১৫ কি.মি এবং ২৮০ কি.মি। বঙ্গোপসাগরের সাথে ৭১৬ কি. মি. এর উপকূল রেখা রয়েছে।"
        },
        {
          "label": "গ",
          "question": "বাংলাদেশের অর্থনৈতিক পশ্চাৎপদতা কখন এবং কেন ছিল? ব্যাখ্যা করো।",
          "explanation": "স্বাধীনতা লাভের পর বাংলাদেশ অর্থনৈতিক দিক দিয়ে দুর্বল ও পশ্চাৎপদ থেকে যায়। কারণ স্বাধীনতা লাভের আগে বিভিন্ন আমলে বাংলাদেশ বিভিন্নভাবে শোষিত ও বঞ্চিত হয়। অতীতকাল হতেই ভারতীয় উপমহাদেশ আধ্যাত্মিকতা শিক্ষা ও সম্পদে সমৃদ্ধ এক জনপদ ছিল। তখনকার সময়ে চীন, কোরিয়া, তিব্বত, সিংহল প্রভৃতি দেশ থেকেও শিক্ষার্থীগণ উচ্চ শিক্ষার জন্য এখানে ভিড় করত। শিক্ষা-দীক্ষায়, অগ্রসরতার কারণেই প্রাচীন ও মধ্যযুগে এ অঞ্চলের অর্থনীতি যেমন সমৃদ্ধ ছিল তেমনি সমৃদ্ধ ছিল কৃষি, শিল্প ও স্বাস্থ্য ব্যবস্থা। ইংরেজ শাসকেরা এ অঞ্চলে শাসন ও শোষণ চালিয়ে সম্পদ লুণ্ঠন করে ১৯০ বছর। এরপর পাকিস্তান তথা পশ্চিম পাকিস্তান আজকের বাংলাদেশকে শোষণ ও শাসন করেছে ২৪ বছর। তাদের উভয়ের অর্থনৈতিক উন্নয়নের জন্য ব্যবহৃত হয়েছে এ অঞ্চল হতে লুণ্ঠিত সম্পদ। পরবর্তীতে দীর্ঘ নয় মাস রক্তক্ষয়ী যুদ্ধের পর স্বাধীন সার্বভৌম দেশ হিসেবে বাংলাদেশ আবির্ভূত হয়। এরপর যুদ্ধে বিধ্বস্ত লুণ্ঠিত অর্থনীতি, ক্রমাগত রাজনৈতিক অস্থিরতা, বিপুল জনসংখ্যার চাপ, সম্পদ ব্যবহারের অদক্ষতার কারণে বাংলাদেশ অর্থনৈতিক দিক দিয়ে এখনো দুর্বল ও পশ্চাৎপদ রয়ে গিয়েছে।"
        },
        {
          "label": "ঘ",
          "question": "উদ্দীপকের আলোকে বাংলাদেশের বর্তমান অর্থনৈতিক অবস্থা ব্যাখ্যা করো।",
          "explanation": "বাংলাদেশ একটি উন্নয়নশীল দেশ। স্বাধীনতা উত্তর প্রথম সরকার যুদ্ধবিধ্বস্ত দেশ পুনর্গঠন, আয় বৈষম্য দূরীকরণ ও দারিদ্র্যের অভিশাপ হতে দেশকে মুক্ত করার লক্ষ্যে বিভিন্ন পদক্ষেপ গ্রহণ করে। সরকারি ও বেসরকারি খাতে যৌথ অংশীদারিত্বের মাধ্যমে পরিচালিত উন্নয়ন কর্মকাণ্ডের ফলে কৃষি, শিল্প, শিক্ষা, স্বাস্থ্য প্রভৃতি ক্ষেত্রে গুণগত পরিবর্তন অর্জিত হয়েছে। দেশের অর্থনীতিতে এখন কোনো স্থবিরতা নেই বরং অর্থনীতির প্রায় সবক্ষেত্রেই গতিশীলতা এসেছে। বাংলাদেশের কৃষি উৎপাদন অতীতের তুলনায় অনেক বেশি। প্রযুক্তিবিদ্যার প্রয়োগ, বৈজ্ঞানিক পদ্ধতির চাষাবাদ, কৃত্রিম সেচ ব্যবস্থার প্রবর্তন, নিবিড় শস্য উৎপাদন পদ্ধতি, কৃষিশিক্ষার প্রসারসহ নানাবিধ কারণে বাংলাদেশ আজ খাদ্যশস্য উৎপাদনে স্বনির্ভর। বাংলাদেশের অর্থনৈতিক উন্নয়নে শিল্প খাতের অবদান এবং উন্নয়নের গতিধারা অত্যন্ত আশাব্যঞ্জক। বিনিয়োগবান্ধব শিল্পনীতি প্রণয়নের ফলে ক্রমশ শিল্পখাতের অবদান বৃদ্ধি পাচ্ছে। দেশে বর্তমানে শিক্ষা ও সাক্ষরতার হার বৃদ্ধি পেয়েছে। ২০১৫ সালের হিসাব অনুযায়ী বাংলাদেশে সাক্ষরতার হার ৬২.৩%। শিক্ষার হার বৃদ্ধির কারণে দেশে বর্তমানে জনগণের মধ্যে বৈজ্ঞানিক ও কারিগরি জ্ঞানের যথেষ্ট প্রসার ঘটছে। বাস্তবমুখী বিজ্ঞানমনস্ক শিক্ষায় জাতিকে শিক্ষিত করার মাধ্যমে মানবসম্পদের গুণগতমান বৃদ্ধি করে বিশ্বের বিভিন্ন দেশে কর্মসংস্থানের সুযোগ সৃষ্টি করছে। স্বাধীনতা লাভের পর বাংলাদেশে সেবাখাতের অবদান কম থাকলেও বর্তমানে তা ক্রমশ বৃদ্ধি পাচ্ছে। সুতরাং উদ্দীপকের আলোকে বলা যায়, বাংলাদেশের অর্থনৈতিক অবস্থা সর্বক্ষেত্রে গতিশীল।"
        }
      ]
    },
    {
      "number": "2",
      "uddipok": "সুজন সাহেব একজন কৃষক। তিনি তার জমিতে এ বছর শুধু আলু চাষ করেছেন। আলুর ফলন খুবই ভালো হয়েছে। কিন্তু তার মন খুবই খারাপ। কারণ আলুর দাম এতই কম যে তার খরচ উঠবে না। কিছুদিন পর আলু বিক্রি করতে পারলে তার লাভ হবে বলে তিনি মনে করছেন। তিনি বেগুন চাষ না করে আলু চাষ করার জন্য আফসোস করছেন। কারণ এ বছর বেগুনের দাম বেশি।",
      "tag": "CTG.B 16",
      "sub_questions": [
        {
          "label": "ক",
          "question": "GDP তে কৃষির কোন উপখাতের অবদান বেশি?",
          "explanation": "GDP তে কৃষির শস্য ও শাকসবজি উপখাতের অবদান বেশি।"
        },
        {
          "label": "খ",
          "question": "কৃষি পণ্যের বিপণন বলতে কী বোঝ?",
          "explanation": "কৃষিপণ্যের বিপণন বলতে কৃষি ক্ষেত্রে উৎপাদিত পণ্যের বাজারজাতকরণ প্রক্রিয়াকে বুঝায়। কৃষকের কাছ থেকে কৃষিপণ্য যে প্রক্রিয়ার মাধ্যমে ভোক্তার হাতে পৌছায় সে প্রক্রিয়াকে কৃষিপণ্যের বাজারজাতকরণ বলে। উৎপাদিত দ্রব্য চূড়ান্ত ভোক্তার হাতে পৌছানো পর্যন্ত যে সকল প্রক্রিয়া অতিক্রম করতে হয় তাহলো- ফসল উৎপাদন, উৎপাদিত ফসল সংগ্রহ, শ্রেণিবিভাগ ও নমুনাকরণ, প্যাকেটকরণ, গুদামজাতকরণ, পরিবহণ, বিজ্ঞাপন, ঝুঁকি বহন, তথ্য সংগ্রহকরণ, বণ্টন, বিক্রয় ইত্যাদি। আর এ সকল কাজকে সম্মিলিতভাবে কৃষিপণ্যের বিপণন বলে।"
        },
        {
          "label": "গ",
          "question": "উদ্দীপকে উল্লিখিত সুজন সাহেবের মন খারাপ হওয়ার কারণ কী? ব্যাখ্যা করো।",
          "explanation": "উদ্দীপকে উল্লিখিত সুজন সাহেব কৃষিপণ্য নিয়ে বিপণন সমস্যায় পড়েছেন, তাই তার মন খুবই খারাপ। কৃষিপণ্যের বিপণনের সমস্যাগুলো হলো- ১. বিভিন্ন বাজারে পণ্যের দাম কী যাচ্ছে তার তথ্য একজন কৃষক সহজে পায় না। তাই তারা পণ্য বিক্রয়ের সিদ্ধান্ত নিতে অনেক সময় ভুল করে থাকে। ২. পল্লি অঞ্চলে কৃষিপণ্য গুদামজাতকরণ ও সংরক্ষণের সুষ্ঠু ব্যবস্থা অদ্যাবধি গড়ে ওঠেনি। অধিকাংশ গ্রামে বা আশপাশের অঞ্চলে শস্য সংরক্ষণের জন্য কোনো গুদাম নেই। তাই ফসলের মূল্য বৃদ্ধি পর্যন্ত কৃষকগণ ধরে রাখতে না পেরে স্বল্পমূল্যে বিক্রয় করতে বাধ্য হয়। ফলে তারা ফসলের ন্যায্য মূল্য থেকে বঞ্চিত হয়। ৩. কৃষিপণ্যের দাম খুব ওঠানামা করে। ফসলের মৌসুমে দাম একেবারে কমে গেলেও কৃষকেরা ঐ দামে পণ্য বিক্রি করতে বাধ্য হয়। আর মৌসুম শেষে যখন পণ্যের দাম বেশ বেড়ে যায় তখন তাদের কাছে বিক্রয়যোগ্য উদ্বৃত্ত পণ্য থাকে না। এজন্যও তারা ক্ষতিগ্রস্ত হয়। ৪. বাংলাদেশের কৃষিপণ্যের শ্রেণিবিভাগ ও গুণাগুণ নির্ণয়ের জন্য অদ্যাবধি কোনো আধুনিক ব্যবস্থা প্রবর্তিত হয়নি। ফলে অনেক ক্ষেত্রে উৎকৃষ্ট পণ্য নিকৃষ্ট পণ্যের দামে বিক্রয় হয়ে যায়। ৫. কৃষিপণ্যের বাজার সুসংগঠিত ও সুসমন্বিত নয়। এ কারণে একই বাজারে একই পণ্যের দামের মধ্যে তারতম্য দেখা যায়। উদ্দীপকে উল্লিখিত সুজন সাহেবও উপরে উল্লিখিত কৃষিপণ্যের বিপণনজনিত সমস্যাগুলোর সম্মুখীন হন এবং আলু বিক্রি করে এতই কম দাম পান যে তার মন খারাপ হয়ে যায়।"
        },
        {
          "label": "ঘ",
          "question": "সুজন সাহেব কীভাবে লাভবান হতে পারতেন? ব্যাখ্যা করো।",
          "explanation": "উদ্দীপকে উল্লিখিত সুজন সাহেব কৃষিপণ্যের বিপণনজনিত সমস্যার সমাধান করে আরও লাভবান হতে পারতেন। কৃষিপণ্যের বিপণনজনিত সমস্যার সমাধানগুলো হলো- ১. কৃষিপণ্য বাজারজাতকরণ সংক্রান্ত সকল তথ্য যেমন কোন পণ্য কোন বাজারে, কত দাম, চাহিদা, সরবরাহ অবস্থা ইত্যাদি কার্যকরভাবে রেডিও, টেলিভিশন ও গঠিত তথ্যকেন্দ্রের মাধ্যমে প্রচার করে কৃষকদের অবহিত রাখতে হবে। এর ফলে কৃষকগণ প্রতারিত হবে না। ২. বাংলাদেশের দরিদ্র কৃষকগণ যাতে ফসল কাটার সাথে সাথেই সংরক্ষণের অভাবে স্বল্পমূল্যে তা বিক্রয় করতে বাধ্য না হয় সে উদ্দেশ্যে পল্লি অঞ্চলে পর্যাপ্ত পরিমাণ গুদাম ও হিমাগার নির্মাণ করতে হবে। সরকার এবং সমবায় বিক্রয় সমিতি এ ধরনের গুদাম ও হিমাগার নির্মাণের ব্যবস্থা করে ফসল সংরক্ষণের সুষ্ঠু ব্যবস্থা করতে পারে। কৃষকদের ফসলের ন্যায্যমূল্য নিশ্চিত করতে হলে সরকার উৎপাদন ৩. ব্যয় হিসাব করে ফসলের সর্বনিম্ন মূল্য নির্ধারণ করে দেবে। কোনো ব্যবসায়ী যাতে কৃষকদের প্রতারণা করে নির্ধারিত মূল্যের চেয়ে কম দামে ফসল ক্রয় করতে না পারে সে ব্যাপারেও সরকারকে প্রয়োজনীয় ব্যবস্থা গ্রহণ করতে হবে। ৪. কৃষকদের উৎপাদিত পণ্যের শ্রেণিবিভাগ ও মান নির্ধারণের জন্য সুষ্ঠু ব্যবস্থা প্রবর্তন করতে হবে। এর ফলে একদিকে কৃষকগণ উৎকৃষ্ট পণ্যের জন্য উচ্চমূল্য পাবে। অন্যদিকে, এসব পণ্যের চাহিদা বিদেশে বৃদ্ধি পাবে এবং তা রপ্তানি করে দেশ বৈদেশিক মুদ্রা অর্জন করবে। উপরিউক্ত ব্যবস্থাসমূহ গ্রহণ করলে কৃষিপণ্য বিপণনের ত্রুটিগুলো দূর হবে এবং এর ফলে কৃষকগণ তাদের পণ্যের ন্যায্যমূল্য পাবে। তাদের আয় বৃদ্ধি পাবে এবং জীবনযাত্রার মান উন্নত হবে।"
        }
      ]
    },
    {
      "number": "3",
      "uddipok": "আমিনুর সাহেব পনেরো বছর পর বিদেশ থেকে দেশে ফিরে এসেছেন। নিজ গ্রামে এসে দেখেন যে আগের থেকে গ্রামে অনেক জনসংখ্যা বেড়ে গেছে। যুবক ছেলে মেয়েরা লেখাপড়া না করে অলস সময় পার করছে। শিক্ষিত অনেক যুবক বেকার বসে আছে। আর গ্রামের মেয়েদের চৌদ্দ-পনেরো বছর বয়সেই বিয়ে দিচ্ছে অভিভাবকরা। তিনি যুবকদেরকে বিভিন্ন প্রশিক্ষণের ব্যবস্থা গ্রহণ করলেন এবং বছর খানেক পরেই গ্রামের চিত্র পরিবর্তন হয়ে গেল। এখন গ্রামে ১ কেউই বেকার বসে নেই এবং একই সাথে জনসংখ্যা বৃদ্ধির হারও কমে গেছে।",
      "tag": "CTG.B 16",
      "sub_questions": [
        {
          "label": "ক",
          "question": "কাম্য জনসংখ্যা কী?",
          "explanation": "কোনো দেশে একটি নির্দিষ্ট সময়ে যে জনসংখ্যা বর্তমান থাকলে গড় উৎপাদন বা মাথাপিছু আয় সর্বোচ্চ হয় তাকে কাম্য জনসংখ্যা বলে।"
        },
        {
          "label": "খ",
          "question": "মৃত্যু হার বলতে কী বোঝ?",
          "explanation": "গ্রামের জনসংখ্যা বৃদ্ধি নিয়ন্ত্রণে আমিনুর সাহেব কর্তৃক গৃহীত পদক্ষেপসমূহ হলো- প্রথমত, জন্মহার হ্রাসের জন্য শিক্ষার ব্যাপক প্রসার ঘটাতে হবে। আমিনুর সাহেব গ্রামের মানুষকে সাধারণ শিক্ষায় শিক্ষিত করে তুলছেন। জনসংখ্যা বৃদ্ধির ক্ষতিকর প্রভাব সম্পর্কে তাদেরকে অবহিত করছেন। ফলে জন্মহার হ্রাস পাবে। দ্বিতীয়ত, আমিনুর সাহেব মনে করেন, ছেলে-মেয়েদের বিলম্বে বিবাহ দিলে জনসংখ্যা কম হবে। এর দরুন তাদের সন্তান উৎপাদন ক্ষমতা হ্রাস পাবে। ফলে উচ্চ জন্মহার কমবে। বাংলাদেশে বহুবিবাহ রোধ করতে হবে এবং এজন্য প্রয়োজনীয় আইন পাস করা দরকার। বহুবিবাহ রোধ করা হলে তা উচ্চ জন্মহার হ্রাসে সহায়ক হবে। তৃতীয়ত, বাংলাদেশের যুবক-যুবতীদের ব্যাপকভাবে বিভিন্ন পেশায় কর্মসংস্থানের ব্যবস্থা করতে হবে। এর ফলে তারা ঘরের বাইরে কাজে নিয়োজিত থাকবে এবং তাদের সন্তান-সন্ততি গ্রহণের প্রবণতা কমে যাবে। ফলে জন্মহার হ্রাস পাবে। পরিশেষে বলা যায়, জনসংখ্যা সমস্যা হলো বাংলাদেশের অন্যতম প্রধান সমস্যা। উচ্চ জন্মহারই এর মূল কারণ। এ অবস্থায় উপরে আলোচিত ব্যবস্থাবলি গ্রহণ করা হলে আমিনুর সাহেবের গ্রামের বর্তমান উচ্চ জন্মহার হ্রাস পাবে এবং আমাদের অর্থনৈতিক উন্নয়নের হার বৃদ্ধি পাবে।"
        },
        {
          "label": "গ",
          "question": "উদ্দীপকে আমিনুর সাহেব কর্তৃক গৃহীত পদক্ষেপ কীভাবে গ্রামের জনসংখ্যা বৃদ্ধি নিয়ন্ত্রণে সাহায্য করে? ব্যাখ্যা করো।",
          "explanation": "গ্রামের জনসংখ্যা বৃদ্ধি নিয়ন্ত্রণে আমিনুর সাহেব কর্তৃক গৃহীত পদক্ষেপসমূহ হলো- প্রথমত, জন্মহার হ্রাসের জন্য শিক্ষার ব্যাপক প্রসার ঘটাতে হবে। আমিনুর সাহেব গ্রামের মানুষকে সাধারণ শিক্ষায় শিক্ষিত করে তুলছেন। জনসংখ্যা বৃদ্ধির ক্ষতিকর প্রভাব সম্পর্কে তাদেরকে অবহিত করছেন। ফলে জন্মহার হ্রাস পাবে। দ্বিতীয়ত, আমিনুর সাহেব মনে করেন, ছেলে-মেয়েদের বিলম্বে বিবাহ দিলে জনসংখ্যা কম হবে। এর দরুন তাদের সন্তান উৎপাদন ক্ষমতা হ্রাস পাবে। ফলে উচ্চ জন্মহার কমবে। বাংলাদেশে বহুবিবাহ রোধ করতে হবে এবং এজন্য প্রয়োজনীয় আইন পাস করা দরকার। বহুবিবাহ রোধ করা হলে তা উচ্চ জন্মহার হ্রাসে সহায়ক হবে। তৃতীয়ত, বাংলাদেশের যুবক-যুবতীদের ব্যাপকভাবে বিভিন্ন পেশায় কর্মসংস্থানের ব্যবস্থা করতে হবে। এর ফলে তারা ঘরের বাইরে কাজে নিয়োজিত থাকবে এবং তাদের সন্তান-সন্ততি গ্রহণের প্রবণতা কমে যাবে। ফলে জন্মহার হ্রাস পাবে। পরিশেষে বলা যায়, জনসংখ্যা সমস্যা হলো বাংলাদেশের অন্যতম প্রধান সমস্যা। উচ্চ জন্মহারই এর মূল কারণ। এ অবস্থায় উপরে আলোচিত ব্যবস্থাবলি গ্রহণ করা হলে আমিনুর সাহেবের গ্রামের বর্তমান উচ্চ জন্মহার হ্রাস পাবে এবং আমাদের অর্থনৈতিক উন্নয়নের হার বৃদ্ধি পাবে।"
        },
        {
          "label": "ঘ",
          "question": "উদ্দীপকে উল্লিখিত গ্রামে অধিক জনসংখ্যা বর্তমানে আশীর্বাদ না অভিশাপ? এ বিষয়ে মন্তব্য করো।",
          "explanation": "উদ্দীপকে উল্লিখিত গ্রামে অধিক জনসংখ্যা বর্তমানে আশীর্বাদস্বরূপ। কারণ- প্রথমত, কোনো দেশের জনসংখ্যা যখন অর্থনৈতিক উন্নয়নের পথ ত্বরান্বিত করার ক্ষেত্রে ইতিবাচক ভূমিকা রাখে তখন জনসংখ্যা সম্পদ হিসেবে পরিগণিত হয়। জনসংখ্যা শিক্ষিত, দক্ষ ও কর্মঠ হলে দেশের প্রাকৃতিক সম্পদের সুষ্ঠু ব্যবহারের মাধ্যমে অর্থনৈতিক উন্নয়ন দ্রুত সম্ভব। এর ফলে শিল্প ও কলকারখানার সম্প্রসারণ ঘটে। ফলে জীবনযাত্রার মান অনেক উন্নত হয়। দ্বিতীয়ত, কোনো দেশে কাম্য জনসংখ্যা বর্তমান থাকলে স্বাভাবিক জীবনযাত্রা ঠিক থাকে। অর্থাৎ শিক্ষা, স্বাস্থ্য, বাসস্থান, খাদ্য, পণ্যসামগ্রীর পর্যাপ্ত সুযোগ-সুবিধা বর্তমান থাকে সেক্ষেত্রে কোনো দেশের জনসংখ্যা সম্পদ হয়ে দাঁড়ায়। তখন জনসংখ্যা দায় হতে পারে না। যেমনটি আমিনুর সাহেবের গ্রামে লক্ষ করা যায়। তৃতীয়ত, যদি কোনো দেশে পর্যাপ্ত কর্মসংস্থানের সুযোগ থাকে এবং সেই দেশের জনসংখ্যার কর্মসংস্থানের অভাব না হয় তখন দেশের অর্থনৈতিক উন্নয়ন দ্রুত হয়। ফলে জনসংখ্যা ততক্ষণ পর্যন্ত সম্পদ হিসেবে কাজ করে যতক্ষণ অতিরিক্ত জনসংখ্যার কর্মসংস্থানের সুযোগ থাকে। চতুর্থত, কোনো দেশে দক্ষ শ্রমশক্তি বেশি থাকলে সেই দেশের অর্থনৈতিক উন্নতি দ্রুত হওয়া সম্ভব। উপরিউক্ত আলোচনার পর এই কথা প্রতীয়মান হয় যে, আমিনুর সাহেবের গ্রামের জনসংখ্যা বর্তমানে আশীর্বাদস্বরূপ।"
        }
      ]
    },
    {
      "number": "4",
      "uddipok": "মুরাদ সাহেব ঢাকার কাওরান বাজারে রাতে মাছ কিনতে যেয়ে দেখেন মাছগুলো সব তাজা ও সতেজ। তিনি মাছওয়ালাকে প্রশ্ন করলেন মাছগুলো কবে ধরা হয়েছে। মাছওয়ালা উত্তর দিল গতকাল। তিনি ফলবাজারে গিয়ে দেখলেন তাজা তাজা আম যেন এখন গাছ থেকে পাড়া। কিন্তু তিনি ভাবলেন এখন তো আমের সময় না। তিনি কিছুক্ষণ দাঁড়িয়ে থেকে মাছ ও ফল না কিনে বাড়ি ফিরলেন।",
      "tag": "CTG.B 16",
      "sub_questions": [
        {
          "label": "ক",
          "question": "নিরাপদ খাদ্য কী?",
          "explanation": "উৎপাদন ক্ষেত্র থেকে শুরু করে ভোক্তার কাছে পৌছানো পর্যন্ত যে খাদ্য কোনোভাবেই কলুষিত হয় না এবং স্বাস্থ্যের জন্য হুমকির কারণ হয়ে দাড়ায় না তাকে নিরাপদ খাদ্য বলে।"
        },
        {
          "label": "খ",
          "question": "খাদ্য সংরক্ষণ করা প্রয়োজন কেন?",
          "explanation": "খাদ্য সংরক্ষণ বলতে বোঝায় খাদ্য যেন পচে নষ্ট না হয়ে যায় সেজন্য যথাযথ ব্যবস্থা অবলম্বন করে খাদ্যের গুণগত মান অনুসারে খাদ্যকে বিভিন্নভাবে মজুত রাখা। খাদ্যদ্রব্যের পুষ্টি উপাদানের গুণগত মান বজায় রাখা এবং খাদ্যের স্বাদ, গন্ধ ও বর্ণ বহুদিনের জন্য অবিকৃত রাখাই খাদ্য সংরক্ষণের প্রধান উদ্দেশ্য। খাদ্যের অপচয় রোধ ও পুষ্টির চাহিদা পূরণ এবং ভবিষ্যতের নিরাপত্তার জন্য খাদ্য সংরক্ষণ ও মজুত রাখা প্রয়োজন। প্রাকৃতিক কারণে সব খাদ্যই পচে নষ্ট হয়ে যায়। বিভিন্ন কারণে খাদ্য নষ্ট হতে পারে। খাদ্য যাতে পচে নষ্ট না হয়ে যায় সেজন্য খাদ্যদ্রব্য সংরক্ষণ করা প্রয়োজন।"
        },
        {
          "label": "গ",
          "question": "মুরাদ সাহেব কেন মাছ ও ফল না কিনে বাড়ি ফিরলেন? ব্যাখ্যা করো।",
          "explanation": "বাজারে ফরমালিন মেশানো মাছ ও আম দেখতে পেয়ে মুরাদ সাহেব কাওরান বাজারে কিছুক্ষণ দাঁড়িয়ে থেকে মাছ ও ফল না কিনে বাড়ি ফিরলেন। তার কারণ হলো তিনি বাজারে ফরমালিন মেশানো মাছ আম দেখতে পান। এ ধরনের খাদ্য জনস্বাস্থ্য ও জনজীবন হুমকিস্বরূপ। এটি ভেজাল খাদ্যের ইঙ্গিত বহন করে। বর্তমানে বাংলাদেশের বিশাল জনসংখ্যার খাদ্য চাহিদার তুলনায় তার যোগান অপ্রতুল। তাছাড়া বিগত কয়েক বছর ধরে বিভিন্ন খাদ্যের দাম ক্রমাগতভাবে বেড়েই চলেছে। সাম্প্রতিককালে এক শ্রেণির অসাধু ব্যবসায়ীদের দৌরাত্ম্যে বাংলাদেশে খাদ্যে ভেজাল মিশানো এবং মাছ, মাংস, ফলমূল প্রভৃতি দ্রব্যে ফরমালিনসহ বিভিন্ন ক্ষতিকর কেমিক্যাল ব্যবহারের ফলে খাদ্যদ্রব্য অনিরাপদ হয়ে উঠছে। এ পরিস্থিতিতে ভেজাল খাদ্য উৎপাদন, বিক্রয় ও পরিবেশন একটি লাভজনক ব্যবসায়ে পরিণত হয়েছে। এক্ষেত্রে লাভ অনেক বেশি হওয়ায় ভেজাল খাদ্যের ব্যবসায় দিন দিন বেড়েই চলেছে। ভেজাল খাদ্য খেয়ে জনসাধারণ পেটের নানা রকম পীড়ায় ভুগছে। শরীর দুর্বল ও কৃশ হয়ে যাওয়া, স্মরণশক্তি হ্রাস পাওয়া, শারীরিক ওজন অত্যধিক কমা বা বাড়া, চুল পড়া, মানসিক অবসাদ, অতিরিক্ত ক্লান্তি- এসবই ভেজাল খাদ্যের ফল বলা যায়। বাংলাদেশে বর্তমানে তাই ভেজাল খাদ্য এক মারাত্মক সমস্যা হিসেবে চিহ্নিত হচ্ছে। এসব কথা চিন্তা করে মুরাদ সাহেব মাছ ও ফল না কিনে বাড়ি ফিরলেন।"
        },
        {
          "label": "ঘ",
          "question": "উদ্দীপকে উল্লিখিত সমস্যা সমাধান করার জন্য সরকার, ব্যবসায়ী ও জনসাধারণের ভূমিকা কী হওয়া উচিত? মতামত দাও।",
          "explanation": "উদ্দীপকে উল্লিখিত সমস্যা সমাধান করার জন্য সরকার, ব্যবসায়ী ও জনসাধারণ গুরুত্বপূর্ণ ভূমিকা পালন করতে পারে। সরকার: একটি দেশের সরকার সর্বময় ক্ষমতার অধিকারী। সরকারের সদিচ্ছা থাকলে দেশ থেকে দ্রুত খাদ্যে ভেজাল দূর করা সম্ভব। সরকার ভেজালবিরোধী আইনের মাধ্যমে সকল পর্যায়ে ভেজাল খাদ্য উৎপাদন, বিপণন ও বিক্রির সাথে জড়িত ব্যক্তিবর্গকে আইনের আওতায় আনতে পারে। আবার খাদ্যে ভেজাল বা ভেজাল খাদ্য বিভিন্নভাবে দেশে উৎপাদন হয়। এসব উৎপাদন সরকার চাইলেই বন্ধ করে দিতে পারে। সংসদে ভেজালবিরোধী যুগোপযোগী আইন পাসের মাধ্যমে ভেজাল খাদ্যের সাথে সংশ্লিষ্ট ব্যক্তিবর্গের কঠোর শাস্তির বিধান করতে পারে। আবার তাৎক্ষণিকভাবে মোবাইল কোর্ট পরিচালনার মাধ্যমে ভেজাল প্রদানকারী ব্যক্তিদের শাস্তি দিতে পারে। খাদ্যে ভেজালের উদ্দেশ্যে যে সকল উপাদান যেমন- ফরমালিন, কার্বাইড, ইথানল ইত্যাদি আমদানি করা হয়, তা আইনের মাধ্যমে বাতিল অথবা নিয়ন্ত্রণের ব্যবস্থা করতে পারে। এভাবে নানা কর্মকাণ্ডের দ্বারা সরকার খাদ্য নিরাপদকরণে ভূমিকা রাখতে পারে। ব্যবসায়ী: ব্যবসায়ীরা খাদ্য নিরাপদকরণে উল্লেখযোগ্য ভূমিকা পালন করতে পারে। কিছু অসাধু ব্যবসায়ী খাদ্যদ্রব্যে ভেজাল মিশাচ্ছে। এ দেশে খাদ্যে ভেজাল কেউ কেউ জেনে মেশায়, আবার অনেকে না জেনেও মেশায়। এ অবস্থায় দেশের সৎ ও ভালো ব্যবসায়ীরা অগ্রগণ্য ভূমিকা পালন করতে পারেন। জনসাধারণ: খাদ্যে ভেজাল মেশানো যে অনৈতিক এবং দণ্ডনীয় অপরাধ তা অনেকেই জানে না। অসাধু ব্যবসায়ীদেকে এ বিষয়গুলো সাধারণ জনগণ জানতে পারে, ভেজালবিরোধী আইন প্রয়োগে সরকারকে তথ্য দিয়ে সাহায্য করতে পারে। ভেজালের ক্ষতিকর দিকগুলো সম্পর্কে সকলকে উদ্বুদ্ধ করতে পারে। কেউ খাদ্যে ভেজাল মেশালে তাদের আইন প্রয়োগকারী সংস্থার হাতে তুলে দিতে পারে। ভেজালযুক্ত খাদ্য ক্রয় থেকে নিজেকে বিরত রাখতে পারে।"
        }
      ]
    },
    {
      "number": "5",
      "uddipok": "সাজ্জাদ সাহেব একজন অবসরপ্রাপ্ত কর্মকর্তা। তিনি পেনশন থেকে প্রাপ্ত টাকা কোথায় বিনিয়োগ করবেন সেই বিষয় নিয়ে চিন্তা করছেন। তার সহকর্মীরা বিভিন্ন পরামর্শ দিয়েছেন। পরিশেষে তিনি কিছু টাকা ব্যাংকে রাখলেন এবং অবশিষ্ট টাকায় বিভিন্ন কোম্পানির শেয়ার ও বন্ড ক্রয় করলেন।",
      "tag": "CTG.B 16",
      "sub_questions": [
        {
          "label": "ক",
          "question": "অর্থায়ন বলতে কী বোঝ?",
          "explanation": "অর্থায়ন হলো একটি কার্য প্রক্রিয়া, যা অর্থ সংগ্রহ ও ব্যবহারের সাথে জড়িত।"
        },
        {
          "label": "খ",
          "question": "নিজস্ব অর্থায়নের সুবিধা উল্লেখ করো।",
          "explanation": "প্রতিষ্ঠানের মালিক বা উদ্যোক্তা ব্যবসায় শুরুর সময় স্থায়ী মূলধন নিজে থেকে সরবরাহ করতে পারে। নিজস্ব সঞ্চয় থেকে কত টাকা খাটানো যাবে সে সম্পর্কে মালিক জ্ঞাত থাকে। নিজস্ব সঞ্চয় থেকে অর্থসংস্থানে তেমন কোনো আনুষ্ঠানিকতা পালনের প্রয়োজন পড়ে না বলে এ ধরনের অর্থায়নের ঝামেলা অনেক কম। অর্থায়নের প্রয়োজন পড়লে তাৎক্ষণিকভাবে তা করা যায়।"
        },
        {
          "label": "গ",
          "question": "সাজ্জাদ সাহেব কোন খাত থেকে নির্দিষ্ট এবং সুনিশ্চিত মুনাফা পাবেন ব্যাখ্যা করো।",
          "explanation": "সাজ্জাদ সাহেব বন্ড ও ব্যাংক খাত থেকে নির্দিষ্ট ও সুনিশ্চিত মুনাফা পাবেন। দীর্ঘমেয়াদি অর্থায়নের অন্যতম উৎস হলো বন্ড। এতে ঋণের পরিমাণ, সুদের হার, পরিশোধের সময়কাল এবং আরও শর্তাবলি উল্লেখ থাকে। সুদের হারের ওপর বন্ডের মূল্য নির্ভর করে। বন্ড জামানত যুক্ত ও জামানতবিহীন হয়। বন্ডের ক্রেতা প্রতিবছর নির্দিষ্ট হারে সুদ এবং নির্দিষ্ট সময় পরে আসল টাকা ফেরত পেয়ে থাকে। বন্ড অপেক্ষাকৃত কম ঝুঁকিপূর্ণ, কারণ এতে সুস্পষ্টভাবে ঋণকৃত অর্থের পরিমাণ, ঋণের নিশ্চয়তা ইত্যাদি থাকায় বর্তমান সময়ে বন্ড বহুল ব্যবহৃত এবং অর্থায়নের নির্ভরযোগ্য একটি উৎস হিসেবে কাজ করে। কেননা বন্ডের মাধ্যমে অর্থায়ন করলে কোম্পানির লাভ-লোকসান যাই হোক না কেন বন্ডের মালিক নির্দিষ্ট হারে সুদ পেয়ে থাকে। অন্যদিকে, ব্যাংক অর্থাৎ বাণিজ্যিক ব্যাংকেও জনগণ একটি নির্দিষ্ট সময়ে, নির্দিষ্ট সুদের হারের প্রেক্ষিতে তাদের অর্থ সঞ্চিত রাখে। এ খাত থেকেও ব্যক্তি বা প্রতিষ্ঠান সুনিশ্চিত মুনাফা পেয়ে থাকে।উপরিউক্ত সুবিধাগুলো বিবেচনার প্রেক্ষিতে বলা যায়, সাজ্জাদ সাহেব ব্যাংক ও বন্ড খাতে অর্থায়নের মাধ্যমে নির্দিষ্ট ও সুনির্দিষ্ট মুনাফা পাবেন।"
        },
        {
          "label": "ঘ",
          "question": "উদ্দীপকে উল্লিখিত কোন বিনিয়োগ খাত থেকে মুনাফা পাওয়া অনিশ্চিত কিন্তু সব থেকে অধিক মুনাফা পাওয়ার সম্ভাবনাও বেশি? ব্যাখ্যা করো।",
          "explanation": "উদ্দীপকে সাজ্জাদ সাহেবের শেয়ার বিনিয়োগ খাতটি থেকে মুনাফা পাওয়া অনিশ্চিত। যৌথমূলধনী প্রতিষ্ঠানের অর্থায়নের প্রধান উৎস হলো শেয়ার। কোম্পানির অনুমোদিত মূলধনকে কতকগুলো ক্ষুদ্র ক্ষুদ্র সমান অংশে বিভক্ত করা হয়। বিভাজিত এক একটি অংশকেই শেয়ার বলা হয়। যারা এ শেয়ার ক্রয় করে তারা হলেন শেয়ারহোল্ডার। শেয়ারহোল্ডারগণ কোম্পানির শেয়ার ক্রয় করে মালিকানা লাভ করে থাকেন। তারা কোম্পানির মালিক বিধায় কোম্পানির লাভ-লোকসান হলে তারা শেয়ারের অনুপাতে লাভের যেমন অংশ পায় তেমনি লোকসানের ভাগও বহন করতে হয়। এ কারণে শেয়ারহোল্ডারদের ঝুঁকি বা দায় অনেকটাই সীমাবদ্ধ। শেয়ার বাজারে ব্যবসায়ীরা কম দামে শেয়ার ক্রয় করে বেশি দামে বিক্রি করে লাভবান হন। তারা মূলত সেকেন্ডারি মার্কেটেই শেয়ার কেনা-বেচা করে থাকেন। এ বাজারে কোম্পানির শেয়ারের দাম ওঠা-নামা করতে পারে। তাই বাজারে শেয়ারের দাম বাড়লে বিনিয়োগকারীরা অধিক লাভবান হয়। আবার শেয়ারের দাম কমলে বিনিয়োগকারীরা ক্ষতিগ্রস্ত হয়। শেয়ারের মূল্য মোটামুটি স্থিতিশীল থাকলে শেয়ার বাজারের প্রতি বিনিয়োগকারীদের আস্থা বজায় থাকে এবং শেয়ার বাজারের গতিশীলতা বৃদ্ধি পায়। তাই শেয়ার মূল্যের ওঠা-নামা কোনোভাবেই কাম্য নয়। কারণ বিনিয়োগকারী নিরাপত্তাহীনতায় ভোগে এবং বিনিয়োগে উৎসাহী হয় না। এতে দেশের অর্থনৈতিক উন্নয়ন বাধাগ্রস্ত হয়। তাই বলা যায়, শেয়ারের দরপতনের কারণে বাজারে যে অনিশ্চয়তা বিরাজ করে তাতে এ খাত থেকে মুনাফা পাওয়া অনিশ্চিত। তবে যখন শেয়ারের মূল্য অধিক বাড়ে তখন আবার এ থেকেই অধিক মুনাফা পাওয়া যায়।"
        }
      ]
    },
    {
      "number": "6",
      "uddipok": "",
      "tag": "CTG.B 16",
      "sub_questions": [
        {
          "label": "ক",
          "question": "মুদ্রাস্ফীতি কী?",
          "explanation": "কমুদ্রাস্ফীতি বলতে এমন এক অবস্থাকে বোঝায়, যখন স্বল্পকাল ব্যবধানে উৎপাদন স্থির থেকে দ্রব্যমূল্য ক্রমাগত বাড়তে থাকে এবং এর ফলে অর্থের ক্রয়ক্ষমতা হ্রাস পায় বলে।"
        },
        {
          "label": "খ",
          "question": "শ্রমিকদের মজুরি বৃদ্ধি পেলে কী ধরনের মুদ্রাস্ফীতি ঘটবে?",
          "explanation": "উৎপাদন খরচ বাড়লে মুদ্রাস্ফীতি দেখা দেয়। শ্রমের চাহিদা বৃদ্ধির কারণে শ্রমিকের দরকষাকষি ক্ষমতা বাড়ে। ফলে শ্রমিকের উৎপাদনশীলতা না বাড়লেও মজুরি বাড়ে। শ্রমিকদের মজুরি বৃদ্ধির কারণে উৎপাদন খরচ বেড়ে 'ব্যয় বৃদ্ধিজনিত মুদ্রাস্ফীতি' তৈরি হয়।"
        },
        {
          "label": "গ",
          "question": "চিত্রে কী ধরনের মুদ্রাস্ফীতি প্রকাশ পেয়েছে? ব্যাখ্যা করো।",
          "explanation": "চিত্রে চাহিদাজনিত মুদ্রাস্ফীতি প্রকাশ পেয়েছে। সামগ্রিক যোগান স্থির থেকে সামগ্রিক চাহিদা বৃদ্ধির ফলে বাজারে দ্রব্যমূল্য বৃদ্ধি পায়। তখন শ্রমের দক্ষতা, যোগান, উৎপাদন কৌশল, উৎপাদন ব্যয় প্রভৃতি স্থির অবস্থায় দ্রব্য সামগ্রীর চাহিদা বৃদ্ধি পায় ফলে দামস্তরও বৃদ্ধি পায়। উদ্দীপকের চিত্রে ভূমি অক্ষে চাহিদার পরিমাণ/উৎপাদনের পরিমাণ এবং লম্ব অক্ষে দাম দেখানো হয়েছে। QrS নির্দিষ্ট পরিমাণ যোগান যা স্থির এবং D₁ও D₂হলো চাহিদা রেখা। যোগান স্থির অবস্থায় চাহিদা বৃদ্ধি পেয়ে D, ও D₂ হলে দামস্তর বৃদ্ধি পায় এবং P₁ থেকে বেড়ে দাঁড়ায় P₁। সুতরাং, এক্ষেত্রে চাহিদাজনিত মুদ্রাস্ফীতি সৃষ্টি হয় a b পরিমাণ।"
        },
        {
          "label": "ঘ",
          "question": "উদ্দীপকে সৃষ্ট মুদ্রাস্ফীতি নিয়ন্ত্রণে সরকার কী ধরনের ভূমিকা গ্রহণ করবে? আলোচনা করো।",
          "explanation": "উদ্দীপকে সৃষ্ট মুদ্রাস্ফীতি হলো চাহিদাজনিত মুদ্রাস্ফীতি। এই ধরনের মুদ্রাস্ফীতি নিয়ন্ত্রণে সরকার নানা ধরনের ভূমিকা গ্রহণ করে থাকে। যেমন- অর্থের যোগান নিয়ন্ত্রণ: উন্নয়নশীল দেশগুলো সরকার ব্যবসায়- বাণিজ্যের প্রয়োজনে অর্থের যোগান বাড়াতে হয়। কিন্তু একই সাথে মুদ্রাস্ফীতির চাপ থেকে ভোক্তা সাধারণকে রক্ষা করতে হলে অর্থের যোগান নিয়ন্ত্রণের মধ্যে রাখা দরকার। ঋণের যোগান নিয়ন্ত্রণ: অনুৎপাদনশীল, অপ্রয়োজনীয় বা কম প্রয়োজনীয় উৎপাদন খাতে ব্যবহৃত ঋণের যোগান হ্রাস করে সরকার মুদ্রাস্ফীতির চাপ নিয়ন্ত্রণে রাখতে পারে। জনসংখ্যা নিয়ন্ত্রণ: চাহিদা বৃদ্ধিজনিত মুদ্রাস্ফীতি নিয়ন্ত্রণ করার একটি উপায় হলো ক্রমবর্ধমান জনসংখ্যা নিয়ন্ত্রণ। তাহলে খাদ্যসহ সবরকম দ্রব্যসামগ্রীর অতিরিক্ত চাহিদা হ্রাস পাবে এবং মুদ্রাস্ফীতির মাত্রা কমবে। সঞ্চয় বৃদ্ধিতে উৎসাহদান: চাহিদা বৃদ্ধিজনিত মুদ্রাস্ফীতির সময় সরকার জনসাধারণকে সঞ্চয়ে উদ্বুদ্ধ করে দাম বৃদ্ধির প্রবণতা হ্রাস করতে পারে। বিভিন্ন আমানতি হিসেবে সুদের হার কিছুটা বৃদ্ধি করে মানুষকে সঞ্চয়ে উৎসাহিত করা যায়। এ ছাড়া বিভিন্ন ঋণপত্র বিক্রয়ের মাধ্যমে জনসাধারণের কাছ থেকে উদ্বৃত্ত আয় তুলে নিয়ে স্বল্পকালে মুদ্রাস্ফীতির প্রবণতা হ্রাস করা সম্ভব। আমদানিবৃদ্ধি: অভ্যন্তরীণ ঘাটতির মেটানো জন্য সরকার বিভিন্ন দেশ থেকে অনেক প্রয়োজনীয় দ্রব্য আমদানি করতে পারে। এত করে দেশে বিভিন্ন পণ্য সামগ্রীর যোগান বাড়বে। ফলে চাহিদা বৃদ্ধিজনিত মুদ্রাস্ফীতি নিয়ন্ত্রণ হবে।"
        }
      ]
    },
    {
      "number": "7",
      "uddipok": "আবদুর রহমান বাংলাদেশ জাতীয় ক্রিকেট দলের একজন খেলোয়াড়। তিনি অস্ট্রেলিয়া সফরের সময় মেলবোর্নের একটি শপিং মলে পোশাক কিনতে গিয়ে দেখেন যে সেখানে বাংলাদেশে প্রস্তুতকৃত পোশাকই সব থেকে বেশি আকর্ষণীয় এবং দামে সস্তা। এছাড়াও তিনি পুরো শপিংমলে বাংলাদেশে প্রস্তুতকৃত বিভিন্ন ধরনের পণ্য দেখতে পান। তিনি খুব খুশি হন এবং মনে মনে ভাবেন বাংলাদেশ শুধু বিদেশ থেকে পণ্য আমদানি করে না রপ্তানিও করে।",
      "tag": "CTG.B 16",
      "sub_questions": [
        {
          "label": "ক",
          "question": "অভ্যন্তরীণ বাণিজ্য কী?",
          "explanation": "একই উদ্দেশ্যে দেশের বিভিন্ন অঞ্চলের মধ্যে সংঘটিত বাণিজ্যকে অভ্যন্তরীণ বাণিজ্য বলে।"
        },
        {
          "label": "খ",
          "question": "বাংলাদেশের রপ্তানিযোগ্য অপ্রচলিত শিল্পজাত পণ্যগুলো কী কী?",
          "explanation": "বাংলাদেশের অপ্রচলিত শিল্পজাত রপ্তানি পণ্যের মধ্যে তৈরি পোশাক ও নিটওয়‍্যার, হস্তশিল্পজাত দ্রব্য, রাসায়নিক দ্রব্য, দিয়াশলাই, পার্টেক্স, রেয়ন, প্রকৌশল সামগ্রী, সিরামিক, টেবিল ওয়্যার, বই-পুস্তক ও সাময়িকী, ফিচার ফিল্ম প্রভৃতি প্রধান।"
        },
        {
          "label": "গ",
          "question": "উদ্দীপকে বর্ণিত ঘটনাটি বাণিজ্যের কোন বিষয়ের সাথে সম্পৃক্ত? ব্যাখ্যা করো।",
          "explanation": "হাউদ্দীপকে বর্ণিত ঘটনাটি আন্তর্জাতিক বাণিজ্যের সাথে সম্পৃক্ত। স্বাধীন ও সার্বভৌম দুই বা ততোধিক রাষ্ট্রের মধ্যে বৈধভাবে বাণিজ্য সংঘটিত হলে তাকে আন্তর্জাতিক বাণিজ্য বলে। আন্তর্জাতিক বাণিজ্য একটি দেশের সম্পদ বৃদ্ধিতে ও অর্থনৈতিক উন্নয়নকে নানাভাবে প্রভাবিত করে। আন্তর্জাতিক বাণিজ্যের ভিত্তি হচ্ছে শ্রমবিভাগ ও ভৌগোলিক বিশেষীকরণ। ভৌগোলিক বিশেষীকরণের ওপর ভিত্তি করেই মূলত আন্তর্জাতিক বাণিজ্য গড়ে ওঠেছে। এ বাণিজ্যে আপেক্ষিক সুবিধা অনুযায়ী কোনো দেশ বিশেষ দ্রব্য আমদানি ও রপ্তানি করে থাকে। এর ফলে সম্পদের সুষ্ঠু ব্যবহার নিশ্চিত হয়, যা অর্থনৈতিক উন্নয়নের পূর্বশর্ত। আবার, এক দেশের দ্রব্যসামগ্রী অন্য দেশে প্রবেশের মাধ্যমে দ্রব্যের বাজার বিশ্ববাজারে প্রসারিত হয়, অনুৎপাদিত দ্রব্য ভোগের সুযোগ পাওয়া যায়। দেশীয় দ্রব্যের উৎপাদন বৃদ্ধি দ্বারা রপ্তানি বৃদ্ধি পায়। এতে মূলধনের গতিশীলতা বাড়ে। আর যে সকল পণ্য নিজ দেশে উৎপাদন করা সম্ভব হয় না অর্থাৎ উৎপাদন ব্যয় বেশি থাকে যেসব দ্রব্যের চাহিদা মেটানোর জন্য আমদানি করা হয়। তাই বলা যায়, আন্তর্জাতিক বাণিজ্যের মাধ্যমে বাংলাদেশের তৈরি পোশাকসহ বিভিন্ন ধরনের পণ্য যেমন রপ্তানি করা হয়, তেমনি বিভিন্ন প্রয়োজনীয় দ্রব্যও আমদানি করে ভোগ করা যায়।"
        },
        {
          "label": "ঘ",
          "question": "উদ্দীপকে উল্লিখিত পণ্য রপ্তানির বিষয়টি বাংলাদেশের অর্থনীতিতে কী ধরনের ভূমিকা রাখবে বলে মনে কর? ব্যাখ্যা দাও।",
          "explanation": "বাংলাদেশের মতো উন্নয়নশীল দেশে দ্রুত অর্থনৈতিক উন্নয়নের জন্য প্রচুর পরিমাণ বৈদেশিক মুদ্রা প্রয়োজন। তাই দেশের রপ্তানির পরিমাণ বৃদ্ধি তথা বৈদেশিক মুদ্রা অর্জন সম্ভব হলে অর্থনীতির লেনদেন ভারসাম্যের ঘাটতি দূর হবে। বাংলাদেশের প্রধান প্রধান রপ্তানি দ্রব্যসমূহ প্রচলিত ও অপ্রচলিত রপ্তানি দ্রব্যে ভাগ করা হয়েছে। প্রচলিত দ্রব্যসমূহের মধ্যে রয়েছে কাঁচাপাট, চা, চামড়া, কাগজ, নিউজপ্রিন্ট ও কাগজজাত দ্রব্য, ন্যাপথা, ফার্নেস অয়েল ও বিটুমিন ইত্যাদি। অন্যদিকে, অপ্রচলিত দ্রব্যসমূহের মধ্যে রয়েছে তৈরি ও হোসিয়ারি পোশাক, হিমায়িত খাদ্য, শাকসবজি ও ফলমূল, হস্তশিল্পজাত দ্রব্য, সার ও রাসায়নিক দ্রব্য, জুতা, সিরামিক সামগ্রী, পেট্রোলিয়াম উপজাত, দিয়াশলাই, গুড়, ইঞ্জিনিয়ারিং দ্রব্যাদি ইত্যাদি। এসব পণ্যসমূহের মধ্যে তৈরি পোশাক ও নিটওয়‍্যার রপ্তানি থেকে বাংলাদেশের রপ্তানি আয়ের সিংহভাগ বৈদেশিক মুদ্রা অর্জিত হয়, দেশের ভৌগোলিক সুবিধা, অনুকূল জলবায়ু, শ্রম সুবিধা প্রভৃতি বিদ্যমান থাকায় এ শিল্পের সম্ভাবনা বেশ উজ্জ্বল। তাছাড়া দেশটিতে খাদ্য ঘাটতি, ক্রমবর্ধমান বেকারত্ব, প্রতিকূল বাণিজ্য ভারসাম্য থেকে রক্ষা পাওয়ার জন্য প্রয়োজন রপ্তানি বাণিজ্যের সম্প্রসারণ। দেশের অভ্যন্তরে এসব উৎপাদিত দ্রব্যের চাহিদা মিটিয়ে বিদেশে রপ্তানির মাধ্যমে বৈদেশিক মুদ্রা অর্জন সম্ভব হলে দেশীয় দ্রব্যের উৎপাদন বাড়বে, নতুন নতুন শিল্প- কারখানা স্থাপন হবে, মূলধনের গতিশীলতা বাড়বে, কর্মসংস্থান বাড়বে। অপরদিকে, রপ্তানি আয়ের মাধ্যমে আমদানি ব্যয়ের ঘাটতি কমবে এবং লেনদেন ভারসাম্যে অনুকূল অবস্থা বিরাজ করবে। বর্তমানে আন্তর্জাতিক বাজারে তৈরি পোশাক শিল্পের চাহিদা অনেক বেশি থাকায় এ শিল্পের উৎপাদন বৃদ্ধি তথা রপ্তানি বৃদ্ধির মাধ্যমে দেশের অর্থনৈতিক উন্নয়ন ত্বরান্বিত করা সম্ভব হবে বলে আমি মনে করি।"
        }
      ]
    },
    {
      "number": "8",
      "uddipok": "শাহনূর রহমান একটি বহুজাতিক সংস্থায় চাকরি করেন। তিনি যে বেতন ও ভাতাদি পান তার ওপর নির্ধারিত হারে কর প্রদান করেন। অন্যদিকে, একজন সাধারণ মানুষও সরকারকে বিভিন্নভাবে কর প্রদান করছেন। এভাবে সরকারি ব্যয় নির্বাহের জন্য জনগণের নিকট থেকেও অন্যান্য বিভিন্ন উৎস থেকে অর্থ সংগ্রহ করা হয়।",
      "tag": "CTG.B 16",
      "sub_questions": [
        {
          "label": "ক",
          "question": "কর কাকে বলে?",
          "explanation": "কোন ধরনের প্রত্যক্ষ উপকারের আশা না করে রাষ্ট্রের বিভিন্ন ব্যয় নির্বাহের জন্য ব্যক্তি বা প্রতিষ্ঠান যখন বাধ্যতামূলকভাবে যে অর্থ প্রদান করে তাকে কর বলে।"
        },
        {
          "label": "খ",
          "question": "সরকারি আয়ের উল্লেখযোগ্য উৎসসমূহ কী কী?",
          "explanation": "সরকারি আয়ের গুরুত্বপূর্ণ উৎস হলো- প্রত্যক্ষ কর: প্রত্যেক্ষ করের উদাহরণ হলো আয়কর, কর্পোরেশন কর, সম্পদ কর, দান কর, মৃত্যুকর, মুনাফা কর, ব্যয় কর প্রভৃতি। পরোক্ষ কর: পরোক্ষ করের মধ্যে উল্লেখযোগ্য হলো আমদানি-রপ্তানি শুল্ক, আবগারি শুল্ক, মূল্য সংযোজন কর, বিক্রয় কর, প্রমোদ কর, মাদক শুল্ক প্রভৃতি।"
        },
        {
          "label": "গ",
          "question": "শাহনূর রহমান যে কর প্রদান করেন তা সমাজে বিদ্যমান আয় বৈষম্য কিভাবে হ্রাস করে তা ব্যাখ্যা করো।",
          "explanation": "শাহনূর রহমান তার আয়ের ওপর কর প্রদান করায় এটি আয়কর হিসেবে বিবেচিত। এ ধরনের কর প্রদানের মাধ্যমে সমাজে ধনী ও দরিদ্রের মধ্যে আয় বৈষম্য হ্রাস পায়। প্রতি বছর একটি দেশের সরকারের তার প্রয়োজনীয় যাবতীয় ব্যয় নির্বাহের জন্য প্রচুর অর্থের প্রয়োজন হয়। এ ব্যয় নির্বাহের জন্য তাকে অর্থসংস্থানও করতে হয়। সরকারি আয়ের অন্যতম একটি উৎস হলো আয়কর। কোনো ব্যক্তি বা প্রতিষ্ঠানের আয়ের ওপর নির্ধারিত হারে কর ধার্য করা হয়ে থাকে। আর আয়কর হলো একটি প্রত্যক্ষ কর যা কোনো ব্যক্তি বা প্রতিষ্ঠান অন্যের ওপর চাপাতে পারে না। জনসাধারণের সামর্থ্য অনুযায়ী সরকার কর্তৃক আয়কর ধার্য হয় বলে সমাজে আয় ও সম্পদ বণ্টনের ক্ষেত্রে বিদ্যমান বৈষম্য হ্রাস পায়। তাই এ কর ন্যায়পরায়ণতার সাথে সংগতিপূর্ণ। কেননা এ কর থেকে সংগৃহীত অর্থ দ্বারা সরকার জনস্বার্থে ব্যয় করে থাকে। এর ফলে সমাজে সুষম উন্নয়ন ঘটে। সমাজের ধনীক শ্রেণির বা প্রতিষ্ঠিানের ওপর ধার্যকৃত কর আরোপ করার ফলে তাদের প্রকৃত আয় কমবে, ভোগ কমবে আবার প্রাপ্ত এ কর থেকে জনস্বার্থে ব্যয় করার ফলে দরিদ্র শ্রেণি উপকৃত হবে। তাদের ভোগ বৃদ্ধি পাবে। জীবনযাত্রার মান উন্নয়ন ঘটবে।"
        },
        {
          "label": "ঘ",
          "question": "উদ্দীপকে উল্লিখিত সাধারণ মানুষের প্রদত্ত কর ও শাহনূর রহমানের প্রদত্ত করের মধ্যে পার্থক্য ব্যাখ্যা করো।",
          "explanation": "উদ্দীপকে উল্লিখিত সাধারণ মানুষের প্রদত্ত কর হলো পরোক্ষ কর। অন্যদিকে শাহনূর রহমানের প্রদত্ত কর হলো আয় কর যা প্রত্যক্ষ কর হিসাবে বিবেচিত। নিচে প্রত্যক্ষ কর ও পরোক্ষ করের পার্থক্যগুলো ব্যাখ্যা করা হলো- ১. প্রত্যক্ষ করের বোঝা অন্যের ওপর চালনা করা যায় না। অন্যদিকে, পরোক্ষ করের বোঝা অন্যের ওপর চালনা করা যায়। ২. প্রত্যক্ষ করের আপাতভার ও চূড়ান্তভার করদাতাকে বহন করতে হয়। অন্যদিকে, পরোক্ষ করের আপাতভার করদাতা বহন করলেও চূড়ান্তভার তাকে বহন করতে হয় না। ৩. প্রত্যক্ষ কর পরিশোধ কষ্টসাধ্য কারণ নির্দিষ্ট নিয়মকানুন অনুসরণ করতে হয়। তাই প্রত্যক্ষ কর অপ্রিয়। অন্যদিকে, পরোক্ষ কর আদায় সুবিধাজনক কারণ দ্রব্য ক্রয় করলেই করের অর্থ পরিশোধ হয়ে যায়। তাই পরোক্ষ কর প্রিয়। ৪. প্রত্যক্ষ করের আওতায় শুধু ধনীদের আওতাভুক্ত করা যায় বলে এর ভিত্তি ব্যাপক নয়। অন্যদিকে, পরোক্ষ করের আওতায় ধনী গরিব সবাইকে অন্তর্ভুক্ত করা যায় বলে এর ভিত্তি ব্যাপক হয়। ৫. প্রত্যক্ষ কর সাধারণত প্রগতিশীল হয়। পরোক্ষ কর সাধারণত অধোগতিশীল হয়। ৬. আয়কর, সম্পদ কর, উত্তরাধিকার কর প্রভৃতি প্রত্যক্ষ করের উদাহরণ। অন্যদিকে, দ্রব্য কর, বিক্রয় কর, প্রমোদ কর ইত্যাদি পরোক্ষ করের উদাহরণ। ৭. প্রত্যক্ষ কর সরাসরি কোনো ক্রয়-বিক্রয়যোগ্য দ্রব্যের ওপর বসানো যায় না বলে তার চাহিদা ও যোগানকে প্রভাবিত করা যায় না। কিন্তু পরোক্ষ কর সরাসরি উৎপাদিত ও আমদানিকৃত দ্রব্যাদির ওপর আরোপ করে দ্রব্যের চাহিদা ও যোগানকে প্রত্যক্ষভাবে প্রভাবিত করা যায়। ৮. প্রত্যক্ষ কর দ্রব্যের চাহিদা ও যোগানকে প্রভাবিত করতে পারে না বলে তার দামকেও প্রভাবিত করতে পারে না। অন্যদিকে, পরোক্ষ কর সরাসরি দ্রব্যের চাহিদা ও যোগানকে প্রভাবিত করতে পারে বলে দামকেও প্রভাবিত করতে পারে।"
        }
      ]
    },
    {
      "number": "9",
      "uddipok": "অর্থনৈতিক উন্নয়ন একটি দীর্ঘমেয়াদি প্রক্রিয়া। রূপকল্প ২০২১ এবং সহস্রাব্দ উন্নয়ন লক্ষ্যমাত্রা (এমডিজি) অর্জনের জন্য বাংলাদেশ সরকার বিশেষ অর্থনৈতিক পরিকল্পনা গ্রহণ করেছে। এরই ধারাবাহিকতায় জাতীয় অর্থনৈতিক পরিষদ ২০১০-১১ থেকে ২০১৪-১৫ এর জন্য যে পরিকল্পনা প্রণয়ন করে তাই বাংলাদেশের ষষ্ঠ পঞ্চবার্ষিক পরিকল্পনা বলে পরিচিত। পরিকল্পনার প্রেক্ষিত, উদ্দেশ্য ও লক্ষ্যমাত্রাসমূহের ভিত্তিতে ষষ্ঠ পঞ্চবার্ষিক পরিকল্পনা নানা দিক থেকে স্বতন্ত্র।",
      "tag": "CTG.B 16",
      "sub_questions": [
        {
          "label": "ক",
          "question": "বাংলাদেশে দ্বি-বার্ষিক পরিকল্পনার মেয়াদকাল কত ছিল?",
          "explanation": "বাংলাদেশের দ্বি-বার্ষিক পরিকল্পনার মেয়াদকাল ছিল- ১লা জুলাই ১৯৭৮ সাল থেকে ৩০ শে জুন ১৯৮০ সাল পর্যন্ত।"
        },
        {
          "label": "খ",
          "question": "অর্থনৈতিক উন্নয়নের জন্য পরিকল্পনা প্রয়োজন-ব্যাখ্যা করো।",
          "explanation": "সীমিত সম্পদের সুষ্ঠু ব্যবহারের মাধ্যমে এ সমস্যাবলির সমাধান তথা দ্রুত অর্থনৈতিক উন্নয়নের জন্য বাংলাদেশে অর্থনৈতিক পরিকল্পনা একান্ত প্রয়োজন। বাংলাদেশ বর্তমানে বহুবিধ সমস্যার সম্মুখীন। এসব সমস্যার মধ্যে খাদ্য ঘাটতি, দ্রুত জনসংখ্যা বৃদ্ধি, ক্রমবর্ধমান বেকারত্ব, ব্যাপক নিরক্ষরতা, ভয়াবহ মুদ্রাস্ফীতি, লেনদেনের ভারসাম্যে ক্রমবর্ধমান প্রতিকূলতা প্রভৃতি প্রধান। এসব সমস্যা সমাধানে প্রয়োজন পরিকল্পনা গ্রহণ।"
        },
        {
          "label": "গ",
          "question": "উদ্দীপকে উল্লিখিত পঞ্চবার্ষিক পরিকল্পনার তথ্য ও যোগাযোগ প্রযুক্তি (ICT) খাতের লক্ষ্যমাত্রাগুলোর বিবরণ দাও।",
          "explanation": "উদ্দীপকে উল্লিখিত পঞ্চবার্ষিক পরিকল্পনাটি হলো ষষ্ঠ পঞ্চবার্ষিক পরিকল্পনা। তথ্য ও যোগাযোগ প্রযুক্তি (ICT) খাতের লক্ষ্যমাত্রাগুলো হলো- গবেষণা ও উন্নয়ন ক্ষেত্রে ২০১৫ থেকে ২০২১ সাল নাগাদ সরকারি ব্যয় যথাক্রমে জিডিপির ১ শতাংশ ও ১.৪ শতাংশ বৃদ্ধি। ২০১৩ সাল নাগাদ মাধ্যমিক স্তরে ও ২০২১ সাল নাগাদ প্রাথমিক স্তরে তথ্য ও যোগাযোগ প্রযুক্তি শিক্ষা বাধ্যতামূলক করা। সকল ইউনিয়ন পর্যায়ে ইন্টারনেট সুবিধাসহ টেলিযোগাযোগ কেন্দ্র স্থাপন। সরকারি প্রাথমিক বিদ্যালয়ে অন্তত পাঁচটি কম্পিউটারসহ কম্পিউটার ল্যাব স্থাপন। সরকারের প্রশাসনিক ক্ষেত্রে এবং সকল জেলায় ই-গভর্নেন্স চালু করা। ঢাকার সকল থানায় ইলেক্ট্রনিক্স পদ্ধতিতে ডিডি এবং এফআইআর পদ্ধতি চালুকরণ। দেশে টেলিফোন সুবিধা অন্তত ৭০ ভাগ বৃদ্ধি করা। সমগ্র দেশে ওয়‍্যারলেস ব্রডব্র্যান্ড (Wi Max) প্রবর্তন করা। ব্রডব্যান্ড সেবা ৩০ শতাংশ পর্যন্ত সম্প্রসারণ। ভূমি তথ্যাদির ক্ষেত্রে ডিজিটাল পদ্ধতি চালু করা। উপরিউক্ত লক্ষ্য ও উদ্দেশ্যসমূহকে সামনে রেখে ষষ্ঠ পঞ্চবার্ষিক পরিকল্পনা বাস্তবায়ন করা হবে।"
        },
        {
          "label": "ঘ",
          "question": "উদ্দীপকে উল্লিখিত পঞ্চবার্ষিক পরিকল্পনা অন্যান্য পঞ্চবার্ষিক পরিকল্পনা থেকে স্বতন্ত্র?- বিশ্লেষণ করো।",
          "explanation": "পাঁচটি পঞ্চবার্ষিক উন্নয়ন পরিকল্পনার থেকে ষষ্ঠ পঞ্চবার্ষিক পরিকল্পনা কিছুটা ভিন্নধর্মী। প্রথমত, ২০০২ থেকে ২০০৪, ২০০৫ থেকে ২০০৭ এবং ২০০৮ থেকে ২০১১ সাল পর্যন্ত অন্তবর্তী সময়ের জন্য তিনটি দারিদ্র্য নিরসন কৌশলপত্র (PRSP) গ্রহণ করা হয়। এ তিনটি দারিদ্র্য নিরসন কৌশল পত্রের অভিন্ন ও প্রধান লক্ষ্য ছিল বাংলাদেশে কার্যকর দারিদ্র্য নিরসন কর্মসূচি বাস্তবায়নের মাধ্যমে সামষ্টিক আঙ্গিকে পরবর্তী পঞ্চবার্ষিক পরিকল্পনা গ্রহণ ও বাস্তবায়নের পথ সুগম করা। দ্বিতীয়ত, ষষ্ঠ পঞ্চবার্ষিক পরিকল্পনার উদ্দেশ্য ও লক্ষ্যমাত্রাগুলো প্রেক্ষিত পরিকল্পনার আওতার মধ্যেই নির্ধারিত ও বাস্তবায়িত হবে। ষষ্ঠ পরিকল্পনা শেষে এবং লক্ষ্যমাত্রার সফল বাস্তবায়ন বাংলাদেশকে ভিশন- ২০২১ ও MDG অর্জনে সহায়তা করবে। সুতরাং পরিষ্কারভাবে বোঝা যায়, ষষ্ঠ পঞ্চবার্ষিক পরিকল্পনার উদ্দেশ্য ও দায়িত্ব অন্য পাঁচটি উন্নয়ন পরিকল্পনা থেকে অনেকটাই পৃথক ধরনের। তৃতীয়ত, এ পরিকল্পনার উল্লেখযোগ্য কয়েকটি উন্নয়ন কৌশল হলো- খাদ্য নিরাপত্তা নিশ্চিতকরণ এবং এ প্রসঙ্গে জলবায়ু পরিবর্তনের প্রতিকূল প্রভাব হ্রাস। পরিবেশ সংরক্ষণমূলক উন্নয়ন পদ্ধতি গ্রহণ। দুর্নীতি হ্রাস ও সুশাসন প্রতিষ্ঠা। শক্তিশালী স্থানীয় সরকার ব্যবস্থা প্রতিষ্ঠা। ভূমি ব্যবস্থাপনা নীতির প্রধান লক্ষ্য ভূমির সর্বোত্তম ব্যবহার নিশ্চিত করা। চতুর্থত, পরিকল্পনার এ উন্নয়ন কৌশল অর্থনৈতিক পরিমণ্ডলকে ছাড়িয়ে সামষ্টিক সামাজিক ক্ষেত্রগুলোকে বিবেচনায় নিয়েছে বলে মনে হয়। এভাবে বিভিন্ন দৃষ্টিকোণ থেকে বিগত পাঁচটি পঞ্চবার্ষিক পরিকল্পনার গতানুগতিক কাঠামো থেকে ষষ্ঠ পঞ্চবার্ষিক পরিকল্পনার স্বাতন্ত্র্য আংশিকভাবে হলেও দৃশ্যমান।"
        }
      ]
    }
  ]
}