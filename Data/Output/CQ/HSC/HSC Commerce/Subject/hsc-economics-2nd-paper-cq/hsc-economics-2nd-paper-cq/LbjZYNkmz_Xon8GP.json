{
  "title": "চট্টগ্রাম বোর্ড ২০২১",
  "subtitle": "অর্থনীতি (11)",
  "questions": [
    {
      "number": "1",
      "uddipok": "ক্লাসে শিক্ষক শিল্প পরিস্থিতি নিয়ে আলোচনার সময় এমন। এক ধরনের শিল্পের কথা বলেন, যা উৎপাদন হয় গ্রামভিত্তিক স্থানীয় কাঁচামাল এবং শৈল্পিক দক্ষতা প্রয়োগ করে। কর্মসংস্থান সৃষ্টিতে এই শিল্পের ভূমিকা অপরিসীম। বাংলাদেশ অর্থনৈতিক সমীক্ষা-২০১৯ সালের হিসাব অনুযায়ী, ২০১৭-১৮ অর্থবছরে এই শিল্পের অবদান। GDP তে ৯.২৫ ভাগ ছিল। তিনি আরও বলেন এই শিল্পের বিরাজমান। মূলধনের স্বল্পতা, ত্রুটিপূর্ণ বিপণন ব্যবস্থা, দক্ষ কারিগরের অভাব প্রভৃতি সমস্যার সমাধান করতে পারলে এটি অর্থনৈতিক উন্নয়নের গুরুত্বপূর্ণ নিয়ামক হতে পারে।",
      "tag": "CTG.B 21",
      "sub_questions": [
        {
          "label": "ক",
          "question": "বৃহদায়তন শিল্প কী?",
          "explanation": "যেসব শিল্প কারখানায় বেশি মূলধন, বৃহৎ যন্ত্রপাতি ও আধুনিক প্রযুক্তি এবং বেশি সংখ্যক শ্রমিক নিয়োগ করে বিপুল পরিমাণ দ্রব্য উৎপাদন করা হয়, তা-ই বৃহদায়তন শিল্প। যথা- পাট শিল্প।"
        },
        {
          "label": "খ",
          "question": "আন্তর্জাতিক বাণিজ্য সংঘটিত হয় কেন? ব্যাখ্যা করো।",
          "explanation": "পারস্পরিক চাহিদা পূরণের লক্ষ্যে দুই বা ততোধিক দেশ আন্তর্জাতিক বাণিজ্যে লিপ্ত হয়। পৃথিবীতে প্রত্যেক দেশেরই বিদ্যমান সম্পদ ও উৎপাদন ক্ষমতা সীমাবদ্ধ। কোনো দেশই তার প্রয়োজনের সবটুকু উৎপাদন করতে পারে না। কোনো দেশ কোনো বিশেষ দ্রব্য দেশীয় চাহিদার তুলনায় বেশি উৎপাদন করতে পারে আবার কোনো দ্রব্য উৎপাদন করতে। পারলেও অর্থনৈতিক দিক দিয়ে লাভবান না হওয়ায় তা উৎপাদনের পরিবর্তে আমদানি করে থাকে। এভাবে উদ্বৃত্ত পণ্য রপ্তানি ও প্রয়োজনীয় পণ্য আমদানির মাধ্যমে আন্তর্জাতিক বাণিজ্য সংঘটিত হয়। তাছাড়া কোনো দেশের অর্থনীতিকে সম্প্রসারিত ও সমৃদ্ধ করার লক্ষ্যে আন্তর্জাতিক বাণিজ্য সংঘটিত হয়।"
        },
        {
          "label": "গ",
          "question": "বাংলাদেশের অর্থনীতিতে উদ্দীপকে নির্দেশিত শিল্পের গুরুত্ব ব্যাখ্যা করো।",
          "explanation": "উদ্দীপকে উল্লিখিত শিল্পটি কুটির শিল্পের অন্তর্গত। যে শিল্পে স্বল্প মূলধন ও শ্রমশক্তিকে কাজে লাগিয়ে পারিবারিক সদস্যদের দ্বারা উৎপাদন ব্যবস্থা নিয়ন্ত্রিত ও পরিচালিত হয়, তাকে কুটির শিল্প বলে। এ শিল্পে মূলধনের পরিমাণ অনধিক ১০ লক্ষ টাকা ও শ্রমিকের পরিমাণ অনধিক ১৫ জন। এ শিল্পের কাঁচামাল স্থানীয়ভাবে পাওয়া যায়। অর্থনীতিতে এ শিল্পের গুরুত্ব অনস্বীকার্য। উদ্দীপকে শিক্ষকের মতে, কুটির শিল্পে স্থানীয় কাঁচামাল ও শৈল্পিক দক্ষতার প্রয়োজন হয়। এ শিল্পে নারী ও বেকারদের জন্য সহজেই কর্মসংস্থানের সুযোগ সৃষ্টি করা যায়। এ শিল্পে কর্মসংস্থানের ফলে কৃষিতে জনসংখ্যার চাপ কমে। আবার, এ শিল্পে স্বল্প মূলধন লাগে বলে পারিবারিক সঞ্চয় দ্বারাও পরিচালনা করা যায়। ফলে অর্থনীতিতে বিনিয়োগ বাড়ে। এ শিল্পের কাঁচামাল সহজলভ্য বলে উৎপাদন বৃদ্ধি পায়। এছাড়াও সম্পদের সুষ্ঠু ব্যবহারে এ শিল্প আবশ্যক। এর পাশাপাশি আমদানি কমানো ও রপ্তানি বৃদ্ধির মাধ্যমে অর্থনৈতিক উন্নয়ন ঘটাতে এ শিল্প সহায়ক ভূমিকা পালন করে। কাজেই বালাদেশের অর্থনীতিতে এ শিল্পের গুরুত্ব অপরিহার্য।"
        },
        {
          "label": "ঘ",
          "question": "উদ্দীপকে উল্লিখিত শিল্পের বিরাজমান সমস্যা সমাধানের উপায় আলোচনা করো।",
          "explanation": "উদ্দীপকে উল্লিখিত কুটির শিল্পের বিরাজমান সমস্যা সমাধানে সমন্বিত উদ্যোগ প্রয়োজন। কুটির শিল্পের মাধ্যমে প্রতি বছর সোয়া দুই লক্ষ লোকের নতুন কর্মসংস্থান হচ্ছে। কর্মসংস্থানে সৃষ্টির মাধ্যমে দারিদ্র্য দূরীকরণে সমাজের প্রান্তিক ভূমিহীন কৃষক ও মহিলাদের এ শিল্পের ওপর নির্ভরশীলতা বাড়ছে। বর্তমান এ শিল্প বিভিন্ন সমস্যায় জর্জরিত। তাই সমন্বিত উদ্যোগের মাধ্যমে এসব সমস্যার সমাধান করা সম্ভব। উদ্দীপকে শিক্ষকের উল্লিখিত শিল্প বা কুটির শিল্পটি স্থানীয় কাঁচামাল ব্যবহার করে উৎপাদন কাজ পরিচালনা করে। জিডিপিতে এ শিল্পের অবদান আশাব্যঞ্জক। তবে এ শিল্পে মূলধনের সমস্যা ও ত্রুটিপূর্ণ বিপণন ব্যবস্থা বিদ্যমান। আবার, দক্ষ কারিগরের অভাবও এ শিল্পে বিরাজমান। কাজেই অর্থনৈতিক উন্নয়নের লক্ষ্যে এ শিল্পের সমস্যা সমাধান করা জরুরি। আধুনিক যন্ত্রপাতি, বাংলাদেশের কুটির শিল্পের সমস্যা সমাধানের উপকরণ ও তথ্য-প্রযুক্তি ব্যবহার বাড়াতে হবে। অদক্ষ কারিগরদের শিক্ষা, প্রশিক্ষণ ও প্রযুক্তিগত জ্ঞান প্রদানের মাধ্যমে দক্ষতা বাড়াতে হবে। এ শিল্পে মূলধনের স্বল্পতা নিরসনে সহজ শর্তে ঋণ প্রদানের ব্যবস্থা করা দরকার। উৎপাদন বৃদ্ধিতে নিরবচ্ছিন্ন বিদ্যুৎ সরবরাহ করতে হবে। বাজার ব্যবস্থা, রাস্তা, পরিবহন ব্যবস্থা উন্নত করতে হবে। আবার, এ শিল্পের পণ্য প্রচারের মাধ্যমে ক্রেতাদের আকৃষ্ট করতে হবে। এছাড়াও ক্রেতাদের রুচি অনুযায়ী, মানসম্মত দ্রব্য উৎপন্ন করতে হবে। এর পাশাপাশি সরকারি পৃষ্ঠপোষকতা এ শিল্পের বিকাশে সহায়ক হবে। ওপরে উল্লিখিত পদক্ষেপসমূহ গ্রহণ ও বাস্তবায়নের মাধ্যমে কুটির শিল্পের সমস্যা সমাধান করা যায়।"
        }
      ]
    },
    {
      "number": "2",
      "uddipok": "নিচের টেবিলটি লক্ষ করো এবং প্রশ্নগুলোর উত্তর দাও অর্থবছর আমদানি (বিলিয়ন ইউএস ডলার) রপ্তানি ( বিলিয়ন ইউএস ডলার) ২০১০-১১ ৩৩.৬৬ ২২.৯২ ২০১১-১২ ৩৫.৫২ ২৪.৩০ ২০১২-১৩ ৩৩.৯৭ ২৭.০৩ ২০১৩-১৪ ৩৬,৯৯ ৩০.১৮ উৎস: বৈদেশিক বিনিময় হার বিভাগ, রপ্তানি উন্নয়ন ব্যুরো।",
      "tag": "DRMC 24,CTG.B 21",
      "sub_questions": [
        {
          "label": "ক",
          "question": "অভ্যন্তরীণ বাণিজ্য কাকে বলে?",
          "explanation": "দেশীয় সীমানার ভিতরে সাধারণত একই দেশের বিভিন্ন অবলো ।। মধ্যে দ্রব্যসামগ্রী ও সেবার বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "\"বাণিজ্য সকলকে আরও লান্তবান করে তুলে\" ব্যাখ্যা করো।",
          "explanation": "বণিজ্য তথা আমদানি ও রপ্তানি সকলকে লাভবান করে তোলে। এ। জারণাটি আন্তর্জাতিক বাণিজ্যের সম্পর্কে সম্পর্কিত। দুই বা ততোধিক দেশের মধ্যে দ্রব্য ক্রয়-বিক্রয় হলে তাকে আন্তর্জাতিক। বিজ্য বলে। এ বাণিজ্য নিজ দেশের উদ্বৃত্ত দ্রব্য অন্য দেশে রপ্তানি করে। আর নিজ দেশে অনুৎপাদিত পণ্য অন্য দেশ থেকে আমদানি করে। ফলে আমদানি ও রপ্তানিকারক উভয় দেশই লাভবান হয়।"
        },
        {
          "label": "গ",
          "question": "উদ্দীপকে উল্লিখিত রপ্তানি আয়ের আলোকে বাংলদেশের প্রচলিত ও অপ্রচলিত রপ্তানি'দ্রব্যের তালিকা প্রস্তুত করো।",
          "explanation": "বাংলাদেশের রপ্তানি দ্রব্যগুলোকে দুইভাগে ভাগ করা হয়েছে। বর্ষা- প্রচলিত রপ্তানি পণ্য ও অপ্রচলিত রপ্তানি পণ্য। সাম্প্রতিককালে বাংলাদেশের রপ্তানি বাণিজ্যের গতি-প্রকৃতিতে বেশ পরিবর্তন সাধিত হয়েছে। বাংলাদেশ চিরাচরিতভাবে প্রথম থেকে যেসব পণ্য বিশ্ব বাজারে রপ্তানি করে আসছে সেগুলো প্রচলিত রপ্তানি পণ্য এবং সাম্প্রতিককালে যেসব পণ্য রপ্তানি বাণিজ্যে অন্তর্ভুক্ত হয়েছে এবং এর পরিমাণ বৃদ্ধি পাচ্ছে সেগুলো অপ্রচলিত রপ্তানি পণ্য হিসেবে গণ্য করা হয়। উদ্দীপকের তথ্যের আলোকে নিচে প্রচলিত ও অপ্রচলিত রপ্তানি পণ্যের একটি ভালিকা নিম্নরূপ: রপ্তানিকৃত দ্রব্যসমূহ প্রচলিত রপ্তানি পণ্য: কাঁচাপাট, পাটজাত দ্রব্য, চা, চামড়া, পোশাক, চামড়া জাত দ্রব্য পেট্রোলিয়াম উপজাত পণ্য । যেমন ন্যপথালিন,ফার্নেস ওয়েল ও বিটুমিন। অপ্রচলিত রপ্তানি পণ্য : তৈরি পোশাক ,হিমায়িত খাদ্য .নিট্ওয়্যার হস্ত্রশিল্প দ্রব্য কৃষিপণ রাসায়নিক দ্রব্য গুড়,দিয়াশলাই পারটেস্ক ,রেয়নসহ অন্যান্যা শিল্প পণ্য।"
        },
        {
          "label": "ঘ",
          "question": "উদ্দীপকে নির্দেশিত বাণিজ্য ঘাটতি কমাবার উপায় হিসেবে রপ্তানি বাণিজ্য সম্প্রসারণের উপায়সমূহ কী হতে পয়ো আলোচনা করো।",
          "explanation": "সরকারি ও বেসরকারি যৌথ প্রচেষ্টার মাধ্যমে বাংলাদেশের বাণিজ্য ঘাটতি কমানো যায়। কোনো দেশের অর্থবছরে রপ্তানি আয় অপেক্ষা আমদানি ব্যয় বেশি হলে বাণিজ্য ঘাটতি দেখা যায়। উদ্দীপকে লক্ষ করা যায়, ২০১০ অর্থবছরে দেশটির রপ্তানি আয় ২২.৯২ বিলিয়ন মার্কিন ডলার এবং আমদানি ব্যয় ৩৩.৬৬ বিলিয়ন মার্কিন ডলার। যা ১০.৭৪ বিলিয়ন মার্কিন ডলার বাণিজ্য ঘাটতি নির্দেশ করে। এছাড়াও ২০১১-১২, ২০১২-১৩ ও ২০১৩-১৪ অর্থবছরে বাণিজ্য ঘাটতির পরিমাণ যথাক্রমে ১১.২২, ৬.৯৪ ৩৬.৮১ বিলিয়ন মার্কিন ডলার। রপ্তানি প্রণোদনা হিসেবে সরকার কর্তৃক রপ্তানিকারকদের কর প্রত্যর্পণ, স্বল্প সুদে ঋণ প্রদান, শুল্কবিহীন কাঁচামাল আমদানি ইত্যাদি সুবিধা দিতে হবে এবং এ সুবিধাগুলো যাতে বাস্তবে সময়মতো কার্যকর হয় তা নিশ্চিত করতে হবে। এছাড়া রপ্তানিমুখী শিল্পের প্রয়োজনীয় কাঁচামাল, সহজলভ্যকরণ আমদানিনীতি উদার ও সহজ করতে হবে এবং রপ্তানি আয়ের ক্ষেত্রে আয়কর রেয়াত বৃদ্ধি করতে হবে। রপ্তানি বাণিজ্য সম্প্রসারণের সুবিধার্থে বাণিজ্যিক ব্যাংক থেকে প্রাপ্ত ঋণের পরিমাণ বৃদ্ধি এবং সুদের হার হ্রাস করতে হবে। অন্যদিকে, রপ্তানি পণ্যের পরিবহন, জাহাজীকরণ, চট্টগ্রাম ও মংলা বন্দরে সক্ষমতা ব্যবস্থাপনার উন্নয়ন প্রভৃতি ব্যবস্থা গ্রহণ করা দরকার। তাছাড়া ইপিজেডের প্রসার এবং গভীর সমুদ্রবন্দর নির্মাণ ইত্যাদি ব্যবস্থা বাস্তবায়নের মাধ্যমে দেশের রপ্তানি খাতের অবকাঠামোর উন্নয়ন সাধন করতে হবে। এছাড়াও দেশে বাণিজ্য মেলার আয়োজন এবং বিভিন্ন আন্তর্জাতিক বাণিজ্য ও রপ্তানি মেলাতে অংশ নিয়ে দেশের রপ্তানি পণ্যের বাজার সৃষ্টির উদ্যোগ নিতে হবে।"
        }
      ]
    },
    {
      "number": "3",
      "uddipok": "বাংলাদেশের জনসংখ্যার বয়সভিত্তিক বণ্টন নিম্নরূপ: শুমারি বর্ষ ০-১৪ বছর ১৫-৫৯ বছর ৬০ বছর বা ৬০ এর উর্ধ্বে। ১৯৮১ ৪৬.৭% ৪৭.৮% ৫.৫% ১৯৯১ ৪৫.১% ৪৯,৫% ৫.৪% ২০০১ ৪০.১% ৫৫% ৪৯% উৎস: শুমারি প্রতিবেদন- ১৯৮১, ১৯৯১, ২০০১।",
      "tag": "CTG.B 21",
      "sub_questions": [
        {
          "label": "ক",
          "question": "জনসংখ্যার ঘনত্ব বলতে কী বোঝ?",
          "explanation": "একটি দেশে প্রতি বর্গমাইল বা বর্গকিলোমিটারে গড়ে যে সংখ্যক মানুষ বাস করে তাকে জনসংখ্যার ঘনত্ব বলে।"
        },
        {
          "label": "খ",
          "question": "জনসংখ্যা ও উন্নয়নের মধ্যে সম্পর্ক ব্যাখ্যা করো।",
          "explanation": "কাম্য জনসংখ্যা দেশের উন্নয়নের সহায়ক তবে অধিক জনসংখ্যা দেশের উন্নয়নে মঙ্গলজনক নয়। জনসংখ্যার পরিমাণ ও গুণগতমানের ওপর দেশের অর্থনৈতিক উন্নয়ন নির্ভর করে। দেশের জনসংখ্যার পরিমাণ কাম্য এবং তাদের গুণগতমান উচ্চ হলে দেশের উন্নয়নও ত্বরান্বিত হয়। জনসংখ্যার কাম্য ভরে সম্পদের পূর্ণ ব্যবহার হয়। জনগণ দক্ষ হলে সর্বোচ্চ উৎপাদন সম্ভব হয়। ফলে দ্রুত অর্থনৈতিক উন্নয়ন হয়।'তাই কাম্য জনসংখ্যা উন্নয়নের সাথে সামঞ্জস্যপূর্ণ।"
        },
        {
          "label": "গ",
          "question": "১৫-৫৯ বছরের জনসংখ্যার বৃদ্ধি বাংলাদেশের অর্থনীতিতে কোন ধরনের পরিবর্তন আনতে পারে? ব্যাখ্যা করে।",
          "explanation": "১৫-৫৯ বছরের তথা কর্মক্ষম জনসংখ্যার বৃদ্ধি বাংলাদেশের অর্থনীতিতে ইতিবাচক পরিবর্তন আনতে পারে। কোনো দেশের জনসংখ্যার বয়সভিত্তিক বণ্টন থেকে কর্মক্ষম লোকের পরিমাণ ও নির্ভরশীল লোকের পরিমাণ জানা যায়। সাধারণত ০-১৪ বছর বয়সী শিশু ও ৬০-এর বয়সীরা বৃদ্ধ। এরা নির্ভরশীল হিসেবে বিবেচিত। আর ১৫-৫৯ বছর বয়সীরা কর্মক্ষম হিসেবে বিবেচিত। যে দেশে কর্মক্ষম জনসংখ্যা বেশি হয় সেখানে উৎপাদনের পরিমাণও বেশি হয়। উদ্দীপকে লক্ষ করা যায়, ১৯৮১ সালে বাংলাদেশ ১৫-১৯ বছর বয়সী বা কর্মক্ষম জনসংখ্যা ছিল ৪৭.৮%। ১৯৯১ সালে তা বেড়ে দাঁড়ায় ৪৯.৫% এবং ২০০১ সালে এটি পৌছায় ৫৫ শতাংশে। অর্থাৎ দেশে ক্রমবর্ধমান কর্মক্ষম জনসংখ্যা লক্ষ করা যায়। একমাত্র কর্মক্ষম লোকেরাই উৎপাদন করার মাধ্যমে দেশের অর্থনৈতিক উন্নয়নে ভূমিকা রাখতে সক্ষম। এ কর্মক্ষম জনসংখ্যা বৃদ্ধির সাথে দেশের মোট উৎপাদনও বৃদ্ধি পায়। আবার কর্মক্ষম জনগোষ্ঠীকে দক্ষ করে পরিকল্পনামাফিক নিয়োগ করা সম্ভব হলে উন্নয়ন আরো দ্রুতগতিতে হয়। তাই বলা যায়, ১৫-১৯ তথা কর্মক্ষম জনসংখ্যার বৃদ্ধি দেশের \"অর্থনীতিতে ইতিবাচক ভূমিকা রাখবে।"
        },
        {
          "label": "ঘ",
          "question": "১৫-৫৯ বছরের জনসংখ্যার কর্মসংস্থানের সুযোগ সৃষ্টিতে আত্মকর্মসংস্থানের ভূমিকা বিশ্লেষণ করো।",
          "explanation": "১৫-৫৯ বছরের জনসংখ্যা বা কর্মক্ষম সংখ্যার কর্মসংস্থানের সুযোগ সৃষ্টিতে আত্মকর্মসংস্থান সহায়ক ভূমিকা পালন করে। আত্মকর্মসংস্থান বলতে বোঝায় স্বাধীনভাবে একজন কর্মক্ষম ও কর্মে ইচ্ছুক মানুষ স্ব-উদ্যোগে উৎপাদন বা আয় অর্জনের ক্ষেত্রে নিয়োজিত রাকা। অর্থাৎ কোনো ব্যক্তি নিজের বা ঋণের মাধ্যমে স্বল্প সম্পদ, নিজ। জান, বুদ্ধিমতা ও দক্ষতাকে কাজে লাগিয়ে সামান্য ঝুঁকি নিয়ে উৎপাদন। ব্যাবস্থায় নিয়োজিত থাকাকে আত্মকর্মসংস্থান বলে। এর মাধ্যমে। বেকারত্বের অভিশাপ থেকে মুক্তি পাওয়া যায়। উদীপকে লক্ষ করা যায়, বাংলাদেশের ১৫-৫৯ তথা কর্মক্ষম জনগোষ্ঠী। দিন দিন বৃদ্ধি পাচ্ছে। দেশের কর্মক্ষম জনসংখ্যা বৃদ্ধি পেলে দেশের অথনৈতিক উন্নয়ন ত্বরান্বিত হয়। কিন্তু যদি পর্যাপ্ত পরিমাণ কর্মসংস্থানের সুয়োগ না থকে সেক্ষেত্রে ধিতে বিপরীত হয়। এমতাবানের মুর্ষকর্মসংস্থানের মাধ্যমেই কেবল বেকারত্ব থেকে মুক্তি পাওয়া সম্ভব। বাংলাদেশে কর্মক্ষম জনগোষ্ঠী দিন দিন আত্মকর্মসংস্থানের দিকে ধাবিত। হচ্ছে। ফলে তারা বেকারত্ব ও দারিদ্র্যের কশাঘাত থেকে মুক্তি লাভ করছে। এদেশের যুব শ্রেণি বাঁশ, বেত, মাটি, ঝিনুক, অলংকার প্রভৃতি গিয়ে আত্ম-নিয়োগ করছে। অনেকেই গরু, ছাগল, হাঁস, মুরগি, কবুতর, কোয়েল পাখি প্রভৃতির খামার দিয়ে সফলতা অর্জন করেছে। সাম্প্রতিক করোনা মহামারির মধ্যে ঘরে বসে বিভিন্ন ব্যবসা ও খামারির মতো উদ্যোন্তা হিসেবে নিজেকে প্রতিষ্ঠিত করেছে। এভাবে দেশের বিপুল সংখ্যক বেকার জনগোষ্ঠীর বেকারত্ব দূর করে যেমন সচ্ছলতা আনয়ন করা যায়, তেমনি উৎপাদন বৃদ্ধির মাধ্যমে দেশের অর্থনীতির উন্নয়ন সম্ভব হয়। তাই বলা যায়, বাংলাদেশে কর্মক্ষম জনসংখ্যার জন্য আত্মকর্মসংস্থানের ভূমিকা অনস্বীকার্য।"
        }
      ]
    },
    {
      "number": "4",
      "uddipok": "অর্থনীতি ক্লাসে আকমল স্যার বলেন, বাংলাদেশ একটি কৃষিভিত্তিক দেশ। প্রয়োজন মেটানোর জন্য দেশটি কৃষি উপকরণ, যন্ত্রপাতি, কৃষি দ্রব্য, যন্ত্রাংশ, ইঞ্জিন এবং বিভিন্ন প্রকার দ্রব্য সামগ্রী আমদানি করে থাকে। ফলে দেশটিকে অন্য দেশের ওপর নির্ভরশীল হতে হয়। এজন্য প্রচুর বৈদেশিক মুদ্রা ব্যয় হয়। কিন্তু আমদানি বিকল্প শিল্প স্থাপনে দেশটির প্রচুর সম্ভাবনা আছে। আমদানি বিকল্প শিল্প জাতীয় আয় বাড়াতে পারে এবং কর্মসংস্থানের সুযোগ সৃষ্টি করে।",
      "tag": "DRMC 24,CTG.B 21",
      "sub_questions": [
        {
          "label": "ক",
          "question": "রপ্তানিমুখী শিল্প কি?",
          "explanation": "রপ্তানির উদ্দেশ্যে যেসব শিল্প প্রতিষ্ঠান গড়ে ওঠে, তাকে রপ্তানিমুখী শিল্প বলে।"
        },
        {
          "label": "খ",
          "question": "রপ্তানি প্রক্রিয়াকরণ অঞ্চল স্থাপন করা হয় কেন?",
          "explanation": "দেশের আর্থ-সামাজিক উন্নয়ন, দারিদ্র্যবিমোচন, শিল্পখাতের দ্রুত বিকাশের জন্য বাংলাদেশ রপ্তানি প্রক্রিয়াকরণ এলাকা কর্তৃপক্ষ দেশে রপ্তানি প্রক্রিয়াকরণ অঞ্চল (EPZ) স্থাপন করেছে। একটি দেশে দেশি-বিদেশি বিনিয়োগ আকৃষ্ট করে দেশে শিল্পখাত বিকাশে। সার্বিক সহযোগিতার লক্ষ্যে EPZ প্রতিষ্ঠা করা হয়। এর ফলে দেশের বেকার জনগণ সহজেই কাজ পায়। বিশেষ করে পোশাক খাতে নারীরা এক্ষেত্রে বেশি. অগ্রাধিকার পায়।"
        },
        {
          "label": "গ",
          "question": "আকমল স্যার আমদানি বিকল্প শিল্প স্থাপনে যে ক্ষেত্র এবং সম্ভাবনার ইঙ্গিত দিয়েছেন তা চিহ্নিত করে ব্যাখ্যা করো?",
          "explanation": "আকমল স্যার কৃষি ক্ষেত্রে আমদানি বিকল্প শিল্পের সম্ভবনার কথা বলেছেন। আমদানি না করে দেশের অভ্যন্তরে শিল্পস্থাপন করে কোনো দ্রব্য উৎপাদনের ব্যবস্থা করাই হলো আমদানি বিকল্প শিল্প। কৃষি ক্ষেত্রে কৃষি উপকরণ, যন্ত্রপাতি প্রভৃতি আমদানি করা হয়। দেশীয় শিল্প প্রতিষ্ঠার মাধ্যমে এসব দ্রব্য উৎপাদন করা কৃষি ক্ষেত্রের আমদানি বিকল্প ব্যবস্থা। উদ্দীপকে লক্ষ করা যায়, বাংলাদেশ একটি কৃষিপ্রধান দেশ। কৃষির প্রয়োজনে দেশটি উপকরণ, যন্ত্রপাতি, কৃষিদ্রব্য, যন্ত্রাংশ প্রভৃতি আমদানি করে। ফলে দেশটি অন্য দেশের ওপর নির্ভরশীল হয়ে পড়ছে। আবার, এসব পণ্য আমদানি করতে প্রচুর বৈদেশিক মুদ্রা ব্যয় হয়। তবে দেশটি আমদানি বিকল্প শিল্প স্থাপনের সুযোগ আছে। তাই এদেশে আমদানি বিকল্প স্থাপন করে জাতীয় আয় ও কর্মসংস্থান বাড়ানো যাবে। ফলে আমদানি ব্যয় কমে যাবে ও অর্থনৈতিক প্রবৃদ্ধি-হবে।"
        },
        {
          "label": "ঘ",
          "question": "বাংলাদেশের মতো দেশের অর্থনৈতিক উন্নয়নের আমদানি বিকল্প শিল্প স্থাপনের গুরুত্ব উদ্দীপকের আলোকে ব্যাখ্যা করো।",
          "explanation": "বাংলাদেশের মতো দেশে আমদানি ব্যয় কমানো ও অর্থনৈতিক উন্নয়নের ক্ষেত্রে আমদানি বিকল্প শিল্প স্থাপন জরুরি। বাংলাদেশের অব্যাহত বাণিজ্য ঘাটতি দূর করার জন্য রপ্তানি বৃদ্ধি, ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন আছে। তাছাড়া, বাংলাদেশ শিল্পায়নের প্রয়োজনে সাধারণত মূলধনী দ্রব্য বেশি আমদানি করে। তাই আমদানি বিকল্প শিল্পায়ন নীতি গ্রহণ করা হলে দেশের ভেতরে মূলধনী দ্রব্য উৎপাদিত হবে। ফলে দেশে শিল্পায়নের গতি ত্বরান্বিত হবে। আমদানি বিকল্প শিল্পায়নের ফলে দেশের আমদানি হ্রাস পাবে। ফলে বৈদেশিক মুদ্রার সাশ্রয় হবে এবং অন্য কাজে তা ব্যবহার করা যাবে। এছাড়া, আমদানি বিকল্প শিল্পায়নের ফলে দেশে বিভিন্ন রকম ভোগ্যপণ্য, মধ্যবর্তী ও মূলধনী দ্রব্য উৎপাদিত হবে। ফলে শিল্পজাত পণ্যের দিক থেকে দেশ স্বনির্ভর হয়ে উঠবে। অন্যদিকে, আমদানি বিকল্প শিল্পায়নের ফলে শিল্পের বিকেন্দ্রীকরণ ঘটে। শিল্প খাতের প্রসার ঘটে। এদেশের অধিক সংখ্যায় আমদানি বিকল্প স্থাপন হলে এসব সুবিধা ভোগ করা যাবে। উপরিউক্ত আলোচনার আলোকে বলা যায়, উদ্দীপকে আকমল স্যার এদেশে আমদানি বিকল্প শিল্প স্থাপনের পক্ষে যে মত প্রকাশ করেছেন, তা যথার্থ।"
        }
      ]
    },
    {
      "number": "5",
      "uddipok": "নিচের উদ্দীপকটি লক্ষ করো এবং প্রশ্নগুলোর উত্তর দাও : অবদান (%) GDP তে কৃষি উপখাত ২০১৪-১৫ ২০১৮-১৯ ১. শস্য ও শাকসবজি ১.৮৩ ১.৭৫ ২. প্রাণিসম্পদ ৩.০৮ ৩.৪৭ ৩. বনজসম্পদ ৫.০৮ ৫.৫৮ ৪. মৎস্য সম্পদ ৬.৩৬ ৬.২৯ বাংলাদেশ অর্থনৈতিক সমীক্ষা-২০১৯",
      "tag": "CTG.B 21",
      "sub_questions": [
        {
          "label": "ক",
          "question": "শস্য বহুমুখীকরণ বলতে কী বোঝ?",
          "explanation": "শস্য বহুমুখীকরণ বলতে একই জমিতে বিভিন্ন মৌসুমে কেবল একটি শস্যের পরিবর্তে ভিন্ন ভিন্ন শস্য উৎপাদন করার প্রক্রিয়াকে বোঝায়।"
        },
        {
          "label": "খ",
          "question": "“কৃষি জাতীয় উন্নয়নে সহায়তা করে”- ব্যাখ্যা করো।",
          "explanation": "বাংলাদেশের মতো উন্নয়নশীল দেশের অর্থনীতির ভিত্তি হলো কৃষি, যা জাতীয় উন্নয়নে ব্যাপকভাবে সহায়তা করে। বাংলাদেশের মোট শ্রমশক্তির ৪৫.৩% লোক কৃষিকাজে নিয়োজিত। ২০২২-২৩ অর্থবছরে GDP-তে সমন্বিত কৃষি খাতের অবদান ছিল ১১.২০ ভাগ। তাছাড়া, শিল্পের প্রয়োজনীয় কাঁচামাল কৃষি থেকে আসে। আবার, বাণিজ্যিক ভিত্তিতে উৎপাদন করে বিভিন্ন কৃষিসামগ্রী (মাছ, মাংস, পশুর চামড়া ইত্যাদি) রপ্তানি করে বৈদেশিক মুদ্রা অর্জন করা যায়। যা একটি দেশের জাতীয় উন্নয়নে গুরুত্বপূর্ণ ভূমিকা রাখে। তাই বলা যায়, কৃষি জাতীয় উন্নয়নে সহায়তা করে।"
        },
        {
          "label": "গ",
          "question": "উদ্দীপকের ভিত্তিতে একটি স্তম্ভচিত্র অঙ্কন করো ।",
          "explanation": "উদ্দীপকে বাংলাদেশের জিডিপিতে কৃষিখাতের অবদান উল্লেখ করা হয়েছে। কৃষিকাজের ধরন ও উৎপন্ন পণ্যের প্রকৃতি অনুযায়ী, কৃষিতে চারটি উপখাতে বিভক্ত করা যায়। সেগুলো শস্য ও শাকসবজি, পশু ও প্রাণিসম্পদ, বনজসম্পদ এবং মৎস্যসম্পদ উপখাত। অর্থাৎ এ উপখাতগুলোর সমন্বয়ে কৃষিখাত গঠিত। প্রদত্ত তথ্যের ভিত্তিতে নিচে একটি স্তয় চিত্র অঙ্কন করা হলো:- চিত্র; বিভিন্ন অর্থবছরে জিডিপিতে কৃষি উপখাতের অবদান চিত্রে লম্ব (OY) অক্ষে কৃষি উপখাতসমূহের অবদানের পরিমাণ ও ভূমি অক্ষে (OX) অর্থবছর নির্দেশ করা হয়েছে। প্রদত্ত চিত্রে লক্ষ করা যায়, জিডিপিতে কৃষি উপখাতগুলোর মধ্যে মৎস্যসম্পদ উপখাতের অবদান সবচেয়ে বেশি এবং শস্য ও শাকসবজি উপখাতের অবদান সবচেয়ে কম।"
        },
        {
          "label": "ঘ",
          "question": "কৃষির যে পরিবর্তনের ধারা উদ্দীপকে ফুটে উঠেছে দেশের অর্থনৈতিক উন্নয়নে তার অবদান মূল্যায়ন করো।",
          "explanation": "উদ্দীপকে জিডিপিতে শস্য ও শাকসবজি এবং মৎস্যসম্পদের অবদান ক্রমহ্রাসমান হলেও প্রাণিসম্পদ ও বনজসম্পদের অবদান ক্রমবর্ধমান দেখানো হয়েছে। বিভিন্ন ধরনের শস্য ও শাকসবজি নিয়ে কৃষির শস্য ও শাকসবজি উপখাত গঠিত। আর গৃহে ও খামারে পালিত নানা জাতে পশু ও পাখি নিয়ে কৃষির প্রাণিসম্পদ উপখাত গঠিত। আবার, বন থেকে সংগৃহীত কাঠ, মধু, বাঁশ, গোলপাতা প্রভৃতি বনজসম্পদ উপখাতের অন্তর্ভুক্ত। এছাড়া দেশের পুকুর, জলাশয় ও সামুদ্রিক মৎস্য ও মৎস্যজাত দ্রব্য নিয়ে কৃষির গুরুত্বপূর্ণ মৎস্যসম্পদ উপখাত গঠিত। উদ্দীপকে লক্ষ করা যায়, ২০১৪-১৫ অর্থবছরে শস্য ও শাকসবজি উপখাতের অবদান ১.৮৩ শতাংশ, যা ২০১৮-১৯ অর্থবছরে কিছুটা কমে দাঁড়ায় ১.৭৫. শতাংশে। আবার ২০১৪-১৫ অর্থবছরে প্রাণিসম্পদের অবদান ছিল ৩.০৮ শতাংশ। যা ২০১৮-১৯ অর্থবছরে বেড়ে দাঁড়ায় ৩.৪৭ শতাংশে। এছাড়া ২০১৪-১৫ অর্থবছরে বনজসম্পদের অবদান ছিল ৫.০৫ শতাংশ। তবে এটি ২০১৮-১৯ অর্থবছরে বেড়ে দাঁড়ায় ৫.৫৮ শতাংশে। কৃষির অপর উপখাত - মৎস্যসম্পদের অবদান ছিল ২০১৪-১৫ অর্থবছরে ৬.৩৬ শতাংশ। যা কিছুটা কমে ২০১৮-১৯ অর্থবছরে দাঁড়ায় ৬.২৯ শতাংশে। বাংলাদেশের অর্থনীতিতে কৃষি একটি গুরুত্বপূর্ণ খাত হিসেবে পরিচিত। যদিও দেশের জিডিপিতে কৃষির অবদান ক্রমহ্রাসমান। তবুও কৃষির উৎপাদন দিন দিন বৃদ্ধি পাচ্ছে। ফলে দেশের খাদ্য ঘাটতি কমে যাচ্ছে। দেশ খাদ্যে স্বয়ংসম্পূর্ণ হচ্ছে। এমনকি দেশীয় চাহিদা মেটানোর পর এখন বিভিন্ন ধরনের কৃষিপণ্য রপ্তানি করা হচ্ছে। ফলে বৈদেশিকে মুদ্রা অর্জন করে দেশে অর্থনৈতিক উন্নয়ন হচ্ছে। কাজেই জিডিপিতে কৃষির অবদান অনস্বীকার্য।"
        }
      ]
    },
    {
      "number": "6",
      "uddipok": "রমিজ মিয়া একজন সাধারণ অশিক্ষিত কৃষক। তিনি তার নিজের জমি সনাতন পদ্ধতিতে চাষ করেন। এতে বেশি ফসল পান না। টেলিভিশনে তিনি কৃষির ওপর একটি প্রতিবেদন দেখে জানতে পারেন বাংলাদেশসহ বিশ্বের বিভিন্ন দেশ কৃষি উৎপাদনশীলতা বৃদ্ধির জন্য গবেষণা চালিয়ে যাচ্ছে। তাদের উদ্ভাবিত কৃষি প্রযুক্তি ব্যবহার করে কৃষি উৎপাদনশীলতা বহুগুণ বেড়েছে। এতে খাদ্য ঘাটতি সমস্যার সমাধান হয়েছে।",
      "tag": "CTG.B 21",
      "sub_questions": [
        {
          "label": "ক",
          "question": "কৃষিজোত কী?",
          "explanation": "কৃষক যে আয়তনের জমির ওপর কৃষিকাজ পরিচালনা করে, তাকে কৃষিজোত বলে ।"
        },
        {
          "label": "খ",
          "question": "'বাংলাদেশের কৃষকরা প্রাতিষ্ঠানিক ঋণের সুবিধা থেকে বঞ্চিত হয়'- ব্যাখ্যা করো।",
          "explanation": "বাংলাদেশের কৃষকরা নানাবিধ কারণে প্রাতিষ্ঠানিক ঋণের সুবিধা থেকে বঞ্চিত হয়। বাংলাদেশে প্রাতিষ্ঠানিক কৃষি ঋণদানকারী সংস্থার সংখ্যা কম। তাছাড়া, ঋণদান এসব ঋণদানকারী সংস্থার ঋণ প্রদানের ক্ষমতাও কম। আবার, পদ্ধতিও জটিল, শর্তসাপেক্ষ ও সময়সাপেক্ষ বলে অশিক্ষিত বা স্বল্প শিক্ষিত কৃষকের পক্ষে তা অনুসরণ করা কঠিন হয়ে পড়ে। তাই, দরিদ্র ও অশিক্ষিত কৃষকেরা প্রাতিষ্ঠানিক ঋণের সুবিধা থেকে বঞ্চিত হয় ।"
        },
        {
          "label": "গ",
          "question": "উদ্দীপকে নির্দেশিত প্রযুক্তি চিহ্নিত করো এবং বাংলাদেশের কৃষিতে উৎপাদনের ওপর তার প্রভাব আলোচনা করো।",
          "explanation": "উদ্দীপকে নির্দেশিত প্রযুক্তি হলো ICT যা ব্যবহারের মাধ্যমে উৎপাদকের দক্ষতা ও উৎপাদন বাড়ে। তথ্য প্রযুক্তির জ্ঞান ও আধুনিক যন্ত্রপাতি কৃষিতে ব্যবহার করে উৎপাদন ও বিপণন করাই হলো কৃষিতে আইসিটি এর ব্যবহার। এর মাধ্যমে কৃষকেরা দক্ষতার সাথে উৎপাদন করতে পারে। আবার, জলবায়ুর পরিবর্তন পরিবেশ দূষণ থেকে মুক্তি পেতে কৃষিতে আইসিটি গুরুত্বপূর্ণ ভূমিকা পালন করে । উদ্দীপকে, রমিজ মিয়া আগে সনাতন পদ্ধতিতে চাষ করার ফলে বেশি ফসল পেতেন না। তিনি টেলিভিশনে প্রতিবেদন দেখে জানতে পারেন সারা বিশ্বে কৃষি প্রযুক্তি ব্যবহারের ফলে উৎপাদনশীলতা বহুগুণ বেড়ে গেছে। যা কৃষিক্ষেত্রে আইসিটির ব্যবহারকে নির্দেশ করে। কৃষিতে আবহাওয়া, ঝড়-বৃষ্টি, তাপমাত্রা অত্যন্ত প্রবল ভূমিকা পালন করে। আইসিটির মাধ্যমে এ সম্পর্কে তথ্য পেয়ে কৃষকেরা যথাযথ ব্যবস্থা গ্রহণ করতে পারে। আইসিটির মাধ্যমে মাটি, বীজ, যন্ত্রপাতির গুণাগুণ সম্পর্কে কৃষক অভিহিত হতে পারে। কৃষি বিজ্ঞানী ও গবেষকদের সাথে কৃষকের সরাসরি যোগাযোগ করতে পারে। ফলে কৃষকেরা ফসলের রোগ ও প্রতিকার সম্পর্কে জ্ঞান লাভ করতে। এভাবে, কৃষিতে আইসিটি ব্যবহারের মাধ্যমে উৎপাদন ব্যবস্থার আমূল পরিবর্তন সম্ভব ।"
        },
        {
          "label": "ঘ",
          "question": "বাংলাদেশে উদ্দীপকে উল্লিখিত প্রযুক্তি সম্প্রসারণের পথে বাধাসমূহ বিশ্লেষণ করো।",
          "explanation": "উল্লিখিত আইসিটি প্রযুক্তি সম্প্রসারণে বাংলাদেশে কৃষকদের শিক্ষা, মূলধন সমস্যাসহ বিভিন্ন ধরনের বাধা বিদ্যমান। তথ্য ও প্রযুক্তি সম্পর্কে জ্ঞান থাকাই হলো আইসিটি শিক্ষা। আর তথ্য ও প্রযুক্তির ফলে উদ্ভাবিত যন্ত্রপাতি, উফশী, ফসলের বীজ, রাসায়নিক সার প্রভৃতি কৃষকদের দোরগোড়ায় পৌছানো প্রযুক্তি সম্প্রসারণের মূল উদ্দেশ্য। উন্নয়নশীল দেশ হিসেবে বাংলাদেশে এসব প্রযুক্তি সম্প্রসারণে বিভিন্ন সমস্যা দেখা দেয় । উদ্দীপকে, রমিজ মিয়া একজন সাধারণ অশিক্ষিত কৃষক। তিনি সনাতন পদ্ধতিতে চাষ করায় বেশি ফসল উৎপাদন করতে পারে নি। সম্প্রতি তিনি টেলিভিশনের প্রতিবেদনে জানতে পারেন সারা বিশ্বে কৃষি উৎপাদন বৃদ্ধির জন্য বিভিন্ন কৃষি প্রযুক্তি উদ্ভাবিত হচ্ছে। ফলে উৎপাদন বহুগুণ বৃদ্ধি পাচ্ছে। তবে তার মতো বেশির ভাগ অশিক্ষিত কৃষকের এসব প্রযুক্তি সম্পর্কে ধারণা নেই। কৃষিতে আইসিটি ও উন্নত প্রযুক্তি ব্যবহারের জন্য পর্যাপ্ত জ্ঞান থাকা আবশ্যক। দরিদ্র কৃষকের শিক্ষার অভাব এ পথে প্রধান অন্তরায়। আর উন্নত প্রযুক্তি ও উদ্ভাবিত কৃষি যন্ত্রপাতি ব্যয়বহুল। ফলে দরিদ্র কৃষকরে পক্ষে পর্যাপ্ত মূলধনের অভাবে তা ব্যবহার করা সম্ভব হয় না। বাংলাদেশে অধিকাংশ কৃষি খামার আয়তনে ক্ষুদ্র বলে এককভাবে খামারি এ প্রযুক্তি ব্যবহার করতে পারে না। এছাড়া বাংলাদেশ কৃষি - গবেষণ ইনস্টিটিউট কিছু উন্নত জাতের ফসলের বীজ উদ্ভাবন করলেও প্রয়োজনের তুলনায় অপ্রতুল। আবার, পর্যাপ্ত কৃষি ঋণের অভাব ও প্রযুক্তি সম্প্রসারণের অন্যতম বাধা হয়ে দাঁড়ায়।"
        }
      ]
    },
    {
      "number": "7",
      "uddipok": "A দেশ B দেশ বিভিন্ন কারণে কৃষকরা তাদের উৎপাদিত দ্রব্যসামগ্রীর ন্যায্য দাম পায় না। এতে পরবর্তী বছর উৎপাদনে নিরুৎসাহিত হয়। সরকারি হস্তক্ষেপ এবং প্রযুক্তিগত সুবিধার জন্য কৃষকরা উৎপাদিত দ্রব্যসামগ্রীর ন্যায্য দাম পায়।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "একজন সিদ্ধান্ত গ্রহণকারী কৃষকের অধীনে কৃষিকাজে ব্যবহৃত জমিকে কৃষি খামার বলে।"
        },
        {
          "label": "খ",
          "question": "",
          "explanation": "বর্তমান সময়ে চিংড়ি বাংলাদেশের রপ্তানি তালিকায় উচ্চ স্থান দখল করে নিয়ে বিপুল অর্থসংস্থানের ব্যবস্থা করেছে বিধায় একে 'সাদা সোনা' বলা হয়। সমুদ্রোপকূলবর্তী জেলাগুলোর নিম্নভূমিতে বর্তমানে পরিকল্পিতভাবে চিংড়ি চাষ হচ্ছে। পূর্বে চিংড়ি চাষ কেবল জেলেদের মধ্যেই সীমাবদ্ধ ছিল। কিন্তু এখন তা অনেকের কাছেই আত্মকর্মসংস্থান, অর্থোপার্জন ও বৈদেশিক মুদ্রা আয়ের একটি উপায় হিসেবে বিবেচিত হচ্ছে। সাধারণত অভ্যন্তরীণ বাজারে চিংড়ি খাদ্যপণ্য হিসেবে কেনা-বেচা এবং আন্তর্জাতিক বাজারে হিমায়িত খাদ্যসামগ্রী হিসেবে রপ্তানি করা হয়। বর্তমানে চিংড়ি বাংলাদেশের অন্যতম প্রধান রপ্তানিপণ্য হিসেবে তালিকায় স্থান করে নিয়েছে। তাই চিংড়িকে 'সাদা সোনা' বলা হয়।"
        },
        {
          "label": "গ",
          "question": "",
          "explanation": "উদ্দীপকের 'A' দেশের কৃষকরা কৃষিপণ্যের বিপণন সমস্যার সম্মুখীন হন। কৃষিপণ্যের বিপণন বলতে কৃষিপণ্য সংগ্রহ, গুদামজাতকরণ, নমুনাকরণ, পরিবহন, ঝুঁকি গ্রহণ, মানোন্নয়ন প্রভৃতি কার্যাবলিকে বোঝায়। আর এসব কার্যক্রম যদি সুষ্ঠুভাবে পরিচালিত না হয়, তাহলে কৃষিপণ্য বিপণনের সমস্যা দেখা দিবে। ফলে কৃষক তাদের উৎপাদিত দ্রব্য তথা ফসল বিক্রি করে ন্যায্যমূল্য প্রাপ্তি হতে বঞ্চিত হবে। উদ্দীপকে 'A' দেশের কৃষকরা কৃষি পণ্য বিপণনের কারণে ন্যায্য দাম পায় না। কারণ 'A' দেশের কৃষকরা যোগাযোগ ব্যবস্থার অসুবিধার জন্য তাদের উৎপাদিত পণ্য শহরে নিয়ে বেশি দামে বিক্রি করতে পারে না। গ্রামের হাট-বাজারে কম দামে মধ্যস্বত্বভোগীদের কাছে বিক্রি করে। ফলে তারা কৃষিপণ্যের উপযুক্ত দাম পায় না। 'A' দেশে কৃষিপণ্য বাজারজাতকরণ প্রক্রিয়ায় দালাল, ফড়িয়া, বেপারি, মজুতদার, আড়তদার ইত্যাদি বহু ধরনের মধ্যবর্তী ব্যবসায়ী শ্রেণির অস্তিত্ব রয়েছে। ফলে মুনাফার প্রায় সবটুকুই এই সমস্ত মধ্যবর্তী ব্যবসায়ীর হাতে চলে যায়। ফলে কৃষক তার পণ্যের মূল্যের একটি অংশ পায় মাত্র। এছাড়া কৃষি ঋণের অপ্রতুলতা 'A' দেশের কৃষকদের অন্যতম সমস্যা।"
        },
        {
          "label": "ঘ",
          "question": "",
          "explanation": "উদ্দীপকের 'A' দেশের কৃষি বিপণন ব্যবস্থাকে 'B' দেশের পর্যায়ে নিতে সরকারি হস্তক্ষেপ ও প্রযুক্তিগত সুবিধার পাশাপাশি সুষ্ঠু বিপণন ব্যবস্থা থাকা জরুরি। কৃষিপণ্যের বিপণন ব্যবস্থার অন্যতম প্রধান ত্রুটি হলো অনুন্নত পরিবহন ব্যবস্থা। পণ্যের সুষ্ঠু বিপণনের জন্য তাই পরিবহন ব্যবস্থার উন্নয়ন অপরিহার্য। এক্ষেত্রে বিপুল মূলধন বিনিয়োগ করতে হয়। আর তা থেকে সরাসরি কোনো মুনাফা অর্জন করা যায় না বলে এ কাজে ব্যক্তিগত উদ্যোগ তেমন দেখা যায় না। একমাত্র সরকারের সক্রিয় ও অব্যাহত অংশগ্রহণের ফলে তার উন্নয়ন সম্ভব হয়। উদ্দীপকে লক্ষ করা যায়, 'A' দেশের কৃষকেরা বিপণন সমস্যার কারণে তাদের উৎপাদিত দ্রব্যের ন্যায্যমূল্য পায় না। তবে 'B' দেশে সরকারি হস্তক্ষেপ ও প্রযুক্তিগত সুবিধার ফলে কৃষকরা ন্যায্য মূল্য পায়। তাই 'A' দেশের কৃষিতে সরকারি হস্তক্ষেপ সুষ্ঠু বিপণন ব্যবস্থার মাধ্যমে 'B' দেশের পর্যায়ে নেয়া সম্ভব। 'A' দেশের কৃষকরা যাতে ন্যায্য দাম পায় সেজন্য বাজারজাতকরণের নিমিত্তে সারাদেশে সরকারি উদ্যোগে কৃষি বিপণন দল গঠন করতে হবে। পাশাপাশি কৃষিপণ্য প্রক্রিয়াকরণ কেন্দ্র, গ্রাম পর্যায়ের কৃষি বাজার উন্নয়ন করতে হবে। কৃষিপণ্যের বাজার থেকে দালাল ও মধ্যবর্তী ফড়িয়াদের বিলোপ করতে হবে। কৃষকদের নিকট থেকে যাতে আড়ৎদারি, পাল্লাদারি, টোল, চাঁদা প্রভৃতি অজুহাতে অর্থ আদায় করতে না পারে সেদিকে লক্ষ রাখতে হবে। তাছাড়া উৎপাদনশীলতা বৃদ্ধির লক্ষ্যে কৃষি উপকরণ ভর্তুকি, কৃষি উপকরণ বিতরণ, ঋণ সুবিধা বৃদ্ধি ও সেচ সম্প্রসারণের ব্যবস্থা গ্রহণ করতে হবে। উপরোক্ত পদক্ষেপ 'A' দেশের কৃষি ক্ষেত্রে বাস্তবায়ন করতে পারলে 'A' দেশ 'B' দেশের পর্যায়ে পৌঁছবে বলে আমি মনে করি।"
        }
      ]
    },
    {
      "number": "8",
      "uddipok": "নিচের টেবিলটি লক্ষ করো এবং প্রশ্নগুলোর উত্তর দাও: মানব উন্নয়ন সূচকে বাংলাদেশের অবস্থান বছর ২০০০ ২০১০ ২০১৫ ২০১৬ ২০১৭ ইনডেক্স ভ্যালু ০.৪৬৮ ০.৫৪৫ ০.৫৯২ ০.৫৯৭ ০.৬০৮ মানব উন্নয়ন প্রতিবেদন - ২০১৮ (UNDP)",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "কর্মক্ষম জনশক্তি বা শ্রমশক্তিকে উপযুক্ত শিক্ষা, প্রশিক্ষণ ও প্রযুক্তি জ্ঞানে সমৃদ্ধ করার প্রক্রিয়াকে মানবসম্পদ উন্নয়ন বলে।"
        },
        {
          "label": "খ",
          "question": "",
          "explanation": "নারী শিক্ষার প্রসার জনসংখ্যা রোধে সহায়তা করে। নারী শিক্ষার ব্যাপক প্রসার ঘটানো হলে নারীসমাজ অতিরিক্ত জনসংখ্যার কুফল সম্পর্কে সচেতন হবে। তারা নিজ থেকেই জনসংখ্যা নিয়ন্ত্রণে উদ্যোগী হবে। আবার তারা শিক্ষিত হলে ঘরের বাইরে কাজ করার সক্ষমতা অর্জন করবে। এ সুযোগ পেলে সন্তান ধারণ করাই তাদের একমাত্র কাজ মনে না করে উৎপাদনশীল কাজেও যুক্ত থাকবে। ফলে জন্মদানের সুযোগও কম পাবে আবার জন্মদানেও কম আগ্রহী হবে। তাছাড়া কর্মজীবী হওয়ায় তাদের সামাজিক মর্যাদা বেশি বলে ইচ্ছের বিরুদ্ধে তাদের, মাতৃত্বের বোঝা চাপিয়ে দেয়াও সম্ভব হবে না। ফলে জনসংখ্যা বৃদ্ধি রোধ হবে।"
        },
        {
          "label": "গ",
          "question": "",
          "explanation": "বাংলাদেশের মানব উন্নয়ন সূচক ক্রম উন্নতির কারণ হলো মানবসম্পদের উন্নয়ন। একটি দেশের উৎপাদনশীল ও দক্ষ জনশক্তিকে মানবসম্পদ বলে। অর্থাৎ দেশের জনগোষ্ঠীকে স্বাস্থ্য সেবা, চিকিৎসা সেবা, শিক্ষা, প্রশিক্ষণের মাধ্যমে দক্ষ করে তোলার নাম মানবসম্পদ উন্নয়ন। দেশের মানবসম্পদের যত উন্নয়ন হবে মানব উন্নয়নসূচকে দেশ তত এগিয়ে যাবে। উদ্দীপকে লক্ষ করা যায়, ২০০০ সালে বাংলাদেশের ইনডেক্স ভ্যালু ০.৪৬৮ থেকে বেড়ে ২০১৭ সালে ০.৬০৮ হয়। অর্থাৎ মানব উন্নয়নে বাংলাদেশের অবস্থান ক্রমোন্নত। কারণ, বাংলাদেশ সরকার শতভাগ শিক্ষিত জাতি গড়তে জাতীয় শিক্ষানীতি ২০১০ গ্রহণ করেছে। ফলে দিন দিন শিক্ষার হার বাড়ছে। আবার, জনগণের স্বাস্থ্য সেবা নিশ্চিত করতে ও পুষ্টিহীনতা দূরীকরণে অগ্রাধিকার ভিত্তিতে জাতীয় স্বাস্থ্য নীতি ২০১১ গ্রহণ করেছে। ফলে মানসম্পন্ন স্বাস্থ্য সেবা গড়ে উঠছে। নারীদের কর্মক্ষম করতে ও বৈষম্য হ্রাসে জাতীয় নারী উন্নয়ন নীতি ২০১১ গ্রহণ করেছে। ফলে অর্থনৈতিক উন্নয়নে নারীর ভূমিকা বাড়ছে। এসব কারণে বাংলাদেশে মানবসম্পদ উন্নয়ন হচ্ছে। তাই বাংলাদেশ মানব উন্নয়ন সূচকে এগিয়ে যাচ্ছে।"
        },
        {
          "label": "ঘ",
          "question": "",
          "explanation": "মানবসম্পদ উন্নয়ন হলো দেশের অর্থনৈতিক উন্নয়নের মূল চালিকা শক্তি- উক্তিটি যথার্থ। কোনো দেশের জনসংখ্যাকে স্বাস্থ্যসেবা, শিক্ষা ও প্রশিক্ষণ প্রদানের মাধ্যমে সুস্বাস্থ্য, দক্ষ মানবগোষ্ঠী হিসেবে গড়ে তোলাকে মানবসম্পদ উন্নয়ন বলে। আর একটি দেশের মানবসম্পদ উন্নয়নের মাধ্যমে অর্থনৈতিক উন্নয়ন সম্ভব। উদ্দীপকে লক্ষ করা যায়, বাংলাদেশের মানব উন্নয়ন সূচক ২০০০ সালে ছিল ০.৪৬৮। এটি ২০১০ সালে বেড়ে দাঁড়ায় ০.৫৪৫। এভাবে ২০১৫, ২০১৬ ও ২০১৭ তে বৃদ্ধি পেয়ে যথাক্রমে ০.৫৯২, ০.৫৯৭ ও ০.৬০৮ হয়। এটি মানবসম্পদ উন্নয়নের সুফলকে নির্দেশ করে। বাংলাদেশের জনসংখ্যাকে কর্মমুখী ও আধুনিক শিক্ষা এবং বিভিন্ন প্রশিক্ষণ প্রদান করা হলে তাদের দক্ষতা ও উপার্জন ক্ষমতা বৃদ্ধি পাবে। ফলে দেশের উৎপাদন ত্বরান্বিত হবে। বাংলাদেশের জনসংখ্যার প্রায় অর্ধেকই নারী। তাই, নারীর কর্মসংস্থান ও ক্ষমতায়নের মাধ্যমে মানবসম্পদের উন্নয়ন করা উচিত। তাছাড়া, অতিরিক্ত জনসংখ্যাকে উপযুক্ত প্রশিক্ষণ প্রদান করে শ্রমের প্রযুক্তিগত জ্ঞান, উৎপাদনশীলতা ও দক্ষতা বৃদ্ধি করা সম্ভব হলে দেশের মোট উৎপাদন বাড়বে। আবার মধ্যপ্রাচ্যসহ বিশ্বের বিভিন্ন দেশে জনশক্তি রপ্তানির মাধ্যমে বাংলাদেশি শ্রমবাজারের প্রসার ঘটবে। ফলে প্রচুর বৈদেশিক মুদ্রা অর্জন করা সম্ভব হবে। এভাবে দেশের অর্থনৈতিক উন্নয়ন হবে। তাই বলা যায়, মানবসম্পদ উন্নয়নই হলো দেশের অর্থনৈতিক উন্নয়নের মূল চালিকাশক্তি।"
        }
      ]
    },
    {
      "number": "9",
      "uddipok": "",
      "tag": "ACC 24,DIN.B 23,CTG.B 21",
      "sub_questions": [
        {
          "label": "ক",
          "question": "",
          "explanation": "স্থায়িভাবে বসবাসের লক্ষ্যে পূর্বের বসতি এবং স্থান পরিত্যাগ করে নতুন বসতি স্থাপনের জন্য অন্য কোনো স্থানে মানুষের আগমনকে অভিবাসন বলে।"
        },
        {
          "label": "খ",
          "question": "",
          "explanation": "অধিক জনসংখ্যা খাদ্য সমস্যা সৃষ্টি করে। ম্যালথ্যাসের তত্ত্বানুযায়ী জনসংখ্যা বাড়ে জ্যামিতিক হারে ও খাদ্য উৎপাদন বাড়ে গাণিতিক হারে। অর্থাৎ খাদ্য উৎপাদনের চেয়ে জনসংখ্যার বৃদ্ধির হার বেশি। একারণে একটি নির্দিষ্ট সময় পর জনসংখ্যার পরিমাণ খাদ্য উৎপাদনের চেয়ে বেশি হয়। এই অতিরিক্ত জনসংখ্যার খাদ্যের চাহিদা পূরণ সম্ভব হয় না। ফলে খাদ্য সংকট তৈরি হয়। আর, এভাবে অতিরিক্ত জনসংখ্যা খাদ্য সমস্যা সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকের সাথে সংগতিপূর্ণ তত্ত্বটি হলো থমাস রবার্ট ম্যালথাসের জনসংখ্যা তত্ত্ব। থমাস রবার্ট ম্যালথ্যাস ১৭৯৮ সালে 'An Essay on The Principle of Population' গ্রন্থে এই জনসংখ্যা তত্ত্বটি প্রকাশ করেন। এ তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং জীবনধারণের উপকরণ খাদ্য বৃদ্ধি পায় গাণিতিক হারে। এক্ষেত্রে জ্যামিতিক ও গাণিতিক হারে বৃদ্ধি পাওয়ার অর্থ হলো জনসংখ্যা বাড়ে ১, ২, ৪, ৮, ১৬, ৩২, ৬৪... ইত্যাদি হারে এবং খাদ্য বাড়ে ১, ২,৩, ৪, ৫,... ইত্যাদি হারে। তিনি মনে করেন, আর্থিক সামর্থ্যের চেয়ে জনসংখ্যা বেশি হলে মানুষের উন্নতি ও সুখ হবে না। উদ্দীপকে প্রদত্ত তালিকা হতে আমরা যে তথ্য দেখতে পাই, তা জনসংখ্যার জ্যামিতিক হার ও খাদ্য উৎপাদনের গাণিতিক হারকে নির্দেশ করে। ভূমির যোগান সীমাবদ্ধ হওয়ায় খাদ্য উৎপাদন জ্যামিতিক হারে বাড়ানো সম্ভব হয় না। ফলে জনসংখ্যা যে হারে বাড়ে খাদ্য উৎপাদন সে হারে বাড়ে না। জনসংখ্যা দ্রুত বৃদ্ধি পাওয়ার ফলে প্রত্যেক দেশেই প্রতি ২৫ বছরে জনসংখ্যা দ্বিগুণ হয়। এর ফলে এক সময় আসে যখন জনসংখ্যার পরিমাণ খাদ্য উৎপাদনের পরিমাণকে ছাড়িয়ে যায় ও জনাধিক্য দেখা দেয়। এ অবস্থায় প্রতিরোধমূলক ব্যবস্থা না নিলে প্রাকৃতিক নিরোধ কার্যকরী হয়। সুতরাং বলা যায়, উদ্দীপকের সাথে জনসংখ্যা তত্ত্ব সংগতিপূর্ণ।"
        },
        {
          "label": "ঘ",
          "question": "",
          "explanation": "বাংলাদেশের আর্থ-সামাজিক প্রেক্ষাপটে ম্যালথাসের জনসংখ্যা তত্ত্বটি অনেকাংশে কার্যকর। ম্যালথাসের জনসংখ্যা তত্ত্বে বলা হয়, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন অতি দ্রুত বাড়ানো সম্ভব হয় না। তাই খাদ্য উৎপাদন অপেক্ষা জনসংখ্যা বৃদ্ধির হার বেশি হয়। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করলে দেখা যায়, কিছু অনুমিতির শর্তে খাদ্য উৎপাদন বাড়ে গাণিতিকহারে। বিপরীতে জনসংখ্যা বৃদ্ধি পায় জ্যামিতিক হারে। এভাবে চলতে থাকলে এক সময় জনাধিক্য দেখা দেয়। তখন প্রাকৃতিক নিরোধ তথা কঠোর শ্রম, চরম দরিদ্রতা, মহামারি, যুদ্ধবিগ্রহ, জটিল রোগ, খাদ্য সংকট ইত্যাদি কার্যকরী হয়। বাংলাদেশের কৃষি জমির পরিমাণ সীমাবদ্ধ, কৃষিক্ষেত্রে ক্রমহাসমান উৎপাদন বিধি কার্যকর এবং উৎপাদিত খাদ্য জনসংখ্যার তুলনায় অপর্যাপ্ত। অর্থাৎ জনসংখ্যা বাড়ছে জ্যামিতিক হারে ও খাদ্য উৎপাদনের হার গাণিতিকভাবে বৃদ্ধি পাচ্ছে। বাংলাদেশের জনসংখ্যা দ্রুত বৃদ্ধির কারণে দুর্ভিক্ষ, মহামারি, প্রাকৃতিক দুর্যোগ প্রভৃতি লক্ষ করা যায়। সুতরাং বলা যায়, বাংলাদেশের প্রেক্ষাপটে ম্যালথাসের জনসংখ্যা তত্ত্বটি যথেষ্ট কার্যকর। এই তত্ত্বে জনসংখ্যা সমস্যার সব লক্ষণই বাংলাদেশের অর্থনীতিতে বিদ্যমান।"
        }
      ]
    },
    {
      "number": "10",
      "uddipok": "শ্রেণিকক্ষে শিক্ষক বৈদেশিক সাহায্য বিষয় পড়ানোর সময় নিম্নোক্ত টেবিল দেখান: অর্থবছর সাহায্যের পরিমাণ (বিলিয়ন ডলার) (%) মোট দেশজ উৎপাদন ২০১৪-১৫ ৩.০৪ ১২.২৫ ২০১৫-১৬ ৩.৫৬ ১১,৭৭ ২০১৬-১৭ ৩.৪০ ১২.৮ উৎস: অর্থ মন্ত্রণালয় তিনি বলেন বাংলাদেশের মতো উন্নয়নশীল দেশে উন্নয়নের অর্থসংস্থান এবং আর্থ-সামাজিক অবকাঠামো নির্মাণে বৈদেশিক সাহায্য প্রয়োজন। কিন্তু বিভিন্ন কারণে তিনি বৈদেশিক সাহায্য গ্রহণের পক্ষপাতী নয়। তিনি আরও বলেন বৈদেশিক বাণিজ্যের সম্প্রসারণের মাধ্যমে অধিক বৈদেশিক মুদ্রা অর্জন করে উন্নয়নে অর্থসংস্থান ও দেশের স্বনির্ভরতা অর্জন সম্ভব।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "সাধারণত আমদানি করা হয় এমন দ্রব্য দেশেই উৎপাদনের জন্য যে শিল্প গড়ে তোলা হয়, তাকে আমদানি বিকল্প শিল্প বলে।"
        },
        {
          "label": "খ",
          "question": "",
          "explanation": "বাংলাদেশ দেশীয় শিল্প বিকাশ ও উৎপাদন বৃদ্ধির জন্য বিভিন্ন ধরনের মূলধনী দ্রব্য আমদানি করে। যেসব দ্রব্য উৎপাদন কাজে মূলধন হিসেবে ব্যবহৃত হয় সেসব পণ্যকে মূলধনী দ্রব্য বলে। বাংলাদেশ কৃষি ও শিল্পায়নের প্রয়োজনে ভারী যন্ত্রপাতি, লৌহ, ইস্পাত প্রভৃতি আমদানি করে। এছাড়াও মোটর গাড়ির যন্ত্রপাতি, রেলগাড়ি, ইঞ্জিন ও বাংলাদেশের আমদানি বড় অংশ। ২০২০-২১ অর্থবছরে বাংলাদেশ এখাতে ব্যয় করে ১০,১৭৪ মিলিয়ন মার্কিন ডলার।"
        },
        {
          "label": "গ",
          "question": "",
          "explanation": "বৈদেশিক সাহায্য গ্রহণের ফলে পরনির্ভরশীল হওয়াসহ বিভিন্ন নেতিবাচক প্রভাব পড়ে। সাধারণত বিদেশ থেকে প্রাপ্ত ঋণ ও অনুদানকে বৈদেশিক সাহায্য বলে। রাজনৈতিক, বাণিজ্যিক ও অর্থনৈতিক স্বার্থে উন্নত দেশগুলো উন্নয়নশীল দেশগুলোকে ঋণ বা অনুদান দিয়ে থাকে। ঋণ দানের শর্তগুলোর মধ্যে দাতা দেশ থেকে কাঁচামাল, যন্ত্রপাতি, শ্রম শক্তি, পরামর্শক কমিটি নেয়ার শর্ত উল্লেখযোগ্য। ফলে ঋণ গ্রহীতা দেশগুলোর উৎপাদনশীলতা হ্রাস পায় ও পরনির্ভরশীল হয়ে যায়। উদ্দীপকে লক্ষ করা যায়, ২০১৪-১৫ অর্থবছরে বাংলাদেশের বৈদেশিক সাহায্যের পরিমাণ ৩.০৪ বিলিয়ন ডলার। তখন দেশে মোট দেশজ উৎপাদনের পরিমাণ ১২.২৫ শতাংশ। কিন্তু ২০১৫-১৬ অর্থবছরে দেশের বৈদেশিক সাহায্যের পরিমাণ ৩.৫৬ বিলিয়ন ডলার। যা আগের অর্থবছরের চেয়ে বেশি। ফলে এ সময় মোট দেশজ উৎপাদন ১২.২৫ শতাংশ থেকে কমে দাঁড়ায় ১১.৭৭ শতাংশ। অন্যদিকে, ২০১৬-১৭ অর্থবছরে বৈদেশিক সাহায্য ৩.৪০ বিলিয়ন ডলার যা আগের বছরের চেয়ে কম। কিন্তু তখন দেশজ উৎপাদন বৃদ্ধি পেয়ে দাঁড়ায় ১২.৮ শতাংশ। তাই বলা যায়, বৈদেশিক সাহায্য দেশজ উৎপাদনকে ব্যাহত করে।"
        },
        {
          "label": "ঘ",
          "question": "",
          "explanation": "বৈদেশিক সাহায্যের ওপর নির্ভরশীলতা কমানোর জন্য রপ্তানি বৃদ্ধির পাশাপাশি আমদানি হ্রাস প্রয়োজন। দেশের রপ্তানি বৃদ্ধির জন্য রপ্তানি বাণিজ্য সম্প্রসারণ গতি ও আমদানি কামানোর জন্য আমদানি বিকল্প শিল্পায়ন কৌশল গ্রহণ করতে হবে। দেশের রপ্তানি আয় বৃদ্ধির জন্য যেসব নীতিমালা গ্রহণ করা হয় তাই রপ্তানি বাণিজ্য সম্প্রসারণ নীতি। আবার, আমদানি না করে দেশের অভ্যন্তরে শিল্প স্থাপন করে দ্রব্য উৎপাদনের ব্যবস্থা করাই হলো আমদানি বিকল্প শিল্প। রপ্তানি বাণিজ্য সম্প্রসারণের জন্য 'মেইড ইন বাংলাদেশ' নামে ব্র্যান্ড প্রতিষ্ঠা করতে হবে। রপ্তানিকারকদের শুল্ক রেয়াত ও ট্যাক্স হলিডের সুবিধা বাড়াতে হবে। এ শিল্পের উদ্যোক্তাদের সহজ শর্তে ঋণ দিয়ে মূলধনের সংকট দূর করতে হবে। আবার, এসব শিল্পে নিরবচ্ছিন্ন বিদ্যুৎ ও গ্যাস সরবরাহ করতে হবে। এছাড়াও আন্তর্জাতিক বাণিজ্য মেলায় অংশ নিয়ে ক্রেতাদের আকৃষ্ট ও বৈদেশিক বাজার সৃষ্টি করতে হবে। এর পাশাপাশি সরকারি পৃষ্ঠপোষকতায় বাণিজ্য চুক্তি বাড়াতে হবে। এভাবে রপ্তানি বৃদ্ধি পাবে। আমদানি বিকল্প শিল্পায়নের অংশ হিসেবে শিল্পজাত দ্রব্যের উৎপাদন বাড়াতে হবে। ফলে বৈদেশিক নির্ভরশীলতা কমে যাবে। দেশে ভোগ্যপণ্য ও মূলধনী দ্রব্যের উৎপাদন বৃদ্ধি পাবে। আবার, দেশীয় শিল্পের সংরক্ষণ, সঞ্চয় ও বিনিয়োগ বৃদ্ধি করতে উদ্যোক্তাদের উৎসাহিত করতে হবে। ফলে দেশীয় সম্পদের পূর্ণ ব্যবহার হবে। শ্রম শক্তির দক্ষতা বৃদ্ধি পাবে ফলে লেনদেনের ঘাটতি দূর হবে এবং অর্থনৈতিক প্রবৃদ্ধি হবে। তাই বলা যায় যে, দেশের অর্থনৈতিক উন্নয়নে এবং বৈদেশিক সাহায্যের ওপর নির্ভরশীলতা কমাতে রপ্তানি বৃদ্ধির পাশাপাশি আমদানি হ্রাস আবশ্যক।"
        }
      ]
    },
    {
      "number": "11",
      "uddipok": "মি. আহমেদ দীর্ঘদিন ধরে আমদানি-রপ্তানি বাণিজ্যের সাথে জড়িত। বিগত কয়েক বছর ধরে তিনি বাংলাদেশের আমদানি এবং রপ্তানি বাণিজ্যে পরিবর্তনের ধারা লক্ষ করছেন। বাংলাদেশের আন্তর্জাতিক বাণিজ্যে প্রচলিত দ্রব্যের পাশাপাশি অপ্রচলিত দ্রব্যের পরিমাণ বৃদ্ধি পেয়েছে। তিনি আরও লক্ষ করলেন যে, বিশ্বায়নের ফলে বাংলাদেশের উৎপাদিত দ্রব্যের প্রতিযোগিতার সম্মুখীন হচ্ছে।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "",
          "explanation": "বিশ্বায়ন ও তথ্যপ্রযুক্তির মধ্যে সমমুখী সম্পর্ক বিদ্যমান। বিংশ শতাব্দীর শেষ দিকে তথ্যপ্রযুক্তির ব্যাপক সম্প্রসারণ ঘটায় তথ্যের অবাধ প্রবাহ সম্ভব হচ্ছে। দিন দিন তথ্যপ্রযুক্তির যত প্রসার ঘটছে ততই বিশ্বের দেশগুলোর মধ্যে দ্রুত যোগাযোগ ও সম্পর্ক স্থাপন সম্ভব হচ্ছে। অর্থনৈতিক ও সামাজিক সম্পর্কের প্রসার ঘটছে এবং বিশ্বে জ্ঞান ও প্রযুক্তি দ্রুত ছড়িয়ে পড়ছে। এসবই বিশ্বায়ন প্রক্রিয়াকে গতিশীল করে তুলছে। সুতরাং বলা যায়, বিশ্বায়ন ও প্রযুক্তির মধ্যে সম্পর্ক সমমুখী।"
        },
        {
          "label": "গ",
          "question": "",
          "explanation": "মি. আহমেদ বাংলাদেশের বৈদেশিক বাণিজ্যে প্রচলিত দ্রব্যের পাশাপাশি অপ্রচলিত দ্রব্যের রপ্তানির ক্ষেত্রে পরিবর্তনের ধারা লক্ষ করেন। বাংলাদেশ চিরাচরিতভাবে প্রথম থেকে যেসব পণ্য বিশ্ব বাজারে রপ্তানি করে আসছে সেগুলোকে প্রচলিত পণ্য বলে। যেমন- কাঁচাপাট ও পাটজাত দ্রব্য, চা, চামড়া প্রভৃতি। আবার, কিছুদিন পূর্বেও বাংলাদেশ যেসব পণ্য রপ্তানি করতো না; কিন্তু সম্প্রতি রপ্তানি করে সেসব পণ্যকে অপ্রচলিত পণ্য বলে। যেমন- তৈরি পোশাক, হিময়িত খাদ্য, হোসিয়ারি প্রভৃতি। উদ্দীপকে লক্ষ করা যায়, মি. আহমেদ বাংলাদেশের আমদানি-রপ্তানি বাণিজ্যের সাথে দীর্ঘদিন থেকে জড়িত। সম্প্রতি তিনি এ দেশের আন্তর্জাতিক বাণিজ্য ধারায় পরিবর্তন দেখতে পান। তিনি লক্ষ করেন বাংলাদেশ প্রচলিত দ্রব্যের পাশাপাশি অপ্রচলিত দ্রব্যও রপ্তানি করে। যা থেকে প্রচুর বৈদেশিক মুদ্রা অর্জিত হয়। বাংলাদেশের রপ্তানিতে সর্বোচ্চ আয় হয় তৈরি পোশাক থেকে। আবার, হিমায়িত খাদ্য হিসেবে মাছ, শুঁটকি, চিংড়ি, ব্যাঙের পা প্রভৃতি রপ্তানিও উল্লেখযোগ্য পরিমাণে বৃদ্ধি পেয়েছে। এছাড়াও হস্তশিল্প, কৃষি পণ্য, রাসায়নিক দ্রব্যও রপ্তানি করে প্রচুর বৈদেশিক মুদ্রা আয় করে থাকে।"
        },
        {
          "label": "ঘ",
          "question": "",
          "explanation": "বাংলাদেশের মতো উন্নয়নশীল দেশের অর্থনীতিতে বিশ্বায়নের নেতিবাচক প্রভাব বিদ্যমান। বিশ্বায়ন হলো বিশ্ব অর্থনৈতিক ব্যবস্থা। বাণিজ্যকে বাধাহীনভাবে বিশ্বব্যাপী পরিচালনা করার রাজনৈতিক ও অর্থনৈতিক নীতিমালাই হলো বিশ্বায়ন। বিশ্বায়নের ফলে ব্যবসা-বাণিজ্যের প্রসার ঘটছে ঠিকই। কিন্তু বাংলাদেশের মতো উন্নয়নশীল দেশগুলোতে নেতিবাচক প্রভাব পড়ছে। উদ্দীপকে দেখা যায়, জনাব আহমেদ দীর্ঘদিন যাবৎ বাংলাদেশের আমদানি-রপ্তানি বাণিজ্যের সঙ্গে জড়িত। তিনি লক্ষ করেন বাংলাদেশ আন্তর্জাতিক বাণিজ্যের প্রচলিত পণ্যের পাশাপাশি অপ্রচলিত পণ্যও রপ্তানি করছে। কিন্তু বিশ্বায়নের প্রভাবে বাংলাদেশের উৎপাদিত দ্রব্য বিশ্বে প্রতিযোগিতার সম্মুখীন হচ্ছে। বিশ্বায়নের ফলে এসব দেশে নেতিবাচক প্রভাব পড়ছে। বিশ্বায়নের প্রভাবে উন্নয়নশীল দেশগুলো দক্ষতা বা মেধা হারাচ্ছে। বিশ্ব শ্রমের প্রতিযোগিতায় এসব দেশের অশিক্ষিত বা অদক্ষ শ্রম বাজার দুর্বল হচ্ছে। আবার, উন্নত জীবনযাপনের মোহে দক্ষ ও মেধাবী জনগণ বিদেশে চলে যাওয়ায় এসব দেশ মেধাশূন্য হয়ে পড়ছে। আবার, বিদেশি পণ্যের প্রভাবে দেশীয় পণ্য বাজার হারাতে বসছে। অন্যদিকে, শিল্পায়নের যুগে কৃষিপণ্য সঠিকভাবে মূল্যায়িত হচ্ছে না। ফলে দেশীয় শিল্পের ব্যাঘাত ঘটছে। এছাড়াও বিদেশি অপসংস্কৃতির অনুপ্রবেশের কারণে দেশীয় সংস্কৃতি, মূল্যবোধ ধ্বংসের মুখে পড়ছে। ফলে সামাজিক মূল্যবোধের অবক্ষয় ঘটছে। তাই আমরা বলতে পারি, বাংলাদেশের মতো উন্নয়নশীল দেশগুলো বিশ্বায়নের কিছু সুবিধা লাভ করলেও নেতিবাচক প্রভাবমুক্ত নয়।"
        }
      ]
    }
  ]
}