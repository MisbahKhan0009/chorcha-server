{
  "title": "চট্টগ্রাম কলেজ ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "জনবহুল, স্বল্প আয়তনের দেশে কৃষি খাতের অবদান হ্রাস পেলেও শিল্প খাতের অবদান বৃদ্ধি পাচ্ছে। যা অত্যন্ত আশাব্যঞ্জক। ঐ দেশের সরকার কৃষি উৎপাদনকে প্রতিকূল পরিবেশেও টেকসই (Sustainable Agriculture) করার জন্য পারমাণবিক কৃষিপ্রবৃদ্ধি জৈবপ্রযুক্তি এবং ICT এর প্রয়োগ বা ব্যবহার বৃদ্ধি করেছে। দেশটির মোট দেশজ উৎপাদনে (GDP) সার্বিক খাতসমূহের অবদান নিম্নরূপ: খাত (Sector) অবদানের শতকরা হার ২০১০-১১ ২০১৪-১৫ ২০১৯-২০ কৃষি (Agriculture) ১৮.০১ ১৭.০০ ১৩.৭৪ শিল্প (Industry) ২৭.৩৮ ৩০.৪২ ৩৪.৭৮ সেবা (Services) ৫৪.৬১ ৫৩.৫৮ ৫১.৪৮",
      "tag": "CTG.C 25",
      "sub_questions": [
        {
          "label": "ক",
          "question": "প্রাতিষ্ঠানিক কৃষিঋণ কী?",
          "explanation": "যে ঋণ উপানুষ্ঠানিক ও অনানুষ্ঠানিক উৎস থেকে নেওয়া হয় তাই প্রাতিষ্ঠানিক কৃষিঋণ।"
        },
        {
          "label": "খ",
          "question": "বাণিজ্যিক কৃষিখামার কোন অর্থে জীবননির্বাহী কৃষিখামার থেকে পৃথক?",
          "explanation": "জীবননির্বাহী খামার ও বাণিজ্যিক খামারের উৎপাদনের উদ্দেশ্য এক নয়। জীবননির্বাহের জন্য কৃষক যে ভূখণ্ডে ফসল উৎপাদন করে, তাই জীবননির্বাহী খামার। অর্থাৎ, উৎপাদিত ফসল দ্বারা মুনাফা অর্জন নয় বরং জীবননির্বাহ করাই এ খামারের মুখ্য উদ্দেশ্য। অন্যদিকে, যে খামার মুনাফা অর্জনের উদ্দেশ্যে বাণিজ্যিকভাবে পরিচালিত হয়, তাই বাণিজ্যিক খামার। অর্থাৎ, এ ধরনের খামার উৎপাদিত ফসল দ্বারা জীবননির্বাহ নয় বরং মুনাফা অর্জনই মুখ্য উদ্দেশ্য।"
        },
        {
          "label": "গ",
          "question": "উদ্দীপকে কৃষি খাতের প্রদত্ত বছরসমূহে অবদানের স্তম্ভচিত্র অঙ্কন করো।",
          "explanation": "উদ্দীপকে বাংলাদেশের জিডিপিতে কৃষি খাতের অবদান উল্লেখ করা হয়েছে। কৃষিকাজের ধরন ও উৎপন্ন পণ্যের প্রকৃতি অনুযায়ী, কৃষিতে চারটি উপখাতে বিভক্ত করা যায়। সেগুলো শস্য ও শাকসবজি, পশু ও পাণিসম্পদ, বনজসম্পদ এবং মৎস্যসম্পদ উপখাত। অর্থাৎ, এ উপখাতগুলোর সমন্বয়ে কৃষি খাত গঠিত। উদ্দীপকের তথ্যের ভিত্তিতে নিচে একটি স্তম্ভ চিত্র অঙ্কন করা হলো- চিত্রে লম্ব (OY) অক্ষে কৃষি উপখাতসমূহের অবদানের পরিমাণ ও ভূমি অক্ষে (OX) অর্থবছর নির্দেশ করা হয়েছে। প্রদত্ত চিত্রে লক্ষ করা যায়, জিডিপিতে কৃষি খাতের অবদান সবচেয়ে বেশি '২০১০-১১ অর্থবছরে এবং অবদান সবচেয়ে কম ২০১৯-২০ অর্থবছরে।"
        },
        {
          "label": "ঘ",
          "question": "উদ্দীপকের দেশের সাথে বাংলাদেশের কৃষির কোনো সাদৃশ্য আছে কি? মতামত দাও।",
          "explanation": "উদ্দীপকের দেশের সাথে বাংলাদেশের কৃষির ক্রমাগত অবনতির দিক থেকে মিল রয়েছে। বাংলাদেশের কৃষি খাতে বিভিন্ন কারণে, উন্নতি ঘটছে না। কৃষির উপখাতগুলোর অবদান কমেছে। তাছাড়া প্রযুক্তিগত অনগ্রসরতা ও দক্ষ মানবসম্পদের অভাবে বাংলাদেশের কৃষি পিছিয়ে পড়েছে। বাংলাদেশের কৃষি খাতের জিডিপিতে অবদান আশানুরূপ নয় বলে কৃষির ক্রমাগত উন্নতি ঘটছে না। ফলে কৃষি খাতের অবদান দিন দিন হ্রাস পাচ্ছে। উদ্দীপকের দেশটি জনবহুল ও স্বল্প আয়তনের দেশ। দেশটিতে ২০১০-১১ অর্থবছরে কৃষি ও শিল্পে অবদান যথাক্রমে ১৮.০১% এবং ২৭.৩৮%। যা ২০১৯- ২০ অর্থবছরে ১৩.৭৪% এবং ৩৪.৭৮% হয়। অর্থাৎ, শিল্পখাতের অবদান বাড়লেও কৃষি খাতের অবদান হ্রাস পাচ্ছে। এজন্য সরকার কৃষি উৎপাদন বাড়াতে টেকসইপ্রতিকূল পরিবেশ করা, জৈব প্রযুক্তি ও ICT এর প্রয়োগ করে। ২০১৪-১৫ অর্থবছরে বাংলাদেশের GDP তে কৃষির অবদান ছিল দ্বিতীয় স্থানে। অথচ ২০১৯-২০ অর্থবছরে কৃষির অবদান তলানিতে এসে দাঁড়িয়েছে। যেখানে শিল্প খাতের অবদান সর্বনিম্ন থেকে দ্বিতীয় স্থানে ওঠে এসেছে। অর্থাৎ, বাংলাদেশের অর্থনীতিতে শিল্পের উন্নয়ন যেভাবে হয়েছে কৃষির উন্নয়ন সেভাবে হয়নি। তবে কৃষির উৎপাদনের পরিমাণ কিছুটা বাড়লেও শতকরা অবদান হ্রাস পেয়েছে। সুতরাং উদ্দীপকের দেশ ও বাংলাদেশের কৃষির মতো ক্রমাগত অবনতি হচ্ছে।"
        }
      ]
    },
    {
      "number": "2",
      "uddipok": "আব্দাল মিয়া একজন ক্ষুদ্র চাষি। প্রাতিষ্ঠানিক ঋণ গ্রহণের জটিলতার কারণে গ্রাম্য মহাজন ও মধ্যস্বত্বভোগী দালালদের নিকট থেকে ঋণ গ্রহণ করে চাষাবাদ করেন। ফলে মূলধন সংকট লেগেই থাকে। ইদানীং সরকার কৃষকদের সহায়তা করার জন্য ভর্তুকি প্রদানের মাধ্যমে কৃষকের মাঝে স্বল্পমূল্যে রাসায়নিক সার, উচ্চ ফলনশীল বীজ, কীটনাশক ইত্যাদি উপকরণ পৌঁছে দিচ্ছে। ফলে আব্দাল মিয়ার মতো কৃষকেরা যথেষ্ট উপকৃত হচ্ছেন।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "একটি আবাদি জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "",
          "explanation": "উৎপাদন ক্ষেত্রে জীবন নির্বাহী খামার ও বাণিজ্যিকভ খামার উদ্দেশ্যগতভাবে এক নয়। জীবন নির্বাহী খামার বলতে বোঝায় কৃষকের দৈনন্দিন চাহিদা ও পারিবারিক ব্যয় বহনের নিমিত্তে যে খামার করা হয় অর্থাৎ এখানে জীবন নির্বাহকেই মুখ্য হিসেবে ধরা হয়। অন্যদিকে বাণিজ্যিক খামার মুনাফা অর্জনের দিকে লক্ষ রেখে ধাবিত হয়। যেখানে উৎপাদকের মূল উদ্দেশ্যই হলো অধিকতর মুনাফা অর্জন।"
        },
        {
          "label": "গ",
          "question": "",
          "explanation": "যে ঋণ নিজস্ব নিয়মনীতির ভিত্তিতে ব্যক্তির প্রয়োজনে সাপেক্ষে ব্যক্তি পর্যায়ে আদান-প্রদান হয় তাকে অপ্রাতিষ্ঠানিক ঋণের উৎস বলা হয়।  যদিও বাংলাদেশের ঋণের সামগ্রিক বাজারকে নিয়ন্ত্রণ করে বাংলাদেশ ব্যাংক তবুও বাংলাদেশ ব্যাংকের অধিনস্থ কিছু প্রতিষ্ঠান রয়েছে যাদের অপ্রাতিষ্ঠানিক ঋণসংস্থা বলে। আর এ অপ্রাতিষ্ঠানিক সংস্থা হতে প্রাপ্ত ঋণই ঋণের অপ্রাতিষ্ঠানিক উৎস। অর্থাৎ কেন্দ্রীয় ব্যাংকের আইন-কানুন বা নিয়মনীতি ও শর্তের বাইরে ঋণের আদান-প্রদানই অপ্রাতিষ্ঠানিক ঋণের উৎস। এসব অনানুষ্ঠানিক বা অপ্রাতিষ্ঠানিক উৎস নিজস্ব নিয়মনীতির আলোকে পরিচালিত হয়। উদ্দীপকে উল্লেখিত আব্দাল মিয়া একজন ক্ষুদ্র চাষি। সে প্রাতিষ্ঠানিক ঋণ গ্রহণ করায় বিভিন্ন জটিলতায় পড়ে। এসব জটিলতা এড়াতে সে গ্রাম্য মহাজন ও মধাস্বত্বভোগী দালালদের নিকট থেকে ঋণ গ্রহণ করে। উক্ত ঋণের উৎসগুলো হলো আত্মীয়স্বজন, বন্ধুবান্ধব, গ্রাম্য মহাজন, গ্রাম দোকানদার, প্রতিবেশি ও ধনী বনিকগণ ঋণের এসব উৎস সমূহের সাংগঠনিক নিয়ম কানুন নেই। এসব উৎস সমূহ কোনো সরকারি বিধি-বিধানের আওতাভুক্ত নয়। এসব কেন্দ্রীয় ব্যাংক তথাত বাংলাদেশ ব্যাংকের বিভিন্ন শর্তাদির উর্ধ্বে। ব্যক্তির আরোপিত নিয়মকানুনই হচ্ছে অপ্রাতিষ্ঠানিক উৎসের আইন-কানুন। সেজন্য ঋণের এসব উৎস অসংগঠিত, অনিশ্চিত ও শোষণমূলক।"
        },
        {
          "label": "ঘ",
          "question": "",
          "explanation": "কৃষির উন্নয়নে সরকার কর্তৃক গৃহীত কৃষি উপকরণ বিতরণের মাধ্যমে কৃষিক্ষেত্রে এক আমূল পরিবর্তন সাধিত হয়ে কৃষিক্ষেত্রে ভিন্নমাত্রা যোগ হবে। কৃষিক্ষেত্রে উদ্যোক্তা সৃষ্টি ও উদ্যোক্তাদের আগ্রহ বৃদ্ধি, কৃষি সম্প্রসারণ ও উৎপাদন বৃদ্ধির লক্ষকে সামনে রেখে সরকার মূলত কৃষিঋণ সরবরাহ করে থাকে। যেন উক্ত ঋণ গ্রহণের ফলে কৃষক তার উৎপাদন ব্যবস্থায় অধিক বিনিয়োগের মাধ্যমে অধিক উৎপাদন করতে পাবে। উদ্যোক্তাগণ কৃষিক্ষেত্রে আগ্রহ প্রকাশ করে নতুন উদ্যোক্তার সৃষ্টি হয় এবং প্রচলিত উদ্যোক্তারা আরও অধিক উৎপাদনে আগ্রহ প্রকাশ করে সার্বিক মোট উৎপাদনে ভূমিকা রাখতে পারে। কৃষি ঋণ বিতরণে সরকারের প্রধান লক্ষ্য হলো খাদ্য উৎপাদন বৃদ্ধির মাধ্যমে খাদ্যে স্বয়ংসম্পূর্ণতা অর্জন ও খাদ্য নিরাপত্তা নিশ্চিত করা। এবং উক্ত লক্ষ্যে পৌঁছানোর জন্য সরকার কৃষি ঋণের পাশাপাশি কৃষি উপকরণ বিতরণ, শস্য বহুমুখীকরণ ও সেচ প্রকল্প প্রণয়ন করেছে। উদ্দীপকে উল্লেখিত সরকার কৃষকদের সহায়তা করার জন্য ভর্তুকি প্রদানের মাধ্যমে কৃষকদের মাঝে স্বল্পমূল্যে রাসায়নিক সার, উচ্চ-ফলনশীল বীজ, কীটনাশক ইত্যাদি উপকারণ পৌঁছে দিচ্ছে। ভর্তুকি প্রদানের ফলে কৃষকের উৎপাদন বৃদ্ধি পাবে, উচ্চ ফলনশীল বীজ ও কীটনাশক ইত্যাদি কৃষি ক্ষেত্রে ইতিবাচক পরিবর্তন আনবে। ফলশ্রুতিতে দেশের খাদ্য অনিশ্চিয়তা দূরীকরণের সাথে খাদ্যে স্বয়ংসম্পূর্ণতা অর্জন হবে। সুতরাং সামগ্রিক অবস্থা বর্ণনা করলে বলা যায়, সরকারের পদক্ষেপ সমূহ দেশের কৃষি উৎপাদনে ইতিবাচক প্রভাব ফেলবে।"
        }
      ]
    },
    {
      "number": "3",
      "uddipok": "বাংলাদেশের বিভিন্ন উৎপাদনকারী প্রতিষ্ঠান 'X' দ্রব্যটির মতো আরো কয়েকটি দ্রব্য বিদেশে রপ্তানি করে প্রচুর পরিমাণ বৈদেশিক মুদ্রা অর্জন করে। অপরদিকে দেশটির অভ্যন্তরীণ চাহিদা পূরণে 'Y' দ্রব্যটি আগে আমদানি করা হলেও বর্তমানে বিভিন্ন উৎপাদনকারী প্রতিষ্ঠান দ্রব্যটি দেশের অভ্যন্তরে উৎপাদন ও বিক্রয় করে। ফলে দ্রব্যটির আমদানি চাহিদা অনেকাংশেই কমে গেছে।",
      "tag": "CTG.C 25",
      "sub_questions": [
        {
          "label": "ক",
          "question": "শিল্প কী?",
          "explanation": "কোনো সমজাতীয় দ্রব্য উৎপাদনে দেশের সব ফার্মের সমষ্টিকে শিল্প বলে ।"
        },
        {
          "label": "খ",
          "question": "কৃষি উন্নয়নে শিল্প কীভাবে গুরুত্বপূর্ণ ভূমিকা পালন করে? ব্যাখ্যা করো।",
          "explanation": "শিল্পায়নের মাধ্যমে প্রান্ত কৃষি প্রযুক্তির প্রধান উপকরণগুলো ব্যবগারের মাধ্যমে কৃষির উন্নয়নে ভূমিকা রাখে। শিল্পে উৎপাদিত চাষাবাদের যন্ত্রপাতি, রাসায়নিক সার, কীটনাশক, উচ্চ ফলনশীল বীজ ইত্যাদি কৃষিকাজে ব্যবহার করা হয়। শিল্পোয়নের মাধ্যমে কৃষিতে আধুনিক সাজ-সরঞ্জামের যোগান বৃদ্ধি করে কৃষির উৎপাদনশীলতা বৃদ্ধি করা সম্ভব। অর্থাৎ কৃষির উন্নয়নে শিল্পের অবদান অপরিসীম।"
        },
        {
          "label": "গ",
          "question": "'X' দ্রব্য উৎপাদনকারী প্রতিষ্ঠান কোন শিল্পের অন্তর্ভুক্ত? ব্যাখ্যা করো।",
          "explanation": "উদ্দীপকের 'X' দ্রব্য উৎপাদনকারী প্রতিষ্ঠানটি রপ্তানিমুখী শিল্পের অন্তর্ভুক্ত। যেসব শিল্প প্রতিষ্ঠান পণ্যসামগ্রী বিদেশে রপ্তানি ও বৈদেশিক মুদ্রা অর্জনের জন্য পরিচালিত হয় তাকে রপ্তানিমুখী শিল্প বলে। অর্থাৎ যেসব পণ্যের বৈদেশিক চাহিদা ও রপ্তানির সম্ভাবনা বেশি থাকে সেসব পণ্যের শিল্পই হলো রপ্তানিমুখী শিল্প। এ শিল্পের লক্ষ্য সর্বাধিক রপ্তানি আয় অর্জন। অর্থাৎ রপ্তানিমুখী শিল্পের মূল উদ্দেশ্য হলো দেশের রপ্তানি বৃদ্ধির মাধ্যমে বৈদেশিক বাণিজ্যের প্রসার ও বাণিজ্য থেকে লাভ বৃদ্ধি করা। উদ্দীপকে বাংলাদেশের বিভিন্ন উৎপাদনকারী প্রতিষ্ঠান 'X' দ্রব্যের মতো বেশ কিছু দ্রব্য উৎপাদন করে। আর দ্রব্যগুলো বিদেশে রপ্তানি করে প্রচুর পরিমাণ বৈদেশিক মুদ্রা অর্জন করে। অর্থাৎ উক্ত দ্রব্যগুলো উৎপাদনকারী প্রতিষ্ঠানগুলো রপ্তানিমুখী শিল্পের অন্তর্গত। উপরের আলোচনা থেকে বলা যায়, 'X' দ্রব্য উৎপাদনকারী প্রতিষ্ঠান রপ্তানিমুখী শিল্পের অন্তর্ভুক্ত।"
        },
        {
          "label": "ঘ",
          "question": "'Y' দ্রব্য উৎপাদনকারী শিল্প কর্মসংস্থান বৃদ্ধি, দেশীয় শিল্প সংরক্ষণ, বাণিজ্য ঘাটতি হ্রাস ও অর্থনৈতিক স্বয়ংসম্পূর্ণতা অর্জনে কীভাবে ভূমিকা পালন করে? ব্যাখ্যা করো।",
          "explanation": "উদ্দীপকে উল্লিখিত 'Y' শিল্পটি হলো আমদানি বিকল্প শিল্প। যেসব পণ্য আমদানি করা হয় সেসব পণ্য নিজ দেশে উৎপাদন করাকে আমদানি বিকল্প শিল্প বলে। অর্থাৎ কোনো দ্রব্য আমদানি না করে দেশের অভ্যন্তরে উৎপাদনের ব্যবস্থা করা। আর আমদানি বিকল্প শিল্প বৈদেশিক মুদ্রা সাশ্রয়, বাণিজ্য ঘাটতি হ্রাস, নিয়োগ বৃদ্ধি, স্বয়ংসম্পূর্ণতা অর্জন ইত্যাদি ক্ষেত্রে গুরুত্বপূর্ণ ভূমিকা রাখে। উদ্দীপকে বাংলাদেশ আগে দেশের অভ্যন্তরীণ চাহিদা পূরণ করতে 'Y' দ্রব্যটি আমদানি করত। তবে বর্তমানে বিভিন্ন উৎপাদনকারী প্রতিষ্ঠান দ্রব্যটি দেশের অভ্যন্তরে উৎপাদন ও বিক্রয় করে। অর্থাৎ 'Y' দ্রব্য উৎপাদনকারী প্রতিষ্ঠানগুলো আমদানি বিকল্প শিল্প স্থাপন করেছে। বাংলাদেশের মতো উন্নয়নশীল দেশে আমদানি বিকল্প শিল্প স্থাপন করা অতীব জরুরি। আমদানি বিকল্প শিল্প কৌশল গ্রহণ করা হলে দেশের অভ্যন্তরে নতুন নতুন শিল্প কারখানা গড়ে উঠবে। ফলে বেকার জনগোষ্ঠীর কর্মসংস্থান হবে।।। এছাড়া দেশি শিল্প ও সংরক্ষিত হবে। ফলে দেশের অভ্যন্তরীণ চাহিদা পূরণের পাশাপাশি লেনদেন ভারসাম্যের ঘাটতি দূর হবে। এছাড়া বৈদেশিক সাহায্যের ওপর নির্ভরশীলতা হ্রাস পাবে। এতে করে দেশের অর্থনৈতিক প্রবৃদ্ধিও বাড়বে। অর্থাৎ বাণিজ্য ঘাটতি হ্রাস দেশীয় শিল্প সংরক্ষণ, কর্মসংস্থান বৃদ্ধি ও অর্থনৈতিক স্বয়ংক্রিয়তা অর্জনে গুরুত্বপূর্ণ ভূমিকা রাখবে।"
        }
      ]
    },
    {
      "number": "4",
      "uddipok": "একসময় পাট বাংলাদেশের প্রধান অর্থকরী ফসল ছিল। জলবায়ু পরিবর্তন ও বিশ্বব্যাপী পরিবেশ সচেতনতা বৃদ্ধি পাওয়ায় আন্তর্জাতিক বাজারে পাট ও পাটজাত দ্রব্যের প্রতি আগ্রহ ও চাহিদা দিন দিন বৃদ্ধি পাচ্ছে। বর্তমান সরকার এই শিল্পের উন্নতির জন্য আর্থিক অনুদানসহ প্রযুক্তিগত ও বিভিন্ন সেবামূলক সুবিধা প্রদানের লক্ষ্যে \"জুট ডাইভারসিফিকেশন প্রমোশন সেন্টার\" প্রতিষ্ঠা করেছে।",
      "tag": "CTG.C 25",
      "sub_questions": [
        {
          "label": "ক",
          "question": "PPP-এর পূর্ণরূপ কী?",
          "explanation": "PPP-এর পূর্ণরূপ হলো- Public Private Partnership."
        },
        {
          "label": "খ",
          "question": "আমদানি বিকল্প শিল্প কীভাবে দেশীয় শিল্পকে সংরক্ষণ করে?",
          "explanation": "আমদানি বিকল্প শিল্প অতিরিক্ত আমদানি কমিয়ে দেশীয় শিল্পের সংরক্ষণে গুরুত্বপূর্ণ ভূমিকা রাখে। যেসব দ্রব্য আমদানি করা হয় সেসব দ্রব্য আমদানি না করে দেশের অভ্যন্তরে উৎপাদন করাই আমদানি বিকল্প শিল্প। দেশীয় শিল্পসমূহকে বিদেশি পণ্যের সাথে প্রতিযোগিতার হাত থেকে রক্ষা করার লক্ষ্যে সরকার সংরক্ষণমূলক ব্যবস্থা গ্রহণ করতে পারে। এছাড়া আমদানি বিকল্প শিল্পগুলোকে কর অবকাশ সুবিধা প্রদান এবং পণ্যসমূহের ওপর উচ্চহারে আমদানি শুল্ক ও কর আরোপ করা হলে এ শিল্প দেশীয় শিল্পের সংরক্ষণে ভূমিকা রাখতে পারে।"
        },
        {
          "label": "গ",
          "question": "উদ্দীপকের উল্লিখিত শিল্পটির বর্তমান সমস্যাগুলো বর্ণনা করো।",
          "explanation": "উদ্দীপকের পাটশিল্প এখন নানা সমস্যায় জর্জরিত। পাট বাংলাদেশের প্রধান অর্থকরী ফসল। অর্থনৈতিক গুরুত্বের জন্য একসময় পাটকে 'সোনালি আঁশ' বলা হতো। কিন্তু বর্তমানে এ শিল্প নানা সমস্যার সম্মুখীন হয়ে পড়ছে। এ শিল্পের অগ্রগতিতে নানা রকম প্রতিবন্ধকতা বিরাজ করছে। উদ্দীপকে বাংলাদেশের প্রধান অর্থকারী ফসল পাটের বর্ণনা করা হয়েছে। আন্তর্জাতিক বাজারে পাট ও পাটজাত দ্রব্যের বেশ চাহিদা রয়েছে। তবে বর্তমানে পাটশিল্প বিভিন্ন সমস্যায় জর্জরিত। যেমন- পাটের বিকল্প সিনথেটিক আঁশ আবিষ্কার হাওয়ায় পাটের বৈশ্বিক চাহিদা কমে যায়। চাহিদা হ্রাসের কারণে পাটের দামও কমে। ফলে পাটের উৎপাদন ব্যাহত হয়। এছাড়া মধ্যবর্তী ব্যবসায়ীদের দৌরাত্ম্য, উন্নত যন্ত্রাংশের অভাব, সরকারি নীতিমালার অভাব ইত্যাদি সমস্যা এ শিল্পে বিদ্যমান। এসব কারণে পাটশিল্প চাপের মুখে পড়ে।"
        },
        {
          "label": "ঘ",
          "question": "তুমি কি মনে করো, সরকারের গৃহীত পদক্ষেপ এই শিল্পের উন্নয়নে গুরুত্বপূর্ণ ভূমিকা রাখবে? বিশ্লেষণ করো।",
          "explanation": "হ্যাঁ, সরকারের গৃহীত পদক্ষেপ, পাট শিল্পের উন্নয়নে গুরুত্বপূর্ণ ভূমিকা রাখাবে বলে আমি মনে করি। পাট একটি পরিবেশবান্ধব উপাদান। পরিবেশের বিবেচনায় বিশ্বজুড়ে পাট পণ্য নিয়ে নতুন করে আগ্রহ সৃষ্টি হয়েছে। তাই একসময় কৃত্রিম তন্তুর জন্য পাট সংকটে পড়লেও পাট শিল্পের আবার সুদিনের সম্ভাবনা সৃষ্টি হয়েছে। উদ্দীপকে বলা হয়েছে, জলবায়ু পরিবর্তন ও বিশ্বব্যাপী পরিবেশ সচেতনতা বৃদ্ধি পেয়েছে। তাই আন্তর্জাতিক বাজারে পাট ও পাটজাত দ্রব্যের প্রতি মানুষের আগ্রহ ও চাহিদা দিন দিন বৃদ্ধি পাচ্ছে। বর্তমান সরকার পাট শিল্পের উন্নতির জন্য আর্থিক অনুদান দিচ্ছে। এছাড়াও প্রযুক্তিগত ও বিভিন্ন সেবামূলক সুবিধা প্রদানের লক্ষ্যে \"জুট ডাইভারসিকিকেশন প্রমোশন সেন্টার\" প্রতিষ্ঠা করেছে। সরকারের আর্থিক সহায়তার কারণে কৃষকরা এখন ভালো ও উন্নতমানের বীজ পাবে। সরকার 'জুট ডাইভারসিকিকেশ প্রমোশন সেন্টার' প্রতিষ্ঠা করেছে। যেখানে উন্নত যন্ত্রপাতি সরবরাহ করা হবে। যাতে পাট চাষিরা অধিক পরিমাণে ফসল উৎপাদন করতে পারে। এছাড়াও চাষিদের উপযুক্ত প্রশিক্ষণ দিয়ে দক্ষ করতে পারলে অধিক ফসল উৎপাদন করা সম্ভব হবে। মধ্যবর্তী ব্যবসায়ীদের অস্তিত্ব বিলোপ, গুদামজাতকরণের ব্যবস্থা, উন্নত যন্ত্রপাতির ব্যবহার ইত্যাদির মাধ্যমে এ শিল্পের উন্নয়ন করা যাবে। তাই বলা যায়, সরকারের গৃহীত পদক্ষেপ পাট শিল্পের উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "5",
      "uddipok": "নিজের চিত্রটি লক্ষ্য কর এবং সংশ্লিষ্ট প্রশ্নগুলোর উত্তর দাও :",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "স্ব-উদ্যােগে উৎপাদনশীল কাজে নিয়োজিত হয়ে উপার্জন করার প্রচেষ্টা বা ব্যবস্থাকে আত্মকর্মসংস্থান বলে।"
        },
        {
          "label": "খ",
          "question": "",
          "explanation": "শিক্ষা মানব সম্পদ উন্নয়নের প্রধান হাতিয়ার।  শিক্ষা গ্রহণের মাধ্যমে নারীরা তাদের অন্তর্নিহিত  গুণাবলী জাগ্রত করতে সক্ষম হবে। এর ফলে তারা বিভিন্ন কৌশল ও সৃজনীক্ষমতা অর্জন করবে। ফলে তারা অধিক দক্ষ এবং উৎপাদনশীল হয়ে উঠবে। আর এই রূপ দক্ষ উৎপাদনশীল ব্যক্তি হলো মানবসম্পদ। অর্থাৎ এভাবে নারী শিক্ষা নারীদের মানবসম্পদের উন্নয়নের সহায়ক ভূমিকা পালন করবে।"
        },
        {
          "label": "গ",
          "question": "",
          "explanation": "উদ্দীপকে চিত্রটি দ্বারা কাম্য জনসংখ্যা তত্ত্বকে নির্দেশ করা হয়েছে। নিচে তা ব্যাখ্যা করা হলো : কাম্য জনসংখ্যা হল সেই পরিমাণ কাঙ্খিত জনসংখ্যা যেখানে উৎপাদন ও মাথাপিছু আয় সর্বোচ্চ হয়। যদি কোন দেশের প্রকৃত জনসংখ্যা কাম্য জনসংখ্যা চেয়ে কম বা বেশি হয় তবে উৎপাদনের পরিমাণ ও মাতাপিছু আয় ও সর্বাধিক অপেক্ষা কম হবে। মাথাপিছু আয় ও জনসংখ্যার মধ্যে সম্পর্ক নির্দেশক এই রূপ তত্ত্বই কাম্য জনসংখ্যা তত্ত্ব নামে পরিচিত।  উদ্দীপকে চিত্রে ভূমি অক্ষে জনসংখ্যা এবং লম্বা অক্ষে মাথাপিছু আয় নির্দেশ করা হয়েছে। চিত্রে SS' হলো মাথাপিছু প্রকৃত আয় রেখা। চিত্রে দেখা যায় জনসংখ্যার আয়তন বেড়ে P স্তরে পৌঁছানোর পর্যন্ত মাথাপিছু প্রকৃত আয় ক্রমান্বয়ে  বাড়তে থাকে। কিন্তু জনসংখ্যা P স্থলের চেয়ে কম বা বেশি হলে মাথাপিছু আয় যথাক্রমে P1M ও PN2 হয়। অর্থাৎ মাথাপিছু আয় সর্বাধিক অপেক্ষা কম হয়। এভাবে চিত্রটি মাথাপিছু আয় ও জনসংখ্যার মধ্যে সম্পর্ক ব্যাখ্যা করেছে  সুতরাং বলা যায় য,  উদ্দীপকে চিত্রটি কাম্য জনসংখ্যা তত্ত্ব নির্দেশ করে। ।"
        },
        {
          "label": "ঘ",
          "question": "",
          "explanation": "ম্যালথাসের জনসংখ্যা তত্ত্ব ও কাম্য জনসংখ্যা তত্ত্বের মধ্যে পার্থক্য রয়েছে। নিচে তা ব্যাখ্যা করা হলো : ম্যালথাসের জনসংখ্যা তত্ত্বনুযায়ী জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায়। আর জীবনধারণের উপকরণ খাদ্য উপায় উৎপাদন বৃদ্ধি পায় জ্যামিতিক হারে। অন্যদিকে কাম্য  জনসংখ্যা তত্ত্বে বলা হয় জনসংখ্যার যে স্তরে  মাথাপিছু আয় সর্বোচ্চ তা কাম্য জনসংখ্যা। জনসংখ্যার পরিমাণ ও স্তর অপেক্ষা কম বা বেশি হলে মাথাপিছু আয় কম হবে।  উদ্দীপকে চিত্রে জনসংখ্যা ও মাথাপিছু আয় এর মধ্যে সম্পর্ক দেখানো হয়েছে। জনসংখ্যার P স্তরে মাথাপিছু আয় সর্বোচ্চ E হয়েছে। জনসংখ্যার পরিমাণ এর চেয়ে কম বা বেশি হলে মাথাপিছু আয় কম হয়। অর্থাৎ জনসংখ্যা ও মাতাপিছু আয় এর মধ্যে এরূপ সম্পর্ক দ্বারা কাম্য জনসংখ্যা তন্ত্র কে নির্দেশ করেছে। ম্যালথাসের তত্ত্বের সাথে উক্ত তত্ত্বের কিছু অমিল রয়েছে। ম্যালথাসের জনসংখ্যা তত্ত্বটি খাদ্য উৎপাদন ও জনসংখ্যার বৃদ্ধি সম্পর্কে বিশ্লেষণ করে। কিন্তু কাম্য জনসংখ্যা তন্ত্রটি জনসংখ্যা ও মাথাপিছু আয় এর সম্পর্ক দেখায়। জনসংখ্যার কাম্য স্থান নির্ণয় করা জটিল এবং তা একটি চলমান বিন্দু। তাই এ তন্ত্রটি ব্যবহারযোগ্য ও বৈজ্ঞানিক নয়। কিন্তু ম্যালথাসের তন্তুটি অনুন্নত দেশগুলোর জন্য অনেকাংশে কার্যকর। কিন্তু ম্যালথাসের তত্ত্বটি সংকীর্ণ ধারণা দেয়। অপরদিকে কাম্য জনসংখ্যা তন্ত্রটি প্রসারিত ধারণা দেয়। তাই উন্নত দেশে উক্ততন্ত্রের গ্রহণযোগ্যতা রয়েছে।"
        }
      ]
    },
    {
      "number": "6",
      "uddipok": "রফিক সাহেব অর্থনীতি ক্লাসে ছাত্রছাত্রীদের মুদ্রাস্ফীতি পড়াতে গিয়ে বলেন যে, একটি দেশের মুদ্রাস্ফীতি নিয়ন্ত্রণে কেন্দ্রীয় ব্যাংকের আর্থিক নীতি যথা- ব্যাংক হার, নগদ রিজার্ভের অনুপাত এবং খোলাবাজার নীতি যেমন কার্যকর ভূমিকা রাখে, তেমনিভাবে সরকারের রাজস্ব নীতি যথা- সরকারি ব্যয়, কর এবং সরকারি ঋণও গুরুত্বপূর্ণ ভূমিকা রাখে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট বছরের প্রেক্ষিতে হিসাবি বছরের দ্রব্যমূল্যের শতকরা পরিবর্তনের হারই হলো মুদ্রাস্ফীতির হার।"
        },
        {
          "label": "খ",
          "question": "",
          "explanation": "বাণিজ্যিক ব্যাংকের উদার ঋণনীতি আমাদের দেশের মুদ্রাস্ফীতির অন্যতম প্রধান কারণ। ব্যাংক কর্তৃক অতিরিক্ত ঋণ সৃষ্টির ফলে দেশে অর্থের যোগান বৃদ্ধি পায়। ফলে দামস্তর উর্ধ্বমুখী হয়ে মুদ্রাস্ফীতি ঘটে। অপ্রত্যাশিত জরুরি অবস্থা মোকাবিলা, ঘাটতি বাজেট পূরণ ইত্যাদি বাস্তবায়নে সরকার অভ্যন্তরীণ ও বৈদেশিক উভয় উৎস থেকে ক্রমান্বয়ে অধিক হারে ঋণ গ্রহণ করছে। এই অধিক ঋণ গ্রহণের ফলেও মুদ্রাস্ফীতি হচ্ছে।"
        },
        {
          "label": "গ",
          "question": "",
          "explanation": "আর্থিক নীতি গ্রহণ করে কেন্দ্রীয় ব্যাংক মুদ্রাস্ফীতি নিয়ন্ত্রণ করে। মুদ্রাস্ফীতি নিয়ন্ত্রণে কেন্দ্রীয় ব্যাংক সংকোচনমূলক আর্থিক নীতি এবং সরকারের অর্থমন্ত্রণালয় সংকোচনমূলক রাজস্বনীতি গ্রহণ করতে পারে। মুদ্রাস্ফীতির ফলে দেশের অর্থনীতির বিভিন্ন খাতে প্রভাব পাড়ে। মুদ্রাস্ফীতির ফলে বেকারত্ব হ্রাস পায়। উদ্দীপকের রফিক সাহেব অর্থনীতি ক্লাসে ছাত্র-ছাত্রীদের মুদ্রাস্ফীতি পড়াতে গিয়ে বলেন যে, একটি দেশের মুদ্রাস্ফীতি নিয়ন্ত্রণে কেন্দ্রীয় ব্যাংকের আর্থিক নীতি যথা- ব্যাংক হার, নগদ রিজার্ভের অনুপাত এবং খোলাবাজার নীতি কার্যকর। যেমন- বাংলাদেশ ব্যাংক ব্যাংক হার বৃদ্ধি করে মুদ্রাস্ফীতি নিয়ন্ত্রণ করতে পারে। ব্যাংকগুলোর ঋণপত্রের খরচ বেশি পড়ে বিধায় বাণিজ্যিক ব্যাংক বাংলাদেশ ব্যাংক থেকে কম ঋণ গ্রহণ করে। বাংলাদেশ ব্যাংক বাণিজ্যিক ব্যাংকগুলোর নগদ রিজার্ভ বৃদ্ধি করলে অর্থনীতিতে বিনিয়োগ ও ভোগ প্রবণতা হাস পায়। মুদ্রাস্ফীতি নিয়ন্ত্রণের উদ্দেশ্যে বাংলাদেশ ব্যাংক খোলা বাজারে ঋণপত্র বিক্রয় করলে দেশের বাণিজ্যিক ব্যাংকসমূহের তথা জনগণের তরল উদ্বৃত্ত অর্থ কেন্দ্রীয় ব্যাংকে জমা পড়বে। ফলে সামগ্রিক চাহিদা হ্রাস পাবে।"
        },
        {
          "label": "ঘ",
          "question": "",
          "explanation": "মুদ্রাস্ফীতি নিয়ন্ত্রণে আর্থিক নীতির পাশাপাশি মুদ্রাস্ফীতি হ্রাসে রাজস্বনীতি ও গ্রহণ করা যায়। রাজস্বনীতির মাধ্যমে মুদ্রাস্ফীতি নিয়ন্ত্রণ করতে পারে। এক্ষেত্রে সরকারি ব্যয় হ্রাস, করের পরিমাণ বৃদ্ধি ইত্যাদি কিছু বিষয়কে নিয়ন্ত্রণে এনে মুদ্রাস্ফীতি হ্রাস করা যায়। মুদ্রাস্ফীতি নিয়ন্ত্রণে কেন্দ্রীয় ব্যাংকের আর্থিক নীতির পাশাপাশি সরকারের রাজস্বনীতি যথা- সরকারি ব্যয়, কর ও সরকারি ঋণও গুরুত্বপূর্ণ। সরকার উদ্ধৃত্ত বাজেট নীতির মাধ্যমেও মুদ্রাস্ফীতি নিয়ন্ত্রণ করতে পারে। মুদ্রাস্ফীতি নিয়ন্ত্রণে সরকার অনুৎপাদনশীল খাতে ব্যয় কমিয়ে দিতে পারে। অতিরিক্ত তার আরোপ ও কর ধার্যের ফলে বাজারে পণ্য সামগ্রী ও সেবার চাহিদাসহ সামগ্রিক চাহিদা কমে। এইভাবে দামস্তর হ্রাস পায় এবং ফলে মুদ্রাস্ফীতি নিয়ন্ত্রণে থাকে। সরকার উৎপাদনশীল খাতে বিনিয়োগ করতে পারে। তাছাড়া যে সকল খাত শীঘ্রই ফলাফল দেয় সে সকল খাতে বিনিয়োগ করা উচিত। মুদ্রাস্ফীতি নিয়ন্ত্রণে সরকার এভাবে রাজস্বনীতি কাজে লাগাতে পারে।"
        }
      ]
    },
    {
      "number": "7",
      "uddipok": "নিম্নে বাংলাদেশের পাটজাত পণ্যের উৎপাদন ও রপ্তানি মূল্যের বিবরণ দেওয়া হলো:",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "যে সকল শিল্প জাতীয় নিরাপত্তার স্বার্থে, সংরক্ষিত রাখা প্রয়োজন এবং যেসব শিল্প স্পর্শকাতর ও সংবেদনশীল হিসেবে সরকারি বিনিয়োগের জন্য সংরক্ষিত সেসব শিল্পকে সংরক্ষিত শিল্প বলে।"
        },
        {
          "label": "খ",
          "question": "",
          "explanation": "আমদানি বিকল্প শিল্প বৈদেশিক মুদ্রা সাশ্রয় করে। কোনো একটি দেশ সেসব দ্রব্য আমদানি করে থাকে তা যদি আমদানি না করে দেশের অভ্যন্তরে উৎপাদন করা যায় তাকে আমদানি বিকল্প শিল্প বলা হয়। প্রতিবছর যে রপ্তানি আয় হয় তার চেয়ে বেশি আমদানি ব্যয় হয়। যদি আমদানি বিকল্প শিল্প গড়ে তোলা হয়, আমদানি ব্যয় হ্রাস পাবে এবং বৈদেশিক মুদ্রার সাশ্রয় হবে।"
        },
        {
          "label": "গ",
          "question": "",
          "explanation": "উদ্দীপকের তথ্যের ভিত্তিতে পাটজাত দ্রব্যের উৎপাদনের পরিমাপকে স্তম্ভ চিত্রে প্রকাশ করা হলো—"
        },
        {
          "label": "ঘ",
          "question": "",
          "explanation": "বাংলাদেশের পাট শিল্প সরকারি রাজস্বের একটি অন্যতম উৎস। বাংলাদেশের পার্ট শিল্প বর্তমানে নানা সমস্যার সম্মুখীন। বাংলার পাট ও পাটজাত পণ্য উৎপাদনের খরচ পূর্বাপেক্ষা বৃদ্ধি পেয়েছে। দুঃখজনকভাবে মূল্য তেমন বৃদ্ধি পায়নি। এছাড়াও, আন্তর্জাতিক বাজারে পাটের দাম চালের তুলনায় কম হওয়ায় পাট চাষীরা পাট চাষে আগ্রহ হারাচ্ছে। পাট শিল্পোৎপাদনে মূলধনের অভাবেও এই শিল্পের দূর্গতি হচ্ছে। উদ্দীপকে পাট জাত পণ্যের উৎপাদন ও রপ্তানি মূল্যের বিবরণ দেওয়া হয়েছে। ২০১৬-১৭ সালে ৯.৮৩ লক্ষ মে. টন পাট উৎপাদন হয়েছে, ১৭-১৮ সালে তা বৃদ্ধি পেয়ে ১০.২৩ লক্ষ মে. টন পাট উৎপাদন হয়েছে। এরপর হঠাৎ করে তা হ্রাস পেতে শুরু করেছে এবং ১৮-১৯ সালে ৯.৩৮ হতে নাটকীয় ভাবে কমেছে। ১৯-২০ সালে ৪.৮৯ এবং ২০-২১ সালে ৩.৯৩ মে. টনে এসেছে। পাট শিল্পের অবস্থা বর্তমানে সংকটাপন্ন। এই অবস্থা দূরীকরণে সরকারকে এগিয়ে আসতে হবে এবং পাটচাষীদের প্রতি সদয় হতে হবে।"
        }
      ]
    },
    {
      "number": "8",
      "uddipok": "বাংলাদেশ যেসব পণ্য সচরাচর বিশ্ববাজারে রপ্তানি করে আসছে সেগুলো হলো কাঁচা পাট, চা, চামড়া ও চামড়াজাত পণ্য, কাগজ ইত্যাদি। সাম্প্রতিককালে রপ্তানি বাণিজ্যের গতিপ্রকৃতিতে বেশ পরিবর্তন এসেছে। বিশ্বব্যাপী বিভিন্নমুখী চাহিদার প্রেক্ষিতে এসব পণ্য রপ্তানিতে বাংলাদেশ বৈচিত্র্য এনেছে। নতুন এসব দ্রব্য রপ্তানির মধ্যে রয়েছে তৈরি পোশাক, হোসিয়ারি দ্রব্য, হিমায়িত খাদ্য, শাকসবজি, ফলমূল ইত্যাদি। বাংলাদেশের মোট রপ্তানিতে এসব পণ্যের অবদান ৮৫ ভাগেরও বেশি। ইদানীং সরকার রপ্তানি বাণিজ্য অধিক সম্প্রসারণের জন্য রপ্তানিকারকদের শুল্ক কর রেয়াত, আয়কর সুবিধাসহ বিভিন্ন কার্যক্রম গ্রহণ করেছে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "দেশের ভৌগোলিক সীমানার অভ্যন্তরে পণ্য ও সেবার বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "",
          "explanation": "উদ্ধৃত্ত পণ্য আন্তর্জাতিক বাণিজ্যের ভিত্তি- উক্তিটি যথার্থ। কোনো পন্য যখন দেশের অভ্যন্তরে উৎপাদিত হয়ে দেশের জনসাধারণের সামগ্রিক চাহিদা মিটিয়ে উদ্ধৃত্ত থাকে তখন সেই উদ্ধৃত্ত পরিমাণকে বাণিজ্যের উদ্দেশ্যে বিদেশে রপ্তানি করা হয়। একটি দেশে কোনো দ্রব্য অধিক পরিমাণ উৎপাদিত হলেও অন্যদেশে তার ঘাটতি থাকতে পারে। উক্ত ঘাটতি পূরণের লক্ষ্যে দেশটি এ উদ্ধৃত্ত অংশ আমদানি করে। অর্থাৎ উদ্ধৃত্ত অংশই রপ্তানির ভিত্তি।"
        },
        {
          "label": "গ",
          "question": "",
          "explanation": "দুই বা ততোধিক দেশে যখন আইনত পন্থায় পণ্যের আদান-প্রদান সম্পন হয় তখন তা রপ্তানি বাণিজ্য বলে। রপ্তানি বাণিজ্যের সাহায্যে এক দেশের পণ্য ও সেবা অন্য দেশে স্থানান্তর সম্ভব হয়। এসব রপ্তানি পণ্যেরও আবার পার্থক্য রয়েছে। যেমনঃ- যেসব পণ্যসামগ্রী বাংলাদেশ দীর্ঘকাল থেকে বিশ্ব বাজারে রপ্তানি করছে তাদের প্রচলিত রপ্তানি দ্রব্য বলে। অন্যদিকে কিছু কিছু পণ্য আছে যেগুলো কিছু কাল পূর্বেও বাংলাদেশ রপ্তানি করত না। তবে বর্তমানে উক্ত পণ্যসমূহের উদ্ধৃত্ত পরিমাণ উৎপাদন হওয়ায় ও বিশ্বদরবারে উক্ত পণ্যসমূহের বাজার সৃষ্টি হওয়ায় সম্প্রতি সেসব পণ্য রপ্তানি হচ্ছে। এগুলোকে অপ্রচলিত রপ্তানি পণ্য বা দ্রব্য বলে। উদ্দীপকে বলা হয়েছে যে, বাংলাদেশের কিছু পণ্য সচরাচর রপ্তানি করা হয়। এছাড়াও সাম্প্রতিককালেও কিছু পণ্য করা হচ্ছে। অর্থাৎ বলা যায়, প্রথমটি প্রচলিত ও দ্বিতীয়টি অপ্রচলিত। এর একটি তালিকা নিম্নে প্রকাশ করা হলো- প্রচলিত রপ্তানি পণ্য অপ্রচলিত রপ্তানি পণ্য ১। কাঁচা পাট ১। তৈরি পোশাক ২। চামড়া ও চামড়াজাত দ্রব্য ২। হিমায়িত খাদ্য ৩। চা ৩। শাকসবজি ও ফলমূল ৪। কাগজ ৪। হোসিয়ারি দ্রব্য"
        },
        {
          "label": "ঘ",
          "question": "",
          "explanation": "বাংলাদেশের রপ্তানি বাণিজ্য সম্প্রসারণে সরকারের গৃহীত পদক্ষেপসমূহ গুরুত্বপূর্ণ ভূমিকা পালন করবে। বাংলাদেশে রপ্তানি পণ্য খুব স্বল্প। মুষ্টিমেয় কয়েকটি পণ্যের সমন্বয়ে বাংলাদেশের রপ্তানি বাণিজ্য গঠিত। বাংলাদেশের বৃহত্তম রপ্তানি খাতটি হলো তৈরি পোশাক যা থেকে দেশের মোট রপ্তানি আয়ের ৮০ ভাগ আসে। এছাড়াও তৈরি পোশাকের পাশাপাশি রয়েছে পাট ও পাটজাত দ্রব্য, চামড়া ও চামড়াজাত দ্রব্য, হোম টেক্সটাইল, সিরামিক দ্রব্য, চিংড়ি প্রভৃতির উজ্জ্বল ভবিষ্যত ভাবনা রয়েছে। উদ্দীপকে রপ্তানি বাণিজ্য সম্প্রসারণের জন্য সরকার শুল্ক কর রেয়াত ও আয়কর সুবিধা প্রদান করে। এছাড়া সরকার বিভিন্ন কার্যক্রম গ্রহণ করছে। প্রদত্ত কার্যক্রম সমূহ হলোঃ- নীতি উদারীকরণ, ভর্তুকি প্রদান, সহজ ঋণ সুবিধা ইত্যাদি পদক্ষেপ দ্রব্যের মানোন্নয়ন সহায়তা এবং বাজার চাহিদা সৃষ্টিতে সরকারের সহায়তা। সরকারের গৃহীত শুল্ক রেয়াতের ফলে কাঁচামালের দাম হ্রাস পাবে। কেননা আমদানিকৃত কাঁচামাল এবং আবগারি শুল্ক প্রত্যাহারের ফলে উক্ত দেশীয় কাঁচামালের হ্রাস ঘটে। তাছাড়া বিদ্যুৎ ও জ্বালানী খরচ হ্রাস পেলে উৎপাদন খরচও হ্রাস পাবে। সেক্ষেত্রে উৎপাদন বৃদ্ধি পাবে। এছাড়া রপ্তানি শুল্ক হ্রাসের ফলে রপ্তানি বাণিজ্য বৃদ্ধি পাবে। সুতরাং বলা যায়, সরকারের গৃহীত পদক্ষেপ রপ্তানি বাণিজ্যে ইতিবাচক প্রভাব ফেলে।"
        }
      ]
    },
    {
      "number": "9",
      "uddipok": "বাংলাদেশ দ্রুত অর্থনৈতিক উন্নয়ন ও অর্থনৈতিক সমস্যা দূরীকরণের জন্য বিভিন্ন দেশের সাথে যেমন বাণিজ্যিক সম্পর্ক গড়ে তুলছে তেমনি বিদেশি বিভিন্ন দাতাগোষ্ঠী ও সংস্থার কাছ থেকে সাহায্যও গ্রহণ করছে। বিভিন্ন প্রকল্প বাস্তবায়ন, অবকাঠামোগত উন্নয়ন, প্রাকৃতিক সম্পদের সুষ্ঠু ব্যবহার, স্বনির্ভরতা অর্জন, দারিদ্র্যবিমোচন, কর্মসংস্থান বৃদ্ধি প্রভৃতি উদ্দেশ্যে এসব সাহায্য গ্রহণ করা হচ্ছে। এভাবে বাংলাদেশ অন্যের সাহায্য ও নিজের চেষ্টায় এগিয়ে যাচ্ছে।",
      "tag": "CTG.C 25",
      "sub_questions": [
        {
          "label": "ক",
          "question": "আন্তর্জাতিক বাণিজ্যের ভিত্তি কী?",
          "explanation": "দুটি দেশের মধ্যে উপকরণের সহজলভ্যতা, দক্ষতা ও উৎপাদনের বিশেষীকরণ এবং শ্রমবিভাগই হলো আন্তর্জাতিক বাণিজ্যের মূল ভিত্তি।"
        },
        {
          "label": "খ",
          "question": "বিশ্বায়নের দুটি অসুবিধা লেখো।",
          "explanation": "বিশ্বায়নের দুটি অসুবিধা হলো ভিনদেশি অপসংস্কৃতির প্রবেশ এবং দক্ষ ও মেধাবী জনগণের বিদেশে গমন। বিশ্বায়নের ফলে শ্রমজীবী জনগণ ক্রমবর্ধমান বৈষম্যের শিকার হয়। উন্নত জীবনযাপনের মোহে দক্ষও মেধাবী জনগণ বিদেশে গমন করে। ফলে দেশ মেধাশূন্য হয় পড়ে। আবার বিশ্বায়ন দ্বারা একটি দেশের সংস্কৃতি অন্য দেশে ছড়িয়ে পড়ে। ফলে দেশীয় সংস্কৃতি, মূল্যবোধ ও ধর্মীয় বিশ্বাস বিপর্যয়ের মুখে পড়ে। অর্থাৎ ভিনদেশি অপসংস্কৃতি ভবিষ্যত প্রজন্মের জন্য হুমকি হয়ে পড়ে।"
        },
        {
          "label": "গ",
          "question": "উদ্দীপকের আলোকে অর্থনৈতিক উন্নয়নে বৈদেশিক সাহায্যের প্রযোজনীয়তা ব্যাখ্যা করো।",
          "explanation": "বিদেশ থেকে প্রাপ্ত ঋণ ও অনুদানকে বৈদেশিক সাহায্য বলা হয়। বিভিন্ন কারণে অন্য কোনো দেশ থেকে ঋণ, দান, অনুদান গ্রহণই বৈদেশিক সাহায্য। উন্নয়নশীল দেশের অর্থনৈতিক উন্নয়নে প্রয়োজনীয় মূলধন গঠনের জন্য জাতীয় সঞ্চয় বৃদ্ধির প্রয়োজন দেখা দেয়। কিন্তু জাতীয় আয়ের অর্জিত অর্থ দ্বারা অনুন্নত দেশগুলো তা করতে পারে না। এমতাবস্তায় উন্নয়ন কর্মকাণ্ড পরিচালনা এবং এর গতিশীলতা ধরে রাখার জন্য অনেক উন্নয়নশীল দেশকে বৈদেশিক সাহায্য নিতে হয়। উদ্দীপকে বলা হয়েছে, বাংলাদেশ অর্থনৈতিক উন্নয়ন ও সমস্যা দূরীকরণে বিভিন্ন দেশের সাথে বাণিজ্যিক সম্পর্ক গড়ে তোলে। আবার বিদেশি দাতাগোষ্ঠী ও সংস্থার কাছ থেকে সাহায্যও গ্রহণ করে। এ সাহায্যের উদ্দেশ্য অবকাঠামোগত উন্নয়ন, প্রাকৃতিক সম্পদের সুষ্ঠু ব্যবহার, স্বনির্ভরতা অর্জন প্রভৃতি। রাজনৈতিক ও অর্থনৈতিক স্থিতিশীলতা, প্রকল্প প্রণয়ন ও বাস্তবায়নের লক্ষ্যে সরকার বৈদেশিক সাহায্যের ওপর নির্ভরশীল হয়ে পড়ে। এছাড়া যোগাযোগব্যবস্থা উন্নয়নের জন্য রাস্তা-ঘাট, সেতু, কালভার্ট মেরামত অথবা নতুন তৈরির প্রয়োজন হয়। তাই প্রচুর বৈদেশিক সাহায্যের প্রয়োজন হয়। সুতরাং বলা যায়, বাংলাদেশের অর্থনীতিতে বৈদেশিক সাহায্যের প্রয়োজনীয়তা অপরিসীম।"
        },
        {
          "label": "ঘ",
          "question": "বৈদেশিক সাহায্য সবসময় পরনির্ভরতা বাড়ায় না-উদ্দীপকের আলোকে ব্যাখ্যা করো।",
          "explanation": "বৈদেশিক সাহায্য শুধু পরনির্ভরশীলতা বাড়ায় না। বৈদেশিক সাহায্য বৈদেশিক বাণিজ্যের পরিপূরক হিসেবে কাজ করে। তাই সবসময় বৈদেশিক সাহায্য খারাপ নয়। বৈদেশিক সাহায্যও অর্থনৈতিক উন্নয়নে ভূমিকা রাখে। ফলে দেশের অবকাঠামোগত উন্নয়ন হয়। এ কারণে আত্মনির্ভরতা ও অভ্যন্তরীণ সম্পদের ওপর নির্ভরশীলতার নামে সম্পূর্ণভাবে বৈদেশিক সাহায্য পরিহার করা যথার্থ নয়। উদ্দীপকে বলা হয়েছে, বাংলাদেশ অর্থনৈতিক উন্নয়ন ও সমস্যা দূরীকরণে বিভিন্ন দেশের সাথে বাণিজ্যিক সম্পর্ক গড়ে তোলে। আবার বিদেশি দাতাগোষ্ঠী ও সংস্থার কাছ থেকে সাহায্যও গ্রহণ করে। এ সাহায্যের উদ্দেশ্য অবকাঠামোগত উন্নয়ন, প্রাকৃতিক সম্পদের সুষ্ঠু ব্যবহার, স্বনির্ভরতা অর্জন প্রভৃতি। অর্থাৎ উন্নয়নশীল খাতে ব্যয়ের জন্য বাংলাদেশকে বৈদেশিক সাহায্য ও ঋণের উপর নির্ভর করতে হয়। বাংলাদেশের মতো দেশের অভ্যন্তরীণ বিনিয়োগ বৃদ্ধি, সম্পদ আহরণ, বাণিজ্য নিয়ন্ত্রণ করার জন্যও বৈদেশিক ঋণের প্রয়োজন রয়েছে। যেমন-তেল, গ্যাস ও অন্যান্য সম্পদ আহরণ করতে বিদেশি প্রযুক্তির ওপর আমাদের নির্ভর করতে হয়। তাই বিভিন্ন কারিগরি ও যন্ত্রপাতি ব্যয় মেটানোর জন্য বৈদেশিক সাহায্য বা ঋণের প্রয়োজন হয়। এগুলো দেশের উন্নয়নে ভূমিকা রাখে। শুধুমাত্র পরনির্ভরশীলতা বৃদ্ধি করে না। সুতরাং বলা যায়, বৈদেশিক সাহায্য সবসময় পরনির্ভরশীলতা বাড়ায় না।"
        }
      ]
    },
    {
      "number": "10",
      "uddipok": "ব্যক্তি তার আয় অনুসারে ব্যয় করে এবং সরকার ব্যয় অনুসারে আয় নির্ধারিত করে। বাংলাদেশ সরকার আয়কর, মূল্য সংযোজন কর, আমদানি শুল্ক, রপ্তানি শুল্ক, আবগারি শুল্ক, সম্পূরক শুল্কসহ বিভিন্নভাবে আয় করে। আবার যানবাহন ফি, ভূমি রাজস্ব, সুদ জরিমানা, টোল, ডাক, রেজিস্ট্রেশন ইত্যাদি উৎস থেকে আয় করে করের ভিত্তি সম্প্রসারণ, অনুৎপাদনশীল খাতে ব্যয় পরিহার, দুর্নীতিমুর প্রশাসন গড়ার মাধ্যমে সরকার তার আয় আরো বাড়াতে পারে।",
      "tag": "CTG.C 25",
      "sub_questions": [
        {
          "label": "ক",
          "question": "ফি কাকে বলে?",
          "explanation": "সরকার কোনো ব্যক্তিকে বিশেষ সবিধা দানের বদলে তার কাছে থেকে পূর্ব নির্ধারিত হারে যে অর্থ আদায় করে তাকে ফি বলে।"
        },
        {
          "label": "খ",
          "question": "আয়করকে প্রত্যক্ষ কর বলা হয় কেন?",
          "explanation": "আরোপিত ব্যক্তি বা প্রতিষ্ঠানকেই আয়করের সম্পূর্ণ ভার বহন করতে হয়, তাই আয়করকে প্রত্যক্ষ কর বলা হয়। প্রত্যক্ষ কর যে ব্যক্তি বা প্রতিষ্ঠানের ওপর আরোপ করা হয় তাকেই এর চূড়ান্ত ভার বহন করতে হয়। ব্যক্তি বা প্রতিষ্ঠান চাইলে আয়করের ভার অন্যের ওপর চাপাতে পারে না। আয়কর ব্যক্তি বা প্রতিষ্ঠানের আয়ের ওপর নির্দিষ্ট হারে আরোপ করা হয় এবং উক্ত ব্যক্তি বা প্রতিষ্ঠানকেই এই কর পরিশোধ করতে হয়। এক্ষেত্রে করের বোঝা অন্য কারো ওপর চাপানো যায় না। তাই আয়করকে প্রত্যক্ষ কর বলা হয়।"
        },
        {
          "label": "গ",
          "question": "উদ্দীপকে উল্লিখিত সরকার আয়ের উৎসগুলোর শ্রেণিবিভাগ করো।",
          "explanation": "উদ্দীপকে উল্লিখিত সরকারের আয়ের উৎসগুলো কর রাজস্ব ও কর বহির্ভূত রাজস্বে বিভক্ত। কোনো প্রকার সুবিধা প্রাপ্তির প্রত্যাশা না করে সরকারকে জনগণ যে অর্থ প্রদান করে তাকে কর রাজস্ব বলে। এই কর থেকে যে আয় হয়, তাকে কর রাজস্ব বলে। যেমন- আয়কর, সম্পদ কর, মূল্য সংযোজন কর ইত্যাদি। আবার, সরকার কর ব্যতীত অন্যান্য উৎস থেকে যে আয় করে তাকে করবহির্ভূত রাজস্ব বলে। যেমন- ভূমি রাজস্ব, সুদ, জরিমানা ইত্যাদি। উদ্দীপকে কর রাজস্বের উৎসগুলো হলো- আয়কর, মূল্য সংযোজন কর, আমদানি শুল্ক, রপ্তানি শুল্ক, আবগারি শুল্ক ও সম্পূরক শুল্ক অন্যাদিকে, কর-বহির্ভূত রাজস্বের উৎসগুলো হলো- ফি, ভূমি রাজস্ব, সুদ, টোল, জরিমানা, ডাক ও রেজিস্ট্রেশন ফি।"
        },
        {
          "label": "ঘ",
          "question": "সরকার তার আয় বৃদ্ধিতে উদ্দীপকে উল্লিখিত উপায়গুলোসহ আর কী কী ব্যবস্থা গ্রহণ করতে পারে বলে তুমি মনে করো আলোচনা করো।",
          "explanation": "উদ্দীপকে উল্লিখিত উপায়গুলোসহ পরিকল্পনা প্রণয়ন, মানবসম্পদের উন্নয়ন, বেসরকারি খাতের সম্প্রসারণের মাধ্যমে সরকারের আয় বৃদ্ধি করা যাবে। প্রতিটি দেশের সরকার জনকল্যাণমূলক কাজের জন্য প্রচুর অর্থ ব্যয় করে। সরকারের এ ব্যয় নির্বাহের জন্য প্রচুর অর্থ আয় করা প্রয়োজন। তাই সরকারকে করের ভিত্তি সম্প্রসারণ পরিকল্পনা প্রণয়ন ও মানবসম্পদের উন্নয়নসহ আরো কিছু পদক্ষেপে গ্রহণ করতে হবে। উদ্দীপকে বাংলাদেশ সরকার তার ব্যয় নির্বাহের জন্য বিভিন্ন উৎস থেকে আয় করে। কিন্তু বিভিন্ন কারণে সরকার ব্যয় অনুসারে আয় করতে পারছে না। তাই সরকার করের ভিত্তি সম্প্রসারণ, অনুৎপাদনশীল খাতের ব্যয় পরিহার, দুর্নীতিমুক্ত প্রশাসন গড়ে তোলার মাধ্যমে আয় আরো বাড়াতে পারে। সরকার তার আয় বৃদ্ধির জন্য দেশীয় পরিকল্পনাবিদদের নিয়োগ দানের মাধ্যমে বৈদেশিক ঋণের অপ্রয়োজনীয় ব্যবহার হ্রাস করতে পারে। তাছাড়া দক্ষ মানবসম্পদ তৈরির মাধ্যমে রপ্তানি বাণিজ্য সম্প্রসারণের মাধ্যমে আয় বৃদ্ধি করতে পারে। এছাড়া সরকার সহজ শর্তে ঋণ, দান ও অনুদান, গ্রহণ করে তার ব্যবহারের মাধ্যমে আয় বৃদ্ধি করতে পারে। সরকার দুর্নীতির বিরুদ্ধে সামাজিক আন্দোলন গড়ে তোলার মাধ্যমে সরকারি আয়ের ক্ষেত্র বাড়াতে পারবে। এভাবে সরকারি-বেসরকারি প্রতিষ্ঠানের ভিত্তি মজবুতকরণ, দক্ষতা বৃদ্ধি, স্বচ্ছতা ও জবাবদিহির সমন্বয়ে সরকারি অর্থের অপচয় হ্রাস করে আয় বৃদ্ধি করা যায়।"
        }
      ]
    },
    {
      "number": "11",
      "uddipok": "বর্তমানে কল্যাণমূলক রাষ্ট্রে সরকার অভ্যন্তরীণ শান্তিশৃঙ্খলা রক্ষা, প্রতিরক্ষা, প্রশাসনিক ব্যয় নির্বাহসহ বিভিন্ন কাজের জন্য প্রচুর অর্থ ব্যয় করে থাকে। এজন্য প্রয়োজনীয় অর্থসংস্থানের উৎসগুলো মধ্যে কয়েকটি হলো। (i) কর রাজম (ii) কর-বহির্ভূত রাজস্ব (iii) সরকারি ঋণ (iv) নোট ছাপানো।",
      "tag": "CTG.C 25",
      "sub_questions": [
        {
          "label": "ক",
          "question": "মূল্য সংযোজন কর কী?",
          "explanation": "কোনো দ্রব্যের উৎপাদনের বিভিন্ন পর্যায়ে অতিরিক্ত মূল্য সংযোজনের ওপর যে কর ধার্য করা হয় তা মূল্য সংযোজন কর।"
        },
        {
          "label": "খ",
          "question": "'পরোক্ষ কর ফাঁকি দেওয়া যায়না।' ব্যাখ্যা করো।",
          "explanation": "পরোক্ষ কর ফাঁকি দেওয়া যায় না। যে করের করপাত ও করভার ভিন্ন ভিন্ন ব্যক্তির ওপর চাপানো যায় তাই পরোক্ষ কর। অর্থাৎ, পরোক্ষ করের আপাত ভার একজনের ওপর আরোপিত হলেও করের চূড়ান্ত ভার অন্য ব্যক্তি বহন করে। এ ধরনের কর সাধারণত দ্রব্যের দামের সাথে যুক্ত থাকে। তাই ক্রেতা দ্রব্য ক্রয় করার সময় অজান্তেই পরোক্ষ কর কিছু অংশ পরিশোধ করে থাকে। তাই এ ধরনের কর ফাঁকি দেওয়া কঠিন।"
        },
        {
          "label": "গ",
          "question": "উদ্দীপকে বর্ণিত সরকারি ব্যয়ের উদ্দেশ্যগুলো চিহ্নিত করে বর্ণনা করো।",
          "explanation": "সরকার দেশের জন্য কল্যাণকর এরূপ বিভিন্ন খাতে ব্যয় করে থাকে। সরকার দৈনন্দিন কার্যক্রম পরিচালনা করতে যে অর্থ ব্যয় করে তা সরকারি ব্যয়। সরকার বিভিন্ন খাতে বিভিন্ন উদ্দেশ্যে প্রচুর অর্থ ব্যয় করে থাকেন। এ খাতগুলোর মধ্যে প্রতিরক্ষা, শিক্ষা ও স্বাস্থ্য, প্রশাসন পরিচালনা, কৃষি ও শিল্প খাত ইত্যাদি উল্লেখযোগ্য। উদ্দীপকে বর্ণিত সরকার শান্তিশৃঙ্খলা রক্ষা, প্রতিরক্ষা, প্রশাসনিক ব্যয় নির্বাহসহ বিভিন্ন কাজে প্রচুর অর্থ ব্যয় করে থাকে। সরকার নানা উদ্দেশ্যে ব্যয় করে থাকে। এ উদ্দেশ্যগুলো- যথা: ১. দেশের প্রধান দায়িত্ব হলো দেশের স্বাধীনতা ও সার্বভৌমত্ব রক্ষা করা। এ লক্ষ্যে সরকার প্রতি বছর প্রতিরক্ষা ব্যয় নির্বাহ করে থাকে। ২. দেশের অর্থনৈতিক উন্নয়নের লক্ষে শান্তিশৃঙ্খলা বজায় রাখতে প্রতি বছর বিপুল অর্থ ব্যয় করে। ৩. দেশের প্রশাসনিক কাজ সুষ্ঠুভাবে সম্পাদন করার জন্য বিচার বিভাগ, আইন বিভাগ ও শাসন বিভাগ প্রয়োজন। এসব বিভাগ পরিচালনার ক্ষেত্রেও সরকারকে প্রচুর অর্থ ব্যয় করতে হয়।"
        },
        {
          "label": "ঘ",
          "question": "উদ্দীপকে উল্লিখিত উৎসগুলো ব্যবহার করে সরকার অর্থসংস্থান করলে অর্থনীতিতে কি ধরনের প্রভাব পড়তে পারে বলে তুমি মনে করো? ব্যাখ্যা করো।",
          "explanation": "উদ্দীপকে উল্লিখিত উৎসগুলো থেকে সরকার অর্থসংস্থান করলে অর্থনীতিতে ভিন্ন ভিন্ন প্রভাব পড়বে। প্রতিটি দেশের সরকারকে রাষ্ট্র পরিচালনায় প্রচুর অর্থ ব্যয় করতে হয়। এজন্য সরকার কর রাজস্ব, কর-বহির্ভূত রাজস্ব থেকে আয় করে। কোনো দেশের সরকার তার ব্যয়ভার নির্বাহের জন্য বিভিন্ন উৎস থেকে যে ঋণ গ্রহণ করেন তা সরকারি ঋণ। সরকারি ব্যয়ের ঘাটতি অর্থসংস্থানে নতুন মুদ্রা ছাপায়। এতে মুদ্রার যোগান বেড়ে যায়। উদ্দীপকে সরকারের অর্থসংস্থানের উৎসগুলো হলো কর রাজস্ব, কর-বহির্ভূত রাজস্ব, সরকারি ঋণ এবং নোট ছাপানো। সরকার জনগণে কাছ থেকে কর রাজস্ব ও কর-বহির্ভূত রাজস্ব আদায়ে মাধ্যমে আয় করে। আবার, তা জনগণের কল্যাণে ব্যয় করে। তবে সরকারি ঋণ গ্রহণে অর্থনীতিতে ইতিবাচক ও নেতিবাচক উভয় প্রভাব পড়ে। আর নোট ছাপানো বেশি হলে অর্থের যোগান বেড়ে মুদ্রাস্ফীতির সৃষ্টি হয়। সরকারের আয়ের অন্যতম উৎস হলো কর রাজস্ব ও কর-বহির্ভূত রাজস্ব। এ উৎস হতে আয় বেশি হলে তাকে ঋণ গ্রহণ করতে হবে না। ফলে দেশের উন্নয়ন ত্বরান্বিত হবে। আর ঋণ গ্রহণ করলে আসলের সাথে অতিরিক্ত অর্থ পরিশোধ করতে হয়। ফলে অর্থনৈতিক অস্থিতিশীলতা দেখা দিতে পারে। এছাড়া সরকার নতুন মুদ্রা সৃষ্টি করে ব্যয় নির্বাহ করতে পারে। সরকার নতুন নোট প্রচলন করলে দেশের মানুষের হাতে অতিরিক্ত অর্থ থাকে। ফলে মূল্য কমে যায় এবং নির্দিস্ট আয়ের লোকেরা ক্ষতিগ্রস্ত হয়। সুতরাং বলা যায়, উল্লিখিত সরকারের অর্থসংস্থানের উৎসগুলো অর্থনীতিতে বিভিন্নভাবে প্রভাব ফেলে।"
        }
      ]
    }
  ]
}