{
  "title": "চট্টগ্রাম বোর্ড ২০১৯",
  "subtitle": "অর্থনীতি (11)",
  "questions": [
    {
      "number": "1",
      "uddipok": "কোনো দেশের অর্থনৈতিক উন্নয়নের জন্য উন্নয়ন পরিকল্পনার গুরুত্ব অপরিসীম। কিন্তু বাংলাদেশের মতো অধিকাংশ উন্নয়নশীল দেশে অর্থনৈতিক পরিকল্পনা বাস্তবায়নে নানাবিধ সমস্যা বিদ্যমান। তন্মধ্যে দক্ষ মানবসম্পদের অভাব, দুর্নীতি, মুদ্রাস্ফীতি, সঠিক তথ্য ও উপাত্তের অভাব, অর্থায়নের অনিশ্চয়তা, বিনিয়োগ-বান্ধব পরিবেশের অনুপস্থিতি, সৎ ও দক্ষ প্রশাসনের অভাব ও আমলাতান্ত্রিক জটিলতা বিশেষভাবে উল্লেখযোগ্য।",
      "tag": "CTG.B 19",
      "sub_questions": [
        {
          "label": "ক",
          "question": "স্বল্পমেয়াদি পরিকল্পনা কী?",
          "explanation": "স্বল্পমেয়াদে কতকগুলো সুনির্দিষ্ট অর্থনৈতিক ও সামাজিক লক্ষ্য ও উদ্দেশ্য অর্জনের জন্য যে পরিকল্পনা গ্রহণ করা হয় তাকে স্বল্পমেয়াদি পরিকল্পনা বলে।"
        },
        {
          "label": "খ",
          "question": "কোনো দেশের সুষম উন্নয়নের জন্য উন্নয়ন পরিকল্পনা একান্ত - প্রয়োজন- ব্যাখ্যা করো।",
          "explanation": "একমাত্র সুষ্ঠু পরিকল্পনার মাধ্যমেই দেশে সুষম অর্থনৈতিক উন্নয়ন সম্ভব। অর্থনৈতিক উন্নয়নের সুফল যাতে দেশের সকল অঞ্চলের মানুষ সমভাবে ভোগ করতে পারে সেজন্য সুষম অর্থনৈতিক উন্নয়ন প্রয়োজন। একমাত্র অর্থনৈতিক পরিকল্পনার মাধ্যমে সম্পদের সুষ্ঠু ব্যবহার, খাদ্যে স্বয়ংসম্পূর্ণতা অর্জন, ক্রমবর্ধমান জনসংখ্যা ও বেকার সমস্যার সমাধান করে সুষম অর্থনৈতিক উন্নয়ন তথা দ্রুত অর্থনৈতিক উন্নয়ন সম্ভব হয়। এ ছাড়া পরিকল্পনাহীন অর্থনীতিতে পুঁজিপতিরা নানাভাবে শ্রমিক- কর্মচারীদের শোষণ করে। এতে ধনী-গরিবের মধ্যে আয় বৈষম্য প্রকট আকার নেয়। অর্থনৈতিক পরিকল্পনার মাধ্যমে এ ধরনের শোষণ রোধ করে ধনী-গরিবের মধ্যকার আয়বৈষম্য কমিয়ে আনা সম্ভব হয়, যা পরবর্তীতে দেশের সুষম উন্নয়নের পথে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপকের আলোকে উন্নয়নশীল দেশের পরিকল্পনা বাস্তবায়নের সমস্যাগুলো ব্যাখ্যা করো।",
          "explanation": "উন্নয়নশীল দেশ যেমন বাংলাদেশের অর্থনৈতিক পরিকল্পনা ব প্রণয়ন ও এর যথার্থ বাস্তবায়নে বিভিন্ন সমস্যা রয়েছে। বাংলাদেশের বেশির ভাগ শ্রমিক অদক্ষ। এ অবস্থায় পরিকল্পনার সুষ্ঠু প্র বাস্তবায়নের জন্য বিদেশ থেকে দক্ষ ও অভিজ্ঞ শ্রমিক আমদানি করতে হয়। দক্ষ মানবসম্পদের অভাবে সময়মতো অর্থনৈতিক পরিকল্পনার বাস্তবায়ন সম্ভব হয় না। তাছাড়া, পরিকল্পনা প্রণয়ন ও বাস্তবায়নের জন্য প্রশাসনের সকল স্তরে স্বচ্ছতা থাকা আবশ্যক। কিন্তু বাংলাদেশের মতো উন্নয়নশীল দেশগুলোতে নানারকম আমলাতান্ত্রিক জটিলতা ও দুর্নীতি লক্ষ করা যায়। ফলে পরিকল্পনা গ্রহণ ও বাস্তবায়নে সমস্যা দেখা দেয়। উদ্দীপকে বাংলাদেশের মতো অন্যান্য উন্নয়নশীল দেশেও নানা ধরনে সমস্যা বিরজমান উত্ত। দেশে রাজনৈতিক অস্থিতিশীলতা বিরাজ করে বলে বেসরকারি বিনিয়োগ নিরুৎসাহিত হয়। বাংলাদেশের মতো উন্নয়নশীল দেশগুলোতে মুদ্রাস্ফীতির কারণে অনেক প্রকল্প ব্যয়ই কাটছাঁট করতে হয়। ফলে সেগুলোর পুরোপুরি বাস্তবায়ন ঘটে না। অন্যদিকে, সঠিক তথ্য-উপাত্তের অভাবে উন্নয়নশীল দেশগুলোতে উন্নয়ন পরিকল্পনা বাস্তবায়ন বাধাগ্রস্ত হয়। এছাড়াও বাংলদেশের মতো উন্নয়নশীল দেশগুলোকে বিদেশি ঋণ ও সাহায্যের ওপর অধিক নির্ভর করতে হয়। এক্ষেত্রে অর্থায়নে অনিশ্চয়তা বিরাজ করে বলে উন্নয়ন পরিকল্পনার বাস্তবায়ন বাধাগ্রস্ত হয়। সুতরাং বলা যায়, উল্লেখিত কারণগুলো বাংলাদেশ তথা উন্নয়নশীল দেশগুলোর উন্নয়ন পরিকল্পন বাস্তবায়নে নানাবিধ সমস্যার সৃষ্টি করে।"
        },
        {
          "label": "ঘ",
          "question": "বাংলাদেশে উন্নয়ন পরিকল্পনা বাস্তবায়নে তোমার সুপারিশ বিশ্লেষণ করো।",
          "explanation": "কোনো দেশের অর্থনৈতিক অগ্রগতির ক্ষেত্রে উন্নয়ন পরিকল্পনা গুরুত্বপূর্ণ ভূমিকা পালন করে। উন্নয়ন পরিকল্পনার আওতায় পর্যাপ্ত সময় ও উপযুক্ত নীতি কৌশলের মাধ্যমে দেশের প্রাকৃতিক ও মানবসম্পদের সুষ্ঠু ও কাম্য ব্যবহার নিশ্চিত করতে হবে। এছাড়া, অর্থনীতির দুটি গুরুত্বপূর্ণ খাত তথা কৃষি ও শিল্পের ধারাবাহিক ও দ্রুত উন্নয়নের জন্য যথাযথ পরিকল্পনা গ্রহণ করতে হবে। উদ্দীপকে বাংলাদেশের উচ্চ জন্মহার উন্নয়নকে বাধাগ্রস্ত করে। এক্ষেত্রে জন্মহার হ্রাসের মাধ্যমে জনসংখ্যা নিয়ন্ত্রণের জন্য দীর্ঘমেয়াদি কার্যক্রম শুরু করতে হবে। বেকার সমস্যা সমাধানকল্পে বিনিয়োগ বৃদ্ধি করে সুষ্ঠু পরিকল্পনা অনুযায়ী উন্নয়ন কর্মকাণ্ড পরিচালনা করতে হবে। তাছাড়া দীর্ঘমেয়াদি উন্নয়ন পরিকল্পনার আওতায় শক্তিশালী অর্থনৈতিক ও সামাজিক অবকাঠামো নির্মাণের মাধ্যমে টেকসই উন্নয়ন নিশ্চিত করতে হবে। উন্নয়ন পরিকল্পনার মাধ্যমে দারিদ্র্যবিরোধী বহুমাত্রিক আর্থ-সামাজিক নিরাপত্তা কর্মসূচি গ্রহণ করে দারিদ্র্য লাঘব করার ব্যবস্থা গ্রহণ করতে হবে। এছাড়াও, উন্নয়নশীল দেশ হিসেবে বাংলাদেশ যে বৈদেশিক ঋণ ও সাহায্য লাভ করে থাকে তার সুষ্ঠু ব্যবহার ও অপচয় রোধ করার জন্য পরিকল্পিত কর্মসূচি গ্রহণ ও বাস্তবায়ন করতে হবে। উপরের সুপারিশগুলো বাস্তবায়নের ভিত্তিতে বাংলাদেশের গৃহীত উন্নয়ন পরিকল্পনা কাঙ্ক্ষিত সফলতা অর্জন করবে বলে আমি মনে করি।"
        }
      ]
    },
    {
      "number": "2",
      "uddipok": "রেশমা একজন ক্ষুদ্র উদ্যোক্তা। নিজের সামান্য সঞ্চয় দিয়ে দেশের বিভিন্ন জায়গা থেকে হাতে সেলাই করা কাঁথা, চাদর, পাঞ্জাবি ও কুশন সংগ্রহ করে ঢাকার বিভিন্ন দোকানে সরবরাহ করতো। সে পুঁজি বাড়ানোর জন্য আত্মীয়-স্বজন, বন্ধুদের কাছ থেকে ঋণ নিয়ে একটি কারখানা তৈরি করে এবং ২০ জন মহিলা প্রতিদিন সেলাই-এর কাজ করে। বর্তমান সরকার সুঁচি শিল্পকে উৎসাহ দেওয়ার জন্য ক্ষুদ্র উদ্যোক্তাদের বিভিন্ন ব্যাংক থেকে বিনা জামানতে ঋণ নেওয়ার সুবিধা দিচ্ছেন। ব্যাংক ঋণ পাওয়ার পর রেশমার উৎপাদনের পরিধি অনেক বেড়েছে। এখন তার কাছে ২৩০ জন মহিলা শ্রমিক কাজ করে।",
      "tag": "CTG.B 19",
      "sub_questions": [
        {
          "label": "ক",
          "question": "পুঁজিবাজার কী?",
          "explanation": "পুঁজিবাজার হলো এমন একটি আর্থিক বাজার যেখানে বিভিন্ন দীর্ঘমেয়াদি আর্থিক সম্পদ যেমন শেয়ার, বন্ড, ডিবেঞ্চার ইত্যাদি কেনা-বেচা করা হয়। এই বাজার মূলত কোম্পানিগুলোর দীর্ঘমেয়াদি মূলধন সংগ্রহের একটি উৎস হিসেবে কাজ করে।"
        },
        {
          "label": "খ",
          "question": "‘সঞ্চয় অর্থায়নের নির্ভরযোগ্য উৎস ’ ব্যাখ্যা করো।",
          "explanation": "আয়ের সাথে সঞ্চয়ের একটি নিবিড় সম্পর্ক রয়েছে। - সময় তিনটি উপরে (নগদ অর্থ, সম্পদ, সিকিউরিটি) তৈরি যায়। অভ্যন্তরীণ অর্থায়নের সবচেয়ে নির্ভর যোগ্য উৎস সঞ্চয়।ব্যক্তি তার আয়ে র পুরোটা ব্যয় না করে কিছু অংশ সঞ্চয় করে। এই সঞ্চিত অর্থ বিনিয়োগ করা হয়, তখন তা অর্থায়নের উৎস হিসেবে বিবেচিত হয়। আবার ব্যবসায় প্রতিষ্ঠানের অর্থায়নের প্রধান নির্ভরযোগ্য উৎস্য মালিকের নিজস্ব সঞ্চয় । এটি অর্থায়নের প্রাথমিক উৎস। নিজের সঞ্চয় থেকে অর্থসংস্থান এর তেমন কোনো আনুষ্ঠানিকতা পালনের প্রয়োজন পড়ে না বলে ঝামেলা অনেক কম। তাই বলা যায়, সঞ্চয় অর্থায়নের নির্ভরযোগ্য উৎস।"
        },
        {
          "label": "গ",
          "question": "রেশমার উৎপাদনে অর্থায়নের উৎসগুলো উদ্দীপকের আলোকে ব্যাখ্যা করো।",
          "explanation": "উদ্দীপকে রেশমা প্রাতিষ্ঠানিক ও অপ্রাতিষ্ঠানিক দুধরনের উৎস্য অর্থ সংগ্রহ করে উৎপাদন কাজ পরিচালনা করে। যেসব স্থান, প্রতিষ্ঠান বা দলিলপত্র থেকে উৎপাদক তার প্রতিষ্ঠানের অর্থসংস্থান করে সেগুলো অর্থায়নের উৎস হিসেবে বিবেচিত হয়। মার্দির কর্তৃক সরবরাহকৃত অর্থ যখন পর্যাপ্ত হয় না তখন অতিরিক্ত মূলধনের চাহিদা মেটাতে বিভিন্ন প্রাতিষ্ঠানিক ও অপ্রাতিষ্ঠানিক উৎস থেকে গ্রহণের মাধ্যমে অর্থ সংস্থান করা হয়। উদ্দীপকে রেশমা একজন ক্ষুদ্র উদ্যোত্তা। ব্যবসায়ের শুরুতে তিনি অপ্রাতিষ্ঠানিক উৎস থেকে অর্থ সংগ্রহ করেন, তবে পরে ব্যবস সম্প্রসারণের জন্য প্রাতিষ্ঠানিক উৎস থেকে ঋণ নেন। অর্থায়নের প্রাতিষ্ঠানিক উৎগুলোর মধ্যে বাণিজ্যিক ব্যাংক অন্যতম। নতুন শিল্প স্থাপন ব্যবসায় সম্প্রসারণ, শিল্পের আধুনিকায়ন ইত্যাদির প্রয়োজনে বাণিজ্যিক ব্যাংক স্বপ্ন ও মধ্যমমেয়াদি ঋণ প্রদান করে। আবার ব্যাংক, বিমা কোম্পানি বা পুঁজিবাজারের মতো প্রাতিষ্ঠানিক উৎসগুলো ছাড়াও ব্যক্তিগত ব দলীয়ভাবে অর্থায়নের কিছু অপ্রাতিষ্ঠানিক উৎসও রয়েছে। ক্ষুদ্র বা বৃহৎ ব্যবসায়ের জন্য উদ্যোক্তা সাধারণত আত্মীয়স্বজন বা বন্ধু-বান্ধবের ক থেকে টাকা ধার নিয়ে ব্যবসা শুরু করতে পারে।"
        },
        {
          "label": "ঘ",
          "question": "উদ্দীপকের আলোকে দুটি উৎসের মধ্যে তুলনামুলক বিশ্লেষণ করো।",
          "explanation": "উদ্দীপকে উল্লিখিত অর্থায়নের উৎসগুলো হলো প্রাতিষ্ঠানিক অপ্রাতিষ্ঠানিক উৎস। সাধারণত অর্থায়নের প্রাতিষ্ঠানিক উৎসগুলো হচ্ছে বিভিন্ন ব্যাংক, বিমা কোম্পানি, ক্ষুদ্র ঋণদান সংস্থা ইত্যাদি। অন্যদিকে অপ্রাতিষ্ঠানিক উৎসগুলে হলো আত্মীয়-স্বজন, বন্ধু-বান্ধব, বন্ধক, মহাজন, ধনাঢ্য ব্যক্তি ইত্যাদি। উদ্দীপকে রেশমা ব্যবসায়ের শুরুর দিকে আত্মীয়-স্বজন ও বন্ধুদের কাছ থেকে এবং পরবর্তীতে ব্যবসা সম্প্রসারণের প্রয়োজনে বিভিন্ন আর্থিক প্রতিষ্ঠান থেকে ঋণ নেন। স্পষ্টতই প্রাতিষ্ঠানিক উৎসের আওতা ও পরিধি অপ্রাতিষ্ঠানিক উৎসগুলো থেকে তুলনামূলকভাবে বেশি। কিন্তু প্রাতিষ্ঠানিক উৎস থেকে অর্থায়নের ক্ষেত্রে দেশের প্রচলিত আইন বা দাতা প্রতিষ্ঠানের বিভিন্ন শর্ত পূরণ করতে হয়। এক্ষেত্রে অর্থ প্রাপ্তির ক্ষেত্রে সময় একটু বেশি লেগে যায়। অন্যদিকে অপ্রাতিষ্ঠানিক উৎসসমূহ থেকে প্রয়োজনমাফিক দ্রুত অর্থায়ন সম্ভব হলেও অধিকাংশ ক্ষেত্রে ঋণদাতার ইচ্ছামাফিক শর্ত পূরণ করতে হয়। বিভিন্ন আর্থিক প্রতিষ্ঠান, যেমন- বাংলাদেশ কৃষি ব্যাংক, রাজশাহী কৃষি উন্নয়ন ব্যাংক ইত্যাদি প্রতিষ্ঠানগুলো সহজ শর্তে দরিদ্র ও প্রান্তিক কৃষকদের ঋণ দিয়ে থাকে। কিন্তু অপ্রাতিষ্ঠানিক উৎস বিশেষ করে গ্রাম্য মহাজন, ফড়িয়া, সুদখোর ব্যবসায়ীরা নিম্ন সুদে ঋণ দিতে রাজি থাকে না। তবে প্রাতিষ্ঠানিক উৎস থেকে ঋণ নেওয়ার ক্ষেত্রে জামানতের প্রয়োজন হলেও অপ্রাতিষ্ঠানিক উৎসগুলোর অধিকাংশই জামানতবিহীন ঋণ প্রদান করে থাকে। সুতরাং, অর্থায়নের প্রাতিষ্ঠানিক ও অপ্রাতিষ্ঠানিক উৎসগুলোর ক্ষেত্রে যথেষ্ট পার্থক্য লক্ষ করা যায়। এরা সম্পূর্ণ ভিন্ন পদ্ধতিতে তাদের কার্যক্রম পরিচালনা করে। যদিও উভয়ের লক্ষ্যই এক ও অভিন্ন; ঋণদানের মাধ্যমে মুনাফা অর্জন করা।"
        }
      ]
    },
    {
      "number": "3",
      "uddipok": "সাম্রাজ্যবাদী ইংরেজ শাসকেরা ২০০ বছর এ উপমহাদেশ শাসন ও শোষণ করেছে। এরপর পাকিস্তান সরকার আজকের বাংলাদেশকে শাসন ও শোষণ করেছে ২৪ বছর। তাদের উভয়ের উন্নয়নের জন্য প্রয়োজনীয় পুঁজির ব্যবহার হয়েছে এ অঞ্চলের লুন্ঠিত সম্পদ। কিন্তু এ অঞ্চলের জনগণের উন্নয়নের জন্য বরাদ্দ ছিল খুব সামান্য। পরবর্তীতে দীর্ঘ নয় মাস রক্তক্ষয়ী যুদ্ধের ফলে স্বাধীন হয় বাংলাদেশ নামের ভূখণ্ডটি। সাম্প্রতিক বাংলাদেশে কিছু পরিবর্তন সূচিত হয়েছে। যেমন, কৃষির কাঠামোগত পরিবর্তন, শিল্প ও সেবা খাতের ভূমিকা, শিক্ষার হার বৃদ্ধি, সমুদ্র জয়, তথ্য ও প্রযুক্তির সম্প্রসারণ, রেমিট্যান্স বৃদ্ধি এবং শিশু মৃত্যুর হার হ্রাস প্রভৃতি।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "অর্থনৈতিক কাঠামো বলতে অর্থনীতির খাতসমূহের গঠন ও আকৃতি, অর্থব্যবস্থার গতিধারা এবং অর্থনৈতিক সম্পর্কের ধরনকে বোঝায়।"
        },
        {
          "label": "খ",
          "question": "",
          "explanation": "মুসলিম যুগকে বাংলার ইতিহাসে স্বর্ণযুগ বলা হয়। বাংলায় মুসলিম যুগ ছিল এক গৌরবোজ্জ্বল বা স্বর্ণযুগ। মুসলিম যুগে বাংলায় আধুনিক মুদ্রা ব্যবস্থার প্রচলন হয়। এ যুগে বাংলা শিল্প ও কৃষিতে সমৃদ্ধ হয়ে ওঠে। এ সময় এখানে বস্ত্র, চিনি, লৌহ, বারুদ, কামান, লবণ, কাগজ, অলংকার ইত্যাদি উৎপাদন হতো। এখানকার মানুষের কৃষিকাজের প্রতি অনুরাগের ফলেই এ সময় বাংলায় উৎপাদিত চাল দেশের চাহিদা মিটিয়ে প্রতিবেশী দেশগুলোতে রপ্তানি করা হতো। এ সময়ে মহাজনী ব্যবসায়ও বিকাশ ঘটে। এসব কারণে বাংলার ইতিহাসে মুসলিম যুগ 'স্বর্ণযুগ' বলে পরিচিত।"
        },
        {
          "label": "গ",
          "question": "",
          "explanation": "ব্রিটিশ সরকারের শাসন ও শোষণের ফলে বাংলাদেশের তথা উপমহাদেশের অর্থনৈতিক অবস্থা দুর্বল হয়ে পড়ে। ১৭৫৭ সালে পলাশির যুদ্ধে নবাব সিরাজ-উদ-দৌলার পরাজয়ের মাধ্যমে বাংলায়ও শুরু হয়েছিল ইংরেজ শাসন। ইংরেজ শাসকগোষ্ঠী প্রায় ২০০ বছর এ উপমহাদেশকে শাসন ও শোষণ করে। শাসন ক্ষমতা হাতে পাওয়ার পর ইংরেজদের দৃষ্টিভঙ্গি হয়ে গেল বাংলাকে শোষণ করে নিজ দেশ ইংল্যান্ডে সম্পদের পাহাড় গড়ে তোলা। উদ্দীপকে সাম্যবাদী ইংরেজ শাসকরা প্রায় ২০০ বছর এ মহাদেশ শাসন ও শোষণ করেছে। তারা অত্যন্ত পরিকল্পিত উপায়ে বাংলার কৃষি, শিল্প ও বাণিজ্যকে ধ্বংস করে। ব্রিটিশদের চিরস্থায়ী বন্দোবস্ত রাজস্ব আদায়ের পথ সুগম করে। ফলে জমিদার গোষ্ঠীর ভাগ্যোন্নয়ন হলেও সাধারণ কৃষকরা ভূমিহীন হয়। এ ছাড়া ইস্ট-ইন্ডিয়া কোম্পানি প্রথমে এদেশের বহির্বাণিজ্য ও পরে অভ্যন্তরীণ বাণিজ্যে নিজেদের স্বার্থে বিভিন্ন বাধা- নিষেধ আরোপ করে। ফলে এদেশের ব্যবসা-বাণিজ্য ধীরে ধীরে ইংরেজদের হাতে চলে যায়। সুতরাং, ইংরেজদের শাসন-শোষণ নীতির ফলে বাংলা তথা উপমহাদেশের অর্থনীতি, শিল্প, বাণিজ্যসহ প্রতিটি ক্ষেত্রে পিছিয়ে পড়ে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, বাংলাদেশ অচিরেই একটি মধ্যম আয়ের দেশে পরিণত হবে। বিশ্বব্যাংকের হিসাব অনুযায়ী, যেসব দেশের জনগণের মাথাপিছু আয় ১০৪৬ থেকে ৪১২৫ ডলার সেসব দেশকে নিম্ন মধ্যম আয়ের দেশ বলা হয়। বর্তমানে বাংলাদেশের অর্থনৈতিক ক্ষেত্রে অনুকূল পরিবেশ বিদ্যমান। এ পরিস্থিতিতে সম্পদের সুষ্ঠু ব্যবহার হলে বাংলাদেশ অচিরেই একটি মধ্যম আয়ের দেশে পরিণত হবে। উদ্দীপকে মি. 'X' গণমাধ্যমে বাংলাদেশের অর্থনৈতিক অবস্থা প্রায় সব খাতেই ধনাত্মক পরিবর্তন লক্ষ করেন। যেমন: অর্থনৈতিক প্রবৃদ্ধি, সঞ্চয়, বৈদেশিক মুদ্রার রিজার্ভ বৃদ্ধি ইত্যাদি। তিনি আরও অনুভব করেন, অনুকূল পরিবেশ ও বিদ্যমান সম্পদের পূর্ণ ব্যবহার হলে বাংলাদেশ অচিরেই একটি মধ্যম আয়ের দেশে পরিণত হবে। ২০১৮ সালে উন্নয়নশীল দেশের মর্যাদা লাভের জন্য কোনো দেশকে জাতিসংঘের CDP কর্তৃক নিরূপিত মান ।. অর্থনৈতিক ভঙ্গুরতা সূচকে ৩২-এর নিচে থাকতে হবে; বাংলাদেশের আছে ২৫.২ ii. মানবসম্পদ সূচকে ৬৬ থাকতে হবে, আছে ৭২, iii. মাথাপিছু আয় ১২৩০ মার্কিন ডলার হওয়া আবশ্যক, বাংলাদেশের বর্তমান (২০২২) মাথাপিছু আয় ২৮২৪ মার্কিন ডলার। উল্লিখিত তথ্য-উপাত্ত থেকে এ ধারণা পাওয়া যায় যে, দ্রুত বাংলাদেশ একটি মধ্যম আয়ের দেশে রূপান্তর হবে।"
        }
      ]
    },
    {
      "number": "4",
      "uddipok": "জিতু নবম শ্রেণি থেকেই উৎপাদনের সাথে সম্পৃক্ত। তার পুঁজি কম ছিল তাই আত্মীয়-স্বজন, গ্রাম্য মহাজন, প্রতিবেশীদের কাছ থেকে ঋণ নিয়েছে। খামারের আয়তন বৃদ্ধি পাওয়ায় তাকে বিভিন্ন আর্থিক প্রতিষ্ঠানের কাছ থেকে বড় অঙ্কের টাকা ঋণ নিতে হয়েছে। বর্তমানে সে স্বয়ংসম্পূর্ণ। তার কৃষি খামারে ৩০০ শ্রমিক কাজ করে। গরু, ছাগল, মুরগি, মাছ, হ্যাচারি এবং খাদ্যশস্যসহ নানা ধরনের খাদ্যবীজ উৎপাদন হয়। এখানে উৎপাদিত পণ্য দেশের চাহিদা পূরণ করে বিদেশেও রপ্তানি করা হয় যা উন্নয়নে ভূমিকা পালন করে।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "কৃষিপণ্য উৎপাদনের পদ্ধতি ও উদ্দেশ্য, কৃষিকাজের সাথে জড়িত মানুষের আর্থ-সামাজিক অবস্থা ইত্যাদির সমন্বিত রূপকে কৃষি কাঠামো বলে।"
        },
        {
          "label": "খ",
          "question": "",
          "explanation": "হ্যাঁ, শস্য বহুমুখীকরণ হলে বিভিন্ন ধরনের শস্য উৎপাদিত হয় এবং এসব শস্য দেশের খাদ্য চাহিদা পূরণ করে। জমিতে বছরের বিভিন্ন ঋতুতে বিভিন্ন ধরনের শস্য ফলানো গেলে কৃষকদের খাদ্য তালিকায় বিভিন্নতা আসে। এতে করে সে তার প্রাপ্ত বিভিন্ন শস্যের মাধ্যমে খাদ্য তালিকায় সুষম খাদ্যের সমাহার ঘটাতে পারে। বাংলাদেশের মতো জনবহুল দেশে যেখানে সাধারণ মানুষ সুষম খাদ্য গ্রহণ করতে প্রায়ই সক্ষম হয় না; সেখানে শস্য বহুমুখীকরণের গুরুত্ব অনেক বেশি। আমাদের কৃষিনীতির লক্ষ্যই হলো খাদ্যে স্বয়ংসম্পূর্ণতা অর্জনের মাধ্যমে দেশের খাদ্য নিরাপত্তা নিশ্চিত করা। শস্য বহুমুখীকরণ করা হলে কৃষি উৎপাদন তথা খাদ্যের সামগ্রিক যোগান বৃদ্ধি পাবে। ফলে দেশ দ্রুত খাদ্যে স্বয়ংসম্পূর্ণতা অর্জনের দিকে এগিয়ে যাবে।"
        },
        {
          "label": "গ",
          "question": "",
          "explanation": "উদ্দীপকে কৃষি ঋণের প্রাতিষ্ঠানিক ও অপ্রাতিষ্ঠানিক উৎসসমূহ লক্ষ করা যায়। কৃষিঋণের যেসব উৎস সরকারি ঋণদানের বিধি ও নিয়মের অন্তর্ভুক্ত সেসব উৎসকে প্রাতিষ্ঠানিক উৎস বলে। যেমন: ব্যাংক, বিমা প্রভৃতি। আর কৃষিঋণের যেসব উৎস সরকারি বিধি ও নিয়ম বহির্ভূত সেসব উৎসকে অপ্রাতিষ্ঠানিক উৎস বলে। যেমন: গ্রাম্য মহাজন, বন্ধু-বান্ধব, আত্মীয়-স্বজন প্রভৃতি। উদ্দীপকে জামাল একজন সবজি চাষি। তিনি নিজস্ব জমি ও চুক্তিতে জমি নিয়ে আলু চাষ করেন। তার এ চাষাবাদ করতে গিয়ে তিনি তার বন্ধু- বান্ধব ও আত্মীয়-স্বজনের নিকট থেকে ঋণ গ্রহণ করেন। যা অপ্রাতিষ্ঠানিক ঋণের উৎসকে নির্দেশ করে। আবার তিনি মূলধনের যোগান দিতে গ্রামীণ ব্যাংক ও কৃষি ব্যাংক থেকে ঋণ গ্রহণ করেন। যা প্রাতিষ্ঠানিক ঋণের উৎসের সাথে সামঞ্জস্যপূর্ণ। সুতরাং, আমরা বলতে পারি, উদ্দীপকে কৃষি ঋণের প্রাতিষ্ঠানিক ও অপ্রাতিষ্ঠানিক উৎস উল্লেখ করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে মাসুমের খামারটি একটি বাণিজ্যিক খামার, যা একটি দেশের অর্থনৈতিক উন্নয়নে গুরুত্বপূর্ণ ভূমিকা রাখবে। বাণিজ্যিক খামারে মুনাফা অর্জনের উদ্দেশ্যে বাণিজ্যিক ভিত্তিতে চাষাবাদ এবং কৃষিপণ্য উৎপাদন করা হয়। এখানে কৃষক নিজস্ব ও ভাড়া নেয়া শ্রমের ব্যবহার এবং অধিক মূলধন বিনিয়োগ করে থাকে। সাধারণত অধিক উৎপাদন লক্ষ্যমাত্রার ভিত্তিতে উৎপাদন ব্যবস্থায় কৃষক ও রাষ্ট্র উভয়েই উপকৃত বা লাভবান হয়। উদ্দীপকে মাসুম বড় আয়তনের খামার পরিচালনা করে। তার খামার থেকে উৎপাদিত ফসল দ্বারা পরিবারের প্রয়োজন মিটানোর পরও উদ্বৃত্ত থাকে। উদ্বৃত্ত ফসল তিনি বিক্রয় করে মুনাফা অর্জন করেন। এতে তার আর্থিক সচ্ছলতা অর্জিত হয়। অর্থাৎ মাসুমের খামার বাণিজ্যিক খামারের বৈশিষ্ট্যের অনুরূপ। তাই মাসুমের খামারটি হলো একটি বাণিজ্যিক খামার। বাণিজ্যিক উদ্দেশ্যে পরিচালিত খামারে ভাড়া করা শ্রমিকদের দিয়েও কাজ করানো হয়। ফলে এ ধরনের কৃষিকাজে অনেক লোকের কর্মসংস্থান হয়। তাই বাণিজ্যিক খামার দেশের ক্রমবর্ধমান বেকার সমস্যা দূরীকরণে সহায়তা করে। বাণিজ্যিক খামারে অধিক উৎপাদন হয় বলে তা দেশের সামগ্রিক জিডিপি বৃদ্ধিতে ভূমিকা রাখে। অধিক উৎপাদনের দরুন অধিক মূলধন গঠিত হয়। এছাড়া উৎপাদিত উদ্বৃত্ত পণ্য দেশের চাহিদা পূরণ করে বিদেশেও রপ্তানি করা যায়। এতে দেশ প্রচুর বৈদেশিক মুদ্রা অর্জন করতে পারে। এ বৈদেশিক মুদ্রা দেশের উন্নয়নে সহায়ক ভূমিকা পালন করে। সুতরাং বলা যায়, মাসুমের খামার তথা বাণিজ্যিক খামার একটি দেশের দ্রুত অর্থনৈতিক উন্নয়নে গুরুত্বপূর্ণ ভূমিকা রাখতে পারে।"
        }
      ]
    },
    {
      "number": "5",
      "uddipok": "মি. 'X' ও তার পরিবারের সদস্যরা কুলা, ঝাঁপি, ডালা, ফুলদানি তৈরি ও বিক্রি করে। তার পুঁজি কম। তাই সে ঋণের জন্য বিভিন্ন আর্থিক প্রতিষ্ঠানে ও ব্যাংকে যোগাযোগ করে। জামানত দিতে না পারায় প্রতিষ্ঠানগুলো তাকে ঋণ দেয় না। ব্যাংক ঋণ পেলে সে উৎপাদন বৃদ্ধি করে আর্থিক অনটন দূর করতে পারতো।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "আমদানিযোগ্য দ্রব্য অন্য দেশ থেকে আমদানি না করে, দেশে উৎপাদনের জন্য যে শিল্প গড়ে তোলা হয়, তাকে আমদানি বিকল্প শিল্প বলে।"
        },
        {
          "label": "খ",
          "question": "",
          "explanation": "বাংলাদেশের শিল্প সরকারি ও বেসরকারি উভয় খাতে পরিচালিত হয়। সাধারণত মৌলিক ও ভারী শিল্পগুলো সরকারি খাতে পরিচালিত হয়। তাছাড়া সংরক্ষিত শিল্পগুলো জাতীয় স্বার্থ সংশ্লিষ্ট, তাই এগুলো সরকারি খাতের অন্তর্ভুক্ত। অন্যদিকে বেসরকারি খাতে পরিচালিত শিল্পগুলোর মধ্যে রয়েছে বৃহৎ, মাঝারি, ক্ষুদ্র, ম্যানুফ্যাকচারিং ও সেবামূলক শিল্প। তবে বাংলাদেশের কুটিরশিল্প সাধারণত স্বল্প মূলধন, সহজলভ্য কাঁচামাল ও সাধারণ যন্ত্রপাতির সাহায্যে পারিবারিক পরিবেশে পরিচালিত হয়। তাই বলা যায়, বাংলাদেশের শিল্প ভিন্ন ভিন্ন ব্যবস্থাপনায় পরিচালিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মিসেস ফারজানার উৎপাদনকে কুটির শিল্প বলা হয়। যে শিল্পে স্বল্প মূলধন এবং পারিবারিক সদস্যসহ সর্বোচ্চ ১৫ জন শ্রমিক নিয়োজিত থাকে, তাই কুটির শিল্প। পুঁজি কম হওয়ায় ঘরোয়া পরিবেশে বা অল্প জায়গা নিয়ে যে কেউ এই শিল্প স্থাপন করতে পারে। উদ্দীপকে মিসেস ফারজানা একজন নারী উদ্যোক্তা। তিনি স্ব-অর্থায়নে ঘরোয়া পরিবেশে বাঁশ ও বেতের দ্বারা বিভিন্ন দ্রব্যসামগ্রী তৈরি করেন। তার স্বামী তাকে এ কাজে সহায়তা করেন। অর্থাৎ মিসেস ফারজানার শিল্পটি কুটির শিল্পের বৈশিষ্ট্যের সাথে সাদৃশ্যপূর্ণ। শিক্ষিত বা অশিক্ষিত যেকোনো লোকই সামান্য প্রশিক্ষণ ও পুঁজির ব্যবস্থা করে খুব সহজেই কুটির শিল্প স্থাপন করতে পারে। ফলে কর্মসংস্থানের সুযোগ সৃষ্টি হয়। তাই বলা যায়, উদ্দীপকে মিসেস ফারজানার শিল্পটি একটি কুটির শিল্প।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত কুটির শিল্পের বিরাজমান সমস্যা সমাধানে সমন্বিত উদ্যোগ প্রয়োজন। কুটির শিল্পের মাধ্যমে প্রতি বছর সোয়া দুই লক্ষ লোকের নতুন কর্মসংস্থান হচ্ছে। কর্মসংস্থানে সৃষ্টির মাধ্যমে দারিদ্র্য দূরীকরণে সমাজের প্রান্তিক ভূমিহীন কৃষক ও মহিলাদের এ শিল্পের ওপর নির্ভরশীলতা বাড়ছে। বর্তমানে এ শিল্প বিভিন্ন সমস্যায় জর্জরিত। তাই সমন্বিত উদ্যোগের মাধ্যমে এসব সমস্যার সমাধান করা সম্ভব। উদ্দীপকে উল্লিখিত কুটির শিল্পটি মি. 'A' এর দেশের অতীত ঐতিহ্যের ধারক ও বাহক ছিল। কুটির শিল্প স্থানীয় কাঁচামাল ব্যবহার করে উৎপাদন কাজ পরিচালনা করে। জিডিপিতে এ শিল্পের অবদান আশাব্যঞ্জক। তবে এ শিল্পে মূলধনের সমস্যা, ত্রুটিপূর্ণ বিপণন ব্যবস্থা ও দক্ষ কারিগরের অভাব বিদ্যমান। কাজেই অর্থনৈতিক উন্নয়নের লক্ষ্যে এ শিল্পের সমস্যা সমাধান করা জরুরি। বাংলাদেশের কুটির শিল্পের সমস্যা সমাধানের আধুনিক যন্ত্রপাতি, উপকরণ ও তথ্য-প্রযুক্তি ব্যবহার বাড়াতে হবে। অদক্ষ কারিগরদের দক্ষতা বাড়ানো, মূলধনের স্বল্পতা নিরসনে সহজ শর্তে ঋণ প্রদানের ব্যবস্থা করা দরকার। উৎপাদন বৃদ্ধিতে নিরবচ্ছিন্ন বিদ্যুৎ সরবরাহ করতে হবে। বাজার ব্যবস্থা, রাস্তা, পরিবহন ব্যবস্থা উন্নত করতে হবে। এর পাশাপাশি সরকারি পৃষ্ঠপোষকতা এ শিল্পের বিকাশে সহায়ক হবে। ওপরে উল্লিখিত পদক্ষেপসমূহ বাস্তবায়নের মাধ্যমে কুটির শিল্পের সমস্যা সমাধান করা যায়।"
        }
      ]
    },
    {
      "number": "6",
      "uddipok": "নিচের চিত্রটি লক্ষ করো:",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "কোনো একটি নির্দিষ্ট বছরে একটি দেশের জনসংখ্যার প্রতি ১,০০০ জনে যতজন জীবিত শিশু জন্মগ্রহণ করে তাই হলো ঐ সময়ে ঐ দেশের স্থূল জন্মহার।"
        },
        {
          "label": "খ",
          "question": "",
          "explanation": "মানবসম্পদ উন্নয়নের সাথে শিক্ষা অঙ্গাঙ্গিভাবে জড়িত। শিক্ষা এমন একটি প্রক্রিয়া যার মাধ্যমে কোনো ব্যক্তি বিভিন্ন বিষয়ে জ্ঞান লাভ করে। শিক্ষা হচ্ছে মানবসম্পদ উন্নয়নের প্রধান হাতিয়ার। সমাজে শিক্ষার প্রসার ঘটলে মানুষ নিজেকে সম্পদে পরিণত করার বিভিন্ন কৌশল ও সৃজনী ক্ষমতা অর্জন করে। এর মাধ্যমে মানুষ নিজেকে উন্নত করতে এবং রাষ্ট্রের বিদ্যমান সম্পদের কাম্য ব্যবহার নিশ্চিত করতে সক্ষম হয়। এভাবেই শিক্ষা মানবসম্পদ উন্নয়নকে প্রভাবিত করে।"
        },
        {
          "label": "গ",
          "question": "",
          "explanation": "উদ্দীপকের চিত্রের সাথে সামঞ্জস্যপূর্ণ তত্ত্বটি হলো ম্যালথাসের জনসংখ্যা তত্ত্ব। ম্যালথাসের জনসংখ্যা তত্ত্বের মূলভিত্তি হলো জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায়। জীবনধারণের জন্য খাদ্যের উৎপাদন বৃদ্ধি পায় গাণিতিক হারে। এক্ষেত্রে ১, ২, ৪, ৮, ১৬, ৩২... হলো জ্যামিতিক হার এবং ১, ২, ৩, ৪, ৫, ৬.... হলো গাণিতিক হার। ফলে জনসংখ্যা ও খাদ্য উৎপাদনের মধ্যে ভারসাম্য বিনিষ্ট হয়। উদ্দীপকের চিত্রে ২৫ বছর থেকে ৫০ বছরে দেখা যায় খাদ্যের উৎপাদন হয়েছে ৩ একক। এ সময় জনসংখ্যা বৃদ্ধি পেয়ে ৪ একক হয়েছে। অনুরূপভাবে ৭৫ ও ১০০ বছরে দেখা যায় খাদ্য উৎপাদন বেড়ে হয়েছে যথাক্রমে ৪ ও ৫ একক। এ সময়ে জনসংখ্যা বৃদ্ধি পেয়ে যথাক্রমে ৮ ও ১৬ একক হয়েছে। অর্থাৎ জনসংখ্যা জ্যামিতিক হারে বৃদ্ধি পেয়েছে এবং খাদ্য উৎপাদন সে অনুপাতে না বেড়ে গাণিতিক হারে বৃদ্ধি পেয়েছে। ফলে খাদ্য ও জনসংখ্যার মধ্যে ভারসাম্যহীনতা লক্ষ করা যায়। অর্থাৎ এটি ম্যালথাসের জনসংখ্যা তত্ত্বকে সমর্থন করে।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষাপটে উদ্দীপকে উল্লিখিত ম্যালথাসের জনসংখ্যা তত্ত্বটি অধিক কার্যকর। ম্যালথাসের মতে একটি দেশে প্রতি ২৫ বছরে জনসংখ্যা জ্যামিতিক হারে (১, ২, ৪, ৮,.) বাড়লেও খাদ্য উৎপাদন বাড়ে গাণিতিক (১, ২, ৩, ৪,...) হারে এবং একটা সময় পরে ঐ দেশে প্রাকৃতিক নিরোধ ব্যবস্থা লক্ষ্য করা যায়। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করলে আমরা বাংলাদেশের প্রেক্ষাপটের সাথে এর খুব মিল খুঁজে পাই। বাংলাদেশে কৃষিজমির পরিমাণ সীমিত। কৃষিতে ক্রমহ্রাসমান প্রান্তিক উৎপাদন বিধি কার্যকর এবং উৎপাদিত খাদ্য জনসংখ্যার তুলনায় অপর্যাপ্ত। বাংলাদেশে একজন মানুষের ভরণপোষণের জন্য ১.২ থেকে ১.৮ একর জমির প্রয়োজন হয়। বর্তমানে জমির পরিমাণ রয়েছে জনপ্রতি গড়ে ০.২৫ একর। এ ছাড়া জনসংখ্যা বৃদ্ধির হার যেখানে ১.৩৭%, সেখানে খাদ্য উৎপাদন বৃদ্ধির হার হচ্ছে ০.৬৫%। অর্থাৎ জনসংখ্যা জ্যামিতিক হারে এবং খাদ্য উৎপাদন গাণিতিক হারে বৃদ্ধি পাচ্ছে, যা ম্যালথাসের জনসংখ্যা তত্ত্বকে নির্দেশ করে। তাছাড়া, বাংলাদেশের জনসংখ্যার দ্রুত বৃদ্ধির কারণে ম্যালথাস বর্ণিত দুর্ভিক্ষ, মহামারি, প্রাকৃতিক দুর্যোগ প্রভৃতি প্রাকৃতিক নিরোধ ব্যবস্থা লক্ষ্য করা যায়। সুতরাং বলা যায়, ম্যালথাসের জনসংখ্যা তত্ত্বটি বাংলাদেশের আর্থ-সামাজিক প্রেক্ষাপটে অধিক কার্যকর। এই তত্ত্বে আলোচিত জনসংখ্যা সমস্যার সব লক্ষণই বাংলাদেশের সমাজ ও অর্থনীতিতে বিদ্যমান।"
        }
      ]
    },
    {
      "number": "7",
      "uddipok": "আয়তনের তুলনায় বাংলাদেশের জনসংখ্যা অনেক বেশি। এই বিশাল জনগোষ্ঠীর খাদ্যের সংস্থান দেশটির জন্য বড় চ্যালেঞ্জ। সরকার অভ্যন্তরীণ খাদ্য উৎপাদন বাড়ানোর জন্য কৃষি ও পল্লী উন্নয়নকে অগ্রাধিকার দিচ্ছেন। যার অংশ হিসেবে কৃষি কার্ড বিতরণ, ভর্তুকি প্রদান, বায়োটেকনোলজির ব্যবহার, তথ্য ও প্রযুক্তির সম্প্রসারণ, কাবিখা, ভিজিএফ, বয়স্কভাতা, বেকার ভাতাসহ প্রয়োজনে খাদ্য আমদানিরও ব্যবস্থা রয়েছে।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "যেসব খাদ্যে আমিষ, শ্বেতসার, স্নেহ, ভিটামিন, খনিজ লবণ এবং পানি জাতীয় উপাদান পরিমিত পরিমাণে থাকে সেগুলোকে পুষ্টিকর খাদ্য বলা হয়।"
        },
        {
          "label": "খ",
          "question": "",
          "explanation": "জনসংখ্যা বৃদ্ধির ফলে দেশে খাদ্য ঘাটতি দেখা দেয়। খাদ্য উৎপাদন অপেক্ষা জনসংখ্যা বৃদ্ধির হার অধিক হলে খাদ্য সমস্যার সম্মুখীন হতে হয়। অর্থাৎ জনসংখ্যা যে হারে বাড়ে খাদ্য উৎপাদন সে হারে বৃদ্ধি না পাওয়ায় দেশে খাদ্য সমস্যার সৃষ্টি হয়। এক্ষেত্রে খাদ্য ঘাটতি পূরণের জন্য বিদেশ থেকে খাদ্যশস্য আমদানি করতে হয়। এর ফলে অর্থনৈতিক উন্নয়ন ব্যাহত হয়। সুতরাং বলা যায়, জনসংখ্যা বৃদ্ধি খাদ্য সমস্যা সৃষ্টি করে।"
        },
        {
          "label": "গ",
          "question": "",
          "explanation": "বাংলাদেশ তার এই বিশাল জনগোষ্ঠীর জন্য খাদ্য নিরাপত্তা নিশ্চিত করতে পারেনি। তবে বর্তমান সরকার এমন কিছু কার্যক্রম গ্রহণ করেছে, যা এদেশে খাদ্য নিরাপত্তা অর্জনে সহায়ক। সরকার বাংলাদেশকে খাদ্যে স্বয়ংসম্পূর্ণ করতে নানামুখী উদ্যোগ হাতে নিয়েছে। এ লক্ষ্যে কৃষি ও পল্লি উন্নয়ন খাতকে সর্বোচ্চ অগ্রাধিকার প্রদান করেছে। খাদ্যোৎপাদন বৃদ্ধির লক্ষ্যে কৃষি উপকরণে ভর্তুকি বৃদ্ধি, কৃষি উপকরণ সহজলভ্য করা এবং কৃষিঋণের আওতা বৃদ্ধি ও প্রাপ্তি সহজীকরণ করা হয়েছে। পরমাণু ও প্রাণ-প্রযুক্তি ব্যবহার করে লবণাক্ততা সহিষ্ণু, প্রতিকূল আবহাওয়া ও পরিবেশ উপযোগী এবং স্বল্প-সময়ে সর্বোচ্চ ফসল পাওয়া যায় এরূপ শস্যের জাত ও প্রযুক্তি উদ্ভাবন এবং মাঠপর্যায়ে সম্প্রসারণ করা হয়েছে। এছাড়া খাদ্য নিরাপত্তা অর্জনের অংশ হিসেবে অভ্যন্তরীণ খাদ্যশস্য সংগ্রহ অভিযান জোরদার ও খাদ্য আমদানির পরিমাণ বাড়ানো হয়েছে। পাশাপাশি সামাজিক নিরাপত্তা বেষ্টনী বা সরাসরি খাদ্য সহায়তা হিসেবে কাজের বিনিময়ে খাদ্য (কাবিখা), টেস্ট রিলিফ (টিআর), ভালনারেবল গ্রুপ ফিডিং (ভিজিএফ), কর্মসূচির মাধ্যমে নিম্ন আয়ের জনগোষ্ঠীকে খাদ্য সহায়তা দেওয়া হচ্ছে। উপরিউক্ত পদক্ষেপ নেওয়ার মাধ্যমে সরকার খাদ্য নিরাপত্তা নিশ্চিতকরণে ভূমিকা রাখছে।"
        },
        {
          "label": "ঘ",
          "question": "",
          "explanation": "ঘনা, শুধু সরকারের একার পক্ষে খাদ্য নিরাপত্তা নিশ্চিতকরণ সম্ভব নয়; বিভিন্ন বেসরকারি প্রতিষ্ঠান ও জনগণকেও এ ব্যাপারে গুরুত্বপূর্ণ ভূমিকা পালন করতে হবে। অনিরাপদ খাদ্য যে শুধু জনসাধারণের স্বাস্থ্যগত ক্ষতি করে তা নয়; এতে দেশের অর্থনীতির ওপরও চাপ পড়ে। ভেজাল খাদ্য খেয়ে মানুষ যেসব অসুখে আক্রান্ত হয় তার চিকিৎসা ব্যয় অনেক বেশি। তাই দেশে খাদ্য নিরাপত্তা নিশ্চিতকরণের ক্ষেত্রে নিরাপদ খাদ্য তথা ভেজালমুক্ত খাদ্য প্রাপ্তি অত্যাবশ্যক। এক্ষেত্রে সরকারের পাশাপাশি বেসরকারি সংস্থা ও জনসাধারণের অনেক কিছু করণীয় রয়েছে। খাদ্যে ভেজাল নিয়ন্ত্রণের জন্য সরকার কর্তৃক কিছু কিছু আইন প্রণীত হলেও তার যথাযথ প্রয়োগ নেই বললেই চলে। প্রকৃতপক্ষে বাংলাদেশের মতো জনবহুল ও দরিদ্র দেশে কেবল আইন করে এ সমস্যার প্রতিকার করা মোটেও সহজ নয়। তাই এ অবস্থা নিয়ন্ত্রণের জন্য জনসচেতনতা সৃষ্টি করা অত্যন্ত জরুরি। এক্ষেত্রে বেসরকারি সাহায্য সংস্থা বা এনজিও নিরাপদ খাদ্যের প্রয়োজনীয়তা সম্পর্কে জনগণকে অবহিত করতে পারে। এ ছাড়া আর্থ-সামাজিক উন্নয়নের সাথে জড়িত বিভিন্ন স্বেচ্ছাসেবী সংগঠন বিশেষ তহবিল গঠন করে গণমাধ্যমগুলোর মারফত ভেজালবিরোধী প্রচারণা চালাতে পারে। এর মাধ্যমে জনসাধারণ অনিরাপদ খাদ্যের ক্ষতিকর দিক সম্পর্কে সচেতন হয়ে উঠলে তারা এরকম খাদ্য গ্রহণ করা থেকে বিরত থাকবে এবং যারা ভেজাল খাদ্যের ব্যবসা করে সেসব ব্যবসা ও ব্যবসায়ীদের বিরুদ্ধে সোচ্চার হবে। অতএব বলা যায়, খাদ্য নিরাপত্তা নিশ্চিতকরণে সরকার, জনগণ ও বেসরকারি সংস্থার সম্মিলিত উদ্যোগ গ্রহণ প্রয়োজন হয়। কারও একক প্রয়াসে এটি নিশ্চিত করা সম্ভব নয়।"
        }
      ]
    },
    {
      "number": "8",
      "uddipok": "উন্নয়নশীল দেশগুলোর সরকার তাদের দেশের দ্রুত অর্থনৈতিক উন্নয়নের জন্য নানামুখী পদক্ষেপ গ্রহণ করে। যার মধ্যে ঘাটতি ব্যয়, উন্নয়ন কাজের জন্য অতিরিক্ত অর্থ যোগান বৈদেশিক ঋণ ও সাহায্য অগ্রগণ্য। এ ছাড়াও দেশের মানবসম্পদ রপ্তানি আয় অর্থাৎ রেমিট্যান্স প্রবাহ দেশের অর্থের সরবরাহ বৃদ্ধি করে। ফলে দেশের বাজারে দ্রব্যসামগ্রীর পর্যাপ্ত যোগান থাকলেও দ্রব্যমূল্য ক্রমাগত বৃদ্ধি পেতে থাকে। তখন সীমিত আয় এবং নিম্নবিত্ত মানুষের সংসার চালানো কষ্টকর হয়ে পড়ে। এমতাবস্থায় মুদ্রাস্ফীতি নিয়ন্ত্রণ করে ক্রয়ক্ষমতা সাধারণ মানুষের হাতের নাগালের মধ্যে রাখার জন্য সরকার বিভিন্ন নীতি গ্রহণ করে।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "মুদ্রাস্ফীতি বলতে এমন এক অবস্থাকে বোঝায়, যখন স্বল্পকাল ব্যবধানে উৎপাদন স্থির থাকা অবস্থায় দ্রব্যমূল্য ক্রমাগত বাড়তে থাকে এবং এর ফলে অর্থের ক্রয়ক্ষমতা হ্রাস পায়।"
        },
        {
          "label": "খ",
          "question": "",
          "explanation": "হ্যাঁ, অতিরিক্ত সরকারি ব্যয় মুদ্রাস্ফীতি সৃষ্টি করে। দেশে বিভিন্ন অনুন্নয়ন ও উন্নয়নমূলক কাজের জন্য সরকার প্রায়ই তার আয়ের তুলনায় অনেক বেশি ব্যয় করে ফেলে। এমন অধিক ব্যয় মেটাতে গিয়ে স্বল্প সময়েই সরকারকে অতিরিক্ত নোট ছাপাতে হয় কিংবা বিদেশ থেকে ঋণ গ্রহণ করতে হয়। কিন্তু স্বল্পকালে উৎপাদন বাড়ানো সম্ভব হয় না বলে দামস্তর বাড়ে ও মুদ্রাস্ফীতির সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত উন্নয়নশীল দেশগুলো ঘাটতি ব্যয় ও অতিরিক্ত অর্থের যোগানসহ অন্যান্য কার্যক্রম গ্রহণ করার ফলে মুদ্রাস্ফীতি দেখা দেয়। উন্নয়নশীল দেশে মুদ্রাস্ফীতির অন্যতম প্রধান কারণ হলো অর্থের যোগানের বিপুল বৃদ্ধি। বৈদেশিক ঋণ ও সাহায্য এবং রেমিট্যান্স প্রবাহ বৃদ্ধির ফলে দেশগুলোতে অর্থের যোগান বৃদ্ধি পেলেও দ্রব্যসামগ্রী ও সেবার পরিমাণ সে তুলনায় বাড়ে না। এর ফলে দামস্তর বৃদ্ধি পেয়ে মুদ্রাস্ফীতির উদ্ভব হয়। উন্নয়নশীল দেশগুলো বড় আয়তনের বাজেট বাস্তবায়নের জন্য অভ্যন্তরীণ ব্যাংক থেকে বিশাল অঙ্কের ঋণ নেয়। এর ফলে বাজারে দামস্তর বৃদ্ধি পায় তথা মুদ্রাস্ফীতি দেখা দেয়। উদ্দীপকের উন্নয়নশীল দেশের উন্নয়ন কর্মকাণ্ড অব্যাহত রাখা, শিক্ষা, স্বাস্থ্য ও দরিদ্রদের জন্য আর্থিক নিরাপত্তা ব্যবস্থা এবং কিছু ক্ষেত্রে উচ্চহারে ভর্তুকি বজায় রাখার স্বার্থে উন্নয়নশীল দেশগুলোর সরকারের সামগ্রিক ব্যয় বৃদ্ধিজনিত কারণে বাজেট ঘাটতি দেখা দেয়। এ বিষয়টি মুদ্রাস্ফীতির একটি কারণ বলে বিবেচিত হয়। তাছাড়াও, উন্নয়নশীল দেশের বিভিন্ন উন্নয়নমুখী পরিকল্পনা বাস্তবায়নে রাজস্ব ব্যয় বৃদ্ধি পায়। তবে সে অনুপাতে উৎপাদন না বাড়ায় এবং উন্নয়ন ব্যয়ের সুফল দ্রুত না পাওয়ায় দামস্তর বৃদ্ধি পায় এবং মুদ্রাস্ফীতির সৃষ্টি হয়।"
        },
        {
          "label": "ঘ",
          "question": "",
          "explanation": "মুদ্রাস্ফীতি নিয়ন্ত্রণে কেন্দ্রীয় ব্যাংক যেমন আর্থিক নীতি গ্রহণ করে, তেমনি সরকার রাজস্ব নীতি প্রয়োগ করে থাকে। মুদ্রাস্ফীতি নিয়ন্ত্রণের জন্য কেন্দ্রীয় ব্যাংক সরকারের পক্ষে যেসব পদ্ধতি অবলম্বন করে সেগুলোর সমষ্টিই হলো আর্থিক নীতি। এ নীতির অধীনে ব্যাংক হার বৃদ্ধি, নগদ জমার অনুপাত বৃদ্ধি, খোলাবাজারে সরকারি ঋণপত্র বিক্রয় ইত্যাদি। আর্থিক নীতি মুদ্রাস্ফীতি নিয়ন্ত্রণের জন্য যথেষ্ট না হলে সরকার রাজস্ব নীতিরও আশ্রয় নেয়। রাজস্ব নীতির মধ্যে সরকারি ব্যয় হ্রাস, করের পরিমাণ বৃদ্ধি, সরকারি ঋণ গ্রহণ ইত্যাদি উল্লেখযোগ্য। উদ্দীপকে চাহিদা বৃদ্ধিজনিত মুদ্রাস্ফীতি ঘটেছে। এটি নিয়ন্ত্রণে সরকারের ব্যাংক হার ও নগদ রিজার্ভ অনুপাত পরিবর্তন কেন্দ্রীয় ব্যাংকের আর্থিক নীতি নির্দেশ করে। পক্ষান্তরে, সরকার রাজস্ব নীতির আওতায় সরকারি ব্যয় ও কর হার পরিবর্তন করেন। অর্থাৎ উদ্দীপকে সরকার চাহিদা বৃদ্ধিজনিত মুদ্রাস্ফীতি নিয়ন্ত্রণে আর্থিক ও রাজস্ব নীতি প্রয়োগ করেছেন। মুদ্রাস্ফীতি নিয়ন্ত্রণে আর্থিক নীতির কার্যকারিতা অনেকটাই নির্ভর করে ঋণগ্রহীতাদের ওপর। মুদ্রাস্ফীতির সময় তারা অধিক ঋণ নিতে গেলে তবেই এ ব্যবস্থা কার্যকর হয়। আর যদি কার্যকারিতা না আসে তাহলে সরকার রাজস্বনীতি গ্রহণ করে থাকে। মুদ্রাস্ফীতি নিয়ন্ত্রণের জন্য আর্থিক ও রাজস্বনীতির আশ্রয় গ্রহণ সত্ত্বেও কখনো কখনো সরকারকে এসবের সাথে কিছু প্রত্যক্ষ ব্যবস্থাও গ্রহণ করতে হয়। সুতরাং বলা যায়, উদ্দীপকের চিত্রে চাহিদা বৃদ্ধিজনিত মুদ্রাস্ফীতি দেখা দিলে তা নিয়ন্ত্রণের জন্য আর্থিক ও রাজস্বনীতির পাশাপাশি প্রত্যক্ষ নীতিও গ্রহণ করতে হয়।"
        }
      ]
    },
    {
      "number": "9",
      "uddipok": "বাংলাদেশ প্রধানত কৃষিনির্ভর, দরিদ্র ও জনবহুল দেশ। সার্কভুক্ত দেশসহ বিশ্বের বিভিন্ন দেশের সাথে বাণিজ্যিক সম্পর্ক বিদ্যমান। বাংলাদেশ প্রধানত কৃষিজাত দ্রব্য, শিল্পের কাঁচামাল, তৈরি পোশাক, পান-সুপারিসহ কিছু প্রচলিত অপ্রচলিত পণ্যসামগ্রী রপ্তানি করে। তবে প্রচলিত পণ্যের চেয়ে অপ্রচলিত পণ্যসামগ্রীর রপ্তানি ক্রমাগত বৃদ্ধি পাচ্ছে। সরকার রপ্তানি বৃদ্ধির জন্য কর অবকাশ, বিশেষ সুবিধা, রপ্তানি ঋণ, ইপিজেড স্থাপন, বাণিজ্য মেলার আয়োজন ও অংশগ্রহণ এবং বিশ্ববাজার সার্ভে করাচ্ছেন।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "দেশীয় সীমানার ভিতরে সাধারণত একই দেশের বিভিন্ন অঞ্চলের মধ্যে দ্রব্যসামগ্রী ও সেবার বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "",
          "explanation": "বৈদেশিক সাহায্য গ্রহীতা দেশ নিজ দেশের উন্নয়নের জন্য স্বাধীনভাবে উন্নয়ন পরিকল্পনা প্রণয়ন করতে পারে না। সাধারণত দাতা দেশ সাহায্য গ্রহীতা দেশের জন্য এরূপ পরিকল্পনা তৈরি করে যাতে দাতা দেশের অর্থনৈতিক স্বার্থ হাসিল হয়। অর্থাৎ বৈদেশিক সাহায্য প্রদানের সময় দাতা দেশ বা সংস্থাসমূহ বিভিন্ন ধরনের কঠিন শর্ত আরোপ করে থাকে। আর এসব শর্ত সবসময় দেশের স্বাধীনতা ও সার্বভৌমত্বের জন্য শুভ হয় না। এর ফলে একটি দেশ স্বয়ংসম্পূর্ণ হয়ে উঠতে পারে না। তাই বলা যায়, বৈদেশিক সাহায্য একটি দেশকে পরনির্ভরশীল করে তোলে।"
        },
        {
          "label": "গ",
          "question": "",
          "explanation": "উদ্দীপকের তথ্যের আলোকে নিচে প্রচলিত ও অপ্রচলিত রপ্তানি পণ্যের একটি তালিকা তৈরি করা হলো- রপ্তানিকৃত দ্রব্যসমূহ: প্রচলিত রপ্তানি পণ্য: কাঁচাপাট, পাটজাত দ্রব্য, চা, চামড়া, চামড়াজাত দ্রব্য, পেট্রোলিয়াম উপজাত পণ্য যেমন- ন্যাপথালিন, ফার্নেস অয়েল ও বিটুমিন। অপ্রচলিত রপ্তানি পণ্য: তৈরি পোশাক, হিমায়িত খাদ্য, নিটওয়্যার, হস্তশিল্পজাত দ্রব্য, কৃষিপণ্য, রাসায়নিক দ্রব্য, গুড়, দিয়াশলাই, পারটেক্স, রেয়নসহ অন্যান্য শিল্প পণ্য।"
        },
        {
          "label": "ঘ",
          "question": "",
          "explanation": "বাংলাদেশ রপ্তানি বাণিজ্যের ক্ষেত্রে প্রতিবছরই নানা ধরনের প্রতিকূলতার সম্মুখীন হচ্ছে। এজন্য সরকারি ও বেসরকারি প্রচেষ্টা দ্বারা রপ্তানি বৃদ্ধির হার আরও বাড়াতে হবে। নিচে বাংলাদেশের প্রেক্ষাপটে রপ্তানি বাণিজ্য সম্প্রসারণের উপায়গুলো বিশ্লেষণ করা হলো- রপ্তানি প্রণোদনা হিসেবে সরকার কর্তৃক রপ্তানিকারকদের কর প্রত্যর্পণ, স্বল্প সুদে ঋণ প্রদান, শুল্কবিহীন কাঁচামাল আমদানি ইত্যাদি সুবিধা দিতে হবে এবং এ সুবিধাগুলো যাতে বাস্তবে সময়মতো কার্যকর হয় তা নিশ্চিত করতে হবে। এছাড়া রপ্তানিমুখী শিল্পের প্রয়োজনীয় কাঁচামাল, সহজলভ্যকরণ আমদানিনীতি উদার ও সহজ করতে হবে এবং রপ্তানি আয়ের ক্ষেত্রে আয়কর রেয়াত বৃদ্ধি করতে হবে। রপ্তানি বাণিজ্য সম্প্রসারণের সুবিধার্থে বাণিজ্যিক ব্যাংক থেকে প্রাপ্ত ঋণের পরিমাণ বৃদ্ধি এবং সুদের হার হ্রাস করতে হবে। অন্যদিকে রপ্তানি পণ্যের পরিবহণ, জাহাজীকরণ, চট্টগ্রাম ও মংলা বন্দরের সক্ষমতা ব্যবস্থাপনার উন্নয়ন প্রভৃতি ব্যবস্থা গ্রহণ করা দরকার। তাছাড়া ইপিজেডের প্রসার এবং গভীর সমুদ্রবন্দর নির্মাণ ইত্যাদি ব্যবস্থা বাস্তবায়নের মাধ্যমে দেশের রপ্তানি খাতের অবকাঠামোর উন্নয়ন সাধন করতে হবে। এছাড়াও দেশে বাণিজ্য মেলার আয়োজন এবং বিভিন্ন আন্তর্জাতিক বাণিজ্য ও রপ্তানি মেলাতে অংশ নিয়ে দেশের রপ্তানি পণ্যের বাজার সৃষ্টির উদ্যোগ নিতে হবে। উল্লিখিত পদক্ষেপগুলো রপ্তানি বৃদ্ধির জন্য সহায়ক। তবে বাংলাদেশের রপ্তানি বাণিজ্য সম্প্রসারণের জন্য স্থায়ী উপায় হচ্ছে উন্নতমানের রপ্তানি পণ্য স্বল্প ব্যয়ে উৎপাদন করা। এজন্য বিনিয়োগ বৃদ্ধির উপযুক্ত পরিবেশ সৃষ্টি করা অপরিহার্য।"
        }
      ]
    },
    {
      "number": "10",
      "uddipok": "মি. 'ক' একজন সরকারি কর্মচারী। তিনি মাসে ৫০,০০০ টাকা বেতন পান। সরকার বেতন দেওয়ার সময়ই তার কাছ থেকে আয়কর কেটে রাখেন। মি. 'খ. একজন ব্যবসায়ী। করের হার বৃদ্ধি পাওয়ায় তিনি দ্রব্যমূল্য বাড়িয়ে দেন ফলে তার দোকানের বেচাকেনা কমে যায়। তখন তিনি দ্রব্যমূল্য কমিয়ে দ্রব্য বিক্রয়ের পরিমাণ স্বাভাবিক স্তরে আনতে বাধ্য হন। ইতোমধ্যে দেশের ক্রমবর্ধমান জনগণের বর্ধিত চাহিদা পূরণ করার জন্য সরকার নানামুখী কর্মসূচি গ্রহণ করেছে। যেমন, স্কুল, কলেজ, হাসপাতাল নির্মাণ, যাতায়াত ও যোগাযোগব্যবস্থার উন্নয়ন, তথ্য ও প্রযুক্তির সম্প্রসারণ, আইন-শৃঙ্খলা রক্ষা, খাদ্য ও পুনর্বাসন ইত্যাদি।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "যে করের আপাতভার ও চূড়ান্তভার একই ব্যক্তির ওপর পড়ে তাকে প্রত্যক্ষ কর বলে। যেমন- আয়কর, সম্পদকর, ভ্রমণকর ইত্যাদি।"
        },
        {
          "label": "খ",
          "question": "",
          "explanation": "মূল্য সংযোজন করের ক্ষেত্রে করদাতা উক্ত করের অর্থ তার পণ্যের ক্রেতাদের কাছ থেকে পরবর্তীতে আদায় করে নিতে পারে বলে একে পরোক্ষ কর বলা হয়। পরোক্ষ কর বলতে ঐ করকে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। পরোক্ষ করের ক্ষেত্রে যার ওপর কর ধার্য করা হয় সে প্রাথমিকভাবে তা প্রদান করলেও পরে অন্যের কাছ থেকে আদায় করে নিতে পারে। আর মূল্য সংযোজন করের ক্ষেত্রে করদাতা তার ওপর আরোপিত কর প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে। এজন্য এ করকে পরোক্ষ কর বলা হয়।"
        },
        {
          "label": "গ",
          "question": "",
          "explanation": "উদ্দীপকে সরকারের আয়ের খাত বলতে কর রাজস্ব ও কর বহির্ভূত রাজস্বকে বোঝানো হয়েছে। সরকারি আয়ের প্রধান উৎস হলো কর রাজস্ব। কর রাজস্বের মধ্যে একটি হলো প্রত্যক্ষ কর এবং অপরটি পরোক্ষ কর। আয়কর, কর্পোরেশন কর, সম্পদ কর, ব্যয় কর, মুনাফা কর, ভূমি রাজস্ব প্রভৃতি হলো প্রত্যক্ষ কর। এটি যার ওপর ধার্য করা হয় তাকেই এর চূড়ান্ত ভার বহন করতে হয়। অন্যদিকে পরোক্ষ কর যার ওপর ধার্য করা হয় সে তার করের চূড়ান্ত ভার অন্যের ওপর চাপিয়ে দেয়। পরোক্ষ করের মধ্যে উল্লেখযোগ্য হলো আমদানি-রপ্তানি শুল্ক, আবগারি শুল্ক, ভ্যাট, প্রমোদ কর ইত্যাদি। উদ্দীপকে মি. 'ক' একজন সরকারি কর্মচারি। তিনি প্রতি মাসে যে বেতন পান তা থেকে সরকার আয়কর কাটেন। কর ছাড়াও জনগণকে বিভিন্ন সুবিধা প্রদান করার মাধ্যমে সরকার প্রচুর আয় করে থাকে। সরকার বিভিন্ন প্রশাসনিক কাজ ও সেবা প্রদানের বিনিময়ে ফি আদায় করে। এছাড়া জরিমানা, বাজেয়াপ্তকরণ প্রভৃতি থেকে সরকার অর্থ উপার্জন করে। সরকারের কর বহির্ভূত উৎসগুলোর মধ্যে আরেকটি গুরুত্বপূর্ণ খাত হলো বাণিজ্যের মাধ্যমে আয়। সুতরাং বলা যায়, উদ্দীপকের সরকার ব্যয় নির্বাহের জন্য কর রাজস্ব ও কর বহির্ভূত রাজস্ব থেকে অর্থসংস্থান করেন।"
        },
        {
          "label": "ঘ",
          "question": "",
          "explanation": "ঋণ গ্রহণের মাধ্যমে সরকারি ব্যয় নির্বাহের ক্ষেত্রে নানারকম অসুবিধার সম্মুখীন হতে হয়। সরকার রাষ্ট্রীয় কার্যক্রম পরিচালনার স্বার্থে দেশীয় বা আন্তর্জাতিক প্রতিষ্ঠান বা অন্য কোনো রাষ্ট্রের থেকে ঋণ নেয়। সরকারের এ ঋণ নেওয়াকে সরকারি ঋণ বলে। উন্নয়নশীল দেশে সাধারণত ঘাটতি বাজেট পরিলক্ষিত হয়, ফলে সরকার ঋণ গ্রহণে বাধ্য হয়। সরকার সেব ঋণ অভ্যন্তরীণ ও বাহ্যিক উৎস থেকে গ্রহণ করে থাকে। উদ্দীপকের অর্থনৈতিক উন্নয়ন ও কল্যাণমূলক রাষ্ট্র প্রতিষ্ঠার জন্য অনেক ব্যয় করতে হয়। ফলে বাজেট ঘাটতির সম্মুখীন হতে হয়। বাজেট ঘাটতি দূরীকরণে সরকার বিভিন্ন উৎস থেকে ঋণ গ্রহণ করতে বাধ্য হয়। সরকার এ ঋণ অভ্যন্তরীণ ও বাহ্যিক উৎস থেকে সংগ্রহ করে থাকে। এতে এসব ঋণের দক্ষ ব্যবহার নিশ্চিত করতে না পারলে তা দেশের জন্য ক্ষতিকর হয়। অভ্যন্তরীণ ঋণ গ্রহণ, পরিশোধে শর্তসমূহ সহজ হলেও অনুন্নত ও উন্নয়নশীল দেশে সঞ্চয় ও মুদ্রা ঘাটতি তৈরি করে। যা বিনিয়োগ বাধাগ্রস্ত করে। ফলে মোট উৎপাদন হ্রাস পায়। আবার বৈদেশিক ঋণ সাধারণত উচ্চ শর্তযুক্ত, রাজনৈতিক বিষয়, উচ্চ সুদ যুক্ত থাকে। যা দেশের স্বাধীনতা ও সার্বভৌমত্বের জন্য হুমকিস্বরূপ। সর্বোপরি সরকারি ঋণের বিবিধ অসুবিধা রয়েছে বলেই মনে হয়। আমার মতে, সরকারের উচিত ঋণ গ্রহণের পরিবর্তে বিকল্প কোনো ব্যবস্থা গ্রহণ করা, যাতে উন্নয়ন বাধাগ্রস্ত না হয়।"
        }
      ]
    },
    {
      "number": "11",
      "uddipok": "বাংলাদেশ প্রতিবছর বিশ্বের বিভিন্ন দেশের সাথে বাণিজ্য সম্পাদন করে। নিম্নে বাংলাদেশের বৈদেশিক বাণিজ্যের একটি তথ্য প্রদান করা হলো-",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "দেশীয় সীমানার ভিতরে সাধারণত একই দেশের বিভিন্ন অঞ্চলের মধ্যে দ্রব্যসামগ্রী ও সেবার বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "",
          "explanation": "উদ্বৃত্ত পণ্যই আন্তর্জাতিক বাণিজ্যের ভিত্তি। কোনো দেশ তার ভৌগোলিক অবস্থান, জলবায়ু, প্রাকৃতিক সম্পদের প্রাচুর্য ইত্যাদির জন্য নির্দিষ্ট কিছু পণ্য উৎপাদনে আপেক্ষিক সুবিধা ভোগ করে। ফলে দেশটি যে দ্রব্য বেশি উৎপাদন করে তার উদ্বৃত্ত অংশ বিদেশে রপ্তানি করে। বিনিময়ে সেই দেশ অন্য কোনো দেশ থেকে তার প্রয়োজনীয় অন্যান্য দ্রব্য আমদানি করে। যেমন- বাংলাদেশ তার উৎপাদিত তৈরি পোশাক নিজেদের চাহিদা মিটিয়ে বিশ্বের বিভিন্ন দেশে রপ্তানি করে এবং এর বিনিময়ে তৈরি পোশাক শিল্পের কাঁচামাল বিভিন্ন শিল্পপ্রধান দেশ থেকে আমদানি করে। সুতরাং বলা যায়, উদ্বৃত্ত পণ্যই আন্তর্জাতিক বাণিজ্যের ভিত্তি।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের তৈরি পোশাক ও নিটওয়্যার শিল্পের রপ্তানি। আয় ক্রমান্বয়ে বৃদ্ধির তথ্য প্রকাশিত হয়েছে। ১৯৭৬ সালে বাংলাদেশের পোশাক শিল্পের যাত্রার পর থেকে এ শিল্পের ক্রমবিকাশ ঘটেছে। বাংলাদেশে পর্যাপ্ত শ্রমের যোগান রয়েছে। তাই কম খরচে ভালো মানের পোশাক এ দেশ থেকে রপ্তানি হয়। ফলে বিশ্ব বাজারে এ শিল্পের বাজার প্রসারিত হচ্ছে। তাই রপ্তানি আয়ও প্রতি বছর বৃদ্ধি পাচ্ছে। উদ্দীপকের চিত্রে দেখা যায়, ১৯৮৫-৮৬ অর্থবছরে পোশাক শিল্পের রপ্তানি আয় ছিল মাত্র ১৩১ মিলিয়ন মার্কিন ডলার। তা ১০ বছর পর অর্থাৎ ১৯৯৫-৯৬ অর্থবছরে বেড়ে দাঁড়ায় ১৯৫০ মিলিয়ন মার্কিন ডলার। অনুরূপভাবে এ বৃদ্ধির ধারা অব্যাহত থেকে ২০১২-১৩ ও ২০১৩-১৪ অর্থবছরে যথাক্রমে ২১,৫০০ ও ২৪,৫০০ মিলিয়ন মার্কিন ডলার হয়েছিল। অর্থাৎ এক্ষেত্রে ১ বছরে বৃদ্ধি পেয়েছে ৩,০০০ মিলিয়ন মার্কিন ডলার। যা পোশাক শিল্পে রপ্তানি আয়ের ক্রম বৃদ্ধিকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপক অনুযায়ী রপ্তানি আয়ে এ ধারা যথেষ্ট গতিশীল নয় বলে আমি মনে করি। বাংলাদেশের রপ্তানি আয়ের সর্ব বৃহৎ খাত হলো তৈরি পোশাক ও নিটওয়‍্যার শিল্প। রপ্তানি আয়ের প্রায় ৮০% এ খাত থেকে অর্জিত হয়। দ্রুত বিকাশমান শিল্প হিসেবে পোশাক শিল্পের ভবিষ্যৎ উজ্জ্বল হলেও বর্তমানে এ শিল্প নানা সমস্যায় জর্জিত। ফলে এ শিল্প থেকে কাঙ্ক্ষিত রপ্তানি আয় বৃদ্ধি হচ্ছে না। ১৯৮৫-৮৬ অর্থবছর থেকে ২০১৩-১৪ অর্থবছরে পোশাক শিল্পের রপ্তানি আয় বৃদ্ধি পেয়ে ১৩১ থেকে ২৪৫০০ মিলিয়ন হয়েছে। অর্থাৎ রপ্তানি আয় এ খাতে পর্যায়ক্রমে বৃদ্ধি পেয়েছে। পোশাক শিল্পে নানা সমস্যা থাকার পরেও এই বৃদ্ধির ধারা অব্যাহত রয়েছে। তাই পোশাক শিল্পের বিদ্যমান সমস্যা সমাধান করা গেলে এর গতিশীলতা আরও বাড়বে। পোশাক শিল্পের উৎপাদন বৃদ্ধির লক্ষ্যে নিরবচ্ছিন্ন বিদ্যুৎ ও গ্যাস সংযোগের ব্যবস্থা করতে হবে। এছাড়া যেসব দেশে এ শিল্পের কোটা সুবিধা রয়েছে সেসব দেশের সাথে সরকারের সম্পর্ক উন্নত করতে হবে। এর পাশাপাশি শ্রমিকদের প্রশিক্ষণ প্রদান, পোশাকের আইটেম সংখ্যা বৃদ্ধি, পণ্যের মান উন্নয়ন, ঋণের সহজলভ্যতা, নতুন বাজার অনুসন্ধান ইত্যাদি উদ্যোগ গ্রহণ করতে হবে। এসব উদ্যোগ গ্রহণ করলে পোশাক শিল্পের রপ্তানি আয়ে গতিশীলতা আরও বৃদ্ধি পাবে।"
        }
      ]
    }
  ]
}