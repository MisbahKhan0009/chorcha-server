{
  "title": "ঢাকা বোর্ড ২০২২",
  "subtitle": "অর্থনীতি (11)",
  "questions": [
    {
      "number": "1",
      "uddipok": "অধ্যাপক জামাল আহমেদ অর্থনৈতিক এক সেমিনারে \"বাংলাদেশের কৃষিতে জলবায়ুর পরিবর্তনজনিত প্রভাব\" শীর্ষক এক আলোচনায় বলেন, জলবায়ু পরিবর্তনের সাথে সাথে পৃথিবীর তাপমাত্রা বৃদ্ধি পাচ্ছে। ফলে মেরু অঞ্চলের বরফ গলে সমুদ্রের উচ্চতা বৃদ্ধি পাচ্ছে। কৃষিনির্ভর বাংলাদেশের মতো উন্নয়নশীল দেশে এর বিরূপ প্রভাব বেশি পড়ছে। উক্ত সেমিনারে জলবায়ু পরিবর্তন মোকাবিলায় সামাজিক বনায়ন, পরিবেশবান্ধব শিল্প কারখানা স্থাপনসহ বিভিন্ন ব্যবস্থা গ্রহণের সুপারিশ করা হয়।",
      "tag": "BNMPC 24,DB 22",
      "sub_questions": [
        {
          "label": "ক",
          "question": "কৃষিজোত কী ?",
          "explanation": "কোনো কৃষকের অধীনে বিভিন্ন স্থানে যে পরিমাণ জমি কৃষি উৎপাদনের জন্য আবাদযোগ্য তাকে কৃষিজোত বলে।"
        },
        {
          "label": "খ",
          "question": "শস্য বহুমুখীকরণ কি খাদ্য ঘাটতি পূরণ করে? ব্যাখ্যা করো।",
          "explanation": "হ্যাঁ, শস্য বহুমুখীকরণ দেশের খাদ্য ঘাটতি পূরণ করে। কৃষিনীতির লক্ষ্য হলো খাদ্যে স্বয়ংসম্পূর্ণতা অর্জনের মাধ্যমে দেশের খাদ্য নিরাপত্তা নিশ্চিত করা। কৃষিতে শস্যের বহুমুখীকরণের ফলে একের পর এক শস্য উৎপাদন হয়। ফলে মোট উৎপাদনের পরিমাণ বাড়বে। এতে কৃষি উৎপাদন তথা খাদ্যের সামগ্রিক যোগান বৃদ্ধি পাবে। এতে দেশে খাদ্য ঘাটতি দূর হয়ে দ্রুত খাদ্যে স্বয়ংসম্পূর্ণতা অর্জনের দিকে এগিয়ে যাবে।"
        },
        {
          "label": "গ",
          "question": "তাপমাত্রা বৃদ্ধি বাংলাদেশের কৃষি উৎপাদনকে কীভাবে বাধাগ্রস্ত করছে? ব্যাখ্যা করো",
          "explanation": "তাপমাত্রা বৃদ্ধি বাংলাদেশের কৃষি উৎপাদনের ওপর বিরূপ প্রভাব ফেলছে। কৃষি উৎপাদন প্রাকৃতিক পরিবেশের ওপর সরাসরি নির্ভরশীল। তাই কোনো কারণে প্রাকৃতিক পরিবেশের বিপর্যয় ঘটলে কৃষি উৎপাদন ব্যাহত হয়। তাপমাত্রা বৃদ্ধি বা বৈশ্বিক উষ্ণতার কারণে বিভিন্ন ধরনের প্রাকৃতিক দুর্যোগ দেখা দেয়। যেমন- খরা, বন্যা, অতিবৃষ্টি, সমূদ্র পৃষ্ঠের উচ্চতা বৃদ্ধি ইত্যাদি। এসব প্রাকৃতিক দুর্যোগের কারণে কৃষি উৎপাদন বাধাগ্রস্ত হয়। উদ্দীপকে অধ্যাপক জামাল আহমেদ অর্থনৈতিক সেমিনারে বলেন, জলবায়ু পরিবর্তনের সাথে সাথে পৃথিবীর তাপমাত্রা বৃদ্ধি পাচ্ছে। ফলে মের অঞ্চলের বরফ গলে সমুদ্রের পানির উচ্চতা বৃদ্ধি পাচ্ছে। এতে উপকূলীয় অঞ্চলে ভূমির লবণাক্ততা বাড়ছে এবং কৃষিজ উৎপাদন ব্যাহত হচ্ছে। এছাড়াও খরা, জলোচ্ছ্বাস, অনাবৃষ্টি, নদীর প্রবাহ হ্রাস ইত্যাদি কারণে কৃষি জমি নষ্ট হয়ে যাচ্ছে। সুতরাং তাপমাত্রা বৃদ্ধির কারণে বিভিন্ন প্রাকৃতিক দুর্যোগ সৃষ্টির মাধ্যমে বাংলাদেশের কৃষি উৎপাদনকে বাধাগ্রস্ত করছে।"
        },
        {
          "label": "ঘ",
          "question": "উদ্দীপকের আলোকে জলবায়ু পরিবর্তনের প্রভাব মোকাবিলার উপায়সমূহ বিশ্লেষণ করো।",
          "explanation": "বিভিন্ন কার্যকারী পদক্ষেপ গ্রহণের মাধ্যমে জলবায়ু পরিবর্তনের প্রভাব মোকাবিলা করা যায়। জলবায়ু পরিবর্তনের প্রভাব মোকাবিলার জন্য দায়ী কারণগুলো চিহ্নিত করে তা দূর করতে হবে। পাশাপাশি বিরূপ পরিবেশেও উৎপাদন কর যায় এমন কৃষিজ দ্রব্য উৎপাদনের দিকে মনোনিবেশ করতে হবে। ফলে উৎপাদন অব্যাহত রাখা সম্ভব হবে। উদ্দীপকে জামাল আহমেদ এক সেমিনারে জলবায়ু পরিবর্তন নিয়ে আলোচন করেন। উক্ত সেমিনারে তিনি জলবায়ু পরিবর্তন মোকাবিলায় সামাজিক বনায়ন পরিবেশবান্ধব শিল্প কারখানা স্থাপনসহ বিভিন্ন ব্যবস্থা গ্রহণের সুপারিশ করেন অর্থাৎ তিনি জলবায়ু পরিবর্তনের প্রভাব মোকাবিলার উপায় বর্ণনা করেন। কার্বন ডাই-অক্সাইড গ্যাস, মিথেন, CFC, কলকারখানার ধোঁয়া ইত্যাদি নির্গমনের কারণেই মূলত বৈশ্বিক উষ্ণতা বৃদ্ধি পায়। তাই এসব গ্যাসের অতিরিক্ত নির্গমন রোধে পরিবেশবান্ধ শিল্প কারখানা গড়ে তুলতে হবে পাশাপাশি সামাজিক বনায়ন বৃদ্ধি করতে হবে। এছাড়াও বিরূপ পরিবেশে উৎপাদনযোগ্য ফসলের জাত আবিষ্কার করতে হবে। এর মাধ্যমে অব্যাহত কৃষি উৎপাদন সম্ভব হবে। সুতরাং বলা যায়, উপরিউক্ত পদক্ষেপ গ্রহণের মাধ্যমে জলবায়ু পরিবর্তনের প্রভাব মোকাবিলা করা সম্ভব হবে।"
        }
      ]
    },
    {
      "number": "2",
      "uddipok": "করিম মিয়া একজন দরিদ্র কৃষক। পাঁচজনের অভাবের সংসারে উত্তরাধিকার সূত্রে প্রাপ্ত সামান্য জমি ছাড়া তার কোনো সম্পদ নেই। তাই কৃষিকাজ করার সময় ধানের বীজ, কীটনাশক ও সার ক্রয়ের জন্য স্থানীয় মহাজন, ধনী ব্যবসায়ী ও আত্মীয়-স্বজনের কাছ থেকে উচ্চহারে সুদে টাকা ধার নিতে হয়।",
      "tag": "DB 22",
      "sub_questions": [
        {
          "label": "ক",
          "question": "কৃষি কী?",
          "explanation": "ফসল, বনায়ন, পশুপাখি, মাছ চাষ করতে মাটির জৈবিক ব্যবহার ও ব্যবস্থাপনাকে কৃষি বলা হয়।"
        },
        {
          "label": "খ",
          "question": "\"বৈশ্বিক উষ্ণতা বৃদ্ধি কৃষির ওপর নেতিবাচক প্রভাব ফেলে\"- ব্যাখ্যা করো।",
          "explanation": "পরিবেশ দূষণের ফল হলো বৈশ্বিক উষ্ণতা বৃদ্ধি ও জলবায়ু পরিবর্তন, যা কৃষির ওপর নেতিবাচক প্রভাব ফেলে। বৈশ্বিক উষ্ণতা বৃদ্ধির দরুন সবচেয়ে বেশি প্রভাব পড়ছে কৃষিক্ষেত্রে। কারণ বৈশ্বিক উষ্ণতা বৃদ্ধির ফলে জলবায়ু পরিবর্তিত হচ্ছে। এতে খরা, অতিবৃষ্টি, অসময়ে বন্যা ও অন্যান্য প্রাকৃতিক দুর্যোগ দেখা দিচ্ছে। আবার সমুদ্র পৃষ্ঠের উচ্চতা বাড়ায় লবণাক্ততা বৃদ্ধি পেয়েছে। এতে উৎপাদন বাধাগ্রস্থ হচ্ছে। ফলে সামগ্রিকভাবে কৃষি উৎপাদন তথা খাদ্য উৎপাদন হ্রাস পাচ্ছে। অর্থাৎ বৈশ্বিক উষ্ণতা বৃদ্ধি কৃষির ওপর বিরূপ প্রভাব ফেলছে।"
        },
        {
          "label": "গ",
          "question": "উদ্দীপকের আলোকে করিম মিয়ার ঋণগ্রহণের অপ্রাতিষ্ঠানিক উৎসসমূহ বর্ণনা করো।",
          "explanation": "বাংলাদেশ ব্যাংকের আইন কানুনের বাইরে ব্যক্তি পর্যায়ে ঋণ গ্রহণ করাই হলো কৃষি ঋণের অপ্রাতিষ্ঠানিক উৎস। কৃষিকাজের প্রয়োজনে কৃষকেরা যে ঋণ গ্রহণ করে তাই কৃষি ঋণ। কেন্দ্রীয় ব্যাংকের আইন-কানুন ও শর্তের বাহিরে ব্যক্তি পর্যায়ে নিজস্ব নিয়মানুযায়ী যে ঋণ আদান-প্রদান হয় তাই অপ্রাতিষ্ঠানিক ঋণের উৎস। এ ঋণের উৎসসমূহের মধ্যে আত্মীয়-স্বজন, বন্ধু-বান্ধব, গ্রাম্য মহাজন, দালাল, বেপারি প্রভৃতি উল্লেখযোগ্য। উদ্দীপকের করিম মিয়া একজন দরিদ্র কৃষক। কৃষিকাজ করার সময় ধানের বীজ, কীটনাশক ও সারের প্রয়োজন হয়। এসব উপকরণ ক্রয়ের জন্য স্থানীয় মহাজন, ধনী ব্যবসায়ী ও আত্মীয়-স্বজনের কাছ থেকে উচ্চ হারে সুদে টাকা ধার নেন। এ উৎসগুলোর মধ্যে আত্মীয়-স্বজন থেকে কৃষকরা প্রায় ৯৩% ঋণ পেয়ে থাকে। এছাড়াও কৃষকরা অন্যান্য উৎস থেকে ঋণ নেন। এসব উৎসের সুদের হার চড়া হওয়ার ফলে অধিকাংশ কৃষক ঋণ পরিশোধ করতে ব্যর্থ হয়।"
        },
        {
          "label": "ঘ",
          "question": "তুমি কি মনে করো উদ্দীপকে উল্লিখিত উৎসসমূহ কৃষিঋণের জন্য পর্যাপ্ত? বিশ্লেষণ করো।",
          "explanation": "উদ্দীপকে উল্লিখিত উৎসসমূহ কৃষি ঋণের জন্য পর্যাপ্ত নয়। কৃষিকাজ করার সময় বীজ, সার, কীটনাশক ইত্যাদি ক্রয়ের জন্য ঋণের প্রয়োজন হয়। কৃষকদের জন্য কৃষি ঋণ দীর্ঘমেয়াদি ও স্বল্প সুদ যুক্ত হলে তা গ্রহণ করা সহজ হয়। কিন্তু অপ্রাতিষ্ঠানিক উৎসগুলোর ঋণ সাধারণত স্বল্পমেয়াদি ও উচ্চ সুদ যুক্ত হয়। তাই এটি থেকে কৃষকরা তাদের প্রয়োজন মতো ঋণ নিতে পারে না। উদ্দীপকের কৃষক করিম মিয়ার সামান্য জমি ছাড়া কোনো সম্পদ নেই। কৃষিকাজ করার সময় তাকে স্থানীয় মহাজন, ধনী ব্যবসায়ী ও আত্মীয়- স্বজনের কাছ থেকে উচ্চ হারে সুদে টাকা ধার নিতে হয়। অর্থাৎ তিনি ঋণের অপ্রাতিষ্ঠানিক উৎস থেকে ঋণ নেন। এটি কৃষি ঋণের জন্য পর্যাপ্ত নয়। কৃষিকাজ প্রকৃতির ওপর নির্ভরশীল হওয়ায় কৃষকদের মুনাফা অনিশ্চিত থাকে। তাই কৃষিঋণের শর্ত নমনীয় ও সুদের হার স্বল্প হলে কৃষকদের জন্য সুবিধাজনক হয়। কিন্তু অপ্রাতিষ্ঠানিক ঋণ উচ্চ সুদ ও কঠিন শর্ত যুক্ত হয়। তাই কৃষকরা এ ধরনের ঋণ নিয়ে সুবিধা ভোগ করতে পারে না। অন্যদিকে প্রাতিষ্ঠানিক ঋণ সাধারণত দীর্ঘমেয়াদি ও স্বল্প সুদ যুক্ত হয়। এটি কৃষকদের জন্য সুবিধাজনক। সুতরাং, উদ্দীপকে উল্লিখিত কৃষি ঋণের অপ্রাতিষ্ঠানিক উৎসের সাথে প্রাতিষ্ঠানিক ঋণের ব্যবস্থা করা প্রয়োজন।"
        }
      ]
    },
    {
      "number": "3",
      "uddipok": "রায়হান সাহেব বাংলাদেশে বসবাস করেন। দেশটিতে বাণিজ্য ঘাটতি বিদ্যমান। এ পরিস্থিতি মোকাবিলার লক্ষ্যে সরকার একটি বিশেষ শিল্প প্রতিষ্ঠার সিদ্ধান্ত নেয়। যা নারীদের কর্মসংস্থান বৃদ্ধি, বৈদেশিক মুদ্রা সাশ্রয়সহ দেশীয় শিল্পের বিকাশে গুরুত্বপূর্ণ অবদান রাখবে।",
      "tag": "DB 22",
      "sub_questions": [
        {
          "label": "ক",
          "question": "হাইটেক শিল্প কী?",
          "explanation": "জ্ঞান ও পুঁজি নির্ভর উচ্চ প্রযুক্তি ভিত্তিক পরিবেশবান্ধব শিল্পকে হাইটেক শিল্প বলে।"
        },
        {
          "label": "খ",
          "question": "স্বনির্ভরতা অর্জনে শিল্পায়ন জরুরি কেন?",
          "explanation": "উপযুক্ত শিল্পায়নের মাধ্যমে আমদানি নির্ভরতা থেকে মুক্ত হয়ে স্বনির্ভরতা অর্জন করা যায়। শিল্পে অনুন্নত দেশকে বিপুল পরিমাণ শিল্পজাতদ্রব্য বিদেশ থেকে আমদানি করতে হয়। এজন্য বিপুল পরিমাণ কষ্টাজিত বৈদেশিক মুদ্রা ব্যয় হয়ে থাকে। দেশকে শিল্পায়িত করা গেলে প্রয়োজনীয় শিল্পজাত দ্রব্যাদি স্থানীয়ভাবেই উৎপাদন করা সম্ভব হয়। শিল্পায়নের মাধ্যমে নিজস্ব কাঁচামাল ব্যবহার করে শিল্পদ্রব্য উৎপাদন করলে বিদেশের ওপর নির্ভরশীলতা হ্রাস পাবে। এতে পর্যায়ক্রমে স্বনির্ভর অর্থনীতি গড়ে তোলা সম্ভব হবে। এ কারণেই দেশের স্বনির্ভরতা অর্জনে শিল্পায়ন জরুরি।"
        },
        {
          "label": "গ",
          "question": "উদ্দীপকে কোন শিল্প প্রতিষ্ঠার কথা বলা হয়েছে? ব্যাখ্যা করো।",
          "explanation": "উদ্দীপকে আমদানি বিকল্প শিল্প প্রতিষ্ঠার কথা বলা হয়েছে। বিদেশ থেকে দ্রব্যসামগ্রী আমদানি না করে ঐ দ্রব্য দেশের অভ্যন্তরে উৎপাদন করাই হলো আমদানি বিকল্প শিল্প। অর্থাৎ যেসব দ্রব্যসামগ্রী আমদানি করা হয় সেসব দ্রব্যসামগ্রী দেশের অভ্যন্তরে উৎপাদন করা। এ ধরনের শিল্প স্থাপন করাই আমদানি বিকল্প শিল্প। আমদানি বিকল্প শিল্প স্থাপনের ফলে দেশীয় উৎপাদন বাড়ে। ফলে কমসংস্থান বৃদ্ধি পাবে এবং আমদানি হ্রাস পাবে। তাই বাণিজ্য ঘাটতিও হ্রাস পাবে। উদ্দীপকে রায়হান সাহেব বাংলাদেশে বসবাস করেন। দেশটিতে বাণিজ্য ঘাটতি বিদ্যমান। এ পরিস্থিতি মোকাবিলার লক্ষ্যে সরকার একটি বিশেষ শিল্প প্রতিষ্ঠার সিদ্ধান্ত নেয়। এ শিল্প নারী কর্মসংস্থান বৃদ্ধি ও বৈদেশিক মুদ্রা সাশ্রয় করে। অর্থাৎ উক্ত শিল্পের মাধ্যমে দেশের অভ্যন্তরেই আমদানিকৃত দ্রব্য উৎপাদন করা হবে। ফলে বৈদেশিক বাণিজ্য ঘাটতি হ্রাস পাবে। এটি আমদানি বিকল্প শিল্পের সাথে সাদৃশ্যপূর্ণ। সুতরাং বলা যায়, উদ্দীপকে আমদানি বিকল্প শিল্প প্রতিষ্ঠার কথা বলা হয়েছে।"
        },
        {
          "label": "ঘ",
          "question": "দেশীয় শিল্পের বিকাশে উদ্দীপকে বর্ণিত শিল্পের ভূমিকা বিশ্লেষণ করো।",
          "explanation": "দেশীয় শিল্পের বিকাশে উদ্দীপকে বর্ণিত আমদানি বিকল্প শিল্পের ভূমিকা অপরিসীম। আমদানি বিকল্প শিল্প স্থাপনের মাধ্যমে দেশের অভ্যন্তরেই আমদানিকৃত দ্রব্যের উৎপাদন করা হয়। ফলে দেশের আমদানি হ্রাস পায়। দেশের মধ্যেই নতুন নতুন শিল্প কারখানা গড়ে ওঠে। আবার এ শিল্প কারখানার কাঁচামালের যোগানকে কেন্দ্র করেও অনেক ক্ষুদ্র ক্ষুদ্র শিল্প গড়ে ওঠে। উদ্দীপকে রায়হান সাহেবের দেশে বাণিজ্য ঘাটতি বিদ্যমান। এ পরিস্থিতি মোকাবিলায় সরকার আমদানি বিকল্প শিল্প প্রতিষ্ঠার সিদ্ধান্ত নেয়। ফলে রায়হান সাহেবের দেশে নারী কর্মসংস্থান বৃদ্ধি ও বৈদেশিক মুদ্রার সাশ্রয় হয়। এতে শিল্প দেশীয় শিল্পের বিকাশে বহুমুখী অবদান রাখতে সক্ষম হয়। আমদানি বিকল্প শিল্পে আমদানিকৃত শিল্পজাত দ্রব্য দেশের অভ্যন্তরেই উৎপাদিত হয়। তাই আর বিদেশ থেকে আমদানির প্রয়োজন পড়ে না। ফলে দেশীয় শিল্পগুলো বৈদেশিক প্রতিযোগিতার হাত থেকে রক্ষা পায়। আবার আমদানি বিকল্প শিল্পের মাধ্যমে দেশীয় কাঁচামাল এবং অন্যান্য উপকরণ সামগ্রীর পূর্ণ সদ্ব্যবহার সম্ভব হয়। তাই এসব কাঁচামাল ও উপকরণ সামগ্রীর যোগান দাতা শিল্পগুলোও বিকশিত হয়। এভাবে দেশে শিল্পায়ন বৃদ্ধিও পায়। সুতরাং বলা যায়, দেশীয় শিল্পের বিকাশে আমদানি বিকল্প শিল্পের অনেক গুরুত্ব রয়েছে।"
        }
      ]
    },
    {
      "number": "4",
      "uddipok": "'Z' শিল্পটি দেশে কর্মসংস্থান ও বৈদেশিক মুদ্রা অর্জনকারী শিল্প হিসেবে সর্বাধিক গুরুত্ব বহন করছে। শুল্ক বাধা, বিদ্যুৎ সরবরাহে অনিশ্চয়তা, আর্থিক ঋণ সুবিধার অনুপস্থিতিসহ নানাবিধ সমস্যা এ শিল্পের উন্নয়নে বাধা সৃষ্টি করছে। তথাপি সরকারের গৃহীত বিভিন্ন পদক্ষেপ এ শিল্পের ভবিষ্যৎ সম্ভাবনাকে উজ্জ্বল করেছে।",
      "tag": "DB 22",
      "sub_questions": [
        {
          "label": "ক",
          "question": "শিল্প কী?",
          "explanation": "কোনো সমজাতীয় দ্রব্য উৎপাদনে দেশের সকল ফার্মের সমষ্টিকে শিল্প বলে।"
        },
        {
          "label": "খ",
          "question": "\"ক্ষুদ্র ও কুটির শিল্প দেশে সুষম উন্নয়ন ঘটায়\"-ব্যাখ্যা করো।",
          "explanation": "ক্ষুদ্র ও কুটির শিল্প গ্রামীণ অর্থনীতির বিকাশ সাধনের মাধ্যমে দেশের সুষম উন্নয়ন ঘটায়। বাংলাদেশে বৃহৎ শিল্পগুলো সাধারণত শহরকে কেন্দ্র করে গড়ে ওঠে। গ্রামের সাধারণ পরিবারের লোকজনের এসব শিল্পে কাজ করার সুযোগ খুবই কম থাকে। বিপরীতে অধিকাংশ ক্ষুদ্র ও কুটির শিল্পের কারখানাগুলো গ্রামাঞ্চলে ও শহরের উপকণ্ঠে স্থপিত হয়ে থাকে। যা অধিক লোকের কর্মসংস্থানের সুযোগ সৃষ্টি করে। তাই গ্রামাঞ্চলে ক্ষুদ্র ও কুটির শিল্প প্রসার লাভ করলে সুষম উন্নয়ন ঘটবে।"
        },
        {
          "label": "গ",
          "question": "উদ্দীপকে বর্ণিত 'Z' শিল্পটির সমস্যা সমাধানের উপায়সমূহ ব্যাখ্যা করো।",
          "explanation": "উদ্দীপকে বর্ণিত 'Z' শিল্পটি তৈরি পোশাক। বাংলাদেশের বৈদেশিক মুদ্রা অর্জনকারী সর্ববৃহৎ শিল্প হলো তৈরি পোশাক শিল্প। তারপরেও বাংলাদেশের তৈরি পোশাক শিল্প বিভিন্ন ধরনের সমস্যা জর্জরিত। তাই বৈদেশিক মুদ্রা অর্জন আরও বাড়াতে এ শিল্পের বিদ্যমান সমস্যাসমূহ দূর করতে হবে। তৈরি পোশাক শিল্পের বিদ্যমান সমস্যা দূর করতে দরকার সরকারি ও বেসরকারি যৌথ প্রচেষ্টা। যেমন দক্ষ জনশক্তি সৃষ্টি করা, অবিচ্ছিন্ন বিদ্যুৎ সংযোগ, পর্যাপ্ত ঋণের ব্যবস্থা ইত্যাদি। উদ্দীপকে 'ল' শিল্পটি কর্মসংস্থান ও বৈদেশিক মুদ্রা অর্জনকারী শিল্প হিসাব সার্বাধিক গুরুত্ব বহন করেছে। কিন্তু এ শিল্পে শুল্ক বাধা, বিদ্যুৎ সরবরাহে অনিশ্চয়তা, আর্থিক ঋণের অসুবিধা ইত্যাদি সমস্যা রয়েছে। অর্থাৎ উক্ত 'Z' শিল্পটি হলো তৈরি পোশাক শিল্প। এ শিল্পে সমস্যাগুলো সমাধানে রপ্তানি কর রেয়াত বা শুল্ক ছাড় দিতে হবে। নিরবচ্ছিন্ন বিদ্যুৎ সংযোগ নিশ্চিত এবং আর্থিক ঋণের প্রাপ্যতা নিশ্চিত করতে হবে। এছাড়া নতুন বাজার অনুসন্ধান, প্রশিক্ষণ প্রদান, কারিগরি উন্নয়নসহ অন্যান্য সমস্যাগুলো সমাধানের জন্য যথোপযুক্ত পদক্ষেপ গ্রহণ করতে হবে।"
        },
        {
          "label": "ঘ",
          "question": "\"বাংলাদেশে 'Z' শিল্প এক উজ্জ্বল সম্ভাবনাময় শিল্প\"- বিশ্লেষণ করো।",
          "explanation": "বাংলাদেশে 'Z' বা তৈরি পোশাক শিল্পের সম্ভাবনা উজ্জ্বল। দেশের অভ্যন্তরে কোনো শিল্পের উপকরণ সহজলভ্য হলে ঐ শিল্প সহজেই বিকশিত হতে পারে। এ উপকরণগুলোর মধ্যে শিল্পের কাঁচামাল, শ্রম উপকরণ, মূলধন ইত্যাদি বেশি গুরুত্বপূর্ণ। এ উপকরণগুলো সহজলভ্য হলে শিল্পের উৎপাদন খরচ' হ্রাস পায় এবং মোট উৎপাদন বাড়ে। ফলে সহজেই তা বিকশিত হতে পারে। উদ্দীপকে পোশাক শিল্প কর্মসংস্থান ও বৈদেশিক মুদ্রা অর্জনকারী শিল্প হিসেবে গুরুত্বপূর্ণ ভূমিকা পালন করছে। শুল্ক বাধা, বিদ্যুৎ সরবরাহ অনিশ্চয়তাসহ আরও অনেক সমস্যা এ শিল্পের বাধা সৃষ্টি করেছে। তথাপি সরকারের গৃহীত পদক্ষেপ এ শিল্পের ভবিষ্যৎ সম্ভাবনাকে উজ্জ্বল করেছে। বাংলাদেশ জনবহুল দেশ হওয়ায় সস্তায় প্রচুর শ্রমিক পাওয়া সম্ভব। আবার এদেশে বিপুল নারী শ্রমিক বেকার বসে থাকে। এদেরকে সহজেই তৈরি পোশাক শিল্পে নিয়োগ করা যায়। এর মাধ্যমে পোশাক শিল্পের উৎপাদন খরচ কমবে। ফলে উৎপাদন বাড়বে। শিল্পজাত দ্রব্যের দাম কমবে। ফলে অধিক পরিমাণ তৈরি পোশাক বিদেশে রপ্তানি করা সম্ভব হবে। এটি উক্ত শিল্পের বিকাশকে ত্বরান্বিত করবে। সুতরাং বলা যায় বাংলাদেশে তৈরি পোশাক একটি উজ্জ্বল সম্ভাবনাময় শিল্প।"
        }
      ]
    },
    {
      "number": "5",
      "uddipok": "জনাব মাহবুব স্যার শ্রেণিকক্ষে শিক্ষার্থীদের উদ্দেশ্যে বলেন, জনসংখ্যা সম্পর্কে অনেক তত্ত্ব প্রচলিত রয়েছে। তার মধ্যে একটি তত্ত্বে বলা হয়েছে, জনসংখ্যা বৃদ্ধি পায় ১, ২, ৪. ৮. ১৬..... হারে এবং খাদ্যোৎপাদন বৃদ্ধি পায় ১, ২, ৩, ৪, ৫..... হারে। অপর তত্ত্বে দেশে জনসংখ্যার এমন একটি স্তর নির্দেশ করা হয়, যেখানে সর্বোচ্চ মাথাপিছু আয় অর্জিত হয়।on",
      "tag": "DRMC 24,DB 22",
      "sub_questions": [
        {
          "label": "ক",
          "question": "নিট অভিবাসন কী?",
          "explanation": "কোনো নির্দিষ্ট সময়ে দেশে মোট বহিরাগমন ও বহির্গমনের পার্থক্যকে নিট অভিবাসন বলে।"
        },
        {
          "label": "খ",
          "question": "প্রশিক্ষণ কীভাবে মানবসম্পদ উন্নয়ন করে?",
          "explanation": "প্রশিক্ষণের মাধ্যমে কোনো ব্যক্তি নির্দিষ্ট কোনো কাজে দক্ষতা অর্জনের মাধ্যমে মানসম্পদে পরিণত হয়। কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উপায়ে তা বারবার করাই হলো প্রশিক্ষণ। কোনো কাজের জন্য প্রশিক্ষণ মানুষকে ঐ কাজটি কার্যকর ও ফলপ্রসূ উপায়ে সম্পাদন করতে সাহায্য করে। এটি মানুষের শ্রমের গুণগত মান বাড়ায়। ফলে মানুষের উৎপাদন ক্ষমতা বৃদ্ধি পায়। প্রশিক্ষণ যত উন্নত পদ্ধতিতে প্রদান করা হয় মানুষ ততই তার কাজে দক্ষ হয়ে ওঠে। এ জন্যই বলা হয়- প্রশিক্ষণ মানবসম্পদ উন্নয়নে সহায়তা করে।"
        },
        {
          "label": "গ",
          "question": "উদ্দীপকের আলোকে প্রথমে জনসংখ্যার যে তত্ত্বটি উল্লেখ করা হয়েছে তা ব্যাখ্যা করো।",
          "explanation": "উদ্দীপকে প্রথমে জনসংখ্যার থমাস রবার্ট ম্যালথাসের জনসংখ্যা তত্ত্ব উল্লেখ করা হয়েছে। ম্যালথাসের তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায়। আর খাদ্য উৎপাদন বৃদ্ধি পায় গাণিতিক হারে। এক্ষেত্রে জ্যামিতিক হার হলো ১, ২, ৪, ৮, ১৬, ৩২.... ইত্যাদি হারে বৃদ্ধি পাওয়া। অন্যদিকে গাণিতিক হার হলো ১, ২, ৩, ৪, ৫.... ইত্যাদি হারে বৃদ্ধি পাওয়া। উদ্দীপকে জনাব মাহবুব স্যার শ্রেণিকক্ষে শিক্ষার্থীদের উদ্দেশ্য বলেন, জনসংখ্যা সম্পর্কে অনেক তত্ত্ব প্রচলিত রয়েছে। তারমধ্যে একটা তত্ত্বে বলা হয়েছে, জনসংখ্যা বৃদ্ধি পায় ১, ২, ৪, ৮, ১৬.... হারে। অর্থাৎ জনসংখ্যা জ্যামিতিক হার। আর খাদ্য উৎপাদন বৃদ্ধি পায় ১, ২, ৩, ৪, ৫.... হারে। অর্থাৎ খাদ্য উৎপাদন গাণিতিক হারে বাড়ে। খাদ্য উৎপাদন ও জনসংখ্যা বৃদ্ধির হার ম্যালথাসের জনসংখ্যার তত্ত্বের সাথে পুরোপুরি সাদৃশ্যপূর্ণ। তাই বলা যায়, উদ্দীপকের প্রথমে ম্যালথাসের জনসংখ্যা তত্ত্ব উল্লেখ করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত জনসংখ্যার তত্ত্ব দুটির মধ্যে বাংলাদেশের প্রেক্ষাপটে কোন তত্ত্বটিকে তুমি অধিকতর কার্যকর বলে মনে করো? বিশ্লেষণ করো।",
          "explanation": "বাংলাদেশের প্রেক্ষাপটে কাম্য জনসংখ্যা তত্ত্বের চেয়ে ম্যালথাসের জনসংখ্যা তত্ত্ব অধিক কার্যকর বলে আমি মনে করি। জনসংখ্যা সম্পর্কিত দুটি জনপ্রিয় তত্ত্ব হলো ম্যালথাসের জনসংখ্যা তত্ত্ব ও কাম্য জনসংখ্যা তত্ত্ব। ম্যালথাসের জনসংখ্যা তত্ত্বে জনসংখ্যা ও খাদ্য উৎপাদনের মধ্যে অসামঞ্জস্য দেখানো হয়েছে। আর কাম্য জনসংখ্যা তত্ত্বে জনসংখ্যা ও মাথাপিছু আয়ের মধ্যে অসামঞ্জস্য দেখানো হয়েছে উন্নয়নশীল দেশে মাথাপিছু আয় সর্বদা চলমান বলে এ তত্ত্ব প্রয়ে কঠিন। রয়োগ করা উদ্দীপকে প্রথম তত্ত্বটি ম্যালথাসের তত্ত্বকে নির্দেশ করে। অপর তত্ত্বে জনসংখ্যার এমন একটি স্তরকে নির্দেশ করা হয়েছে যেখানে সর্বোচ্চ মাথাপিছু আয় অর্জিত হয়। এটি কাম্য জনসংখ্যার তত্ত্বকে নির্দেশ করে দেশের অবস্থান ভেদে তত্ত্ব দুটির গ্রহণযোগ্যতার তারতমা হয়। জনসংখ্যার তত্ত্ব দুটি পর্যালোচনা করে দেখা যায়, কাম্য জনসংখ্যা তত্ত্বে জনসংখ্যাকে দেশের সামগ্রিক সম্পদের সাথে তুলনা করা হয়েছে। আর ম্যালথাসের জনসংখ্যা তত্ত্বে শুধু খাদ্য উৎপাদনের সাথে তুলনা করা হয়েছে। কিন্তু বাংলাদেশ একটি উন্নয়নশীল দেশ হওয়ায় সামগ্রিক সম্পদের সাথে জনসংখ্যার তুলনা করা বেশ কষ্টসাধ্য ব্যাপার। অন্যদিকে, বর্তমানে এদেশে জনপ্রতি জমির পরিমাণ ০.২৫ একর। এছাড়া বর্তমান জনসংখ্যা বৃদ্ধির হার ১.২২%, যেখানে খাদ্য উৎপাদন বৃদ্ধির হার ০.৬৫%। এটি ম্যালথাসের তত্ত্বানুযায়ী জনসংখ্যা ও খাদ্য উৎপাদনের মধ্যে অসামঞ্জস্যকে নির্দেশ করে। কাজেই বলা যায়, বাংলাদেশের প্রেক্ষাপটে উদ্দীপকে উল্লিখিত কাম্য জনসংখ্যা তত্ত্বের তুলনায় ম্যালথাসের জনসংখ্যা তত্ত্বটি বেশি কার্যকর। উৎস: জনশুমারি ও গৃহগণনা ২০২২/"
        }
      ]
    },
    {
      "number": "6",
      "uddipok": "ক' একটি উন্নয়নশীল দেশ। 'ক' 'দেশের আয়তন ১,৪৭.৫৭০ বর্গ কি. মি. এবং জনসংখ্যার কাঠামো নিম্নরূপ: ২০১৫ সালের মধ্যবর্তী ২০১৫ সালের মোট ২০১৫ সালের মোট সময়ের জনসংখ্যা জীবিত জনসংখ্যা ২০১৫ সালের মোট মৃত জনসংখ্যা ১৫,০০,০০,০০০ ৫০,০০,০০০ ২০,০০,০০০",
      "tag": "DB 22",
      "sub_questions": [
        {
          "label": "ক",
          "question": "কাম্য জনসংখ্যা কী?",
          "explanation": "জনসংখ্যার যে স্তরে জনগণের মাথাপিছু আয় সর্বোচ্চ হয় তাকে কাম্য জনসংখ্যা বলে।"
        },
        {
          "label": "খ",
          "question": "'অধিক জনসংখ্যা বংলাদেশের প্রধান সমস্যা'- কেন?",
          "explanation": "বাংলাদেশের সব সমস্যার মধ্যে অন্যতম প্রধান সমস্যা হলো অধিক জনসংখ্যা। একটি দেশে কাম্য মাত্রার চেয়ে জনসংখ্যা বেশি হলে তা জনসংখ্যা সমস্যায় পরিণত হয়। দেশে বিদ্যমান কর্মসংস্থানের চেয়ে জনসংখ্যা - বেশি হলে অতিরিক্ত লোকজনকে বেকার থাকতে হয়। তারা অর্থনীতিতে কোনো অবদান রাখে না। দেশের অর্থনৈতিক উন্নয়নে এদের - উল্লেখযোগ্য অবদান না থাকায় এরা বোঝা হিসেবে পরিগণিত হয়। আর - এরূপ জনসংখ্যা সমস্যা দেশের উন্নয়নের পথে প্রতিবন্ধকতাস্বরূপ। তাই অধিক জনসংখ্যা বাংলাদেশের প্রধান সমস্যা হিসেবে বিবেচিত হয়।"
        },
        {
          "label": "গ",
          "question": "উদ্দীপক থেকে স্থূল জন্মহার ও স্থূল মৃত্যুহার নির্ণয় করো।",
          "explanation": "স্থূল জন্মহার ও স্থূল মৃত্যুহার জনসংখ্যা অন্যতম দুটি নির্ধারক। মোট জীবিত জনসংখ্যা ও মোট জনসংখ্যার অনুপাতকে ১০০০ দিয়ে গুণ করলে স্থূল জন্মহার পাওয়া যায়। অপরদিকে মোট মৃত্যুসংখ্যা ও মোট জনসংখ্যার অনুপাতকে ১০০০ দিয়ে গুণ করলে স্কুল মৃত্যুহার পাওয়া যায়। উদ্দীপকে মোট জনসংখ্যা ১৫,০০,০০,০০০ জন জীবিত জনসংখ্যা ৫০,০০,০০০ জন এবং মৃত্যুসংখ্যা ২০,০০,০০০ জন দেওয়া আছে। নিচে স্থূল জন্মহার ও স্কুল মৃত্যুহার বের করা হলো- স্থূল জন্মহার = (মোট জীবিত সংখ্যা/ মোট জনসংখ্যা) × ১০০০ = (৫০,০০,০০০/ ১৫,০০,০০,০০০) × ১০০০ = ৩৩.৩৩ জনসংখ্যা, মানবসম্পদ এবং আত্মকর্মসংস্থান মোট মৃত সংখ্যা স্থূল মৃত্যুহার = (মোট মৃত সংখ্যা /মোট জনসংখ্যা) × ১০০০ = (২০,০০,০০/ ১৫,০০,০০,০০০) × ১০০০= ১৩.৩৩ সুতরাং, স্থূল জন্মহার ৩৩.৩৩ এবং মৃত্যুহার ১৩.৩৩।"
        },
        {
          "label": "ঘ",
          "question": "উদ্দীপকের আলোকে 'ক' দেশের জনসংখ্যার ঘনত্ব নির্ণয় সাপেক্ষে দেশটি জনবহুল হলে তার সমাধানের উপায় বর্ণনা করো।",
          "explanation": "দেশের জনসংখ্যার ঘনত্ব থেকে দেশ জনবহুল কীনা তা জানা যায়। কোনো দেশে প্রতি বর্গ কিলোমিটারে গড়ে যতজন মানুষ বসবাস করে তাকে জনসংখ্যার ঘনত্ব বলে। দেশের মোট জনসংখ্যাকে দেশের মোট আয়তন দ্বারা ভাগ করলে জনসংখ্যার ঘনত্ব পাওয়া যায়। উদ্দীপকে 'ক' একটি উন্নয়নশীল দেশ। 'ক' দেশের আয়তন ১,৪৭,৫৭০ বর্গ কিলোমিটার এবং ২০১৫ সালের জনসংখ্যা ছিল ১৫,০০,০০,০০০ জন। সুতরাং, দেশটির জনসংখ্যার ঘনত্ব = (মোট জনসংখ্যা/মোট আয়তন) = (১৫,০০,০০,০০০ /১,৪৭,৫৭০) জন = ১০১৭ জন অর্থাৎ জনসংসংখ্যার ঘনত্ব ১০১৭ জন। এটি অধিক ঘনবসতিপূর্ণ দেশ নির্দেশ করে। সাধারণত কোনো দেশের জনসংখ্যার ঘনত্ব উচ্চ হলে তা জনবহুল দেশকে নির্দেশ করে। এরূপ উচ্চ ঘনত্ব বা জনবহুল দেশের জনসংখ্যা কমাতে জনসংখ্যা বৃদ্ধির হার হ্রাস করা প্রয়োজন। এজন্য শিক্ষার হার. বৃদ্ধি, পরিবার পরিকল্পনা কর্মসূচি গ্রহণ, নারী শিক্ষার প্রসার ইত্যাদি কর্মসূচি বাস্তবায়ন করতে হবে। এছাড়া পরিবারের বাইরে বিনোদনের ব্যবস্থা, অতিরিক্ত জনসংখ্যার কুফল সম্পর্কে জনসচেতনতা বৃদ্ধি ইত্যাদি কার্যক্রম গ্রহণ করতে হবে।"
        }
      ]
    },
    {
      "number": "7",
      "uddipok": "মিজান একজন স্বল্প আয়ের মানুষ। তিনি বাজারে গিয়ে লক্ষ করলেন, দিন দিন চাল, ডাল, তেল, চিনিসহ নিত্যপ্রয়োজনীয় পণ্যের 'দাম ক্রমাগত বৃদ্ধি পাচ্ছে। পণ্যের দাম নিয়ন্ত্রণের জন্য ইতোমধ্যে সরকার পণ্যের ন্যূনতম দাম নির্ধারণ, উৎপাদকদের ভর্তুকি প্রদান, ন্যায্যমূল্যে খোলাবাজারে পণ্য বিক্রির ব্যবস্থা গ্রহণ করেছে।",
      "tag": "DB 22",
      "sub_questions": [
        {
          "label": "ক",
          "question": "সূচক সংখ্যা কী?",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "অর্থ সরবরাহ বৃদ্ধি মুদ্রাস্ফীতির মূল কারণ-ব্যাখ্যা করো।",
          "explanation": "অর্থের যোগান বৃদ্ধি মুদ্রাস্ফীতির অন্যতম কারণ। কোনো দেশে অর্থের যোগান বৃদ্ধি পেলে দেশের জনগণের আয় বেড়ে যায়। ফলে ক্রয়ক্ষমতা বৃদ্ধি পায়। অর্থের যোগানের বৃদ্ধির সাথে সাথে দ্রব্যসামগ্রীর উৎপাদন বৃদ্ধি না পেলে যোগান ঘাটতি সৃষ্টি হয়। ফলে দ্রব্যসামগ্রীর দামস্তর ক্রমেই বাড়তে থাকে। এটি মুদ্রাস্ফীতি নামে পরিচিত। তাই বলা যায়, অর্থ সরবরাহ বৃদ্ধি মুদ্রাস্ফীতির মূল কারণ।"
        },
        {
          "label": "গ",
          "question": "উদ্দীপকে পণ্যের দাম বৃদ্ধি অর্থনীতির যে বিষয়টিকে ইঙ্গিত করে তা ব্যাখ্যা করো।",
          "explanation": "উদ্দীপকে পণ্যের দাম বৃদ্ধি অর্থনীতির মুদ্রাস্ফীতিকে ইঙ্গিত করে। দ্রব্যের দামস্তর ক্রমাগত বৃদ্ধি পাওয়ার প্রবণতাই হলো মুদ্রাস্ফীতি। এক্ষেত্রে কোনো একটি দ্রব্যের দাম বৃদ্ধিকে বোঝায় না। এটি সামগ্রিক দামস্তর বৃদ্ধিকে বোঝায়। আবার দামস্তর শুধু একবারের জন্য বৃদ্ধি পাওয়াকে মুদ্রাস্ফীতি বলে না বরং ক্রমাগত বৃদ্ধি পাওয়াকে বোঝায়। উদ্দীপকে মিজান বাজারে গিয়ে লক্ষ করেন চাল, ডাল, তেল চিনিসহ নিত্যপ্রয়োজনীয় পণ্যের দাম ক্রমাগত বৃদ্ধি পাচ্ছে। অর্থাৎ বাজারে বিভিন্ন দ্রব্যের সামগ্রিক দামন্তর বৃদ্ধি পাচ্ছে। দামস্তরের এ বৃদ্ধি ক্রমাগত অব্যাহত রয়েছে। ফলে সমাজের নিম্ন আয়ের লোকদের জীবনযাত্রার মান কমে যাচ্ছে। এটি মুদ্রাস্ফীতির বৈশিষ্ট্যকে প্রতিফলিত করে। সুতরাং বলা যায়, উদ্দীপকে পণ্যের দাম বৃদ্ধি অর্থনীতির মুদ্রাস্ফীতি বিষয়কে ইঙ্গিত করে।"
        },
        {
          "label": "ঘ",
          "question": "বাজারে পণ্যের দাম স্বাভাবিক রাখতে উদ্দীপকে গৃহীত সরকারি পদক্ষেপসমূহ কি যথেষ্ট? উত্তরের সপক্ষে যুক্তি দাও।",
          "explanation": "বাজারে পণ্যের দাম স্বাভাবিক রাখতে উদ্দীপকে গৃহীত সরকারি পদক্ষেপসমূহ যথেষ্ট নয়। মুদ্রাস্ফীতির ধরনের ভিন্নতার কারণে প্রতিকারের উপায় ভিন্ন রকমের হয়। মুদ্রাস্ফীতির কারণগুলোর মধ্যে ব্যয় বৃদ্ধিজনিত কারণ, উৎপাদন হ্রাস, অর্থের যোগান বৃদ্ধি, মজুদদারি ও চোরাচালান ইত্যাদি উল্লেখযোগ্য। সাধারণত যে কারণে মুদ্রাস্ফীতি ঘটে ঐ সমস্যা - প্রতিকারের মাধ্যমে মুদ্রাস্ফীতি নিয়ন্ত্রণ করতে হয়। উদ্দীপকে বাজারে নিত্যপ্রয়োজনীয় পণ্যের দাম বৃদ্ধি পেলে সরকার ন্যূনতম - দাম নির্ধারণ, উৎপাদকে ভর্তুকি প্রদান এবং ন্যায্যমূল্যে খোলাবাজারে পণ্য বিক্রয় ব্যবস্থা গ্রহণ করেন। অর্থাৎ সরকার মুদ্রাস্ফীতি নিয়ন্ত্রণে প্রত্যক্ষ কার্যক্রমের পদক্ষেপ নেন। উক্ত পদক্ষেপগুলোর সাথে আর্থিক নীতি ও । রাজস্বনীতির আরো কিছু পদক্ষেপ নেওয়া উচিত। মুদ্রাস্ফীতির অন্যতম কারণ উৎপাদন হ্রাস। এজন্য উৎপাদনকারীকে ভর্তুকি প্রদান করলে উৎপাদন বৃদ্ধি পায়। পণ্যের মজুদদারির মাধ্যমে দাম বৃদ্ধি করলে সেক্ষেত্রে ন্যূনতম দাম নির্ধারণ করতে হয়। এছাড়া অর্থের যোগান বৃদ্ধি পেয়ে চাহিদা বৃদ্ধিজনিত মুদ্রাস্ফীতি ঘটলে আর্থিক । নীতির মাধ্যমে ঋণ নিয়ন্ত্রণ করে মুদ্রাস্ফীতি নিয়ন্ত্রণ করা যায়। এছাড়াও । সরকারি ব্যয় হ্রাস, কর বৃদ্ধি প্রভৃতি রাজস্বনীতি গ্রহণ করাও মুদ্রাস্ফীতি নিয়ন্ত্রণে সহায়ক। সুতরাং বলা যায়, পণ্যের দাম স্বাভাবিক রাখতে উদ্দীপকে গৃহীত প্রত্যক্ষ কার্যক্রমের পাশাপাশি আর্থিক নীতি ও । রাজস্বনীতির পদক্ষেপ গ্রহণ করতে হবে।"
        }
      ]
    },
    {
      "number": "8",
      "uddipok": "চিত্রটি লক্ষ কর এবং সংশ্লিষ্ট প্রশ্নগুলোর উত্তর দাও:",
      "tag": "DB 22 ,CB 22",
      "sub_questions": [
        {
          "label": "ক",
          "question": "",
          "explanation": "CPI এর পূর্ণরূপ হলো: - Consumer Price Index."
        },
        {
          "label": "খ",
          "question": "",
          "explanation": "অতিরিক্ত অর্থের যোগানই মুদ্রাস্ফীতির সৃষ্টি করে। অর্থের যোগানের সাথে দ্রব্যমূল্যের সম্পর্ক সমমুখী ও অর্থমূল্যের সম্পর্ক বিপরীতমুখী। অর্থের সরবরাহ বেড়ে গেলে দ্রব্যের সেবার পরিমাণ বৃদ্ধি না পেলেও দ্রব্যের দামস্তর বৃদ্ধি পায়। ফলে পূর্বে নির্দিষ্ট মূল্যে যে সেবা বা দ্রব্য ক্রয় করা যেত অর্থের বিপুল সরবরাহে তার থেকে কম সেবা বা দ্রব্য ক্রয় করা যায় উক্ত মূল্যে। অর্থাৎ অর্থের ক্রয়ক্ষমতা হ্রাস পায়। এরূপ পরিস্থিতিতে মুদ্রাস্ফীতির সৃষ্টি হয়।"
        },
        {
          "label": "গ",
          "question": "",
          "explanation": "চাহিদা বৃদ্ধির ফলে মুদ্রাস্ফীতির সৃষ্টি হয়েছে এবং উক্ত মুদ্রাস্ফীতির প্রেক্ষিতে ছেদবিন্দু E 1 থেকে যা E 2 তে পরিবর্তিত হয়েছে।   দ্রব্যের বৃদ্ধির ফলে চাহিদার যে বৃদ্ধি ঘটে তার প্রেক্ষিতে দামস্তরের বৃদ্ধি ঘটলে তাকে চাহিদা বৃদ্ধিজনিত মুদ্রাস্ফীতি বলে। পূর্ণ নিয়োগ করে প্রযুক্তি ও দক্ষতার পরিপ্রেক্ষিতে সামগ্রিক যোগান স্থির থেকে সামগ্রিক চাহিদা বৃদ্ধির ফলে মুদ্রাস্ফীতি সৃষ্টি হয়।   উদ্দীপকে চিত্রের আলোকে বলতে পারি, প্রাথমিক অবস্থায় সামগ্রিক চহিদা ও সামগ্রিক যোগান E1 বিন্দুতে পরস্পর সমান হয় ফলে ভারসাম্য দাস হয় OP 2 । যদি সামগ্রিক যোগান AS স্থির থেকে সামগ্রিক চাহিদা AD 1 থেকে বৃদ্ধি পেয়ে AD 2 হয় সেক্ষেত্রে দামস্তর OP 1 থেকে বেড়ে OP 2 হয়। অর্থাৎ দামস্তর P 1 P ₂ পরিমাণ বৃদ্ধি পায়। অর্থাৎ উক্ত তথ্য চাহিদা বৃদ্ধিজনিত মুদ্রাস্ফীতিকে নির্দেশ করছে। চাহিদা মুদ্রাস্ফীতি আরো কয়েকটি বিষয়ের সাথে সম্পর্কযুক্ত। যেমনঃ- ভোগ, বিনিয়োগ, সরকারি আয়, সরকারি ব্যয়। এছাড়াও রপ্তানি বৃদ্ধির কারণে চাহিদা বৃদ্ধিজনিত মুদ্রাস্ফীতি দেখা যায়। উক্ত মুদ্রাস্ফীতির ফলে সামগ্রিক চাহিদা রেখা ওপরের দিকে স্থানান্তর হয়। অর্থাৎ প্রদত্ত ভারসাম্য বিন্দু বা ছেদ বিন্দু E 1 থেকে E 2 তে পরিবর্তিত হয়।"
        },
        {
          "label": "ঘ",
          "question": "",
          "explanation": "চাহিদা বৃদ্ধিজনিত মুদ্রাস্ফীতি নিয়ন্ত্রণে সরকার নানারূপ আর্থিক নিয়ম-নীতি ও রাজস্বনীতি গ্রহণ করতে পারে। কেন্দ্রীয় ব্যাংক অর্থব্যবস্থার শীর্ষে থেকে দেশের সামগ্রিক অর্থনৈতিক কার্যাবলিকে নিয়ন্ত্রণ করে। এবং কেন্দ্রীয় ব্যাংক অনেক ক্ষেত্রে সরকারের পক্ষে কাজ করে। মুদ্রাস্ফীতি নিয়ন্ত্রণের লক্ষ্যে কেন্দ্রীয় ব্যাংক সরকারের পক্ষে বিভিন্ন আর্থিক নীতি গ্রহণ করতে পারে। ব্যাংক হারের বৃদ্ধির মাধ্যমে কেন্দ্রীয় ব্যাংক মুদ্রাফীতি নিয়ন্ত্রণ করতে পারে। সরকারের পক্ষ হয়ে কেন্দ্রীয় ব্যাংক নগদ জমার অনুপাত বৃদ্ধি দ্বারা মুদ্রাস্ফীতি নিয়ন্ত্রণ করে। এছাড়াও খোলাবাজারে ঋণপত্র বিক্রয় ইত্যাদি আর্থিক নীতি দ্বারা মুদ্রাস্ফীতি নিয়ন্ত্রণ করা হয়ে থাকে। যখন আর্থিক নীতি মুদ্রাস্ফীতি নিয়ন্ত্রণে যথেষ্ট ভূমিকা রাখতে ব্যর্থ হয় তখন সরকার রাজস্বনীতির আশ্রয় নেয়। যেমনঃ- সরকারি ব্যয় হ্রাস, কর বৃদ্ধি, সরকারি ঋণমন্থন ইত্যাদি সরকারের রাজস্বনীতির আওতাভুক্ত। উদ্দীপকে চাহিদাবৃদ্ধিজনিত মুদ্রাস্ফীতি ঘটেছে। উক্ত মুদ্রাস্ফীতি নিয়ন্ত্রণে সরকার ব্যাংক হার, নগদ রিজার্ভ, অনুপাত পরিবর্তন করবে। উক্ত পরিবর্তন সমূহ কেন্দ্রীয় ব্যাংকের আর্থিক নীতি। এবং সরকারি ব্যয় ও কর হারের পরিবর্তনের মাধ্যমে রাজস্বনীতির পরিবর্তন করবে সরকার। এছাড়াও উক্ত ব্যবস্থাদির পাশাপাশি সরকারকে কিছু প্রত্যক্ষ ব্যবস্থাও গ্রহণ করতে হবে। তবেই উক্ত মুদ্রাস্ফীতি নিয়ন্ত্রণে আনা সম্ভব।"
        }
      ]
    },
    {
      "number": "9",
      "uddipok": "বাংলাদেশের রপ্তানি ও আমদানি পরিস্থিতি: রপ্তানি আয় মিলিয়ন মার্কিন ডলার আমদানি ব্যয় 'মিলিয়ন মার্কিন ডলার ২০১০-১১ ২০১১-১২ ২০১০-১১ ২০১১-১২ ২২,৯২৪ ২৪,৩০২ ৩৩,৬৫৮ ৩৫,৫১৬",
      "tag": "DB 22",
      "sub_questions": [
        {
          "label": "ক",
          "question": "অভ্যন্তরীণ বাণিজ্য কী?",
          "explanation": "একই দেশের বিভিন্ন অঞ্চলের মধ্যে দ্রব্য বা সেবা বিনিময়রে অভ্যন্তরীণ বাণিজ্য বলে।"
        },
        {
          "label": "খ",
          "question": "আন্তর্জাতিক বাণিজ্য সংঘটিত হওয়ার দুটি কারণ ব্যাখ্যা করো।",
          "explanation": "পারস্পরিক চাহিদা পূরণের লক্ষ্যে দুই বা ততোধিক দেশ আন্তর্জাতিক বাণিজ্যে লিপ্ত হয়। পৃথিবীতে কোনো দেশই তার প্রয়োজনের সবটুকু দ্রব্য-সেবা উৎপাদন করতে পারে না। কোনো দেশ কোনো বিশেষ দ্রব্য দেশীয় চাহিলার তুলনায় বেশি উৎপাদন করতে পারে। আবার কোনো দ্রব্য উৎপাদনের উপকরণের ঘাটতি থাকলে তা উৎপাদনের পরিবর্তে আমদানি করে থাকে। এভাবে উদ্বৃত্ত পণ্য রপ্তানি ও প্রয়োজনীয় পণ্য আমদানির মাধ্যমে আন্তর্জাতিক বাণিজ্য সংঘটিত হয়। এছাড়া কোনো দেশের অর্থনীতিকে সম্প্রসারিত ও সমৃদ্ধ করার লক্ষ্যে আন্তর্জাতিক বাণিজ্য সংঘটিত হয়।"
        },
        {
          "label": "গ",
          "question": "উদ্দীপকের তথ্য অনুযায়ী বাংলাদেশের আন্তর্জাতিক বাণিজ্যের গতি-প্রকৃতি বিশ্লেষণ করো।",
          "explanation": "উদ্দীপকের তথ্যানুযায়ী বাংলাদেশের বৈদেশিক বাণিজ্যে কিছুটা নেতিবাচক গতি-প্রকৃতি লক্ষ করা যায়। এক বছরে কোনো দেশের দৃশ্যমান রপ্তানি আয় অপেক্ষা দৃশ্যমান আমদানি ব্যয় বেশি হলে তাকে প্রতিকূল বাণিজ্য ভারসাম্য বলে। এ অবস্থায় মোট আমদানি ব্যয় মোট রপ্তানি আয় অপেক্ষা বেশি হয়। তাই এখানে রপ্তানি আয় থেকে আমদানি ব্যয় বাদ দিলে যে মান পাওয়া যায়, তা শূন্য থেকে কম। এটি বৈদেশিক বাণিজ্য ঘাটতি বা প্রতিকূল বাণিজ্য ভারসাম্য নির্দেশ করে। উদ্দীপকে লক্ষ করা যায়, ২০১০-১১ অর্থবছরে বাংলাদেশের রপ্তানি আয় ২২,৯২৪ মিলিয়ন মার্কিন ডলার। আমদানি ব্যয় ৩৩,৬৫৮ মিলিয়ন মার্কিন ডলার। অর্থাৎ এখানে ২২৯২৪ - ৩৩৬৫৮ = ১০,৭৩৪ মিলিয়ন মার্কিন ডলার বাণিজ্য ঘাটতি বিদ্যমান। আবার, ২০১১-১২ অর্থবছরে বাংলাদেশে রপ্তানি আয় ২৪৩০২ মিলিয়ন মার্কিন ডলার এবং আমদানি ব্যয় ৩৫,৫১৬ মিলিয়ন মার্কিন ডলার। অর্থাৎ এখানেও ২৪,৩০২ - ৩৫,৫১৬ = -১১,২১৪ মিলিয়ন ডলার বাণিজ্য ঘাটতি বিদ্যমান। কিন্তু লক্ষণীয় যে ২০১০-১১ অর্থবছরের চেয়ে ২০১১-১২ অর্থবছরে বণিজ্য ঘাটতির পরিমাণ বৃদ্ধি পেয়েছে। অর্থাৎ বাংলাদেশের আন্তর্জাতিক বাণিজ্যে ঘাটতি ক্রমাগত বৃদ্ধি পাচ্ছে।"
        },
        {
          "label": "ঘ",
          "question": "উদ্দীপকে ২০১১-১২ অর্থবছরে রপ্তানি ও আমদানি বৃদ্ধি বাংলাদেশের অর্থনৈতিক উন্নয়নে অবদান রাখছে কিনা তা বিশ্লেষণ করো।",
          "explanation": "উদ্দীপকে ২০১১-১২ অর্থবছরে রপ্তানি ও আমদানি বৃদ্ধি বাংলাদেশের অর্থনৈতিক উন্নয়নে অবদান রাখতে ব্যর্থ হয়েছে। কোনো দেশের অর্থনৈতিক উন্নতি আমদানি-রপ্তানির ওপর অনেকাংশে নির্ভর করে। দেশের আমদানি ব্যয় রপ্তানি আয়ের চেয়ে বেশি হলে বাণিজ্য ঘাটতি দেখা দেয়। এভাবে ক্রমাগত বাণিজ্য ঘাটতির ফলে দেশ ধীরে ধীরে পরনির্ভরশীল হয়ে পরে। এটি অর্থনৈতিক উন্নয়নকে ব্যাহত করে। উদ্দীপকে ২০১০-১১ অর্থবছরে বাংলাদেশের বাণিজ্য ঘাটতি হয়েছিল ১০৭৩৪ মিলিয়ন মার্কিন ডলার। ২০১১-১২ অর্থবছরে রপ্তানি আয় ও আমদানি ব্যয় বৃদ্ধি পেয়ে যথাক্রমে ২৪,৩০২ মিলিয়ন মার্কিন ডলার এবং ৩৫,৫১৫ মিলিয়ন হলেও বাণিজ্য ঘাটতি হয়েছিল - ১১.২১৪ মিলিয়ন মার্কিন ডলার। এটি পূর্ববর্তী বছরের চেয়ে ৪৮০ মিলিয়ন বেশি। দেশের বৈদেশিক বাণিজ্য বৃদ্ধি অর্থনৈতিক উন্নয়নের ক্ষেত্রে ইতিবাচক ও নেতিবাচক দু ধরনের অবদান রাখতে সক্ষম। যদি আমদানি ব্যয়ের চেয়ে রপ্তানি আয় বেশি হয় তবে বাণিজ্য উদ্বৃত্ত সৃষ্টি হয়। ক্রমাগত এরূপ রপ্তানি বাণিজ্য দেশের উন্নয়নে গুরুত্বপূর্ণ ভূমিকা পালন করে। কিন্তু আমদানি ব্যয় রপ্তানি আয়ের চেয়ে অধিক বাড়লে বাণিজ্য ঘাটতি দেখা দেয়। ফলে দেশীয় মুদ্রার মান কমে এবং মুদ্রাস্ফীতি বৃদ্ধি পায়। এতে অর্থনৈতিক উন্নয়ন ব্যাহত হয়। সুতরাং বলা যায়, ২০১১-১২ অর্থবছরে রপ্তানি ও আমদানি বৃদ্ধিতে বাণিজ্য ঘাটিত বাড়ায় অর্থনৈতিক উন্নয়ন ব্যাহত হয়েছে।"
        }
      ]
    },
    {
      "number": "10",
      "uddipok": "মারুফ দীর্ঘদিন যাবৎ জাপানে অবস্থান করছেন। সাম্প্রতিক সময়ে তিনি দেশে এসেছেন। গ্রামে এসে তিনি একটি বিষয় লক্ষ করলেন, গ্রামের অবস্থা আর পূর্বের মতো নেই। গ্রামে বিদ্যুৎ এসেছে, রঙিন টিভি ও ডিসলাইন এসেছে। মানুষ চায়ের দোকানে বসে চা পানের সাথে সাথে। টিভির বিভিন্ন চ্যানেলের সংবাদের পাশাপাশি বিভিন্ন দেশের আচার- 'অনুষ্ঠান দেখার সুযোগ পাচ্ছে। ইন্টারনেটের মাধ্যমে দেশের বাইরে থাকা আত্মীয়-স্বজনের সাথে যোগাযোগ স্থাপন ও ছোটোখাটো ব্যবসা পরিচালনা করছে। এতে মারুফ আনন্দিত ও আশান্বিত।",
      "tag": "DB 22",
      "sub_questions": [
        {
          "label": "ক",
          "question": "বৈদেশিক সাহায্য কী?",
          "explanation": "দেশের জরুরি প্রয়োজন ও অর্থনৈতিক উন্নয়নে বৈদেশিক কোনো সংস্থা বা দেশ থেকে ঋণ, প্রকল্প, দ্রব্য ইত্যাদি সহায়তা গ্রহণ করাই হলো বৈদেশিক সাহায্য।"
        },
        {
          "label": "খ",
          "question": "কেন অধিক রপ্তানিমুখী শিল্প স্থাপন করা প্রয়োজন?",
          "explanation": "দেশের সার্বিক অর্থনৈতিক উন্নয়নের জন্য রপ্তানিমুখী শিল্প অধিক স্থাপন প্রয়োজন। যেসব শিল্প মূলত রপ্তানি করার উদ্দেশ্যে স্থাপন করা হয় সেসব শিল্পই রপ্তানিমুখী শিল্প। এ ধরনের শিল্প স্থাপনের ফলে দেশে বিনিয়োগ বাড়ে এবং দেশীয় সম্পদের পূর্ণ ব্যবহার হয়। ফলে নতুন কর্মংস্থান সৃষ্টি হয় এবং মোট উৎপাদন বৃদ্ধি পায়। এ শিল্পের উৎপাদিত দ্রব্য রপ্তানি করে বৈদেশিক মুদ্রা অর্জন করা যায়। ফলে বাণিজ্য ঘাটতি কমে যায়। এসব কারণে অধিক রপ্তানিমুখী শিল্প স্থাপন করা প্রয়োজন।"
        },
        {
          "label": "গ",
          "question": "\"সাম্প্রতিক সময়ে সমাজের এই পরিবর্তনকে অর্থনীতির পরিভাষায় কী নামে চিহ্নিত করা যায়?\" তা ব্যাখ্যা করো।",
          "explanation": "সাম্প্রতিক সময়ে সমাজের এই পরিবর্তনকে অর্থনীতির পরিভাষায় বিশ্বায়ন নামে চিহ্নিত করা যায়। বিশ্বায়ন হলো বিশ্বব্যাপী উৎপাদনের উপকরণসমূহের অবাধ প্রবাহ। এর ফলে পৃথিবীর বিভিন্ন দেশের মধ্যে তথ্য প্রযুক্তি, পুজি, সংস্কৃতি ইত্যাদির প্রবাহ সৃষ্টি হয়। ফলে নতুন প্রযুক্তির উদ্ভব ও বিনিময়ের সুফল ভোগ করা যায়। আবার বিশ্বায়নের ফলে বিভিন্ন দেশের আচার-অনুষ্ঠান ও সংস্কৃতি সম্পর্কে ধারণা লাভ করা যায়। উদ্দীপকের মারুফ গ্রামে এসে লক্ষ করেন তাদের গ্রামে বিদ্যুৎ, রঙিন টিভি ও ডিসলাইন এসেছে। মানুষ সংবাদের পাশাপাশি বিভিন্ন দেশের আচার-অনুষ্ঠান দেখার সুযোগ পাচ্ছে। ইন্টারনেটের মাধ্যমে দেশের বাইরে থাকা আত্মীয়-স্বজনের সাথে যোগাযোগ স্থাপন ও ছোটখাটো ব্যবসা পরিচালনা করছে। অর্থাৎ তথ্যে ও পুঁজি অবাধ প্রবাহের ফলে তাদের সমাজে পরিবর্তন এসেছে। এটি বিশ্বায়ন ধারণার সাথে অধিক সামঞ্জস্যপূর্ণ। সুতরাং বলা যায়, উদ্দীপকের সমাজের পরিবর্তনকে অর্থনীতির পরিভাষায় বিশ্বায়ন বলা যায়।"
        },
        {
          "label": "ঘ",
          "question": "উদ্দীপকের আলোকে এদেশের অর্থনীতিতে বিষয়টির প্রভাব বিশ্লেষণ করো।",
          "explanation": "উদ্দীপকের আলোকে এদেশের অর্থনীতিতে বিশ্বায়নের প্রভাব ইতিবাচক। বিশ্বায়ন হলো উৎপাদনের সব উপকরণের আন্তর্জাতিকীকরণ। এর ফলে উপকরণের গতিশীলতা বৃদ্ধি পায়, নতুন প্রযুক্তির উদ্ভব ও বিনিময়ের সুফল ভোগ করা যায়। ফলে উৎপাদন বৃদ্ধি পায়। আন্তর্জাতিক ও অভ্যন্তরীণ বাণিজ্য গতিশীল হয়। ফলে জীবনযাত্রার মান উন্নত হয়। উদ্দীপকে মারুফ দীর্ঘদিন পর জাপান থেকে দেশে এসেছেন। তিনি গ্রামে এসে লক্ষ করেন তাদের গ্রামে বিদ্যুৎ, রঙিন টিভি ও ডিসলাইন এসেছে। মানুষ সংবাদের পাশাপাশি বিভিন্ন দেশের আচার-অনুষ্ঠান দেখার সুযোগ পাচ্ছে। ইন্টারনেটের মাধ্যমে আত্মীয়-স্বজনের সাথে যোগাযোগ ও ব্যবসা বাণিজ্য পরিচালনা করছে। অর্থাৎ তারা বিশ্বায়নের ইতিবাচক দিকগুলোর সুফল ভোগ করছে। - বিশ্বায়নের ফলে উপকরণ ও তথ্যের অবাধ প্রবাহ নিশ্চিত হয়। ফলে দেশে বসেও বিদেশি ক্রেতা-বিক্রেতার সাথে ব্যবসা বাণিজ্য পরিচালনা করা সম্ভব হয়। এতে সময়, শ্রম ও খরচ সাশ্রয়ী হয়। ব্যবসা বাণিজ্যের গতিশীলতা বৃদ্ধি পায়। এতে দাম হ্রাস পায়। এছাড়াও উন্নত দেশগুলোর আধুনিক যন্ত্রপাতি ও প্রযুক্তি কৃষি, শিল্প, শিক্ষা, স্বাস্থ্য ইত্যাদি খাতে ব্যবহার করা যায়। সুতরাং বলা যায়, এদেশের অর্থনীতিতে বিশ্বায়ন ইতিবাচক প্রভাব রাখছে।"
        }
      ]
    },
    {
      "number": "11",
      "uddipok": "শিক্ষা, স্বাস্থ্য, কর্মসংস্থান, পরিবহন ও যোগাযোগ বাবদ ব্যয় এবং দুঃস্থ ও বয়স্কভাতাসহ অন্যান্য ভাতা বৃদ্ধির কারণে বাংলাদেশ সরকারের সামগ্রিক ব্যয় উত্তরোত্তর বৃদ্ধি পাচ্ছে। ফলে এসব ব্যয় নির্বাহের জন্য সরকার একদিকে দেশের অভ্যন্তরে জনগণ, বাণিজ্যিক ব্যাংক, কেন্দ্রীয় ব্যাংক থেকে ঋণ গ্রহণ করছে। অন্যদিকে বিদেশি বিভিন্ন সংস্থা ও রাষ্ট্র থেকেও ঋণ গ্রহণ করছে।",
      "tag": "BB 22,SB 19",
      "sub_questions": [
        {
          "label": "ক",
          "question": "",
          "explanation": "নিজের ওপর আরোপিত কোনো করের ভার কেউ যদি অন্যের ওপর চাপাতে পারে তাহলে তাকে পরোক্ষ কর বলে।"
        },
        {
          "label": "খ",
          "question": "",
          "explanation": "দেশের জন্য প্রয়োজনীয় সকল প্রকার কাজের ব্যয় নির্বাহের জন্য সরকারের আয়ের প্রয়োজন হয়। প্রতিটি দেশের সরকারই নাগরিকের কল্যাণ করার জন্য প্রতিশ্রুতিবদ্ধ এ লক্ষ্য অর্জনের জন্য দৈনন্দিন প্রশাসনিক কার্যাবলি থেকে শুরু করে আর্থ-সামাজিক উন্নয়ন এবং টেকসই অর্থনৈতিক উন্নয়ন কার্যক্রম পরিচালনার জন্য সরকারকে বিভিন্ন উৎস থেকে আয় বা রাজস্ব সংগ্রহ করতে হয়। বাংলাদেশের মতো উন্নয়নশীল দেশগুলোতে সরকারের অর্থনৈতিক কার্যক্রম ক্রমেই বেড়ে চলেছে। এ পরিস্থিতিতে সরকারকে তার আয় বাড়ানোর জন্য বিভিন্ন উদ্যোগ নিতে হয়। সুতরাং বলা যায় প্রয়োজনীয় সকল প্রকার ব্যয় নির্বাহের জন্যই সরকার আয় করে।"
        },
        {
          "label": "গ",
          "question": "",
          "explanation": "সরকার জনকল্যাণমূলক কার্যক্রম ও সার্বিক উন্নয়ন পরিকল্পনা বাস্তবায়নের জন্য অর্থ ব্যয় করে থাকে। বর্তমান যুগে প্রতিটি সরকার নাগরিকদের কল্যাণে অঙ্গীকারবদ্ধ হওয়ায় তাদের অনেক গুরুত্বপূর্ণ কাজ সম্পাদন করতে হয়। এ সব জনকল্যাণ ও উন্নয়নমূলক কাজ করার জন্য সরকারকে অনেক অর্থ ব্যয় করতে হয়। জনকল্যাণ সাধন ও সার্বিক অর্থনৈতিক উন্নয়নে বিভিন্ন উদ্যোগ নেওয়া সরকারের প্রধান কাজগুলোর মধ্যে পড়ে। উদ্দীপকে উল্লেখিত বাংলাদেশও এর ব্যতিক্রম নয়। বাংলাদেশ সরকার শিক্ষা, স্বাস্থ্য, কর্মসংস্থান, পরিবহণ ও যোগাযোগ খাত এবং সামাজিক নিরাপত্তা খাতের দুস্থ ও বয়স্কভাতাসহ অন্যান্য ভাতার পেছনে অনেক অর্থ ব্যয় করছে। আজকাল সরকারি ব্যয়ের একটি প্রধান উদ্দেশ্য হলো শিক্ষা ও স্বাস্থ্যখাতের উন্নয়নের মাধ্যমে মানবসম্পদ উন্নয়ন। এজন্য সরকারকে যুগোপযোগী শিক্ষা ও প্রশিক্ষণের ব্যবস্থা, নারী শিক্ষার প্রসার, হাসপাতাল স্থাপন, ডাক্তার ও নার্স নিয়োগ ইত্যাদির পেছনে প্রচুর অর্থ ব্যয় করতে হয়। এছাড়া পূর্ণ কর্মসংস্থান অর্জন ও তা বজায় রাখার উদ্দেশ্যে সরকারকে নানা উন্নয়ন প্রকল্প গ্রহণ ও বাস্তবায়ন করতে হয়। এর জন্য অবকাঠামোগত উন্নয়ন, যেমন- রাস্তাঘাট, সেতু, কালভার্ট নির্মাণ, বিদ্যুৎ ও জ্বালানি পরিস্থিতির উন্নয়ন, যোগাযোগব্যবস্থার উন্নয়ন প্রভৃতি খাতে ব্যয় করার প্রয়োজন হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সরকারি ঋণের দুটি উৎস হলো অভ্যন্তরীণ ও বাহ্যিক উৎস। সরকার দেশের জনগণ বা বিভিন্ন আর্থিক ও অ-আর্থিক প্রতিষ্ঠান এবং কেন্দ্রীয় ব্যাংকের নিকট থেকে যে ঋণ গ্রহণ করে, তাকে অভ্যন্তরীণ ঋণ বলে। পক্ষান্তরে বিদেশি ব্যক্তি, সরকার ও আর্থিক প্রতিষ্ঠান হতে যে ঋণ গ্রহণ করে তাকে বৈদেশিক ঋণ বলে। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। উদ্দীপকে বর্ণিত উৎস দুটি হলো সরকারি ঋণের অভ্যন্তরীণ ও বাহ্যিক উৎস। অভ্যন্তরীণ উৎসের মধ্যে কেন্দ্রীয় ব্যাংক, বাণিজ্যিক ব্যাংক ও বিশেষায়িত ব্যাংক প্রধান। অন্যদিকে বাহ্যিক উৎসের মধ্যে বিদেশি সরকার ও আন্তর্জাতিক বিভিন্ন আর্থিক প্রতিষ্ঠান উল্লেখযোগ্য। এছাড়া বিদেশি সংস্থা ও দাতাগোষ্ঠীর কাছ থেকে সরকার প্রয়োজনে ঋণ নিয়ে থাকে। অভ্যন্তরীণ উৎস থেকে ঋণ সংগ্রহ করা সহজতর। ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বিপরীতে বাহ্যিক উৎস থেকে ঋণ সংগ্রহ করা তুলনামূলক জটিল। দাতা দেশ বা সংস্থাসমূহ এর প্রদেয় ঋণের সাথে উচ্চ সুদ, অভ্যন্তরীণ রাজনৈতিক বিষয়, পরিশোধের কম সময় ও অন্যান্য কঠিন শর্ত দেশের স্বাধীনতা ও সার্বভৌমত্বের জন্য হুমকিস্বরূপ। তাই সার্বিক বিবেচনায় বলা যায়, উন্নয়নশীল দেশের প্রেক্ষাপটে উৎস দুটির মধ্যে অভ্যন্তরীণ উৎসের যৌক্তিকতা অধিক।"
        }
      ]
    }
  ]
}