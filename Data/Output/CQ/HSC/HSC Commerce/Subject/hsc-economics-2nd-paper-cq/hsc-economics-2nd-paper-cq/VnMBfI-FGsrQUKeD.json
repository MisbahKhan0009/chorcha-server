{
  "title": "রাজশাহী বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "GDP-তে সার্বিক খাতসমূহের অবদান: খাত/অর্থবছর ১৯৮০-৮১ ২০২২-২৩ কৃষি ৩৩.০৭ ১১.৩০ শিল্প ১৭.৩১ ৩৭.৬৫ সেবা ৪৯.৬২ ৫১.০৫",
      "tag": "RB 25",
      "sub_questions": [
        {
          "label": "ক",
          "question": "কৃষিপণ্যের বিপণন কী?",
          "explanation": "কৃষিপণ্য বিপণন হলো এমন একটি প্রক্রিয়া যার মাধ্যমে উৎপাদিত কৃষিপণ্য উৎপাদনকারীদের কাছ থেকে চূড়ান্ত ভোক্তাদের কাছে পৌঁছানো হয়।"
        },
        {
          "label": "খ",
          "question": "'কৃষি এবং পরিবেশ পরস্পর পরিপুরক'-ব্যাখ্যা করো।",
          "explanation": "বাংলাদেশের প্রেক্ষাপট বিবেচনায় কৃষিকাজ প্রাকৃতিক পরিবেশের ওপর অধিকমাত্রায় নির্ভরশীল হয়ে থাকে। বাংলাদেশের কৃষি এখনও পরিবেশের ওপর নির্ভরশীল। ভূপ্রকৃতি, জলবায়ু ও মাটির উর্বরতার ওপর কৃষির উৎপাদন অনেকাংশে নির্ভর করে। পর্যাপ্ত আধুনিক সেচ ব্যবস্থার অভাবে আমাদের দেশের কৃষকরা চাষাবাদের জন্য বৃষ্টির ওপর নির্ভর করে থাকে। এছাড়া পরাগায়ণের কাজে পশু-পাখি উল্লেখযোগ্য ভূমিকা পালন করে। তাই বলা যায়, কৃষিব্যবস্থা প্রাকৃতিক পরিবেশের ওপর নির্ভরশীল।"
        },
        {
          "label": "গ",
          "question": "উদ্দীপক অনুযায়ী স্তম্ভচিত্র অঙ্কন করো।",
          "explanation": "প্রদত্ত টেবিলে জিডিপির সার্বিক খাত তিনটি হলো কৃষি, শিল্প ও সেবা। যে কাঠামোর ওপর ভিত্তি করে একটি দেশের অর্থনীতি পরিচালিত হয়, তাকে অর্থনীতির কাঠামো বলে। বিভিন্ন খাত ও উপখাতের মাধ্যমে বাংলাদেশের অর্থনীতির কাঠামো গঠিত হয়েছে। বাংলাদেশের GDP-তে উৎপাদনভিত্তিক খাতকে ৩ ভাগে ভাগ করা হয়। যথা- কৃষি, শিল্প ও সেবা খাত। যথা- কৃষি, শিল্প ও সেবা খাত। চিত্রে OX অক্ষ সময় (অর্থবছর) ও খাত এবং OY অক্ষে জিডিপি (%) দেখানো হয়েছে। এখানে দেখা যায়, ১৯৮০-৮১ ও ২০২২-২৩ অর্থবছরে কৃষিখাতের অবদান যথাক্রমে ৩৩.০৭ ও ১১.৩০ শতাংশ এবং সেবা খাতের অবদান যথাক্রমে ৪৯.৬২ ও ৫১.০৫ শতাংশ। অন্যদিকে শিল্পখাতের অবদান যথাক্রমে ১৭.৩১ ও ৩৭.৬৫ শতাংশ।"
        },
        {
          "label": "ঘ",
          "question": "সার্বিক খাতসমূহের অবদানের কাঠামোগত পরিবর্তনের ধারা উদ্দীপক অনুসারে ব্যাখ্যা করো।",
          "explanation": "সার্বিক খাতসমূহের মধ্যে কৃষির ক্রমহ্রাসমান, শিল্পের ক্রমবর্ধমান এবং সেবাখাতের অবদান প্রায় স্থির। বাংলাদেশের জিডিপি মূলত কৃষিনির্ভর। স্বাধীনতা পরবর্তী বাংলাদেশের অর্থনীতিতে প্রত্যক্ষ ও পরোক্ষভাবে সবচেয়ে বেশি অবদান রাখা খাত ছিল কৃষিখাত। কিন্তু এ খাতের অবদান ক্রমশ কমছে। শিল্পখাতের অবদান এখনও ক্রমবর্ধমান। অন্যদিকে, সেবাখাতের অবদান প্রায় স্থির রয়েছে। কিন্তু সার্বিক বিবেচনায় এ খাতের অবদানই সর্বোচ্চ। উদ্দীপকে বাংলাদেশের অর্থনীতির কৃষি, শিল্প ও সেবাখাতের অবদান উল্লেখ করা হয়েছে। এখানে ১৯৮০-৮১ ও ২০২২-২৩ অর্থবছরে কৃষির অবদান যথাক্রমে ৩৩.০৭ ও ১১.৩০। শিল্পখাতের অবদান যথাক্রমে ১৭.৩১ ও ৩৭.৬৫ এবং সেবাখাতের অবদান যথাক্রমে ৪৯.৬২ ও ৫১.০৫। অর্থাৎ সেবাখাতের অবদান প্রায় স্থির থাকলেও কৃষির অবদান ক্রমশ কমেছে। বাংলাদেশের অর্থনীতির সবচেয়ে বৃহত্তম খাত হলো সেবাখাত। এ খাতের অবদান দীর্ঘদিন ধরে প্রায় স্থির রয়েছে; যা ৫০ শতাংশের কাছাকাছি। আর কৃষিখাতের অবদান ১৯৮০-৮১ অর্থবছরে ৩৩.০৭ শতাংশ থেকে কমে ২০২২-২৩ অর্থবছরে ১১.৩০ শতাংশ হয়। অন্যদিকে শিল্পখাতের অবদান ক্রমশ বেড়ে ১৭.৩১ থেকে ৩৭.৬৫ শতাংশে দাঁড়ায়। আবার সেবাখাতের অবদান স্থির থাকলেও কৃষিখাতের অবদান ক্রমহ্রাসমান এবং শিল্পের অবদান ক্রমবর্ধমান। এভাবে উদ্দীপকের সার্বিক খাতসমূহের কাঠামোগত পরিবর্তন লক্ষ্য করা যায়।"
        }
      ]
    },
    {
      "number": "2",
      "uddipok": "জনাব 'ক' একজন কৃষক। তিনি তার কৃষি জমিতে নানা ধরনের ফসল্ ফলান। কিন্তু অধিক উৎপাদনের জন্য তিনি বিভিন্ন ধরনের আধুনিক কৃষিসামগ্রী ক্রয় করার সিদ্ধান্ত নিলেন। তাই মূলধন সংগ্রহের উদ্দেশ্যে তিনি একটি ব্যাংকে গেলেন।কিন্তু, ঋণ গ্রহণ প্রক্রিয়া জটিল ও সময়সাপেক্ষ হওয়ায় তিনি স্থানীয় মহাজনের কাছ থেকে উচ্চসুদে ঋণ গ্রহণ করলেন। তিনি আরও বলেন যে, কৃষকরা ব্যাংক হতে ঋণ কম পায়।",
      "tag": "RB 25",
      "sub_questions": [
        {
          "label": "ক",
          "question": "কৃষিজোত কী?",
          "explanation": "কৃষক যে আয়তনের জমির ওপর কৃষিকাজ পরিচালনা করে, তাকে কৃষিজোত বলে।"
        },
        {
          "label": "খ",
          "question": "'কৃষি জাতীয় উন্নয়নে সহায়তা করে'- ব্যাখ্যা করো।",
          "explanation": "উন্নয়নশীল দেশের অর্থনীতির ভিত্তি হলো কৃষি, যা জাতীয় উন্নয়নে সহায়তা করে। বাংলাদেশ একটি উন্নয়শীল দেশ। এদেশের মোট শ্রমশক্তির ৪৫.০০% লোক কৃষি কাজে নিয়োজিত। ২০২৩-২৪ অর্থবছরে GDP-তে সমন্বিত কৃষি খাতের অবদান ছিল ১১.০২ ভাগ। আবার, বাণিজ্যিকভিত্তিতে উৎপাদন করে বিভিন্ন কৃষিসামগ্রী (মাছ, মাংস, পশুর চামড়া) রপ্তানি করে বৈদেশিক মুদ্রা অর্জন করা যায়। এটি একটি দেশের জাতীয় উন্নয়নে গুরুত্বপূর্ণ ভূমিকা রাখে। তাই বলা যায়, কৃষি জাতীয় উন্নয়নে সহায়তা করে।"
        },
        {
          "label": "গ",
          "question": "উদ্দীপকে বর্ণিত কৃষিঋণ গ্রহণের উৎসসমূহ বর্ণনা করো।",
          "explanation": "উদ্দীপকে কৃষিঋণ গ্রহণের প্রাতিষ্ঠানিক ও অপ্রাতিষ্ঠানিক উৎসগুলো লক্ষ করা যায়। কৃষিঋণের যেসব উৎস সরকারি ঋণদানের বিধি ও নিয়মের অন্তর্ভুক্ত সেগুলোকে প্রাতিষ্ঠানিক উৎস বলে। যেমন: ব্যাংক, বিমা প্রভৃতি। আর কৃষিঋণের যেসব উৎস সরকারি বিধি ও নিয়মবহির্ভূত সেসব উৎসকে অপ্রাতিষ্ঠানিক উৎস বলে। যেমন: গ্রাম্য মহাজন, বন্ধু-বান্ধব, আত্মীয়-স্বজন প্রভৃতি। উদ্দীপকের জনাব 'ক' একজন কৃষক। অধিক উৎপাদনের জন্য তার মূলধন প্রয়োজন। এজন্য তিনি একটি ব্যাংকে গেলেন। এটি মূলত কৃষিঋণের প্রাতিষ্ঠানিক উৎসকে নির্দেশ করে। তিনি দেখেন ব্যাংকে ঋণ গ্রহণের প্রক্রিয়া জটিল ও সময়সাপেক্ষ। তাই তিনি স্থানীয় মহাজনের কাছ থেকে উচ্চ সুদে ঋণ গ্রহণ করলেন। এটি কৃষিঋণের সরকারি বিধি ও নিয়মবহির্ভূত। অর্থাৎ, এটি কৃষিঋণের অপ্রাতিষ্ঠানিক উৎসের সাথে সামঞ্জস্যপূর্ণ। সুতরাং, উদ্দীপকে কৃষিঋণ গ্রহণের প্রাতিষ্ঠানিক ও অপ্রাতিষ্ঠানিক উৎসসমূহ সম্পর্কে বলা হয়েছে।"
        },
        {
          "label": "ঘ",
          "question": "জনাব 'ক' এর সমস্যা সমাধানে সরকার কীভাবে ভূমিকা রাখতে পারে? তোমার মতামত দাও।",
          "explanation": "জনাব 'ক' এর সমস্যা সমাধানে সরকার কৃষকদের জন্য প্রাতিষ্ঠানিক ঋণ গ্রহণ প্রক্রিয়া সহজলভ্য করতে পারে। প্রাতিষ্ঠানিক উৎস থেকে কৃষিঋণ গ্রহণ করা জটিল ও হয়রানিমূলক। তাই এই উৎস থেকে যাতে সহজে ও অল্প সময়ে কৃষক ঋণ গ্রহণ করতে পারে সেই ব্যবস্থা করতে হবে। প্রয়োজনে গ্রাম এলাকায় নতুন ব্যাংকের অনুমোদন বা শাখা বৃদ্ধি করতে হবে। এছাড়া সরকার খাস জমি উদ্ধার করে ভূমিহীন কৃষকদের প্রদানের মাধ্যমে, সমস্যার সমাধান করতে পারে। উদ্দীপকে জনাব 'ক' মহাজন থেকে উচ্চ সুদে ঋণ গ্রহণ করেন। অতঃপর বলেন যে, কৃষকরা ব্যাংক থেকে ঋণ কম পায়। কারণ ব্যাংক থেকে ঋণ গ্রহণ প্রক্রিয়া খুবই জটিল। ফলে সুবিধা বেশি থাকলেও কৃষকরা ব্যাংক থেকে ঋণ নেন না। তাই কৃষকদের উৎপাদন বৃদ্ধিতে সহায়তার জন্য সরকার কৃষিঋণ সহজলভ্য করতে পারে। সরকার কৃষির বিনিয়োগ স্বল্পতা দূরের জন্য বাংলাদেশ কৃষি ব্যাংক ও রাজশাহী কৃষি উন্নয়ন ব্যাংক প্রতিষ্ঠা করেছে। এগুলোর মাধ্যমে মাঝারি সুদের হারে কৃষকদের স্বল্প, মধ্যম ও দীর্ঘমেয়াদি ঋণ প্রদান করা হয়। এছাড়াও বিদেশি বাণিজ্যিক ব্যাংকগুলোকে কৃষিঋণদান কার্যক্রমের সাথে জড়িত করছে। ফলে এসব ব্যাংকগুলো সহজ শর্তে কৃষকদের জন্য ক্ষুদ্রঋণ প্রদান করছে। প্রান্তিক কৃষকদের জন্য জামানতবিহীন যে ক্ষুদ্রঋণ চালু করছে তার কার্যক্রম আরো বাড়াতে হবে। সুতরাং বলা যায়, উক্ত বিষয়গুলোর হস্তক্ষেপের মাধ্যমে সরকার জনাব 'ক'-এর সমস্যা সমাধানে ভূমিকা রাখতে পারে।"
        }
      ]
    },
    {
      "number": "3",
      "uddipok": "মি. 'A' একজন আন্তর্জাতিক খ্যাতিসম্পন্ন তৈরি পোশাক ব্যবসায়ী। তার তৈরি পোশাকের সুনাম বিশ্বব্যাপী। তার কারখানায় শ্রমিক সংখ্যা ১,২০০ জন এবং তার স্থায়ী সম্পদের মূল্য ৫০ কোটি টাকার অধিক। তিনি তৈরি পোশাক রপ্তানি করে প্রতি বছর প্রচুর পরিমাণ বৈদেশিক মুদ্রা অর্জন করেন। অপরদিকে মি. 'B' তার পরিবারের সদস্যদের নিয়ে দেশীয় কাঁচামাল ব্যবহার করে দ্রব্য উৎপাদন করেন। তার স্থায়ী সম্পদের মূল্য ১০ লক্ষ টাকার কম। এই উৎপাদন ব্যবস্থার মাধ্যমে তিনি এবং তার পরিবারের সদস্যরা আত্মকর্মসংস্থান সৃষ্টি করেন।",
      "tag": "RB 25",
      "sub_questions": [
        {
          "label": "ক",
          "question": "সৃজনশীল শিল্প কী?",
          "explanation": "যে সব শিল্পে উদ্ভাবনী মেধা, দক্ষতা ও প্রযুক্তি ব্যবহার করে নান্দনিক ও সৃষ্টিশীল পণ্য উৎপাদন করা হয় তা সৃজনশীল শিল্প।"
        },
        {
          "label": "খ",
          "question": "ফার্ম এবংশিল্প কি পরস্পর ভিন্ন? ব্যাখ্যা করো।",
          "explanation": "হ্যাঁ, ফার্ম এবং শিল্পের মধ্যে ভিন্নতা রয়েছে। একই ব্যবস্থাপনায় উৎপাদনের সব ইউনিটের সমষ্টিকে ফার্ম বলে। যেমন- বাংলাদেশে সিমেন্ট উৎপাদনকারী 'মেঘনা সিমেন্ট', 'প্রিমিয়ার সিমেন্ট' প্রভৃতি নামের প্রতিটি কারখানা হলো এক একটি ফার্ম। অন্যদিকে, বিভিন্ন ব্যবস্থাপনার অধীনে একই দ্রব্য উৎপাদনে নিয়োজিত সকল ফার্মের সমষ্টিকে শিল্প বলে। যেমন: বাংলাদেশের সকল সিমেন্ট ফার্ম নিয়ে গঠিত হয়েছে বাংলাদেশ সিমেন্ট শিল্প। তাই বলা যায়, ফার্ম ও শিল্প এক নয়।"
        },
        {
          "label": "গ",
          "question": "মি. 'B'-এর শিল্প কোন ধরনের তা চিহ্নিত'করো এবং ব্যাখ্যা করো।",
          "explanation": "মি. B-এর শিল্প কুটির শিল্পের অন্তর্ভুক্ত। যে শিল্প স্বল্প মূলধন ও শ্রমশক্তিকে কাজে লাগিয়ে পারিবারিক সদস্যদের দ্বারা পরিচালিত হয়, তাকে কুটির শিল্প বলে। এ শিল্পে মূলধনের পরিমাণ অনধিক ১০ লক্ষ টাকা ও শ্রমিকের সংখ্যা অনধিক ১৫ জন। এ শিল্পের কাঁচামাল স্থানীয়ভাবে পাওয়া যায়। অর্থনীতিতে এ শিল্পের গুরুত্ব অনস্বীকার্য। উদ্দীপকে মি. 'B' তার পরিবারের সদস্যদের নিয়ে দেশীয় কাঁচামাল ব্যবহার করে দ্রব্য উৎপাদন করেন। তার স্থায়ী সম্পদের মূল্য ১০ লক্ষ টাকার কম। এর মাধ্যমে তিনি পরিবারের সদস্যদের আত্মকর্মসংস্থান সৃষ্টি করেন। অর্থাৎ মি 'B'-এর শিল্পটি কুটির শিল্পের বৈশিষ্ট্যের সাথে সাদৃশ্যপূর্ণ। এ শিল্প স্বল্প মূলধন দ্বারাও পরিচালনা করা যায়। ফলে অর্থনীতিতে বিনিয়োগ বাড়ে এবং নতুন কর্মসংস্থান সৃষ্টির মাধ্যমে আয় বৃদ্ধি পায়।"
        },
        {
          "label": "ঘ",
          "question": "'দেশের জন্য মি. 'B'-এর শিল্পের তুলনায় মি. 'A'-এর শিল্পের গুরুত্ব বেশি'- উদ্দীপক অনুসারে তোমার মতামত বিশ্লেষণ করো।",
          "explanation": "কোনো দেশের অর্থনৈতিক উন্নয়নের জন্য বৃহৎ শিল্পের গুরুত্ব অপরিসীম। যে শিল্পর কারখানা ভবন ব্যতীরেকে স্থায়ী সম্পদের মূল্য প্রতিস্থাপন ব্যয়সহ ৫০ কোটি টাকার অধিক তা বৃহৎ শিল্প। শ্রমঘন এ ধরনের শিল্পের শ্রমিক সংখ্যা সাধারণত ১,০০০ এর অধিক হয়। ফলে বিপুল পরিমাণ লোকের কর্মসংস্থান সৃষ্টি হয়। এছাড়াও বৃহৎ শিল্পের আয়তন বড় হওয়ায় উৎপাদনের পরিমাণও বেশি হয়। উদ্দীপকে 'A' এর কারখানায় শ্রমিক সংখ্যা ১,২০০ জন। তার সম্পদের মূল্য ৫০ কোটি টাকার অধিক। তিনি তৈরি পোশাক রপ্তানি করে প্রচুর বৈদেশিক মুদ্রা অর্জন করেন। অর্থাৎ মি. 'A' এর শিল্পটি হলো বৃহৎ শিল্প। অন্যদিকে, 'B' তার পরিবারের সদস্যদের নিয়ে দেশীয় কাঁচামালের ব্যবহার করে উৎপাদন করেন। তার স্থায়ী সম্পদের মূল্য ১০ লক্ষ টাকার কম। এটি কুটির শিল্পের অন্তর্গত। কুটির শিল্প সহজে স্থাপন করা গেলেও এ শিল্পের সর্বোচ্চ শ্রমিক সংখ্যা ১৫ জন। আবার শিল্পের আকার ছোট হওয়ায় উৎপাদনের পরিমাণও কম। কিন্তু বৃহৎ শিল্পের তৈরি পোশাক শিল্পের মতো প্রতিষ্ঠানে শ্রমিক সংখ্যা ১০০০ জনের অধিক হয়। অনেক সময় শ্রমিক সংখ্যা কয়েক হাজার হয়ে থাকে। এর ফলে বিপুল পরিমাণ কর্মসংস্থান সৃষ্টি হয়। এছাড়াও এ ধরনের শিল্পের বিপুল পরিমাণ উৎপাদন দেশের চাহিদা মিটিয়ে রপ্তানি করা হয়। ফলে প্রচুর বৈদেশিক মুদ্রা অর্জন করা সম্ভব। এছাড়াও আরও নানামুখী সুবিধার কারণে বৃহৎ শিল্প, কুটির শিল্পের তুলনায় অধিক গুরুত্বপূর্ণ। র"
        }
      ]
    },
    {
      "number": "4",
      "uddipok": "জনাব 'x' স্নাতক শেষে গ্রামে ফিরে আসেন। তিনি স্বনির্ভর হওয়ার জন্য একটি ব্যবসার উদ্যোগ নেন। এজন্য ১ম পর্যায়ে তিনি তার বাবার কাছ থেকে শেখা বাঁশবেতের তৈরি ঝুড়ি, কুলা, পাটি তৈরির কাজ শুরু করেন। এতে তার পরিবারের সদস্যগণ তাকে সাহায্য করেন। ২য় পর্যায়ে তিনিস্থানীয় একটি ব্যাংক হতে ঋণ নিয়ে শিল্পে পুঁজি বৃদ্ধি করে এবং পরিবারের বাইরে শ্রমিক নিয়োগ দেয় ফুলে তার উৎপাদন বৃদ্ধি পায়। এতে তার মূলধন দাঁড়ায় ১ কোটি টাকা ও শ্রমিক ৪০ জন।",
      "tag": "RB 25",
      "sub_questions": [
        {
          "label": "ক",
          "question": "নিয়ন্ত্রিত শিল্প কী?",
          "explanation": "কযেসব শিল্প প্রাকৃতিক/খনিজ সম্পদ ব‍্যবহার করে ও জাতীয় স্বার্থসংশ্লিষ্ট সেগুলোকে নিয়ন্ত্রিত শিল্প বলে।"
        },
        {
          "label": "খ",
          "question": "কর্মসংস্থান বৃদ্ধিতে PPP-এর ভূমিকা ব্যাখ্যা করো।",
          "explanation": "সরকারি ও বেসরকারি যৌথ মালিকানায় অংশীদারিত্ব ব্যবসায় PPP গঠিত হয়। পিপিপি-এর পূর্ণরূপ হলো Public Private Partnership। এর মাধ্যমে শুধু অবকাঠামোগত উন্নয়ন নয় বরং অনেক বৃহৎ প্রকল্পও বাস্তবায়ন করা যায়। যোগাযোগ ব্যবস্থা, বিদ্যুৎ কেন্দ্র, জ্বালানি সরবরাহ প্রভৃতি প্রকল্প শিল্পায়নের গতি বৃদ্ধি করে। ফলে দ্রুততার সাথে ব্যাপক কর্মসংস্থানের সৃষ্টি হয়। তবে এটি সরকারের সম্পদ ব্যয় না বাড়িয়ে সরাসরি ও পরোক্ষভাবে মানুষের কর্মসংস্থানের সুযোগ তৈরি করে।"
        },
        {
          "label": "গ",
          "question": "উদ্দীপকের প্রাথমিক পর্যায়ের জনাব 'x'-এর শিল্পটি কোন ধরনের শিল্প? ব্যাখ্যা করো।",
          "explanation": "উদ্দীপকে প্রাথমিক পর্যায়ে জনাব 'X'-এর শিল্পটি হলো কুটির শিল্প। 'কুটির শিল্প' বলতে পরিবারের সদস্যদের প্রাধান্যভুক্ত শিল্প প্রতিষ্ঠানকে বোঝায়। এ শিল্পে স্থায়ী সম্পদের মূল্য ১০ লক্ষ টাকার নিচে এবং সর্বোচ্চ জনবল ১৫ জন। স্বল্প মূলধন ও সহজলভ্য কাঁচামাল দ্বারা সৃষ্ট কুটির শিল্প এদেশের অনেক বেকারের কর্মসংস্থানের ব্যবস্থা করেছে। উদ্দীপকের জনাব 'X' স্নাতক শেষে গ্রামে আসেন। তিনি স্বনির্ভর হওয়ার জন্য একটি ব্যবসার উদ্যোগ নেন। এজন্য ১ম পর্যায়ে পরিবারের সদস্যদের সাহায্যে বাঁশ-বেতের তৈরি ঝুঁড়ি, কুলা, পাটি তৈরির কাজ শুরু করেন। তার কাজগুলো কুটির শিল্পের বৈশিষ্ট্যকে ধারণ করে। এ শিল্পে স্বল্প মূলধন লাগে বলে পারিবারিক সঞ্চয় দ্বারাও পরিচালনা করা যায়। এ শিল্প কর্মসংস্থান, দারিদ্র্য বিমোচন ও দেশীয় ঐতিহ্য সংরক্ষণে গুরুত্বপূর্ণ ভূমিকা রাখে। তাই বলা যায়, প্রাথমিক পর্যায়ে জনাব 'X'-এর শিল্পটি কুটির শিল্প।"
        },
        {
          "label": "ঘ",
          "question": "উদ্দীপকের জনাব 'X'-এর ২য় পর্যায়ের শিল্পটি উন্নয়নে দেশের অর্থনীতিতে কীরূপ ভূমিকা রাখবে বলে তুমি মনে করো? বিশ্লেষণ করো।",
          "explanation": "উদ্দীপকের জনাব 'X'-এর ২য় পর্যায়ের ক্ষুদ্র শিল্পের উন্নয়ন দেশের অর্থনীতিতে ইতিবাচক ভূমিকা রাখবে। ক্ষুদ্র শিল্প প্রতিষ্ঠানে ১০ লক্ষ টাকা থেকে ২ কোটি টাকা বিনিয়োগ করা হয়। যেখানে ১৬ থেকে ৫০ জন শ্রমিক কাজ করে। এ শিল্প পারিবারিক মালিকানা ছাড়াও অংশীদারি মালিকানায় পরিচালিত হতে পারে। দেশের বিপুল জনশক্তিকে ক্ষুদ্র শিল্পের মাধ্যমে উৎপাদন কাজে নিয়োগ করা যায়। ফলে অধিক কর্মসংস্থানের সৃষ্টি হবে। উদ্দীপকে জনাব 'X' ২য় পর্যায়ে স্থানীয় ব্যাংক হতে ঋণ নিয়ে শিল্পে' পুঁজি বৃদ্ধি করেন। এছাড়াও উৎপাদন বৃদ্ধির জন্য পরিবারের বাইরে শ্রমিক নিয়োগ দেন। ফলে তার মূলধন দাঁড়ায় ১ কোটি ও শ্রমিক সংখ্যা ৪০ জন। এটি ক্ষুদ্র শিল্পের বৈশিষ্ট্যর সাথে সাদৃশ্যপূর্ণ। এ শিল্পের বৃদ্ধির মাধ্যমে অধিক কর্মসংস্থান সৃষ্টি হবে। ফলে দেশের অর্থনৈতিক উন্নয়ন দ্রুত বৃদ্ধি পাবে। বাংলাদেশের মোট শ্রমশক্তির এক-তৃতীয়াংশ বেকার। এ বিপুল জনশক্তিকে ক্ষুদ্র শিল্পের মাধ্যমে উৎপাদনশীল কাজে নিয়োগ করা যায়। এতে একদিকে যেমন বেকার সমস্যার সমাধান হবে অন্যদিকে দেশটির অর্থনৈতিক উন্নয়ন বৃদ্ধি পাবে। বাংলাদেশের কৃষিতে যে অতিরিক্ত চাপ রয়েছে তা ক্ষুদ্র শিল্পের বিকাশ ও স্থাপনের মাধ্যমে হ্রাস করা যেতে পারে। এছাড়া পণ্যসামগ্রীর যোগান বৃদ্ধির মাধ্যমে দেশের বিদ্যমান উচ্চ মুদ্রাস্ফীতি কমানো যেতে পারে। যা জাতীয় অর্থনীতির দ্রুত উন্নয়ন নিশ্চিত করবে। অতএব বলা যায়, জনাব 'X'-এর ক্ষুদ্র শিল্পটি অর্থনৈতিক উন্নয়নে ইতিবাচক ভূমিকা রাখবে বলে আমি মনে করি।"
        }
      ]
    },
    {
      "number": "5",
      "uddipok": "বিশ্বের বিভিন্ন দেশে জনসংখ্যা দায় নয় সম্পদে পরিণত হয়েছে। ফলে সে সমস্ত দেশ উন্নত হয়েছে। বাংলাদেশ সরকারও এ দেশের আয়তনের তুলনায় অধিক জনসংখ্যাকে মানবসম্পদে রূপান্তর করতে বদ্ধপরিকর। সরকার শিক্ষাব্যবস্থাকে যুগোপযোগী করতে সচেষ্ট। কারিগরি ও বৃত্তিমূলক শিক্ষা সম্প্রসারণে সজাগ দৃষ্টি দিয়েছে। শিক্ষিত, অল্প শিক্ষিত যুবকদের প্রশিক্ষণ প্রদান, ঋণ প্রদান ও বিদেশে কর্মসংস্থানের ক্ষেত্রে সহায়তা করছে। সরকারের বিভিন্ন সীমাবদ্ধতা সত্ত্বেও জনগণের সচেতনতা বৃদ্ধি পেলে বাংলাদেশের জনসংখ্যা মানবসম্পদে পরিণত হবে।",
      "tag": "RB 25",
      "sub_questions": [
        {
          "label": "ক",
          "question": "আত্মকর্মসংস্থান কী?",
          "explanation": "আত্মকর্মসংস্থান হলো এমন এক প্রক্রিয়া যেখানে একজন ব্যক্তি নিজের মূলধন, শ্রম, দক্ষতা ও উদ্যোগ ব্যবহার করে নিজেই আয়ের উৎস সৃষ্টি করেন এবং অন্যের ওপর নির্ভরশীল না থেকে স্বনির্ভর হন। অর্থাৎ, যখন কেউ অন্যের অধীনে চাকরি না করে নিজ উদ্যোগে কোনো উৎপাদন, বাণিজ্য বা সেবামূলক কাজ পরিচালনা করেন, তখন তাকে আত্মকর্মসংস্থানে নিযুক্ত বলা হয়।"
        },
        {
          "label": "খ",
          "question": "বহির্গমন জনসংখ্যার ওপর কীভাবে প্রভাব ফেলে? ব্যাখ্যা করো।",
          "explanation": "বহিরাগমন জনসংখ্যার বৃদ্ধি করে। স্থায়ী বা অস্থায়ী বসবাসের লক্ষ্যে বাইরের দেশ থেকে জনসংখ্যার আগমনই বহিরাগমন। বহিরাগমনের ফলে ঐ অঞ্চলে জনসংখ্যার আধিক্য দেখা দেয়। ফলে বাসস্থান সমস্যা, কর্মসংস্থানের অভাব দেখা দেয়। এছাড়াও অধিক জনসংখ্যার ফলে সামাজিক কাঠামোতে বিচ্ছিন্নতা দেখা দিতে পারে। তবে রেমিট্যান্সের মাধ্যমে অর্থনৈতিক সহায়তা বাড়ে।"
        },
        {
          "label": "গ",
          "question": "উদ্দীপকের আলোকে বাংলাদেশ সরকারের মানবসম্পদ উন্নয়নের পদক্ষেপসমূহ ব্যাখ্যা করো।",
          "explanation": "উদ্দীপক অনুযায়ী, মানবসম্পদ উন্নয়নে সরকারের গৃহীত পদক্ষেপসমূহ নিচে মূল্যায়ন করা হলো। মানবসম্পদ উন্নয়নের জন্য উপযুক্ত শিক্ষা ও প্রশিক্ষণ গ্রহণ আবশ্যক। এর ফলে ব্যক্তির অন্তর্নিহিত কর্মগুণের বিকাশ ঘটবে। ফলে উৎপাদনশীলতা বাড়বে। এই লক্ষ্যে সরকারকে শিক্ষা ও প্রশিক্ষণ প্রদান, স্বাস্থ্য উন্নয়নসহ অন্যান্য পদক্ষেপ গ্রহণ করতে হবে। বাংলাদেশের অর্থনৈতিক উন্নয়নের সাথে মানবসম্পদ উন্নয়নের একটি ঘনিষ্ঠ সম্পর্ক রয়েছে। উদ্দীপকে বাংলাদেশও উন্নত দেশগুলোর মতো জনসংখ্যাকে সম্পদে রূপান্তরে বদ্ধ পরিকর। শিক্ষা ব্যবস্থাকে যুগোপযোগী করতে কারিগরি ও বৃত্তিমূলক শিক্ষা প্রদান করছে। এছাড়াও শিক্ষিত যুবকদের প্রশিক্ষণ, ঋণ ও বিদেশে কর্মসংস্থানে সহায়তা করছে। এর ফলে জনসংখ্যা ধীরে ধীরে সম্পদে পরিণত হবে। সুতরাং বলা যায়, সরকারের মানবসম্পদ উন্নয়নে গৃহীত কর্মসূচি ভবিষ্যতে সাফল্য বয়ে আনবে।"
        },
        {
          "label": "ঘ",
          "question": "উদ্দীপকের বিষয়টি নারী উন্নয়নের সাথে কীভাবে সম্পর্কিত? বিশ্লেষণ করো।",
          "explanation": "মানবসম্পদ উন্নয়ন নারী উন্নয়নে সহায়ক। নারীদের উপযুক্ত শিক্ষা ও প্রশিক্ষণের মাধ্যমে মানবসম্পদ হিসেবে গড়ে তোলাকে নারীর ক্ষমতায়ন বলা হয়। একটি দেশের জনসংখ্যা প্রায় অর্ধেক নারী থাকে। এই বিশাল জনগোষ্ঠীকে ঘরে রেখে অর্থনৈতিক উন্নয়ন সম্ভব নয়। তাই নারী সমাজকে কর্মমুখী শিক্ষা ও প্রশিক্ষণ দিয়ে মানবসম্পদে রূপান্তর করা প্রয়োজন। উদ্দীপকে সরকার মানবসম্পদ উন্নয়নে পদক্ষেপ গ্রহণ করেছে। এরই লক্ষ্যে কারিগরি শিক্ষা ও বৃত্তিমূলক শিক্ষা সম্প্রসারণে গুরুত্ব দিয়েছে। পাশাপাশি প্রশিক্ষণ, ঋণ ও বৈদেশিক কর্মসংস্থানের সহায়তা করছে। মানবসম্পদ উন্নয়নে এই পদক্ষেপগুলো নারী ক্ষমতায়নে সহায়তা করে। নারীরা এই সুযোগ সুবিধা পেলে তা জাতীয় উন্নয়নে ভূমিকা রাখবে। নারীরা শিক্ষা ও প্রশিক্ষণ গ্রহণের মাধ্যমে দক্ষ মানবসম্পদ হিসেবে প্রতিষ্ঠা লাভ করতে পারে। ফলে তারা রাজনৈতিক, সামাজিক ও অর্থনৈতিক কর্মকাণ্ডসহ বিভিন্ন ক্ষেত্রে অংশগ্রহণ করতে পারবে। প্রশিক্ষণ গ্রহণের মাধ্যমে নারীরা বিভিন্ন উৎপাদনশীল কাজে নিজেদের নিয়োজিত করার মাধ্যমে আত্মনির্ভশীল হতে পারবে। ফলে তাদের যেমন আর্থিক উন্নতি ঘটবে তেমনি দেশের উৎপাদনশীলতা বাড়বে। তাছাড়া, নারী শিক্ষার মাধ্যমে দেশে নতুন নেতৃত্ব সৃষ্টি হবে। এভাবে নারীর ক্ষমতায়ন জাতীয় উন্নয়নে সহায়ক হবে। সুতরাং বলা যায়, মানবসম্পদ উন্নয়ন কর্মসূচি নারী উন্নয়নে ভূমিকা রাখে।"
        }
      ]
    },
    {
      "number": "6",
      "uddipok": "",
      "tag": "RB 25",
      "sub_questions": [
        {
          "label": "ক",
          "question": "মানবসম্পদ উন্নয়ন কী?",
          "explanation": "শিক্ষা ও প্রশিক্ষণের মাধ্যমে মানুষকে দক্ষ ও কর্মঠ হিসেবে পরিণত করা হলে, তাকে মানবসম্পদ উন্নয়ন বলা হয়।"
        },
        {
          "label": "খ",
          "question": "'শিক্ষা ও প্রশিক্ষণ আত্মকর্মসংস্থানের দুটি প্রধান উপাদান'- ব্যাখ্যা করো।",
          "explanation": "অশিক্ষা ও প্রশিক্ষণের মাধ্যমে কোনো ব্যক্তি বিভিন্ন বিষয়ে জ্ঞান লাভের মাধ্যমে দক্ষ মানবসম্পদে পরিণত হয়। শিক্ষা হচ্ছে মানবসম্পদ উন্নয়নের প্রধান হাতিয়ার। শিক্ষার প্রসার ঘটলে মানুষ নিজেকে সম্পদে পরিণত করার বিভিন্ন কৌশল ও সৃজনী ক্ষমতা অর্জন করে। অন্যদিকে কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উপায়ে বার বার করাই হলো প্রশিক্ষণ। প্রশিক্ষণ মানুষের শ্রমের গুণগত মান বাড়িয়ে উৎপাদনশীল করে। প্রশিক্ষণ যত উন্নত পদ্ধতিতে প্রদান করা হয় মানুষ ততই তার কাজে দক্ষ হয়ে ওঠে। এরূপ দক্ষ লোক নিজেই নিজের কর্মসংস্থান সৃষ্টি করতে পারে। অর্থাৎ শিক্ষা ও প্রশিক্ষণ আত্মকর্মসংস্থান সৃষ্টির দুটি প্রধান উপাদান।"
        },
        {
          "label": "গ",
          "question": "উদ্দীপক অনুসারে P,Q এবং R বিন্দুর অসামঞ্জাস্যের পরিমাণ নির্ণয় করো।",
          "explanation": "প্রদত্ত চিত্রে P, Q ও R বিন্দুতে যথাক্রমে নিম্ন, কাম্য ও অধিক জনসংখ্যা স্তর নির্দেশ করেছে। কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন, আয় ও মাথাপিছু আয় সর্বোচ্চ হয়। তবে কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তাকে নিম্ন জনসংখ্যার দেশ বলে। আর, কোনো দেশের প্রকৃত জনসংখ্যা কাম্য জনসংখ্যার চেয়ে বেশি হলে তাকে অধিক জনসংখ্যার দেশ বলে। উদ্দীপকের তথ্যানুযায়ী, কাম্য জনসংখ্যা, ১৪ কোটি এবং P, Q ও R বিন্দুতে প্রকৃত জনসংখ্যা, যথাক্রমে ৭, ১৪ ও ২১ কোটি। সুতরাং, P বিন্দুতে অসামঞ্জস্যের পরিমাণ = ৭ − ১৪ ১৪ = − ০ . ৫ = \\frac{৭ - ১৪}{১৪} = -০.৫ = ১৪ ৭ − ১৪ ​ = − ০ . ৫ Q বিন্দুতে অসামঞ্জস্যের পরিমাণ = ১৪ − ১৪ ১৪ = ০ = \\frac{১৪ - ১৪}{১৪} = ০ = ১৪ ১৪ − ১৪ ​ = ০ R বিন্দুতে অসামঞ্জস্যের পরিমাণ = ২১ − ১৪ ১৪ = ০ . ৫ = \\frac{২১ - ১৪}{১৪} = ০.৫ = ১৪ ২১ − ১৪ ​ = ০ . ৫ সুতরাং, P, Q ও R বিন্দুতে অসামঞ্জস্যের পরিমাণ যথাক্রমে -০.৫, ০ ও ০.৫। এগুলো নিম্ন, কাম্য ও অধিক জনসংখ্যা নির্দেশ করে।"
        },
        {
          "label": "ঘ",
          "question": "উদ্দীপকে N বিন্দুতে কাম্য জনসংখ্যা হতে পারে কি না? ব্যাখ্যা করো।",
          "explanation": "মাথাপিছু আয়ের সাপেক্ষে যেকোনো বিন্দুতে জনসংখ্যা কাম্য হতে পারে। জনসংখ্যার যে স্তরে মাথাপিছু আয় বা জীবনযাত্রার মান সর্বোচ্চ হয় তাকে কাম্য জনসংখ্যা বলে। অর্থাৎ কাম্য জনসংখ্যা জীবনযাত্রার মান ও জনসংখ্যার পরিমাণের সাথে সম্পর্ক নির্দেশ করে। কাম্য জনসংখ্যার স্তর কোনো নির্দিষ্ট বিন্দু নয়। এটি একটি চলমান বিন্দু। উদ্দীপকের চিত্রে লম্ব অক্ষে মাথাপিছু আয় এবং ভূমি অক্ষে জনসংখ্যা পরিমাণ দেওয়া আছে। এখানে Q বিন্দুতে ১৪ কোটি জনসংখ্যা হলে মাথাপিছু আয় সর্বোচ্চ ৩১০০ মার্কিন ডলার হয়। অর্থাৎ জনসংখ্যার কাম্য স্তর হলো ১৪ কোটি। কিন্তু 'N' বিন্দুটি কাম্য জনসংখ্যা রেখার ওপরের দিকে অবস্থিত। উক্ত বিন্দুতে জনসংখ্যার পরিমাণ ও মাথাপিছু আয় দুটোই বেশি। তাই এটি কাম্য জনসংখ্যা হতে পারে। কাম্য জনসংখ্যা কোনো স্থির বিন্দু নয়। বরং এটি মাথাপিছু আয়ের ওপর নির্ভর করে নির্ধারিত হয়। তাই যে বিন্দুতে মাথাপিছু আয় তুলনামূলক বেশি হবে। অর্থাৎ সর্বোচ্চ হবে সেটিই কাম্য জনসংখ্যা বলে বিবেচিত হবে। উদ্দীপকের N বিন্দুতে জনসংখ্যা ও মাথাপিছু আয় Q অপেক্ষা অধিক। এ কারণে উদ্দীপকের 'N' বিন্দুতে কাম্য জনসংখ্যা হতে পারে।"
        }
      ]
    },
    {
      "number": "7",
      "uddipok": "নিচের চিত্রটি দেখো-",
      "tag": "RB 25",
      "sub_questions": [
        {
          "label": "ক",
          "question": "ব্যাংক হার কী?",
          "explanation": "কেন্দ্রীয় ব্যাংক কর্তৃক বাণিজ্যিক ব্যাংকগুলোকে প্রদেয় ঋণের জন্য ন্যূনতম সুদের হারই ব্যাংক হার।"
        },
        {
          "label": "খ",
          "question": "রপ্তানি বৃদ্ধি কীভাবে মুদ্রাস্ফীতি সৃষ্টি করে? ব্যাখ্যা করো।",
          "explanation": "রপ্তানি বৃদ্ধি অর্থনীতির জন্য ইতিবাচক হলেও কিছু পরিস্থিতিতে মুদ্রাস্ফীতি সৃষ্টি করে। যখন কোনো দেশের পণ্যের উৎপাদন বৃদ্ধি পায়, তখন উদ্বৃত্ত পণ্য রপ্তানি করা হয়। এতে অভ্যন্তরীণ বাজারে সেই পণ্যের সরবরাহ কমে। আর সরবরাহ কমে গেলে চাহিদা অপেক্ষা যোগান কমে যায়। ফলে দ্রব্যের দাম বেড়ে যায়। এতে মুদ্রাস্ফীতি সৃষ্টি হয়।"
        },
        {
          "label": "গ",
          "question": "উদ্দীপকের চিত্রটিতে কোন ধরনের মুদ্রাস্ফীতি দেখানো হয়েছে?ব্যাখ্যা করো।",
          "explanation": "উদ্দীপকের চিত্রে চাহিদা বৃদ্ধিজনিত মুদ্রাস্ফীতি দেখানো হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। ভোগ ব্যয়, বিনিয়োগ ও সরকারি ব্যয় বৃদ্ধি পেলে সামগ্রিক চাহিদা বৃদ্ধি পায়। কিন্তু সামগ্রিক যোগান স্থির থাকলে দামস্তর বৃদ্ধি পায়। ফলে চাহিদা বৃদ্ধিজনিত মুদ্রাস্ফীতি তৈরি হয়। উদ্দীপকের প্রদর্শিত চিত্রে লক্ষ করা যায়, প্রাথমিক অবস্থায় ভারসাম্য দামস্তর 45 বিন্দু দ্বারা নির্দেশিত। এখন সামগ্রিক যোগান (AS) স্থির থেকে দামস্তর 45 থেকে ৪5 হলে সামগ্রিক চাহিদা বৃদ্ধি পায়। এক্ষেত্রে ভারসাম্য পরিষর্তিত হয়ে ৪ থেকে ৮ বিন্দুতে যায়। নতুন ভারসাম্যে দামস্তর বৃদ্ধির ফলে সামগ্রিক চাহিদার পরিবর্তন দেখা যায়। সামগ্রিক চাহিদা বৃদ্ধি পাওয়ার ফলে চিত্রে চাহিদা বৃদ্ধিজনিত মুদ্রাস্ফীতি দেখানো হয়েছে।"
        },
        {
          "label": "ঘ",
          "question": "চিত্রে প্রদর্শিত মুদ্রাস্ফীতি নিয়ন্ত্রণেকী কী পদক্ষেপ নেওয়া যেতে পারে বলে তুমিমনে করো?",
          "explanation": "উদ্দীপকের সৃষ্ট মুদ্রাস্ফীতি নিয়ন্ত্রণে আর্থিক নীতি, রাজস্বনীতি ও প্রত্যক্ষ কার্যক্রম গ্রহণ করা যেতে পারে। বিভিন্ন কারণে দ্রব্যের দামস্তর বৃদ্ধি পেতে পারে। কখনো চাহিদা বৃদ্ধিজনিত কারণে দামস্তর বৃদ্ধি পায়। আবার কখনো উৎপাদন হ্রাসজনিত কারণে, কখনো মজুতদারি ও চোরাকারবারির কারণে দামস্তর বৃদ্ধি পায়। ফলে মুদ্রাস্ফীতি সৃষ্টি হয়। বিভিন্ন পদক্ষেপ গ্রহণের মাধ্যমে এ কারণগুলো দূর করলে মুদ্রাস্ফীতি হ্রাস পায়। উদ্দীপকের চিত্রে সামগ্রিক যোগান স্থির থেকে দ্রব্যের সামগ্রিক চাহিদা AD, থেকে AD₂ তে বৃদ্ধি পেয়েছে। ফলে দামস্তর 45 থেকে বৃদ্ধি পেয়ে ৪১ হয়েছে। এটি চাহিদা বৃদ্ধিজনিত মুদ্রাস্ফীতি। সরকার এ মুদ্রাস্ফীতি রোধের জন্য জনসাধারণের নিকট খোলাবাজারে ঋণপত্র বিক্রি করে। ফলে জনগণের হাতে নগদ অর্থের পরিমাণ হ্রাস পায়। তাই, এ ধরনের মুদ্রাস্ফীতি নিয়ন্ত্রণে আর্থিক নীতি গুরুত্বপূর্ণ ভূমিকা পালন করে। অর্থের যোগান বৃদ্ধির ফলে চাহিদা বৃদ্ধিজনিত মুদ্রাস্ফীতি সৃষ্টি হয়। তাই চাহিদা বৃদ্ধিজনিত মুদ্রাস্ফীতি নিয়ন্ত্রণের জন্য কেন্দ্রীয় ব্যাংক আর্থিক নীতি গ্রহণ করতে পারে। এক্ষেত্রে ব্যাংক হার ও রিজার্ভ অনুপাত বৃদ্ধি এবং ঋণপত্র বিক্রির মাধ্যমে অর্থের যোগান হ্রাস করা যায়। তাছাড়া উৎপাদন বৃদ্ধি, দাম ও মজুতদারি ইত্যাদি নিয়ন্ত্রণের মাধ্যমে মুদ্রাস্ফীতি নিয়ন্ত্রণ করতে পারে। সুতরাং বলা যায়, উদ্দীপকের মুদ্রাস্ফীতি নিয়ন্ত্রণে সরকার আর্থিক নীতি, রাজস্ব নীতিসহ কিছু প্রত্যক্ষ কার্যক্রম গ্রহণ করতে পারে।"
        }
      ]
    },
    {
      "number": "8",
      "uddipok": "'Y' দেশের ২০২৩ সালের সামগ্রিক দামস্তর ১৫০ টাকা। ২০২৪ সালে সামগ্রিক দামস্তর হয় ২২০ টাকা, যা একটি জাতীয় সমস্যা হিসেবে বিবেচনা করা হয়। দামস্তরের এরূপ পরিবর্তনের ফলে নির্দিষ্ট আয়ের লোক, শ্রমজীবী, স্বল্প আয়ের লোক এবং ক্রেতা ও ভোগকারীর ওপর এক ধরনের প্রভাব পড়ে। অন্যদিকে ঋণগ্রহীতা, উৎপাদনকারী, ব্যবসায়ী শ্রেণি ও করদাতা ইত্যাদির ওপর আরেক ধরনের প্রভাব পড়ে।",
      "tag": "RB 25",
      "sub_questions": [
        {
          "label": "ক",
          "question": "যুদ্ধকালীন মুদ্রাস্ফীতি কী?",
          "explanation": "যুদ্ধকালীন বিভিন্ন ব্যয় মেটানোর জন্য যে মুদ্রাস্ফীতি হয় তাকে যুদ্ধকালীন মুদ্রাস্ফীতি বলে।"
        },
        {
          "label": "খ",
          "question": "চাহিদার বৃদ্ধিজনিত ও.ব্যয় বৃদ্ধিজনিত মুদ্রাস্ফীতির মধ্যে পার্থক্য লেখো।",
          "explanation": "মুদ্রাস্ফীতির প্রধান দুটি ধরন হলো চাহিদার বৃদ্ধিজনিত ও ব্যয় বৃদ্ধিজনিত মুদ্রাস্ফীতি। যোগান স্থির থেকে অতিরিক্ত চাহিদার কারণে পণ্যের দাম বাড়লে চাহিদা বৃদ্ধিজনিত মুদ্রাস্ফীতি সৃষ্টি হয়। যেমন: কোনো উৎসবে পোশাকের দাম বৃদ্ধি। পক্ষান্তরে, উৎপাদন ব্যয় বেড়ে যাওয়ায় পণ্যের দাম বৃদ্ধি পেলে ব্যয় বৃদ্ধিজনিত মুদ্রাস্ফীতি সৃষ্টি হয়। যেমন: ডিজেল বা বিদ্যুতের দাম বাড়লে সবকিছুর দাম বেড়ে যাওয়া।"
        },
        {
          "label": "গ",
          "question": "উদ্দীপকের 'Y' দেশের মুদ্রাস্ফীতির হার নির্ণয় করো।",
          "explanation": "দামস্তর বৃদ্ধির শতকরা পরিমাণই হলো মুদ্রাস্ফীতির হার। মুদ্রাস্ফীতি সাধারণ এক বছরের প্রেক্ষিতে বিশ্লেষণ করা হয় না। দীর্ঘ সময়ের প্রেক্ষিতে মুদ্রাস্ফীতি পরিমাপ করা হয়। এজন্য চলতি বছরের মুদ্রাস্ফীতির হার পরিমাপ করার জন্য ভিত্তি বছর বিবেচনা করতে হয়। অর্থাৎ, ভিত্তি বছরের তুলনায় চলতি বছরের দ্রব্যমূল্য কতটুকু বৃদ্ধি পেয়েছে তার শতকরা পরিমাপই মুদ্রাস্ফীতির হার বলে। উদ্দীপকে 'Y' দেশে ২০২৩ সালের সামগ্রিক দামস্তর ছিল ৫০ টাকা। ২০২৪ সালে তা বেড়ে হয় ২২০ টাকা। এক্ষেত্রে, ২০২৩ সালকে ভিত্তি বছর ও ২০২৪ সালকে বর্তমান বছর ধরে মুদ্রাস্ফীতির হার নিম্নরূপ: মুদ্রাস্ফীতির হার = বর্তমান বছরের সূচক − ভিত্তি বছরের সূচক ভিত্তি বছরের সূচক × ১০০ % = \\frac{\\text{বর্তমান বছরের সূচক} - \\text{ভিত্তি বছরের সূচক}}{\\text{ভিত্তি বছরের সূচক}} \\times ১০০\\% = ভিত্তি   বছরের   সূচক বর্তমান   বছরের   সূচক − ভিত্তি   বছরের   সূচক ​ × ১০০ % = ২২০ − ১৫০ ১৫০ × ১০০ % = ৪৬.৬৭ % = \\frac{\\text{২২০} - \\text{১৫০}}{\\text{১৫০}} \\times ১০০\\% = \\text{৪৬.৬৭}\\% = ১৫০ ২২০ − ১৫০ ​ × ১০০ % = ৪৬ . ৬৭ % অতএব, ‘Y' দেশের মুদ্রাস্ফীতির হার ৪৬.৬৭%।"
        },
        {
          "label": "ঘ",
          "question": "উদ্দীপকের প্রভাবসমূহ কি একই? তোমার মতামত দাও।",
          "explanation": "মুদ্রাস্ফীতির প্রভাব সমাজের সব শ্রেণির ওপর এক নয়। মুদ্রাস্ফীতির একটি গুরুত্বপূর্ণ প্রভাব হলো এটি আয়কে পুনঃবণ্টন করে। মুদ্রাস্ফীতির ফলে অর্থ ও সম্পদ এক শ্রেণির লোকের থেকে অন্য শ্রেণির লোকের কাছে চলে যায়। ফলে সমাজে সম্পদ ও আয় বণ্টনে ব্যাপক পরিবর্তন ঘটে। এতে সমাজের কিছু শ্রেণির লোক লাভবান হয়। আবার কিছু শ্রেণির লোক ক্ষতিগ্রস্ত হয়। উদ্দীপকে 'Y' দেশের মুদ্রাস্ফীতির হার ৪৬.৬৭%। দামস্তর পরিবর্তনের ফলে নির্দিষ্ট আয়ের লোক, শ্রমজীব ক্রেতা ও ভোগকারীর ওপর নেতিবাচক প্রভাব পড়বে। কারণ নির্দিষ্ট সময়ে তাদের আয় বৃদ্ধি পাবে না। পক্ষান্তরে, ঋণগ্রহীতা, উৎপাদনকারী, ব্যবসায়ী শ্রেণি ও করদাতার ওপর ইতিবাচক প্রভাব পড়বে। দামস্তর বৃদ্ধির ফলে পূর্বাপেক্ষা ঋণদাতা কম পণ্যদ্রব্য ক্রয় করতে পারে। ফলে ঋণদাতা শ্রেণির লোক ক্ষতিগ্রস্ত হয়। একই পরিমাণ মজুরি দ্বারা পূর্বের চেয়ে কম পরিমাণ দ্রব্যসামগ্রী ক্রয় করতে হয় বলে সীমিত আয়ের মানুষ ক্ষতিগ্রস্ত হয়। পক্ষান্তরে, দামস্তর বৃদ্ধির সাথে সাথেই উৎপাদন খরচ বৃদ্ধি পায় না। ফলে কৃষক, উৎপাদনকারী ও ব্যবসায়ীরা অধিক মুনাফা অর্জন করতে সক্ষম হয়। মুদ্রাস্ফীতির সময়ে দামস্তর বৃদ্ধির ফলে ঋণগ্রহীতাদের ঋণ ভার হ্রাস পায়। সুতরাং বলা যায়, মুদ্রাস্ফীতির ইতিবাচক ও নেতিবাচক দুই ধরনের প্রভাবই রয়েছে।"
        }
      ]
    },
    {
      "number": "9",
      "uddipok": "বাংলাদেশের রপ্তানি বাণিজ্য তেমন সমৃদ্ধ নয়। রপ্তানি পণ্যের তালিকায় আছে কাঁচাপাট, পাটজাত পণ্য, চা, চামড়া, হিমায়িত খাদ্য, তৈরি পোশাক ও রাসায়নিক দ্রব্যের ন্যায় আরো কিছু পণ্য। কিন্তু আমদানি রপ্তানি অপেক্ষা অনেক বেশি। তাই বাণিজ্য ভারসাম্য বরাবরই প্রতিকূলে। প্রতিকূল বাণিজ্য শর্ত দেশটির উন্নয়নের বড় অন্তরায়।",
      "tag": "RB 25",
      "sub_questions": [
        {
          "label": "ক",
          "question": "প্রচলিত রপ্তানি পণ্য কী?",
          "explanation": "কোনো দেশ যেসব পণ্য দীর্ঘকাল ধরে রপ্তানি করে থাকে সেসব সামগ্রীকে প্রচলিত রপ্তানি দ্রব্য বলা হয়।"
        },
        {
          "label": "খ",
          "question": "ট্যাক্স হলিডে রপ্তানি বাণিজ্যকে কীভাবে সম্প্রসারণ করে?",
          "explanation": "ট্যাক্স হলিডে রপ্তানি বাণিজ্যকে সম্পসারণে সহায়তা করে। ট্যাক্স হলিডে হলো একটি নির্দিষ্ট সময় পর্যন্ত কর মওকুফের সুবিধা। এটি নতুন শিল্প বা রপ্তানিমুখী খাতকে উৎসাহিত করতে দেয়। দেশের রপ্তানিমুখী শিল্পে প্রসারের লক্ষ্যে শিল্পনীতির সাথে সামঞ্জস্য রেখে উদ্যোক্তাদেরকে 'ট্যাক্স হলিডে' সুবিধা প্রদান করা হয়। ফলে উৎপাদনকারীরা অধিক উৎপাদনও রপ্তানিতে আগ্রহী হয়। এভাবে ট্যাক্স হলিডে রপ্তানি বাণিজ্যকে সম্প্রসারণ করে।"
        },
        {
          "label": "গ",
          "question": "উদ্দীপক অবলম্বনে প্রাথমিক ও শিল্পজাত রপ্তানি পণ্যের তালিকা প্রস্তুত করো।",
          "explanation": "রপ্তানি বাণিজ্য প্রক্রিয়ার মাধ্যমে একটি দেশ অন্য দেশে পণ্য ও সেবা বিক্রি করে। বাংলাদেশ যেসব পণ্যসামগ্রী দীর্ঘকাল ধরে বিশ্ব বাজারে রপ্তানি করে আসছে, সেগুলোকে প্রচলিত বা প্রাথমিক রপ্তানি দ্রব্য বলে। অন্যদিকে, অনেক পণ্য আছে যেগুলো কিছুদিন পূর্বেও বিদেশে রপ্তানি করা হতো না, কিন্তু সাম্প্রতিককালে রপ্তানি করা হয়, এরূপ পণ্যকে অপ্রচলিত রপ্তানি পণ্য বলা হয়। অপ্রচলিত রপ্তানি পণ্যের বেশির ভাগই শিল্পজাত পণ্য। 'উদ্দীপকে, বাংলাদেশের রপ্তানি বাণিজ্য তেমন সমৃদ্ধ নয়। কিন্তু দীর্ঘকাল ধরে কিছু পণ্য রপ্তানি করে আসছে। এ পণ্যের তালিকায় রয়েছে কাঁচাপাট, পাটজাত পণ্য, চা, চামড়া, হিমায়িত খাদ্য, তৈরি পোশাক প্রভৃতি। নিচে প্রাথমিক ও শিল্পজাত রপ্তানি পণ্যের তালিকা প্রস্তুত করা হলো: প্রাথমিক রপ্তানি পণ্যসমূহ শিল্পজাত রপ্তানি পণ্যসমূহ কাঁচাপাট পাট জাত পণ্য চা চামড়া হিমায়িত খাদ্য তৈরি পোশাক রাসায়নিক দ্রব্য"
        },
        {
          "label": "ঘ",
          "question": "উদ্দীপকের প্রতিকূলতা কাটিয়ে উঠতে 'রপ্তানি বৃদ্ধি না আমদানি হ্রাস'- কোন কৌশলকে সমর্থন করো? যুক্তিসহ মতামত দাও।",
          "explanation": "উদ্দীপকের প্রতিকূলতা কাটিয়ে উঠতে 'আমদানি হ্রাস' কৌশলকে সমর্থন করি। যেসব পণ্য দেশের ঘাটতি মেটাতে বিদেশ থেকে আনা হয় তা-ই আমদানিকৃত পণ্য। বাংলাদেশ একটি জনবহুল দেশ। এদেশ বেশির ভাগ পণ্য বিদেশ থেকে আমদানি করে। ফলে বাণিজ্য ভারসাম্যে প্রতিকূলতা সৃষ্টি হয়। এজন্য দেশের অর্থনীতি সমৃদ্ধ করতে আমদানি হ্রাসের প্রয়োজন। উদ্দীপকে বাংলাদেশের রপ্তানি বাণিজ্য সমৃদ্ধশীল নয়। এদেশে আমদানি রপ্তানি অপেক্ষা অনেক বেশি। তাই বাণিজ্য ভারসাম্য প্রতিকূল। প্রতিকূল বাণিজ্য শর্ত দেশের উন্নয়নে বড় অন্তরায়। এই প্রতিকূলতাকে কাটিয়ে ওঠতে দেশের অভ্যন্তরে আমদানি বিকল্প শিল্প স্থাপনের প্রয়োজন। ফলে উদ্দীপকের 'B' দেশ তার উৎপাদিত দ্রব্য নিজ দেশ ছাড়াও বিশ্বের অন্যান্য দেশের বাজারে বিক্রি করে। পাশাপাশি, অন্য দেশের পণ্য নিজ দেশের জন্য ক্রয় করে। অর্থাৎ 'B' দেশ আন্তর্জাতিক বাণিজ্যে লিপ্ত। এ বাণিজ্যের সুবিধাস্বরূপ 'B' দেশের পণ্যের মান উন্নয়ন, কর্মসংস্থান এবং সম্পদের পূর্ণ ব্যবহার নিশ্চিত হয়। আন্তর্জাতিক বাণিজ্যের মাধ্যমে মূলধনী দ্রব্য আমদানি করা যায়। এছাড়াও নিজ দেশের উপকরণ প্রাপ্তি ও দক্ষতা অনুসারে উৎপাদন করা যায়। ফলে সম্পদের উত্তম ব্যবহার নিশ্চিত হয় এবং মোট উৎপাদন বৃদ্ধি পায়। আবার, আন্তর্জাতিক বাণিজ্যের ফলে উদ্বৃত্ত পণ্য রপ্তানি করা যায়। প্রয়োজনে অন্য দেশ থেকে দ্রব্য আমদানি করা যায়। ফলে রপ্তানির মাধ্যমে যেমন বৈদেশিক মুদ্রা অর্জন করা যায় তেমনি আমদানির মাধ্যমে অনুৎপাদিত দ্রব্য' ভোগ করা সম্ভব হয়। এসব সুবিধা দেশের অর্থনৈতিক উন্নয়নে সহায়ক ভূমিকা পালন করে। সুতরাং বলা যায়, আন্তর্জাতিক বাণিজ্য 'B' দেশের অর্থনৈতিক উন্নয়নে ভূমিকা রাখে।"
        }
      ]
    },
    {
      "number": "10",
      "uddipok": "মি. 'X' একটি প্রতিষ্ঠানে চাকরি করেন। বেতন হিসাবে তিনি বার্ষিক ১৫ লক্ষ টাকা আয় করেন। এছাড়াও তিনি অন্যান্য কার্যক্রমের মাধ্যমে কিছু পরিমাণ অর্থ উপার্জন করেন। সরকার প্রতি বছর তার আয়ের ওপর ১৫% কর ধার্য করেন। এছাড়া তিনি যে সব দৈনন্দিন দ্রব্য ও সেবা ক্রয় করেন তার ওপরও কর প্রদান করেন।",
      "tag": "RB 25",
      "sub_questions": [
        {
          "label": "ক",
          "question": "সরকারি অর্থব্যবস্থা কী?",
          "explanation": "অর্থনীতির যে শাখায় সরকারের আয়-ব্যয় ও সংশ্লিষ্ট বিষয়াদি নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "সরকারি ব্যয় ও সামাজিক নিরাপত্তাকীভাবে সম্পর্কিত? ব্যাখ্যা করো।",
          "explanation": "সরকারি ব্যয় ও সামাজিক নিরাপত্তার সম্পর্ক সমমুখী। বাংলাদেশে বিপুল পরিমাণ অসহায় ও দরিদ্র জনগোষ্ঠীর জন্য প্রতি বছর প্রচুর পরিমাণ সামাজিক নিরাপত্তা খাতে ব্যয় করতে হয়। এ খাতে ব্যয় বৃদ্ধি করলে সরকারি ব্যয় বৃদ্ধি পায়। কিন্তু, তাতে বিপুল পরিমাণ অসচ্ছল সুবিধা বঞ্চিত মানুষের সামাজিক নিরাপত্তা অর্জিত হয়। আবার সরকারি ব্যয় কমালে এই খাতে ব্যয় কমে যায়। ফলে দরিদ্র, অসহায় ও সুবিধা বঞ্চিত লোকদের সামাজিক নিরাপত্তা হুমকির মুখে পড়ে।"
        },
        {
          "label": "গ",
          "question": "মি. 'x'-এর প্রদেয় কর কোন ধরনের? ব্যাখ্যা করো।",
          "explanation": "জাউদ্দীপকে মি. 'X' এর প্রদেয় আয়কর হলো প্রত্যক্ষ কর এবং ভ্যাট হলো পরোক্ষ কর। সরকারের নিকট থেকে প্রত্যক্ষ কোনো সুবিধা ব্যতীত জনসাধারণ সরকারকে যে অর্থ প্রদান করে তা কর। করের মধ্যে আয়কর ও মূল্য সংযোজন কর অন্যতম। ব্যক্তির আয়ের ওপর যে কর ধার্য করা হয় তা আয়কর। আর কোনো দ্রব্যের সংযোজিত মূল্যের ওপর যে কর ধার্য করা হয় তা মূল্য সংযোজন কর। উদ্দীপকের মি. 'X' এর বার্ষিক ১৫ লক্ষ টাকা আয়ের ওপর সরকার ১৫% কর ধার্য করেন। এ কর মি. 'X' এর ব্যক্তিগত আয়ের ওপর ধার্য করা হয়। তাই আয়কর হিসেবে গণ্য হবে। এ করের করঘাত অন্যের ওপর চাপানো যায় না। তাই এটি প্রত্যক্ষ কর। অন্যদিকে তিনি দৈনন্দিন সেবা ও দ্রব্য ক্রয় করেন তার ওপরও কর দেন।' এটি মূল্য সংযোজন কর বা VAT-এর অন্তর্ভুক্ত। এ কর অন্যের ওপর চাপিয়ে দেওয়া যায়। তাই এই কর হলো পরোক্ষ কর। সুতরাং মি. 'X' প্রত্যক্ষ ও পরোক্ষ দুই ধরনের কর প্রদান করেন।"
        },
        {
          "label": "ঘ",
          "question": "উদ্দীপকের কর দুটির মধ্যে কোনটিকে তুমি উত্তম মনে করো? যুক্তি দাও।",
          "explanation": "উদ্দীপকের কর দুটির মধ্যে পরোক্ষ করকে আমি উত্তম বলে মনে করি। যে ব্যক্তির ওপর কর ধার্য করা হয় তাকেই যদি করের বোঝা বহন কতে হয় তাহলে তা প্রত্যক্ষ কর। যেমন: আয়কর, ভূমিকর, সম্পদ কর ইত্যাদি। অন্যদিকে কর আরোপিত ব্যক্তি যদি করের বোঝা অন্যের ওপর চাপাতে পারে তাহলে তা পরোক্ষ কর। যেমন- ভ্যাট, বিক্রয় কর, আমদানি শুল্ক ইত্যাদি। উদ্দীপকে মি. 'X' এর সার্বিক আয়ের ওপর সরকার প্রতি বছর ১৫% কর ধার্য করেন। এটি আয়করের অন্তর্ভুক্ত। এ ধরনের কর নিজেকেই পরিশোধ করতে হয়। তাই এটি প্রত্যক্ষ কর। অন্যদিকে মি. 'X' তার দৈনন্দিন দ্রব্য ও সেবার ক্রয়ের ওপরও কর প্রদান করেন। এ ধরনের কর একজনের ওপর আরোপিত হলেও তা অন্যের ওপর চাপানো যায়। তাই এটি পরোক্ষ কর হিসেবে বিবেচিত। অর্থাৎ কর প্রদানের দিক থেকে করদানকারী ব্যক্তির কাছে প্রত্যক্ষ করের থেকে পরোক্ষ কর অধিক জনপ্রিয়। প্রত্যক্ষ করের বোঝা অন্যের ওপর অপসারণ করা যায় না। কিন্তু পরোক্ষ কর অপসারণ করা যায়। প্রত্যক্ষ কর নির্দিষ্ট এবং নিশ্চিত। কিন্তু পরোক্ষ কর অনির্দিষ্ট এবং অনিশ্চিত। প্রত্যক্ষ কর নাগরিক চেতনা বৃদ্ধি করে। কিন্তু পরোক্ষ কর অজান্তেই দিতে হয় বলে নাগরিক চেতনা অনুভূত হয় না। প্রত্যক্ষ কর পরিশোধ পদ্ধতি জটিল হলেও পরোক্ষ কর পরিশোধ করা সহজ। অর্থাৎ, পরোক্ষ কর যার ওপর কার ধার্য করা হয় সে প্রাথমিকভাবে করের বোঝা বহন করলেও শেষ পর্যন্ত এ করের চূড়ান্ত ভার অন্যের ওপর পড়ে। এজন্য প্রত্যক্ষ করের চেয়ে পরোক্ষ কর অধিক জনপ্রিয়।"
        }
      ]
    },
    {
      "number": "11",
      "uddipok": "",
      "tag": "RB 25",
      "sub_questions": [
        {
          "label": "ক",
          "question": "আবগারি শুল্ক কী?",
          "explanation": "দেশের অভ্যন্তরে উৎপাদিত পণ্যের ওপর আরোপিত শুল্ককে আবগারি শুল্ক বলে।"
        },
        {
          "label": "খ",
          "question": "সম্পূরক শুল্ক কী? ব্যাখ্যা করো।",
          "explanation": "কোনো দ্রব্যের ওপর আমদানি বা আবগারি শুল্ক আরোপের পর যে অতিরিক্ত কর আরোপ করা হয় তাই সম্পূরক শুল্ক। রাজস্ব আদায় বা দেশীয় শিল্পের সুরক্ষার জন্য সম্পূরক শুল্ক আরোপ করা হয়। এ শুল্ক বিলাসবহুল ও অপ্রয়োজনীয় পণ্য আমদানি নিরুৎসাহিত করে। এছাড়াও সিগারেট, মদ প্রভৃতি ক্ষতিকর পণ্যের ব্যবহার কমায়।"
        },
        {
          "label": "গ",
          "question": "উদ্দীপকের খালি স্থানে প্রাসঙ্গিক বিষয়টি উল্লেখপূর্বক ব্যাখ্যা করো।",
          "explanation": "উদ্দীপকের খালি স্থানে অভ্যন্তরীণ ঋণ প্রসঙ্গে বলা হয়েছে। সরকার দেশের অভ্যন্তরে কেন্দ্রীয় ব্যাংক বা বিভিন্ন আর্থিক প্রতিষ্ঠান থেকে ঋণ গ্রহণ করে থাকে। যেমন- বন্ড বিক্রির মাধ্যমে ব্যক্তির কাছ থেকে ঋণ গ্রহণ করে। এছাড়া সরকার যখন ঘাটতির সম্মুখীন হয় তখন কেন্দ্রীয় ব্যাংক থেকে ঋণ গ্রহণ করে। এগুলো হলো অভ্যন্তরীণ ঋণের উৎস। উদ্দীপকে খালি স্থানে সরকারি ঋণের একটি উৎস সম্পর্কে বলা হয়েছে। যেটি ঋণের অভ্যন্তরীণ উৎসকে নির্দেশ করে। অভ্যন্তরীণ উৎসগুলোর মধ্যে রয়েছে কেন্দ্রীয় ব্যাংক, বাণিজ্যিক ব্যাংক, অ-আর্থিক প্রতিষ্ঠান ও ব্যক্তিবর্গ। কেন্দ্রীয় ব্যাংক সরকারের বন্ড ক্রয় করে সরকারি খাতে অর্থ জমা রাখে। আবার বাণিজ্যিক ব্যাংকের অলস অর্থ সংগ্রহ করতে ব্যাংকগুলোর কাছে স্বেচ্ছায় বা বাধ্যতামূলকভাবে বন্ড বিক্রি করে। এছাড়াও সরকার ব্যক্তিবর্গের কাছে বন্ড বিক্রি করে ঋণ সংগ্রহ করে। এভাবে সরকার অভ্যন্তরীণ উৎস থেকে ঋণ গ্রহণ করে থাকে।."
        },
        {
          "label": "ঘ",
          "question": "উদ্দীপকে উল্লিখিত উৎস দুটির মধ্যে তুলনামূলক সুবিধা বাংলাদেশের প্রেক্ষিতে আলোচনা করো।",
          "explanation": "উদ্দীপকের উল্লিখিত সরকারি ঋণের দুটি উৎস হলো অভ্যন্তরীণ ঋণ ও বৈদেশিক ঋণ। সরকার দেশের জনগণ বা বিভিন্ন আর্থিক প্রতিষ্ঠান থেকে যে ঋণ গ্রহণ করে তাকে অভ্যন্তরীণ ঋণ বলে। অন্যদিকে, সরকার যদি বিদেশি সংস্থা বা আর্থিক প্রতিষ্ঠান থেকে ঋণ সংগ্রহ করে তাকে বৈদেশিক ঋণ বলে। সরকার অভ্যন্তরীণ ঋণ সংগ্রহে জনগণকে স্বেচ্ছায় ঋণ প্রদানে উদ্বুদ্ধ করতে পারে। কিন্তু বৈদেশিক ঋণ স্বেচ্ছামূলক। উদ্দীপকে উল্লিখিত দুটি ঋণের উৎস হলো অভ্যন্তরীণ ও বৈদেশিক ঋণ। অভ্যন্তরীণ ঋণের ক্ষেত্রে-দেশের এক-শ্রেণির থেকে অন্য শ্রেণির হাতে অর্থ বা সম্পদ স্থানান্তরিত হয়। তাই এ ঋণের কোনো আর্থিক ভার নেই। শুধু প্রকৃত ভার আছে। অপরদিকে বৈদেশিক ঋণের আর্থিক ও প্রকৃত উভয় ভারই রয়েছে। তবে উক্ত ঋণ রাজনৈতিক প্রভাবমুক্ত, কম সুদ ও দীর্ঘমেয়াদে পরিশোধযোগ্য অর্থনীতিতে তেমন বিরূপ প্রভাব সৃষ্টি হবে না। অভ্যন্তরীণ ও বৈদেশিক ঋণের মধ্যে তুলনামূলক বিচারে অভ্যন্তরীণ ঋণ গ্রহণ বৈদেশিক ঋণের তুলনায় উত্তম। উৎপাদনশীল কাজে ঋণ গ্রহণ করলে এর বিরূপ প্রভাব নেই বলা যায়। বরং এরূপ ঋণের মাধ্যমে উৎপাদন, আয় ও নিয়োগ বৃদ্ধি পায়। তাছাড়া, অভ্যন্তরীণ ঋণ পরিশোধে সরকার কর আরোপ ও মুদ্রা ছাপাতে পারে। কিন্তু বৈদেশিক ঋণ পরিশোধের জন্য বৈদেশিক মুদ্রা আবশ্যক। তাই বলা যায়, বাংলাদেশে বৈদেশিক ঋণের চেয়ে অভ্যন্তরীণ ঋণ তুলনামূলকভাবে বেশি সুবিধাজনক।"
        }
      ]
    }
  ]
}