{
  "title": "ঢাকা বোর্ড ২০২৩",
  "subtitle": "অর্থনীতি (11)",
  "questions": [
    {
      "number": "1",
      "uddipok": "জিডিপিতে কৃষি খাতের অবদানের কাঠামোগত পরিবর্তন নিম্নরূপ : বাংলাদেশের অর্থনৈতিক সমীক্ষা ২০২২ অনুযায়ী বাংলাদেশ ধান ও চাল উৎপাদনে বিশ্বে চতুর্থ অবস্থান থেকে তৃতীয় অবস্থানে উন্নীত হয়েছে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "কৃষিপণ্য বিপণন হলো এমন একটি প্রক্রিয়া যার মাধ্যমে উৎপাদিত কৃষিপণ্য উৎপাদনকারীদের কাছ থেকে চূড়ান্ত ভোক্তাদের কাছে পৌঁছানো হয়।"
        },
        {
          "label": "খ",
          "question": "",
          "explanation": "বিভিন্ন প্রয়োজনীয় তথ্য ও সেবা কৃষকদের নিকট পৌঁছিয়ে কৃষি খাতের উন্নয়নে আইসিটি গুরুত্বপূর্ণ ভূমিকা পালন করছে। কৃষকরা আইসিটির মাধ্যমে কৃষির বিভিন্ন সমস্যা ও সমাধান কীটনাশকের ব্যবহার ইত্যাদি সম্পর্কে জানতে পারছে। এছাড়াও প্রাকৃতিক দুর্যোগের পূর্বাভাস ও আধুনিক কলাকৌশলের প্রয়োগ সম্পর্কে জানতে পারছে। এভাবে আইসিটি কৃষিক্ষেত্রে পরোক্ষভাবে ব্যবহৃত হচ্ছে।"
        },
        {
          "label": "গ",
          "question": "",
          "explanation": "চিত্রে ভূমি অক্ষে সময় এবং লম্ব অক্ষে জিডিপি শতকরা হার পরিমান করা হয়েছে। চিত্রে দেখা যায়, ১৯৮০-৮১ অর্থবছরে জিডিপিতে কৃষি খাতের অবদান ছিল ৩৩.০৭%। এই অবদানের হার ক্রমশর আজ পেয়েছে ১৯৯৫-৯৬, ২০০৫-০৬ ও ২০২০-২১ অর্থবছরে যথাক্রমে ২৫.৬৮%, ১৯.০১% ও ১২.০৭%। অর্থাৎ অর্থনীতিতে কৃষির অবদান হ্রাস পেয়েছে ।"
        },
        {
          "label": "ঘ",
          "question": "",
          "explanation": "বাংলাদেশ ধান ও চাল উৎপাদনে তৃতীয় স্থান অর্জনে কৃষি প্রযুক্তির উদ্ভবনের গুরুত্ব রয়েছে । বিজ্ঞানসম্মত কৌশল ও যন্ত্রপাতি ব্যবহার করে স্বল্প সময় ও খরচে অধিক উৎপাদন করাই কৃষি প্রযুক্তি। এটি একটি গতিশীল ধারণা। সময়ের পরিবর্তনে প্রযুক্তির ও উদ্ভব ঘটে যা কৃষির উন্নয়ন ঘটায়। উদ্দীপকে অর্থনৈতিক সমীক্ষা ২০২২ অনুযায়ী বাংলাদেশ ধান ও চাল উৎপাদনে বিশ্বে তৃতীয় স্থানে উন্নীত হয়েছে। অর্থাৎ দেশে চালের উৎপাদন বৃদ্ধি পাওয়ার বৈষ্ণিক অবস্থানের উপরে এসেছে। এছাড়া কৃষি প্রযুক্তির উদ্ভাবন কৃষি উপকরণ সমূহের দক্ষতাপূর্ণ ব্যবহার ঘটায় । এভাবে কৃষি প্রযুক্তি যত উন্নত হয় উৎপন্ন দ্রব্যের মান ও পরিমাণ সম্ভবনা ততোই বাড়ে। কৃষি প্রযুক্তির প্রধান উপকরণ হলো : উচ্চফলনশীল ব্রীজ, কীটনাশক, সার, ট্রাক্টর, পাওয়ার পাম্প ইত্যাদি। এসব উপকরণ ব্যবহার করে স্বল্প সময় ও খরচ অধিক উৎপাদন করা সম্ভব। আবার কৃষি প্রযুক্তি উদ্ভাবিত বন্যা ও লবণাক্ততা সহিষ্ণু ধান চাষের মাধ্যমে বিরূপ পরিবেশ ও উপাদান চলানো সম্ভব। এইসব কারণে ধান ও চালের সামগ্রিক উৎপাদন অনেক বৃদ্ধি পায়। সুতরাং বলা যায়, উদ্দীপকে বাংলাদেশ ধান ও চাল উৎপাদনে তৃতীয় স্থান অর্জনে কৃষি প্রযুক্তি গুরুত্ব অনস্বীকার্য।"
        }
      ]
    },
    {
      "number": "2",
      "uddipok": "ফজলু তার অল্প জমিতে পরম যত্নে চাষাবাদ করে যে পরিমাণ ফসল উৎপাদন করে, তা দিয়ে সে কোনমতে তার পরিবারের ভরণপোষণ করতে পারে, কিন্তু বাজারজাত করার মত তেমন কোন উদ্বৃত্ত তার থাকে না। অপরদিকে তার বন্ধু রানা এমনভাবে চাষ করে যে, সে একই জমিতে তিন-চারটি ফসল উৎপাদন করতে পারে ; যেমন ধান, আলু, সবজি, ডাল ইত্যাদি।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "কোনো উদ্ভিদ বা প্রাণী থেকে প্রাপ্ত কোন বস্তুুকে প্রযুক্তি সাহায্যে মানুষের কল্যাণে ব্যবহার করার পদ্ধতিকে বায়োটেকনোলজি বলে।"
        },
        {
          "label": "খ",
          "question": "",
          "explanation": "বাংলাদেশের কৃষকরা নানাবিধ কারণে অনানুষ্ঠানিক উৎসহগুলো থেকে ঋণ গ্রহণ করে। বাংলাদেশ প্রাতিষ্ঠানিক ঋণদানকারী সংস্থার সংখ্যা কম। আবার এসব সংস্থার ঋণদান পদ্ধতিও জটিল ও শর্তসাপেক্ষ । অশিক্ষিত কৃষকদের পক্ষে তা অনুসরণ করে ঋণ নেওয়া কঠিন হয়ে পড়ে। তাই তারা অনানুষ্ঠানিক উৎস থেকে বেশি ঋণ নেয়। এ কারণে বাংলাদেশের কৃষি ঋণ ব্যবস্থা অনানুষ্ঠানিক উৎসের ওপর বেশি নির্ভরশীল।"
        },
        {
          "label": "গ",
          "question": "",
          "explanation": "ফজলুর কৃষি খামারটি জীবননির্বাহী খামার। কৃষি খামারটির উৎপাদন কৌশল ও দক্ষতা সম্পর্কিত বৈশিষ্ট্য বর্ণনাপূর্বক নিম্নে আলোচনা করা হলো :   জীবননির্বাহের উদ্দেশ্যে যে ক্ষুদ্রায়তনের ভূমি চাষাবাদের মাধ্যমে ফসল উৎপাদন করা হয় তা জীবননির্বাহী খামার। এই ধরনের খামারের ব্যবস্থাপনা নিম্নমানের। আবার চাষাবাদও সনাতন পদ্ধতির। তাই উৎপাদন কম হয়। এ কারণে কোন উদ্বৃত্ত থাকে না। উদ্দীপকে ফজলু তার অল্প জমিতে পরম যত্নে চাষাবাদ করে। উক্ত জমিতে তিনি যে ফসল উৎপাদন করেন তা দিয়ে কোনমতে তার পরিবারের ভরনপোষণ চলে। কিন্তু বাজারজাত করার মত কোন উদ্বৃত্ত থাকে না। অর্থাৎ ফজলুর খামারটি ক্ষুদ্রায়তনের জীবন নির্বাহী। তার খামারের উৎপাদন কৌশল সনাতনী পদ্ধতির , ব্যবস্থাপনা অসংগঠিত এবং পরিদর্শন ব্যবস্থাও অদক্ষ। সুতরাং বলা যায় যে, উদ্দীপকে উল্লেখিত ফজলুর খামারটি জীবন নির্বাহী খামার।"
        },
        {
          "label": "ঘ",
          "question": "",
          "explanation": "উদ্দীপকের রানার চাষাবাদ পদ্ধতিটি হলো শস্যবহুমুখীকরণ। নিম্নে তা আলোচনা করা হলো:   একই জমিতে বিভিন্ন মৌসুমে ভিন্ন ভিন্ন ফসল উৎপাদন করাই হলো শস্য বহুমুখীকরণ। শস্য বহুমুখীকরণ এর মাধ্যমে একই জমিতে একাধিক ফসল চাষ করা যায়। ফলে মাটির গুনাগুন অক্ষুণ্ন থাকে এবং উৎপাদন অধিক হয়। আবার, নানা ধরনের ফসল উৎপাদন হওয়ায় পুষ্টির চাহিদা পূরণ হয়। উদ্দীপকের রানা এমনভাবে চাষ করেন যে, সে একই জমিতে বছরে তিন-চারটি ফসল উৎপাদন করতে পারে। যেমন ধান, আলু, সবজি, ডাল ইত্যাদি। অর্থাৎ রানা তার জমিতে একই ফসল বারবার চাষ না করে বিভিন্ন মৌসুমী ভিন্ন ভিন্ন ফসল উৎপাদন করেন। সুতরাং এর চাষাবাদ পদ্ধতি হলো শস্য বহুমুখীকরণ। শষ্য বহুমুখীকরণের ফলে মোট উৎপাদন বৃদ্ধি পায়। আবার বিভিন্ন ধরনের ফসল উৎপাদন হয়। ফলে জনগণের পুষ্টি চাহিদা পূরণ হয়। ছাড়াও উদ্বৃত্ত ফসল কৃষিনির্ভর শিল্পের কাঁচামাল হিসেবে ব্যবহৃত হয় এবং শিল্পের বিকাশ সাধন করে । শস্য বহুমুখীকরণ করলে সারা বছর সামগ্রিকভাবে অর্থনীতির নির্ভরযোগ্য উন্নয়ন ঘটায়। সুতরাং বলা যায় যে, রানার চাষ পদ্ধতি শিল্পের বিকা, কর্মসংস্থান বৃদ্ধি ও পুষ্টি চাহিদা পূরণে গুরুত্বপূর্ণ ভূমিকা রাখবে।"
        }
      ]
    },
    {
      "number": "3",
      "uddipok": "সুলতান সাহেবের কারখানায় স্থায়ী মূলধন প্রায় ৫৫ কোটি টাকা এবং তার কারখানায় ৫০০ জন শ্রমিক কাজ করে। এই কারখানায় পাটের কার্পেট, বস্তা ও হেশিয়ান সুতা তৈরি হয়। বর্তমানে বিশ্ববাজারে পাটজাতপণ্য উৎপাদনে আগ্রহী হয়ে উঠেছে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "যেসব প্রতিষ্ঠানের জমি ও কারখানা ভবন ব্যতিরেখে স্থায়ী সম্পদের মূল্য প্রতিস্থাপন ব্যয়সহ ১০-৭৫ লাখ টাকা তাকে মাইক্রো শিল্প বলে।"
        },
        {
          "label": "খ",
          "question": "",
          "explanation": "আমাদের দেশে চামড়াজাত পণ্যের যোগান কম হওয়ায় দাম অনেক বেশি। বছরের বিভিন্ন সময়ে আমাদের দেশে গরু, ছাগ, মহিষ ইত্যাদি জবাই করা হয়। তাই কাঁচা চামড়ার যোগান অনেক বেশি বলে এর দাম কম। কিন্তু এসব কাচা চামড়া প্রক্রিয়াজাতকরণের মাধ্যমে চামড়াজাত দ্রব্য উৎপাদনের কারখানা অনেক কম। তাই চামড়াজাত দ্রব্যের যোগান চাহিদার তুলনায় স্বল্প। এ কারণে আমাদের দেশে কাঁচা চামড়া দাম কম হলেও চামড়াজাত দ্রব্যের দাম বেশি।"
        },
        {
          "label": "গ",
          "question": "",
          "explanation": "সুলতান সাহেবের কারখানাটি পাট শিল্প যা বৃহৎ শিল্পের অন্তর্গত।   বৃহৎ শিল্পে ভূমি ও কারখানা ভুবন ব্যতীত স্থায়ী সম্পদের মূল প্রতিস্থাপন ব্যয় ৫০ কোটি টাকার উপরে হয়। এ ধরনের কারখানা সাধারণত ৩০০ জনের অধিক শ্রমিক নিয়োজিত থাকে। এ শিল্পগুলো দেশীয় চাহিদা মিটিয়ে উদ্বৃত্ত পণ্য বিদেশি রপ্তানি করে। উদ্দীপকের সুলতান সাহেবের কারখানার স্থায়ি মূলধন প্রায় ৫৫ কোটি টাকা। তার কারখানায় ৫০০ জন শ্রমিক কাজ করে। এই কারখানায় পাটের কার্পেট, বস্তা, হোসিয়ারি সুতা তৈরি হয় । অর্থাৎ তার কারখানাটি বৃহৎ শিল্পের বৈশিষ্ট্যকে ধারণ করে । সুতরাং সুলতান সাহেবের কারখানাটি পাট শিল্প যা বৃহৎ শিল্পের অন্তর্গত। এ ধরনের কারখানায় উন্নতমূলধনী দ্রব্য ও উৎপাদন কৌশল ব্যবহার করা হয় । এ শিল্পে শ্রম বিভাগের সুবিধা,ব্যবস্থাপনা ও গবেষণা প্রবৃদ্ধি সুবিধা লাভ করা যায়।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষাপটে উদ্দীপকে উল্লিখিত পাট শিল্পটির ভবিষ্যৎ সম্ভাবনা উজ্জ্বল। পাট একটি পরিবেশবান্ধব উপাদান। পরিবেশ বিবেচনা থেকে বিশ্বজুড়ে পাট পণ্য নিয়ে নতুন করে আগ্রহ সৃষ্টি হয়েছে। প্লাস্টিক ও কৃত্রিম তন্তু তুলনামূলকভাবে সুলভ ও সহজলভ্য হলেও পরিবেশের জন্য ক্ষতিকর । এ ধরনের বজ্য শত শত বছরেও নষ্ট হয় না। তাই সাম্প্রতিককালে বিশ্বজুড়ে পরিবেশ নিয়ে সচেতনা বেড়ে গেছে।   উদ্দীপকে সুলতান সাহেবের কারখানায় পাটের কার্পেট, বস্তা ও হোসিয়ারি সুতা তৈরি হয়। বর্তমানে বিশ্ববাজারে পাটজাত পণ্যের চাহিদা বৃদ্ধি পেয়েছে। এ কারণে বাংলাদেশের উৎপাদক ও রপ্তানিকাররা বৈচিত্র্যময় পাটজাতপণ্য উৎপাদনে আগ্রহী হয়েছে। অর্থাৎ সুলতান সাহেবের শিল্পটি পাট শিল্প যার ভবিষ্যৎ খুবই সম্ভাবনাময়। বর্তমান বিশ্ব সম্প্রদায় প্লাস্টিক ও সিনথেটিক পণ্যের ক্ষতিকর দিক সম্পর্কে সচেতন হচ্ছে। যার ফলে পাটের চাহিদা বৃদ্ধি পাবে এবং পাটজাত দ্রব্যের উৎপাদন বৃদ্ধি পাবে। পাটজাত দ্রব্যের প্রচুর চাহিদার কারণে নতুন নতুন শিল্প কারখানা গড়ে উঠবে। এছাড়াও পাটের জেনেটিক কোষ আবিষ্কারের ফলে পাটের রোগ সম্পর্কে জানতে পারবে। এতে পাটের উৎপাদন বৃদ্ধি পাবে। সুতরাং বলা যায়, উদ্দীপকের উল্লেখিত পাট শিল্পের ভবিষ্যৎ সম্ভাবনাময় ও উজ্জ্বল।"
        }
      ]
    },
    {
      "number": "4",
      "uddipok": "২০২১ সালের মধ্য সময়ে \"ক\" দেশের মোট জনসংখ্যা ১৭ কোটি। মোট আয়তন ১ লক্ষ ৪৭ হাজার ৫৭০ বর্গ কিলোমিটার এবং মোট জীবিত জন্ম সংখ্যা ২৫ লক্ষ। উক্ত বছরের ঐ দেশে বহিরাগমন ৮০ হাজার এবং বহির্গমন ৪ লক্ষ।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট বছরে কোনো দেশের জনসংখ্যা প্রতি হাজারে যে পরিমাণ মানুষ মৃত্যুবরণ করে তাকে অশোধিত মৃত্যুহার বলে।"
        },
        {
          "label": "খ",
          "question": "",
          "explanation": "জনসংখ্যার পরিমাণ কাম্য জনসংখ্যা অপেক্ষা কম হলে জনসংখ্যা বৃদ্ধি প্রত্যাশিত হবে।  জনসংখ্যার যে স্তরে মাথাপিছু আয় সর্বোচ্চ হয় তা কাম্য জনসংখ্যা। কিন্তু দেশের জনসংখ্যা কাম্যস্তর অপেক্ষা কম বা বেশি হলে মাথাপিছু আয় নিম্ন হয়। তাই জনসংখ্যার পরিমাণ কাম্য স্তর অপেক্ষা কম হলে জনসংখ্যা বৃদ্ধি করতে হবে। তাই এ অবস্থায় জনসংখ্যা বৃদ্ধি প্রত্যাশিত।"
        },
        {
          "label": "গ",
          "question": "",
          "explanation": "\"ক\" দেশের জনসংখ্যার ঘনত্ব ও অশোধিত জন্মহার নিম্নে নির্ণয় করা হলো :   কোন একটি দেশের মোট জনসংখ্যার পরিমাণ থেকে জনসংখ্যার ঘনত্ব ও অশোধিত জন্মহার নির্ণয় করা যায়। মোট জনসংখ্যা কে ওই দেশের আয়তন দ্বারা ভাগ করলে জনসংখ্যার ঘনত্ব পাওয়া যায়। আর কোন দেশের প্রতি ১০০০ জনের মধ্যে যতটি শিশু জীবিত জন্মগ্রহণ করে তা হলো অশোধিত জন্মহার।  উদ্দীপকের দেশটির মোট আয়তন ১ লক্ষ ৪৭ হাজার ৫৭০ বর্গ কিলোমিটার এবং মোট জীবিত জন্ম সংখ্যা ২৫ লক্ষ। সুতরাং “ক” দেশের জনসংখ্যার ঘনত্ব ১১৫২ জন এবং অশোধিত জন্মহার ১৪.৭।"
        },
        {
          "label": "ঘ",
          "question": "",
          "explanation": "\"ক\" দেশের নিট অভিবাসন হারের ভিত্তিতে উক্ত দেশের আর্থসামাজিক অবস্থা সম্পর্কে নিম্নে মতামত তুলে ধরা হলো:   একটি নির্দিষ্ট সময়ে কোন দেশের বহিরাগমন ও বহির্গমন এর পার্থক্য হল নিট অভিবাসন। আর দেশের জনসংখ্যার সাপেক্ষে প্রতি ১০০০ জনে এরূপ নিট অভিবাসন হলো নিট অভিবাসনের হার। নিট অভিবাসনের হার থেকে কোন দেশের আর্থসামাজিক অবস্থা সম্পর্কে সহজেই ধারণা পাওয়া যায়। সাধারণত উন্নত দেশের আর্থসামাজিক অবস্থার ক্ষেত্রে নিট অভিবাসন হার ধনাত্মক হয় এবং নিম্ন আয়ের দেশের ক্ষেত্রে এই হার ঋণাত্মক হয়।    সাধারণভাবে উন্নত ও নিরাপদ জীবন যাপনের লক্ষ্যে মানুষ দেশান্তরিত হয়ে থাকে  এই কারণে যেসব দেশে সামাজিক নিরাপত্তা, কর্মপ্রাপ্তি, সুযোগ, উন্নত জীবনের সম্ভাবনা নিম্নমানের সেসব দেশের দেশান্তরের সংখ্যা বেশি। অর্থাৎ যেসব দেশের নিম্ন আয়ের বা নিম্নমানের সামাজিক অবস্থা বিদ্যমান সেই সব দেশে দেশান্তরি হওয়ার প্রবণতা বেশি থাকে। যার ফলে সেইসব দেশের নিট অভিবাসীর হার ঋণাত্মক হয়ে থাকে।    উদ্দীপকের \"ক\" দেশের মোট জনসংখ্যা ১৭ কোটি। ২০২১ সালে ঐ দেশে বহিরাগমন ৮০ হাজার এবং বহির্গমন ৪ লক্ষ। সুতরাং নীট অভিবাসনের হার নিট অভিবাসন হার= মোট জনসংখ্যাবহিরাগমন−অভিবাসন​×১০০০ নিট অভিবাসন হার= ১৭,০০,০০,০০০৮০,০০০−৪,০০,০০০​×১০০০ নিট অভিবাসন হার= ১৭,০০,০০,০০০−৩,২০,০০০​×১০০০≈−১.৮৮ 'ক' দেশের নিট অভিবাসন হার হলো প্রতি হাজারে প্রায় -১.৮৮ । যেহেতু উদ্দীপকের দেশটিতে ও নিট অভিবাসীর হার ঋণাত্মক। তাই বলা যায়, “ক” দেশের আর্থসামাজিক অবস্থা উন্নতমানের নয়।"
        }
      ]
    },
    {
      "number": "5",
      "uddipok": "রতনের শিক্ষক উপরের ছবির মাধ্যমে ক্লাসে একটি জনসংখ্যা তত্ত্ব ব্যাখ্যা করছিলেন। সে তখন বুঝতে পারে যে তার দেশ অতি জনবহুল। তাই সে চাকরির চিন্তা না করে পড়ালেখার পাশাপাশি বিভিন্ন প্রশিক্ষণ নিয়ে হাঁস, মুরগি ও মাছের খামার এবং একটি নার্সারি গড়ে তোলে। এর মাধ্যমে সে আরো পাঁচজনের কর্মসংস্থান করতে সক্ষম হয়।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "কাজ করতে সক্ষম ব্যক্তি প্রচলিত মজুরিতে কাজ করতে ইচ্ছুক কিন্তু কাজ পায় না এ অবস্থানকেই বেকারত্ব বলে।"
        },
        {
          "label": "খ",
          "question": "",
          "explanation": "জনস্বাস্থ্য ও পুষ্টির সাথে মানবসম্পদ উন্নয়নের সম্পর্ক সমমুখী।  সাধারণত শিক্ষিত, দক্ষ, কর্মক্ষম জনশক্তিকে মানবসম্পদ বলা হয়। ব্যক্তি যত বেশি কর্মক্ষম হবে তার উৎপাদনশীলতা তত বেশি হবে। আর কর্ম ক্ষমতা তথা সুস্থ ও সবল দেহ ও জনস্বাস্থ্য তথা সুষম খাদ্য গ্রহণ, পরিচ্ছন্ন বাসস্থান পুষ্টি ইত্যাদির ওপর নির্ভর করে। তাই জন্য স্বাস্থ্য ও পুষ্টি উন্নত মানের হলে ব্যক্তি কর্মদক্ষতা বাড়ে। অর্থাৎ মানব সম্পদের উন্নয়ন ঘটে।"
        },
        {
          "label": "গ",
          "question": "",
          "explanation": "ছবিটি কাম্য জনসংখ্যা তত্ত্বের একটি চিত্র। এই তত্ত্ব অনুযায়ী, একটি দেশের মাথাপিছু আয় সর্বোচ্চ হয় যখন জনসংখ্যা একটি নির্দিষ্ট স্তরে পৌঁছায়, যাকে কাম্য জনসংখ্যা বলা হয়। a ও c বিন্দুতে অসামঞ্জস্য মান নির্ণয় চিত্রে, b বিন্দু হলো কাম্য জনসংখ্যা, যেখানে মাথাপিছু আয় সর্বোচ্চ, অর্থাৎ 800 টাকা এবং জনসংখ্যা 13 একক। a বিন্দু : এই বিন্দুতে জনসংখ্যা 12 একক এবং মাথাপিছু আয় 500 টাকা। c বিন্দু : এই বিন্দুতে জনসংখ্যা 14 একক এবং মাথাপিছু আয় 500 টাকা। এই দুটি বিন্দুর মধ্যে অসামঞ্জস্য হলো: a বিন্দুতে , জনসংখ্যা কাম্য সংখ্যার (13 একক) চেয়ে কম, তাই এখানে মাথাপিছু আয় কম (500 টাকা)। এটি নিম্ন জনসংখ্যা (Under-population) পরিস্থিতি নির্দেশ করে। c বিন্দুতে , জনসংখ্যা কাম্য সংখ্যার চেয়ে বেশি, তাই এখানেও মাথাপিছু আয় কমেছে (500 টাকা)। এটি অতি জনসংখ্যা (Over-population) পরিস্থিতি নির্দেশ করে। নিম্ন জনসংখ্যা চিহ্নিতকরণ কাম্য জনসংখ্যা তত্ত্ব অনুসারে, যখন কোনো দেশের জনসংখ্যা কাম্য স্তরের (চিত্রে 13 একক) চেয়ে কম থাকে, তখন তাকে নিম্ন জনসংখ্যা বলা হয়। চিত্রে, a বিন্দু তে জনসংখ্যা 12 একক, যা কাম্য জনসংখ্যা (13 একক) থেকে কম। এর ফলে, দেশের মাথাপিছু আয় কমে যায় (500 টাকা), কারণ শ্রমশক্তি এবং অন্যান্য সম্পদ পুরোপুরি কাজে লাগানো যায় না। এই পরিস্থিতি কাম্য জনসংখ্যা স্তরে পৌঁছানোর জন্য জনসংখ্যা বৃদ্ধির প্রয়োজনীয়তা নির্দেশ করে।"
        },
        {
          "label": "ঘ",
          "question": "",
          "explanation": "রতনের মতো কর্মসংস্থানের জন্য আমার আত্মকর্মী হওয়া প্রয়োজন।  নিজের জ্ঞান, বুদ্ধি ও দক্ষতার আলোকে উৎপাদন বা জীবিকা অর্জনে নিয়োজিত  থাকাই হলো আত্মকর্মসংস্থান। আত্মকর্মসংস্থানের মাধ্যমে বেকারত্বের অভিশাপ থেকে মুক্ত থাকা সম্ভব। আবার স্বাধীনভাবে কর্ম করাও যায়। নিজের কর্মসংস্থানের পাশাপাশি অন্যের কর্মসংস্থানের সুযোগ সৃষ্টি হয়।  উদ্দীপকের রতন বুঝতে পারে তার দেশ অতি জনবহুল। তাই সে পড়ালেখার পাশাপাশি বিভিন্ন প্রশিক্ষণ নিয়ে হাঁস, মুরগি, মাছের খামার ও একটি নার্সারি গড়ে তোলে। এর মাধ্যমে সে আরও পাঁচজনের কর্মসংস্থান সৃষ্টি করতে সক্ষম হয়। অর্থাৎ  রতন তার নিজের উদ্যোগে অর্থ উপার্জনের সুযোগ সৃষ্টি করে। তাই এটি আত্মকর্মসংস্থানকে নির্দেশ করে। আত্মকর্মসংস্থান মূলত স্ব-উদ্যোগ ও স্ব-ব্যবস্থাপনায় পরিচালিত হয়। তাই এক্ষেত্রে নিজের জ্ঞান, বুদ্ধি, দক্ষতা এবং পুঁজি গুরুত্বপূর্ণ ভূমিকা পালন করে। এ কারণে আত্মকর্মসংস্থান সৃষ্টিতে শিক্ষা ও প্রশিক্ষণ গ্রহণের মাধ্যমে নিজের দক্ষতা ও কর্মদক্ষতা বৃদ্ধির বিকল্প নেই। অন্যথায় আত্মকর্মসংস্থানে ব্যর্থ হতে বাধ্য। তাই রতনের মতো কর্মসংস্থানের জন্য আমার প্রয়োজনীয় শিক্ষা ও প্রশিক্ষণ গ্রহণ করে আত্মকর্মী হওয়া প্রয়োজন।"
        }
      ]
    },
    {
      "number": "6",
      "uddipok": "\"X\" দেশে ২০১৮ ও ২০২২ সালে বিভিন্ন বিজ্ঞ পণ্যের দাম এবং পরিমাণের তালিকা নিচে প্রদত্ত হলো।  উক্ত দেশের সরকার দ্রুত অর্থনৈতিক উন্নয়নের জন্য দেশি-বিদেশি ঋণ নিয়ে বিভিন্ন উন্নয়নমূলক কর্মকান্ড পরিচালনা করছে। এছাড়াও করোনা কালীন স্থবিরতা কাটিয়ে উঠতে সুদের হার হ্রাসসহ উৎপাদনকারীদের বিভিন্ন ধরনের প্রণোদনা প্যাকেজ সুবিধা প্রদান করে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "সাধারণত দামস্থরের ক্রমবৃদ্ধির প্রবণতায় হলো মুদ্রাস্ফীতি।"
        },
        {
          "label": "খ",
          "question": "অর্থের অবমূল্যায়ন মুদ্রাস্ফীতির উপর কিরূপ প্রভাব ফেলে? ব্যাখ্যা করো।",
          "explanation": "অর্থের অবমূল্যায়ন মুদ্রাস্ফীতি বৃদ্ধি করে।  অর্থের অবমূল্যায়ন হলো দেশীয় মুদ্রার মূল্যমান হ্রাস পায়। ফলে আমদানি ব্যয় বৃদ্ধি পায়। অর্থাৎ আমদানিকৃত দ্রব্য সামগ্রির দাম বাড়ে। এ কারণে দেশে দ্রব্য সামগ্রী সামগ্রিক দামস্তর ক্রমশ বৃদ্ধি পায়। ফলে মুদ্রাস্ফীতি ঘটে। এভাবে অর্থের অবমূল্যায়ন মুদ্রাস্ফীতির উপর নেতিবাচক প্রভাব ফেলে।"
        },
        {
          "label": "গ",
          "question": "উদ্দীপক থেকে ভোক্তার দাম সূচক নিম্নে নির্ণয় কর",
          "explanation": "উদ্দীপক থেকে ভোক্তার দাম সূচক নিম্নে নির্ণয় করা হলো:   নির্দিষ্ট কিছু দ্রব্য ক্রয়ের ক্ষেত্রে যে ব্যয় হয় তা ভোক্তার দাম সূচকের দ্বারা পরিমাপ করা হয়। এজন্য যেকোনো এলাকার ভোক্তারা যে দ্রব্য সামগ্রী ক্রয় করে তাদের প্রতিনিধিত্বকারী দ্রব্যের গুচ্ছ মূল্য নির্বাচন  করা হয়। আর এই গুচ্ছ মূল্যের ভিত্তি বছরের দাম ও বর্তমান দামের অনুপাত নির্ণয় করে তা ১০০ দিয়ে গুণ করা হয়।    উদ্দীপকের চিত্রটিতে কিছু দ্রব্যের পরিমাণ, ভিত্তি বছরের দাম ও বর্তমান বছরের দাম দেওয়া হয়েছে। উক্ত তথ্যগুলো অনুসারে ভোক্তার দাম সূচক (CPI) নির্ণয় করা হলো : সুতরাং, CPI  = ∑ P n Q 0 ∑ P 0 Q 0 × 100 = 3060 2250 × 100 = 136 \\begin{aligned} & =\\frac{\\sum P n Q 0}{\\sum P 0 Q 0} \\times 100 \\\\ & =\\frac{3060}{2250} \\times 100 \\\\ & =136\\end{aligned} ​ = ∑ P 0 Q 0 ∑ P n Q 0 ​ × 100 = 2250 3060 ​ × 100 = 136 ​ সুতরাং, নির্ণেয় ভোক্তার দাম সূচক ১৩৬।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সরকারের পদক্ষেপ গুলো দেশের অর্থনীতিতে মুদ্রাস্ফীতির হ্রাস করবে। নিম্নে তা ব্যাখ্যা করা হলো :   “X” দেশের সরকার অর্থনৈতিক উন্নয়নের জন্য দেশি-বিদেশী ঋণ নিয়ে বিভিন্ন উন্নয়ন কর্মকান্ড পরিচালনা করছে এছাড়াও তারা সুদের হার হ্রাস করেছে এবং উৎপাদনকারীদের বিভিন্ন প্রজননের সুবিধা প্রদান করছে। এই পদক্ষেপ গুলোর মাধ্যমে বুঝা যায় সরকার অর্থের পরিমাণ হ্রাস ও উৎপাদন বৃদ্ধির পরিমাণ পদক্ষেপ নিয়েছে। যার মাধ্যমে দামস্তর হ্রাস পাবে। তথা মুদ্রাস্ফীতি হ্রাস পাবে।   সাধারণত আর্থিক নীতি, রাজস্ব নীতি (সরকারি ব্যয়, কর হার, ঋণের হ্রাস - বৃদ্ধি), প্রত্যক্ষ কার্যক্রম ইত্যাদি কোন দেশের দামস্তর নির্ধারণের ক্ষেত্রে গুরুত্বপূর্ণ ভূমিকা পালন করে।  এই নীতিগুলোর পরিবর্তন হলে দেশের দামস্তরও পরিবর্তন হয়। সরকার যদি জনগণ ও বাণিজ্যিক ব্যাংক থেকে ঋণ গ্রহণ করে তখন দেশে নগদ অর্থের প্রভাব হ্রাস পাবে। যার ফলে সামগ্রিক চাহিদা কমে যাবে আবার সুদের হার হ্রাস করে উৎপাদনকারীদের প্রণোদনা দিলে উৎপাদনের পরিমাণ বৃদ্ধি পাবে। যার ফলে দেশে স্বাভাবিক যোগানো বৃদ্ধি পাবে। এভাবে চাহিদা হ্রাস ও যোগান বাড়ানোর মাধ্যমে দামস্তর হ্রাস পায়।  তাই বলা যায়, উদ্দীপকে উল্লিখিত সরকারের পদক্ষেপ গুলো দেশের অর্থনীতিতে মুদ্রাস্ফীতির হ্রাস করবে।"
        }
      ]
    },
    {
      "number": "7",
      "uddipok": "কৃষিপ্রধান দেশ হওয়া সত্বেও বাংলাদেশকে প্রতিবছর বিপুল পরিমাণ খাদ্যশস্য, ফলমূল ও প্রক্রিয়াজাত খাদ্য ও অন্যদেশ থেকে কিনে আনতে হয়। অতীতে দেশটি চা, চামড়ার মত গুটি কয়েক কৃষিপণ্য বিদেশে বিক্রি করলেও বর্তমানে তৈরি পোশাকের ন্যায় শিল্পপণ্যসহ বিচিত্র রকমের কৃষি পণ্য বিদেশে বিক্রয় করছে। আবার শিল্পায়নের প্রয়োজনে বিভিন্ন যন্ত্রপাতি লোহা, ইস্পাত ইত্যাদি বিদেশ থেকে কিনে নিয়ে আসে। বর্তমানে পৃথিবীর বিভিন্ন দেশে বাংলাদেশের অনেক লোক কাজ করছে যাদের মাধ্যমে প্রচুর বৈদেশিক মুদ্রা অর্জিত হচ্ছে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "",
          "explanation": "আবগারি শুল্ক রপ্তানির পরিমাণ হ্রাস করে। দেশের অভ্যন্তরে উৎপাদিত দ্রব্য সামগ্রী ও পর্যায়ে কর ধার্য করা হয় তা আফগারি শুল্ক। এই শুল্ক ধার্য করা হলে দেশে উৎপাদিত দ্রব্যসামগ্রিক দাম তুলনামূলকভাবে বেড়ে যায়। ফলে এদেশীয় দ্রব্যসামগ্রী চাহিদা বিদেশীদের নিকট হ্রাস পায়। ফলশ্রুতিতে উক্ত দ্রব্য রপ্তানি পরিমাণ হ্রাস পায়।"
        },
        {
          "label": "গ",
          "question": "",
          "explanation": "জনবহুল বাংলাদেশ প্রতিবছর বিপুল পরিমাণ দ্রব্য আমদানি পাশাপাশি অনেক দ্রব্য রপ্তানি ও করে থাকে। নিচে তা ব্যাখ্যা করা হলো :   বাংলাদেশ বিভিন্ন ধরনের দ্রব্য আমদানি করে থাক। এগুলোর মধ্যে প্রাথমিক পণ্য হিসেবে খাদ্যশ, তৈলবীজ, কাঁচা তুলা ইত্যাদি প্রদান। আবার শিল্পজাতদ্রব্যের মধ্যে সার, ক্লিংকার, সুতা, ভোজ্য, তেল ইত্যাদি প্রধান। আমদানির পাশাপাশি বাংলাদেশ কাঁচাপাট, চা, চামড়া তৈরি পোশাক ইত্যাদি রপ্তানি করে থাকে। উদ্দীপকে বলা হয়েছে বাংলাদেশ বিপুল পরিমাণ খাদ্যশস্য, ফলমূল ও প্রক্রিয়া জাত খাদ্য অন্য দেশ থেকে কিনে আনে। বর্তমানে পা, চা, চামড়ার সাথে তৈরি পোশাক এবং অন্যান্য কৃষি পণ্য রপ্তানি করছে। আবার শিল্পায়নের প্রয়োজনে যন্ত্রপাতি, লোহা ও ইস্পাত ইত্যাদি আমদানি করে। নিচে বাংলাদেশের আমদানি ও রপ্তানি দ্রব্য তালিকা তৈরি করা হলো :-"
        },
        {
          "label": "ঘ",
          "question": "",
          "explanation": "বাংলাদেশের বৈদেশিক বাণিজ্য রপ্তানির বৈচিত্রকরণ ঘটেছে। নিচে তা ব্যাখ্যা করা হলো :   রপ্তানি বাণিজ্য ধরন বিদেশিদের চাহিদার উপর নির্ভরশীল। সময়ের পরিবর্তনে তাদের চাহিদা পরিবর্তিত হলে দেশীয় রপ্তানি পূর্ণ পরিবর্তন হয়েছে। অন্যদিকে আমদানিকৃত পণ্য ধরন দেশীয় চাহিদা দ্বারা নির্ধারিত হয়। যেমন বর্তমানে আমাদের দেশে মূলধনী দ্রব্য চাহিদা বেশি তাই  মূলধনী দ্রব্য আমদানি বেশি হয়। উদ্দীপকে বাংলাদেশ অতীতে পাট, চা, চামড়ার মত গুটিকয়েক কৃষি পণ্য বিদেশে বিক্রি করেছে। কিন্তু বর্তমানে তৈরি পোশাকে ন্যায্য শিল্পপণ্যসহ বিচিত্র রকমের কৃষিপণ্য বিদেশে বিক্রয় করছে। আবার শিল্পায়নের প্রয়োজনে বিভিন্ন যন্ত্রপাতি, লোহা ও ইস্পাত ইত্যাদি বিদেশ থেকে কিনে নিয়ে আসে। অর্থাৎ বর্তমানে বাংলাদেশের বৈদেশিক বাণিজ্য আমদানি ও রপ্তানিকৃত দ্রব্যের বৈচিত্র করণ হয়েছে। সাধারণত মূলধনী দ্রব্যসমূহের দাম অধিক হওয়ায় আমদানি ব্যয় বাড়ে। কিন্তু এর রুপ পণ্য উৎপাদনের কাজে ব্যবহৃত হয় বলে ভবিষ্যতে উৎপাদন বাড়ে। এটিই দেশকে স্বনির্ভর করে তোলে। আর শিল্প জাতপন্ন সহ বিচিত্র রকমের কৃষি পণ্য রপ্তানি হলে রপ্তানির পরিমাণ অধিক হয়। এটি রপ্তানি আয় বাড়াতে সাহায্য করে। সুতরাং বলা যায় যে, বাংলাদেশের মূলধনী দ্রব্য আমদানি এবং শিল্পজাত পণ্য রপ্তানি অর্থনীতিতে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "আবহমানকাল ধরেই বাংলাদেশ একটি আমদানি নির্ভর দেশ। প্রতি বছর দেশটি রপ্তানির তুলনায় আমদানি বেশি করে থাকে। অতি সম্প্রতি দেশটি প্রচলিত পণ্যের পাশাপাশি বেশ কিছু অপ্রচলিত পণ্য পৃথিবীর বিভিন্ন দেশে রপ্তানি করছে। তাছাড়া রপ্তানি সম্প্রসারণের জন্য উৎপাদন বৃদ্ধি, রপ্তানি শুল্ক হ্রাস, পরিবহন ব্যবস্থার উন্নয়ন, শুল্ক রেয়াত, জ্বালানির মূল্য হ্রাস, বিভিন্ন দেশে বাণিজ্য প্রতিনিধি প্রেরণ ও বাণিজ্য চুক্তি সম্পাদন ইত্যাদি কার্যক্রম গ্রহণ করেছে।",
      "tag": "DB 23,DB, DIN.B, JB, SB 18",
      "sub_questions": [
        {
          "label": "ক",
          "question": "",
          "explanation": "বিশ্বায়ন হলো মূলধনসহ পণ্য ও সেবা অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "",
          "explanation": "বৈদেশিক বাণিজ্য অর্থনীতির জন্য শুভ ফলাফল বয়ে আনে, কিন্তু বৈদেশিক সাহায্য বেশির ভাগ ক্ষেত্রে উন্নয়নের ক্ষেত্রে প্রতিবন্ধকতা সৃষ্টি করে। সাধারণত, উন্নয়নশীল দেশ আধুনিক প্রযুক্তি, উন্নত যন্ত্রপাতি ও প্রয়োজনীয় কাঁচামালের জন্য বিদেশের ওপর নির্ভরশীল। এক্ষেত্রে বৈদেশিক সাহায্যের ওপর অত্যধিক নির্ভরশীল হলে দেশের অর্থনীতিতে অনিশ্চয়তা দেখা দিতে পারে। তাছাড়া, বৈদেশিক দাতা সংস্থা বা দেশগুলো তাদের ঋণের বিপরীতে বিভিন্ন কঠিন শর্তারোপ করে। এর ফলে পরনির্ভরশীলতা আরও বৃদ্ধি পায়। পক্ষান্তরে, বৈদেশিক বাণিজ্যের ওপর গুরুত্বারোপ করলে দেশের প্রাকৃতিক সম্পদের সদ্ব্যবহার নিশ্চিত হয় এবং বৈদেশিক মুদ্রা অর্জনের মাধ্যমে অর্থনৈতিক উন্নয়ন ঘটে। তাই স্পষ্টতই বলা যায়, বৈদেশিক সাহায্যের তুলনায় বৈদেশিক বাণিজ্য অধিক উত্তম।"
        },
        {
          "label": "গ",
          "question": "",
          "explanation": "উদ্দীপকে লেনদেন ভারসাম্যের ঘাটতি দূরীকরণে গৃহীত পদক্ষেপসমূহ চিহ্নিত করা হলো- সাধারণত কোনো নির্দিষ্ট সময়ে কোনো দেশের দৃশ্যমান ও অদৃশ্যমান উভয় প্রকার আমদানির মূল্য অপেক্ষা রপ্তানি মূল্য কম হলে লেনদেন ভারসাম্যে ঘাটতি দেখা দেয়। আর এই ঘাটতি দূরীকরণে সরকার বিভিন্ন ব্যবস্থা গ্রহণ করে থাকে। যেমন- প্রচলিত পণ্যের পাশাপাশি অপ্রচলিত পণ্যের রপ্তানি বৃদ্ধি, রপ্তানি শুল্ক হ্রাস, প্রয়োজনীয় কাঁচামাল আমদানির ক্ষেত্রে আমদানি উদারীকরণ, পরিবহন ব্যবস্থার উন্নয়ন ইত্যাদি। প্রকৃতপক্ষে লেনদেন ভারসাম্যের ঘাটতি দূর করার ক্ষেত্রে মূল লক্ষ্য হলো আমদানি হ্রাস ও রপ্তানি বৃদ্ধি। উদ্দীপকে লক্ষ করা যায়, বাংলাদেশে প্রতি বছর রপ্তানির তুলনায় আমদানি বেশি হয়ে থাকে। এর ফলে বাণিজ্য ঘাটতি বা লেনদেন ভারসাম্যে ঘাটতি পরিলক্ষিত হয়। এই ঘাটতি দূরীকরণের উদ্দেশ্যে বাংলাদেশ সরকার রপ্তানি বৃদ্ধির উদ্যোগ গ্রহণ করেছে। যেমন- উৎপাদন বৃদ্ধি, শুল্ক রেয়াত, বিভিন্ন দেশে বাণিজ্য প্রতিনিধি প্রেরণ ও বাণিজ্য চুক্তি সম্পাদন ইত্যাদি। কাজেই বলা যায়, উপরের পদক্ষেপসমূহ উক্ত ঘাটতি দূরীকরণে ইতিবাচক ভূমিকা পালন করবে।"
        },
        {
          "label": "ঘ",
          "question": "",
          "explanation": "বাংলাদেশের রপ্তানি বাণিজ্য সম্প্রসারণের জন্য সরকারের গৃহীত পদক্ষেপগুলো আপাতত পর্যাপ্ত বলেই মনে হয়।সরকার রপ্তানি বাণিজ্যে সমস্যাবলি চিহ্নিতকরণ এবং তা দ্রুত সমাধানের জন্য জাতীয় পর্যায়ে সর্বোচ্চ কমিটি গঠন করেছে। এই কমিটি দেশের রপ্তানি বিষয়ের বিভিন্ন দিক সম্পর্কে সঠিক দিক নির্দেশনা প্রদান করে। অন্যদিকে, সরকার রপ্তানিকারকদের প্রয়োজনীয় কাঁচামাল আমদানির ওপর বাণিজ্য শুল্ক অব্যাহতি দেয় এবং আবগারি শুল্কও প্রত্যাহার করে নেয়। এছাড়া সরকার রপ্তানি বাণিজ্য সম্প্রসারণের জন্য কম সুদে ঋণ প্রদান, রপ্তানি ঋণ নিশ্চিতকরণ, স্কিম প্রবর্তন, এক্সপোর্ট পারফরমেন্স লাইসেন্সে বিশেষ সুবিধা প্রদান, রপ্তানি বৃদ্ধির জন্য বিভিন্ন দেশে বাণিজ্য প্রতিনিধি দল প্রেরণ, বাণিজ্য চুক্তি সম্পাদনে বিশেষ গুরুত্ব প্রদান করে। রপ্তানি বাণিজ্য সম্প্রসারণে বর্তমানে প্রযুক্তিবিদ্যা ও কারিগরি জ্ঞান, উন্নত কলাকৌশল ইত্যাদির উপরও যথাযথ গুরুত্বারোপ করা হচ্ছে। তাছাড়া রপ্তানি বৃদ্ধির জন্য সরকার ১৯৭৮ সালের জানুয়ারি মাসে 'রপ্তানি ঋণ নিশ্চিতকরণ স্কিম' প্রবর্তন করে। এ স্কিমের আওতায় রাজনৈতিক বা অন্য কোনো কারণে রপ্তানি পণ্যের মূল্য প্রাপ্তিতে প্রতিবন্ধকতার সৃষ্টি হলে রপ্তানিকারকদের ঋণদানের ব্যবস্থা করা সম্ভব। এ স্কিমটি চালু হওয়ায় ঋণের নিশ্চয়তা দেওয়া সম্ভব হয়েছে। যার ফলে রপ্তানিকারকগণ রপ্তানির ক্ষেত্রে উৎসাহিত হবে। উপরের পর্যালোচনার প্রেক্ষিতে বলা যায়, বাংলাদেশের রপ্তানি বাণিজ্য সম্প্রসারণের লক্ষ্যে সরকার কর্তৃক গৃহীত ব্যবস্থাগুলো পর্যাপ্ত।"
        }
      ]
    },
    {
      "number": "9",
      "uddipok": "নিচের টেবিলে ২০১৯-২০ অর্থবছরে “ক” দেশের সরকারের বিভিন্ন ধরনের কর রাজস্বের পরিমাণ দেখানো হলো :",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "প্রত্যক্ষ কোনো উপকারের আশা না করে সরকারকে বাধ্যতামূলকভাবে যা প্রদান করা হয় তাই কর"
        },
        {
          "label": "খ",
          "question": "",
          "explanation": "সরকার আগে ব্যয়ের লক্ষ্যমাত্রা নির্ধারণ করে এবং সেই অনুযায়ী আয় করে। সাধারণত সরকারকে বাধ্যতামূলকভাবে কিছু খাতে ব্যয় করতে হয়। পাশাপাশি আরও অনেক অনিশ্চিত ব্যয় বহন করতে হয়। অন্যদিকে সরকার নিশ্চিতভাবেই বিভিন্ন উৎস থেকে তার প্রয়োজনীয় অর্থের সংস্থান করতে পারে। অর্থাৎ সরকারের নিশ্চিত আয় এর পরিমাণ দ্বারা ব্যয় বহন করতে হয়। তাই সরকার প্রথমে তার ব্যয় সম্পর্কে প্রক্ষেপণ করে। পরবর্তীতে তার প্রয়োজন অনুযায়ী আয় বা অর্থের সংস্থান করে।"
        },
        {
          "label": "গ",
          "question": "",
          "explanation": "উদ্দীপক থেকে ২০১৯-২০ অর্থবছরে “ক” দেশের সরকারের মোট পণ্য করের পরিমাণ নিম্নে নির্ণয় করা হল:   বিভিন্ন ধরনের পণ্যের উপর আরোপিত করার শুল্কের সমষ্টি হচ্ছে পন্য কর। এটি মূলত একটি পরোক্ষ কর। মূল্য সংযোজন কর, আমদানী শুল্ক, আবগারি শুল্ক, রপ্তানি শুল্ক ইত্যাদি পন্য করের আওতাভুক্ত। উদ্দীপকে উল্লেখিত কর গুলোর মধ্যে আমদানি শুল্ক, রপ্তানি শুল্ক, আবগারি শুল্ক ও মূল্য সংযোজন কর পণ্যকরের আওতাভুক্ত। সুতরাং, মোট পণ্য কর = আমদানি শুল্ক + রপ্তানি শুল্ক + আবগারি শুল্ক + মূল্য সংযোজন কর =(২৩৬৪৩.৫৮+১.০৮ + ২২৭৯.৪৮+৭৩০০৪.২১) কোটি টাকা = ৯৮৯২৮.৩৫ কোটি টাকা   সুতরাং, ২০১৯-২০ অর্থবছরে “ক” দেশের সরকারের মোট পণ্য করের পরিমাণ ৯৮৯২৮.৩৫ কোটি টাকা।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত কর গুলোর মধ্যে “আয়কর” সমাজে ন্যায়বিচার প্রতিষ্ঠা ও আয় বৈষম্য হ্রাসে অধিক অবদান রাখে। নিম্নে তা বিশ্লেষণ করা হলো :   উদ্দীপকে মূল্য সংযোজন কর, আমদানী শুল্ক, আবগারি শুল্ক, আয়কর ও রপ্তানি শুল্ক এর কথা উল্লেখ করা হয়েছে। তন্মধ্যে আয়কর একটি প্রত্যক্ষ কর। আয়কর সমাজে ধনী-দরিদ্র বৈষম্য হ্রাস করতে সহায়তা করে।   আয়কর আরোপের মাধ্যমে সমাজের ন্যায়বিচার ও আয় বৈষম্য হ্রাস করা সম্ভব। কেননা আয়কর ধনীদের উপর প্রগতিশীল ভাবে আরোপ করা হলে কিছুটা বৈষম্য হ্রাস পাবে। ধনীদের আয় বৃদ্ধির সাথে সাথে যার ফলে তাদের আয়করের পরিমাণও বৃদ্ধি পাবে। ফলশ্রুতিতে তাদের ব্যয়যোগ্য হ্রাস পাবে। অন্যদিকে সংগৃহীত কর দেশের মানুষের কল্যাণে ব্যয় হবে যার সুফল-দরিদ্র সবাই পাবে। এর ফলে সমাজের দাম স্তরে ও কিছুটা নিম্নমুখী পরিবর্তন আসবে। একই সাথে যেহেতু আয়কর দরিদ্রদের জন্য প্রযোজ্য নয় যার ফলে তাদের ব্যয় যোগ্য আয় এর পরিমাণ ও বৃদ্ধি পাবে। এতে করে ধনীদরিদ্র বৈষম্য হ্রাস পেতে থাকবে। তাই বলা যায়, “আয়কর” সমাজে ন্যায়বিচার প্রতিষ্ঠা ও আয় বৈষম্য হ্রাসে অধিক অবদান রাখে।"
        }
      ]
    },
    {
      "number": "10",
      "uddipok": "বর্তমানে কল্যাণমূলক রাষ্ট্রে সরকার অভ্যন্তরীণ শান্তি-শৃঙ্খলা রক্ষা, প্রতিরক্ষা, প্রশাসনিক ব্যয় নির্বাহসহ বিভিন্ন কাজের জন্য প্রচুর অর্থ ব্যয় করে থাকে। এজন্য প্রয়োজনীয় অর্থসংস্থানের উৎসগুলো হল: কর রাজস্ব, কর বহির্ভূত রাজস্ব, সরকারি ঋণ, নোট ছাপানো।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "কোনো দ্রব্যের উৎপাদনের বিভিন্ন পর্যায়ে অতিরিক্ত মূল্য সংযোজনের উপর যে কর ধার্য করা হয় তা মূল্য সংযোজন কর।"
        },
        {
          "label": "খ",
          "question": "",
          "explanation": "আয়করের করঘাত অন্যের উপর চাপানো যায় না তাই এটি একটি প্রত্যক্ষ কর। প্রত্যক্ষ কর বলতে বোঝায় যে করে করঘাত ও করপাত একই ব্যক্তির উপর পড়ে। অর্থাৎ যার ওপর কর আরোপ করা হয় তাকেই করের চূড়ান্ত ভার বহন করতে হয়। আয়কর ব্যক্তির আয়ের ওপর ধার্য করা হয়। ফলে ব্যক্তি এই কর অন্যের উপর চাপাতে পারে না। তাকেই এই কর পরিশোধ করতে হয়। আর তাই আয়করকে প্রত্যক্ষ কর বলা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত সরকারি ব্যয়ের উদ্দেশ্য গুলো চিহ্নিত করে নিম্নে বর্ণনা করা হলো :   উদ্দীপকে অভ্যন্তরীণ শান্তি-শৃঙ্খলা রক্ষা, প্রতিরক্ষা, প্রশাসনিক ব্যয়সহ বিভিন্ন ক্ষেত্রে ব্যয় করে থাকে।   জনকল্যাণ ই প্রতিটি দেশের সরকারের মূল লক্ষ্য। আর এই লক্ষ অর্জনের জন্যই সরকার ব্যয় করে থাকে। রাজস্ব ব্যয় ও উন্নয়ন / মূলধনী ব্যয় এই দুটি খাতে সরকারি ব্যয় বিভক্ত। দেশের জাতীয় ও অভ্যন্তরীণ নিরাপত্তা-শৃঙ্খলা রক্ষা, প্রশাসন পরিচালনার ব্যয় রাজস্ব ব্যয়। একটি দেশ সঠিকভাবে পরিচালনা করার জন্য, তার নিরাপত্তা এবং অভ্যন্তরীণ শৃঙ্খলা রক্ষা করার জন্য, দেশের মানুষের নাগরিক অধিকার প্রতিষ্ঠার জন্য সরকার এই রাজস্ব ব্যয়গুলো করে থাকেঅপরদিকে বিভিন্ন জনকল্যাণমূলক কর্মকান্ড যেমন শিক্ষা-দক্ষতাগত উন্নয়ন, অবকাঠামগত উন্নয়ন, রাস্তাঘাট সেতু ও বাঁধ নির্মাণ ইত্যাদি সরকারের মূলধনী ব্যয়। মূলত শিক্ষা ও দক্ষতাগত উন্নয়নের মাধ্যমে দেশের মানুষকে জনসম্পদে তৈরি করা, অবকাঠামগত উন্নয়নের মাধ্যমে দেশের উন্নয়ন সাধন করা, স্বাস্থ্য ও চিকিৎসা সেবা, সামাজিক নিরাপত্তা প্রদান, দরিদ্রদের আত্মকর্মসংস্থান দুর্যোগজনিত ক্ষতির মোকাবেলা ইত্যাদি খাতে সরকার মূলধনী ব্যয় করে থাকে। ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত অর্থসংস্থানের তৃতীয় উৎস টি সরকারি ঋণ। যথাযথ ব্যবহারের মাধ্যমে এটি দেশের অর্থনৈতিক উন্নয়নের সহায়ক ভূমিকা পালন করে। নিম্নে তা বিশ্লেষণ করা হলো :   সরকার সাধারণত আয়ের লক্ষ্যের পাশাপাশি বিভিন্ন খাতে উন্নয়নের লক্ষ্যে ঋণ প্রদান করে থাকে। আর সরকারি সকল ঋণই সুদযুক্ত। যার ফলে যখন ঋণ গ্রহিতা ঋণ গ্রহণ করে এবং পরবর্তীতে এটি পরিশোধ করে তখন আসল টাকার পাশাপাশি সুদ ও প্রদান করতে হয়। যার ফলে এটি সরকারের একটি আয়ের উৎসে পরিণত হয়।   অপরদিকে সরকার যেসকল খাতে এই ঋণ গুলো প্রদান করে থাকে সেই সকল খাতে ঋণের সুবিধার কারনে দিন দিন উন্নতি হতে থাকে। এতে করে একদিকে যেমন বেকারত্ব হ্রাস পায় অন্যদিকে বেসরকারি উদ্যোগ বৃদ্ধি পায় এবং একই সাথে বিভিন্ন লোকের কর্মসংস্থান তৈরি হয়। একারণে এক দিকে যেমন উৎপাদনের মাধ্যমে অর্থনৈতিক গতিশ্বরতা বৃদ্ধি পায় অপরদিকে জনগণের কর্মসংস্থানের সৃষ্টির মাধ্যমে তারা অর্থনীতিতে অবদান রাখতে পারে।   তবে সরকার থেকে গ্রহণকৃত এই ঋণ যদি যথাযথভাবে ব্যবহার না হয় তবে সেক্ষেত্রে একদিকে যেমন সরকার ঋণের আসল অর্থ না পেয়ে ক্ষতিগ্রস্ত হবে অপরদিকে উত্তর ঋণের কোন প্রকার সুবিধা জনগণ বা দেশের অর্থনীতিতে কাজে লাগবে না।   তাই বলা যায়, যথাযথ ব্যবহারের মাধ্যমে সরকারি ঋণ দেশের অর্থনৈতিক উন্নয়নের সহায়ক ভূমিকা পালন করে।"
        }
      ]
    },
    {
      "number": "11",
      "uddipok": "একসময় টিভি, ফ্রিজ, মোবাইল ইত্যাদি বিদেশ থেকে আমদানি করা হলেও এসব পণ্য এখন দেশের ভেতরই উৎপাদিত হচ্ছে। এবং এদেশের সাধারণ মানুষ সেগুলো কম দামে ক্রয় করতে পারছে। এ ধরনের দ্রব্য উৎপাদনের জন্য প্রয়োজনীয় বিদ্যুৎ ও জ্বালানির চাহিদা পূরণের লক্ষ্যে সরকারি-বেসরকারি অংশীদারিত্বের ভিত্তিতে বিভিন্ন প্রকল্প গ্রহণ করা হয়েছে।",
      "tag": "DB 23",
      "sub_questions": [
        {
          "label": "ক",
          "question": "রপ্তানিমুখী শিল্প কী?",
          "explanation": "যেসব শিল্প প্রতিষ্ঠান প্রধানত রপ্তানিযোগ্য দ্রব্যাদি উৎপাদন ও তা বিশ্বের বিভিন্ন দেশে রপ্তানি করে সেগুলোকে রপ্তানিমুখী শিল্প বলে।"
        },
        {
          "label": "খ",
          "question": "\"একটি দেশের সমৃদ্ধির জন্য শিল্পায়ন জরুরি\"- ব্যাখ্যা করো।",
          "explanation": "উপযুক্ত শিল্পায়নের মাধ্যমে দেশের সমৃদ্ধি অর্জন করা যায়। শিল্পায়ন বলতে দেশের অভ্যন্তরে অধিক শিল্পকারখানা স্থাপনের মাধ্যমে শিল্পজাত দ্রব্যের উৎপাদন বাড়ানোকে বোঝায়। শিল্পায়নের ফলে দেশের বিপুল পরিমাণ কর্মসংস্থান সৃষ্টি ও মোট উৎপাদন বৃদ্ধি পায়। এছাড়াও কৃষিকাজের জন্য প্রয়োজনীয় আধুনিক যন্ত্রপাতির যোগান সৃষ্টি হয়। এটি কৃষি উন্নয়নে গুরুত্বপূর্ণ ভূমিকা পালন করে। এভাবে শিল্পায়ন দেশের সমৃদ্ধি অর্জনেও ভূমিকা রাখে। তাই দেশের সমৃদ্ধির জন্য শিল্পায়ন জরুরি।।"
        },
        {
          "label": "গ",
          "question": "উদ্দীপকে কোন ধরনের শিল্পের কথা বলা হয়েছে তা নির্ধারণ করো।",
          "explanation": "উদ্দীপকে আমদানি বিকল্প শিল্পের কথা বলা হয়েছে। বিদেশ থেকে দ্রব্যসামগ্রী আমদানি না করে ঐ দ্রব্য দেশের অভ্যন্তরে উৎপাদন করাই হলো আমদানি বিকল্প শিল্প। অর্থাৎ যেসব দ্রব্যসামগ্রী আমদানি করা হয় সেসব দ্রব্যসামগ্রী দেশের অভ্যন্তরে উৎপাদন করা। এ ধরনের শিল্প স্থাপন করাই আমদানি বিকল্প শিল্প। আমদানি বিকল্প শিল্প স্থাপনের ফলে দেশীয় উৎপাদন বাড়ে। ফলে কর্মসংস্থান বৃদ্ধি এবং দ্রব্যের দাম হ্রাস পাবে। উদ্দীপকে বলা হয়েছে, একসময় টিভি, ফ্রিজ, মোবাইল ইত্যাদি বিদেশ থেকে আমদানি করতে হতো। কিন্তু এসব পণ্য এখন দেশের ভিতরেই উৎপাদিত হচ্ছে। এদেশের সাধারণ মানুষ সেগুলো কম দামে ক্রয় করতে পারছে। অর্থাৎ আমদানিকৃত দ্রব্যগুলোর শিল্প দেশের অভ্যন্তরে প্রতিষ্ঠিত হওয়ায় স্বল্প খরচে দেশীয় চাহিদা পূরণ করা সম্ভব হচ্ছে। এটি আমদানি বিকল্প শিল্পের সাথে সাদৃশ্যপূর্ণ। সুতরাং বলা যায়, উদ্দীপকে আমদানি বিকল্প শিল্পের কথা বলা হয়েছে।"
        },
        {
          "label": "ঘ",
          "question": "উদ্দীপকে উল্লিখিত অংশীদারিত্ব ব্যবস্থা কীভাবে অর্থনৈতিক উন্নয়নে সহায়তা করে? ব্যাখ্যা করো।",
          "explanation": "সরকারি বেসরকারি অংশীদারিত্ব ব্যবস্থার মাধ্যমে তাৎপর্যপূর্ণ অর্থনৈতিক উন্নয়ন সাধিত হয়। সরকারি ও বেসরকারি যৌথ উদ্যোগ ও মালিকানায় কোনো অর্থনৈতিক কার্যক্রম পরিচালনা হলো সরকারি-বেসরকারি অংশীদারিত্ব। এধরনের ব্যবস্থাপনায় বিপুল পরিমাণ পুঁজি সরবরাহ করা হয়। পাশাপাশি দীর্ঘ মেয়াদি প্রকল্প গ্রহণ এবং প্রকল্পের স্বচ্ছতা ও জবাবদিহিতা নিশ্চিত করা সম্ভব।উদ্দীপকে আমদানি বিকল্প শিল্পের দ্রব্য উৎপাদনের জন্য বিপুল পরিমাণ। বিদ্যুৎ ও জ্বালানি প্রয়োজনভির চাহিদা পূরণের লক্ষ্যে সরকারি-বেসরকার। অংশীদারিত্বের ভিত্তিতে বিভিন্ন প্রকল্প গ্রহণ করা হয়েছে। অর্থাৎ সরকারি ও বেসরকারি যৌথ মালিকানার ভিত্তিতে প্রকল্পগুলো গ্রহণ করা হয়েছে। এধরনের প্রকল্পগুলো অর্থনৈতিক উন্নয়নে সহায়ক ভূমিকা পালন করে। সরকারি-বেসরকারি অংশীদারিত্বের মাধ্যমে বিপুল পুঁজিনির্ভর দীর্ঘমেয়াদি প্রকল্প গ্রহণ করা সম্ভব হয়। এ ধরনের প্রকল্পের স্বচ্ছতা ও জবাবদিহিতা নিশ্চিত হয় বলে প্রকল্প ব্যয় অনেক কম হয়। এতে বেসরকারি খাতের দক্ষতা বৃদ্ধি ও বিনিয়োগ কর্মকাণ্ড সম্প্রসারিত হয়। ফলে উৎপাদন ও কর্মসংস্থান দুটোই বৃদ্ধি পায়, যা অর্থনৈতিক উন্নয়নে গুরুত্বপূর্ণ ভূমিকা পালন করে।"
        }
      ]
    }
  ]
}