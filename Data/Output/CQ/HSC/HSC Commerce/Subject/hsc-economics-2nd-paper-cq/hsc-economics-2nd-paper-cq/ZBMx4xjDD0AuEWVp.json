{
  "title": "রাজউক উত্তরা কলেজ ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "নিচের সূচিটি লক্ষ করো এবং সংশ্লিষ্ট প্রশ্নগুলোর উত্তর দাও: (বাংলাদেশের জিডিপিতে দুটি খাতের প্রবৃদ্ধির হার) খাত-সময় ২০১৯-২০ ২০২০-২১ ২০২১-২২ শাকসবজি ৩.৯৯ ২.৮৩ ৩.৮৫ মৎস্য সম্পদ ৫.৫৪ ৫.৫৪ ৫.৫৬",
      "tag": "RUMC 24",
      "sub_questions": [
        {
          "label": "ক",
          "question": "জৈব প্রযুক্তির সংজ্ঞা দাও?",
          "explanation": "উদ্ভিদ বা প্রাণিকে মানব কল্যাণে ব্যবহার করার যেকোনো প্রযুক্তিকে বলা হয় জৈব প্রযুক্তি।"
        },
        {
          "label": "খ",
          "question": "জীবননির্বাহী ও বাণিজ্যিক খামার এক নয় কেন?",
          "explanation": "জীবননির্বাহী খামার ও বাণিজ্যিক খামারের উৎপাদনের উদ্দেশ্য এক নয়। জীবননির্বাহের জন্য কৃষক যে ভূখণ্ডে ফসল উৎপাদন করে, তাকে জীবননির্বাহী খামার বলে। অর্থাৎ এ খামারের উৎপাদিত ফসল দ্বারা মুনাফা অর্জন নয় বরং কোনোভাবে জীবননির্বাহ করাই মুখ্য উদ্দেশ্য। অন্যদিকে, যে খামার মুনাফা অর্জনের উদ্দেশ্যে বাণিজ্যিকভাবে পরিচালিত হয়, তাকে বাণিজ্যিক খামার বলে। অর্থাৎ এ ধরনের খামার উৎপাদিত ফসল দ্বারা জীবননির্বাহ নয় বরং মুনাফা অর্জনই মুখ্য উদ্দেশ্য।"
        },
        {
          "label": "গ",
          "question": "উদ্দীপকের তথ্যের ভিত্তিতে একটি স্তম্ভচিত্র অঙ্কন করো।",
          "explanation": "উদ্দীপকে শাকসবজি ও মৎস্য সম্পদের প্রবৃদ্ধিতে হ্রাস-বৃদ্ধি লক্ষ করা যায়। কৃষির চারটি উপখাতের মধ্যে শাকসবজি ও মৎস্য সম্পদ অন্যতম দুটি উপখাত। সময়ের পরিবর্তনে এ খাতদুটিতে মোট উৎপাদন ক্রমশ বেড়েছে। সাধারণত উৎপাদন বৃদ্ধির এই শতকরা হারকে প্রবৃদ্ধি বলা হয়। খাত দুটিতে প্রবৃদ্ধির হার পূর্বের তুলনায় কখনো বেড়েছে কখনো কমেছে। উদ্দীপকে বাংলাদেশে জিডিপিতে শাকসবজি ও মৎস্য সম্পদ খাতের প্রবৃদ্ধির হার দেওয়া আছে। উক্ত তথ্যানুযায়ী- নিচে স্তম্ভ চিত্র অঙ্কন করা হলো- চিত্রে ভূমি অক্ষে সময় এবং লম্ব অক্ষে শতকরা প্রবৃদ্ধির হার দেখানো হয়েছে। ২০১৯-২০ অর্থবছরে শাকসবজি ও মৎস্য খাতের প্রবৃদ্ধি যথাক্রমে ৩.৯৯% ও ৫.৫৪%। ২০২০-২১ অর্থবছরে শাকসবজির প্রবৃদ্ধি প্রবৃদ্ধি হ্রাস পেয়ে ২.৮৩% হলে, ২০২১-২২ অর্থবছরে বেড়ে ৩.৮৫ হয়। অন্যদিকে ২০২০-২১ এবং ২০২১-২২ অর্থবছরে মৎস্য সম্পদের প্রবৃদ্ধি অনেকটা স্থির অবস্থায় তথা ৫.৫৪ ও ৫.৫৬% হয়।"
        },
        {
          "label": "ঘ",
          "question": "বাংলাদেশের অর্থনীতিতে উক্ত খাত দুটির বিপুল সম্ভাবনা রয়েছে- বিশ্লেষণ করো।",
          "explanation": "শাকসবজি ও মৎস্য সম্পদ কৃষিখাতের অন্যতম দুটি উপখাত। কৃষি উৎপাদন বহুলাংশে প্রকৃতির ওপর নির্ভরশীল। তাই কোনো দেশের আবহাওয়া ও অন্যান্য প্রাকৃতিক উপাদান কৃষি উৎপাদনের ক্ষেত্রে গুরুত্বপূর্ণ। অনুকূল আবহাওয়া এবং প্রাকৃতিক উপাদানে সমৃদ্ধ হলে কৃষি উৎপাদন বহুলাংশে বাড়ানো সম্ভব হয়। উদ্দীপকে বাংলাদেশের শাকসবজি উপখাতের প্রবৃদ্ধিতে হ্রাস-বৃদ্ধি লক্ষ করা যায়। কিন্তু প্রবৃদ্ধির হার ধনাত্মক হওয়ায় প্রত্যেক বছর উৎপাদনের পরিমাণ পূর্বের তুলনায় অধিক হওয়াকে নির্দেশ করে। অন্যদিকে মৎস্য খাতের প্রবৃদ্ধির স্থির থাকলে মোট উৎপাদন ক্রমশ বেড়ে চলেছে। বাংলাদেশের অভ্যন্তরে অসংখ্য নদ-নদী, খাল-বিল, হাওর-বাঁওড় এবং দেশের দক্ষিণে বঙ্গোপসাগর অবস্থিত। তাই প্রাকৃতিকভাবেই বাংলাদেশে মৎস্য খাতের উৎসগুলো ভরপুর হওয়ায় প্রচুর পরিমাণ মৎস্য আহরণ করা সম্ভব। আবার বাংলাদেশে উর্বর মাটি এবং নাতিশীতোষ্ণ আবহাওয়া। শাকসবজি উৎপাদনে সহায়ক। ফলে সহজেই সুষ্ঠু পরিকল্পনার মাধ্যমে শাকসবজি উৎপাদন বাড়ানো সম্ভব। সুতরাং বলা যায়, বাংলাদেশের অর্থনীতিতে শাকসবজি ও মৎস্য সম্পদের বিপুল সম্ভবনা রয়েছে।"
        }
      ]
    },
    {
      "number": "2",
      "uddipok": "গত কয়েক বছর ধরে নবীন মিয়া তার জমিতে একই ফসল উৎপাদন করায় উৎপাদন দিন দিন কমে আসছে। উপজেলা কৃষি অফিস থেকে প্রশিক্ষণ নিয়ে জানতে পারলেন যে জমিতে বিভিন্ন সময়ে বিভিন্ন ফসল উৎপাদন করলে আর্থিকভাবে লাভবান হওয়া যায়। তাই তিনি উক্ত জমিতে বিভিন্ন সময়ে বিভিন্ন ফসল উৎপাদন শুরু করলেন।",
      "tag": "RUMC 24",
      "sub_questions": [
        {
          "label": "ক",
          "question": "কৃষি ঋণ কী?",
          "explanation": "কৃষিকাজের ব্যয় নির্বাহের জন্য কৃষকরা যে ঋণ গ্রহণ করে তাই কৃষি ঋণ।"
        },
        {
          "label": "খ",
          "question": "\"পরিবেশ দূষণ কৃষি উৎপাদনকে প্রভাবিত করে\"- ব্যাখ্যা করো।",
          "explanation": "পরিবেশ দূষণের ফলে কৃষি উৎপাদন ব্যাপকভাবে ব্যাহত হয়। পরিবেশের বিভিন্ন উপাদান তথা মাটি, পানি বায়ু ইত্যাদির স্বাভাবিক ভারসাম্য নষ্ট হওয়াকে পরিবেশ দূষণ বলা হয়। পরিবেশের অন্যতম উপাদান মাটি দূষণের ফলে মাটির উর্বরতা শক্তি নষ্ট হয়। ফলে ফসল উৎপাদনের অনুপযুক্ত হয়ে পড়ে। ফলে ফসল মারাত্মকভাবে ব্যাহত হয়। আবার দূষিত পানি জমিতে সেচের ফলে ফসলের মধ্যে বিভিন্ন রোগ বালাই ছড়িয়ে পড়ে। অনেক সময় ফসলাদি মারা যায়। এভাবে কৃষির সামগ্রিক উৎপাদন হ্রাস পায়।"
        },
        {
          "label": "গ",
          "question": "উদ্দীপকে ফসল উৎপাদনের কোন বিষয়টি নির্দেশ করা হয়েছে? ব্যাখ্যা করো।",
          "explanation": "উদ্দীপকে ফসল উৎপাদনের বহুমুখীকরণকে নির্দেশ করা হয়েছে। কোনো জমিতে বিভিন্ন মৌসুমে একই ফসল চাষের পরিবর্তে ভিন্ন ভিন্ন ফসল চাষ করা হলো শস্যবহুমুখীকরণ। শস্যবহুমুখীকরণের ফলে জমির রাসায়নিক উপাদান স্থির থাকে। ফলে ফসল উৎপাদন বৃদ্ধি পায়। যার ফলে আর্থিকভাবে লাভবান হওয়া যায়। উদ্দীপকে নবীন মিয়া একই ফসল উৎপাদন করায় উৎপাদন দিন দিন কমে আসছে। তিনি উপজেলা কৃষি অফিস থেকে প্রশিক্ষণ নিয়ে বিভিন্ন সময়ে বিভিন্ন ফসল উৎপাদন করার আর্থিক লাভের কথা জানতে পারেন। তাই তিনি তার জমিতে বিভিন্ন সময়ে বিভিন্ন ফসল উৎপাদন শুরু করেন, যা শস্য বহুমুখীকরণকে নির্দেশ করে। তাই বলা যায়, নবীন মিয়ার ফসল উৎপাদন করার পদ্ধতিটি শস্যবহুমুখীকরণের সাথে সামঞ্জস্যপূর্ণ।"
        },
        {
          "label": "ঘ",
          "question": "কৃষি উন্নয়নে উক্ত বিষয়টির প্রভাব বিশ্লেষণ করো।",
          "explanation": "কৃষি উন্নয়নের ক্ষেত্রে শস্য বহুমুখীকরণের প্রভাব গুরুত্বপূর্ণ। শস্যবহুমুখীকরণ হলো এক ফসলের পরিবর্তে বিভিন্ন সময়ে বিভিন্ন ফসল চাষ করার পদ্ধতি। এভাবে চাষ করার ফলে মাটির উর্বরতা অক্ষুণ্ণ থাকে এবং মোট উৎপাদন বৃদ্ধি পায়। এছাড়াও এটি নিবিড় চাষাবাদ, কর্মসংস্থান ও আয় বৃদ্ধির মাধ্যমে কৃষি উন্নয়নে সহায়ক ভূমিকা পালন করে। উদ্দীপকে নবীন মিয়া কৃষি অফিস থেকে প্রশিক্ষণ নিয়ে জানতে পারলেন যে জমিতে বিভিন্ন সময়ে বিভিন্ন ফসল উৎপাদন করলে আর্থিকভাবে লাভবান হওয়া যায়। তাই তিনি বিভিন্ন সময়ে বিভিন্ন ফসল উৎপাদন শুরু করলেন। অর্থাৎ তিনি শস্য বহুমুখীকরণের মাধ্যমে উৎপাদন বৃদ্ধি ও আথিক লাভবান হতে চেষ্টা করেন। শস্য বহুমুখীকরণের ফলে জমির উৎপাদন শক্তি বা উর্বরতা অক্ষুণ্ণ থাকে। পাশাপাশি সারা বছর নিবিড় চাষাবাদ চলে। ফলে মোট উৎপাদন এবং কর্মসংস্থান উভয়ই বৃদ্ধি পায়। এতে কৃষকের আয় বৃদ্ধি এবং বছরব্যাপী পুষ্টিকর খাদ্যের নিশ্চয়তা তৈরি হয়। এভাবে কৃষকের দক্ষতা বৃদ্ধি, খাদ্যের স্বয়ংসম্পূর্ণতা এবং ঝুঁকি হ্রাসের মাধ্যমে কৃষির উন্নয়ন ত্বরান্বিত হয়। সুতরাং বলা যায়, কৃষি উন্নয়নে শস্যবহুমুখকরণের প্রভাব অপরিসীম।"
        }
      ]
    },
    {
      "number": "3",
      "uddipok": "জনাব শফিক একজন শিল্প উদ্যোক্তা। তিনি ভেবে দেখলেন এদেশে অনেক পণ্যসামগ্রী বিদেশ থেকে ক্রয় করে আনতে প্রচুর অর্থ ব্যয় হয়। ফলে দেশে বাণিজ্যের ঘাটতি বৃদ্ধি পায়। তাই তিনি এদেশে এ ধরনের পণ্য উৎপাদন শুরু করেন।",
      "tag": "RUMC 24",
      "sub_questions": [
        {
          "label": "ক",
          "question": "হাইটেক শিল্প কাকে বলে?",
          "explanation": "জ্ঞান ও পুঁজিনির্ভর উচ্চ প্রযুক্তিভিত্তিক পরিবেশবান্ধব শিল্পকে হাইটেক শিল্প বলে।"
        },
        {
          "label": "খ",
          "question": "ক্ষুদ্র ও কুটির শিল্প এক নয় কেন?",
          "explanation": "কুটির শিল্প ও ক্ষুদ্রশিল্পের মধ্যে প্রধান দুটি পার্থক্য হলো পরিচালনা পদ্ধতি ও মূলধন সংগ্রহ। কুটির শিল্প পারিবারিক মালিকানায় পরিচালিত হয়। যেখানে ক্ষুদ্রশিল্প পারিবারিক মালিকানা ছাড়াও অংশীদারি অথবা সমবায়ভিত্তিক মালিকানায় পরিচালিত হয়। এছাড়া কুটির শিল্পের প্রয়োজনীয় পুঁজি পারিবারিক উৎস থেকে, আসলেও ক্ষুদ্রশিল্পে তা মালিক ছাড়াও বিভিন্ন ঋণদানকারী সংস্থা থেকে সংগৃহীত হতে পারে। তাছাড়া কুটির শিল্পে হালকা যন্ত্রপাতি ও দেশজ কাঁচামাল ব্যবহৃত হয়। কিন্তু ক্ষুদ্রশিল্পে আধুনিক ও ভারী যন্ত্রপাতি ও দেশি- বিদেশি কাঁচামাল ব্যবহৃত হয়।"
        },
        {
          "label": "গ",
          "question": "জনাব শফিক সাহেবের উৎপাদিত পণ্য কোন ধরনের শিল্পের অন্তর্গত? ব্যাখ্যা করো।",
          "explanation": "উদ্দীপকের জনাব শফিক সাহেবের উৎপাদিত পণ্য আমদানি বিকল্প শিল্পের অন্তর্গত। একটি দেশের আমদানিকৃত দ্রব্য আমদানি না করে দেশের অভ্যন্তরে উৎপাদনের জন্য শিল্প স্থাপনই আমদানি বিকল্প শিল্প। আমদানি বিকল্প শিল্প স্থাপনের মাধ্যমে অভ্যন্তরীণ উৎপাদন দ্বারা দেশীয় চাহিদা মেটানো হয়। ফলে আমদানি ব্যয় হ্রাস এবং বৈদেশিক মুদ্রার সাশ্রয় হয়। এতে দেশের বৈদেশিক বাণিজ্যের ঘাটতি এবং বৈদেশিক নির্ভরশীলতা হ্রাস পায়। উদ্দীপকে জনাব শফিক সাহেব লক্ষ করেন, অনেক পণ্যসামগ্রী বিদেশ থেকে আনতে প্রচুর অর্থ ব্যয় হয়। ফলে দেশে বাণিজ্য ঘাটতি বৃদ্ধি পায়। তাই তিনি এদেশে এ ধরনের পণ্য উৎপাদন শুরু করেন। অর্থাৎ তিনি পণ্য আমদানির পরিবর্তে দেশীয় উৎপাদন দ্বারা উক্ত পণ্যের চাহিদা মেটানোর জন্য শিল্প স্থাপন করেন। সুতরাং শফিক সাহেবের উৎপাদিত পণ্যকে শিল্প আমদানি বিকল্প শিল্পের অন্তর্গত বলা যায়।"
        },
        {
          "label": "ঘ",
          "question": "বাংলাদেশের মতো উন্নয়নশীল ও জনবহুল দেশে উত্ত শিল্পের গুরুত্ব অপরিসীম\"- বিশ্লেষণ করো।",
          "explanation": "বাংলাদেশের উন্নয়নশীল ও জনবহুল দেশে আমদনি বিকল্প শিল্পের গুরুত্ব অপরিসীম। অনেক সময় দ্রব্যসামগ্রী বিদেশ থেকে আমদানির পরিবর্তে কারখানা স্থাপনের মাধ্যমে দেশীয় উৎপাদন দ্বারা চাহিদা পূরণ করা যায়। এ ধরনের শিল্প কারখানা হলো আমদানি বিকল্প শিল্প। এ ধরনের শিল্পায়নের ফলে আমদানি হ্রাস পায়। পাশাপাশি নতুন শিল্প কারখানায় প্রচুর কর্মসংস্থানের সৃষ্টি হয়। উদ্দীপকের জনাব শফিক ভাবনার এদেশে অনেক পণ্যসামগ্রী বিদেশ থেকে ক্রয় করে আনতে প্রচুর অর্থ ব্যয় হয়। ফলে দেশের বাণিজ্য ঘাটতি বৃদ্ধি পায়। তাই তিনি এদেশে এ ধরনের পণ্য উৎপাদন শুরু করেন। এটি আমদানি বিকল্পকে নির্দেশ করে। এ শিল্পের ফলে দেশের বাণিজ্য ঘাটতি হ্রাস এবং কর্মসংস্থান বৃদ্ধি পাবে।' আমদানি বিকল্প শিল্পায়নের মাধ্যমে দেশের অভ্যন্তরে উৎপাদিত দ্রব্য সামগ্রীর দ্বারা দেশীয় চাহিদা পূরণ করা হয়। ফলে দৃশ্যমান আমদানি ব্যয় হ্রাস পায়। এতে বৈদেশিক মুদ্রার সাশ্রয় হয় এবং বাণিজ্য ঘাটতি হ্রাস পায়। পাশাপাশি ফলে দেশের প্রচুর পরিমাণ কর্মসংস্থানের সৃষ্টি হয়। ফলে সামগ্রিকভাবে দেশ দ্রুত প্রবৃদ্ধি অর্জন করতে সক্ষম হয়। তাই বলা যায়, বাংলাদেশের মতো উন্নয়নশীল ও জনবহুল দেশে আমদানি বিকল্প শিল্প গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "বিশ্বের বিভিন্ন দেশে বিভিন্ন অবকাঠামো নির্মাণে সরকারি-বেসরকারি অংশীদারিত্ব ভিত্তিক প্রকল্প গ্রহণ করে সুফল লাভ করছে। তাই আমাদের দেশেও এ ধরনের প্রকল্প গ্রহণ করা হচ্ছে। তাতে উন্নয়ন কর্মকাণ্ডে গতিশীলতা বিরাজ করছে।",
      "tag": "RUMC 24",
      "sub_questions": [
        {
          "label": "ক",
          "question": "রপ্তানিমুখী শিল্প কাকে বলে?",
          "explanation": "যেসব শিল্প প্রতিষ্ঠান রপ্তানিযোগ্য দ্রব্যাদি উৎপাদন ও তা রপ্তানি করে সেগুলোকে রপ্তানিমুখী শিল্প বলে।"
        },
        {
          "label": "খ",
          "question": "পাট শিল্প কিভাবে হারানো গৌরব ফিরে পেতে পারে?",
          "explanation": "প্রাচীনকাল থেকে এদেশে উৎকৃষ্টমানের পাট উৎপন্ন হয়ে আসছে। এক সময় পাটই ছিল বাংলার প্রধান অর্থকরী ফসল। যাকে 'সোনালি আঁশ' বলা হতো। পাটের সেই সোনালি দিন ফিরিয়ে আনতে সরকার অনেক পদক্ষেপ গ্রহণ করেছে। যেমন- 'পাটনীতি-২০১১' প্রণয়ন, পাটের ন্যায্যমূল্য নিশ্চিতকরণ, বেসরকারি উদ্যোক্তাদের উৎসাহী করার মতো নানাবিধি প্রয়োজনীয় পদক্ষেপ গ্রহণ করা হয়েছে। ভবিষ্যতে এসব কার্যক্রম গ্রহণ অব্যাহত থাকলে ও প্রকল্পগুলো সঠিকভাবে বাস্তবায়িত হলে পাটের হারানো গৌরব ফিরে পাওয়া সম্ভব।"
        },
        {
          "label": "গ",
          "question": "উদ্দীপকে সরকারের শিল্পনীতির কোন দিকটির প্রতিফলন ঘটেছে? ব্যাখ্যা করো।",
          "explanation": "উদ্দীপকে সরকারি ও বেসরকারি অংশীদারিদের দিক প্রতিফলিত হয়েছে। কিছু প্রকল্প সরকারি ও বেসরকারি যৌথ উদ্যোগ, অর্থায়ন ও ব্যবস্থাপনার বাস্তবায়িত হয়। এ ধরনের পদ্ধতিকে সরকারি-বেসরকারি অংশীদারিত্ব বলা হয়। সাধারণত দীর্ঘমেয়াদি, বৃহৎ টেকসই অবকাঠামো নির্মাণের ক্ষেত্রে এ ধরনের প্রকল্প গ্রহণ করা হয়। উদ্দীপকে বিশ্বের বিভিন্ন দেশে সরকারি-বেসরকারি অংশীদারিত্বভিত্তিক প্রকল্প গ্রহণ করে সুফল লাভ করছে। তাই আমাদের দেশেও এ ধরনের প্রকল্প গ্রহণ করা হচ্ছে। তাতে উন্নয়ন কর্মকাণ্ডে গতিশীলতা বিরাজ করছে। যেসব ক্ষেত্রে শুধু সরকারি বা বেসরকারি উদ্যোগ লাভজনক নয় সেসব ক্ষেত্রে এ কৌশল গ্রহণ করা হয়। ফলে ব্যাপক পুঁজির সরবরাহ, স্বচ্ছতা ও জবাবদিহিতা ইত্যাদি নিশ্চিত হয়। ফলে প্রকল্প ব্যয় কম হয়। অর্থাৎ এটি সরকারি-বেসরকারি অংশীদারিত্ব নীতিকে প্রতিফলন করছে।"
        },
        {
          "label": "ঘ",
          "question": "উদ্দীপকে উল্লিখিত সরকারি নীতির যথার্থতা মূল্যায়ন করো।",
          "explanation": "উদ্দীপকে উল্লিখিত সরকারি নীতিটি যথার্থ। সরকারি ও বেসরকারি যৌথ উদ্যোগে প্রকল্প বাস্তবায়নের কৌশলই হলো সরকারি-বেসরকারি অংশীদারিত্ব। সাধারণত ব্যাপক পুঁজির প্রয়োজন এরূপ দীর্ঘমেয়াদি প্রকল্প বাস্তবায়নে এ কৌশল কার্যকরী ভূমিকা পালন করে। এখানে স্বচ্ছতা ও জবাবদিহিতা নিশ্চিত এবং প্রকল্প ব্যয় কম হয়। উদ্দীপকে বলা হয়েছে, বিভিন্ন দেশের মতো আমাদের দেশেও সরকারি- বেসরকারি অংশীদারিত্বভিত্তিক প্রকল্প গ্রহণ করা হচ্ছে। তাতে উন্নয়ন কর্মকাণ্ডের গতিশীলতা বিরাজ করছে। অর্থাৎ সরকারি-বেসরকারি অংশীদারিত্ব নীতির সুফল বিশ্বের অন্যান্য দেশের মতো আমাদের দেশেও পাওয়া যাচ্ছে। সরকারি-বেসরকারি যৌথ অংশীদারিত্বে বিপুল পরিমাণে পুঁজির যোগান দেওয়া সম্ভব হয়। টেকসই উন্নয়নের লক্ষ্যে দীর্ঘমেয়াদি বৃহৎ প্রকল্প বাস্তবায়ন করা সম্ভব হয়। এ ধরনের অংশীদারিত্বে স্বচ্ছতা ও জবাবদিহিতা কার্যকর থাকায় অপচয় হ্রাস পায়। ফলে প্রকল্প ব্যয় কম হয় এবং যেকোনো প্রকল্প বাস্তবায়নে দক্ষতা বৃদ্ধি পায়। এভাবে অর্থনৈতিক উন্নয়ন ত্বরান্বিত হয়। সুতরাং, সরকারি-বেসরকারি অংশীদারিত্বের নীতিটি যথার্থ।"
        }
      ]
    },
    {
      "number": "5",
      "uddipok": "চিত্রটি লক্ষ করো এবং সংশ্লিষ্ট প্রশ্নগুলোর উত্তর দাও:",
      "tag": "RUMC 24",
      "sub_questions": [
        {
          "label": "ক",
          "question": "অভিবাসন কী?",
          "explanation": "স্থায়ীভাবে বসবাসের লক্ষ্যে একস্থান পরিত্যাগ করে অন্য স্থানে মানুষের বসতি স্থাপনের জন্য আগমন করাকে অভিবাসন বলে।"
        },
        {
          "label": "খ",
          "question": "শিক্ষা ও প্রশিক্ষণ কীভাবে মানবসম্পদ উন্নয়নে সহায়তা করে।",
          "explanation": "শিক্ষা ও প্রশিক্ষণ হচ্ছে মানবসম্পদ উন্নয়নের প্রধান হাতিয়ার। শিক্ষার প্রসার ঘটলে মানুষ নিজেকে সম্পদে পরিণত করার বিভিন্ন কৌশল ও সৃজনীক্ষমতা অর্জন করে। অন্যদিকে, কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উপায়ে তা বারবার করাই হলো প্রশিক্ষণ। প্রশিক্ষণ মানুষের শ্রমের গুণগত মান বাড়িয়ে উৎপাদনশীল করে। প্রশিক্ষণ যত উন্নত পদ্ধতিতে দেওয়া হয়, মানুষ ততই তার কাজে দক্ষ হয়ে ওঠে। এভাবেই শিক্ষা ও প্রশিক্ষণ মানবসম্পদ উন্নয়নে সহায়তা করে।"
        },
        {
          "label": "গ",
          "question": "E বিন্দুতে অসামঞ্জস্যের পরিমাণ নির্ণয় করো।",
          "explanation": "প্রদত্ত চিত্রে, E বিন্দুতে নিম্ন জনসংখ্যা নির্দেশ করে। কাম্য জনসংখ্যা হলো কোনো দেশের জন্য একটি কাঙ্ক্ষিত জনসংখ্যা। যেখানে উৎপাদন, আয় ও মাথাপিছু আয় সর্বোচ্চ হয়। অন্যথায় মাথাপিছু আয় তুলনামূলক কম হয়। কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তা নিম্ন জনসংখ্যার দেশ। আর, প্রকৃত জনসংখ্যা কাম্য অপেক্ষা বেশি হলে তা অধিক জনসংখ্যার দেশ। উদ্দীপকের তথ্যানুযায়ী, জনসংখ্যা 10 কোটি হলে মাথাপিছু আয় সর্বোচ্চ হয়। সুতরাং, কাম্য জনসংখ্যা, O = 10 কোটি E বিন্দুতে প্রকৃত জনসংখ্যা, A = 4 কোটি সুতরাং, E বিন্দুতে অসামঞ্জস্যের পরিমাণ, M = A − O 10 \\mathrm{M}=\\frac{A-O}{10} M = 10 A − O ​ বা , M = 4 − 10 10 = − 0.6 \\mathrm{M}=\\frac{4-10}{10}=-0.6 M = 10 4 − 10 ​ = − 0.6 অতএব, D বিন্দু নির্ণেয় অসামঞ্জস্যের পরিমাণ -0.6"
        },
        {
          "label": "ঘ",
          "question": "বাংলাদেশের জনসংখ্যা কী কাম্য? উদ্দীপকের তত্ত্বের আলোকে বিশ্লেষণ করো।",
          "explanation": "বাংলাদেশের জনসংখ্যা কাম্য নয়। জনসংখ্যার, কোনো একটি নির্দিষ্ট স্তরে দেশের মোট উৎপাদন ও মাথাপিছু আয় সর্বোচ্চ হয়। জনসংখ্যার এ স্তরকে কাম্য জনসংখ্যা বলে। কাম্য জনসংখ্যা তত্ত্ব অনুসারে কোনো দেশের প্রাকৃতিক সম্পদকে উপযুক্তভাবে কাজে লাগানোর জন্য একটি বিশেষ জনসংখ্যার প্রয়োজন হয়। যদি কোনো দেশের প্রকৃত জনসংখ্যা কাম্য জনসংখ্যার চেয়ে কম বা বেশি হয় তবে দেশের মোট উৎপাদন ও মাথাপিছু আয় সর্বোচ্চ অপেক্ষা কম হয়। উদ্দীপকের চিত্রে ভূমি অক্ষে জনসংখ্যার পরিমাণ এবং লম্ব অক্ষে মাথাপিছু আয় পরিমাপ করা হয়েছে। F বিন্দুতে জনসংখ্যা 10 কোটি এবং মাথাপিছু আয় সর্বোচ্চ 1400 হয়েছে। অর্থাৎ এটি জনসংখ্যার কাম্য স্তরকে নির্দেশ করে। অন্যদিকে, E ও G বিন্দুতে জনসংখ্যা কাম্য অপেক্ষা কম বা বেশি হওয়ায় মাথাপিছু আয় তুলনামূলক কম হয়েছে। অর্থাৎ সার্বিকভাবে চিত্রটি কাম্য জনসংখ্যাতত্ত্বকে নির্দেশ করে। কাম্য জনসংখ্যা তত্ত্বানুযায়ী কোনো দেশের মাথাপিছু আয় বাড়তে থাকলে জনাধিক্য দেশ নয় বলে বিবেচিত হবে। বর্তমানে বাংলাদেশের জনগণের মাথাপিছু আয় ২৭৬৫। এটি ক্রমশ বাড়ছে। কিন্তু এদেশের জনগণের জীবনযাত্রার মান কাঙ্ক্ষিত নয়। আবার দেশটি প্রাকৃতিক সম্পদে সমৃদ্ধ নয়। বর্তমানে জনগণের মধ্যে বেকারত্ব, পুষ্টিহীনতা, মৌলিক চাহিদা পূরণে ব্যর্থতা, উচ্চ দারিদ্রের হার ইত্যাদি লক্ষণীয়। তাই কাম্য জনসংখ্যাতত্ত্বের আলোকে বাংলাদেশের জনসংখ্যা কাম্য নয়।"
        }
      ]
    },
    {
      "number": "6",
      "uddipok": "একটি দেশে ২০২২ সালে জনসংখ্যা ছিল ১৮ কোটি। ঐ সময়ে দেশটিতে জীবিত জন্মগ্রহণকারী শিশুর সংখ্যা ছিল ৩০ লক্ষ এবং মৃত্যুবরণকারী লোকের সংখ্যা ছিল ১০ লক্ষ। দেশটির আয়তন হলো ১ লক্ষ ৪৭ হাজার ৫৭০ বর্গ কিলোমিটার।",
      "tag": "RUMC 24",
      "sub_questions": [
        {
          "label": "ক",
          "question": "বেকারত্ব কী?",
          "explanation": "কাজ করতে সক্ষম ব্যক্তি প্রচলিত মজুরিতে কাজ, করতে ইচ্ছুক, কিন্তু কাজ পায় না এ অবস্থাকেই বেকারত্ব বলে।"
        },
        {
          "label": "খ",
          "question": "জনসংখ্যা বৃদ্ধি খাদ্য সমস্যা সৃষ্টি করে- ব্যাখ্যা করো।",
          "explanation": "অধিক জনসংখ্যা খাদ্য সমস্যা সৃষ্টি করে। ম্যালথাসের তত্ত্বানুযায়ী জনসংখ্যা বাড়ে জ্যামিতিক হারে ও খাদ্য উৎপাদন বাড়ে গাণিতিক হারে। অর্থাৎ খাদ্য উৎপাদনের চেয়ে জনসংখ্যার বৃদ্ধির হার বেশি। এ কারণে একটি নির্দিষ্ট সময় পর জনসংখ্যার পরিমাণ খাদ্য উৎপাদনের চেয়ে বেশি হয়। এই অতিরিক্ত জনসংখ্যার খাদ্যের চাহিদা পূরণ সম্ভব হয় না। ফলে খাদ্য সংকট তৈরি হয়। আর, এভাবে অতিরিক্ত জনসংখ্যা খাদ্য সমস্যা সৃষ্টি করে।"
        },
        {
          "label": "গ",
          "question": "উদ্দীপকের তথ্যের আলোকে দেশটির জনসংখ্যার স্বাভাবিক বৃদ্ধির হার নির্ণয় করো।",
          "explanation": "জনসংখ্যার স্বাভাবিক বৃদ্ধির হার কোনো দেশের জনসংখ্যা পরিবর্তনের প্রধান মাপকাঠি। কোনো দেশের জন্মহার ও মৃত্যুহারের পার্থক্যকে জনসংখ্যার স্বাভাবিক বৃদ্ধির হার বলে। একে শতকরা হার হিসেবে দেখানো হয়। সূত্রের সাহায্যে এটি নিরূপণ করা যায়। জনসংখ্যার স্বাভাবিক বৃদ্ধির হার = ((জন্মহার - মৃত্যুহার) /১০০০) × ১০০। এটি জন্মগ্রহণকারী শিশু ও মৃত্যুবরণকারী লোকের সংখ্যা থেকেও নির্ণয় করা যায়। উদ্দীপকে ২০২২ সালে এটি দেশের মোট জনসংখ্যা ১৮ কোটি। ঐ সময়ে দেশটিতে মোট জীবিত জন্মগ্রহণকারী শিশুর সংখ্যা ৩০ লক্ষ এবং মৃত্যুবরণকারী লোকের সংখ্যা ১০ লক্ষ।  জন্মহার  C D R =  নির্দিষ্ট বছরে জীবিত শিশু জন্ম সংখ্যা   নির্দিষ্ট বছরে মোট জনসংখ্যা  = ৩০ , ০০ , ০০০ ১৮ , ০০ , ০০ , ০০০ × ১০০ = ১৬ . ৬৭   \\begin{array}{l} \\text { জন্মহার } C D R=\\frac{\\text { নির্দিষ্ট বছরে জীবিত শিশু জন্ম সংখ্যা }}{\\text { নির্দিষ্ট বছরে মোট জনসংখ্যা }} \\\\ =\\frac{৩ ০, ০ ০, ০ ০ ০}{১ ৮, ০ ০, ০ ০, ০ ০ ০} \\times ১ ০ ০=১ ৬ . ৬ ৭ \\\\ \\text { } \\end{array}   জন্মহার   C D R =   নির্দিষ্ট   বছরে   মোট   জনসংখ্যা     নির্দিষ্ট   বছরে   জীবিত   শিশু   জন্ম   সংখ্যা   ​ = ১৮ , ০০ , ০০ , ০০০ ৩০ , ০০ , ০০০ ​ × ১০০ = ১৬ . ৬৭   ​  মৃত্যুহার  C D R =  নির্দিষ্ট বছরে শিশু মৃত্যু সংখ্যা   নির্দিষ্ট বছরে মোট জনসংখ্যা  \\begin{array}{l} \\text { মৃত্যুহার } C D R=\\frac{\\text { নির্দিষ্ট বছরে শিশু মৃত্যু সংখ্যা }}{\\text { নির্দিষ্ট বছরে মোট জনসংখ্যা }} \\end{array}   মৃত্যুহার   C D R =   নির্দিষ্ট   বছরে   মোট   জনসংখ্যা     নির্দিষ্ট   বছরে   শিশু   মৃত্যু   সংখ্যা   ​ ​ = ১ 0 , 00 , 000 ১৮ , 00 , 00 , 000 × ১ 00 = ৫ . ৫৬ \\begin{array}{l} =\\frac{১ 0,00,000}{১৮, 00,00,000} \\times ১00=৫ .৫৬ \\end{array} = ১৮ , 00 , 00 , 000 ১ 0 , 00 , 000 ​ × ১ 00 = ৫ . ৫৬ ​ ∴ \\therefore ∴ জনসংখ্যার স্বাভাবিক বৃদ্ধির হার =  ১৬.৬৭ - ৫.৫৬  ১ , ০০০ × ১০০ = ১ . ১১ =\\frac{\\text { ১৬.৬৭ - ৫.৫৬ }}{১, ০ ০ ০} \\times ১ ০ ০=১ . ১ ১ = ১ , ০০০   ১৬ . ৬৭  -  ৫ . ৫৬   ​ × ১০০ = ১ . ১১ সুতরাং, উদ্দীপকের আলোকে দেশটির জনসংখ্যা বৃদ্ধির স্বাভাবিক হার শতকরা ১.১১।"
        },
        {
          "label": "ঘ",
          "question": "উদ্দীপকের আলোকে দেশটির জনসংখ্যার ঘনত্ব নির্ণয় সাপেক্ষে দেশটি জনবহুল হলে তার সমাধানের উপায় বর্ণনা করো।",
          "explanation": "কোনো দেশের জনসংখ্যার ঘনত্ব থেকে দেশটি জনবহুল কীনা তা জানা যায়। কোনো দেশে প্রতি বর্গ কিলোমিটারে গড়ে যতজন মানুষ বসবাস করে তাই জনসংখ্যার ঘনত্ব। দেশের মোট জনসংখ্যাকে দেশের মোট আয়তন দ্বারা ভাগ করলে জনসংখ্যার ঘনত্ব পাওয়া যায়। সাধারণত কোনো দেশের জনসংখ্যার ঘনত্ব বেশি বা উচ্চ হলে দেশটিকে জনবহুল হিসাবে ধরা হয়। দেশটি জনবহুল হলে তখন জনসংখ্যা নিয়ন্ত্রণের পদক্ষেপ নেওয়া গুরুত্বপূর্ণ হয়ে ওঠে। উদ্দীপকে দেশটির আয়তন ১,৪৭,৫৭০ বর্গ কিলোমিটার এবং ২০২২ সালের জনসংখ্যা ছিল ১৮,০০,০০,০০০ জন। সুতরাং, দেশটির জনসংখ্যার ঘনত্ব = (মোট জনসংখ্যা/মোট আয়তন )= (১৮,০০,০০,০০০/১,৪৭,৫৭০)জন = ১২১৯.৭ বা ১২২০ জন। অর্থাৎ জনসংখ্যার ঘনত্ব ১২২০ জন। এটি অধিক ঘনবসতিপূর্ণ দেশ নির্দেশ করে। সাধারণত কোনো দেশের জনসংখ্যার ঘনত্ব উচ্চ হলে তা জনবহুল দেশকে নির্দেশ করে। এরূপ উচ্চ ঘনত্ব বা জনবহুল দেশের জনসংখ্যা কমাতে জনসংখ্যা বৃদ্ধির হার হ্রাস করা প্রয়োজন। এজন্য শিক্ষার হার বৃদ্ধি, পরিবার পরিকল্পনা কর্মসূচি গ্রহণ, নারী শিক্ষার প্রসার ইত্যাদি কর্মসূচি বাস্তবায়ন করতে হবে। এছাড়া পরিবারের বাইরে বিনোদনের ব্যবস্থা, অতিরিক্ত জনসংখ্যার কুফল সম্পর্কে জনসচেতনতা বৃদ্ধি ইত্যাদি কার্যক্রম গ্রহণ করতে হবে।"
        }
      ]
    },
    {
      "number": "7",
      "uddipok": "২০১৯ সালে X দেশের সামগ্রিক দামস্তর ছিল ১৮০ টাকা। ২০২০ সালে উক্ত দেশের দামস্তর হয় ২৬০ টাকা। দামস্তরের এরূপ পরিবর্তনের ফলে কৃষক ও সীমিত আয়ের লোকসহ সমাজের আরো অনেকেই ক্ষতিগ্রস্ত হচ্ছে।",
      "tag": "RUMC 24",
      "sub_questions": [
        {
          "label": "ক",
          "question": "ব্যয়বৃদ্ধিজনিত মুদ্রাস্ফীতি কাকে বলে?",
          "explanation": "উৎপাদনের বিভিন্ন উপকরণের ব্যয় বৃদ্ধির কারণে দামস্তর বৃদ্ধির প্রবণতাকে ব্যয় বৃদ্ধিজনিত মুদ্রাস্ফীতি বলে।"
        },
        {
          "label": "খ",
          "question": "“পরোক্ষ কর মুদ্রাস্ফীতিকে প্রভাবিত করে\"- ব্যাখ্যা করো।",
          "explanation": "সরকার ব্যাপক হারে দ্রব্যসামগ্রীর ওপর পরোক্ষ কর আরোপ করলে মূল্যস্তর বেড়ে যায় এবং মুদ্রাস্ফীতির সৃষ্টি হয়। দ্রব্যসামগ্রীর দাম বৃদ্ধির জন্য পরোক্ষ কর নানাভাবে প্রভাবিত করে। কোনো দ্রব্যের ওপর পরোক্ষ কর আরোপ করা হলে তা দ্রব্যের দামের সাথ যুক্ত হয়। এ বর্ধিত পরোক্ষ কর বেশিরভাগ ক্ষেত্রেই দ্রব্যাদির দাম বাড়ায়। এভাবে বিভিন্ন দ্রব্যের ওপর কর আরোপ করা হলে সামগ্রীক দামস্তর বৃদ্ধি পায়। ফলে মুদ্রাস্ফীতি সৃষ্টি হয়। সুতরাং বলা যায়, পরোক্ষ কর মুদ্রাস্ফীতিকে প্রভাবিত করে।"
        },
        {
          "label": "গ",
          "question": "X দেশের মুদ্রাস্ফীতির হার নির্ণয় করো।",
          "explanation": "দামস্তর বৃদ্ধির শতকরা পরিমাণই হলো মুদ্রাস্ফীতির হার। সাধারণ দামস্তরের ক্রমবৃদ্ধির প্রবণতাই হলো মুদ্রাস্ফীতি। এক্ষেত্রে কোনো একটি দ্রব্যের দাম বৃদ্ধিকে বোঝায় না। বরং বাজারের অধিকাংশ পণ্যসামগ্রীর সাধারণ দামস্তরের বৃদ্ধিকে বোঝানো হয়। ভোক্তার মূল্য সূচকের সাহায্যে সহজেই মুদ্রাস্ফীতির হার পরিমাপ করা যায়। উদ্দীপকে 'X' দেশে ২০১৯ সালের সামগ্রিক দামস্তর ১৮০ টাকা। ২০২০ সালে উক্ত দেশের দামস্তর হয় ২৬০ টাকা। উক্ত তথ্যের আলোকে নিচে 'X' দেশের মুদ্রাস্ফীতির হার নির্ণয় করা হলো মুদ্রাস্ফীতির হার = ২০২০ সালের দামস্তর  − ২০১৯ সালের দামন্তর ২০১৯ সালের দামস্তর  \\begin{array}{l} =\\frac{২০২০ ~সালের ~দামস্তর~ - ২০১৯ ~সালের~ দামন্তর}{২০১৯ ~সালের ~দামস্তর~} \\end{array} = ২০১৯   সালের   দামস্তর   ২০২০   সালের   দামস্তর   − ২০১৯   সালের   দামন্তর ​ ​ = ২৬০ − ১৮০ ১৮০ × ১ 00 = 88.88 % \\begin{array}{l} =\\frac{২৬০ - ১৮০ }{১৮০} \\times ১00=88.88 \\% \\end{array} = ১৮০ ২৬০ − ১৮০ ​ × ১ 00 = 88.88% ​ অতএব, মুদ্রাস্ফীতির হার ৪৪.৪৪%।"
        },
        {
          "label": "ঘ",
          "question": "কী কী পদক্ষেপ গ্রহণ করলে X দেশের বর্ণিত লোকদের অবস্থার উন্নয়ন ঘটবে? করো।",
          "explanation": "মুদ্রাস্ফীতি নিয়ন্ত্রণে আর্থিক নীতি, রাজস্ব নীতি ও প্রত্যক্ষ কার্যক্রমের বিভিন্ন পদক্ষেপ নিতে হবে। মুদ্রাস্ফীতি নিয়ন্ত্রণের জন্য কেন্দ্রীয় ব্যাংক যেসব পদ্ধতি অবলম্বন করে সেগুলোর সমষ্টিই হলো আর্থিক নীতি। এ পদক্ষেপগুলো হলো ব্যাংক হার বৃদ্ধি, নগদ জমার অনুপাত বৃদ্ধি, খোলাবাজারে সরকারি ঋণপত্র বিক্রয় ইত্যাদি। আর রাজস্ব নীতির মধ্যে সরকারি ব্যয় হ্রাস, করের পরিমাণ বৃদ্ধি, সরকারি ঋণ গ্রহণ ইত্যাদি উল্লেখযোগ্য'। উদ্দীপকে 'X' দেশের সামগ্রিক দামস্তর ১৮০ টাকা থেকে বৃদ্ধি পেয়ে ২৬০ টাকা হয়। অর্থাৎ 'X' দেশে মুদ্রাস্ফীতির সৃষ্টি হয়। এর ফলে কৃষকও সীমিত আয়ের লোকসহ সমাজের আরো অনেকেই ক্ষতিগ্রস্ত হচ্ছে। এসব লোকদের অবস্থা উন্নয়নের একমাত্র উপায় হলো মুদ্রাস্ফীতি হ্রাস করা। এক্ষেত্রে আর্থিক নীতি, রাজস্ব নীতি ও সরকারের প্রত্যক্ষ কার্যক্রম ইত্যাদি পদক্ষেপ নিতে হবে। বিভিন্ন কারণে দেশে মুদ্রাস্ফীতি ঘটতে পারে। যেমন ব্যয় বৃদ্ধিজনিত, চাহিদা বৃদ্ধিজনিত ইত্যাদি। খোলাবাজারে ঋণপত্র বিক্রয়, ব্যাংক হার বৃদ্ধি, রিজার্ভ বৃদ্ধি, সরকারি ব্যয় হ্রাস ইত্যাদি পদক্ষেপ নিলে অর্থের যোগান হ্রাস পায়। ফলে সামগ্রিক চাহিদা ও দামস্তর উভয়ই হ্রাস পায়। আবার কর হ্রাস, আমদানি বৃদ্ধি, মজুরি নিয়ন্ত্রণ, পরিবহন ব্যবস্থার উন্নয়ন, মুজুদদারি রোধ ইত্যাদি পদক্ষেপের ফলে ব্যয় বৃদ্ধিজনিত মুদ্রাস্ফীতি হ্রাস পায়। সুতরাং বলা যায়, উপরে উল্লিখিত পদক্ষেপসমূহ গ্রহণ করলে বর্ণিত লোকদের অবস্থার উন্নয়ন ঘটবে।"
        }
      ]
    },
    {
      "number": "8",
      "uddipok": "চিত্রটি লক্ষ করো এবং সংশ্লিষ্ট প্রশ্নগুলোর উত্তর দাও:",
      "tag": "RUMC 24",
      "sub_questions": [
        {
          "label": "ক",
          "question": "মুদ্রাসংকোচন কী?",
          "explanation": "দ্রব্যের যোগান অপেক্ষা মুদ্রার যোগান কম হলে দামস্তরের ক্রমাগত হ্রাস পাওয়ার প্রবণতাকে মুদ্রসংকোচন বলে।"
        },
        {
          "label": "খ",
          "question": "\"মুদ্রাস্ফীতি সবসময় খারাপ নয়\"- ব্যাখ্যা করো।",
          "explanation": "মুদ্রাস্ফীতি সব সময় খারাপ নয়, মৃদু মুদ্রাস্ফীতি একটি দেশের অর্থনৈতিক উন্নয়নের জন্য কাম্য বলে। মৃদু মুদ্রাস্ফীতির সময় বেশি মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয় বৃদ্ধির মাধ্যমে ভোগ ও সঞ্চয় বৃদ্ধি পায়। যা অর্থনৈতিক প্রবৃদ্ধি বা উন্নয়নকে নির্দেশ করে। তাই বলা যায়, মুদ্রাস্ফীতি সব সময় খারাপ নয়।"
        },
        {
          "label": "গ",
          "question": "উদ্দীপকে কোন ধরনের মুদ্রাস্ফীতি নির্দেশ করছে? তার কারণ ব্যাখ্যা করো।",
          "explanation": "নিম্নের অনুরূপ: উদ্দীপকে প্রদর্শিত চিত্রে চাহিদা বৃদ্ধিজনিত মুদ্রাস্ফীতি সৃষ্টি হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি পেলে চাহিদা বৃদ্ধিজনিত মুদ্রাস্ফীতি সৃষ্টি হয়। উদ্দীপকে প্রদর্শিত চিত্রে লক্ষ করা যায়, প্রাথমিক অবস্থায় সামগ্রিক চাহিদা ও যোগান E বিন্দুতে পরস্পর সমান হওয়ায় OY 1 , উৎপাদনে ভারসাম্য দাম OP₁। এখন সামগ্রিক যোগান AS স্থির থেকে সামগ্রিক চাহিদা AD 1 থেকে বৃদ্ধি পেয়ে AD₂ হলে দামস্তর OP₁ থেকে বেড়ে OP₂ হয়। এক্ষেত্রে দেশটিতে দামস্তর P₁P₂ বা EF পরিমাণ বৃদ্ধি পায়। যেহেতু সামগ্রিক চাহিদা বৃদ্ধির জন্য দামস্তরের এই বৃদ্ধি ঘটেছে, তাই একে চাহিদা বৃদ্ধিজনিত মুদ্রাস্ফীতি বলা হয়।"
        },
        {
          "label": "ঘ",
          "question": "উদ্দীপকে সৃষ্ট মুদ্রাস্ফীতি নিয়ন্ত্রণে সরকারের আর্থিক নীতির কার্যকারিতা বিশ্লেষণ করো।",
          "explanation": "উদ্দীপকে সৃষ্ট মুদ্রাস্ফীতি নিয়ন্ত্রণে সরকারের আর্থিক নীতির কার্যকরি। বিভিন্ন কারণে মুদ্রাস্ফীতি সৃষ্টি হতে পারে। যেমন- চাহিদা বৃদ্ধিজনিত মুদ্রাস্ফীতি, ব্যয় বৃদ্ধিজনিত মুদ্রাস্ফীতি ইত্যাদি। এ কারণে মুদ্রাস্ফীতির প্রতিকারও ভিন্ন হয় য়। একেক ক্ষেত্রে একেক নীতি কার্যকরী ভূমিকা পালন করে। উদ্দীপকে সামগ্রিক যোগান AS স্থির থেকে সামগ্রিক চাহিদা AD 1 , থেকে বেড়ে AD₂ হয়। ফলে দামস্তর বেড়ে OP 1 , থেকে OP₂ হয়। অর্থাৎ চিত্রে চাহিদা বৃদ্ধিজনিত মুদ্রাস্ফীতি সৃষ্টি হয়েছে। সাধারণত মুদ্রাস্ফীতির ক্ষেত্রে আর্থিক নীতির কার্যকারিতা বেশি। এ ধরনের মুদ্রাস্ফীতি আর্থিক নীতির বিভিন্ন উপকরণ তথা ব্যাংক হার, রিজার্ভ অনুপাত ইত্যাদি বাড়িয়ে নিয়ন্ত্রণ করা যেতে পারে। বাংলাদেশ ব্যাংক ব্যাংক হার বাড়ালে অর্থের যোগান হ্রাস পায়। ফলে ভোগ ও বিনিয়োগ হ্রাসহেতু সামগ্রিক চাহিদা হ্রাস পায়। আবার খোলা বাজারে ঋণপত্র বিক্রয় করলে জনগণের হার্তের তরল উদ্বৃত্ত অর্থ কমে যায়। এতে সামগ্রিক চাহিদা ও দামস্তর হ্রাস পায়। পাশাপাশি নগদ রিজার্ভ অনুপাত বৃদ্ধি এবং ঋণ নিয়ন্ত্রণ ও রেশনিং করলে জনগণের হাতে অর্থের যোগান হ্রাস পায়। এতে সামগ্রিক চাহিদা হ্রাস পেয়ে দামস্তর হ্রাস পায়। সুতরাং বলা যায়, উদ্দীপক সৃষ্ট মুদ্রাস্ফীতি নিয়ন্ত্রণে সরকারের আর্থিক নীতি কার্যকরী ভূমিকা পালন করে।"
        }
      ]
    },
    {
      "number": "9",
      "uddipok": "জনাব অপু বাংলাদেশের উৎপাদিত তৈরি পোশাক ও হিমায়িত খাদ্য বিশ্বের বিভিন্ন দেশে বিক্রয় করেন। অন্যদিকে তার বন্ধু জনাব কবির রাজশাহী থেকে আম এনে ঢাকায় বিক্রি করেন এবং ঢাকা থেকে ক্ষুদ্র যন্ত্রাংশ ক্রয় করে এলাকায় বিক্রি করেন।",
      "tag": "RUMC 24",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হলো মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "বৈদেশিক সাহায্য বাংলাদেশের জন্য আবশ্যক- ব্যাখ্যা করো।",
          "explanation": "বৈদেশিক সাহায্য একটি দেশের স্বল্প ও দীর্ঘমেয়াদি উন্নয়নে গুরুত্বপূর্ণ ভূমিকা পালন করে। বাংলাদেশের জনগণের মাথাপিছু আয় স্বল্প। ফলে এখানে সঞ্চয় ও মূলধন গঠনের হারও নিম্ন। তাই এদেশের দ্রুত অর্থনৈতিক উন্নয়নের জন্য বৈদেশিক সাহায্যের ওপর নির্ভর করতে হয়। তাছাড়া বাংলাদেশে প্রায় প্রতি বছর বন্যা, খরা, ঘূর্ণিঝড়, জলোচ্ছ্বাস প্রভৃতি প্রাকৃতিক দুর্যোগ লেগেই থাকে। বৈদেশিক সাহায্য এসব দুর্যোগ মোকাবিলায় সাময়িকভাবে ব্যাপক সহায়তা করে থাকে। এ কারণে বলা যায়, 'বৈদেশিক সাহায্য বাংলাদেশের জন্য আবশ্যক।'"
        },
        {
          "label": "গ",
          "question": "উদ্দীপকের আলোকে জনাব অপু ও জনাব কবিরের বাণিজ্যের মধ্যে পার্থক্য দেখাও।",
          "explanation": "উদ্দীপকে জনাব কবিরের বাণিজ্য হলো অভ্যন্তরীণ বাণিজ্য এবং জনাব অপুর বাণিজ্য হলো আন্তর্জাতিক বাণিজ্য। একটি দেশের ভৌগোলিক সীমারেখার মধ্যে যখন কোনো পণ্যের ক্রয়- বিক্রয় হয় তা অভ্যন্তরীণ বাণিজ্য। অপরপক্ষে, দুই বা ততোধিক দেশের মধ্যে যখন কোনো পণ্য ক্রয়-বিক্রয় হয় তা আন্তর্জাতিক বাণিজ্য। অর্থাৎ অভ্যন্তরীণ বাণিজ্য দেশের ভেতর এবং আন্তর্জাতিক বাণিজ্য ভিন্ন দুটি স্বাধীন দেশের মধ্যে সংগঠিত হয়।' উদ্দীপকে জনাব কবির রাজশাহী থেকে আম এনে ঢাকায় বিক্রি করেন। আর ঢাকা থেকে ক্ষুদ্র যন্ত্রাংশ ক্রয় করে এলাকায় বিক্রি করেন। এটি অভ্যন্তরীণ বাণিজ্যকে নির্দেশ করে। অপরপক্ষে, জনাব অপু তার উৎপাদিত তৈরি পোশাক ও হিমায়িত খাদ্য বিশ্বের বিভিন্ন দেশে বিক্রি করেন। অর্থাৎ এটি আন্তর্জাতিক বাণিজ্য। আন্তর্জাতিক বাণিজ্যে আমদানির মাধ্যমে অনুৎপাদিত দ্রব্য ভোগের সুযোগ হয়। কিন্তু অভ্যন্তরীণ বাণিজ্যে এরূপ সুবিধা লাভ করা যায় না। আন্তর্জাতিক বাণিজ্যে পণ্যের অবাধ প্রবাহ থাকায় পণ্যের মান উন্নয়ন ঘটে। কিন্তু অভ্যন্তরীণ বাণিজ্যের ক্ষেত্রে এরূপ সুবিধা পাওয়া যায় না। এছাড়াও বাণিজ্য দুটির মধ্যে আরো কিছু পার্থক্য রয়েছে।"
        },
        {
          "label": "ঘ",
          "question": "বাংলাদেশ সরকার জনাব অপুর বাণিজ্য সম্প্রসারণে নানাবিধ উদ্যোগ গ্রহণ করেছে বিশ্লেষণ করো।",
          "explanation": "জনাব অপুর আন্তর্জাতিক বাণিজ্য সম্প্রসারণের জন্য বাংলাদেশ সরকার বিভিন্ন পদক্ষেপ গ্রহণ করেছে। কোনো দেশের রপ্তানি বাণিজ্যের পরিমাণ উত্ত দেশের সরকারি নীতিমালা বা পদক্ষেপের ওপর অনেকাংশে নির্ভরশীল। সরকারের গৃহীত পদক্ষেপগুলো রপ্তানি সহায়ক হলে দেশের রপ্তানি বাণিজ্যের পরিমাণ বাড়ে। এ পদক্ষেপগুলোর মধ্যে উৎপাদন বৃদ্ধি, বাজার সার্ভে, শুল্ক রেয়াত, রপ্তানি ঋণ, রপ্তানি উন্নয়ন তহবিল গঠন ইত্যাদি উল্লেখযোগ্য। উদ্দীপকে জনাব অপু বাংলাদেশের উৎপাদিত তৈরি পোশাক ও হিমায়িত খাদ্য বিশ্বের বিভিন্ন দেশে বিক্রি করেন। অর্থাৎ অপু আন্তর্জাতিক বাণিজ্য তথা রপ্তানি বাণিজ্য করে থাকেন। সরকার বিভিন্ন অনুকূল নীতিমালা গ্রহণ করলে রপ্তানি বাণিজ্য বৃদ্ধি পায়। সম্প্রতি বাংলাদেশ সরকার রপ্তানি বাণিজ্য সম্প্রসারণের জন্য বিভিন্ন পদক্ষেপ নিয়েছে। যেমন রপ্তানি পণ্যের বহুমুখীকরণ, নগদ সহায়তা প্রদান ইত্যাদি। দেশের রপ্তানি বৃদ্ধি ও পণ্য রপ্তানিতে রপ্তানিকারকদের উৎসাহ প্রদানের জন্য নগদ সহায়তা প্রদান করা হচ্ছে। আবার রপ্তানি পণ্যের বহুমুখীকরণের জন্য অগ্রাধিকার প্রাপ্ত খাত, বিশেষ উন্নয়নমূলক খাত চিহ্নিতকরণ হচ্ছে। পাশাপাশি বর্ষ পণ্য ঘোষণার পদক্ষেপ নেওয়া হয়েছে। আন্তর্জাতিক বাণিজ্য মেলার আয়োজন ও অংশগ্রহণের মাধ্যমে বাজার বহুমুখীকরণের ব্যবস্থা করা হচ্ছে। অর্থাৎ বাংলাদেশ সরকার অপুর বাণিজ্য সম্প্রসারণে নানাবিধ উদ্যোগ গ্রহণ করেছে।"
        }
      ]
    },
    {
      "number": "10",
      "uddipok": "সূচিটি লক্ষ করো এবং সংশ্লিষ্ট প্রশ্নগুলোর উত্তর দাও: বাংলাদেশের পণ্য রপ্তানি ও আমদানি পরিস্থিতি (মিলিয়ন মার্কিন ডলার) আয়/ব্যয় ১৯৮৫-৮৬ ২০০৫-০৬ ২০২০-২১ পণ্য রপ্তানি আয় ৮১৯ ১০,৫২৬ ৩৮,৭৫৮ পণ্য আমদানি ব্যয় ২৩৮১ ১৪,৭৪৬ ৬৫,৫৯৫",
      "tag": "RUMC 24",
      "sub_questions": [
        {
          "label": "ক",
          "question": "প্রচলিত রপ্তানি পণ্য কী?",
          "explanation": "কোনো দেশ যেসব দ্রব্যসামগ্রী দীর্ঘ সময় ধরে রপ্তানি করে আসছে সেসব দ্রব্যসামগ্রীকে প্রচলিত রপ্তানি পণ্য বলে।"
        },
        {
          "label": "খ",
          "question": "\"বৈদেশিক বাণিজ্য দেশের উৎপাদন বৃদ্ধিতে সহায়ক\" ব্যাখ্যা করো।",
          "explanation": "বৈদেশিক বাণিজ্য দেশের উৎপাদন বৃদ্ধি করে। আন্তর্জাতিক বা বৈদেশিক বাণিজ্যে অংশগ্রহণের মাধ্যমে দেশ নিজস্ব ও উপকরণপ্রাপ্তির সুবিধা ও দক্ষতাকে বিশেষীকরণ করতে পারে। ফলে উত্ত দ্রব্য উৎপাদনের উৎপাদনশীলতা বাড়ে। আবার আন্তর্জাতিক বাণিজ্যের মাধ্যমে মূলধনী দ্রব্য ও উন্নত প্রযুক্তি আমদানি করা যায়। এই মূলধনী দ্রব্য ও উন্নত প্রযুক্তি ব্যবহারের মাধ্যমে উৎপাদনশীলতা বৃদ্ধি পায়। এভাবে দেশের মোট উৎপাদন বৃদ্ধি পায়।"
        },
        {
          "label": "গ",
          "question": "উদ্দীপকের তথ্যের ভিত্তিতে বাংলাদেশের রপ্তানি আয়ের একটি স্তম্ভচিত্র অঙ্কন করো।",
          "explanation": "উদ্দীপকে বাংলাদেশের রপ্তানি আয় ক্রমশ বৃদ্ধি পেয়েছে। কোনো দেশ পণ্য ও সেবা বিক্রির মাধ্যমে বিদেশ থেকে অর্থ উপার্জন করে তা রপ্তানি আয়। স্বাধীনতা পরবর্তী সময় থেকেই মূলত বাংলাদেশ পণ্য ও সেবা রপ্তানির মাধ্যমে আয় করে চলছে। এ অর্থ ক্রমশ বৃদ্ধি পাচ্ছে। বর্তমানে প্রচলিত পণ্যের চেয়ে অপ্রচলিত পণ্য থেকেই অধিক আয় করছে। উদ্দীপকে বাংলাদেশে পণ্য রপ্তানি আয় দেওয়া আছে। উক্ত তথ্যের আলোকে নিচে স্তম্ভচিত্র অঙ্কন করা হলো- চিত্রে ভূমি অক্ষে সময় (অর্থবছর) এবং লম্ব অক্ষে রপ্তানি আয় দেখানো হয়েছে। বাংলাদেশ ১৯৮৫-৮৬ অর্থবছরে পণ্য রপ্তানি থেকে ৮১৮ মিলিয়ন মার্কিন ডলার আয় করে। ২০০৫-৬ অর্থবছরে বৃদ্ধি পেয়ে এটি ১০৫২৬ মিলিয়ন মার্কিন ডলার হয়। এ আয় ক্রমশ বৃদ্ধি পেয়ে ২০২০-২১ অর্থবছরে ৩৮৭৫৮ মিলিয়ন মার্কিন ডলারে পৌছায়।"
        },
        {
          "label": "ঘ",
          "question": "উদ্দীপকের তথ্য অনুযায়ী বাংলাদেশের বৈদেশিক বাণিজ্যের গতি প্রকৃতি বিশ্লেষণ করো।",
          "explanation": "উদ্দীপকের তথ্যানুযায়ী বাংলাদেশের বৈদেশিক বাণিজ্যে কিছুটা ইতিবাচক গতি-প্রকৃতি লক্ষ করা যায়। এক অর্থ বছরে কোনো দেশের দৃশ্যমান রপ্তানি আয় অপেক্ষা দৃশ্যমান আমদানি ব্যয় বেশি হলে তাকে প্রতিকূল বাণিজ্য ভারসাম্য বলে। এ অবস্থায় মোট আমদানি ব্যয় মোট রপ্তানি আয় অপেক্ষা বেশি হয়। তাই এখানে রপ্তানি আয় থেকে আমদানি ব্যয় বাদ দিলে যে মান পাওয়া যায়, তা শূন্য থেকে কম। এটি বৈদেশিক বাণিজ্য ঘাটতি বা প্রতিকূল বাণিজ্য ভারসাম্য নির্দেশ করে। উদ্দীপকে ১৯৮৫-৮৬ অর্থবছরে বাংলাদেশের রপ্তানি আয় ৮১৯ মিলিয়ন মার্কিন ডলার। আমদানি ব্যয় ২৩৮১ মিলিয়ন মার্কিন ডলার। আবার, ২০০৫-০৬ ও ২০২০- ২১ অর্থবছরে বাংলাদেশের রপ্তানি আয় যথাক্রমে ১০৫২৬ ও ৩৮৭৫৮ মিলিয়ন মার্কিন ডলার। এ সময় আমদানি ব্যয় যথাক্রমে ১৪৭৪৬ ও ৬৫৫৯৫ মিলিয়ন মার্কিন ডলার। অর্থাৎ রপ্তানি আয়ের পাশাপাশি আমদানি ব্যয়ও বৃদ্ধি পাচ্ছে। কোনো দেশের রপ্তানির পরিমাণ মোট উৎপাদন ও বৈশ্বিক পরিস্থিতির ওপর নির্ভর করে। আর আমদানির পরিমাণ দেশের মোট চাহিদার ওপর নির্ভর করে। তাই দেশের উৎপাদন ও বৈশ্বিক পরিস্থিতি অনুকূল থাকলে রপ্তানি বৃদ্ধি পায়। আর দেশের মোট চাহিদা বৃদ্ধি পেলে আমদানির পরিমাণ বৃদ্ধি পায়। এ কারণে বাংলাদেশের রপ্তানি আয় ও আমদানি ব্যয় ক্রমশ বাড়ছে। কিন্তু আমদানি ব্যয় বেশি হওয়ায় বাণিজ্য ভারসাম্য প্রতিকূল রয়েছে। এ প্রতিকূল ভারসাম্যও ক্রশম বৃদ্ধি পেয়েছে।"
        }
      ]
    },
    {
      "number": "11",
      "uddipok": "রত্না একটি ডিপার্টমেন্টাল স্টোরে কিছু পণ্য ক্রয় করার পরদ্রব্য মূল্য পরিশোধ করার সময় দেখলো যে বিক্রেতা তার কাছ থেকে পণ্য মূল্যের অতিরিক্ত নির্দিষ্ট হারে কিছু অর্থ দাবি করছে। বিষয়টি সে তার বাবাকে জানালে তার বাবা বললেন, এটি দোকানদারের মাধ্যমে সরকার পাবে। তিনি আরো বললেন, 'আমিও বছর শেষে আমার আয়ের একটি অংশ সরকারকে বাধ্যতামূলকভাবে প্রদান করি।'",
      "tag": "RUMC 24",
      "sub_questions": [
        {
          "label": "ক",
          "question": "ফি কাকে বলে?",
          "explanation": "কোনো বিশেষ সুবিধা দানের বদলে সরকার ব্যক্তির নিকট থেকে যে অর্থ আদায় করে তাকে ফি বলে।"
        },
        {
          "label": "খ",
          "question": "সরকার আয় করে দেন? ব্যাখ্যা করো।",
          "explanation": "দেশের জন্য প্রয়োজনীয় সব ধরনের ব্যয় নির্বাহের জন্য সরকারের আয়ের প্রয়োজন হয়। প্রতিটি দেশের সরকারই নাগরিকদের কল্যাণ করার জন্য প্রতিশ্রুতিবদ্ধ। এ লক্ষ্যে প্রশাসনিক কার্যাবলি 'থেকে শুরু করে অর্থনৈতিক কার্যক্রম পরিচালনার জন্য সরকারকে আয় করতে হয়। বাংলাদেশের মতো উন্নয়নশীল দেশগুলোতে সরকারের অর্থনৈতিক কার্যক্রম ক্রমেই বেড়ে চলেছে। এ পরিস্থিতিতে সরকারকে তার আয় বাড়ানোর জন্য বিভিন্ন উদ্যোগ নিতে হয়। সুতরাং বলা যায়, প্রয়োজনীয় সব প্রকার ব্যয় নির্বাহের জন্যই সরকার আয় করে।"
        },
        {
          "label": "গ",
          "question": "রত্নার প্রদানকৃত অতিরিক্ত অর্থ সরকারের আয়ের কোন উৎসের অন্তর্গত? ব্যাখ্যা করো।",
          "explanation": "রত্মার প্রদানকৃত অতিরিক্ত অর্থ সরকারের আয়ের কর-রাজস্বের অন্তর্ভুক্ত। সরকার করের মাধ্যমে যে অর্থ আয় করে তা কর-রাজস্ব নামে পরিচিত। কর-রাজস্ব প্রত্যক্ষ কর ও পরোক্ষ কর দুই ভাগে বিভক্ত। পরোক্ষ করের মধ্যে বিক্রয় কর, প্রমোদ কর, মূল সংযোজন কর ইত্যাদি উল্লেখযোগ্য। এ ধরনের করগুলো সাধারণত বিভিন্ন দ্রব্য ও সেবার দামের সাথে যুক্ত করে আদায় করা হয়। উদ্দীপকের রত্না, কিছু পণ্য ক্রয় করে মূল্য পরিশোধের সময় বিক্রেতা পণ্য মূল্যের অতিরিক্ত অর্থ দাবি করে। বিষয়টি তার বাবাকে জানালে তার বাবা বলেন, এটি দোকানদারের মাধ্যমে সরকার পাবে। অর্থাৎ রত্মার পরিশোধিত অর্থ দ্রব্য মূল্যের সাথে যুক্ত এবং পরোক্ষভাবে তা সরকারের আয় হিসেবে জমা হবে। সুতরাং বলা যায়, রত্নার প্রদানকৃত অর্থ পরোক্ষ কর, যা কর-রাজস্বের অন্তর্ভুক্ত।"
        },
        {
          "label": "ঘ",
          "question": "দেশের আর্থ-সামাজিক উন্নয়নে রত্নার বাবার প্রদানকৃত অর্থের ভূমিকা অত্যন্ত গুরুত্বপূর্ণ- বিশ্লেষণ করো।",
          "explanation": "দেশের আর্থ-সামাজিক উন্নয়নে রত্মার বাবার প্রদানকৃত অর্থের ভূমিকা গুরুত্বপূর্ণ। কোনোরকম সুবিধা প্রাপ্তির আশা ব্যতিরেকে ব্যক্তির আয়ের ওপর ধার্যকৃত সরকারকে প্রদেয় অর্থ হলো আয়কর। বাংলাদেশ সরকারের আয়ের একটি গুরুত্বপূর্ণ উৎস হলো আয়কর। এ কর হলো প্রত্যক্ষ কর। এটি প্রগতিশীল হারে, আরোপের মাধ্যমে সমাজে ন্যায়বিচার ও আয়বৈষম্য হ্রাস করা সম্ভব। একই সাথে সরকার বিপুল পরিমাণ রাজস্ব সংস্থান করতে সক্ষম হয়। উদ্দীপকে রত্মার বাবা বলেন, 'আমিও বছর শেষে আমার আয়ের একটি অংশ সরকারকে বাধ্যতামূলকভাবে প্রদান করি'। অর্থাৎ রত্মার বাবা এ অর্থ প্রদান থেকে কোনো সুবিধা পান না। এটি তার আয়ের ওপর নির্ধারিত হারে ধার্য করা হয়। সুতরাং, রত্মার বাবার প্রদেয় এ অর্থ আয়কর হিসেবে বিবেচিত হবে। এটি আর্থ-সামাজিক উন্নয়নে সহায়ক ভূমিকা পালন করে। ধনীদের আয় বাড়ার সাথে সাথে প্রগতিশীল হারে কর আরোপ করা হলে ধনী ও দরিদ্রের মধ্যে আর্থিক বৈষম্য হ্রাস পাবে। অন্যদিকে, প্রগতিশীল হারে আয়কর ধার্য করলে আয় বৃদ্ধির সাথে আয়করের পরিমাণ বৃদ্ধি পায়। ফলে সরকার বিপুল পরিমাণ রাজস্ব সংগ্রহ করতে পারে। এ অর্থ দেশের বিভিন্ন অবকাঠামো উন্নয়ন, শিক্ষা, স্বাস্থ্য ইত্যাদি-খাত উন্নয়নে কাজে লাগতে পারে। এভাবে দীর্ঘ মেয়াদে দেশের আর্থ-সামাজিক অবস্থার উন্নয়ন ঘটে। সুতরাং, দেশের আর্থ-সামাজিক উন্নয়নে রত্মার বাবার প্রদানকৃত আয়করের ভূমিকা গুরুত্বপূর্ণ।"
        }
      ]
    }
  ]
}