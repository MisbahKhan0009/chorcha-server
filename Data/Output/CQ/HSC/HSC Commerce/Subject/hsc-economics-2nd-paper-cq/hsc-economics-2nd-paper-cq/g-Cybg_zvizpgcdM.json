{
  "title": "আইডিয়াল কলেজ, মতিঝিল ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "অর্থনীতির শিক্ষক আনিস সাহেব দ্বাদশ শ্রেণির ক্লাসে এমন এক প্রযুক্তির কথা আলোচনা করেছে যা জীব কোষের উপাদানকে পরিমিত পরিবর্তন করে একটি নতুন সৃষ্টিকে নির্দেশ করে। উক্ত প্রযুক্তি দ্বারা জটিল রোগের প্রতিষেধক, প্রাকৃতিক দুর্যোগ প্রতিরোধী বীজ উদ্ভাবন, বায়োফুয়েল তৈরি, পানিকে আর্সেনিকমুক্তকরণ করা যায়।",
      "tag": "ISCM 25",
      "sub_questions": [
        {
          "label": "ক",
          "question": "কৃষি কী?",
          "explanation": "ফসল, বনায়ন, পশুপাখি, মাছ চাষ করতে মাটির জৈবিক ব‍্যবহার ও ব্যবস্থাপনাকে কৃষি বলা হয়।"
        },
        {
          "label": "খ",
          "question": "বাংলাদেশের কৃষিঋণ ব্যবস্থা অনানুষ্ঠানিক উৎসগুলোর ওপর বেশি নির্ভরশীল কেন?",
          "explanation": "বাংলাদেশের কৃষকরা নানাবিধ কারণে অনানুষ্ঠানিক উৎসগুলো থেকে ঋণ গ্রহণ করে। বাংলাদেশে প্রাতিষ্ঠানিক ঋণদানকারী সংস্থার সংখ্যা কম। আবার এসব সংস্থার ঋণদান পদ্ধতিও জটিল ও শর্তসাপেক্ষ। অশিক্ষিত কৃষকদের পক্ষে তা অনুসরণ করে ঋণ নেওয়া কঠিন হয়ে পড়ে। তাই তারা অনানুষ্ঠানিক উৎস থেকে বেশি ঋণ নেয়। এ কারণে বাংলাদেশের কৃষিঋণ ব্যবস্থা অনানুষ্ঠানিক উৎসের ওপর বেশি নির্ভরশীল।"
        },
        {
          "label": "গ",
          "question": "উদ্দীপকে কোন প্রযুক্তির কথা বলা হয়েছে? ব্যাখ্যা করো।",
          "explanation": "উদ্দীপকে জৈবপ্রযুক্তির কথা বলা হয়েছে। মানুষের কল্যাণে কোনো প্রাণী বা উদ্ভিদ কোষের DNA এবং RNA-এর আন্তঃপরিবর্তনের মাধ্যমে উদ্ভিদ বা প্রাণীর বৈশিষ্ট্যগত পরিবর্তন করার কৌশলকে জৈব বা জীবপ্রযুক্তি বলে। কোনো কোনো ক্ষেত্রে শস্য জাতের সমস্যা, প্রাকৃতিক দুর্যোগ বা কীটপতঙ্গের মতো বালাইয়ের কারণে ফলন বেশি হয় না। এ সমস্যা কাটিয়ে উঠতে বিশ্বের বিভিন্ন স্থানে জৈবপ্রযুক্তি ব্যবহৃত হচ্ছে। তবে এর কোনো কোনো দিক নিয়ে বিতর্কও আছে। উদ্দীপকে অর্থনীতির শিক্ষক আনিস সাহেব ক্লাসে একটি প্রযুক্তির কথা আলোচনা করেছেন। যা জীব কোষের উপাদানকে পরিমিত পরিবর্তন করে একটি নতুন সৃষ্টিকে নির্দেশ করে। উক্ত প্রযুক্তি জটিল রোগের প্রতিষেধক। -প্রাকৃতিক দুর্যোগ প্রতিরোধ, বীজ উদ্ভাবন, বায়োফুয়েল তৈরি করে পানিকে। আর্সেনিকমুক্ত করা যায়। এটি জৈবপ্রযুক্তিকে নির্দেশ করে। লবণাক্ত সহিষ্ণু ধান, পাট ও বিভিন্ন শস্য উদ্ভাবন জৈবপ্রযুক্তির উৎকৃষ্ট উদাহরণ। তাই বলা যায়, উদ্দীপকে জৈবপ্রযুক্তির কথা বলা হয়েছে।"
        },
        {
          "label": "ঘ",
          "question": "উক্ত প্রযুক্তির গুরুত্ব বাংলাদেশের কৃষিতে অপরিসীম-বিশ্লেষণ করো।",
          "explanation": "ভূমিসহ সম্পদ সীমিত হওয়ার কারণে উৎপাদন বৃদ্ধির জন্য বাংলাদেশে জৈবপ্রযুক্তির গুরুত্ব অপরিসীম। বাংলাদেশসহ বিশ্বের বিভিন্ন দেশে ঘূর্ণিঝড়, বন্যা, খরা ইত্যাদি প্রাকৃতিক বিপর্যয়ে জানমালের ক্ষতি ছাড়াও কৃষি ক্ষতিগ্রস্ত হয়। জলবায়ু পরিবর্তনের কারণে এ সব প্রাকৃতিক দুর্যোগ বাড়ছে। এ কারণে প্রতিকূল আবহাওয়া মোকাবিলায় সক্ষম শস্য উৎপাদনের জন্য জৈবপ্রযুক্তির গুরুত্ব রয়েছে। লবণাক্ত সহিষ্ণু ধান, শীত সহিষ্ণু পাট উদ্ভাবন জৈবপ্রযুক্তির উৎকৃষ্ট উদাহরণ। উদ্দীপকে শিক্ষক আনিস সাহেব ক্লাসে একটি প্রযুক্তির কথা আলোচনা করেছেন। যা জীব কোষের উপাদানকে পরিমিত পরিবর্তন করে একটি নতুন সৃষ্টিকে নির্দেশ করে। উক্ত প্রযুক্তি জটিল রোগের প্রতিষেধক, প্রাকৃতিক দুর্যোগ প্রতিরোধী বীজ উদ্ভাবন, বায়োফুয়েল তৈরি, পানিকে আর্সেনিকমুক্ত করতে ব্যবহৃত হয়। অর্থাৎ এটি জৈবপ্রযুক্তিকে নির্দেশ করে। জৈবপ্রযুক্তি প্রয়োগের মাধ্যমে লবণাক্ততা সহিষ্ণু জাতের উদ্ভাবন দেশের বিশাল উপকূলীয় এলাকা ধান চাষের আওতায় আনার সুযোগ সৃষ্টি করেছে। তেমনি স্বল্প সময়ের শস্যের জাত চাষের ফলে মঙ্গাপীড়িত এলাকায় খাদ্যাভাব দূরীকরণ এবং কর্মসংস্থান সম্ভব হয়েছে। কেননা, লবণাক্ততা বৃদ্ধি, বন্যা, খরা, ঘূর্ণিঝড় ইত্যাদি দুর্যোগের কারণে বাংলাদেশের বিভিন্ন অঞ্চলে ফসল উৎপাদন ব্যাহত হচ্ছে। কৃষির এসব সমস্যার প্রভাব কাটিয়ে উঠতে হলে কল্যাণমূলক উদ্দেশ্যে জৈবপ্রযুক্তির ব্যবহার যৌক্তিক। পরিশেষে বলা যায়, জৈবপ্রযুক্তি বাংলাদেশের কৃষির উন্নয়নের জন্য অত্যন্ত গুরুত্বপূর্ণ।"
        }
      ]
    },
    {
      "number": "2",
      "uddipok": "নিচের উদ্দীপকে খামার 'A' ও খামার 'B' এর সাথে সম্পৃক্ত বিষয়গুলো লক্ষ করো এবং সংশ্লিষ্ট প্রশ্নসমূহের উত্তর দাও।",
      "tag": "ISCM 25",
      "sub_questions": [
        {
          "label": "ক",
          "question": "শস্য বহুমুখীকরণ কী?",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "ই-কৃষি খুলে দিয়েছে সম্ভাবনার নতুন জানালা-ব্যাখ্যা করো।",
          "explanation": "ই-কৃষি আমাদের কৃষি উন্নয়নের একটি অবিচ্ছেদ্য অংশ। সাধারণ অর্থে ই-কৃষি বলতে সামগ্রিক কৃষি উন্নয়নে তথ্য প্রযুক্তির ব্যবহারকে বোঝায়। এখন কৃষকরা তাদের ঘরে বসেই ইন্টারনেট, রেডিও, টেলিভিশন, মোবাইল ফোনের সাহায্যে কৃষি উৎপাদন বিষয়ক তথ্য পাচ্ছে। তাছাড়া তথ্যপ্রযুক্তি ব্যবহারের মাধ্যমে তারা কৃষি সম্পর্কে বিভিন্ন জ্ঞান, কলাকৌশল জানতে পারছে। তাই বলা হয়, ই-কৃষি খুলে দিয়েছে সম্ভাবনায় নতুন জানালা।"
        },
        {
          "label": "গ",
          "question": "উদ্দীপকে 'A' খামারের প্রকৃতি ব্যাখ্যা করো।",
          "explanation": "খামার 'A' হলো জীবনির্বাহী খামার। জীবননির্বাহের উদ্দেশ্যে যে খামারে উত্তম চাষাবাদের মাধ্যমে ফসল চাষ করা হয় তা জীবননির্বাহী খামার। এ ধরনের খামার সাধারণত ক্ষুদ্রায়তনের এবং অদক্ষ ব্যবস্থাপনায় পরিচালিত হয়। তাই উৎপাদনের পরিমাণ কম হয়; যা দিয়ে কোনোরকম পরিবারের ব্যয় নির্বাহ করা সম্ভব। উদ্দীপকে খামার 'A' আত্মীয়-স্বজন, দোকানদার ও গ্রাম্য মহাজনের ঋণে, পরিচালিত হয়। খামারটির আয়তনে ৩.৫ একর। খামারটির পরিবহণ ও যোগাযোগব্যবস্থা অনুন্নত। উৎপাদিত দ্রব্যসামগ্রী দ্বারা কোনোমতে জীবননির্বাহ করা যায়। খামারটির এসব বৈশিষ্ট্য জীবননির্বাহী খামারের অনরূপ। সুতরাং উদ্দীপকের 'A' খামারটিকে জীবননির্বাহী খামার বলা যায়।"
        },
        {
          "label": "ঘ",
          "question": "উদ্দীপকের A ও B খামারের তুলনামূলক বিশ্লেষণ করো।",
          "explanation": "উদ্দীপকের 'A' খামারটি জীবননির্বাহী খামার এবং 'B' খামারটি বাণিজ্যিক খামার। যে বৃহদায়তনের খামারে অধিক পুঁজি ও উন্নত প্রযুক্তির মাধ্যমে চাষাবাদ করা হয় তা বাণিজ্যিক খামার। এ ধরনের খামারের লক্ষ্য হলো অধিক উদ্বৃত্ত সৃষ্টির মাধ্যমে অধিক মুনাফা অর্জন করা। অন্যদিকে, পারিবারিক ব্যয় নির্বাহের লক্ষ্যে যে খামার চাষাবাদ করা হয় তা জীবননির্বাহী খামার। উদ্দীপকে B খামারটি উদ্দেশ্য অধিক উৎপাদন ও মুনাফা সৃষ্টি করা। এ খামারটি ২০.৫ একর জমির যা আয়তনে বৃহৎ। এর যোগাযোগব্যবস্থা উন্নত এবং এটি প্রাতিষ্ঠানিক উৎস থেকে সংগৃহীত অধিক পুঁজি দ্বারা পরিচালিত হয়। সুতরাং 'B' খামারটি একটি বাণিজ্যিক খামার। অন্যদিকে, 'A' খামারটি জীবননির্বাহী খামার। জীবননির্বাহী খামারের উদ্দেশ্য পরিবার পরিচালনা করা। কিন্তু 'B' বাণিজ্যিক খামারের উদ্দেশ্য মুনাফা সৃষ্টি করা। জীবননির্বাহী খামার সাধারণত স্বল্প আয়তনের এবং সনাতন পদ্ধতিতে চাষকৃত। কিন্তু বাণিজ্যিক খামার বৃহৎ আয়তনে এবং অধিক পুঁজি ও উন্নত প্রযুক্তি দ্বারা পরিচালিত। বাণিজ্যিক খামারের শ্রমবিভাগ প্রবর্তিত হয়। কিন্তু জীবননির্বাহী খামারে এ ধরনের সুযোগ নেই। সুতরাং বলা যায়, জীবননির্বাহী খামার ও বাণিজ্যিক খামারের মধ্যে পার্থক্য রয়েছে।"
        }
      ]
    },
    {
      "number": "3",
      "uddipok": "বাংলাদেশে এমন একটি বৃহৎ কৃষিভিত্তিক শিল্প আছে যা উৎপাদনে বাংলাদেশ বিশ্বে অষ্টম (৮ম)। বাংলাদেশের সিলেট, পা গড়, চট্টগ্রাম, দিনাজপুরে চাষ হয় শিল্পটির কাঁচামাল। কিন্তু শিল্পে নানাবিধ সমস্যা বিরাজমান। তারমধ্যে অনিয়মিত বৃষ্টিপাত, শ্রমিকের অভাব, সংরক্ষণের সমস্যা, পরিবর্তক দ্রব্যের উপস্থিতি ও জলবায়ু পরিবর্তন বিশেষভাবে উল্লেখযোগ্য।",
      "tag": "ISCM 25",
      "sub_questions": [
        {
          "label": "ক",
          "question": "PPP কী?",
          "explanation": "সরকারি ও বেসরকারি যৌথ উদ্যোগে কোনো উৎপাদন প্রতিষ্ঠান স্থাপিত, পরিচালিত ও রক্ষণাবেক্ষণ হলে, তাকে PPP বলে।"
        },
        {
          "label": "খ",
          "question": "বাংলাদেশের চামড়া শিল্পের ভবিষ্যৎ সম্ভাবনা যথেষ্ট উজ্জ্বল-ব্যাখ্যা করো।",
          "explanation": "বাংলাদেশের চামড়া ও চামড়াজাত দ্রব্য বিদেশের বাজারে প্রচুর চাহিদা রয়েছে। অনেক সমস্যা থাকা সত্ত্বেও বাংলাদেশের চামড়াশিল্প বিকাশের যথেষ্ট সুযোগ-সুবিধা রয়েছে। দেশে চামড়া ব্যবহার করে চামড়াজাত পণ্য রপ্তানি বাড়ছে। ফলে প্রচুর বৈদেশিক মুদ্রা অর্জন হচ্ছে। দেশে চামড়াজাত পণ্য উৎপাদন আরও বাড়াতে পারলে ভবিষ্যতে এ খাতে রপ্তানি আয় অধিক হারে বাড়ানো সম্ভব। বর্তমানে দেশে চামড়াজাত পণ্য উৎপাদনে বিনিয়োগ বাড়ছে। রাজনৈতিক স্থিতিশীলতা ক্রেতাদের আস্থাও বাড়িয়েছে। তাই এদেশে চামড়াশিল্পের ভবিষ্যৎ সম্ভাবনা উজ্জ্বল।"
        },
        {
          "label": "গ",
          "question": "উদ্দীপকে উল্লিখিত শিল্পটি কী শিল্প? উক্ত শিল্পের সমস্যাবলি আলোচনা করো।",
          "explanation": "উদ্দীপকে উল্লিখিত শিল্পটি হলো চা শিল্প। বাংলাদেশে চা শিল্পের ভূমিকা যথেষ্ট গুরুত্বপূর্ণ। এটি বাংলাদেশের দ্বিতীয় প্রধান অর্থকরী ফসল। চা শিল্প বাংলাদেশের অন্যতম রপ্তানিমুখী শিল্প। প্রতি বছর চা রপ্তানি করে বাংলাদেশ প্রচুর পরিমাণ বৈদেশিক মুদ্রা অর্জন করে। এ সত্ত্বেও বাংলাদেশের চা শিল্পে বিভিন্ন সমস্যা বিদ্যমান।। উদ্দীপকে এমন একটি শিল্পের কথা বলা হয়েছে, যেটি উৎপাদনে বাংলাদেশ বিশ্বে ৮ম। বাংলাদেশের সিলেট, পঞ্চগড়, চট্টগ্রাম, দিনাজপুরে চাষ হয় শিল্পটির কাঁচামাল। অর্থাৎ, উদ্দীপকে বাংলাদেশের চা শিল্প নিয়ে আলোচনা করা হয়েছে। 'বাংলাদেশের চা শিল্পের অন্যতম সমস্যা হচ্ছে প্রকৃতির ওপর নির্ভরশীলতা। বৃষ্টিপাত অনিয়মিত হলে চায়ের উৎপাদন ব্যাহত হয়। এছাড়া বাংলাদেশে চা শিল্পের উন্নয়নের জন্য অর্থের প্রয়োজনীয় যোগান পর্যাপ্ত নয়। অন্যদিকে, চা শিল্পের উৎপাদনশীলতা বৃদ্ধির জন্য যে উন্নত প্রযুক্তি ও দক্ষ শ্রমিকের প্রয়োজন বাংলাদেশে তারও অভাব রয়েছে।"
        },
        {
          "label": "ঘ",
          "question": "উদ্দীপকের শিল্পের সমস্যা সমাধানের জন্য তুমি কী কী সুপারিশ করবে? মতামত দাও।",
          "explanation": "উদ্দীপকে উল্লিখিত চা শিল্পের সমস্যা সমাধানের জন্য কিছু কার্যকর ব‍্যবস্থা গ্রহণ করা আবশ্যক। চা শিল্প: বাংলাদেশের অন্যতম বৃহৎ কৃষিভিত্তিক শিল্প। বাংলাদেশ বিশ্বের ৮ম চা উৎপাদনকারী দেশ। দেশের প্রায় ১ লাখ ৪০ হাজার শ্রমিক এ শিল্পে নিয়োজিত রয়েছে। তবে সরকারি ও বেসরকারি মিলিয়ে ৪০ লাখ লোকের কর্মসংস্থান হয়েছে যার ৭৫% ই নারী। দেশের রপ্তানি আয়ের ক্ষেত্রে চা শিল্পের অবদান ক্রমশ বাড়ছে। তাই এ শিল্পের সমস্যাগুলো সমাধানের ক্ষেত্রে গুরুত্ব আরোপ করা প্রয়োজন। উদ্দীপকের চা শিল্পের সমস্যা হিসেবে শ্রমিকের অভাব, সংরক্ষণের সমস্যা, অনিয়মিত বৃষ্টিপাত এবং জলবায়ু পরিবর্তনের কথা উল্লেখ রয়েছে। এছাড়াও চা এর পরিবর্তক দ্রব্যের উপস্থিতিসহ নানামুখী সমস্যা এ শিল্পে বিদ্যমান। সমস্যাগুলো সমাধানে বিভিন্ন পদক্ষেপ গ্রহণ করতে হবে। চা পাতা উত্তোলনের সাথে জড়িত ও কারখানায় নিয়োজিত শ্রমিকদের উপযুক্ত প্রশিক্ষণ প্রদান করতে হবে। এতে চায়ের গুণগত মান উন্নত হবে এবং সংগ্রহের পরিমাণ বাড়বে। এছাড়া চা সংরক্ষণের জন্য আধুনিক গুদামজাতকরণ ব্যবস্থা করতে হবে। ফলে চায়ের গুণগত মান বজায় থাকবে। বৃষ্টিপাতের ওপর নির্ভরশীলতা কমিয়ে সময়মতো সেচব্যবস্থা নিশ্চিত করতে হবে। উন্নত যন্ত্রপাতির সংযোজন করলে চা উৎপাদন বৃদ্ধি পাবে। অন্যদিকে, দেশের চা বাগানগুলোর উপযুক্ত পরিবেশ রক্ষা করতে পারলে চা উৎপাদন বহুগুণ বেড়ে যাবে। উপরিউক্ত ব্যবস্থাগুলো গ্রহণ করা হলে বাংলাদেশের চা শিল্পের ভবিষ্যৎ সম্ভাবনা আরও উজ্জ্বল হবে বলে আশা করা যায়।"
        }
      ]
    },
    {
      "number": "4",
      "uddipok": "'ক' দেশে বিগত দশ বছর পূর্বেও ফ্রিজ, টিভির মতো ইলেকট্রনিক দ্রব্য বাইরের দেশ থেকে ক্রয় করে এনে ব্যবহার করতে হতো। কিন্তু বর্তমানে এসব পণ্য দেশেই উৎপাদন হয় এবং ভোক্তারা সস্তায় কিনে ব্যবহার করতে পারছে। এর মাধ্যমে দেশীয় শিল্পের সংরক্ষণ, বৈদেশিক মুদ্রা সাশ্রয়; বাণিজ্য ঘাটতি হ্রাস পায়।",
      "tag": "ISCM 25",
      "sub_questions": [
        {
          "label": "ক",
          "question": "নিয়ন্ত্রিত শিল্প কী?",
          "explanation": "প্রাকৃতিক/খনিজ সম্পদ ব্যবহার এবং জাতীয় স্বার্থসংশ্লিষ্ট শিল্পকে নিরাপত্তা ও নিয়ন্ত্রিত শিল্প বলে।"
        },
        {
          "label": "খ",
          "question": "ক্ষুদ্র ও কুটির শিল্পের পার্থক্য লেখো।",
          "explanation": "কুটির শিল্প ও ক্ষুদ্রশিল্পের মধ্যে প্রধান দুটি পার্থক্য হলো পরিচালনা পদ্ধতি ও মূলধন সংগ্রহ। কুটির শিল্প পারিবারিক মালিকানায় পরিচালিত হয়। যেখানে ক্ষুদ্রশিল্প পারিবারিক মালিকানা ছাড়াও অংশীদারি অথবা সমবায়ভিত্তিক মালিকানায় পরিচালিত হয়। এছাড়া কুটির শিল্পের প্রয়োজনীয় পুঁজি পারিবারিক উৎস থেকে এলেও ক্ষুদ্রশিল্পে তা'মালিক ছাড়াও বিভিন্ন ঋণদানকারী সংস্থা থেকে সংগৃহীত হতে পারে। তাছাড়া কুটির শিল্পে হালকা যন্ত্রপাতি ও দেশজ কাঁচামাল ব্যবহৃত হয়। কিন্তু ক্ষুদ্রশিল্পে আধুনিক ও ভারী যন্ত্রপাতি ও দেশি-বিদেশি কাঁচামাল ব্যবহৃত হয়।"
        },
        {
          "label": "গ",
          "question": "উদ্দীপকের শিল্পটির গুরুত্ব ব্যাখ্যা করো।",
          "explanation": "আমদানি হ্রাসে আমদানি বিকল্প শিল্পের গুরুত্ব অপরিসীম। অতিমাত্রায় আমদানিনির্ভর কিছু কিছু দ্রব্য আমদানি না করে দেশের অভ্যন্তরে উৎপাদন করা হয়। এসব দ্রব্যের শিল্পকে আমদানি বিকল্প শিল্প বলে। এ শিল্প স্থাপন করা যুক্তিসংগত তা নির্ধারণের জন্য কতগুলো বিষয় বিবেচনা করা হয়। যেমন- শিল্পের জন্য নিজস্ব কাঁচামাল, প্রযুক্তি, প্রয়োজনীয় শ্রমশক্তি ও অভ্যন্তরীণ বাজার প্রাপ্তি। উদ্দীপকে দেখা যায়, 'ক' দেশে বিগত দশ বছর পূর্বেও ফ্রিজ, টিভির মতো ইলেকট্রনিক দ্রব্য বাইরের দেশ থেকে ক্রয় হতো। কিন্তু বর্তমানে এসব পণ্য দেশেই উৎপাদন হয়। এটি আমদানি বিকল্প শিল্পকে নির্দেশ করে। আমদানি বিকল্প শিল্প আমদানিকে নিরুৎসাহিত করে, তাই আমদানি হ্রাস পায়। এছাড়া রপ্তানি বৃদ্ধি পায় এবং বৈদেশিক মুদ্রা অর্জিত হয়। ফলে বাণিজ্য ঘাটতি হ্রাস পায়। আবার আমদানি বিকল্প শিল্পের কারণে সঞ্চয় ও বিনিয়োগ বৃদ্ধি পায় এবং দেশীয় শিল্পের সংরক্ষণ হয়। ফলে বৈদেশিক নির্ভরশীলতার হ্রাস ঘটে এবং দ্রুত প্রবৃদ্ধি অর্জিত হয়। সুতরাং, আমদানি বিকল্প শিল্প অর্থনৈতিক উন্নয়নে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "উদ্দীপকে উল্লিখিত শিল্পের সমস্যাসমূহ বিশ্লেষণপূর্বক এ নীতির যথার্থতা মূল্যায়ন করো।",
          "explanation": "আমদানি বিকল্প শিল্পের কিছু সমস্যা থাকা সত্ত্বেও দেশের অর্থনৈতিক উন্নয়নে বিশেষ গুরুত্ব রাখছে। আমদানি বিকল্প শিল্প বলতে শুধু অভ্যন্তরীণ উৎপাদন বৃদ্ধির মাধ্যমে দেশীয় চাহিদা মেটানোকে বোঝায়। এ শিল্প দেশের অর্থনৈতিক উন্নয়নে ভূমিকা রাখে। কিন্তু আমদানি বিকল্প শিল্পের কিছু সমস্যা রয়েছে। এ শিল্পের সমস্যাসমূহ নীতি নির্ধারকদের বিশ্লেষণ করা প্রয়োজন। উদ্দীপকে বাংলাদেশ আমদানি বিকল্প শিল্পনীতি অনুসরণ করেছে। এ শিল্পনীতির ফলে কিছু সমস্যা সৃষ্টি হয়। এ নীতি অনুসরণের ফলে কৌশল নির্ধারণে সমস্যা, কর্মসংস্থানের সুযোগ সীমিত ও ভোক্তা ক্ষতিগ্রস্ত হয়। আমদানি বিকল্প শিল্পায়নের ক্ষেত্রে বৈদেশিক প্রত্যক্ষ বিনিয়োগ (FDI) হ্রাস পায়। কিন্তু দ্রুত অর্থনৈতিক উন্নয়নের জন্য FDI-এর অধিক প্রবাহ প্রয়োজন। আমদানি বিকল্প শিল্পের ফলে দেশে পুঁজিনির্ভর উৎপাদন ব্যবস্থা চালু হয়। ফলে শ্রমবহুল দেশে কর্মসংস্থানের সুযোগ সীমিত হয়। আবার এ শিল্প মূলত দেশীয় চাহিদা পূরণের লক্ষ্যে পরিচালিত হয়। এক্ষেত্রে বাজার সংকীর্ণ হওয়ায় দেশীয় ভোক্তারা নিম্নমানের পণ্য ভোগ করতে বাধ্য হয়। উপরিউক্ত সমস্যা থাকা সত্ত্বেও অনেক দেশ এ শিল্পায়ন কৌশল গ্রহণ করে উৎপাদনের প্রচেষ্টা করছে। কারণ এ শিল্পনীতি বৈদেশিক মুদ্রা সাশ্রয় করে এবং দ্রুত প্রবৃদ্ধি অর্জনে সহায়তা করে। সুতরাং এ শিল্পের কিছু সমস্যা থাকলেও এ নীতির যথার্থতা রয়েছে।"
        }
      ]
    },
    {
      "number": "5",
      "uddipok": "বর্তমানে বাংলাদেশ সরকারের আয়ের উৎসগুলো হলো আয়কর, আমদানি শুল্ক, ডাক বিভাগ, রেজিস্ট্রেশন, মূল্য সংযোজন কর, রেলওয়ে ইত্যাদি। দক্ষ মানবসম্পদ, স্থিতিশীল রাজনৈতিক পরিবেশ, দুর্নীতিমুক্ত প্রশাসন ও সামাজিক আন্দোলন ইত্যাদির মাধ্যমে সরকার আয় বৃদ্ধি করতে পারে।",
      "tag": "ISCM 25",
      "sub_questions": [
        {
          "label": "ক",
          "question": "প্রত্যক্ষ কর কী?",
          "explanation": "যে করের করঘাত ও করপাত একই তাই প্রত্যক্ষ কর।"
        },
        {
          "label": "খ",
          "question": "'ফি বাধ্যতামূলক নয়'-ব্যাখ্যা করো।",
          "explanation": "সরকার কোনো ব্যক্তিকে বিশেষ ধরনের সুবিধা প্রদানের বিনিময়ে তার কাছ থেকে যে অর্থ আদায় করে তাকে ফি বলে। ফি-এর বৈশিষ্ট্য হলো, এটি করের মতো বাধ্যতামূলক ও সুবিধাহীন নয়। কোনো ব্যক্তির কাছ থেকে কেবল সরকারি সুবিধা প্রদানের জন্যই এটি আদায় করা হয়। যেমন- কোর্ট ফি, জমি রেজিস্ট্রেশন ফি, বিভিন্ন ধরনের লাইসেন্স ফি ইত্যাদি। ব্যক্তি বা প্রতিষ্ঠান প্রদত্ত সেবার অনুপাতে ফি প্রদান করে থাকে। তাই ফি দেওয়া বাধ্যতামূলক নয়।"
        },
        {
          "label": "গ",
          "question": "উদ্দীপক হতে কর রাজস্ব ও কর-বহির্ভূত রাজস্বের তালিকা তৈরি করো।",
          "explanation": "উদ্দীপকে সরকার কর ও কর-বহির্ভূত রাজস্বের মাধ্যমে আয় করে। সরকারের আয়ের প্রধান উৎস, হলো কর রাজস্ব। জনগণ কোনোরূপ সুযোগ-সুবিধার প্রত্যাশা না করে সরকারকে বাধ্যতামূলকভাবে যে অর্থ প্রদান করে তাই কর রাজস্ব। অন্যদিকে, কর ছাড়া সরকার অন্যান্য উৎস থেকে যে আয় করে তাকে কর-বহির্ভূত রাজস্ব বলে। উদ্দীপকে সরকার তার ব্যয় নির্বাহের জন্য। কর ও কর-বহির্ভূত উৎস থেকে আয় করে। নিম্নে কর রাজস্ব ও কর-বহির্ভূত রাজস্বের তালিকা তৈরি করা হলো- কর রাজস্ব: ১. আয়কর ২. আমদানি শুল্ক ৩. মূল্য সংযোজন কর কর-বহির্ভূত রাজস্ব: ১. ডাক বিভাগ ২. রেজিস্ট্রেশন ৩. রেলওয়ে"
        },
        {
          "label": "ঘ",
          "question": "উদ্দীপক হতে সরকার কীভাবে আয় বৃদ্ধি করতে পারবে বলে তুমি মনে করো-মতামত দাও।",
          "explanation": "উদ্দীপকে উল্লিখিত 'পরিকল্পনা প্রণয়ন, মানবসম্পদের উন্নয়ন, বেসরকারি খাতের সম্প্রসারণের মাধ্যমে সরকারের আয় বৃদ্ধি করা যাবে। প্রতিটি দেশের সরকার জনকল্যাণমূলক কাজের জন্য প্রচুর অর্থ ব্যয় করে। সরকারের এ ব্যয় নির্বাহের জন্য প্রচুর অর্থ আয় করা প্রয়োজন। তাই সরকারকে করের ভিত্তি সম্প্রসারণ পরিকল্পনা প্রণয়ন করতে হয়। পাশাপাশি মানবসম্পদের উন্নয়নসহ বিভিন্ন পদক্ষেপ গ্রহণ করতে হয়। উদ্দীপকে বাংলাদেশ সরকার তার ব্যয় নির্বাহের জন্য বিভিন্ন উৎস থেকে আয় করে। কিন্তু-বিভিন্ন কারণে সরকার ব্যয় অনুসারে আয় করতে পারছে না। তাই সরকার করের ভিত্তি সম্প্রসারণ, অনুৎপাদনশীল খাতের ব্যয় পরিহার, দুর্নীতিমুক্ত প্রশাসন গড়ে তোলার মাধ্যমে আয় আরও বাড়াতে পারে। সরকার তার আয় বৃদ্ধির জন্য দেশীয় পরিকল্পনাবিদদের নিয়োগ দানের মাধ্যমে বৈদেশিক ঋণের অপ্রয়োজনীয় ব্যবহার হ্রাস করতে পারে। তাছাড়া, দক্ষ মানবসম্পদ তৈরির মাধ্যমে রপ্তানি বাণিজ্য সম্প্রসারণের মাধ্যমে আয় বৃদ্ধি করতে পারে। এছাড়া সরকার সহজ শর্তে ঋণ, দান ও অনুদান গ্রহণ করে তা ব্যবহারের মাধ্যমে আয় বৃদ্ধি করতে পারে। সরকার দুর্নীতির বিরুদ্ধে সামাজিক আন্দোলন গড়ে তোলার মাধ্যমে সরকারি আয়ের ক্ষেত্র বাড়াতে পারবে। এভাবে সরকারি-বেসরকারি প্রতিষ্ঠানের ভিত্তি মজবুতকরণ, দক্ষতা বৃদ্ধি, স্বচ্ছতা ও জবাবদিহির সমন্বয়ে সরকারি অর্থের অপচয় হ্রাস করে আয় বৃদ্ধি করা যায়।"
        }
      ]
    },
    {
      "number": "6",
      "uddipok": "'X' দেশের একটি মেগা প্রকল্পে ৬০% অর্থ তালিকা 'ক' থেকে এবং ৪০% অর্থ তালিকা 'খ' থেকে সংগ্রহ করা হয়।",
      "tag": "ISCM 25",
      "sub_questions": [
        {
          "label": "ক",
          "question": "মৃতভার ঋণ কী?",
          "explanation": "যে ধরনের সরকারি ঋণ দ্বারা দেশের আয়, উৎপাদন নিয়োগ বা কল্যাণ কিছুই বৃদ্ধি পায় না, তাকে মৃতভার ঋণ বলা হয়।"
        },
        {
          "label": "খ",
          "question": "বাংলাদেশ সরকারের ব্যয়ের প্রধান দুটি খাত ব্যাখ্যা করো।",
          "explanation": "বাংলাদেশ সরকারের ব্যয়ের দুটি প্রধান খাত হচ্ছে শিক্ষা এবং স্বাস্থ্য খাত। বর্তমানে সরকারের একটি অন্যতম ব্যয়ের খাত হলো শিক্ষা খাত। প্রাথমিক শিক্ষার সম্প্রসারণ, নারী শিক্ষার উন্নয়ন, বৃত্তিমূলক শিক্ষার প্রসার ইত্যাদি ক্ষেত্রে সরকার প্রচুর অর্থ ব্যয় করে। আবার, জনগণের মৌলিক স্বাস্থ্য সেবা প্রদানের লক্ষ্যে হাসপাতাল স্থাপন, ডাক্তার, নার্স এবং ঔষধ সরারহে সরকার প্রচুর অর্থ ব্যয় করেন।"
        },
        {
          "label": "গ",
          "question": "উদ্দীপকে সরকারি অর্থব্যবস্থার কোন দিকটি নির্দেশ করছে? ব্যাখ্যা করো।",
          "explanation": "উদ্দীপকটি সরকারি অর্থব্যবস্থার ঋণ গ্রহণের উৎসকে নির্দেশ করেছে। বাণিজ্যিক ব্যাংক, আর্থিক প্রতিষ্ঠান এবং কেন্দ্রীয় ব্যাংক থেকে নেয়া ঋণকে বলা হয় অভ্যন্তরীণ ঋণ। অন্যদিকে আন্তর্জাতিক আর্থিক প্রতিষ্ঠান এবং বিদেশি সরকারের কাছ থেকে গৃহীত ঋণই হলো বৈদেশিক ঋণ। উদ্দীপকে তালিকা 'ক' অভ্যন্তরীণ ঋণের উৎসকে নির্দেশ করে। অন্যদিকে তালিকা 'খ' বৈদেশিক ঋণের উৎসকে নির্দেশ করেছে। সরকার দেশের উন্নয়নে ঘাটতি বাজেটের সম্মুখীন হলে দেশের অভ্যন্তরীণ উৎস থেকে ঋণ গ্রহণ করে। যেমন-কেন্দ্রীয় ব্যাংক, তফসিল ব্যাংক, অ-আর্থিক প্রতিষ্ঠান এবং ব্যক্তিগত প্রতিষ্ঠান। আর যখন অভ্যন্তরীণ উৎস থেকে অর্থায়ন সম্ভবপর হয় না তখন বৈদেশিক ঋণ গ্রহণ করতে হয়। বৈদেশিক ঋণের উৎস হলো- বিশ্ব ব্যাংক, বিভিন্ন দেশ, আন্তর্জাতিক আর্থিক সংস্থা ও বিদেশি ব্যক্তি ইত্যাদি। সুতরাং তালিকা 'ক' ও 'খ' সরকারি অর্থব্যবস্থার ঋণ গ্রহণের উৎসসমূহকে নির্দেশ করে।"
        },
        {
          "label": "ঘ",
          "question": "উদ্দীপকের আলোকে কোন তালিকাটি বাংলাদেশের জন্য বেশি কল্যাণকর? সপক্ষে যুক্তি দাও।",
          "explanation": "উদ্দীপকে উল্লিখিত তালিকা 'ক' বাংলাদেশের জন্য কল্যাণকর। সরকার নিজ দেশের জনগণ, ব্যাংক ব্যবস্থা থেকে যে ঋণ গ্রহণ করে তাকে অভ্যন্তরীণ ঋণ বলে। পক্ষান্তরে, বিদেশি ব্যক্তি, সরকার এবং আর্থিক প্রতিষ্ঠান হতে যে ঋণ গ্রহণ করে তাই বৈদেশিক ঋণ। সরকার অভ্যন্তরীণ ঋণ সংগ্রহ করতে জনগণকে স্বেচ্ছায় ঋণ প্রদানে বাধ্যতামূলক পদক্ষেপ নিতে পারে। উদ্দীপকে তালিকা 'ক'-তে কেন্দ্রীয় ব্যাংক, বাণিজ্যিক ব্যাংক, অ-আর্থিক প্রতিষ্ঠান ও ব্যক্তিগত উৎস রয়েছে। এটা ঋণ গ্রহণের অভ্যন্তরীণ উৎসকে নির্দেশ করে। আবার তালিকা 'খ'-তে বিদেশি সংস্থা, বিদেশি সরকার, আন্তর্জাতিক আর্থিক সংস্থা, বিদেশি ব্যক্তি রয়েছে। যা বৈদেশিক ঋণের উৎসকে নির্দেশ করে। বাংলাদেশের ক্ষেত্রে তালিকা 'ক'-এর অভ্যন্তরীণ উৎস থেকে ঋণ গ্রহণ করা কল্যাণকর। কেননা অভ্যন্তরীণ ঋণের আর্থিক ভার নেই, শুধু প্রকৃত ভার আছে। অন্যদিকে, বৈদেশিক ঋণ পরিশোধে সমাজের আর্থিক ও প্রকৃত ভার উভয়ই বহন করতে হয়। অভ্যন্তরীণ ঋণ পরিশোধ করার জন্য নতুন মুদ্রা ছাপানো যায়। কিন্তু বৈদেশিক ঋণ পরিশোধের জন্য বৈদেশিক মুদ্রা অথবা স্বর্ণ আবশ্যক। অভ্যন্তরীণ সরকারি ঋণ দেশে বিনিয়োগ, নিয়োগ, উৎপাদন ও আয় বৃদ্ধি করে। এই বর্ধিত আয় দ্বারাই পরবর্তীতে ঋণ পরিশোধ করা যেতে পারে। কিন্তু বিদেশি ঋণ সুদ-আসলসহ পরিশোধ করতে হয়, যা দেশের বাইরে চলে যায় ও আয় সৃষ্টিতে অবদান রাখে না। উভয় উৎসের কিছু সুবিধা-অসুবিধা রয়েছে। তবে তুলনামূলক বিচারে বৈদেশিক ঋণ অপেক্ষা অভ্যন্তরীণ ঋণ গ্রহণ করা অধিক যুক্তিযুক্ত ও কল্যাণকর।"
        }
      ]
    },
    {
      "number": "7",
      "uddipok": "অধ্যাপক জামান অর্থনীতির ক্লাসে জনসংখ্যা সম্পর্কিত একটি তত্ত্ব নিয়ে আলোচনা করছিলেন। তার বক্তব্য অনুসারে জনসংখ্যা যে হারে বৃদ্ধি পায় খাদ্য উৎপাদন তার চেয়ে কম হারে বৃদ্ধি পায়। ফলে দুর্ভিক্ষ, মহামারি প্রভৃতি প্রাকৃতিক নিরোধের মাধ্যমে জনসংখ্যা ও খাদ্যের মধ্যে সাময়িক ভারসাম্য আসে। তবে জনসংখ্যা- সমস্যার স্থায়ী সমাধানের জন্য প্রতিরোধমূলক ব্যবস্থা গ্রহণ করাই কাম্য।",
      "tag": "ISCM 25",
      "sub_questions": [
        {
          "label": "ক",
          "question": "কাম্য জনসংখ্যা নির্ণয়ের অধ্যাপক ডালটনের সূত্রটি লেখো।",
          "explanation": "কাম্য জনসংখ্যা নির্ণয়ে অধ্যাপক ডালটনের সূত্রটি হলো- M = A − O O . M=\\frac{A-O}{O}. M = O A − O ​ ."
        },
        {
          "label": "খ",
          "question": "সুস্বাস্থ্য ও মানবসম্পদ উন্নয়ন পরিপূরক-ব্যাখ্যা করো।",
          "explanation": "উৎপাদনশীলতা বাড়ানোর ক্ষেত্রে সুস্বাস্থ্য গুরুত্বপূর্ণ ভূমিকা পালন করে। দক্ষ ও উৎপাদনশীল শ্রমশক্তিকে মানবসম্পদ বলে। সাধারণত সুস্থ সবল ও সুস্বাস্থ্যের অধিকারী ব্যক্তিরা কর্মঠ হয়। ফলে তাদের দক্ষতা এবং উৎপাদনশীলতা বেশি হয়। অর্থাৎ, সুস্বাস্থ্য মানবসম্পদ উন্নয়নে সহায়ক ভূমিকা পালন করে। এ কারণেই মানবসম্পদ উন্নয়নে সুস্বাস্থ্য জরুরি এবং এরা একে অপরের পরিপূরক।"
        },
        {
          "label": "গ",
          "question": "অধ্যাপক জামান জনসংখ্যা সম্পর্কিত যে তত্ত্ব নিয়ে আলোচনা করেছেন তা একটি চিত্রের মাধ্যমে ব্যাখ্যা করো।",
          "explanation": "অধ্যাপক জামানের জনসংখ্যা সম্পর্কিত তত্ত্ব ম্যালথাসের জনসংখ্যা তত্ত্বের সাথে সামঞ্জস্যপূর্ণ। ম্যালথাসের জনসংখ্যা তত্ত্বের মূলভিত্তি হলো অনিয়ন্ত্রিত অবস্থায় জনসংখ্যা জ্যামিতিক হারে বৃদ্ধি পায়। আর জীবনধারণের জন্য খাদ্যের উৎপাদন বৃদ্ধি পায় গাণিতিক হারে। এক্ষেত্রে ১, ২, ৪, ৮, ১৬, ৩২... হলো জ্যামিতিক হার এবং ১, ২, ৩, ৪, ৫, ৬.... হলো গাণিতিক হার। উদ্দীপকে অধ্যাপক জামান অর্থনীতির ক্লাসে জনসংখ্যা' সম্পর্কিত তত্ত্ব নিয়ে আলোচনা করেন। তিনি বলেন জনসংখ্যা যে হারে বৃদ্ধি পায় খাদ্য উৎপাদন তার চেয়ে কম হারে বৃদ্ধি পায়। অর্থাৎ, তিনি ম্যালথাসের জনসংখ্যা তত্ত্ব নিয়ে আলোচনা করেছেন। উদ্দীপকের তথ্যের ভিত্তিতে নিচে চিত্র অঙ্কন করা হলো- চিত্রে ২৫ বছর থেকে ৫০ বছরে দেখা যায় খাদ্যের উৎপাদন ২ একক থেকে বৃদ্ধি পেয়ে ৩ একক হয়েছে। এ সময় জনসংখ্যা বৃদ্ধি পেয়ে ২ একক থেকে ৪ একক হয়েছে। অনুরূপভাবে, ৭৫ ও ১০০ বছরে খাদ্য উৎপাদন বেড়ে হয়েছে যথাক্রমে ৪ ও ৫ একক। এ সময়ে জনসংখ্যা বৃদ্ধি পেয়ে যথাক্রমে ৮ ও ১৬ একক হয়েছে। অর্থাৎ, জনসংখ্যা জ্যামিতিক হারে বৃদ্ধি পেয়েছে এবং খাদ্য উৎপাদন সে অনুপাতে না বেড়ে গাণিতিক হারে বৃদ্ধি পেয়েছে। অর্থাৎ, এটি ম্যালথাসের জনসংখ্যা তত্ত্বকে নির্দেশ করে"
        },
        {
          "label": "ঘ",
          "question": "জনসংখ্যা সমস্যার স্থায়ী সমাধানের জন্য প্রতিরোধমূলক ব্যবস্থা গ্রহণ করাই কাম্য-উক্তিটি বিশ্লেষণ করো।",
          "explanation": "জনসংখ্যা সমস্যার স্থায়ী সমাধানের জন্য প্রতিরোধমূলক ব্যবস্থাই অধিক কাম্য। ম্যালথাসের মতে, দুই উপায়ে জনসংখ্যা বৃদ্ধি রোধ করে খাদ্য ও জনসংখ্যার মধ্যে ভারসাম্য বজায় রাখা যায়। যথা- ক) প্রাকৃতিক নিরোধ খ) প্রতিরোধমূলক ব্যবস্থা। অতিরিক্ত দারিদ্র্য, অপুষ্টি, মহামারি, দুর্ভিক্ষ, যুদ্ধবিগ্রহ প্রভৃতি বিপর্যয়ের মাধ্যমে অতিরিক্ত জনসংখ্যা নিয়ন্ত্রিত হওয়াকে প্রাকৃতিক নিরোধ বলা হয়। আবার বেশি বয়সে বিবাহ, বহুবিবাহ পরিহার, জন্মনিয়ন্ত্রণ ব্যবস্থা গ্রহণ ইত্যাদি উপায়ে জন্মনিয়ন্ত্রণের ব্যবস্থাকে প্রতিরোধমূলক ব্যবস্থা বলা হয়। উদ্দীপকে লক্ষ করা যায়, খাদ্য উৎপাদনের চেয়ে জনসংখ্যা বৃদ্ধির হার বেশি বলে দেশে জনাধিক্য দেখা দেয়। এ অবস্থায় খাদ্যাভাব অপুষ্টি, বেকারত্বসহ নানা অর্থনৈতিক ও সামাজিক সমস্যা সৃষ্টি হয়। এ অবস্থায় প্রাকৃতিক নিরোধ কার্যকরী হয়। প্রাকৃতিক নিরোধ তথা মহামারি, দুর্ভিক্ষ ইত্যাদির মাধ্যমে জনসংখ্যা নিয়ন্ত্রিত হয়। যা মানুষের জন্য নিষ্ঠুর ও ভয়ংকর। জনসংখ্যা নিয়ন্ত্রণের প্রতিরোধমূলক ব্যবস্থা গ্রহণ করা না হলে প্রাকৃতিক নিরোধ ব্যবস্থা স্বয়ংক্রিয়ভাবে কার্যকর হয়। যা ব্যক্তিগত ও সামাজিক ক্ষেত্রে নানা নেতিবাচক প্রভাব ফেলে। তাছাড়া প্রাকৃতিক নিরোধ একটি সাময়িক ব্যবস্থা বলে তা জনাধিক্য নিয়ন্ত্রণে স্থায়ী কোনো সমাধান দিতে পারে না। কিন্তু প্রতিরোধমূলক ব্যবস্থায় মানুষ স্বেচ্ছায় জন্মনিয়ন্ত্রণ করে বলে ব্যক্তি ও সমাজজীবনে এর নেতিবাচক প্রভাব পড়ে না। এর মাধ্যমে জন্মহার কমিয়ে জনসংখ্যা সহজেই স্থায়িভাবে কমিয়ে ফেলা সম্ভব। তাই বলা যায়, খাদ্য ও জনসংখ্যার মধ্যে ভারসাম্য অর্জনে প্রতিরোধমূলক ব্যবস্থা অধিক কাম্য।"
        }
      ]
    },
    {
      "number": "8",
      "uddipok": "'X' দেশের একজন অর্থনীতির শিক্ষক সম্প্রতি তার দেশের জনসংখ্যার বর্তমান পরিস্থিতি নিয়ে আলোচনা করেন। তিনি জানান বিগত এক বছরে তার দেশে ৩০ লক্ষ ৭৭ হাজার জীবিত শিশু জন্ম গ্রহণ করে এবং ৮ লক্ষ ৬৭ হাজার লোক মৃত্যুবরণ করে। উক্ত বছরের মধ্যবর্তী সময়ে দেশের মোট জনসংখ্যা ছিল ১৭কোটি। ফলে জনসংখ্যা দ্রুত বৃদ্ধি পাচ্ছে। তিনি বলেন, এই বর্ধিত জনসংখ্যায় সব মৌলিক চাহিদা সঠিকভাবে পূরণ করা গেলে এদেরকে এমনভাবে গড়ে তোলা যাবে যা দেশের জন্য বোঝা না হয়ে সম্পদে পরিণত হবে।",
      "tag": "ISCM 25",
      "sub_questions": [
        {
          "label": "ক",
          "question": "আত্মকর্মসংস্থান কী?",
          "explanation": "স্ব-উদ্যোগে উৎপাদনশীল কাজে নিয়োজিত হয়ে উপার্জন করার প্রচেস্টা বা ব্যবস্থাকে আত্মকর্মসংস্থান বলে।"
        },
        {
          "label": "খ",
          "question": "অতিরিক্ত জনসংখ্যা বৃদ্ধির হার উন্নয়নের ওপর নেতিবাচক প্রভাব ফেলে-ব্যাখ্যা করো।",
          "explanation": "ভৌগোলিক আয়তনের তুলনায় জনসংখ্যা বৃদ্ধির হার বেশি হলে জনসংখ্যা উন্নয়নের ওপর নেতিবাচক প্রভাব ফেলে। কোনো দেশের জনসংখ্যা যদি বিদ্যমান সম্পদের তুলনায় বেশি হয় তাহলে তা অর্থনৈতিক উন্নয়নের পথে নানা প্রতিবন্ধকতা সৃষ্টি করে। জনসংখ্যা বৃদ্ধির ফলে দেশে অতিরিক্ত খাদ্যের চাহিদা সৃষ্টি হয়। তাছাড়া অধিক জনসংখ্যা দেশে বেকার সমস্যা সৃষ্টি করে। এছাড়া দেশে অধিক জনসংখ্যার ফলে দ্রব্যমূল্য বৃদ্ধি, নির্ভরশীলতার হার বৃদ্ধি, সামাজিক অবকাঠামো ব্যয় বৃদ্ধি পায়। এতে অর্থনৈতিক উন্নয়ন ব্যাহত হয়।"
        },
        {
          "label": "গ",
          "question": "'X' দেশের জনসংখ্যার স্বাভাবিক বৃদ্ধির হার নির্ণয় করো।",
          "explanation": "জনসংখ্যার স্বাভাবিক বৃদ্ধির হার কোনো দেশের জনসংখ্যা পরিবর্তনের প্রধান মাপকাঠি। কোনো দেশের জন্মহার ও মৃত্যুহারের পার্থক্যকে জনসংখ্যার স্বাভাবিক বৃদ্ধির হার বলে। একে শতকরা হার হিসেবে দেখানো হয়। সূত্রের সাহায্যে এটি নিরূপণ করা যায়। সুতরাং উদ্দীপকের আলোকে দেশটির জনসংখ্যা বৃদ্ধির স্বাভাবিক হার শতকরা ০.১৩।"
        },
        {
          "label": "ঘ",
          "question": "কীভাবে অতিরিক্ত জনসংখ্যা বোঝা না হয়ে সম্পদে পরিণত হবে বিশ্লেষণ করো।",
          "explanation": "'X' দেশটির অতিরিক্ত জনসংখ্যা কেবল তার দেশের জন্য বোঝা নয়, আশীর্বাদ বা সম্পদও বটে। সঠিক ব্যবহারের মাধ্যমে দেশের উন্নয়নের সহযোগী হিসেবে জনসংখ্যাকে জনসম্পদে বা মানবসম্পদে রূপান্তরিত করা যায়। দেশের উৎপাদনশীল ও দক্ষ জনশক্তিকে মানবসম্পদ বলে। যারা অর্থনৈতিক উন্নয়নে গুরুত্বপূর্ণ ভূমিকা পালন করে। উদ্দীপকের বর্ধিত জনসংখ্যাকে শিক্ষা, স্বাস্থ্য, প্রশিক্ষণ ইত্যাদি সুবিধা প্রদানের মাধ্যমে জনসম্পদে পরিণত করা যায়। যখন দেশের জনসংখ্যা জনসম্পদে পরিণত হয় তখন অর্থনৈতিক উন্নয়ন ত্বরান্বিত হয়। কোনো কিছু উৎপাদন করতে হলে ভূমি, মূলধন ও সংগঠনের সাথে শ্রমশক্তির প্রয়োগ অপরিহার্য। তাই জনসংখ্যা শ্রমশক্তির যোগান দিয়ে অর্থনৈতিক উন্নয়নে সহায়তা করে। উন্নয়নশীল দেশে পর্যাপ্ত মূলধনের অভাব রয়েছে। অথচ এসব দেশে যথেষ্ট শ্রমশক্তি রয়েছে। যেসব দেশে মূলধনের ঘাটতি রয়েছে সেসব দেশ মূলধনের বিকল্প হিসেবে শ্রমশক্তিকে কাজে লাগিয়ে অর্থনৈতিক উন্নয়ন সাধন করতে পারে। বর্তমানে বিজ্ঞান ও প্রযুক্তির প্রসারে উন্নত দেশগুলোতে প্রচুর পরিমাণে শ্রমের চাহিদা রয়েছে। উন্নত দেশগুলোতে শ্রমশক্তি রপ্তানি করে প্রচুর পরিমাণে বৈদেশিক মুদ্রা অর্জন করা সম্ভব। জনসংখ্যাকে দক্ষ মানবসম্পদে রূপান্তরিত করে বিদেশে রপ্তানি করে বৈদশিক মুদ্রা অর্জন করা যায়। এভাবে জনসংখ্যাকে দক্ষ করে তোলার মাধ্যমে জনসম্পদে পরিণত করা যায়।"
        }
      ]
    },
    {
      "number": "9",
      "uddipok": "X দেশের ২০২২ সালে ভোক্তার মূল্য সূচক ছিল ৫০০ এবং ২০২৩ সালে ভোক্তার মূল্য সূচক বৃদ্ধি পেয়ে ৫৮০ হয়। বাজারে পণ্যের দাম বাড়তে থাকে। এর ফলে দেশের কিছু শ্রেণি লাভবান হলেও নিম্নবিত্ত সীমিত আয়ের লোকেরা ভোগান্তির সম্মুখীন হয়।",
      "tag": "ISCM 25",
      "sub_questions": [
        {
          "label": "ক",
          "question": "CPI এর পূর্ণরূপ কী?",
          "explanation": "CPI এর পূর্ণরূপ হলো- Consumer Price Index."
        },
        {
          "label": "খ",
          "question": "জ্বালানি তেলের দাম বৃদ্ধি কী ধরনের মুদ্রাস্ফীতি সৃষ্টি করে?",
          "explanation": "উৎপাদনের উপাদানের দাম বৃদ্ধি মুদ্রাস্ফীতির অন্যতম কারণ। জ্বালানিসহ উৎপাদনে ব্যবহৃত উপকরণগুলোর দাম বৃদ্ধি পায়। ফলে উৎপাদন ব্যয় বাড়ে। এতে সামগ্রিক যোগান হ্রাস পেয়ে মুদ্রাস্ফীতির সৃষ্টি হয়। এ ধরনের মুদ্রাস্ফীতিকে ব্যয় বৃদ্ধিজনিত মুদ্রাস্ফীতি বলা হয়।"
        },
        {
          "label": "গ",
          "question": "উদ্দীপকের আলোকে 'X' দেশের মুদ্রাস্ফীতির হার নির্ণয় করো।",
          "explanation": "দামস্তর বৃদ্ধির শতকরা পরিমাণই হলো মুদ্রাস্ফীতির হার। সাধারণ দামস্তরের ক্রমবৃদ্ধির প্রবণতাই হলো মুদ্রাস্ফীতি। এক্ষেত্রে কোনো একটি দ্রব্যের দাম বৃদ্ধিকে বোঝায় না। বরং বাজারের অধিকাংশ পণ্যসামগ্রীর সাধারণ দামস্তরের বৃদ্ধিকে বোঝানো হয়। ভোক্তার মূল্য সূচকের সাহায্যে সহজেই মুদ্রাস্ফীতির হার পরিমাপ করা যায়। উদ্দীপকে 'X' দেশে ২০২২ সালের ভোক্তার মূল্যসূচক ছিল ৫০০। ২০২৩ সালে ঐ দেশের ভোক্তার মূল্যসূচক বেড়ে ৫৮০ হয়। উক্ত তথ্যের আলোকে নিচে 'X' দেশের মুদ্রাস্ফীতির হার নির্ণয় করা হলো: অতএব, মুদ্রাস্ফীতির পরিমাণ ১৬%।"
        },
        {
          "label": "ঘ",
          "question": "মুদ্রাস্ফীতির ফলে সমাজের কিছু শ্রেণির লোক লাভবান হলেও অন্যেরা ভোগান্তির শিকার হয়-বিষয়টি মূল্যায়ন করো।",
          "explanation": "মুদ্রাস্ফীতির ফলে উৎপাদনকারীরা লাভবান হয়, কিন্তু গরিব ও সীমিত আয়ের লোকেরা ক্ষতিগ্রস্ত হয়। মুদ্রাস্ফীতির ফলে আয়ের পুনঃবণ্টন ঘটে। সমাজের এক শ্রেণির কাছ থেকে অন্য শ্রেণির কাছে সম্পদ পুনঃবিন্যস্ত হয়। মুদ্রাস্ফীতির প্রভাব সমাজের বিভিন্ন শ্রেণির মানুষের ওপর বিভিন্নভাবে পড়ে। কেউ লাভবান হয়। আবার অনেকে ক্ষতিগ্রস্ত হয়। যেমন- শ্রমিক শ্রেণি ও সীমিত আয়ের লোকেরা ক্ষতিগ্রস্ত হয়। কিন্তু উৎপাদনকারীরা লাভবান হয়। উদ্দীপকে 'X' দেশের ভোক্তার মূল্যসূচক ৫০০ থেকে বেড়ে ২০২৩ সালে ৫৮০ হয়। ফলে মুদ্রাস্ফীতির হার হয় ১৬%। এতে উৎপাদনকারীরা লাভবান হয়। কিন্তু গরিব ও সীমিত আয়ের লোক ভোগান্তির শিকার হয়। মুদ্রাস্ফীতির ফলে দ্রব্যের সাধারণ দামস্তর বৃদ্ধি পায়। ফলে অর্থের ক্রয়ক্ষমতা হ্রাস পায়। তাই ঋণদাতা, গরিব ও সীমিত আয়ের লোকেরা পূর্বের চেয়ে কম পরিমাণ দ্রব্যসামগ্রী ক্রয় করতে বাধ্য হয়। এভাবে তারা ক্ষতিগ্রস্ত হয়। অন্যদিকে, মুদ্রাস্ফীতির ফলে দামস্তর বাড়লেও সে অনুপাতে উৎপাদন খরচ বাড়ে না। তাই কৃষক, উৎপাদনকারী, ও ব্যবসায়ীরা পূর্ণের তুলনায় বেশি মুনাফা অর্জন করেন। এভাবে তারা লাভবান হয়। তাই' বলা যায়, মুদ্রাস্ফীতির প্রভাব উৎপাদনকারীর ওপর ইতিবাচক এবং গরিব' ও সীমিত আয়ের লোকের ওপর নেতিবাচক।"
        }
      ]
    },
    {
      "number": "10",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "মুদ্রাসংকোচন কী?",
          "explanation": "দ্রব্যসামগ্রীর যোগান কমার ফলে অর্থের যোগান কমে দামস্তর হ্রাস পেলে তাকে মুদ্রাসংকোচন বলে।"
        },
        {
          "label": "খ",
          "question": "\"মুদ্রাস্ফীতি সর্বদা খারাপ নয়\"-ব্যাখ্যা করো।",
          "explanation": "মৃদু মুদ্রাস্ফীতি একটি দেশের অর্থনৈতিক উন্নয়নের জন্য কাম্য। মৃদু মুদ্রাস্ফীতির সময় বেশি। মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয়, বৃদ্ধির মাধ্যমে ভোগ ও সঞ্চয় বৃদ্ধি পায়। যা অর্থনৈতিক প্রবৃদ্ধি বা উন্নয়নকে নির্দেশ করে। তাই বলা হয়, মুদ্রাস্ফীতি সব সময় খারাপ নয়।"
        },
        {
          "label": "গ",
          "question": "উদ্দীপকের চিত্রে, কোন ধরনের মুদ্রাস্ফীতি দেখানো হয়েছে ব্যাখ্যা করো।",
          "explanation": "চিত্রে ব্যয় বৃদ্ধিজনিত মুদ্রাস্ফীতি প্রকাশ পেয়েছে। উৎপাদন খরচ বৃদ্ধির কারণে সামগ্রিক যোগান হ্রাসের মাধ্যমে যে মুদ্রাস্ফীতি ঘটে, তাকে ব‍্যয় বৃদ্ধিজনিত মুদ্রাস্ফীতি বলে। আকস্মিকভাবে উপকরণের দাম বাড়লে দ্রব্যের উৎপাদন খরচ বেড়ে যায়। চাহিদা স্থির থেকে উৎপাদন খরচ বৃদ্ধি পেলে উৎপাদনকারী, দ্রব্যের যোগান কমায়। ফলে দ্রব্যের দাম বাড়ার প্রবণতা কাজ করে। উদ্দীপকের চিত্রে, ভূমি (OY) অক্ষে জাতীয় আয় ও লম্ব (OP) অক্ষে দামস্তর নির্দেশ করা হয়েছে। চিত্রে প্রাথমিক অবস্থায় তথা E বিন্দুতে DD = SS হওয়ায় Y₁ আয়স্তরে P 1 দাম নির্ধারিত হয়। উৎপাদনের উপকরণের দাম বৃদ্ধিতে সামগ্রিক যোগান হ্রাসের ফলে সামগ্রিক যোগান রেখা SS থেকে S'S' তে স্থানান্তর হয়। ফলে E 1 E₂ পরিমাণ যোগান হ্রাস পায়। এতে P₁ থেকে P₂ তে দাম বৃদ্ধি পায়। সামগ্রিক যোগান হ্রাসের কারণে এ মুদ্রাস্ফীতি ঘটে বলে একে ব্যয় বৃদ্ধিজনিত মুদ্রাস্ফীতি বা যোগান মুদ্রাস্ফীতি বলে।"
        },
        {
          "label": "ঘ",
          "question": "চিত্রে প্রদর্শিত মুদ্রাস্ফীতি নিয়ন্ত্রণে সরকার কোন ধরনের পদক্ষেপ নিতে পারে বলে তুমি মনে করো।",
          "explanation": "মুদ্রাস্ফীতি নিয়ন্ত্রণে সরকারের কেন্দ্রীয় ব্যাংক যেমন আর্থিক নীতি গ্রহণ করে, তেমনি সরকার রাজস্ব নীতি প্রয়োগ করে থাকে। মুদ্রাস্ফীতি নিয়ন্ত্রণের জন্য কেন্দ্রীয় ব্যাংক সরকারের পক্ষে যেসব পদ্ধতি অবলম্বন করে সেগুলোর সমষ্টিই হলো আর্থিক নীতি। এ নীতির অধীনে ব্যাংক হার বৃদ্ধি, নগদ জমার অনুপাত বৃদ্ধি, খোলাবাজারে সরকারি ঋণপত্রা বিক্রয় ইত্যাদি। আর্থিক নীতি মুদ্রাস্ফীতি নিয়ন্ত্রণের জন্য যথেষ্ট না হলে সরকার রাজস্ব নীতির আশ্রয় নেয়। রাজস্ব নীতির মধ্যে সরকারি ব্যয় হ্রাস, করের পরিমাণ বৃদ্ধি, সরকারি ঋণ গ্রহণ ইত্যাদি উল্লেখযোগ্য। উদ্দীপকে ব্যয় বৃদ্ধিজনিত মুদ্রাস্ফীতি ঘটেছে। এটি নিয়ন্ত্রণে সরকারের ব্যাংক হার ও নগদ রিজার্ভ অনুপাত পরিবর্তন করে কেন্দ্রীয় ব্যাংকের আর্থিক নীতি প্রয়োগ করতে পারে। পক্ষান্তরে, সরকার রাজস্ব নীতির আওতায় সরকারি ব্যয় ও কর হার পরিবর্তন করতে পারে। অর্থাৎ সরকার উদ্দীপকের ব্যয় বৃদ্ধিজনিত মুদ্রাস্ফীতি নিয়ন্ত্রণে আর্থিক ও রাজস্ব নীতি প্রয়োগ করতে পারে। মুদ্রাস্ফীতি নিয়ন্ত্রণে আর্থিক নীতির কার্যকারিতা অনেকটাই নির্ভর করে ঋণগ্রহীতাদের ওপর। মুদ্রাস্ফীতির সময় তারা অধিক ঋণ নিতে গেলে তবেই এ ব্যবস্থা কার্যকর হয়। আর যদি কার্যকারিতা না আসে তাহলে সরকার রাজস্বনীতি গ্রহণ করে থাকে। মুদ্রাস্ফীতি নিয়ন্ত্রণের জন্য আর্থিক ও রাজস্বনীতির আশ্রয় গ্রহণ সত্ত্বেও কখনো কখনো সরকারকে এসবের সাথে কিছু প্রত্যক্ষ ব্যবস্থাও গ্রহণ করতে হয়। সুতরাং বলা যায়, উদ্দীপকের মুদ্রাস্ফীতি নিয়ন্ত্রণের জন্য আর্থিক ও রাজস্বনীতির পাশাপাশি প্রত্যক্ষ নীতিও গ্রহণ করতে হয়।"
        }
      ]
    },
    {
      "number": "11",
      "uddipok": "'X' দেশ বিশ্বের বিভিন্ন দেশের সাথে এমন এক ধরনের বাণিজ্যে লিপ্ত যাতে করে উক্ত দেশের সম্পদের সুষ্ঠু ব্যবহার সম্ভব হয়। এছাড়া সে দেশের ভোক্তারা অনুৎপাদিত দ্রব্য ভোগ, মূলধনী দ্রব্যের পর্যাপ্ততাসহ বিভিন্ন ধরনের সুবিধা ভোগ করে। তথাপি 'X' দেশে উক্ত বাণিজ্যে প্রচুর ঘাটতি বিদ্যমান। যা দূর করার জন্য রাষ্ট্র শুল্ক রেয়াত, ট্যাক্স হলিডে, বিদ্যুৎ গ্যাসের দাম হ্রাসসহ বিভিন্ন পদক্ষেপ গ্রহণ করে।",
      "tag": "ISCM 25",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "'বৈদেশিক সাহায্য দেশকে পরনির্ভরশীল করে তোলে' ব্যাখ্যা করো।",
          "explanation": "বৈদেশিক সাহায্য গ্রহীতা দেশ স্বাধীনভাবে নিজ দেশের উন্নয়ন পরিকল্পনা প্রণয়ন করতে পারে না। . সাধারণত দাতা দেশ সাহায্য গ্রহীতা দেশের জন্য এরূপ পরিকল্পনা তৈরি করে যাতে দাতা দেশের অর্থনৈতিক স্বার্থ হাসিল হয়। অর্থাৎ বৈদেশিক সাহায্য প্রদানের সময় দাতা দেশ বা সংস্থাসমূহ বিভিন্ন ধরনের কঠিন শর্ত আরোপ করে থাকে। আর এসব শর্ত সবসময় দেশের স্বাধীনতা ও সার্বভৌমত্বের জন্য মঙ্গলজনক হয় না। আর এর ফলে একটি দেশ স্বয়ংসম্পূর্ণ হয়ে উঠতে পারে না। এভাবে বৈদেশিক সাহায্য একটি দেশকে পরনির্ভরশীল করে তোলে।"
        },
        {
          "label": "গ",
          "question": "'X' দেশ যে ধরনের বাণিজ্যে লিপ্ত তার গুরুত্ব ব্যাখ্যা করো।",
          "explanation": "উদ্দীপকের 'X' দেশ আন্তর্জাতিক বাণিজ্যে লিপ্ত। দুই বা ততোধিক স্বাধীন দেশের মধ্যে যে বাণিজ্য ঘটে তাকে আন্তর্জাতিক বাণিজ্য বলে। আন্তর্জাতিক বণিজ্যে একটি দেশ কোনো দ্রব্য রপ্তানি করলে অন্য দেশ তা আমদানি করে। অর্থাৎ আন্তর্জাতিক বাণিজ্যে নিজ দেশের প্রয়োজনে কোনো দেশ অন্য দেশ থেকে পণ্য আমদানি করে। আবার দেশের উদ্বৃত্ত পণ্য অন্য দেশে রপ্তানি করে। উদ্দীপকে 'X' দেশ বিশ্বের বিভিন্ন দেশের সাথে বাণিজ্যে লিপ্ত থাকে। এতে করে উক্ত দেশের সম্পদের সুষ্ঠু ব্যবহার সম্ভব হয়। এছাড়া সেদেশের ভোক্তারা অনুৎপাদিত দ্রব্য ভোগ, মূলধনী দ্রব্যের পর্যাপ্ততাসহ বিভিন্ন সুবিধা ভোগ করে। এসব বৈশিষ্ট্য আন্তর্জাতিক বাণিজ্যের সাথে সাদৃশ্যপূর্ণ। সুতরাং, এসব বৈশিষ্ট্যের ভিত্তিতে 'X' দেশ বাণিজ্যকে আন্তর্জাতিক বাণিজ্য বলা যায়। এ ধরনের বাণিজ্যের ক্ষেত্রে সরকারি নীতির ভিন্নতা দেখা যায়। এছাড়া উভয় দেশের মুদ্রা ও ব্যাংক ব্যবস্থায় পার্থক্য পরিলক্ষিত হয়।"
        },
        {
          "label": "ঘ",
          "question": "উদ্দীপকে উল্লিখিত বাণিজ্য ঘাটতি দূর করার জন্য রাষ্ট্র কর্তৃক গৃহীত পদক্ষেপ কী পর্যাপ্ত? বিশ্লেষণ করো।",
          "explanation": "উদ্দীপকে বাণিজ্য ঘাটতি দূর করার জন্য রাষ্ট্রকর্তৃক গৃহীত পদক্ষেপগুলো পর্যাপ্ত নয়। একটি দেশের অর্থনৈতিক উন্নয়নের জন্য প্রচুর পরিমাণে বৈদেশিক মুদ্রার প্রয়োজন। রপ্তানির পরিমাণ বৃদ্ধি করে বৈদেশিক মুদ্রা অর্জন করা যায়। তাই সরকারকে রপ্তানি বাণিজ্য সম্প্রসারণের লক্ষ্যে কার্যকর পদক্ষেপ গ্রহণ করতে হবে। যেমন: রপ্তানি ঋণ প্রদান, বাণিজ্য মেলা আয়োজন, কর অবকাশ, ইপিজেড স্থাপন ইত্যাদি। উদ্দীপকে বাণিজ্য ঘাটতি দূর করার জন্য সরকার রপ্তানি আয় বৃদ্ধির লক্ষ্যে শুল্ক রেয়াত করেছে। তাছাড়া ট্যাক্স হলিডে, বিদ্যুৎ, গ্যাসের দাম হ্রাসকরণসহ বিভিন্ন পদক্ষেপ গ্রহণ করেছে। এগুলো রপ্তানি বৃদ্ধিতে সহায়ক হবে। তবে রপ্তানি বাণিজ্য সম্প্রসারণ করতে আরো বেশ কিছু গুরুত্বপূর্ণ পদক্ষেপ গ্রহণ করতে হবে। যেমন: ঋণ প্রদান, আমদানি নীতি উদারীকরণ, টাকার মূল্যমান যৌক্তিকীকরণ, আয়কর রেয়াত ইত্যাদি। সরকার কর্তৃক রপ্তানি ঋণ প্রদানের ব্যবস্থা করলে মূলধনের যোগান বৃদ্ধি পেয়ে উৎপাদন বৃদ্ধি পাবে। তাছাড়া দেশে বাণিজ্য মেলার আয়োজন ও বিদেশের মেলায় অংশগ্রহণের মাধ্যমে দেশীয় পণ্যের পরিচিত বাড়বে। আবার, কর অবকাশের ফলে রপ্তানি খরচ কমবে। এতে রপ্তানি লাভজনক হবে। এছাড়া রপ্তানি ঋণ ও ইপিজেড স্থাপনের ফলে রপ্তানিজাত দ্রব্যের উৎপাদন বাড়বে। দ্রব্যের গুণগতমানও উন্নত হবে। এতে রপ্তানির পরিমাণ বৃদ্ধি পাবে। তাই বলা যায়, সরকার গৃহীত পদক্ষেপগুলোর পাশাপাশি ওপরে উল্লিখিত পদক্ষেপগুলোও রপ্তানি বাণিজ্য সম্প্রসারণে অনেকাংশে সহায়ক হবে।"
        }
      ]
    }
  ]
}