{
  "title": "ঢাকা রেসিডেনসিয়াল কলেজ ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "কৃষকদের দারিদ্র্য, অনুন্নত পরিবহন ও যোগাযোগ ব্যবস্থা, গুদামজাতকরণ ও সংরক্ষণের অসুবিধা, দুর্বল বাজার কাঠামো, ঋণের অভাব, ত্রুটিপূর্ণ ওজন ও পরিমাণসহ নানাবিধ সমস্যার কারণে কৃষকরা তাদের উৎপাদিত ফসলের ন্যায্যমূল্য প্রাপ্তি হতে বঞ্চিত হয়। ফলে তাদের আর্থ-সামাজিক উন্নয়ন ব্যহত হয়। উল্লিখিত সমস্যাগুলো সমাধান করা হলে কৃষকরা উৎপাদিত ফসলের ন্যায্যমূল্য লাভ করবে। এবং তাদের জীবনযাত্রার মান উন্নত হবে।",
      "tag": "DRMC 25",
      "sub_questions": [
        {
          "label": "ক",
          "question": "কৃষি ঋণ কী?",
          "explanation": "কৃষিকাজ পরিচালনার জন্য কৃষক যে ঋণ গ্রহণ করে, তাকে কৃষি ঋণ বলে।"
        },
        {
          "label": "খ",
          "question": "শস্য বহুমুখীকরণের ফলে কর্মসংস্থান কীভাবে প্রভাবিত হয়?",
          "explanation": "শস্য বহুমুখীকরণের ফলে কর্মসংস্থান বৃদ্ধি পায়। এক ফসলের পরিবর্তে বিভিন্ন মৌসুমে ভিন্ন ভিন্ন ফসল উৎপাদন করার প্রক্রিয়াকে শস্য বহুমুখীকরণ বলে। শস্য বহুমুখীকরণের ফলে জমির উৎপাদনশীলতা বৃদ্ধি পায় এবং সারা বছরব্যাপী জমিতে নিবিড় চাষাবাদ চলে। ফলে সারাবছরই শস্য উৎপাদন ও বাজারজাতকরনের প্রক্রিয়া চলে। তাই কর্মসংস্থান বৃদ্ধি পায়।"
        },
        {
          "label": "গ",
          "question": "উদ্দীপকে কৃষকদের কোন সমস্যার দিকটি প্রতিফলিত হয়েছে ? ব্যাখ্যা কর।",
          "explanation": "উদ্দীপকে কৃষকদের কৃষিপণ্যের বিপণনের সমস্যার দিকটি প্রতিফলিত হয়েছে। কৃষিপণ্যের বিপণন বলতে কৃষিপণ্যের ক্রয়-বিক্রয় বা বাজারজাতকরণ ব্যবস্থাকে বোঝায়। এ ব্যবস্থার মধ্যে পণ্যের যোগান, গুদামজাতকরণ, পরিবহন ও বাজার সংক্রান্ত তথ্য সংগ্রহ ইত্যাদি কার্যাবলি অন্তর্ভুক্ত। বাংলাদেশে কৃষিপণ্যের বিপণন ব্যবস্থা নানা ধরনের সমস্যা রয়েছে। ফলে কৃষকরা ন্যায্য দাম থেকে বঞ্চিত হয়।উদ্দীপকে বাংলাদেশের কৃষকরা দারিদ্র। ফলে তারা তাদের উৎপাদিত ফসল গুদামজাত ও সংরক্ষণ করে বাজারজাত করতে পারে না। তাছাড়া অনুন্নত পরিবহন ও যোগাযোগ ব্যবস্থা দূর্বল বাজার কাঠামো, ঋণের অভাব, ত্রুটিপূর্ণ ওজনসহ নানাবিধ সমস্যা রয়েছে। এসব কারণে কৃষকরা উৎপাদিত পণ্যের ন্যায্যমূল্য থেকে বঞ্চিত হয়। কৃষকদের এ সমস্যাগুলো কৃষিপণ্য বিপণনের সাথে সম্পর্কিত তাই বলা যায়, কৃষকদের বিপণন সমস্যার দিকটি উদ্দীপকে প্রতিফলিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত সমস্যা সমাধানে তোমার সুপারিশসমূহ তুলে ধরো।",
          "explanation": "উদ্দীপকে কৃষিপণ্যের বিপণন সমস্যা সমাধানে রাষ্ট্রীয় পর্যায়ে বিভিন্ন উদ্যোগ নিতে হবে। বাংলাদেশে কৃষিজাত পণ্যের বিপণন ব্যবস্থায় বিভিন্ন ধরনের সমস্যা বা জুটি বিদ্যমান। ফলে কৃষকরা ন্যায্যমূল্য থেকে বঞ্চিত হয়। তাই কৃষিপণ্যের বিপণন সমস্যা সমাধানে কৃষিঋণ প্রদান, পরিবহন ব্যবস্থার উন্নয়ন ও গুদামজাতকরণ ইত্যাদি ব্যবস্থা গ্রহণ করতে হবে। উদ্দীপকে অনুন্নত পরিবহন ব্যবস্থা, গুদামজাতকরণের অসুবিধা, দুর্বল বাজার কাঠামো কারণে কৃষকেরা ন্যায্যমূল্য প্রাপ্তি থেকে বঞ্চিত হন। অর্থাৎ তারা কৃষি বিপণনের সমস্যার সম্মুখীন হয়েছে। এসব সমস্যা সরকারের সক্রিয় পদক্ষেপ গ্রহণের মাধ্যমে দূর করা সম্ভব। সরকার দরিদ্র কৃষকদের ঋণের ব্যবস্থা, পরিবহন ও যোগাযোগ ব্যবস্থার উন্নয়ন করলে কৃষিদ্রব্য পরিবহণে খরচ কমবে। ফলে কৃষকরা কম খরচে কৃষিজাত দ্রব্য বাজারে বিক্রি করতে সক্ষম হবে। আবার গুদামজাতকরণ ও সংরক্ষণ এবং পণ্যমূল্য নির্ধারণ করলে কৃষকরা সুবিধামত সঠিক দামে তাদের পণ্য বিক্রি করতে পারবে। এছাড়াও বাজারে | ফড়িয়াদের বিলোপসাধন, বাজার নিয়ন্ত্রণ, সুষ্ঠু ওজন ও পরিমাপ ব্যবস্থা, বাজার তথ্য সরবরাহ ইত্যাদি সুবিধা প্রদান করলে দ্রব্যের দামের প্রায় পুরোটাই কৃষকরা হাতে পাবে। সুতরাং বলা যায়, উদ্দীপকের কৃষি বিপণনের সমস্যা সমাধানে উপরিউক্ত পদক্ষেপ গ্রহণ করা উচিত।"
        }
      ]
    },
    {
      "number": "2",
      "uddipok": "গরিব কৃষক বেলাল তার জমিতে প্রতিবছর একই ফসল চাষ করে। এতে জমির উর্বরতা শক্তি কমে যাওয়ায় ফসল উৎপাদন কম হয়। এমতাবস্থায় সে ফসল উৎপাদনে আগ্রহ হারিয়ে ফেলে। তার বন্ধু জামিলের পরামর্শ অনুযায়ী গ্রাম্য মহাজনের নিকট থেকে ঋণ না নিয়ে ব্যাংক থেকে ঋণ নেয় এবং একই জমিতে বছরে তিনটি ফসল চাষ করে। প্রথমে মরিচ, তারপর সরিষা এবং সবশেষে সে ধান উৎপাদন করে। এখন তার ফসল উৎপাদন অনেক বেশি হয়।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "কৃষি বিপণন হলো কৃষি পণ্য সংগ্রহ, গুদামজাতকরণ, ঝুঁকি বহন ইত্যাদি কার্যাবলীর সমন্বয়।"
        },
        {
          "label": "খ",
          "question": "",
          "explanation": "জীবন নির্বাহী ও বাণিজ্যিক খামারের দুইটি পার্থক্যঃ জীবন নির্বাহী খামার বাণিজ্যিক খামার (১) যে খামারের মাধ্যমে খামারি তার পরিবার পরিচালনা করে তাকে জীবন নির্বাহী খামার বলে। (১) যে খামার খামারি বাণিজ্যিক স্বার্থ অর্জনে পরিচালিত করে তাকে বাণিজ্যিক খামার বলে। (২) পরিবারের ভরণ পোষণ করাই এ খামারের উদ্দেশ্য। (২) উৎপাদিত ফসলের মাধ্যমে উদ্বৃত্ত সৃষ্টির মাধ্যমে সর্বাধিক মুনাফা অর্জন করা এর প্রধান উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকে বেলালের কৃষি উৎপাদন কার্যক্রম উৎপাদনের শস্য বহুমুখীকরণ ধরনের সাথে সঙ্গতিপূর্ণ।  কোন একক ফসল ও একক প্রযুক্তির উপর নির্ভর না থেকে একাধিক প্রযুক্তি ব্যবহারের মাধ্যমে একাধিক শস্য উৎপাদন কে শস্য বহুমুখীকরণ বলে। শস্য বহুমুখীকরণ এর মাধ্যমে এক জমিতে নানা রকম ফসল চাষ সম্ভব হয়। এতে জমির উৎপাদনশীলতার বৃদ্ধি পায়। ফসলের উপর থেকে অনেক প্রাকৃতিক বিরূপ প্রভাব হ্রাস পায়। পাশাপাশি আর্থিক ঝুঁকিও হ্রাস পায়। উদ্দীপকের বেলাল একই জমিতে তিনটি ফসল চাষ করে। সে মরিচ, সরিষা ও ধান উৎপাদন করে। ফলে তার ফসল উৎপাদন বৃদ্ধি পায়। অতএব, আমরা বলতে পারি, বেলাল কৃষি কার্যক্রম উৎপাদনে শস্য বহুমুখীকরণ-এর সাথে সঙ্গতিপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে ঋণের দুইটি উৎস অর্থাৎ প্রাতিষ্ঠানিক ও প্রতিষ্ঠানের উৎসের কথা বলা হয়েছে। প্রাতিষ্ঠানিক উৎসটি অপর উৎস হতে অধিক ভালো। ঋণদানের যে সকল উৎস সরকারি বিধি ও নিয়মবহির্ভূতভাবে পরিচালিত হয়, সেসব উৎস কে অপ্রাতিষ্ঠানিক উৎস বলা হয়। এ ধরনের ঋণের উৎস হল গ্রাম্য মহাজন, ব্যবসায়ী, দোকানদার ইত্যাদি। এক্ষেত্রে কৃষকদের অতি উচ্চস্বরে সুদ দিতে হয়। যা নিম্নবিত্তদের পক্ষে পরিশোধ করা অসম্ভব প্রায়। যার ফলে তারা অনেক মূল্যবান সম্পদ হারিয়ে থাকে।  অপরদিকে, যেসব প্রতিষ্ঠান সরকারি ঋণদানের বিধি ও নিয়মের অন্তর্ভুক্ত তাকে প্রতিষ্ঠান উৎস বলা হয়। বাংলাদেশ কৃষি ব্যাংক গ্রামীণ ব্যাংক বাংলাদেশ পল্লী উন্নয়ন বোর্ড ইত্যাদি প্রতিষ্ঠান হতে কৃষকদের ঋণ প্রদান করা হয়। এদের ঋণের প্রধান লক্ষ্য হলো কৃষি উন্নয়ন। এখানে মুনাফা অর্জন মুখ্য উদ্দেশ্য নয়। ফলে স্বল্প সুদে তারা ঋণ দিয়ে থাকে।  অপ্রাতিষ্ঠানিক উৎস হতে প্রাতিষ্ঠানিক উৎসের ঋণ বেশি সহজলভ্য। কম জামানতে অধিক ঋণ প্রদান করা হয়ে থাকে।  অতএব বলা যায়, প্রাতিষ্ঠানিক উৎস ও অপ্রাতিষ্ঠানিক উৎসের মধ্যে প্রাতিষ্ঠানিক ঋণ বেশি উত্তম।"
        }
      ]
    },
    {
      "number": "3",
      "uddipok": "মি. রফিক একটি কারখানা পরিচালনা করেন। সেই কারখানাটি বৈদেশিক মুদ্রা অর্জনকারী শিল্পের অন্তর্ভুক্ত একটি প্রতিষ্ঠান। এ শিল্পে নিয়োজিত শ্রমিকের মধ্যে প্রায় ৮০ শতাংশই দরিদ্র ও অদক্ষ মহিলা। মোট রপ্তানি আয়ের প্রায় ৮০ ভাগ এই শিল্প থেকে অর্জিত হয়। নানা বাধা-বিপত্তি অতিক্রম করে বিশ্ব বাজারে এ শিল্পটি স্থান করে নিয়েছে।",
      "tag": "DRMC 25",
      "sub_questions": [
        {
          "label": "ক",
          "question": "ক্ষুদ্র শিল্প কী?",
          "explanation": "যে শিল্পের জমি ও কারখানা ভবন ব্যতিরেকে স্থায়ী সম্পদের মূল্য ৭৫ লক্ষ থেকে ১৫ কোটি টাকা তাকে ক্ষুদ্র শিল্প বলে।"
        },
        {
          "label": "খ",
          "question": "চামড়া শিল্পের অনুন্নতির কারণ কী?",
          "explanation": "চামড়া শিল্পে নানা ধরনের সমস্যার কারণে বর্তমানে এ শিল্পের অবনতি হচ্ছে বাংলাদেশের চামড়া শিল্প বর্তমানে বিভিন্ন সমস্যায় জর্জরিত। এ শিল্পের উন্নয়নের জন্য প্রয়োজনীয় ঋণ, রাসায়নিক দ্রব্য, দক্ষ জনশক্তি ও সংরক্ষণের অভাব লক্ষ করা যায়। তাছাড়া জ্বালানি ঘাটতি ও সরকারি পদক্ষেপের যথেষ্ট ঘাটতির কারণে চামড়া শিল্পের উৎপাদন ব্যাহত হচ্ছে। এসব সমস্যার কারণে বর্তমানে চামড়া শিল্পের উন্নতি হচ্ছে না। বরং উৎপাদন কমে অবনতি হচ্ছে।"
        },
        {
          "label": "গ",
          "question": "মি. রফিকের শিল্প প্রতিষ্ঠানটির ধরন কীরূপ? ব্যাখ্যা করো।",
          "explanation": "উদ্দীপকের মি. রফিকের শিল্পটি তৈরি পোশাক শিল্প। বাংলাদেশের পোশাক শিল্প, মাত্র তিনটি কারখানায় তৈরি পোশাক রপ্তানির মধ্য দিয়ে যাত্রা শুরু করে। ইতোমধ্যে পোশাক শিল্প তার সাফল্যের চার দশকের অধিক সময় অতিক্রম করেছে। এর মধ্যে পোশাক শিল্পের কারখানা ও কর্মচারীর সংখ্যা যেমন অভাবনীয় বেড়েছে, তেমনি আয়ও বেড়েছে কয়েক হাজার গুণ। এ শিল্পে প্রায় ৮০ শতাংশ নারী শ্রমিক কাজ করে। উদ্দীপকে মি. রফিক বৈদেশিক মুদ্রা অর্জনকারী একটি কারখানা পরিচালনা করেন। তার শিল্পে প্রায় ৮০% শ্রমিকই দরিদ্র ও অদক্ষ নারী। তাছাড়া তার শিল্প নানা বাধা-বিপত্তি অতিক্রম করেও অর্থনীতিতে ভূমিকা রাখছে। অর্থাৎ, তার শিল্পটি রপ্তানিমুখী তৈরি পোশাক শিল্প। বর্তমানে এ শিল্পের প্রায় ৫,০০০ কারখানা রয়েছে। এসব কারখানায় কর্মরত শ্রমিকের সংখ্যা ৫০ লক্ষের অধিক। এছাড়া রপ্তানি আয়ের প্রায় ৮০ শতাংশেরও বেশি তৈরি পোশাক 'শিল্প থেকে অর্জিত হয়। ২০২৩-২৪ অর্থবছরে ৩২.৮৬ বিলিয়ন মার্কিন ডলার মূল্যের তৈরি পোশাক ও নিটওয়্যার রপ্তানি করেছে। অর্থাৎ, রপ্তানি বাণিজ্যে তৈরি পোশাক শিল্প গুরুত্বপূর্ণ ভূমিকা পালন করছে।"
        },
        {
          "label": "ঘ",
          "question": "উদ্দীপকে বর্ণিত শিল্পটি বাংলাদেশের একটি সম্ভবনাময় শিল্পবিশ্লেষণ করো।",
          "explanation": "বাংলাদেশে তৈরি পোশাক শিল্পের সম্ভাবনা উজ্জ্বল। দেশের অভ্যন্তরে কোনো শিল্পের উপকরণ সহজলভ্য হলে ঐ শিল্প সহজেই বিকশিত হতে পারে। এ উপকরণগুলোর মধ্যে শিল্পের কাঁচামাল, শ্রম উপকরণ, মূলধন ইত্যাদি বেশি গুরুত্বপূর্ণ। এ উপকরণগুলো সহজলভ্য হলে শিল্পের উৎপাদন খরচ হ্রাস পায় এবং মোট উৎপাদন বাড়ে। ফলে সহজেই তা বিকশিত হতে পারে। উদ্দীপকে তৈরি পোশাক শিল্প কর্মসংস্থান ও বৈদেশিক মুদ্রা অর্জনকারী শিল্প হিসেবে গুরুত্বপূর্ণ ভূমিকা পালন করে। শুল্ক বাধা, বিদ্যুৎ সরবরাহ অনিশ্চয়তাসহ আরও অনেক সমস্যা এ শিল্পের বাধা সৃষ্টি হয়। তবে সরকারের গৃহীত পদক্ষেপ এ শিল্পের ভবিষ্যৎ সম্ভাবনাকে উজ্জ্বল করেছে। বাংলাদেশ জনবহুল দেশ হওয়ায় সস্তায় প্রচুর শ্রমিক পাওয়া সম্ভব। আবার এদেশে বিপুল নারী শ্রমিক বেকার বসে থাকে। এদেরকে সহজেই তৈরি পোশাক শিল্পে নিয়োগ করা যায়। এর মাধ্যমে পোশাক শিল্পের উৎপাদন খরচ কমবে। ফলে উৎপাদন বাড়বে। শিল্পজাত দ্রব্যের দাম কমবে। ফলে অধিক পরিমাণ তৈরি পোশাক বিদেশে রপ্তানি করা সম্ভব হবে। এটি উক্ত শিল্পের বিকাশকে ত্বরান্বিত করবে। সুতরাং বলা যায়, বাংলাদেশে তৈরি পোশাক একটি উজ্জ্বল সম্ভাবনাময় শিল্প।"
        }
      ]
    },
    {
      "number": "4",
      "uddipok": "বাংলাদেশের ওয়াল্টন কোম্পানি দেশেই এখন বিশ্ব মানের রেফ্রিজারেটর, মোটরসাইকেল, টিভি ইত্যাদি তৈরি করে প্রচুর বৈদেশিক মুদ্রা সাশ্রয় করছে। পূর্বে এসব পণ্য সম্পূর্ণ বিদেশ থেকে আমদানি করা হতো।",
      "tag": "DRMC 25",
      "sub_questions": [
        {
          "label": "ক",
          "question": "বৃহদায়তন শিল্প কাকে বলে?",
          "explanation": "যেসব শিল্প প্রতিষ্ঠান বিপুল মূলধন, বেশি সংখ্যক দক্ষ ও অর্ধদক্ষ শ্রমিক, উন্নত ও আধুনিক যন্ত্রপাতি ব্যবহার করে বেশি পরিমাণ দ্রব্য উৎপাদন করে সেগুলোকে বৃহদায়তন শিল্প বলে।"
        },
        {
          "label": "খ",
          "question": "'পাট শিল্পের ভবিষ্যৎ সম্ভাবনা উজ্জ্বল'- ব্যাখ্যা করো।",
          "explanation": "পাটের বিকল্প পণ্য ব্যবহারের ক্ষতিকর দিক সম্পর্কে মানুষের সচেতনতা বৃদ্ধি পাওয়ায় পাট শিল্পের ভবিষ্যৎ-সম্ভাবনা উজ্জ্বল। পাটের বিকল্প ব্যবহার আবিষ্কৃত হওয়ায় বিশ্বব্যাপী এর চাহিদা কমে গিয়েছিল। কিন্তু বর্তমানে আবার নতুন করে পাট ও পাটজাত দ্রব্যের চাহিদা বৃদ্ধি পেয়েছে। কারণ সাম্প্রতিক সময়ে বিকল্প প্লাস্টিক ও সিনথেটিক দ্রব্যের ক্ষতি সম্পর্কে মানুষের সচেতনা বৃদ্ধি পেয়েছে। এছাড়া পাট দ্বারা বিভিন্ন উন্নত ও রুচিশীল পণ্যের উৎপাদন বৃদ্ধি পেয়েছে। যেমন- পাটের তৈরি ব্যাগ, জুতা, মাদুর ইত্যাদি। তাছাড়া এসব পণ্য পরিবেশের কোনো ক্ষতি করে না। তাই বলা যায়, পাট শিল্পের ভবিষ্যৎ সম্ভাবনা উজ্জ্বল।"
        },
        {
          "label": "গ",
          "question": "ওয়াল্টন কোম্পানি কোন ধরনের শিল্প? অর্থনীতিতে কোম্পানিটির অবদান উল্লেখ করো।",
          "explanation": "ওয়াল্টন আমদানি বিকল্প শিল্পকে নির্দেশ করে। একটি দেশ যেসব দ্রব্য আমদানি করে থাকে, তা যদি আমদানি না করে দেশের অভ্যন্তরে উৎপাদন করা হয় তাকে আমদানি বিকল্প শিল্প বলে। উন্নয়নশীল দেশে বৈদেশিক বাণিজ্যের অব্যাহত ঘাটতি এবং বিদেশি সাহায্যের নির্ভরশীলতা হ্রাসে আমদানি বিকল্প ভূমিকা রাখে। উদ্দীপকের ওয়াল্টন কোম্পনি দেশেই বিশ্বমানের বিভিন্ন ইলেকট্রনিক্স পণ্য তৈরি যা পূর্বে আমদানি করা হতো। এই কারণে প্রচুর বৈদেশিক মুদ্রার সাশ্রয় ঘটছে। তাই ওয়ালটন কোম্পানিকে আমদানি বিকল্প শিল্প বলা হয়। আমদানি বিকল্প শিল্পে শিল্পজাত দ্রব্যের উৎপাদন বৃদ্ধি করে অভ্যন্তরীণ চাহিদা মিটিয়ে রপ্তানি করা যায়। এতে বৈদেশিক মুদ্রা আয় করা সম্ভব। আবার আমদানি বিকল্প শিল্প স্থাপনের কারণে দেশের আমদানি ব‍্যয় অনেক হ্রাস পায়। এতে দেশীয় শিল্পের সম্প্রসারণ হয় এবং লেনদেনে ভারসাম্যের ঘাটতি দূর হয়।"
        },
        {
          "label": "ঘ",
          "question": "উদ্দীপকের ওয়াল্টন কোম্পানির মতো আর কোন ক্ষেত্রে আমাদের শিল্প ভূমিকা রাখতে পারে?",
          "explanation": "উদ্দীপকের ওয়াল্টন কোম্পানির মতো রপ্তানিমুখী শিল্পও ভূমিকা রাখতে পারে। বাংলাদেশ জনবহুল দেশ। দেশীয় সম্পদের ব্যবহার করে এদেশে শ্রমনিবিড় রপ্তানিমুখী শিল্পোৎপাদন শুরু করলে দেশে বেকার সমস্যা বহুলাংশে হ্রাস পাবে। উন্নয়নশীল দেশ হলেও বাংলাদেশের রয়েছে শিল্পোৎপাদন উপযোগী প্রচুর কাঁচামাল। কিন্তু মূলধনের অভাবে আমাদের দেশে সম্পদের পূর্ণ ব্যবহার করা সম্ভব হয় না। বিদেশি সহায়তায় দেশে রপ্তানিমুখী শিল্প স্থাপন করলে দেশীয় সম্পদের পূর্ণ ব্যবহারের মাধ্যমে অর্থনৈতিক উন্নয়ন নিশ্চিত করা সম্ভব হবে। উদ্দীপকে ওয়াল্টন কোম্পানি একটি আমদানি বিকল্প শিল্প। কিন্তু ওয়াল্টন কোম্পানির পণ্য বিদেশে রপ্তানি করে এটিকে রপ্তানিমুখী রূপান্তর করা যায়। এর ফলে দেশে রপ্তানিমুখী শিল্প বিকশিত হবে। ফলে আমদানি হ্রাস এবং রপ্তানি আয় বৃদ্ধি পাবে। এতে করে লেনদেন ভারসাম্যে অনুকূল অবস্থা সৃষ্টি হবে। ফলে দেশের জন্য বাড়তি বৈদেশিক মুদ্রা অর্জিত হয়। দেশে রপ্তানিমুখী শিল্প বিকশিত হলে অধিকতর বৈদেশিক মুদ্রা অর্জিত হয়। এতে করে দেশের জাতীয় ও মাথাপিছু আয় বৃদ্ধি পায়। বাংলাদেশ ঋণভারে জর্জরিত। দেশে রপ্তানিমুখী শিল্পোৎপাদন করা সম্ভব হলে আমাদের বৈদেশিক ঋণের বোঝা হ্রাস করা সম্ভব হবে। এভাবেই আমদানি বিকল্প শিল্প ছাড়াও রপ্তানিমুখী শিল্প উন্নয়নে ভূমিকা রাখতে হবে।"
        }
      ]
    },
    {
      "number": "5",
      "uddipok": "মিনা বাংলাদেশের একটি গুরুত্বপূর্ণ জেলায় বাস করেন। তার জেলার আয়তন ২,০০০ বর্গকিলোমিটার এবং লোকসংখ্যা ৮০,৪০,০০০ জন। জনসংখ্যা বেশি হওয়ায় শহরের বিভিন্ন স্থানে যানজট লেগেই থাকে। আগে সহজেই অনেক কাজ করা গেলেও বর্তমানে তা করা যায় না। অর্থাৎ, সবসময় আইনবিরোধী কর্মকাণ্ডসহ বিভিন্ন সমস্যা লেগেই থাকে।",
      "tag": "DRMC 25",
      "sub_questions": [
        {
          "label": "ক",
          "question": "স্থূল মৃত্যু হার কাকে বলে?",
          "explanation": "কোনো জনসমষ্টিতে প্রতি বছর প্রতি হাজারে মোট যে সংখ্যক লোক মৃত্যুবরণ করে তাকে স্থূল বা অশোধিত মৃত্যুহার বলে।"
        },
        {
          "label": "খ",
          "question": "আত্মকর্মসংস্থান কীভাবে দারিদ্র্য বিমোচন করে? ব্যাখ্যা করো।",
          "explanation": "আত্মকর্মসংস্থান একটি দেশের নতুন কর্মসংস্থান সৃষ্টির মাধ্যমে জনগণের আয় বৃদ্ধিতে সহায়তা করে এবং এর ফলে দেশে দারিদ্র্যের পরিমাণ বা মাত্রা হ্রাস পায়। সাধারণত নিজের অর্থ বা ঋণ গ্রহণের মাধ্যমে নিজস্ব বুদ্ধিমত্তা ও দক্ষতার আলোকে সীমিত ঝুঁকি নিয়ে নিজস্ব উদ্যোগে জীবিকা অর্জনের প্রচেষ্টাকে আত্মকর্মসংস্থান বলা হয়। এর ফলে উদ্যোক্তাসহ তার প্রতিষ্ঠানে কর্মরত অন্যান্য কর্মীরা তুলনামূলক উন্নত জীবনযাপন করতে সক্ষম হয়। এভাবে আত্মকর্মসংস্থান দারিদ্র্য দূরীকরণে সহায়ক ভূমিকা পালন করে।"
        },
        {
          "label": "গ",
          "question": "উদ্দীপকের আলোকে মিনার জেলার জনসংখ্যার ঘনত্ব নির্ণয় করো।",
          "explanation": "কোনো দেশ বা অঞ্চলের মোট আয়তন ও জনসংখ্যার পরিমাপ থেকে সেখানকার জনসংখ্যার ঘনত্ব পাওয়া যায়। জনসংখ্যার ঘনত্ব বলতে কোনো দেশ বা অঞ্চলের প্রতি বর্গ মাইল বা কিলোমিটারে কতজন লোক বাস করে তাকে বোঝায়। অর্থাৎ দেশের মোট জনসংখ্যাকে ঐ দেশের মোট আয়তন দ্বারা ভাগ করলে জনসংখ্যার ঘনত্ব পাওয়া যায়। সূত্রের মাধ্যমে জনসংখ্যার ঘনত্ব নির্ণয় করা যায়। জনসংখ্যার ঘনত্ব - D P = T P T A D P=\\frac{T P}{T A} D P = T A TP ​ এখানে, DP = Density of Population বা জনসংখ্যার ঘনত্ব TP = Total Population বা মোট জনসংখ্যা TA = Total Area বা মোট আয়তন উদ্দীপকের মিনা বাংলাদেশের একটি জেলায় বাস করে। এ জেলার আয়তন ২,০০০ বর্গ কিলোমিটার এবং লোক সংখ্যা ৮০,৪০,০০০ জন। অতএব, মিনার জেলায় জনসংখ্যার ঘনত্ব— D P = T P T A = ৮ ∘ , ৪ 0 , 000 ২ 000 = 8 , ০২০ \\mathrm{DP}=\\frac{\\mathrm{TP}}{\\mathrm{TA}}=\\frac{৮ \\circ, ৪0,000}{২000}=8, ০ ২ ০ DP = TA TP ​ = ২ 000 ৮ ∘ , ৪ 0 , 000 ​ = 8 , ০২০ অর্থাৎ মিনার জেলার জনসংখ্যার ঘনত্ব প্রতি বর্গ কিলোমিটারে ৪,০২০ জন।"
        },
        {
          "label": "ঘ",
          "question": "অধিক জনসংখ্যা কী কী সমস্যা সৃষ্টি করতে পারে বলে তুমি মনে করো?",
          "explanation": "অধিক জনসংখ্যা আর্থ-সামাজিক পরিবেশের ওপর নেতিবাচক প্রভাবসহ বিভিন্ন ধরনের অর্থনৈতিক সমস্যা সৃষ্টি করে। একটি দেশের আয়তন ও বিদ্যমান সম্পদের তুলনায় জনসংখ্যার পরিমাণ বেশি হওয়াই জনাধিক্য বা অধিক জনসংখ্যা। দেশের জনসংখ্যা অধিক হলে, জনসংখ্যা ও দেশে খাদ্যের পরিমাণ, আবাসন ব্যবস্থা ও অন্যান্য সুবিধার মধ্যে ভারসাম্য নষ্ট হয়। ফলে সভাবতই বিভিন্ন ধরনের সমস্যা সৃষ্টি হতে থাকে। উদ্দীপকে মিনার জেলায় জনাধিক্যের কারণে যানজট সমস্যা প্রকট শহরে বসবাসকারী বেশির ভাগ মানুষেরই নিজস্ব কোনো ঘর-বাড়ি নেই। বিপুল সংখ্যক ছিন্নমূল মানুষ রাস্তা, রেললাইন, ড্রেন ইত্যাদির আশপাশে যত্রতত্র কুঁড়েঘর তুলে অত্যন্ত অস্বাস্থ্যকর, ঘিঞ্জি ও জনাকীর্ণ পরিবেশে বসবাস করে। বস্তি এলাকায় বিপুল সংখ্যক লোক গাদাগাদি করে বাস করে, যেখানে নেই কোনো স্বাস্থ্যসম্মত পয়ঃনিষ্কাশন ব্যবস্থা ও পরিচ্ছন্ন রাস্তাঘাট। চুরি, ছিনতাইসহ নানা আইনবিরোধী কাজ ব্যাপক। অধিক জনসংখ্যা দেশের অর্থনৈতিক ও সামাজিক পরিবেশের ওপর মারাত্মক প্রভাব ফেলে। দেশে খাদ্য ঘাটতি সৃষ্টি করে। আবার, বাসস্থানের সংকুলান করতে কৃষি জমি হ্রাস পায় ও বন উজাড় হয়। তাছাড়া, শিক্ষা, স্বাস্থ্য, কর্মসংস্থানের সমস্যা দেখা দেয়। বর্ধিত জনসংখ্যা মারামারি, খুন, ছিনতাইসহ নানাবিধ কার্যকলাপের মাধ্যমে সামাজিক পরিবেশ নষ্ট করে।"
        }
      ]
    },
    {
      "number": "6",
      "uddipok": "",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "কোনো একটি নির্দিষ্ট বছরে একটি দেশের জনসংখ্যা প্রতি ১০০০ জনে যতজন জীবিত শিশু জন্মগ্রহণ করে তাই হলো ঐ সময় ঐ দেশের স্থূল জন্মহার।"
        },
        {
          "label": "খ",
          "question": "",
          "explanation": "জনসংখ্যার ঘনত্ব = মোট জনসংখ্যা/আয়তন"
        },
        {
          "label": "গ",
          "question": "",
          "explanation": "উদ্দীপক উল্লিখিত ab এবং ac রেখা দ্বারা গণিতের গাণিতিক হার ও জ্যামিতিক হার নির্দেশিত হয়েছে। নিম্নে তা ব্যাখ্যা করা হলো : জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় - এটি ম্যালথাসের জনসংখ্যা তত্ত্বের মূল ভিত্তি। আবার জীবনধারণের জন্য খাদ্যের উৎপাদন বৃদ্ধি পায় গাণিতিক হারে। এক্ষেত্রে ১,২,৪,৮,১৬,৩২…. হলো জ্যামিতিক হার এবং ১,২,৩,৪,৫…. হলো গাণিতিক হার। অর্থাৎ বলা যায় এর জন্য জনসংখ্যা ও খাদ্য উৎপাদনের মধ্যে ভারসাম্য বিনষ্ট হয়।  উদ্দীপকের চিত্রে ২৫ বছর থেকে ৫০ বছরে দেখা যায় খাদ্যে উৎপাদন ২ একক থেকে বৃদ্ধি পেয়ে ৩ একক হয়েছে। কিন্তু এই সময়ে জনসংখ্যা বৃদ্ধি পেয়েছে ২ একক থেকে ৪ একক। একইভাবে ৭৫ ও ১০০ বছরে খাদ্য উৎপাদন বের হয়েছে যে যথাক্রমে চার ও পাঁচ একক। কিন্তু জনসংখ্যার বৃদ্ধি পেয়েছে যথাক্রমে ৮ ও ১৬ একক হয়েছে। অর্থাৎ বলা যায় জনসংখ্যা বৃদ্ধি পেয়েছে জ্যামিতিক হারে। কিন্তু একই সময়ে খাদ্য উৎপাদন জ্যামিতিকার বৃদ্ধি না পেয়ে গাণিতিক হারে বৃদ্ধি পেয়েছে।  তাই বলা যায়, উদ্দীপক উল্লিখিত ab এবং ac রেখা দ্বারা গণিতের গাণিতিক হার ও জ্যামিতিক হার নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত তত্ত্বটি বাংলাদেশে অনেকাংশেই কার্যকর। নিম্নে তা বিশ্লেষণ করা হলো : উদ্দীপকে উল্লিখিত তত্ত্বটি হলো ম্যালথাসের জনসংখ্যা তত্ত্ব। ম্যালথাসের জনসংখ্যা তত্ত্বে দেখানো হয়েছে যে, দেশের জনসংখ্যা বৃদ্ধির হার খাদ্য উৎপাদন হার এর তুলনায় অনেক বেশি। আর জনসংখ্যা জ্যামিতিক হারে বৃদ্ধি পায় এবং কিন্তু জমির স্বল্পতা থাকায় খাদ্য উৎপাদন বৃদ্ধি পায় গাণিতিক হারে তথা উৎপাদন বাড়ানো সম্ভব হয় না।  বাংলাদেশে একদিকে যেমন কৃষি জমি পরিমান সীমাবদ্ধ, কৃষিতে ক্রমহ্রাসমান প্রান্তিক উৎপাদন বিধি কার্যকর। অন্যদিকে উৎপাদিত খাদ্য ও জনসংখ্যার তুলনায় অপর্যাপ্ত। তবে বর্তমানে জনসংখ্যা নিয়ন্ত্রণ ব্যবস্থার ফলে সমস্যাটি কিছুটা কার্যকর হচ্ছে।  ১৯৭১ সালে বাংলাদেশের মোট জনসংখ্যা ছিল ৫.০৮ কোটি। ১৯৯১ সালে তথা মাত্র ৩০ বছরের ব্যবধানেই জনসংখ্যার পরিমাণ বৃদ্ধি পেয়ে ১১.১৪ কোটি হয়। অর্থাৎ জনসংখ্যা দিয়ে ৩০ বছরে প্রায় দ্বিগুণ বৃদ্ধি পেয়েছে, এটি যে ম্যালথাসের তত্ত্বকে সমর্থন করে। একইভাবে ২০২১ সালে জনসংখ্যা বৃদ্ধি পায় ১৪.৯ কোটিতে। তবে এক্ষেত্রে ৩০ বছরে জনসংখ্যার বৃদ্ধি দ্বিগুণ হয়নি। এই দিক দিয়ে বাংলাদেশ ম্যালথাসের জনসংখ্যা তত্ত্বটি পুরোপুরি কার্যকর নয়। তাই বলা যায়, উদ্দীপকে উল্লিখিত ম্যালথাসে তত্ত্বটি বাংলাদেশে অনেকাংশেই কার্যকর।"
        }
      ]
    },
    {
      "number": "7",
      "uddipok": "নিচের চিত্রটি লক্ষ্য কর এবং সংশ্লিষ্ট প্রশ্নগুলোর উত্তর দাও :",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "সাধারণত দামস্থরের ক্রমবৃদ্ধির প্রবণতায় হলো মুদ্রাস্ফীতি।"
        },
        {
          "label": "খ",
          "question": "",
          "explanation": "দামস্তরের ক্রমাগত বৃদ্ধি মুদ্রাস্ফীতিকে নির্দেশ করে।  দ্রব্যসামগ্রিক যোগান বৃদ্ধি না পেয়ে যদি অর্থের যোগান বৃদ্ধি পায় তবে অর্থের ক্রয়ক্ষমতা হ্রাস পায়। অর্থনীতিতে এই অবস্থাকে মুদ্রাস্ফীতি বলে। অর্থের ক্রয় ক্ষমতা হ্রাসের কারণে সমপরিমাণ অর্থ দিয়ে পূর্বের চেয়ে কম পরিমাণ দ্রব্য পাওয়া যায়। ফলে ভোক্তা সাধারন ক্ষতিগ্রস্ত হয়।"
        },
        {
          "label": "গ",
          "question": "উদ্দীপকে কোন ধরনের মুদ্রাস্ফীতি দেখানো হয়েছে ?ব্যাখ্যা করো।",
          "explanation": "উদ্দীপকে চাহিদা বৃদ্ধিজনিত মুদ্রাস্ফীতি দেখানো হয়েছে। নিম্নে এর তা ব্যাখ্যা করা  হলো : চাহিদা বৃদ্ধির কারণে যদি কোন দ্রব্যের দাম স্তর বৃদ্ধি পায় তখন তাকে চাহিদা বৃদ্ধি জনিত মুদ্রাস্ফীতি বল।  পূর্ণ নিয়োগ থেকে সামগ্রিক চাহিদা বৃদ্ধি পেলে  চাহিদা বৃদ্ধি জনিত মুদ্রাস্ফীতি সৃষ্টি হয়। মূলত যোগান  স্থির থেকে চাহিদা বৃদ্ধি পেলে এই ধরনের মুদ্রাস্ফীতি লক্ষ্য করা যায়। চাহিদা বৃদ্ধি জনিত মুদ্রাস্ফীতির মূল কারণ হচ্ছে অর্থের যোগান বৃদ্ধি। উদ্দীপকে চিত্র অনুসারে দেখা যায় প্রাথমিক অবস্থায় সামগ্রিক চাহিদা ও যোগান E 0 বিন্দুতে পরস্পর সমান থাকায় তাই OM উৎপাদনে ভারসাম্য দাম OP 1 । কিন্তু পরবর্তীতে সামগ্রিক যোগান AS স্থির থেকেও সামগ্রিক চাহিদা D 0 বৃদ্ধি পেয়ে D 1 হওয়ায় দামস্তর OP 0 বেড়ে OP 1 হয়। যার ফলে দেশটিতে দামস্তর P 0 P 1 পরিমাণ বৃদ্ধি পায়।  যোগান স্থির থেকে সামগ্রিক চাহিদা বৃদ্ধি পাওয়ার কারণে বলা যায় উদ্দীপকে চাহিদা বৃদ্ধি জনিত মুদ্রাস্ফীতি দেখানো হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত মুদ্রাস্ফীতি তথা চাহিদা বৃদ্ধিজনিত মুদ্রাস্ফীতি নিয়ন্ত্রণে ব্যাংক হার বৃদ্ধি করলে কিছুটা ইতিবাচক ফলাফল পাওয়া যাবে। নিম্নে তা ব্যাখ্যা করা হলো : উদ্দীপকের চিত্রে চাহিদা বৃদ্ধি জনিত মুদ্রাস্ফীতিকে দেখানো হয়েছে। সাধারণত আর আর্থিক নীতি বাস্তবায়নের মাধ্যমে মুদ্রাস্ফীতি নিয়ন্ত্রণ করা যায়। সাধারণত মুদ্রাস্ফীতি নিয়ন্ত্রণের জন্য কেন্দ্রীয় ব্যাংক যে সকল কৌশল অবলম্বন করে সেগুলোকে আর্থিক নীতি বলা হয়। কেন্দ্রীয় ব্যাংকের আর্থিক নীতিগুলো হল - ব্যাংক হার পরিবর্তন, খোলা বাজারে ঋণপত্র বিক্রয়, রিজার্ভের অনুপাতের পরিবর্তন ইত্যাদি।  কেন্দ্রীয় ব্যাংক যদি ব্যাংক হার বৃদ্ধি করে দেয় তখন সুদের পরিমাণ বৃদ্ধি পায় এবং বিনিয়োগ হ্রাস পায়। আর বিনিয়োগ হ্রাস পাওয়ার ফলে জনগণের মধ্যে অর্থের যোগান কমে যায়। ফলে তাদের ক্রয় ক্ষমতা হ্রাস পায় এবং চাহিদা বৃদ্ধিজনিত মুদ্রাস্ফীতি ও নিয়ন্ত্রণ হয়।  তবে শুধু ব্যাংক ঋণহার বৃদ্ধির মাধ্যমে চাহিদা বৃদ্ধি জনিত মুদ্রাস্ফীতি পুরোপুরি নিয়ন্ত্রণ সম্ভব নয়। কেননা অর্থের যোগান সম্পূর্ণভাবে কমাতে ঋণহার পরিবর্তনের পাশাপাশি অন্যান্য আর্থিক নীতি ও গ্রহণ করতে হবে।  তাই বলা যায়, চাহিদা বৃদ্ধিজনিত মুদ্রাস্ফীতি নিয়ন্ত্রণে ব্যাংক হার বৃদ্ধি করলে কিছুটা ইতিবাচক ফলাফল পাওয়া যাবে। তবে পুরোপুরি নিয়ন্ত্রণ না ও হতে পারে।"
        }
      ]
    },
    {
      "number": "8",
      "uddipok": "জনাব কাব্য তার কর্মস্থল থেকে যে বেতন ও ভাতাদি পেয়ে থাকেন বছর শেষে হিসাব করে নির্ধারিত হারে কর প্রদান করেন। এছাড়া একজন সাধারণ মানুষও কর প্রদান করে থাকে। সরকার ব্যয় নির্বাহের জন্য কর ছাড়াও অন্যান্য উৎস থেকেও অর্থ সংগ্রহ করে।",
      "tag": "DRMC 25",
      "sub_questions": [
        {
          "label": "ক",
          "question": "সরকারি অর্থব্যবস্থা কাকে বলে?",
          "explanation": "অর্থনীতির যে শাখায় সরকারের আয়-ব্যয় ও সংশ্লিষ্ট বিষয়াদি নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "কর ও ফি এর মধ্যে পার্থক্য লেখো।",
          "explanation": "বাকর ও ফি এক নয়। সরকারি কোনো সুবিধা বা প্রাপ্তি প্রত্যাশা না করে সরকারকে জনগণ বাধ্যতামূলকভাবে যে অর্থ প্রদান করে তাই কর। যেমন- আয়কর, বিক্রয় কর, মূল্য সংযোজন কর ইত্যাদি। অন্যদিকে সরকার কোনো ব্যক্তিকে বিশেষ ধরনের সুবিধা প্রদানের লক্ষে তার নিকট থেকে যে অর্থ আদায় করে তাকে ফি বলে। যেমন- জমি রেজিস্ট্রেশন ফি, কোর্ট ফি, বিভিন্ন ধরনের লাইসেন্স ফি ইত্যাদি। সুতরাং বলা যায়, কর ও ফি এক নয়।"
        },
        {
          "label": "গ",
          "question": "জনাব কাব্যের প্রদেয় কর কোন ধরনের করকে নির্দেশ করে? ব্যাখ্যা করো।",
          "explanation": "উদ্দীপকের জনাব কাব্য যে কর দেন তা হলো আয়কর। কোনো ব্যক্তি বা প্রতিষ্ঠানের আয়ের ওপর ধার্যকৃত কর হলো আয়কর। এটি বাংলাদেশ সরকারের আয়ের অন্যতম উৎস। বালাদেশে যাদের আয় একটি নির্দিষ্ট সীমার ঊর্ধ্বে তাদের কাছ থেকে নির্ধারিত হারে আয়কর আদায় করা হয়। উদ্দীপকে জনাব কাব্য তার বেতনের ওপর নির্দিষ্ট হারে কর প্রদান করেন। এই কর তার চাকরির আয়ের উপর ধার্য করা হয়। জনাব কাব্যের মতো অন্যান্য মানুষদেরও এই অর্থ প্রদান করতে হয়। সরকারের আদায়কৃত এই করই হলো আয়কর। আয়কর থেকে প্রতিবছর সরকার প্রচুর রাজস্ব আয় করে থাকে। সুতরাং, জনাব কাব্যের প্রদানকৃত অর্থ হলো আয়কর।"
        },
        {
          "label": "ঘ",
          "question": "উদ্দীপকের আলোকে সরকারের আয়ের অন্য উৎসগুলো বিশ্লেষণ করো।",
          "explanation": "সরকারের আয়ের উৎসসমূহ হলো- কর রাজস্ব, কর বহির্ভূত রাজস্ব ও অন্যান্য। প্রতিটি দেশের সরকারই কল্যাণকর রাষ্ট্র পরিচালনায় জনগণের কাছে প্রতিশ্রুতিবদ্ধ। এ লক্ষ অর্জন করতে প্রশাসনিক কার্যাবলি ও আর্থ-সামাজিক উন্নয়নের জন্য সরকারকে প্রচুর অর্থ ব্যয় করতে হয়। সরকার সাধারণত কর রাজস্ব, কর বহির্ভূত রাজস্ব, অভ্যন্তরীণ ও বৈদেশিক ঋণ, বৈদেশিক অনুদান ইত্যাদির মাধ্যমে আয় করে। উদ্দীপকে জনাব কাব্য আয়কর প্রদান করেন। এছাড়াও অন্যান্য মানুষ কর প্রদান করে থাকে। সরকারের আয়ের উৎস হিসেবে এই কর কাজ করে। এর মধ্যে মূল্য সংযোজন কর, সম্পূরক শুল্ক, ভূমি রাজস্ব ও যানবাহন কর হচ্ছে সরকারের কর রাজস্ব। আর টোল ও লেভি হচ্ছে কর বহির্ভূত রাজস্ব। এগুলো ছাড়াও সরকারি আয়ের মধ্যে অন্যতম উৎস হচ্ছে অভ্যন্তরীণ ও বৈদেশিক উৎস। সরকার বিভিন্ন ধরনের কর আরোপের মাধ্যমে কর রাজস্ব সংগ্রহ করে। কর ছাড়া সরকার জনগণকে বিশেষ সেবা প্রদানের মাধ্যমে যে আয় করে তা কর বহির্ভূত রাজস্ব। তবে সরকার কর রাজস্ব থেকে বেশি আয় করে থাকে। সরকার কর ও কর বহির্ভূত রাজস্ব ছাড়া তার ব্যয় নির্বাহের জন্য দেশের ব্যাংকিং খাত থেকে ঋণের মাধ্যমে অর্থ সংগ্রহ করে। এছাড়াও সরকারি ব্যয় নির্বাহের জন্য সরকার বিদেশি সরকার বা আর্থিক প্রতিষ্ঠান থেকেও ঋণ গ্রহণ করে। এসব উৎস থেকে প্রাপ্ত আয়ে যদি সরকার তার সম্পূর্ণ ব্যয় নির্বাহ করতে না পারে তাহলে অতিরিক্ত মুদ্রা ছাপিয়ে অর্থসংস্থান - করে। তাই বলা যায়, সরকার অনেক উৎস হতে তার আয়ের সংস্থান করে।"
        }
      ]
    },
    {
      "number": "9",
      "uddipok": "দেশের শিল্প কারখানা গড়ে তোলার লক্ষ্যে সরকার EPZ গঠন, শিল্পঋণ প্রদান, বিদ্যুৎ সরবরাহ, কারিগরি জ্ঞান প্রসারসহ বিভিন্ন পদক্ষেপ গ্রহণ করেছেন। ফলে তৈরি পোশাক, ঔষধ, প্লাস্টিক সামগ্রীসহ বহু পণ্য বিদেশে রপ্তানি হচ্ছে।",
      "tag": "DRMC 25",
      "sub_questions": [
        {
          "label": "ক",
          "question": "পরোক্ষ কর কী?",
          "explanation": "কোনো ব্যক্তির ওপর কর আরোপ করা হলে সেই ব্যক্তি যদি ওই করের ভার অন্যের ওপর চাপাতে পারে তাহলে তাকে পরোক্ষ কর বলে।"
        },
        {
          "label": "খ",
          "question": "আন্তর্জাতিক বাণিজ্য সংঘটিত হয় কেন?",
          "explanation": "পারস্পরিক চাহিদা পূরণের লক্ষ্যে দুই বা ততোধিক দেশ আন্তর্জাতিক বাণিজ্যে লিপ্ত হয়। পৃথিবীতে প্রত্যেক দেশেরই বিদ্যমান সম্পদ ও উৎপাদন ক্ষমতা সীমাবদ্ধ। কোনো দেশই তার প্রয়োজনের সবটুকু উৎপাদন করতে পারে না। কোনো দেশ কোনো বিশেষ দ্রব্য দেশীয় চাহিদার তুলনায় বেশি উৎপাদন করতে পারে। আবার কোনো দ্রব্য উৎপাদন করতে পারলেও অর্থনৈতিক দিক দিয়ে লাভবান না হওয়ায় তা উৎপাদনের পরিবর্তে আমদানি করে থাকে। এভাবে উদ্বৃত্ত পণ্য রপ্তানি ও প্রয়োজনীয় পণ্য আমদানির মাধ্যমে আন্তর্জাতিক বাণিজ্য সংঘটিত হয়। তাছাড়া কোনো দেশের অর্থনীতিকে সম্প্রসারিত ও সমৃদ্ধ করার লক্ষে আন্তর্জাতিক বাণিজ্য সংঘটিত হয়।"
        },
        {
          "label": "গ",
          "question": "উদ্দীপকে উল্লিখিত কর্মসূচি রপ্তানি বাণিজ্য সম্প্রসারণে কীরূপ ভূমিকা পালন করছে?",
          "explanation": "উদ্দীপকে উল্লিখিত কর্মসূচি রপ্তানি বাণিজ্য সম্প্রসারণে ইতিবাচক ভূমিকা পালন করছে। একটি দেশ অন্য দেশে যে প্রক্রিয়ায় পণ্য ও সেবা বিক্রি করে তাকে রপ্তানি বাণিজ্য বলে। রপ্তানি বাণিজ্য সম্প্রসারণে সরকার বিভিন্ন পদক্ষেপ গ্রহণ করেছে। যেমন- রপ্তানিমুখী শিল্পের উৎপাদন খরচ হ্রাসের লক্ষ্যে এসব শিল্পে বিদ্যুৎ ও জ্বালানি নিয়মিত সরবরাহ করছে। দেশের শিল্প কলকারখানা গড়ে তোলার লক্ষ্যে অপেক্ষাকৃত কম সুদে শিল্প ঋণদানের ব্যবস্থা গ্রহণ করেছে। উদ্দীপকের দেশে শিল্প কলকারখানা গড়ে তোলার লক্ষ্যে সরকার EPZ গঠন করেছে। পাশাপাশি রপ্তানিকারকদেরকে অপেক্ষাকৃত কম সুদে শিল্প ঋণদানের ব্যবস্থা গ্রহণ করেছে। ফলে রপ্তানিকারকদের জন্য ঋণ নিশ্চয়তা বৃদ্ধি পেয়েছে এবং রপ্তানির পরিমাণও বৃদ্ধি পেয়েছে। কারিগরি জ্ঞানের প্রসারের জন্য বিভিন্ন প্রশিক্ষণের ব্যবস্থা করেছে। রপ্তানি বাণিজ্য সম্প্রসারণে কারিগরি জ্ঞান ও প্রযুক্তি আমদানি দেশের কারিগরি জ্ঞান ও প্রযুক্তি অভাব দূর করছে। এসব পদক্ষেপ গ্রহণের ফলে তৈরি পোশাক, ওষুধ, প্লাস্টিক সামগ্রীসহ বহুপণ্য বিদেশে রপ্তানি হচ্ছে।"
        },
        {
          "label": "ঘ",
          "question": "দেশের রপ্তানি বাণিজ্য সম্প্রসারণে আর কী কী পদক্ষেপ গ্রহণ করা যেতে পারে? বিশ্লেষণ করো।",
          "explanation": "রপ্তানি সম্প্রসারণের ফলে দেশের অর্থনৈতিক অবস্থা উন্নতির দিকে এগিয়ে যায়। এ যাবৎ বাংলাদেশের রপ্তানি বাণিজ্য মুষ্টিমেয় কয়েকটি পণ্যের সমন্বয়ে গঠিত। আমাদের একক বৃহত্তম রপ্তানি খাত হলো তৈরি পোশাক যা থেকে দেশের রপ্তানি আয়ের প্রায় ৮০ ভাগ আসে। এ তৈরি পোশাকের পাশাপাশি-পাটজাত দ্রব্য, হোম টেক্সটাইল, চামড়াজাত পণ্য, রাসায়নিক সার, চিংড়ি, প্রভৃতি দ্রব্য রপ্তানির উজ্জ্বল সম্ভাবনা রয়েছে। উদ্দীপকে বাংলাদেশের সরকার EPZ গঠন করে রপ্তানি বৃদ্ধি করছে। বর্তমানে রপ্তানির সিংহভাগ যুক্তরাষ্ট্র ও ইউরোপীয় দেশগুলোতে হয়। এ সীমিত সংখ্যক দেশগুলোর পাশাপাশি ভারত, জাপান, সিঙ্গাপুর, অস্ট্রেলিয়া, কানাডা প্রভৃতি দেশে রপ্তানি পণ্যের বাজার সম্প্রসারণের ব্যবস্থা নিয়েছে। বাংলাদেশের কতিপয় রপ্তানি পণ্যের উপযুক্ত মান নিয়ে ক্রেতাদের মধ্যে আপত্তি থাকায় ঐসব পণ্য যথাযথ দাম পায় না। আন্তর্জাতিক মানের পণ্য উৎপাদনের জন্য আধুনিক প্রযুক্তি ও দক্ষ শ্রমিক নিয়োগ করা দরকার। প্রতিষ্ঠিত শিল্পে পণ্যের মান উন্নয়ন কঠিন কিছু নয়। এছাড়া, সরকার ও রপ্তানিকারকগণ রপ্তানিজাত দ্রব্যের বিজ্ঞাপন বা প্রচারণা করতে পারে। এতে রপ্তানিজাত দ্রব্যের প্রসার ঘটে এবং রপ্তানি বৃদ্ধি পায়। সুতরাং, রপ্তানি বাণিজ্য সম্প্রসারণে সরকার বিভিন্ন পদক্ষেপ গ্রহণ করতে পারে।"
        }
      ]
    },
    {
      "number": "10",
      "uddipok": "'A' দেশ তার নিজস্ব সম্পদ কাজে লাগিয়ে দ্রব্য উৎপাদন করে এবং দেশের অভ্যন্তরে বিভিন্ন অঞ্চলে ক্রয় বিক্রয় করে। 'B' দেশ তার উৎপাদিত পণ্য নিজ দেশ ছাড়াও বিশ্বের অন্যান্য দেশের বাজারে বিক্রয় করে এবং অন্য দেশের পণ্য নিজ দেশের জন্য ক্রয় করে। ফলে 'B' দেশে সম্পদের সম্পূর্ণ ব্যবহার হয় এবং ভোক্তারাও বিভিন্নভাবে উপকৃত হয়।",
      "tag": "DRMC 25",
      "sub_questions": [
        {
          "label": "ক",
          "question": "বৈদেশিক সাহায্য কী?",
          "explanation": "দেশের উন্নয়নে বৈদেশিক কোনো সংস্থা বা দেশ থেকে ঋণ, প্রকল্প, দ্রব্য ইত্যাদি সহায়তা গ্রহণ করাই হলো বৈদেশিক সাহায্য।"
        },
        {
          "label": "খ",
          "question": "রপ্তানি শুল্ক হ্রাস আন্তর্জাতিক বাণিজ্যের ক্ষেত্রে সহায়ক-বুঝিয়ে লেখো।",
          "explanation": "রপ্তানি শুল্ক হ্রাস আন্তর্জাতিক বাণিজ্যকে প্রভাবিত করে। রপ্তানি শুল্ক একটি পরোক্ষ কর যা দেশের রপ্তানি সামগ্রীর ওপর আরোপ ও আদায় করা হয়। রপ্তানি বাণিজ্যে উৎসাহ প্রদানের জন্য। অনেক সময় প্রয়োজনীয় কাঁচামাল আমদানির ওপর বাণিজ্য শুল্ক অব্যাহতি দেওয়া হয়। এছাড়া রপ্তানিযোগ্য পণ্যের জন্য ব্যবহৃত কাঁচামাল ও উৎপাদিত পণ্যের ওপর আবগারি শুল্ক প্রত্যাহার করা হয়। ফলে রপ্তানি বৃদ্ধি পায়। এভাবে রপ্তানি শুল্ক হ্রাস আন্তর্জাতিক বাণিজ্যে সহায়ক ভূমিকা পালন করে।"
        },
        {
          "label": "গ",
          "question": "'A' ও 'B' দেশের বাণিজ্যের মধ্যে কোন পার্থক্য আছে কী? উদ্দীপকের আলোকে ব্যাখ্যা করো।",
          "explanation": "উদ্দীপকে 'A' দেশের বাণিজ্য হলো অভ্যন্তরীণ বাণিজ্য এবং B দেশের বাণিজ্য হলো আন্তর্জাতিক বাণিজ্য। একটি দেশের ভৌগোলিক সীমারেখার মধ্যে যখন কোনো পণ্যের ক্রয়-বিক্রয় হয় তাকে অভ্যন্তরীণ বাণিজ্য বলে। অপরপক্ষে, দুই বা ততোধিক দেশের মধ্যে যখন কোনো পণ্য ক্রয়-বিক্রয় হয় তা আন্তর্জাতিক বাণিজ্য। অর্থাৎ অভ্যন্তরীণ বাণিজ্য দেশের ভেতর এবং আন্তর্জাতিক বাণিজ্য ভিন্ন দুটি স্বাধীন দেশের মধ্যে সংগঠিত হয়। উদ্দীপকে লক্ষ করা যায়, 'A' দেশ তাদের নিজস্ব সম্পদ ব্যবহার করে দ্রব্য উৎপাদন করে। তারা দেশের অভ্যন্তরেই দ্রব্য ক্রয়-বিক্রি করে। এটি অভ্যন্তরীণ বাণিজ্যকে নির্দেশ করে। অপরপক্ষে, 'B' দেশ তার উৎপাদিত দ্রব্য নিজ দেশ ছাড়াও বিশ্বের বিভিন্ন দেশের বাজারে বিক্রি করে। আবার, অন্য দেশের পণ্য নিজ দেশের জন্য ক্রয় করে। অর্থাৎ এটি আন্তর্জাতিক বাণিজ্য। আন্তর্জাতিক বাণিজ্য আমদানির মাধ্যমে অনুৎপাদিত দ্রব ভোগের সুযোগ হয়। কিন্তু অভ্যন্তরীণ বাণিজ্যে এরূপ সুবিধা লাভ করা যায় না। আন্তর্জাতিক বাণিজ্যে পণ্যের অবাধ প্রবাহ থাকায় পণ্যের মান উন্নয় ঘটে। কিন্তু অভ্যন্তরীণ বাণিজ্যে ক্ষেত্রে এরূপ সুবিধা পাওয়া যায় না। অভ্যন্তরীণ বাণিজ্য দেশের মধ্যেই সংগঠিত হয় বলে উদ্বৃত্ত পণ্য নষ্ট হয়। কিন্তু আন্তর্জাতিক বাণিজ্যের মাধ্যমে উদ্বৃত্ত পণ্য রপ্তানির সুযোগ হয়। এছাড়াও বাণিজ্য দুটির মধ্যে আরো কিছু পার্থক্য রয়েছে।"
        },
        {
          "label": "ঘ",
          "question": "অর্থনৈতিক উন্নয়নে 'B' দেশের বাণিজ্যের গুরুত্ব কতটুকু বলে তুমি মনে করো? বিশ্লেষণ করো।",
          "explanation": "অর্থনৈতিক উন্নয়নে B দেশের আন্তর্জাতিক বাণিজ্য গুরুত্বপূর্ণ ভূমিকা রাখে। দুটি স্বাধীন ও সার্বভৌম দেশের মধ্যে পণ্য ও সেবার ক্রয়-বিক্রয়কে আন্তর্জাতিক বাণিজ্য বলে। আন্তর্জাতিক বাণিজ্য সংগটিত হলে নানাবিধ সুবিধা লাভ করা যায়। যেমন: উদ্বৃত্ত পণ্য রপ্তানি, অনুৎপাদিত দ্রব্য ভোগ, মূলধনী দ্রব্য আমদানি ইত্যাদি। এসব সুবিধা অর্থনৈতিক উন্নয়নে সহায়ক ভূমিকা পালন করে। উদ্দীপকের 'B' দেশ তার উৎপাদিত দ্রব্য নিজ দেশ ছাড়াও বিশ্বের অন্যান্য দেশের বাজারে বিক্রি করে। অন্য দেশের পণ্য নিজ দেশের জন্য ক্রয় করে। অর্থাৎ 'B' দেশ আন্তর্জাতিক বাণিজ্যে লিপ্ত। এ বাণিজ্যের সুবিধাস্বরূপ 'B' দেশের পণ্যের মান উন্নয়ন, কর্মসংস্থান এবং সম্পদের পূর্ণ ব্যবহার নিশ্চিত হয়। আন্তর্জাতিক বাণিজ্যের মাধ্যমে মূলধনী দ্রব্য আমদানি এবং নিজ দেশের উপকরণ প্রাপ্তি ও দক্ষতা অনুসারে উৎপাদন করা যায়। ফলে সম্পদের উত্তম ব্যবহার নিশ্চিত হয় এবং মোট উৎপাদন বৃদ্ধি পায়। আবার, আন্তর্জাতিক বাণিজ্যের ফলে উদ্বৃত্ত পণ্য রপ্তানি করা যায়। প্রয়োজনে অন্য দেশ থেকে দ্রব্য আমদানি করা যায়। ফলে রপ্তানির মাধ্যমে যেমন বৈদেশিক মুদ্রা অর্জন করা যায় তেমনি আমদানির মাধ্যমে অনুৎপাদিত দ্রব্য ভোগ করা সম্ভব হয়। এছাড়াও আন্তর্জাতিক বাণিজ্যের মাধ্যমে খাদ্য ঘাটতি পূরণ, প্রযুক্তি জ্ঞান আমদানি এবং মানবসম্পদ রপ্তানি করা যায়। এসব সুবিধা দেশের অর্থনৈতিক উন্নয়নে সহায়ক ভূমিকা পালন করে। সুতরাং বলা যায়, অর্থনৈতিক উন্নয়নে 'B' দেশের বাণিজ্যের গুরুত্ব অপরিসীম।"
        }
      ]
    },
    {
      "number": "11",
      "uddipok": "",
      "tag": "DRMC 25",
      "sub_questions": [
        {
          "label": "ক",
          "question": "জনসংখ্যার ঘনত্ব কী?",
          "explanation": "কোনো দেশে একটি নির্দিষ্ট সময়ে প্রতি কিলোমিটারে গড়ে যে পরিমাণ জনসংখ্যা বাস করে তাকে জনসংখ্যার ঘনত্ব বলে।"
        },
        {
          "label": "খ",
          "question": "\"শিক্ষা ও প্রশিক্ষণ মানবসম্পদ উন্নয়নে সহায়তা করে\"- ব্যাখ্যা করো।",
          "explanation": "শিক্ষা ও প্রশিক্ষণের মাধ্যমে কোনো ব্যক্তি বিভিন্ন বিষয়ে জ্ঞান লাভের মাধ্যমে দক্ষ মানবসম্পদে পরিণত হয়। শিক্ষা হচ্ছে মানবসম্পদ উন্নয়নের প্রধান হাতিয়ার। শিক্ষার প্রসার ঘটলে মানুষ নিজেকে সম্পদে পরিণত করার বিভিন্ন কৌশল ও সৃজনী ক্ষমতা অর্জন করে। অন্যদিকে কোনো একটি কাজ সুষ্ঠু নির্ভুলভাবে করার জন্য বিজ্ঞানসম্মত উপায়ে তা বার বার করাই হলো প্রশিক্ষণ। প্রশিক্ষণ মানুষের শ্রমের গুণগত মান বাড়িয়ে উৎপাদনশীল করে। প্রশিক্ষণ যত উন্নত পদ্ধতিতে প্রদান করা হয় মানুষ ততই তার কাজে দক্ষ হয়ে ওঠে। এভাবেই শিক্ষা ও প্রশিক্ষণ মানবসম্পদ উন্নয়নে সহায়তা করে।"
        },
        {
          "label": "গ",
          "question": "উদ্দীপক অনুসারে 'নিম্ন জনসংখ্যা' ও 'অধিক জনসংখ্যা' স্তর ব্যাখ্যা করো।",
          "explanation": "উদ্দীপক অনুসারে A বিন্দুতে নিম্ন জনসংখ্যা স্তর এবং B কিন্দুতে অধিক জনসংখ্যার স্তর নির্দেশিত। কাম্য জনসংখ্যা স্তরে দেশের বিদ্যমান সম্পদের পূর্ণ ব্যবহার দ্বারা উৎপাদন ও মাথাপিছু আয় সর্বোচ্চ হয়। যদি কোনো দেশের প্রকৃত জনসংখ্যা কাম্য জনসংখ্যার চেয়ে কম হয়, তবে তাকে নিম্ন জনসংখ্যার দেশ বলে। আবার প্রকৃত জনসংখ্যার তুলনায় সম্পদ কম হলে মাথাপিছু আয় কমে যায়। এ পর্যায়ের জনসংখ্যাকে অধিক জনসংখ্যা বলে। উদ্দীপকের চিত্রে OM, জনসংখ্যা স্তরে মাথাপিছু আয় সর্বোচ্চ M₂T' বা OY, পরিমাণ। জনসংখ্যা যদি OM₂ স্তর থেকে কম হয়; OM, পরিমাণ হয় তাহলে মাথাপিছু আয় হয় M₁A বা OY, পরিমাণ। এটি নিম্ন জনসংখ্যা স্তর নির্দেশ করে। আবার, জনসংখ্যা OM₂ থেকে বেশি হয়ে OM, হলে মাথাপিছু আয় হয় M₁H বা OY, পরিমাণ। এক্ষেত্রে দেখা যায়, জনসংখ্যা বৃদ্ধিতে মাথাপিছু আয় হ্রাস পেয়েছে। অর্থাৎ H বিন্দুতে OM; পরিমাণ জনসংখ্যা এবং মাথাপিছু আয় OY, পরিমাণ; যা অধিক জনসংখ্যার স্তর নির্দেশ করে।"
        },
        {
          "label": "ঘ",
          "question": "“উদ্দীপক থেকে কাম্য জনসংখ্যার স্তর বোঝা যায়\"-যুক্তিসহ বিশ্লেষণ করো।",
          "explanation": "উদ্দীপকের চিত্রে বিন্দুতে OM₂ পরিমাণ হলো কাম্য জনসংখ্যা। কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন, আয় ও মাথাপিছু আয় সর্বোচ্চ হয়। কাম্য জনসংখ্যার তত্ত্ব অনুসারে কোনো দেশের প্রাকৃতিক সম্পদকে উপযুক্তভাবে কাজে লাগানোর জন্য একটি বিশেষ জনসংখ্যার প্রয়োজন হয়। যে জনসংখ্যায় দেশের মাথাপিছু আয় সর্বোচ্চ হয় তাই কাম্য জনসংখ্যা। উদ্দীপকের চিত্রে ভূমি অক্ষে জনসংখ্যার পরিমাণ এবং লম্ব অক্ষে মাথাপিছু আয় পরিমাপ করা হয়েছে। ATH হলো মাথাপিছু প্রকৃত আয় রেখা। চিত্র থেকে বোঝা যায়, জনসংখ্যার আয়তন শূন্য (০) থেকে বেড়ে OM₂ স্তরে পৌঁছা পর্যন্ত মাথাপিছু আয় ক্রমান্বয়ে বাড়তে থাকে। OM₂ স্তরে জনসংখ্যার প্রকৃত মাথাপিছু আয় সর্বাধিক হয়ে M₂T পৌছায়। জনসংখ্যা আরও বৃদ্ধি পেয়ে OM, হলে মাথাপিছু আয় কমে কমে MH পরিমাণ হয়। চিত্রে, A বিন্দুতে OM, পরিমাণ নিম্ন জনসংখ্যা এবং H বিন্দুতে OM, পরিমাণ অতি জনসংখ্যা নির্দেশ করে। OM₂-এর পরে জনসংখ্যা আরও বৃদ্ধি পেলে মাথাপিছু আয় কমে যায় এবং OM₂-এর থেকে জনসংখ্যা হ্রাস পেলেও মাথাপিছু আয় কমে যায়। সুতরাং, OM₂ জনসংখ্যা স্তরেই কাম্য জনসংখ্যা নির্দেশিত। পরিশেষে বলা যায়, জনসংখ্যার যে স্তরে মাথাপিছু আয় সর্বোচ্চ হয় সেই স্তরকেই কাম্য জনসংখ্যা স্তর বলা হয়।"
        }
      ]
    }
  ]
}