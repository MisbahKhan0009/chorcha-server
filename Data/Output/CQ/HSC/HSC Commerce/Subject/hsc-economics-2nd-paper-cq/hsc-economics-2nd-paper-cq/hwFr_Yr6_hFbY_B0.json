{
  "title": "দিনাজপুর বোর্ড ২০২৩",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মি. জামাল ও কামাল দুই বন্ধু। মি. জামালের জমির পরিমাণ কম এবং উৎপাদিত ফসল দিয়ে কোনোভাবে পরিবারের ভরণপোষণ নির্বাহ করেন। অন্যদিকে মি. কামালের জমির পরিমাণ বেশি। তিনি আধুনিক প্রযুক্তি ব্যবহার করে চাষাবাদ করেন। তিনি পরিবারের প্রয়োজন মিটিয়ে উদ্বৃত্ত ফসল বাজারে বিক্রি করে মুনাফা অর্জন করেন।",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "",
          "explanation": "কৃষিকাজের ব্যয় নির্বাহের জন্য কৃষকরা ঋণ গ্রহণ করে। কৃষি উৎপাদনের জন্য বিভিন্ন উপকরণ যেমন- লাঙল, যন্ত্রপাতি, বীজ, সার ও কীটনাশকের প্রয়োজন হয়। কিন্তু কৃষকদের অর্থনৈতিক অবস্থা ভালো না হওয়ায় এসব প্রয়োজনীয় উপকরণ ক্রয় করতে পারে না। তখন তারা ঋণ গ্রহণ করে। তাই বলা যায়, কৃষির আনুষঙ্গিক উপকরণ ক্রয় ও অন্যান্য উপাদান ব্যয় নির্বাহের জন্য কৃষকরা ঋণ গ্রহণ করে।"
        },
        {
          "label": "গ",
          "question": "",
          "explanation": "উদ্দীপকের মি. জামালের খামারটি হলো জীবননির্বাহী খামার ও মি. কামালের খামারটি বাণিজ্যিক খামার। জীবননির্বাহী খামারে পারিবারিক প্রয়োজনের প্রতি লক্ষ রেখে উৎপাদনকার্য পরিচালনা করা হয়। মুনাফা অর্জনের উদ্দেশ্যে নয়। পক্ষান্তরে, বাণিজ্যিক খামারে মনাফা অর্জনের উদ্দেশ্যে কৃষিকার্য পরিচালিত হয়। সুতরাং, সর্বোচ্চ মুনাফা অর্জনই এরূপ খামারের মূল লক্ষ্য। উদ্দীপকে মি. জামালের খামারে উৎপাদিত ফসল দিয়ে কোনোভাবে পরিবারের ভরণপোষণ নির্বাহ করেন। অর্থাৎ তিনি জীবননির্বাহী খামার পরিচালনা করেন। অপরদিকে, মি. কামালের খামারে ফসল পরিবারের প্রয়োজন মিটিয়ে উদ্বৃত্ত ফসল বাজারে বিক্রি করে মুনাফা অর্জন করেন। অর্থাৎ মি. কামালের খামারটি বাণিজ্যিক খামার। জীবননির্বাহী খামারে সনাতন পদ্ধতিতে উৎপাদনকার্য পরিচালিত হয় বলে খুব বেশি মূলধনের প্রয়োজন হয় না। কিন্তু বাণিজ্যিক খামারে অধিক মূলধন ও আধুনিক যন্ত্রপাতির প্রয়োজন হয়। উপরের আলোচনার ভিত্তিতে বলা যায়, জীবননির্বাহী খামার ও বাণিজ্যিক খামারের মধ্যে যথেষ্ট পার্থক্য বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকে মি. কামালের খামারটি একটি বাণিজ্যিক খামার, যা একটি দেশের অর্থনৈতিক উন্নয়নে গুরুত্বপূর্ণ ভূমিকা রাখবে। বাণিজ্যিক খামারে মুনাফা অর্জনের উদ্দেশ্যে বাণিজ্যিক ভিত্তিতে চাষাবাদ এবং কৃষিপণ্য উৎপাদন করা হয়। এখানে কৃষক নিজস্ব ও ভাড়া নেওয়া শ্রমের ব্যবহার এবং অধিক মূলধন বিনিয়োগ করে থাকে। সাধারণত অধিক উৎপাদন লক্ষ্যমাত্রার ভিত্তিতে উৎপাদন ব্যবস্থায় কৃষক ও রাষ্ট্র উভয়েই লাভবান হয়। উদ্দীপকে মি. জামালের খামারটি হলো একটি জীবননির্বাহী খামার। অন্যদিকে, মি. কামালের খামারটি হলো একটি বাণিজ্যিক খামার। বাণিজ্যিক উদ্দেশ্যে পরিচালিত খামারে ভাড়া করা শ্রমিকদের দিয়েও কাজ করানো হয়। ফলে এ ধরনের কৃষিকাজে অনেক লোকের কর্মসংস্থান হয়। তাই বাণিজ্যিক খামার দেশের ক্রমবর্ধমান বেকার সমস্যা দূরীকরণে সহায়তা করে। বাণিজ্যিক খামারে অধিক উৎপাদন হয় বলে তা দেশের সামগ্রিক জিডিপি বৃদ্ধিতে ভূমিকা রাখে। অধিক উৎপাদনের দরুন অধিক মূলধন গঠিত হয়। এছাড়া উৎপাদিত উদ্বৃত্ত পণ্য দেশের চাহিদা পূরণ করে বিদেশেও রপ্তানি করা যায়। এতে দেশ প্রচুর বৈদেশিক মুদ্রা অর্জন করতে পারে। কিন্তু জীবননির্বাহী খামারের উৎপাদন থেকে এরূপ সুবিধা পাওয়া যায় না। সুতরাং বলা যায়, মি. কামালের খামার তথা বাণিজ্যিক খামার একটি দেশের দ্রুত অর্থনৈতিক উন্নয়নে গুরুত্বপূর্ণ ভূমিকা রাখে।"
        }
      ]
    },
    {
      "number": "2",
      "uddipok": "বাংলাদেশের কৃষিপণ্যের বাজারজাতকরণ ব্যবস্থা উন্নত নয়। দরিদ্রতা, অনুন্নত পরিবহন ও যোগাযোগ ব্যবস্থা, গুদামজাতকরণ ও সংরক্ষণ সমস্যা এবং দুর্বল বাজার কাঠামোর কারণে কৃষকেরা ফসলের ন্যায্যমূল্য থেকে বঞ্চিত হয়। বর্তমান কৃষি বান্ধব সরকার ফসলের ন্যায্যমূল্য নিশ্চিতকরণে অবকাঠামোগত উন্নয়ন, কৃষিবিমা প্রচলন ও কৃষি তথ্য সার্ভিস চালুসহ নানাবিধ পদক্ষেপ গ্রহণ করেছে।",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "মাশরুম হলো এক ধরনের ছত্রাক জাতীয় পরজীবী, যা পুষ্টিকর, সুস্বাদু ও ঔষধি গুণসম্পন্ন সবজি।"
        },
        {
          "label": "খ",
          "question": "",
          "explanation": "হাঁস-মুরগির মাংস ও ডিম উন্নতমানের প্রাণিজ আমিষের উৎস। দেশের অধিকাংশ মানুষ পুষ্টি সমস্যায় আক্রান্ত। বাংলাদেশে ক্রমবর্ধমান জনসংখ্যার চাপে আমিষ জাতীয় খাদ্যের ঘাটতি কাটিয়ে ওঠা সম্ভব হচ্ছে না। যেহেতু হাঁস-মুরগির মাংস ও ডিম আমিষ সমৃদ্ধ খাদ্য। তাই অল্প শ্রম ও অল্প খরচে হাঁস-মুরগি পুষে আমিষের ঘাটতি সহজেই মেটানো যায়। সেজন্য আমিষের অভাব পূরণে হাঁস-মুরগি পালন অত্যাবশ্যকীয়।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের কৃষিপণ্যের বিপণন সমস্যার কথা প্রকাশ করা হয়েছে। কৃষিপণ্যের বিপণন বলতে কৃষিপণ্যের ক্রয়-বিক্রয় বা বাজারজাতকরণ ব্যবস্থাকে বোঝায়। এ ব্যবস্থার মধ্যে অর্থযোগান, গুদামজাতকরণ, পরিবহন, বাজার-সংক্রান্ত তথ্য, সংগ্রহ এবং বিক্রয় ইত্যাদি কাজ অন্তর্ভুক্ত। বাংলাদেশে কৃষিজাত পণ্যের বিপণন ব্যবস্থা উন্নত নয়। ফলে কৃষকরা তাদের উৎপাদিত দ্রব্যসামগ্রীর ন্যায্য দাম থেকে বঞ্চিত হয়। উদ্দীপকে বলা হয়েছে, বাংলাদেশের কৃষিপণ্যের বাজারজাতকরণ ব্যবস্থা উন্নত নয়। তাছাড়া দরিদ্রতা, অনুন্নত পরিবহন ব্যবস্থা, গুদামজাতকরণ সমস্যা, দুর্বল বাজার কাঠামো ইত্যাদি কারণে কৃষকরা ফসলের ন্যায্যমূল্য পায় না। অর্থাৎ এখানে বাংলাদেশের কৃষিপণ্যের বাজারজাতকরণ সমস্যার কথা বলা হয়েছে। এছাড়া, দালাল ফড়িয়াদের দৌরাত্ম্যের কারণে কৃষকরা ন্যায্য দাম থেকে বঞ্চিত হন। তাছাড়া বাংলাদেশের বাজার কাঠামোও খুব একটা উন্নত নয়। ফলে কৃষকরা ক্ষতিগ্রস্ত হয়।"
        },
        {
          "label": "ঘ",
          "question": "",
          "explanation": "উদ্দীপকের কৃষিজাত পণ্য বিপণনের সমস্যা সমাধানে রাষ্ট্রীয় পর্যায়ে বিভিন্ন পদক্ষেপ গ্রহণ করা উচিত বলে আমি মনে করি। বাংলাদেশের কৃষিজাত পণ্যের বিপণন ব্যবস্থায় বিভিন্ন ধরনের সমস্যা বা ত্রুটি লক্ষ করা যায়। ফলে কৃষকরা ন্যায্যমূল্য থেকে বঞ্চিত হন। তাই ফসলের ন্যায্যমূল্য নিশ্চিতকরণে পরিবহন ও যোগাযোগ ব্যবস্থার উন্নয়ন, দালাল ও ফড়িয়াদের দৌরাত্ম্য বন্ধ করতে হবে। উদ্দীপকে বাংলাদেশের কৃষিপণ্যের বাজারজাতকরণ ব্যবস্থা উন্নত নয় বলে উল্লেখ করা হয়েছে। বাংলাদেশে দরিদ্রতা, অনুন্নত পরিবহন ব্যবস্থা, সংরক্ষণ সমস্যা ও দুর্বল বাজার কাঠামোর কারণে কৃষকরা ফসলের ন্যায্যমূল্য পায় না। তাই বর্তমান কৃষিবান্ধব সরকার ফসলের ন্যায্যমূল্য নিশ্চিতকরণে অবকাঠামোগত উন্নয়ন, কৃষি বিমা ও কৃষি তথ্য সার্ভিস চালুসহ নানা পদক্ষেপ গ্রহণ করেছে। সরকার রাস্তাঘাট তথা বাজারের ভৌত অবকাঠামোগত উন্নয়ন করলে কৃষিজ দ্রব্যের পরিবহন খরচ কমবে। এর ফলে কৃষকরা কম খরচে ও সহজে কৃষিজাত দ্রব্য বাজারজাত করতে পারবে। বাজারে দালাল ও ফড়িয়াদের বিলোপসাধন করলে কৃষকরা ন্যায্যমূল্যে তাদের দ্রব্য বিক্রয় করতে পারবেন। আবার পণ্যের গুদামজাতকরণ ও পণ্যমূল্য নির্ধারণ করা হলে কৃষকরা সময়মতো সঠিক দামে তাদের পণ্য বিক্রি করতে সক্ষম হবেন। এছাড়াও সরকার কৃষকদের পর্যাপ্ত ঋণ সরবরাহ, বাজার নিয়ন্ত্রণ ইত্যাদি পদক্ষেপ গ্রহণ করতে পারে। এসব ব্যবস্থা গ্রহণ করলে কৃষি বিপণনের সমস্যা অনেকাংশে দূরীভূত হবে।"
        }
      ]
    },
    {
      "number": "3",
      "uddipok": "একসময় পাট বাংলাদেশের প্রধান অর্থকরী ফসল ছিল। জলবায়ু পরিবর্তন ও বিশ্বব্যাপী পরিবেশ সচেতনতা বৃদ্ধি পাওয়ায় আন্তর্জাতিক বাজারে পাট ও পাটজাত দ্রব্যের প্রতি আগ্রহ ও চাহিদা দিন দিন বৃদ্ধি পাচ্ছে। বর্তমান সরকার এই শিল্পের উন্নতির জন্য আর্থিক অনুদানসহ প্রযুক্তিগত ও বিভিন্ন সেবামূলক সুবিধা প্রদানের লক্ষ্যে \"জুট ডাইভারসিফিকেশন প্রমোশন সেন্টার\" প্রতিষ্ঠা করেছে।",
      "tag": "DIN.B 23",
      "sub_questions": [
        {
          "label": "ক",
          "question": "PPP-এর পূর্ণরূপ কী?",
          "explanation": "PPP-এর পূর্ণরূপ হলো- Public Private Partnership."
        },
        {
          "label": "খ",
          "question": "আমদানি বিকল্প শিল্প কীভাবে দেশীয় শিল্পকে সংরক্ষণ করে?",
          "explanation": "আমদানি বিকল্প শিল্প অতিরিক্ত আমদানি কমিয়ে দেশীয় শিল্পের সংরক্ষণে গুরুত্বপূর্ণ ভূমিকা রাখে। যেসব দ্রব্য আমদানি করা হয় সেসব দ্রব্য আমদানি না করে দেশের অভ্যন্তরে উৎপাদন করাই আমদানি বিকল্প শিল্প। দেশীয় শিল্পসমূহকে বিদেশি পণ্যের সাথে প্রতিযোগিতার হাত থেকে রক্ষা করার লক্ষ্যে সরকার সংরক্ষণমূলক ব্যবস্থা গ্রহণ করতে পারে। এছাড়া আমদানি বিকল্প শিল্পগুলোকে কর অবকাশ সুবিধা প্রদান এবং পণ্যসমূহের ওপর উচ্চহারে আমদানি শুল্ক ও কর আরোপ করা হলে এ শিল্প দেশীয় শিল্পের সংরক্ষণে ভূমিকা রাখতে পারে।"
        },
        {
          "label": "গ",
          "question": "উদ্দীপকের উল্লিখিত শিল্পটির বর্তমান সমস্যাগুলো বর্ণনা করো।",
          "explanation": "উদ্দীপকের পাটশিল্প এখন নানা সমস্যায় জর্জরিত। পাট বাংলাদেশের প্রধান অর্থকরী ফসল। অর্থনৈতিক গুরুত্বের জন্য একসময় পাটকে 'সোনালি আঁশ' বলা হতো। কিন্তু বর্তমানে এ শিল্প নানা সমস্যার সম্মুখীন হয়ে পড়ছে। এ শিল্পের অগ্রগতিতে নানা রকম প্রতিবন্ধকতা বিরাজ করছে। উদ্দীপকে বাংলাদেশের প্রধান অর্থকারী ফসল পাটের বর্ণনা করা হয়েছে। আন্তর্জাতিক বাজারে পাট ও পাটজাত দ্রব্যের বেশ চাহিদা রয়েছে। তবে বর্তমানে পাটশিল্প বিভিন্ন সমস্যায় জর্জরিত। যেমন- পাটের বিকল্প সিনথেটিক আঁশ আবিষ্কার হাওয়ায় পাটের বৈশ্বিক চাহিদা কমে যায়। চাহিদা হ্রাসের কারণে পাটের দামও কমে। ফলে পাটের উৎপাদন ব্যাহত হয়। এছাড়া মধ্যবর্তী ব্যবসায়ীদের দৌরাত্ম্য, উন্নত যন্ত্রাংশের অভাব, সরকারি নীতিমালার অভাব ইত্যাদি সমস্যা এ শিল্পে বিদ্যমান। এসব কারণে পাটশিল্প চাপের মুখে পড়ে।"
        },
        {
          "label": "ঘ",
          "question": "তুমি কি মনে করো, সরকারের গৃহীত পদক্ষেপ এই শিল্পের উন্নয়নে গুরুত্বপূর্ণ ভূমিকা রাখবে? বিশ্লেষণ করো।",
          "explanation": "হ্যাঁ, সরকারের গৃহীত পদক্ষেপ, পাট শিল্পের উন্নয়নে গুরুত্বপূর্ণ ভূমিকা রাখাবে বলে আমি মনে করি। পাট একটি পরিবেশবান্ধব উপাদান। পরিবেশের বিবেচনায় বিশ্বজুড়ে পাট পণ্য নিয়ে নতুন করে আগ্রহ সৃষ্টি হয়েছে। তাই একসময় কৃত্রিম তন্তুর জন্য পাট সংকটে পড়লেও পাট শিল্পের আবার সুদিনের সম্ভাবনা সৃষ্টি হয়েছে। উদ্দীপকে বলা হয়েছে, জলবায়ু পরিবর্তন ও বিশ্বব্যাপী পরিবেশ সচেতনতা বৃদ্ধি পেয়েছে। তাই আন্তর্জাতিক বাজারে পাট ও পাটজাত দ্রব্যের প্রতি মানুষের আগ্রহ ও চাহিদা দিন দিন বৃদ্ধি পাচ্ছে। বর্তমান সরকার পাট শিল্পের উন্নতির জন্য আর্থিক অনুদান দিচ্ছে। এছাড়াও প্রযুক্তিগত ও বিভিন্ন সেবামূলক সুবিধা প্রদানের লক্ষ্যে \"জুট ডাইভারসিকিকেশন প্রমোশন সেন্টার\" প্রতিষ্ঠা করেছে। সরকারের আর্থিক সহায়তার কারণে কৃষকরা এখন ভালো ও উন্নতমানের বীজ পাবে। সরকার 'জুট ডাইভারসিকিকেশ প্রমোশন সেন্টার' প্রতিষ্ঠা করেছে। যেখানে উন্নত যন্ত্রপাতি সরবরাহ করা হবে। যাতে পাট চাষিরা অধিক পরিমাণে ফসল উৎপাদন করতে পারে। এছাড়াও চাষিদের উপযুক্ত প্রশিক্ষণ দিয়ে দক্ষ করতে পারলে অধিক ফসল উৎপাদন করা সম্ভব হবে। মধ্যবর্তী ব্যবসায়ীদের অস্তিত্ব বিলোপ, গুদামজাতকরণের ব্যবস্থা, উন্নত যন্ত্রপাতির ব্যবহার ইত্যাদির মাধ্যমে এ শিল্পের উন্নয়ন করা যাবে। তাই বলা যায়, সরকারের গৃহীত পদক্ষেপ পাট শিল্পের উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "4",
      "uddipok": "রাজিব শীতের ছুটিতে নানাবাড়ি বেড়াতে গেলো। সেখানে সে লক্ষ করলো নাজমা বেগম ও তার দুই মেয়ে বাড়িতে বাঁশ ও বেত দিয়ে বিভিন্ন দ্রব্য তৈরি করেন। তাদের উৎপাদিত দ্রব্যসামগ্রী শহরের বিভিন্ন দোকানে বিক্রি করেন। এতে নাজমা বেগমের পরিবারের আয় ও সচ্ছলতা বাড়ছে। স্বল্প পুঁজি, স্থানীয় কাঁচামাল ও কোনো প্রাতিষ্ঠানিক প্রশিক্ষণ না লাগার কারণে গ্রামের অনেক মহিলা এই কাজে এগিয়ে আসছে। এই ধরনের কর্মকাণ্ড নারীর কর্মসংস্থান সৃষ্টি ও অর্থনৈতিক উন্নয়নে বিশেষ ভূমিকা রাখছে।",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "কোনো সমজাতীয় দ্রব্য উৎপাদনে দেশের সব ফার্মের সমষ্টিকে শিল্প বলে।"
        },
        {
          "label": "খ",
          "question": "",
          "explanation": "পাটের বিকল্প পণ্য ব্যবহারের ক্ষতিকর দিক. সম্পর্কে মানুষের সচেতনতা বৃদ্ধি পাওয়ায় পাট শিল্পের ভবিষ্যৎ সম্ভাবনা উজ্জ্বল। পাটের বিকল্প ব্যবহার আবিষ্কৃত হওয়ায় বিশ্বব্যাপী এর চাহিদা কমে গিয়েছিল। কিন্তু বর্তমানে আবার নতুন করে পাট ও পাটজাত দ্রব্যের চাহিদা বৃদ্ধি পেয়েছে। কারণ সাম্প্রতিক সময়ে বিকল্প প্লাস্টিক ও সিনথেটিক দ্রব্যের ক্ষতি সম্পর্কে মানুষের সচেতনা বৃদ্ধি পেয়েছে। এছাড়া, পাট দ্বারা বিভিন্ন উন্নত ও রুচিশীল পণ্যের উৎপাদন বৃদ্ধি পেয়েছে। যেমন- পাটের তৈরি ব্যাগ, জুতা, মাদুর ইত্যাদি। তাছাড়া, এ সকল পণ্য পরিবেশের কোনো ক্ষতি করে না। তাই বলা যায়, পাট শিল্পের ভবিষ্যৎ সম্ভাবনা উজ্জ্বল।"
        },
        {
          "label": "গ",
          "question": "",
          "explanation": "নাজমা বেগমের কার্যক্রম কুটির শিল্পের সাথে সম্পর্কিত। যেসব প্রতিষ্ঠানের জমি ও কারখানা ভবন ব্যতিরেকে স্থায়ী সম্পদের মূল্য প্রতিস্থাপন ব্যয় ১০ লক্ষ টাকার নিচে তা কুটির শিল্প। এ ধরনের শিল্প স্বল্প মূলধন, দেশীয় কাঁচামাল দ্বারা নিজ গৃহে পরিবারের সদস্যদের দ্বারা পরিচালিত হয়। এ শিল্পে কারিগরি জ্ঞানের স্বপ্ন প্রয়োগ হলেও উৎপাদিত দ্রব্যসামগ্রী শৌখিন হয়। এসব দ্রব্যসামগ্রী তুলনামূলক সস্তায় পাওয়া যায়। উদ্দীপকে রাজিব শীতের ছুটিতে নানা বাড়ি যায়। সেখানে সে দেখে নাজমা বেগম ও তার দুই মেয়ে বাঁশ ও বেত দিয়ে বিভিন্ন দ্রব্য তৈরি করেন। তাদের উৎপাদিত দ্রব্যসামগ্রী শহরের বিভিন্ন দোকানে বিক্রি করেন। এতে তার পরিবারের আয় ও স্বচ্ছলতা বাড়ে। অর্থাৎ এখানে কুটির শিল্পের স্বরূপ উল্লেখিত হয়েছে। সুতরাং বলা যায়, নাজমা বেগমের কার্যক্রম কুটির শিল্পের সাথে সম্পর্কিত।"
        },
        {
          "label": "ঘ",
          "question": "",
          "explanation": "উদ্দীপকে কুটির শিল্পের কথা বলা হয়েছে, যা বাংলাদেশের অর্থনৈতিক উন্নয়নে গুরুত্বপূর্ণ ভূমিকা পালন করে। স্বল্প মূলধন, সহজলভ্য কাঁচামাল, সাধারণ যন্ত্রপাতি দ্বারা সৃষ্ট কুটির শিল্প এদেশের অনেক বেকারের বিশেষত নারীর কর্মসংস্থানের ব্যবস্থা করেছে। এটি বাজারে পণ্য সরবরাহের মাধ্যমে দ্রব্যের দাম নিয়ন্ত্রণে ভূমিকা রাখছে। আবার এসব পণ্য রপ্তানির মাধ্যমে প্রচুর বৈদেশিক মুদ্রা আয় করাও সম্ভব হচ্ছে। উদ্দীপকে নামজা বেগম কুটির শিল্পের মাধ্যমে আয় করেন। ফলে তার পরিবারের স্বচ্ছলতা বাড়ে। স্বল্প পুঁজি ও কোনো প্রতিষ্ঠানিক প্রশিক্ষণ না লাগার কারণে গ্রামের অনেক মহিলা এই কাজে এগিয়ে আসে। আর এই ধরনের কর্মকাণ্ড নারীর কর্মসংস্থান সৃষ্টি ও বাংলাদেশের অর্থনৈতিক উন্নয়নে বিশেষ ভূমিকা রাখছে। সহজে প্রাপ্ত কাঁচামাল দ্বারা কুটির শিল্পের উৎপাদন কাজ পরিচালনা করা যায় বলে এ শিল্প পরিবেশবান্ধব হয়। তাছাড়া বর্তমানে এদেশের অনেক কৃষি শ্রমিক এ কাজে আত্মনিয়োগ করেছে। এছাড়া কুটির শিল্পে নারীদের কর্মসংস্থান বেশি বলে তারা স্বাবলম্বী হতে পারে। বিদেশে কুটির শিল্পজাত পণ্যের ব্যাপক চাহিদা রয়েছে। এসব দ্রব্যের উৎপাদন ও রপ্তানি বাড়াতে পারলে অধিক বৈদেশিক মুদ্রা অর্জিত হবে। সুতরাং বলা যায়, বাংলাদেশের অর্থনৈতিক উন্নয়নে কুটির শিল্পের ভূমিকা ব্যাপক।"
        }
      ]
    },
    {
      "number": "5",
      "uddipok": "",
      "tag": "ACC 24,DIN.B 23,CTG.B 21",
      "sub_questions": [
        {
          "label": "ক",
          "question": "",
          "explanation": "স্থায়িভাবে বসবাসের লক্ষ্যে পূর্বের বসতি এবং স্থান পরিত্যাগ করে নতুন বসতি স্থাপনের জন্য অন্য কোনো স্থানে মানুষের আগমনকে অভিবাসন বলে।"
        },
        {
          "label": "খ",
          "question": "",
          "explanation": "অধিক জনসংখ্যা খাদ্য সমস্যা সৃষ্টি করে। ম্যালথ্যাসের তত্ত্বানুযায়ী জনসংখ্যা বাড়ে জ্যামিতিক হারে ও খাদ্য উৎপাদন বাড়ে গাণিতিক হারে। অর্থাৎ খাদ্য উৎপাদনের চেয়ে জনসংখ্যার বৃদ্ধির হার বেশি। একারণে একটি নির্দিষ্ট সময় পর জনসংখ্যার পরিমাণ খাদ্য উৎপাদনের চেয়ে বেশি হয়। এই অতিরিক্ত জনসংখ্যার খাদ্যের চাহিদা পূরণ সম্ভব হয় না। ফলে খাদ্য সংকট তৈরি হয়। আর, এভাবে অতিরিক্ত জনসংখ্যা খাদ্য সমস্যা সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকের সাথে সংগতিপূর্ণ তত্ত্বটি হলো থমাস রবার্ট ম্যালথাসের জনসংখ্যা তত্ত্ব। থমাস রবার্ট ম্যালথ্যাস ১৭৯৮ সালে 'An Essay on The Principle of Population' গ্রন্থে এই জনসংখ্যা তত্ত্বটি প্রকাশ করেন। এ তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং জীবনধারণের উপকরণ খাদ্য বৃদ্ধি পায় গাণিতিক হারে। এক্ষেত্রে জ্যামিতিক ও গাণিতিক হারে বৃদ্ধি পাওয়ার অর্থ হলো জনসংখ্যা বাড়ে ১, ২, ৪, ৮, ১৬, ৩২, ৬৪... ইত্যাদি হারে এবং খাদ্য বাড়ে ১, ২,৩, ৪, ৫,... ইত্যাদি হারে। তিনি মনে করেন, আর্থিক সামর্থ্যের চেয়ে জনসংখ্যা বেশি হলে মানুষের উন্নতি ও সুখ হবে না। উদ্দীপকে প্রদত্ত তালিকা হতে আমরা যে তথ্য দেখতে পাই, তা জনসংখ্যার জ্যামিতিক হার ও খাদ্য উৎপাদনের গাণিতিক হারকে নির্দেশ করে। ভূমির যোগান সীমাবদ্ধ হওয়ায় খাদ্য উৎপাদন জ্যামিতিক হারে বাড়ানো সম্ভব হয় না। ফলে জনসংখ্যা যে হারে বাড়ে খাদ্য উৎপাদন সে হারে বাড়ে না। জনসংখ্যা দ্রুত বৃদ্ধি পাওয়ার ফলে প্রত্যেক দেশেই প্রতি ২৫ বছরে জনসংখ্যা দ্বিগুণ হয়। এর ফলে এক সময় আসে যখন জনসংখ্যার পরিমাণ খাদ্য উৎপাদনের পরিমাণকে ছাড়িয়ে যায় ও জনাধিক্য দেখা দেয়। এ অবস্থায় প্রতিরোধমূলক ব্যবস্থা না নিলে প্রাকৃতিক নিরোধ কার্যকরী হয়। সুতরাং বলা যায়, উদ্দীপকের সাথে জনসংখ্যা তত্ত্ব সংগতিপূর্ণ।"
        },
        {
          "label": "ঘ",
          "question": "",
          "explanation": "বাংলাদেশের আর্থ-সামাজিক প্রেক্ষাপটে ম্যালথাসের জনসংখ্যা তত্ত্বটি অনেকাংশে কার্যকর। ম্যালথাসের জনসংখ্যা তত্ত্বে বলা হয়, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন অতি দ্রুত বাড়ানো সম্ভব হয় না। তাই খাদ্য উৎপাদন অপেক্ষা জনসংখ্যা বৃদ্ধির হার বেশি হয়। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করলে দেখা যায়, কিছু অনুমিতির শর্তে খাদ্য উৎপাদন বাড়ে গাণিতিকহারে। বিপরীতে জনসংখ্যা বৃদ্ধি পায় জ্যামিতিক হারে। এভাবে চলতে থাকলে এক সময় জনাধিক্য দেখা দেয়। তখন প্রাকৃতিক নিরোধ তথা কঠোর শ্রম, চরম দরিদ্রতা, মহামারি, যুদ্ধবিগ্রহ, জটিল রোগ, খাদ্য সংকট ইত্যাদি কার্যকরী হয়। বাংলাদেশের কৃষি জমির পরিমাণ সীমাবদ্ধ, কৃষিক্ষেত্রে ক্রমহাসমান উৎপাদন বিধি কার্যকর এবং উৎপাদিত খাদ্য জনসংখ্যার তুলনায় অপর্যাপ্ত। অর্থাৎ জনসংখ্যা বাড়ছে জ্যামিতিক হারে ও খাদ্য উৎপাদনের হার গাণিতিকভাবে বৃদ্ধি পাচ্ছে। বাংলাদেশের জনসংখ্যা দ্রুত বৃদ্ধির কারণে দুর্ভিক্ষ, মহামারি, প্রাকৃতিক দুর্যোগ প্রভৃতি লক্ষ করা যায়। সুতরাং বলা যায়, বাংলাদেশের প্রেক্ষাপটে ম্যালথাসের জনসংখ্যা তত্ত্বটি যথেষ্ট কার্যকর। এই তত্ত্বে জনসংখ্যা সমস্যার সব লক্ষণই বাংলাদেশের অর্থনীতিতে বিদ্যমান।"
        }
      ]
    },
    {
      "number": "6",
      "uddipok": "রিমা ও শিমা নারায়ণগঞ্জে একটি গার্মেন্টস-এ চাকরিরত ছিল। 'কোভিড-১৯ মহামারির কারণে তাদের চাকরি চলে যায় এবং গ্রামে ফিরে আসে। তারা উপজেলা যুব উন্নয়ন কর্মকর্তার পরামর্শে স্থানীয় বাজারে 'সেলাইঘর' নামে একটি টেইলারিং-এর দোকান দেন। প্রথম মাসে তাদের নিট মুনাফা হয় বিশ হাজার টাকা।",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "জনসংখ্যার ঘনত্ব বলতে কোনো দেশে একটি নির্দিষ্ট সময়ে প্রতি বর্গকিলোমিটারে গড়ে যত জন লোক স্থায়ীভাবে বাস করে তাকে বোঝায়।"
        },
        {
          "label": "খ",
          "question": "",
          "explanation": "জনসংখ্যার অন্যতম নির্ধারক হলো স্থূল জন্ম হার। কোনো একটি নির্দিষ্ট বছরে একটি দেশের জনসংখ্যার প্রতি ১,০০০ জনে যতজন জীবিত শিশু জন্মগ্রহণ করে তাই হলো ঐ সময়ে ঐ দেশের স্থূল জন্মহার। সূত্রের সাহায্যে কোনো একটি দেশের স্থূল জন্মহার পরিমাপ করা যায়। অর্থাৎ C B R = B P × ১০০০ CBR=\\frac{B}{P}\\times১০০০ CBR = P B ​ × ১০০০ । [যেখানে, CBR = Crude Birth Rate (স্থল জন্মহার), B = একটি নির্দিষ্ট বছরে মোট জীবিত জন্মসংখ্যা, P = একটি নির্দিষ্ট বছরের মধ্যসময়ে মোট জনসংখ্যা।]"
        },
        {
          "label": "গ",
          "question": "",
          "explanation": "উদ্দীপকে রিমা ও শিমা-এর উদ্যোগটির মধ্যে আত্মকর্মসংস্থান ধারণাটি প্রতিফলিত হয়েছে। নিজের বা ঋণের মাধ্যমে স্বল্প সম্পদ, জ্ঞান ও দক্ষতা নিয়ে স্ব-উদ্যোগে জীবিকা অর্জনের প্রচেষ্টাই হলো আত্মকর্মসংস্থান। অর্থাৎ নিজ উদ্যোগে আয় অর্জন বা উৎপাদনশীল কাজে নিয়োজিত থাকাকে আত্মকর্মসংস্থান বলে। এর মাধ্যমে বেকারত্ব দূর করা ও অর্থ উপার্জনের সুযোগ সৃষ্টি হয়। এর পাশাপাশি অন্যের কর্মসংস্থানের ব্যবস্থাও করা সম্ভব হয়। উদ্দীপকে রিমা ও শিমা নারায়ণগঞ্জে একটি গার্মেন্টস-এ চাকরিরত ছিলো। 'কোভিড-১৯' মহামারিতে তাদের চাকরি চলে যায় এবং গ্রামে ফিরে আসে। তারা যুব উন্নয়ন কর্মকর্তার পরামর্শে স্থানীয় বাজারে 'সেলাইঘর' নামে একটি টেইলারিং দোকান দেন। এ থেকে প্রথম মাসে বিশ হাজার টাকা মুনাফা লাভ করেন। অর্থাৎ এখানে তাদের মধ্যে আত্মকর্মসংস্থানের বিষয়টি ফুটে উঠেছে। এখানে তারা নিজ উদ্যোগে নিজেদের কর্মসংস্থান সৃষ্টি করে। এর মাধ্যমে তারা তাদের বেকারত্ব দূর করে। সুতরাং বলা যায়, রিমা ও শিমা-এর উদ্যোগটি আত্মকর্মসংস্থানের অনুরূপ।"
        },
        {
          "label": "ঘ",
          "question": "",
          "explanation": "বাংলাদেশের আর্থ-সামাজিক প্রেক্ষাপটে 'সেলাইঘর' তথা কর্মসংস্থানের সুযোগ সৃষ্টি অত্যন্ত গুরুত্বপূর্ণ। বাংলাদেশের মোট জনসংখ্যার প্রায় ২ কোটি লোক বেকার। তাই বাংলাদেশের অন্যতম প্রধান সমস্যা হলো বেকার সমস্যা। এছাড়া বর্তমানে বাংলাদেশে জনসংখ্যা যে হারে বাড়ছে কর্মসংস্থান সে হারে বাড়ছে না। ফলে এ দেশের অর্থনীতিতে দারিদ্র্য ও বেকারত্ব এক সাথে লক্ষ করা যায়। এ অবস্থায় দারিদ্র্য বিমোচন ও বেকারত্ব দূরীকরণের লক্ষ্যে আত্মকর্মসংস্থান অপরিহার্য হয়ে দাঁড়িয়েছে। উদ্দীপকে রিমা ও শিমা যুব উন্নয়ন কর্মকর্তার পরামর্শে স্থানীয় বাজারে 'সেলাইঘর' নামে একটি টেইলারিং দোকান দেন। এ থেকে প্রথম মাসে বিশ হাজার টাকা মুনাফা লাভ করেন। অর্থাৎ এখানে তাদের মধ্যে আত্মকর্মসংস্থানের বিষয়টি ফুটে উঠেছে। এখানে তারা নিজ উদ্যোগে নিজেদের কর্মসংস্থান সৃষ্টি করে। এর মাধ্যমে তারা তাদের বেকারত্ব দূর করে। আত্মকর্মসংস্থানের মাধ্যমে একজন মানুষ বেকারত্বের অভিশাপ থেকে মুক্তি লাভ করে। কর্মসংস্থান সৃষ্টি হলে জাতীয় উৎপাদন বৃদ্ধি পায়। ফলে মানুষের জীবনযাত্রার মান উন্নত হয়। এছাড়া আত্মকর্মসংস্থানের মাধ্যমে সুষ্ঠু কর্ম প্রতিষ্ঠানে নিজের পাশাপাশি অন্যের কর্মসংস্থানের সুযোগ সৃষ্টি হয়। আর যখন দেশে কর্মসংস্থান বৃদ্ধি পায় তখন আয় বৈষম্য হ্রাস পায়। ফলে আয়ের সুষম বণ্টন হয়। এতে দেশের দারিদ্র্য হ্রাস পায়। সর্বোপরি অর্থনৈতিক উন্নয়ন ত্বরান্বিত হয়। তাই বলা যায়, বাংলাদেশের মতো উন্নয়নশীল এরকম সেলাইঘর তথা দেশে কর্মসংস্থানের সুযোগ সৃষ্টির প্রয়োজনীয়তা অপরিসীম।"
        }
      ]
    },
    {
      "number": "7",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "",
          "explanation": "মুদ্রাস্ফীতির ফলে অর্থের প্রকৃত মূল্য কমে যাওয়ার কারণে ঋণদাতারা ক্ষতিগ্রস্ত হয়। মুদ্রাস্ফীতির কারণে ঋণদাতারা লোকসানের সম্মুখীন হয়। মুদ্রাস্ফীতির সময় ঋণদাতারা একটি নির্দিষ্ট সময়ের পরে প্রদানকৃত ঋণের সুদাসলসহ যে অর্থ পায় তার ক্রয়ক্ষমতা পূর্বের চেয়ে কম হয়। কারণ ঋণদাতা যখন ঋণ দেয় তখন দ্রব্যসামগ্রীর যে দাম থাকে মুদ্রাস্ফীতির সময় তার চেয়ে দাম বেশি থাকে। এজন্য মুদ্রাস্ফীতির সময় ঋণদাতারা ক্ষতিগ্রস্ত হয়।"
        },
        {
          "label": "গ",
          "question": "",
          "explanation": "উদ্দীপকে প্রদর্শিত চিত্রে চাহিদা বৃদ্ধিজনিত মুদ্রাস্ফীতি সৃষ্টি হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি পেলে চাহিদা বৃদ্ধিজনিত মুদ্রাস্ফীতি সৃষ্টি হয়। উদ্দীপকে প্রদর্শিত চিত্রে লক্ষ করা যায়, প্রাথমিক অবস্থায় সামগ্রিক চাহিদা ও যোগান ও বিন্দুতে পরস্পর সমান হওয়ায় O Y 0 OY_0 O Y 0 ​ উৎপাদনে ভারসাম্য দাম O P 0 OP_0 O P 0 ​ । এখন সামগ্রিক যোগান AS স্থির থেকে সামগ্রিক চাহিদা A D 0 AD_0 A D 0 ​ থেকে বৃদ্ধি পেয়ে A D 1 AD_1 A D 1 ​ হলে দামস্তর O P 0 OP_0 O P 0 ​ থেকে বেড়ে O P 1 OP_1 O P 1 ​ হয়। এক্ষেত্রে দেশটিতে দামস্তর P 0 P 1 P_0P_1 P 0 ​ P 1 ​ বা a b ab ab পরিমাণ বৃদ্ধি পায়। যেহেতু সামগ্রিক চাহিদা বৃদ্ধির জন্য দামস্তরের এই বৃদ্ধি ঘটেছে, তাই একে চাহিদা বৃদ্ধিজনিত মুদ্রাস্ফীতি বলা হয়।"
        },
        {
          "label": "ঘ",
          "question": "",
          "explanation": "উদ্দীপকে সৃষ্ট মুদ্রাস্ফীতি নিয়ন্ত্রণে আর্থিক নীতি, রাজস্বনীতি ও প্রত্যক্ষ কার্যক্রম গ্রহণ করতে হবে। বিভিন্ন কারণে দ্রব্যের দামস্তর বৃদ্ধি পেতে পারে। কখনো চাহিদা বৃদ্ধিজনিত কারণে দামস্তর বৃদ্ধি পায়। আবার কখনো উৎপাদন হ্রাসজনিত কারণে কখনো মজুতদারি ও চোরাকারবারির কারণে দামস্তর বৃদ্ধি পায়। ফলে মুদ্রাস্ফীতি সৃষ্টি হয়। বিভিন্ন পদক্ষেপ গ্রহণের মাধ্যমে এ কারণগুলো দূর করলে মুদ্রাস্ফীতি হ্রাস পায়। উদ্দীপকের চিত্রে সামগ্রিক যোগান স্থির থেকে দ্রব্যের সামগ্রিক চাহিদা A D 0 AD_0 A D 0 ​ থেকে A D 1 AD_1 A D 1 ​ তে বৃদ্ধি পেয়েছে। ফলে দাম P 0 P_0 P 0 ​ থেকে বৃদ্ধি পেয়ে P 1 P_1 P 1 ​ হয়েছে। এটি চাহিদা বৃদ্ধিজনিত মুদ্রাস্ফীতি। এ ধরনের মুদ্রাস্ফীতি নিয়ন্ত্রণে আর্থিক নীতি গুরুত্বপূর্ণ ভূমিকা পালন করে। অর্থের যোগান বৃদ্ধির ফলে চাহিদা বৃদ্ধিজনিত মুদ্রাস্ফীতি সৃষ্টি হয়। তাই চাহিদা বৃদ্ধিজনিত মুদ্রাস্ফীতি নিয়ন্ত্রণের জন্য কেন্দ্রীয় ব্যাংক আর্থিক নীতি গ্রহণ করতে পারে। এক্ষেত্রে ব্যাংক হার ও রিজার্ভ অনুপাত বৃদ্ধি এবং ঋণপত্র বিক্রির মাধ্যমে অর্থের যোগান হ্রাস করা যায়। এছাড়া সরকার রাজস্বনীতির আওতায় সরকারি ব্যয় হ্রাস, কর বৃদ্ধি, সরকারি ঋণের মাধ্যমে মুদ্রাস্ফীতি নিয়ন্ত্রণ করতে পারে। তাছাড়া উৎপাদন বৃদ্ধি, দাম ও মজুতদারি ইত্যাদি নিয়ন্ত্রণের মাধ্যমে মুদ্রাস্ফীতি নিয়ন্ত্রণ করতে পারে। সুতরাং বলা যায়, উদ্দীপকের মুদ্রাস্ফীতি নিয়ন্ত্রণে সরকার আর্থিক নীতি, রাজস্বনীতিসহ কিছু প্রত্যক্ষ পদক্ষেপ গ্রহণ করবে।"
        }
      ]
    },
    {
      "number": "8",
      "uddipok": "'X' দেশে ২০২১ ও ২০২২ সালের বিভিন্ন ভোগ্যপণ্যের দাম এবং পরিমাণ নিম্নরূপ: ভোগ্য দ্রব্য পরিমাণ (কেজি) ২০২১ দাম (টাকায়) ২০২২ দাম (টাকায়) চাল ২০ ৫০ ৬০ গম ১৫ ৪০ ৫০ চিনি ১০ ৬০ ৮০ দেশটির সরকার দ্রব্যমূল্য স্থিতিশীল রাখতে প্রত্যক্ষ করের হার ও ব্যাংক হার বৃদ্ধি এবং অর্থের যোগান হ্রাস করে।",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "কেন্দ্রীয় ব্যাংক কর্তৃক বাণিজ্যিক ব্যাংকগুলোকে প্রদেয় ঋণের জন্য ন্যূনতম সুদের হারই ব্যাংক হার।"
        },
        {
          "label": "খ",
          "question": "",
          "explanation": "সীমিত আয়ের মানুষের ওপর মুদ্রাস্ফীতির বিরূপ প্রভাব পরে। মুদ্রাস্ফীতির ফলে দ্রব্যমূল্য বৃদ্ধি পায়। তখন সীমিত আয়ের লোকের ওপর মুদ্রাস্ফীতির প্রভাব সবচেয়ে বেশি লক্ষ করা যায়। কারণ তাদের আয়ের সীমা নির্দিষ্ট থাকে। এই নির্দিষ্ট আয়ের ওপর মুদ্রাস্ফীতির প্রভাব পড়লে তাদের প্রকৃত আয় কমে যায়। ফলে তাদের ক্রয় ক্ষমতা ক্ষতিগ্রস্ত হয়ে জীবনযাত্রার মান এবং ভোগব্যয় কমে যায়।"
        },
        {
          "label": "গ",
          "question": "",
          "explanation": "একটি সময়কাল থেকে আরেকটি সময়কালে কোনো দাম সূচকের শতাংশিক বৃদ্ধিকে মুদ্রাস্ফীতির হার বলে। মুদ্রাস্ফীতি ভোক্তার মূল্য সূচক, উৎপাদকের মূল্য সূচক ও অব্যক্ত অবমূল্যায়ন সূচক পদ্ধতিতে নির্ণয় করা যায়। কিন্তু ভোক্তার ব্যয় সম্পর্কিত তথ্য সংগ্রহ করে দামসূচক নির্ণয়ের পদ্ধতিকে ভোক্তার মূল্য সূচক বা দাম সূচক (CPI) পদ্ধতি বলে। ভোক্তার মূল্য সূচক ( C P I ) = ∑ P 0 Q 0 ∑ P 0 Q 0 × ১০০। (CPI)=\\frac{\\sum_{ }^{ }P_0Q_0}{\\sum_{ }^{ }P_0Q_0}\\times১০০। ( CP I ) = ∑ ​ P 0 ​ Q 0 ​ ∑ ​ P 0 ​ Q 0 ​ ​ × ১০০। উদ্দীপকে দেখা যায়- চলতি বছরে ভোক্তার মূল্য সূচক ( C P I ) = ∑ P 0 Q 0 ∑ P 0 Q 0 × ১০০ (CPI)=\\frac{\\sum_{ }^{ }P_0Q_0}{\\sum_{ }^{ }P_0Q_0}\\times১০০ ( CP I ) = ∑ ​ P 0 ​ Q 0 ​ ∑ ​ P 0 ​ Q 0 ​ ​ × ১০০ = ২৭৫০ ২২০০ × ১০০ = ১২৫ =\\frac{২৭৫০}{২২০০}\\times১০০=১২৫ = ২২০০ ২৭৫০ ​ × ১০০ = ১২৫ এক্ষেত্রে দামস্তর ভিত্তি বছরের তুলনায় চলতি বছরে (১২৫-১০০)=২৫% বৃদ্ধি পেয়েছে। অর্থাৎ মুদ্রাস্ফীতির হার ২৫%।"
        },
        {
          "label": "ঘ",
          "question": "",
          "explanation": "উদ্দীপকে মুদ্রাস্ফীতি নিয়ন্ত্রণে সরকার গৃহীত পদক্ষেপগুলো যথেষ্ট নয় বলে আমি মনে করি। মুদ্রাস্ফীতি নিয়ন্ত্রণে কেন্দ্রীয় ব্যাংক সরকারের পক্ষে আর্থিক নীতি গ্রহণ করতে পারে। ব্যাংক হার ও নগদ জমার অনুপাত বৃদ্ধি, খোলাবাজারে ঋণপত্র বিক্রয় ইত্যাদি আর্থিক নীতির হাতিয়ার। আর্থিক নীতি মুদ্রাস্ফীতি নিয়ন্ত্রণে যথেষ্ট না হলে সরকার রাজস্বনীতির আশ্রয় নেয়। রাজস্বনীতিতে সরকারি ব্যয় হ্রাস, কর বৃদ্ধি, সরকারি ঋণ গ্রহণ ইত্যাদি উল্লেখযোগ্য। উদ্দীপকে 'X' দেশটিতে দ্রব্যমূল্য স্থিতিশীল রাখতে সরকার প্রত্যক্ষ করের হার ও ব্যাংক হার বৃদ্ধি করে। এছাড়াও সরকার মুদ্রাস্ফীতি নিয়ন্ত্রণে অর্থের যোগান হ্রাস করে। তবে শুধু এই পদক্ষেপগুলো নিলেই মুদ্রাস্ফীতি নিয়ন্ত্রণ হবে না। মুদ্রাস্ফীতি নিয়ন্ত্রণ করতে সরকারকে আর্থিক নীতি, রাজস্ব নীতি ও প্রত্যক্ষ কার্যক্রম গ্রহণ করতে হবে। মুদ্রাস্ফীতি নিয়ন্ত্রণে আর্থিক নীতির কার্যকারিতা অনেকটাই নির্ভর করে ঋণগ্রহীতাদের ওপর। মুদ্রাস্ফীতির সময় তারা অধিক ঋণ নিতে গেলে তবেই এ ব্যবস্থা কার্যকর হয়। আর যদি কার্যকারিতা না আসে তাহলে সরকার রাজস্বনীতি গ্রহণ করে থাকে। মুদ্রাস্ফীতি নিয়ন্ত্রণের জন্য আর্থিক ও রাজস্বনীতির আশ্রয় গ্রহণ সত্ত্বেও কখনো কখনো সরকারকে এসবের সাথে কিছু প্রত্যক্ষ ব্যবস্থাও গ্রহণ করতে হয়। সুতরাং বলা যায়, উদ্দীপকের মুদ্রাস্ফীতি নিয়ন্ত্রণের সরকার গৃহীত পদক্ষেপগুলোর পাশাপাশি আর্থিক ও রাজস্বনীতি প্রত্যক্ষ নীতিও গ্রহণ করতে হবে।"
        }
      ]
    },
    {
      "number": "9",
      "uddipok": "সাম্প্রতিককালে বাংলাদেশের রপ্তানি বাণিজ্যের গতি- প্রকৃতিতে পরিবর্তন সাধিত হয়েছে। অতীতে আমাদের রপ্তানি বাণিজ্যে শুধু পাট, চা, চামড়া প্রভৃতি কতিপয় কৃষিপণ্য নিয়ে গঠিত ছিল। কিন্তু বর্তমানে রপ্তানি বাণিজ্যে এসব দ্রব্যের পাশাপাশি মাছ, তৈরি পোশাক, ফল, ফুল ও হস্তাশিল্পজাত দ্রব্যসহ আরও অনেক পণ্য সংযোজিত হচ্ছে। বর্তমান সরকার রপ্তানি আয় বৃদ্ধির লক্ষ্যে রপ্তানি উন্নয়ন তহবিল গঠন, বিদেশে বাণিজ্য অফিস খোলা, রপ্তানি শুল্ক হ্রাসকরণসহ বিভিন্ন পদক্ষেপ গ্রহণ করেছে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "দেশের জরুরি প্রয়োজন ও অর্থনৈতিক উন্নয়নে বৈদেশিক কোনো সংস্থা বা দেশ থেকে ঋণ, প্রকল্প, দ্রব্য ইত্যাদি, সহায়তা গ্রহণ করাই বৈদেশিক সাহায্য।"
        },
        {
          "label": "খ",
          "question": "",
          "explanation": "আন্তর্জাতিক বাণিজ্য অভ্যন্তরীণ বাণিজ্য সম্প্রসারণের পথ উন্মোচন করে। আন্তর্জাতিক বাণিজ্যের ফলে এক দেশে উৎপাদিত দ্রব্যসামগ্রী অন্য দেশে বিক্রয়ের সুযোগ সৃষ্টি হয়। ফলে দেশীয় দ্রব্যের বাজারের বিস্তৃতি ঘটে। এতে উৎপাদনকারীরা উৎপাদনে উৎসাহ পায় এবং তাদের উৎপাদন ক্ষমতা ও মুনাফা উভয় বৃদ্ধি পায়। তাই বলা যায়, আন্তর্জাতিক বাণিজ্য অভ্যন্তরীণ বাণিজ্যকে সম্প্রসারণ করে।"
        },
        {
          "label": "গ",
          "question": "",
          "explanation": "রপ্তানি বাণিজ্য হচ্ছে একটি প্রক্রিয়া যার মাধ্যমে একটি দেশ অন্য দেশে পণ্য ও সেবা বিক্রি করে। বাংলাদেশের রপ্তানি পণ্যকে দুভাগে ভাগ করা যায়। যথা- প্রচলিত ও অপ্রচলিত রপ্তানি পণ্য। বাংলাদেশ যেসব পণ্যসামগ্রী দীর্ঘকাল ধরে বিশ্ব বাজারে রপ্তানি করে আসছে, সেগুলোকে প্রচলিত রপ্তানি দ্রব্য বলে। অন্যদিকে, কিছুদিন পূর্বেও অনেক দ্রব্য বিদেশে রপ্তানি করা হতো না, কিন্তু সাম্প্রতিককালে রপ্তানি করা হয়। সেগুলো অপ্রচলিত রপ্তানি পণ্য। উদ্দীপকের আলোকে বাংলাদেশের প্রচলিত ও অপ্রচলিত রপ্তানি দ্রব্যগুলো তালিকা নিম্নরূপ: প্রচলিত রপ্তানি দ্রব্যগুলো অপ্রচলিত রপ্তানি দ্রব্যগুলো ১. পাট ১. মাছ ২. চামড়া ২. তৈরি পোশাক ৩. চা ৩. ফল ৪. হস্তশিল্পজাত দ্রব্য ৫. ফুল"
        },
        {
          "label": "ঘ",
          "question": "",
          "explanation": "বাংলাদেশের রপ্তানি বাণিজ্য সম্প্রসারণের জন্য সরকারের গৃহীত পদক্ষেপগুলো পর্যাপ্ত নয় বলে আমি মনে করি। একটি দেশের অর্থনৈতিক উন্নয়নের জন্য প্রচুর পরিমাণে বৈদেশিক মুদ্রার প্রয়োজন। রপ্তানির পরিমাণ বৃদ্ধি করে বৈদেশিক মুদ্রা অর্জন করা যায়। তাই সরকারকে রপ্তানি বাণিজ্য সম্প্রসারণের লক্ষ্যে কার্যকর পদক্ষেপ গ্রহণ করতে হবে। যেমন: রপ্তানি ঋণ প্রদান, বাণিজ্য মেলা আয়োজন, কর অবকাশ, ইপিজেড স্থাপন ইত্যাদি পদক্ষেপ গ্রহণ করতে হবে। অবকাশ, ইপিজেড স্থাপন ইত্যাদি পদক্ষেপ গ্রহণ করতে হবে। উদ্দীপকে সরকার রপ্তানি আয় বৃদ্ধির লক্ষ্যে রপ্তানি উন্নয়ন তহবিল গঠন করেছে। তাছাড়া বিদেশে বাণিজ্য অফিস খোলা ও রপ্তানি শুল্ক হ্রাসকরণসহ বিভিন্ন পদক্ষেপ গ্রহণ করেছে। তবে রপ্তানি বাণিজ্য সম্প্রসারণ করতে আরো বেশ কিছু গুরুত্বপূর্ণ পদক্ষেপ গ্রহণ করতে হবে। যেমন: আমদানি নীতি উদারীকরণ, টাকার মূল্যমান যৌক্তিকীকরণ আয়কর রেয়াত ইত্যাদি পদক্ষেপ গ্রহণ করা যেতে পারে। সরকার কর্তৃক রপ্তানি ঋণ প্রদানের ব্যবস্থা করলে মূলধনের যোগান বৃদ্ধি পেয়ে উৎপাদন বৃদ্ধি পাবে। তাছাড়া দেশে বাণিজ্য মেলার আয়োজন ও বিদেশের মেলায় অংশগ্রহণের মাধ্যমে দেশীয় পণ্যের পরিচিত বাড়বে। আবার, কর অবকাশের ফলে রপ্তানি খরচ কমবে। এতে রপ্তানি লাভজনক হবে। এছাড়া রপ্তানি ঋণ ও ইপিজেড স্থাপনের ফলে রপ্তানিজাত দ্রব্যের উৎপাদন বাড়বে। দ্রব্যের গুণগতমানও উন্নত হবে। এতে রপ্তানির পরিমাণ বৃদ্ধি পাবে। তাই বলা যায় উল্লিখিত পদক্ষেপগুলো রপ্তানি বাণিজ্য সম্প্রসারণে অনেকাংশে সহায়ক হবে।"
        }
      ]
    },
    {
      "number": "10",
      "uddipok": "'B' দেশের সরকারের আয়ের উৎসসমূহ: বিবরণ ২০১৮-১৯ (কোটি টাকায়) মূল্য সংযোজন কর ১,১০,৫৫৫ সম্পূরক শুল্ক ৩২,৫৫৩ ভূমি রাজস্ব ১,৪০০ টোল ও লেভি ৬৫৭ যানবাহন কর ১,৪২৯ 'B' দেশের সরকার জাতীয় আয় বৃদ্ধির জন্য প্রতি বছর (১-৩০) নভেম্বর \"জাতীয় আয়কর মেলা\" আয়োজন করো।",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "যে করের ভার করদাতা অন্যের ওপর চাপাতে পারে তাকে পরোক্ষ কর বলে।"
        },
        {
          "label": "খ",
          "question": "",
          "explanation": "আয়করের করঘাত অন্যের ওপর চাপানো যায় না, তাই এটি একটি প্রত্যক্ষ কর। প্রত্যক্ষ কর বলতে বোঝায় যে করের করঘাত ও করপাত একই ব্যক্তির ওপর পড়ে। অর্থাৎ যার ওপর কর আরোপ করা হয় তাকেই করের চূড়ান্ত ভার বহন করতে হয়। আয়কর ব্যক্তির আয়ের ওপর ধার্য করা হয়। ফলে ব্যক্তি এ কর অন্যের ওপর চাপাতে পারে না। তাকেই এ কর পরিশোধ করতে হয়। অর্থাৎ আয়করের ক্ষেত্রে করঘাত ও করপাত একই ব্যক্তির ওপর পড়ে। তাই আয়করকে প্রত্যক্ষ কর বলা হয়।"
        },
        {
          "label": "গ",
          "question": "",
          "explanation": "উদ্দীপকে সরকার কর ও কর বহির্ভূত রাজস্বের মাধ্যমে আয় করেন। সরকারের আয়ের প্রধান উৎস হলো কর রাজস্ব। জনগণ কোনোরূপ সুযোগ-সুবিধার প্রত্যাশা না করে সরকারকে বাধ্যতামূলকভাবে যে অর্থ প্রদান করে তাই কর রাজস্ব। অন্যদিকে কর ছাড়া সরকার অন্যান্য উৎস থেকে যে আয় করে তাকে কর বহির্ভূত রাজস্ব বলে। উদ্দীপকে সরকার তার ব্যয় নির্বাহের জন্য কর ও কর বহির্ভূত উৎস থেকে আয় করে। কর রাজস্ব ও কর বহির্ভূত রাজস্বের তালিকা তৈরি করে তার পরিমাণ নির্ণয় করা হলো- কর রাজস্ব কর বহির্ভূত রাজস্ব ১. মূল্য সংযোজন কর- ১,১০,৫৫৫ ২. সম্পূরক শুল্ক- ৩২,৫৫৩ ৩. ভূমি রাজস্ব- ১,৪০০ ৪. যানবাহন কর- ১,৪২৯ ১. টোল ও লেডি- ৬৫৭ মোট কর রাজস্ব = ১,৪৫,৯৩৭ টাকা মোট কর বহির্ভূত রাজস্ব = ৬৫৭ টাকা ∴ \\therefore ∴ কর রাজস্ব ১,৪৫,৯৩৭ এবং কর বহির্ভূত রাজস্ব ৬৫৭ টাকা।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সরকারি আয়ের উৎসসমূহ হলো- কর রাজস্ব, কর বহির্ভূত রাজস্ব ও অন্যান্য। প্রতিটি দেশের সরকারই কল্যাণকর রাষ্ট্র পরিচালনায় জনগণের কাছে প্রতিশ্রুতিবদ্ধ। এ লক্ষ্য অর্জন করতে প্রশাসনিক কার্যাবলি ও আর্থ- সামাজিক উন্নয়নের জন্য সরকারকে প্রচুর অর্থ ব্যয় করতে হয়। সরকার সাধারণত কর রাজস্ব, কর বহির্ভূত রাজস্ব, অভ্যন্তরীণ ও বৈদেশিক ঋণ, বৈদেশিক অনুদান ইত্যাদির মাধ্যমে আয় করে। উদ্দীপকে 'B' দেশের সরকারের আয়ের উৎসসমূহের বিবরণ দেওয়া আছে। যার মধ্যে মূল্য সংযোজন কর, সম্পূরক শুল্ক, ভূমি রাজস্ব ও যানবাহন কর হচ্ছে সরকারের কর রাজস্ব। আর টোল ও লেভি হচ্ছে কর বহির্ভূত রাজস্ব। এগুলো ছাড়াও সরকারি আয়ের মধ্যে অন্যতম উৎস হচ্ছে অভ্যন্তরীণ ও বৈদেশিক উৎস। সরকার বিভিন্ন ধরনের কর আরোপের মাধ্যমে কর রাজস্ব সংগ্রহ করে। কর ছাড়া সরকার জনগণকে বিশেষ সেবা প্রদানের মাধ্যমে যে আয় করে তা কর বহির্ভূত রাজস্ব। তবে সরকার কর রাজস্ব থেকে বেশি আয় করে থাকে। সরকার কর ও কর বহির্ভূত রাজস্ব ছাড়া তার ব্যয় নির্বাহের জন্য দেশের ব্যাংকিং খাত থেকে ঋণের মাধ্যমে অর্থ সংগ্রহ করে। এছাড়া সরকারি ব্যয় নির্বাহের জন্য সরকার বিদেশি সরকার বা আর্থিক প্রতিষ্ঠান থেকেও ঋণ গ্রহণ করে। এসব উৎস থেকে প্রাপ্ত আয়ে যদি সরকার তার সম্পূর্ণ ব্যয় নির্বাহ করতে না পারে তাহলে অতিরিক্ত মুদ্রা ছাপিয়ে অর্থসংস্থান করে। তাই বলা যায়, সরকার অনেক উৎস হতে তার আয়ের সংস্থান করে।"
        }
      ]
    },
    {
      "number": "11",
      "uddipok": "দেশের অর্থনৈতিক কর্মকাণ্ডে অনুকূল পরিবেশ সৃষ্টির। মাধ্যমে কর্মসংস্থান সৃষ্টি, দারিদ্র্য বিমোচন, মানবসম্পদ উন্নয়ন ও অবকাঠামো নির্মাণসহ বিভিন্ন কাজে সরকার প্রতিবছর বিপুল অর্থ ব্যয় করে। সরকারের ব্যয়ের মূল লক্ষ্যই হলো জনকল্যাণ।",
      "tag": "DIN.B 23",
      "sub_questions": [
        {
          "label": "ক",
          "question": "",
          "explanation": "সরকার কোনো ব্যক্তিকে বিশেষ সুবিধাদানের বদলে তার কাছ থেকে পূর্ব নির্ধারিত হারে যে অর্থ আদায় করে তাকে ফি বলে।"
        },
        {
          "label": "খ",
          "question": "",
          "explanation": "মূল্য সংযোজন করের ক্ষেত্রে করদাতা করের অর্থ ক্রেতাদের কাছ থেকে আদায় করে নিতে পারে তাই এটি পরোক্ষ কর। পরোক্ষ কর বলতে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। যে ব্যক্তির ওপর কর ধার্য করা হয় সে প্রাথমিকভাবে তা প্রদান করলেও পরে অন্যের কাছ থেকে আদায় করে নিতে পারে। আর মূল্য সংযোজন করের ক্ষেত্রে করদাতা তার ওপর আরোপিত কর প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে নেয়। এজন্য এ করকে পরোক্ষ কর বলা হয়।"
        },
        {
          "label": "গ",
          "question": "",
          "explanation": "সরকারি ব্যয়ের মূল উদ্দেশ্য হলো জনকল্যাণ সাধন। অতীতে সরকারি কার্যকলাপের পরিধি সীমিত ছিল। এজন্য তখন সরকারি ব্যয়ও কম হতো এবং অর্থনীতিতে তার তেমন গুরুত্ব ছিল না। কিন্তু বর্তমানে রাষ্ট্রীয় কর্মকাণ্ডের পরিধি তথা সরকারি ব্যয়ের খাত বিস্তৃত হওয়ায় প্রত্যেক দেশেই সরকারি ব্যয় অনেক বৃদ্ধি পেয়েছে। এ সরকারের ব্যয়ের খাতগুলো হলো- শিক্ষা, চিকিৎসা, দারিদ্র্য বিমোচন, মানবসম্পদ উন্নয়ন সামাজিক নিরাপত্তা ও কর্মসংস্থান বৃদ্ধি প্রভৃতি। উদ্দীপকে দেশের অর্থনৈতিক কর্মকাণ্ড সুষ্ঠুভাবে পরিচালনার জন্য সরকার বিপুল অর্থ ব্যয় করেন। যার মধ্যে রয়েছে কর্মসংস্থান সৃষ্টি, দারিদ্র্য বিমোচন, মানবসম্পদ উন্নয়ন ও অবকাঠামো নির্মাণ ইত্যাদি। অর্থাৎ, সরকার অর্থনৈতিক উন্নয়ন ও কল্যাণমূলক রাষ্ট্র প্রতিষ্ঠার লক্ষ্যে প্রচুর ব্যয় করে। এছাড়া শিক্ষা, চিকিৎসা, আইনশৃঙ্খলা রক্ষা, সামাজিক নিরাপত্তা ও কর্মসংস্থান বৃদ্ধি প্রভৃতি খাতে সরকারকে ব্যয় করতে হয়। এছাড়া সরকার প্রাকৃতিক দুর্যোগজনিত ও দুর্ঘটনাজনিত ক্ষতিপূরণ, মানবসম্পদ উন্নয়ন প্রভৃতির জন্য প্রচুর অর্থ ব্যয় করে থাকেন।"
        },
        {
          "label": "ঘ",
          "question": "",
          "explanation": "সরকার জনকল্যাণ সাধনে সামাজিক নিরাপত্তা, জনকল্যাণমূলক কার্যক্রম ও মানবসম্পদ উন্নয়নের জন্য প্রচুর অর্থ ব্যয় করে থাকে। বর্তমান যুগে প্রতিটি সরকার নাগরিকদের কল্যাণে অঙ্গীকারবদ্ধ হওয়ায় তাদের অনেক গুরুত্বপূর্ণ কাজ সম্পাদন করতে হয়। এসব জনকল্যাণ ও • উন্নয়নমূলক কাজ করার জন্য সরকারকে অনেক অর্থ ব্যয় করতে হয়। জনকল্যাণ সাধন ও সার্বিক অর্থনৈতিক উন্নয়নের জন্য সরকার সামাজিক নিরাপত্তা ও মানবসম্পদ উন্নয়নে বিশেষ গুরুত্ব প্রদান করেন। উদ্দীপকে দেশের অর্থনৈতিক কর্মকাণ্ড সুষ্ঠুভাবে পরিচালনার জন্য সরকার বিপুল অর্থ ব্যয় করেন। যার মধ্যে রয়েছে কর্মসংস্থান সৃষ্টি, দারিদ্র্য বিমোচন, মানবসম্পদ উন্নয়ন ও অবকাঠামো নির্মাণসহ নানাবিধ কাজ। অর্থাৎ, সরকার রাষ্ট্র পরিচালনায় বিভিন্ন খাতে ব্যয় করে থাকে। আর সরকারের এই ব্যয়ের মূল লক্ষ্য হচ্ছে জনকল্যাণ সাধন করা। জনকল্যাণ সাধনে সরকার শিক্ষা, স্বাস্থ্য, কর্মসংস্থান, পরিবহন ও যোগাযোগ প্রভৃতি খাতে অর্থ ব্যয় করে। এছাড়াও সামাজিক নিরাপত্তা নিশ্চিত করার জন্য সরকার দুস্থ ও বয়স্ক ভাতাসহ অন্যান্য ভাতা প্রদান করে। মানবসম্পদ উন্নয়নের জন্য সরকারকে যুগোপযোগী শিক্ষা ও প্রশিক্ষণের ব্যবস্থার পেছনে প্রচুর অর্থ ব্যয় করতে হয়। আবার পূর্ণ কর্মসংস্থান অর্জন ও তা বজায় রাখার উদ্দেশ্যে সরকারকে নানা উন্নয়ন প্রকল্প গ্রহণ ও বাস্তবায়ন করতে হয়। এর জন্য অবকাঠামোগত উন্নয়ন, যেমন রাস্তাঘাট, পরিবহন ও যোগাযোগব্যবস্থার উন্নয়ন প্রভৃতি খাতে ব্যয় করার প্রয়োজন হয়। আর এই সব ধরনের ব্যয় করা হয় মূলত জনগণের কল্যাণ সাধন করার লক্ষ্যে।"
        }
      ]
    }
  ]
}