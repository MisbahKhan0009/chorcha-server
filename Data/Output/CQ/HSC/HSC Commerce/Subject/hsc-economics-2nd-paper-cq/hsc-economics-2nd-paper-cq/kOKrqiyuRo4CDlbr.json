{
  "title": "যশোর বোর্ড ২০২১",
  "subtitle": "অর্থনীতি (11)",
  "questions": [
    {
      "number": "1",
      "uddipok": "'X' একটি উন্নয়নশীল ছোট জনবহুল দেশ। এখানে জনসংখ্যা ১৬ কোটির উর্ধ্বে, জন্মহার ২৩.৯ ও মৃত্যুহার ১০.২। জন্মহার ও মৃত্যুহারের এ অসম ব্যবধান দেশটির উন্নয়নের পথে অন্যতম বাধা। দেশটির সরকার এ সমস্যা সমাধানে শিক্ষা বিস্তার, পরিবার পরিকল্পনা। কর্মসূচি সম্প্রসারণসহ বিভিন্ন পদক্ষেপ গ্রহণ করেছে।",
      "tag": "JB 21",
      "sub_questions": [
        {
          "label": "ক",
          "question": "জন্মহার কী?",
          "explanation": "কোনো দেশে প্রতিবছর মোট জনসংখ্যার প্রতি হাজারে যে পরিমাণ জীবন্ত শিশু জন্মগ্রহণ করে তাকে সে দেশের জন্মহার বলে।"
        },
        {
          "label": "খ",
          "question": "’নারী উন্নয়নে শিক্ষার ভূমিকা অনস্বীকার্য\" ব্যাখ্যা করো।",
          "explanation": "নারী উন্নয়ন তথা দেশের অর্থনৈতিক উন্নয়নে শিক্ষার ভূমিকা অনস্বীকার্য। শিক্ষার মাধ্যমে নারীদের শিক্ষিত ও দক্ষ মানবসম্পদ হিসেবে গড়ে তোলা হয়। ফলে নারীদের দক্ষতা বৃদ্ধি পায়। নারীরা উদ্যোঞ্জা হিসেবে গড়ে ওঠে ও নতুন কর্মসংস্থান সৃষ্টি হয়। ফলে তাদের অর্থনৈতিক, সামাজিক ও রাজনৈতিক ক্ষমতা বৃদ্ধি পায়। এভাবে দেশের সার্বিক কল্যাণের জন্য নারী উন্নয়নে শিক্ষার ভূমিকা অপরিহার্য।"
        },
        {
          "label": "গ",
          "question": "উদ্দীপকের তথ্য অবলম্বনে জনসংখ্যার দ্বাভাবিক বৃদ্ধির হার নির্ণয় করো।",
          "explanation": "জনসংখ্যার স্বাভাবিক বৃদ্ধির হার কোনো দেশের জনসংখ্যা পরিবর্তনের মাপকাঠি। কোনো দেশের জন্মহার ও মৃত্যুহারের পার্থক্যকে জনসংখ্যার দ্বাভাবিক বৃদ্ধির হার বলে। একে শতকরা হার হিসেবে দেখানো হয়। সূত্রেরসাহায্যে এটি নিরূপণ করা যায়। জনসংখ্যার স্বাভাবিক বৃদ্ধির হার *(জন্মহার মৃত্যুহার - মৃত্যুহার) / ১০০০ ) × ১০০ উদ্দীপকে লক্ষ করা যায়, X একটি জনবহুল দেশ। এখানে মোট জনসংখ্যা ১৬ কোটির উর্ধ্বে। এদেশে জন্মহার ২৩.৯ ও মৃত্যুহার ১০.২ শতাংশ। সুতরাং, এ দেশে জনসংখ্যার স্বাভাবিক বৃদ্ধির হার (২৩.৯-১০.২/১০০০) × ১০০ বা ১.৩৭ শতাংশ। অর্থাৎ এ দেশের জনসংখ্যার স্বাভাবিক বৃদ্ধির হার ধনাত্মক। যা জনসংখ্যা বৃদ্ধি পাওয়াকে নির্দেশ করে।"
        },
        {
          "label": "ঘ",
          "question": "উদ্দীপকে জনসংখ্যার সমস্যা সমাধানে তুমি আর কী কী পদক্ষেপের সুপারিশ করো? বিশ্লেষণ করো।",
          "explanation": "উদ্দীপকে জনসংখ্যার সমস্যা সমাধানে আমি জনসংখ্যা নীতি প্রণয়ন, যথাযথ আইন, কুসংস্কার দূরীকরণ ইত্যাদি পদক্ষেপের সুপারিশ করবো। কোনো দেশের জন্মহারের তুলনায় মৃত্যুহার কম হলে জনসংখ্যা বৃদ্ধি পায়। বর্ধিত এই জনসংখ্যা প্রাকৃতিক সম্পদের তুলনায় বেশি হলে তা জনসংখ্যা সমস্যা হিসেবে বিবেচিত হয়। সরকারি-বেসরকারি পর্যায়ে বিভিন্ন ধরনের কার্যকরী পদক্ষেপ গ্রহণের মাধ্যমে এই সমস্যা সমাধান করা। উদ্দীপকে লক্ষ করা যায়, X দেশটি জনবহুল হওয়ার কারণে দেশটির উন্নয়নে বাধা সৃষ্টি হয়। তবে দেশটির সরকার এ সমস্যা সমাধানে শিক্ষা বিস্তার ও পরিবার পরিকল্পনা কর্মসূচি সম্প্রসারণসহ বিভিন্ন পদক্ষেপ গ্রহণ করেছে। এভাবে দেশটিতে জনসংখ্যার সমস্যা সমাধানের পাশাপাশি জনসচেতনতা সৃষ্টিসহ আরও কিছু কার্যকরী পদক্ষেপ গ্রহণ করা উচিত। অধিক জনসংখ্যাকে বিভিন্ন দেশে রপ্তানি করে বৈদেশিক মুদ্রা অর্জন ফরা যায়। আবার, শিক্ষার মাধ্যমে এ জনসংখ্যাকে দক্ষ করা হলে অর্থনৈতিক উন্নয়নে সহায়ক হবে। জনসংখ্যাকে কারিগরি ও বাস্তবমুখী প্রশিক্ষণ দিতে হবে। এছাড়াও তথ্যপ্রযুক্তির ব্যবহার করেও এ সমস্যা নিরসন করা সম্ভব। আবার, স্বাস্থ্য সেবার উন্নয়ন করতে হবে এবং জনগণকে সচেতন করতে হবে। যুব ও ক্রীড়া এবং জীবনযাত্রার মান বৃদ্ধি করা ও এ সমস্যা সমাধানে সহায়ক হবে। জনগণকে স্বেচ্ছায় পরিকল্পনা গ্রহণ করতে হবে। এভাবে সরকারের গৃহীত পদক্ষেপ ও জনগণের সচেতনতার সম্মিলিত প্রচেষ্টার মাধ্যমে জনসংখ্যার সমস্যা সমাধান করা যাবে।"
        }
      ]
    },
    {
      "number": "2",
      "uddipok": "'X' একটি উন্নয়নশীল দেশ। উন্নয়নের প্রাথমিক পর্যায়ে দেশটি তার অর্থনৈতিক ভিত্তি মজবুতকরণ, লেনদেনের প্রতিকূলতা মোকাবেলা, দুর্যোগ মোকাবেলার জন্য বৈদেশিক সাহায্য গ্রহণ করে। কিন্তু বৈদেশিক সাহায্যের ক্ষেত্রে বিভিন্ন শর্তযুক্ত ঋণ, উচ্চ সুদের হার, সাহায্য। প্রাপ্তির অনিশ্চয়তা, দেশের অভ্যন্তরীণ বিষয়ে বিদেশি রাষ্ট্রের হস্তক্ষেপ ইত্যাদি কারণে কাঙ্ক্ষিত লক্ষ্য অর্জনে ব্যর্থ হয়। তাই দেশটির উন্নয়ন, ধারাকে অব্যাহত রাখতে অভ্যন্তরীণ সম্পদ বৃদ্ধির জন্য বৈদেশিক বাণিজ্য। প্রসারে বিভিন্ন বিষয়ের ওপর গুরুত্ব দেয়। যেমন- দক্ষতা বৃদ্ধি, বিনিয়োগ। বৃদ্ধি, উৎপাদন বৃদ্ধি, জনশক্তি রপ্তানি ইত্যাদি। বর্তমানে দেশটি স্ব- অর্থায়নে উন্নয়নের বৃহৎ প্রকল্প গ্রহণ ও বাস্তবায়ন করে চলেছে।",
      "tag": "BB 21,JB 21",
      "sub_questions": [
        {
          "label": "ক",
          "question": "প্রচলিত রপ্তানি পণ্য কী?",
          "explanation": "কোনো দেশে যেসব পণ্য দীর্ঘকাল ধরে রপ্তানি করে আসছে সেসব পণ্য সামগ্রীকে প্রচলিত রপ্তানি পণ্য বলে।"
        },
        {
          "label": "খ",
          "question": "দেশীয় শিল্পের ওপর বিশ্বায়নের প্রভাব ব্যাখ্যা করো।",
          "explanation": "বাংলাদেশের মতো উন্নয়নশীল দেশগুলোতে সাধারণত দেশীয় শিল্পের ওপর বিশ্বায়নের নেতিবাচক প্রভাব লক্ষ করা যায়। বিশ্বায়নের সবচেয়ে বড় লক্ষ হচ্ছে মুনাফা অর্জন ও আর্থিক আধিপত্য বিস্তার করা। বাংলাদেশের বাজার বিদেশি পণ্যের জন্য উন্মুক্ত করে দেয়ায় সেসব পণ্যের আধিপত্য বৃদ্ধি পাচ্ছে। দেশীয় পণ্য তার বাজার হারাচ্ছে। ফলে দেশীয় পণ্যের উৎপাদন ও বিকাশ ব্যাহত হচ্ছে। এতে বাণিজ্য ঘাটতি বৃদ্ধি পাচ্ছে। যদিও দেশীয় পণ্য বিশ্ব বাজারে পরিচিত ও সম্প্রসারিত হচ্ছে, তবুও এদেশের শিল্পে বিশ্বায়নের নেতিবাচক প্রভাব বিরাজ করছে।"
        },
        {
          "label": "গ",
          "question": "উদ্দীপক অনুযায়ী, বৈদেশিক সাহায্যের প্রতিকূল দিকসমূহ ব্যাখ্যা করো।",
          "explanation": "পরনির্ভরশীলতা ও শর্তারোপের মতো বিভিন্ন ধরনের সমস্যা বৈদেশিক সাহায্যে প্রতিকূল দিক বিদ্যমান। সাধারণত বিদেশ থেকে প্রাপ্ত ঋণ ও অনুদানকে বৈদেশিক সাহায্য বলে। সাধারণত রাজনৈতিক, বাণিজ্যিক, অর্থনৈতিক স্বার্থে বিভিন্ন শর্তে উন্নত দেশগুলো উন্নয়নশীল বা অনুন্নত দেশগুলোকে সাহায্য প্রদান করে। শর্তগুলোর মধ্যে ঋণদাতা দেশ থেকে কাঁচামাল, যন্ত্রপাতি, শ্রম প্রভৃতি আমদানি করা উল্লেখযোগ্য। আবার কখনও কখনও বিভিন্ন অজুহাতে এ সাহায্য বা ঋণ প্রদান বাতিল করে দেয় ঋণদাতা দেশগুলো। উদ্দীপকে 'X' একটি উন্নয়নশীল দেশ। উন্নয়নের প্রাথমিক পর্যায়ে বৈদেশিক সাহায্য গ্রহণ করে। তবে বৈদেশিক সাহায্যের ক্ষেত্রে বিভিন্ন শর্ত জুড়ে দেয় ঋণ দাতা দেশগুলো। আবার, ঋণের সুদের হার উচ্চ হয়ে থাকে। এছাড়া দেশটির অভ্যন্তরীণ ব্যাপারে ঋণ দাতাদের হস্তক্ষেপ শুরু হয়। এর পাশাপাশি বিভিন্ন কারণে এই ঋণ সাহায্য বাতিল করার ফলে দেশটির ঋণ প্রাপ্তিতে অনিশ্চয়তা দেখা যায়। ফলে দেশটি তার কাঙ্ক্ষিত লক্ষ অর্জন করতে ব্যর্থ হয়। যা বৈদেশিক বাণিজ্যের প্রতিকূলতাকে হিসেবে কাজ করে।"
        },
        {
          "label": "ঘ",
          "question": "কীভাবে বৈদেশিক বাণিজ্য দেশের বৃহৎ প্রকল্প গ্রহণ ও বাস্তবায়নকে ত্বরান্বিত করছে। উদ্দীপকের আলোকে বিশ্লেষণ করো।",
          "explanation": "আত্মনির্ভরশীল হয়ে বৃহৎ প্রকল্প গ্রহণ ও বাস্তবায়নের জন্য বৈদেশিক বাণিজ্য অনস্বীকার্য।দুই বা ততোধিক দেশের মধ্যে দ্রব্যের ক্রয়-বিক্রয় হওয়াকে আন্তর্জাতিক বা বৈদেশিক বাণিজ্য বলে। এর মাধ্যমে একটি দেশ বাণিজ্য ঘাটতি দূর করতে পারে। ফলে দীর্ঘকালীন সময়ে আত্মমর্যাদা সম্পন্ন জাতি হিসেবে প্রতিষ্ঠা লাভ করতে পারে। এভাবে দেশটি নিজস্ব অর্থায়নে বিভিন্ন প্রকল্প গ্রহণ ও বাস্তবায়ন করতে পারে। উদ্দীপকে লক্ষ করা যায়, 'X' একটি উন্নয়নশীল দেশ। দেশটি উন্নয়নের প্রাথমিক পর্যায়ে বৈদেশিক সাহায্য গ্রহণ করে। তবে ঋণের বিভিন্ন শর্ত, সুদের উচ্চ হার ও সাহায্য প্রাপ্তিতে অনিশ্চিয়তার কারণে দেশটি তেমন সুবিধা লাভ করতে পারেনি। পরে দেশটি বৈদেশিক বাণিজ্যের ওপর গুরুত্ব দেয়। ফলে সেখানে অভ্যন্তরীণ সম্পদের পূর্ণ ব্যবহার হয়। এছাড়া দক্ষতা ও বিনিয়োগ বৃদ্ধিতে দেশটি সফলতা পায়। এমনকি জনশক্তি রপ্তানি করেও দেশটি বৈদেশিক মুদ্রা অর্জন করে। এভাবে দেশটি অর্থায়নে বড় প্রকল্প গ্রহণ ও বাস্তবায়ন করছে। বৈদেশিক বাণিজ্যের ফলে নিজস্ব সম্পদের সুষ্ঠু ব্যবহার হয়। নিজ দেশের উদ্যোক্সাদের দক্ষতা বৃদ্ধি পায়। ফলে উৎপাদন ও রপ্তানি বাড়ে। বৈদেশিক নির্ভরশীলতা কাঁটাতে এ বাণিজ্য সহায়ক ভূমিকা পালন করে। এর মাধ্যমে বাণিজ্য ঘাটতি লাঘব হয়। দেশের সক্ষমতা বৃদ্ধিতে, এ বাণিজ্যের ভূমিকা অপরিসীম। এভাবে বৈদেশিক বাণিজ্যের মাধ্যমে স্বনির্ভরতা অর্জন করা যায়। ফলে স্বাধীনভাবে বৃহৎ প্রকল্প গ্রহণ ও বাস্তবায়নের মাধ্যমে দেশের অর্থনৈতিক গতিকে ত্বরান্বিত করা যায়।"
        }
      ]
    },
    {
      "number": "3",
      "uddipok": "জামাল একজন সবজি চাষি। এ বছর দেশে আলুর সংকট থাকায় সে, বন্ধু-বান্ধব, আত্মীয়-স্বজন, গ্রামীণ ব্যাংক ও কৃষি ব্যাংকের নিকট থেকে ঋণ গ্রহণ করে নিজস্ব জমিসহ চুক্তিতে জমি নিয়ে আলু চাষ করে। আলু চাষে সে ইন্টারনেট ও মোবাইল ফোনের মাধ্যমে কৃষি তথ্য সেবা কেন্দ্রের সহায়তা নিয়ে উৎপাদনে যেমন সফলতা পায়, তেমনি উৎপাদিত ফসলের বাজার সম্পর্কেও বিভিন্ন তথ্য সংগ্রহ করে লাভবান হয়।",
      "tag": "JB 21",
      "sub_questions": [
        {
          "label": "ক",
          "question": "কৃষিজোত কী?",
          "explanation": "কৃষক যে আয়তনের জমির ওপর কৃষিকাজ পরিচালনা করে, তাকে কৃষিজোত বলে ।"
        },
        {
          "label": "খ",
          "question": "উচ্চ ফলনশীল বীজ কৃষি উৎপাদন বৃদ্ধিতে সহায়ক ব্যাখ্যা করো।",
          "explanation": "উচ্চ ফলনশীল বীজ অধিক উৎপাদন হয় বলে এটি কৃষি উৎপাদন বৃদ্ধিতে সহায়ক। সাধারণত উদ্ভিদ জন্মানোর জন্য উদ্ভিদের যে অংশ ব্যবহার করা হয় তাই বীজ। উন্নত মানের ফসলের বীজে উৎপাদন বেশি হয়। উচ্চ ফলনশীল বীজে একই পরিমাণ জমিতে আগের চেয়ে বেশি ফলন হয়। বাংলাদেশ ধান গবেষণা ইনস্টিটিউট (BRRI) এ পর্যন্ত ১০২ ধরনের উফসী ফসলের বীজ উদ্ভাবন করেছে। যার ফলে কৃষিতে বাম্পার ফলন হচ্ছে। তাই বলা যায়, উচ্চ ফলনশীল বীজ কৃষি উৎপাদন বৃদ্ধিতে সহায়ক।"
        },
        {
          "label": "গ",
          "question": "উদ্দীপকে কৃষি ঋণের উৎসসমূহ ব্যাখ্যা করো।",
          "explanation": "উদ্দীপকে কৃষি ঋণের প্রাতিষ্ঠানিক ও অপ্রাতিষ্ঠানিক উৎসসমূহ লক্ষ করা যায়। কৃষিঋণের যেসব উৎস সরকারি ঋণদানের বিধি ও নিয়মের অন্তর্ভুক্ত সেসব উৎসকে প্রাতিষ্ঠানিক উৎস বলে। যেমন: ব্যাংক, বিমা প্রভৃতি। আর কৃষিঋণের যেসব উৎস সরকারি বিধি ও নিয়ম বহির্ভূত সেসব উৎসকে অপ্রাতিষ্ঠানিক উৎস বলে। যেমন: গ্রাম্য মহাজন, বন্ধু-বান্ধব, আত্মীয়-স্বজন প্রভৃতি। উদ্দীপকে জামাল একজন সবজি চাষি। তিনি নিজস্ব জমি ও চুক্তিতে জমি নিয়ে আলু চাষ করেন। তার এ চাষাবাদ করতে গিয়ে তিনি তার বন্ধু- বান্ধব ও আত্মীয়-স্বজনের নিকট থেকে ঋণ গ্রহণ করেন। যা অপ্রাতিষ্ঠানিক ঋণের উৎসকে নির্দেশ করে। আবার তিনি মূলধনের যোগান দিতে গ্রামীণ ব্যাংক ও কৃষি ব্যাংক থেকে ঋণ গ্রহণ করেন। যা প্রাতিষ্ঠানিক ঋণের উৎসের সাথে সামঞ্জস্যপূর্ণ। সুতরাং, আমরা বলতে পারি, উদ্দীপকে কৃষি ঋণের প্রাতিষ্ঠানিক ও অপ্রাতিষ্ঠানিক উৎস উল্লেখ করা হয়েছে।"
        },
        {
          "label": "ঘ",
          "question": "কৃষিতে ICT ব্যবহারের গুরুত্ব বিশ্লেষণ করো।",
          "explanation": "কৃষিতে ICT ব্যবহারের মাধ্যমে উৎপাদকের দক্ষতা ও উৎপাদন বাড়ে। তথ্য প্রযুক্তির জ্ঞান ও আধুনিক যন্ত্রপাতি কৃষিতে ব্যবহার করে উৎপাদন ও বিপণন করাই হলো কৃষিতে আইসিটির ব্যবহার। এর মাধ্যমে কৃষকেরা দক্ষতার সাথে উৎপাদন করতে পারে। আবার, জলবায়ু পরিবর্তন ও পরিবেশ দূষণ থেকে মুক্তি পেতে কৃষিতে আইসিটি গুরুত্বপূর্ণ ভূমিকা পালন করে । উদ্দীপকে জামাল আলু চাষে ইন্টারনেট ও মোবাইল ফোনের মাধ্যমে কৃষি তথ্যসেবা কেন্দ্রের সহায়তা নেন। ফলে তিনি উৎপাদনে সাফল্য লাভ করেন। আবার, উৎপাদিত ফসলের বাজার সম্পর্কে বিভিন্ন তথ্য সংগ্রহ করেও লাভবান হন। অর্থাৎ কৃষিতে আইসিটির ব্যবহার কৃষকদের দক্ষ ও উৎপাদনশীল করে তোলে। কৃষিতে আইসিটি ব্যবহার করে উন্নত ও উফশী ফসলের জাত উদ্ভাবন করা যায়। ফলে উৎপাদন বৃদ্ধি পায়। কৃষিতে আবহাওয়া, ঝড় বৃষ্টি, তাপমাত্রা অত্যন্ত প্রবল ভূমিকা পালন করে। আইসিটির মাধ্যমে এ সম্পর্কে তথ্য পেয়ে কৃষকেরা যথাযথ ব্যবস্থা গ্রহণ করতে পারে। কৃষি কাজে সরকারি সহায়তা সম্পর্কে এর মাধ্যমে তথ্য জানা যায়। আইসিটির মাধ্যমে মাটি, বীজ ও যন্ত্রপাতির গুণাগুণ সম্পর্কে কৃষক অভিহিত হতে পারে। এর মাধ্যমে কৃষি বিজ্ঞানী ও গবেষকদের সাথে কৃষকেরা সরাসরি যোগাযোগ করতে পারে। কৃষকেরা বিশেষজ্ঞদের কাছে ফসলের রোগ ও প্রতিকার সম্পর্কে সঠিক তথ্য জানতে পারে। এভাবে, কৃষিতে আইসিটি ব্যবহারের মাধ্যমে উৎপাদন ব্যবস্থায় আমূল পরিবর্তন সম্ভব।"
        }
      ]
    },
    {
      "number": "4",
      "uddipok": "'B' একটি কৃষিনির্ভর দেশ। দেশের প্রায় ৭৫% জনসাধারণ প্রত্যক্ষ বা পরোক্ষভাবে কৃষির ওপর নির্ভরশীল। কৃষি ব্যবস্থা এখনও উন্নত ও উচ্চ ফলনশীল নয়। এর অন্যতম কারণ হলো এখানকার কৃষি পরিবেশ দূষণের শিকার। বৈশ্বিক উষ্ণতা ও জলবায়ুর পরিবর্তন, কীটনাশক ও রাসায়নিক সারের ব্যবহার কৃষি পরিবেশকে। দুষিত করছে। ফলে তাপমাত্রা বৃদ্ধি, ঘন ঘন প্রাকৃতিক দুর্যোগ,'সমুদ্র পৃষ্ঠের উচ্চতা বৃদ্ধি ও বন্যার ঝুঁকি বৃদ্ধি পাচ্ছে। জলবায়ু পরিবর্তনের ক্ষতিকর প্রভাব মোকাবিলায় দেশটি দেশীয় ও আন্তর্জাতিক পর্যায়ে বিভিন্ন নীতি, চুক্তি ও প্রটোকলে স্বাক্ষর করাসহ পদক্ষেপ গ্রহণ করেছে। বিশেষজ্ঞদের মতে, কৃষিতে পরিবেশ দূষণের সাথে অভিযোজনের জন্য উল্লিখিত পদক্ষেপের সাথে জনগণের সচেতনতা বৃদ্ধির মাধ্যমে কৃষি পরিবেশকে সংরক্ষণ করতে হবে, তবেই সফলতা আসবে।",
      "tag": "JB 21",
      "sub_questions": [
        {
          "label": "ক",
          "question": "পরিবেশ দূষণ কী?",
          "explanation": "পরিবেশ যেসব উপাদান দ্বারা গঠিত তাদের যেকোনো উপাদানের ঘাটতির কারণে এবং মানুষ সৃষ্ট কারণে আমাদের আর্থ-সামাজিক জীবন যদি বাধাগ্রস্ত হয় বা প্রভাবিত হয় তবে তাকে পরিবেশ দূষণ বলা হয়।"
        },
        {
          "label": "খ",
          "question": "কৃষকরা ঋণ গ্রহণ করে কেন? ব্যাখ্যা করো।",
          "explanation": "কৃষকরা কৃষিকাজের বিভিন্ন প্রয়োজনে ঋণ গ্রহণ করে থাকে। উদাহরণস্বরূপ বলা যায়, কৃষিকাজের জন্য বিভিন্ন ধরনের উপকরণ ক্রয়; কৃষিকাজ পরিচালনা; প্রাকৃতিক দুর্যোগ মোকাবিলা; গবাদিপশুর মড়কে নতুন করে পশু ক্রয়; পৈতৃক ঋণ পরিশোধ; উৎপাদিত পণ্য সংরক্ষণ ও বাজারজাতকরণ; গুদামঘর নির্মাণ ইত্যাদি কারণে কৃষক বিভিন্ন উৎস থেকে ঋণ গ্রহণ করে থাকে।"
        },
        {
          "label": "গ",
          "question": "উদ্দীপক অবলম্বনে কৃষিতে পরিবেশ দূষণের প্রভাব ব্যাখ্যা করো।",
          "explanation": "পরিবেশ দূষণের ফলে কৃষিতে উৎপাদন ব্যাহত হচ্ছে। মানুষ যে পারিপার্শ্বিক অবস্থায় বসবাস ও কাজকর্ম পরিচালনা করে তাই হলো পরিবেশ। পরিবেশের উপাদানগুলো হলো ভূপ্রকৃতি, মাটি, পানি, বায়ু, গাছপালা, নদী, সাগর ইত্যাদি। পরিবেশের এসব উৎপাদনের ওপর নেতিবাচক পরিবর্তনকে পরিবেশ দূষণ বলে। এর ফলে প্রাকৃতিক বিপর্যয়, মাটি ক্ষয়, মাটি ও পানির মারাত্মক ক্ষতি হচ্ছে। উদ্দীপকে দেখা যায়, জলবায়ু পরিবর্তন ও বৈশ্বিক উষ্ণতা বৃদ্ধির ফলে সমুদ্র পৃষ্ঠের উচ্চতা বৃদ্ধি পায়। এর ফলে উপকূলের নিম্নাঞ্চল ডুবে যায়। ফলে কৃষিজমির পরিমাণ কমে যায়। আর অধিক পরিমাণে কীটনাশক ও রাসায়নিক সারের ব্যবহার বৃদ্ধির ফলে নদী ও সাগরের পানি দূষিত হচ্ছে। আবার, দেশের দক্ষিণাঞ্চলে লবণাক্ততা ও উত্তরাঞ্চলে খরার কারণে কৃষি উৎপাদন ব্যাহত হচ্ছে। এছাড়া বন্যা, জলোচ্ছ্বাস, ঘূর্ণিঝাড়সহ বিভিন্ন ধরনের প্রাকৃতিক দুর্যোগ দেখা দিচ্ছে। এভাবে পরিবেশ দূষণ ও জলবায়ুর পরিবর্তনের ফলে কৃষি উৎপাদন মারাত্মকভাবে হ্রাস পাচ্ছে।"
        },
        {
          "label": "ঘ",
          "question": "'জনগণের সচেতনতা কৃষি পরিবেশকে দূষণের হাত থেকে রক্ষা করতে পারে – তুমি কি একমত? যুক্তিসহ বিশ্লেষণ করো।",
          "explanation": "জনগণের সচেতনতার পাশাপাশি অভিযোজন পদ্ধতি গ্রহণের ফলে কৃষি পরিবেশকে দূষণের হাত থেকে রক্ষা করা যাবে। অভিযোজন বলতে পরিবর্তিত পরিস্থিতির সাথে খাপ খাইয়ে চলাকে বোঝায়। অর্থাৎ, জলবায়ু পরিবর্তনের ফলে পরিবর্তিত পরিস্থিতির সাথে তাল মিলিয়ে চলা। ফলে পরিবেশ পরিবর্তনের ক্ষতিকর প্রভাব কাটিয়ে ওঠা সহজ হয়। একই সাথে জনগণের সচেতনতাও জরুরি। উদ্দীপকে 'B' কৃষিপ্রধান দেশে প্রায় ৭৫ শতাংশ লোক প্রত্যক্ষ বা পরোক্ষভাবে কৃষির ওপর নির্ভরশীল। সেখানে কৃষি পরিবেশ দূষণের ফলে উৎপাদন ব্যবস্থা ব্যাহত হয়। এ সমস্যা থেকে উত্তরণের জন্য দেশটি দেশীয় ও আন্তর্জাতিক পর্যায়ে বিভিন্ন নীতি, চুক্তি ও প্রটোকল স্বাক্ষর করছে। এছাড়াও অভিয়োজন পদ্ধতি গ্রহণ ও জনগণকে সচেতন করা হচ্ছে। এভাবে সরকার ও জনগণের সম্মিলিত প্রচেষ্টায় কৃষি পরিবেশকে সংরক্ষণ করা সম্ভব হবে। জলবায়ু পরিবর্তনের প্রভাবকে মোকাবিলা করার জন্য Conference of the Partie 16 (COP-16) তে কিছু গুরুত্বপূর্ণ সিদ্ধান্ত নেয়া হয়। যাতে বৈশ্বিক উষ্ণতা বৃদ্ধি ক্ৰমান্বয়ে হ্রাস পায়। আবার, ১৯৯৭ সালে বৈশ্বিক উষ্ণতা রোধে কিয়েটো প্রটোকল চুক্তি করা হয়। এছাড়া ১৯৯২ সালে দেশে জাতীয় পরিবেশনীতি প্রণয়ন করা হয়। এর পাশাপাশি মৎস্য সংরক্ষণ আইন। ইটভাটা স্থাপন (নিয়ন্ত্রণ) আইনসহ বেশ কিছু পদক্ষেপ করা হয়েছে। একইসাথে জনগণের সচেতনতা বৃদ্ধির মাধ্যমে কীটনাশক ও রাসায়নিক সারের ব্যবহার কমানোর দরকার। এভাবে সম্মিলিত উদ্যোগ গ্রহণ ও বাস্তবায়নের ফলে কৃষি পরিবেশকে দূষণের হাত থেকে রক্ষা করা সম্ভব।"
        }
      ]
    },
    {
      "number": "5",
      "uddipok": "কালামের দেশের কৃষি চারটি উপখাতের সমন্বয়ে গঠিত। উপখাতগুলো হচ্ছে যথাক্রমে- শস্য, মৎস্য, প্রাণিসম্পদ ও বনজসম্পদ। সাম্প্রতিক সময়ে জিডিপিতে কৃষি খাতের অবদান নিম্নরূপ: উপখাত ২০১৬-১৭ (শতকরা) ২০১৭-১৮ (শতকরা) ১. শস্য ৭.৯২ ৭.৩৭ ২. মৎস্য ৩.৬১ ৩.৫৭ ৩. প্রাণিসম্পদ ১.৬০ ১.৫৪ ৪. বনজসম্পদ ১.৬৬ ১.৬৩ উল্লিখিত তথ্যে জিডিপিতে কৃষি খাতের অবদান ক্রমান্বয়ে কমছে। দেশে দ্রুত শিল্প খাতের বিকাশ ও কৃষির প্রকৃতি নির্ভরতাকে জিডিপিতে কৃষি খাতের অবদান কমে যাওয়ার কারণ বলে অনেকের ধারণা। কিন্তু দেশের GDP তথা অর্থনৈতিক উন্নয়নে ত্বরান্বিত করতে শিল্প খাতের প্রবৃদ্ধি জরুরি। আবার শিল্প খাতের দ্রুত প্রবৃদ্ধি অর্জনে কাঁচামালের যোগানদাতা হিসেবে কৃষি খাতের উন্নয়ন অপরিহার্য।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "যে খামারের একাংশে ফসল উৎপন্ন করা হয় এবং অন্য অংশে পশুপালন করা হয়, তাকে মিশ্র খামার বলে।"
        },
        {
          "label": "খ",
          "question": "",
          "explanation": "কৃষিতে সনাতন পদ্ধতিতে চাষাবাদ বলতে পুরাতন, অনুন্নত ও ত্রুটিপূর্ণ চাষাবাদ ব্যবস্থাকে বোঝায়। চাষাবাদের এ ব্যবস্থায় একজোড়া লাঙল ও জোয়াল হলো কৃষিকাজের প্রধান অবলম্বন। এ চাষ পদ্ধতিতে গরুর গোবর সার হিসেবে ব্যবহৃত হয় এবং কৃষিকাজ প্রধানত বৃষ্টিপাতের ওপর নির্ভরশীল। ফলে এ চাষাবাদ ব্যবস্থায় কৃষি হয়ে পড়ে অত্যন্ত নিম্ন উৎপাদনশীল।"
        },
        {
          "label": "গ",
          "question": "",
          "explanation": "কৃষিকাজের ধরন ও উৎপন্ন পণ্যের প্রকৃতির ওপর ভিত্তি করে কৃষিকে কয়েকটি উপখাতে বিভক্ত করা যায়। কোনো দেশের জিডিপিতে কৃষির অবদান গুরুত্বপূর্ণ। সাধারণত কৃষিখাতকে চারটি উপখাতে ভাগ করা যায়। এগুলো হলো- শস্য ও শাকসবজি, পশুসম্পদ, বনজসম্পদ ও মৎস্যসম্পদ। চিত্রে লক্ষ করা যায়, কালামের দেশে জিডিপিতে কৃষির উপখাতের অবদানের পরিমাণ। এখানে দেখা যায়, ২০১৬-১৭ অর্থবছরে শস্যের অবদান ৭.৯২ শতাংশ এবং মৎস্য, প্রানিসম্পদ ও বনজসম্পদের অবদান যথাক্রমে ৩.৬১. ১.৬০ ও ১.৬৬ শতাংশ। তবে ২০১৭-১৮ অর্থবছরে শস্যের অবদান ৭.৩৭ শতাংশ এবং মৎস্য প্রাণিসম্পদ ও বনজসম্পদের অবদান যথাক্রমে ৩.৫৭, ১.৫৪ ও ১.৬৩ শতাংশ। যা পূর্বের চেয়ে কম। অর্থাৎ, এখানে কৃষিখাতের অবদান ক্রমহ্রাসমান।"
        },
        {
          "label": "ঘ",
          "question": "",
          "explanation": "বাংলাদেশের জিডিপিতে কৃষিখাতের শস্য ও শাকসবজি উপখাতের গুরুত্ব বেশি। বিভিন্ন প্রকার শস্য ও শাকসবজি নিয়ে বাংলাদেশের কৃষিখাতের শস্য ও শাকসবজি উপখাত গঠিত। এটি কৃষির বৃহত্তম উপখাত। এখাতে উৎপাদিত শস্যের মধ্যে ধান, পাট, গম, ডাল ইত্যাদি প্রধান। এছাড়া আলু, কপি, লাউ, করলা, বেগুনসহ অনেক ধরনের শাকসবজি উৎপন্ন হয়। উদ্দীপকে কালামের দেশে ২০১৬-১৭ অর্থবছরে শস্যের অবদান ৭.৯২ শতাংশ। আবার, মৎস্য, প্রাণিসম্পদ ও বনজসম্পদের অবদান যথাক্রমে ৩.৬১, ১.৬০ ও ১.৬৬ শতাংশ। তবে ২০১৭-১৮ অর্থবছরে সবগুলো উপখাতের অবদান কমে দাঁড়ায় শস্যে ৭.৩৭ শতাংশ এবং মৎস্য, প্রাণিসম্পদ ও বনজসম্পদে যথাক্রমে ৩.৫৭, ১.৫৪ ও ১.৬৩ শতাংশ। এগুলোর মধ্যে অন্যান্য উপখাতের তুলনায় শস্যের অবদান সবচেয়ে বেশি। বাংলাদেশ কৃষিপ্রধান দেশ। এদেশের অর্থনীতিতে কৃষির অবদান অনস্বীকার্য। এখানে ২০১৭-১৮ অর্থবছরে শস্য ও শাসবজি উপখাতের অবদান ছিল ৭.৫১ শতাংশ এবং মৎস্য, প্রাণিসম্পদ ও বনজসম্পদের অবদান ছিল যথাক্রমে ৩.৫৬, ১.৫৩ ও ১.৬২ শতাংশ। আবার, ২০১৮- ১৯ অর্থবছরে শস্য, মৎস্য, প্রাণিসম্পদ ও বনজসম্পদের অবদান ছিল যথাক্রমে ৭.০৫, ৩.৫০, ১.৪৭ ও ১.৫৮ শতাংশ। অর্থাৎ অন্যান্য উপখাতগুলোর চেয়ে জিডিপিতে শস্য ও শাকসবজি উপখাত বেশি অবদান রাখছে। তাই আমরা বলতে পারি, বাংলাদেশের জিডিপিতে কৃষিখাতের শস্য ও শাকসবজি উপখাত বেশি গুরুত্বপূর্ণ।"
        }
      ]
    },
    {
      "number": "6",
      "uddipok": "'ক' দেশ মুসলিম সংখ্যাগরিষ্ঠ হওয়ায় বিভিন্ন উৎসবসহ সারা বছর এখানে বিভিন্ন পশুর কাঁচা চামড়ার যোগান পাওয়া যায়, যা চামড়া শিল্পের কাঁচামাল হিসেবে ব্যবহৃত হয়। বিশ্ব বাজারে চামড়াজাত শিল্প পণ্যের চাহিদাও প্রচুর। বিশ্বের অনেক দেশে চামড়াজাত দ্রব্য রপ্তানি করে অনেক বৈদেশিক মুদ্রা অর্জন করছে এবং কর্মসংস্থান বৃদ্ধি পাচ্ছে। কিন্তু কাঁচা চামড়া সংরক্ষণের অভাব, মূলধনের অভাব, অদক্ষ শ্রমিক, চামড়া প্রক্রিয়াজাতকরণে ব্যবহৃত রাসায়নিক দ্রব্যের অভাব, কাঁচা চামড়ার ন্যায্যমূল্য না পাওয়ায় পশু পালনে অনীহা ইত্যাদি এ শিল্পকে সংকটে ফেলেছে। কাঁচামাল সহজলভ্য হলে এ শিল্পের সংকট মোকাবেলা করা গেলে তা দেশের অর্থনৈতিক উন্নয়নে ব্যাপক ভূমিকা রাখবে।",
      "tag": "DRMC 24,JB 21",
      "sub_questions": [
        {
          "label": "ক",
          "question": "",
          "explanation": "দেশের ভৌত অবকাঠামোগত উন্নয়নের লক্ষ্যে যৌথভাবে সরকারি ও বেসরকারি অর্থায়নে গৃহীত দীর্ঘমেয়াদি কৌশলগত ও লক্ষ্যভিত্তিক কার্যসম্পর্ক গড়ে তোলাকে PPP বলা হয়।"
        },
        {
          "label": "খ",
          "question": "",
          "explanation": "আমদানি বিকল্প শিল্প বৈদেশিক মুদ্রা সাশ্রয় করে। বাংলাদেশের মতো উন্নয়নশীল দেশগুলো বিদেশ থেকে প্রচুর পরিমাণে প্রয়োজনীয় ভোগ্যদ্রব্য ও মূলধনী দ্রব্য আমদানি করে থাকে। এসব বিদেশি দ্রব্যের দাম অধিক বলে তা আমদানি করতে গিয়ে তাদেরকে অনেক বৈদেশিক মুদ্রা ব্যয় করতে হয়। কিন্তু যদি এসব দেশ নিজস্ব কাঁচামাল ব্যবহার করে ঐসব দ্রব্য নিজেরাই উৎপাদন করে, তবে সেক্ষেত্রে বৈদেশিক মুদ্রার অনেক সাশ্রয় করা সম্ভব হবে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত চামড়া শিল্পে বিপণণ সমস্যাসহ বহুবিধ সমস্যা বিদ্যমান। চামড়া সঠিকভাবে প্রক্রিয়াজাতকরণের জন্য প্রয়োজনীয় ট্যানারি শিল্প সারা দেশে সমভাবে গড়ে উঠেনি। ফলে চামড়া সংরক্ষণের অভাবে প্রায়ই নষ্ট হয় এর গুণগতমান। এছাড়া, বাংলাদেশের অধিকাংশ শ্রমিক অদক্ষ হওয়ায় চামড়া শিল্পে প্রায় অদক্ষ শ্রমিক নিয়োগ করা হয়। ফলে চামড়ার গুণগতমান নষ্ট হয়। চামড়া শিল্পের জন্য প্রয়োজনীয় রাসায়নিক দ্রব্য অপ্রতুল হওয়ায় চামড়া প্রক্রিয়াজাতকরণ ব্যাহত হয়। সংরক্ষণ না করতে পারায় অতি দ্রুত চামড়া নষ্ট হয়। এছাড়া, ঋণ স্বল্পতা হেতু ব্যবসায়ীরা দক্ষ শ্রমিক নিয়োগ, সঠিক রক্ষণাবেক্ষণ প্রক্রিয়াজাতকরণে ব্যাহত হয়। পাশাপাশি চামড়াজাত দ্রব্য উৎপাদনের লক্ষ্যে তেমন বিনিয়োগ করতে না পারায় স্বল্পমূল্যেই রপ্তানি করতে বাধ্য হয়। যা শিল্পের বিস্তারে বাধাস্বরূপ। উল্লিখিত সমস্যাসমূহের জন্য চামড়া শিল্পের বিস্তৃতি ব্যাহত হচ্ছে।"
        },
        {
          "label": "ঘ",
          "question": "",
          "explanation": "উদ্দীপকে 'ক' দেশের অর্থনৈতিক উন্নয়ন ত্বরান্বিত করতে উল্লিখিত শিল্প বা চামড়া শিল্পের বিকাশ আবশ্যক। চামড়া শিল্পের উন্নয়নের প্রধান শর্ত পর্যাপ্ত ট্যানারি শিল্পনগরী বিদ্যমান থাকা। দেশে পর্যাপ্ত ট্যানারি নগরী স্থাপন করলে এ শিল্পের দ্রুত বিকাশ ঘটবে। এ শিল্পের চাহিদা অনুযায়ী, নিরবচ্ছিন্ন বিদ্যুৎ সরবরাহ করলে স্বল্প সময়ে অধিক চামড়াজাত পণ্য উৎপাদন করা সম্ভব। উদ্দীপকে 'ক' দেশে পর্যাপ্ত পরিমাণে কাঁচা চামড়া পাওয়া যায়। কিন্তু বিভিন্ন সমস্যা থাকার কারণে এ শিল্পের উন্নয়ন তেমন একটা হয়নি। ফলে 'ক' দেশের অর্থনৈতিক উন্নয়ন ব্যাহত হচ্ছে। এ শিল্পের উন্নত প্রক্রিয়াজাতকরণ ব্যবস্থা থাকলে পণ্যের সঠিক ব্যবহার হবে। ফলে পরিবেশের ক্ষতি হওয়ার প্রভাব কমে যাবে। এ শিল্পের গুরুত্বপূর্ণ উপাদান রাসায়নিক দ্রব্যের পর্যাপ্ত যোগান থাকলে পণ্যের গুণগতমান বাড়বে। ফলে বাজার চাহিদা বেড়ে যাবে। চামড়া শিল্পের নিত্যনতুন বৈশ্বিক বাজার তৈরিতে সরকারের কূটনৈতিক তৎপড়তা চালাতে হবে। বিদেশি ক্রেতা ও বিনিয়োগকারীদের আকৃষ্ট করতে সরকারি পৃষ্ঠপোষকতা দরকার। তাহলে বিশ্ব বাজারে এর চাহিদা বাড়বে। চামড়া যাতে বিদেশে পাচার না হয় সেদিকে দৃষ্টি রাখতে হবে। এ শিল্পে মূলধনের স্বল্পতা কাটাতে সহজ শর্তে ঋণসহায়তা দিতে হবে। এভাবে উপরিউক্ত পদক্ষেপগুলোর বাস্তবায়নের মাধ্যমে চামড়া শিল্প একটি সম্ভাবনাময় শিল্প হিসেবে গড়ে উঠবে। যা দেশের অর্থনৈতিক উন্নয়নে গুরুত্বপূর্ণ ভূমিকা পালন করবে।"
        }
      ]
    },
    {
      "number": "7",
      "uddipok": "জাহিদ একজন শিক্ষিত যুবক। ব্যবসায়ী বাবার উৎসাহে সে কর্মসংস্থান ব্যাংক থেকে ৫ লক্ষ টাকা নিয়ে পৈতৃক অবকাঠামোতে একটি কারখানা প্রতিষ্ঠা করে। তার প্রতিষ্ঠানে ১৫ জন ভাড়াটে শ্রমিক কাজ করে। দেশের বৃহৎ শিল্পের উপজাতসমূহ স্বল্পমূল্যে এ প্রতিষ্ঠানে কাঁচামাল হিসেবে ব্যবহৃত হয়। উৎপাদিত পণ্যের মূল্য সংযোজন ভালো হওয়ায় সে এখন সফল উদ্যোক্তা। জাহিদের এরূপ সফলতায় অনুপ্রাণিত হয়ে তার বন্ধু কাশেম একই রকমের একটি কারখানা প্রতিষ্ঠা করে। সে প্রতিষ্ঠানের উৎপাদিত পণ্য দেশের বৃহৎ শিল্পের কাঁচামাল হিসেবে ব্যবহৃত হয়। জাহিদ মনে করে, তাদের প্রতিষ্ঠিত শিল্পসমূহ দেশের বৃহৎ শিল্পের উৎপাদিত পণ্য ও উপজাতসমূহের ক্রেতা হিসেবে যেমন চাহিদা সৃষ্টি করে তেমনি বৃহৎ শিল্পের কাঁচামালের যোগানদাতা হিসেবে ভূমিকা রেখে দেশের বৈদেশিক মুদ্রার সাশ্রয়, আয় বৈষম্য হ্রাস ও কর্মসংস্থান সৃষ্টিতে ব্যাপক ভূমিকা রাখে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "সরকারি নির্দেশের মাধ্যমে যে সকল শিল্প জাতীয় নিরাপত্তার স্বার্থে সংরক্ষিত রাখা প্রয়োজন এবং যেসব শিল্প স্পর্শকাতর ও সংবেদনশীল হিসেবে সরকারি বিনিয়োগের জন্য সংরক্ষিত সেগুলোকে সংরক্ষিত শিল্প বলে।"
        },
        {
          "label": "খ",
          "question": "",
          "explanation": "শিল্প কৃষি আধুনিকীকরণের ধারাকে ত্বরান্বিত করে। কৃষি ক্ষেত্রে অত্যাধুনিক যন্ত্রপাতি ও প্রযুক্তির ব্যবহার করাই হলো কৃষির আধুনিকীকরণ। এর মধ্যে উন্নত মানের বীজ, রাসায়নিক সার ও কীটনাশক ইত্যাদির ব্যবহার উল্লেখযোগ্য। যা শিল্প হতে পাওয়া যায়। আবার, জমি চাষ ও ফসল কাটার হার্ভেস্টার ব্যবহারের ফলে কম খরচ ও কম সময়ে অধিক উৎপাদন করা সম্ভব হয়েছে। এসব যন্ত্রপাতি শিল্পের অংশ। তাই বলা যায়, কৃষির আধুনিকীকরণে শিল্পের ভূমিকা অপরিসীম।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জাহিদের কারখানাটি শিল্পনীতি ২০১০ অনুযায়ী, ক্ষুদ্র শিল্পের অর্ন্তগত। ক্ষুদ্র শিল্প বলতে সেসব প্রতিষ্ঠানকে বোঝায় যেসব প্রতিষ্ঠানের জমি ও কারখানা ভবন ব্যতিরেকে প্রতিস্থাপন ব্যয়সহ স্থায়ী মূলধন ৫ লক্ষ টাকা থেকে ৫০ লক্ষ টাকা। এ শিল্পে শ্রমিকের সংখ্যা ১০ থেকে ২৫ জন বা তার কম হয়। উদ্দীপকে লক্ষ করা যায়, জাহিদ একজন শিক্ষিত যুবক। ব্যবসায়ী বাবার উৎসাহে তিনি ব্যাংক থেকে ৫ লক্ষ টাকা নিয়ে পৈতৃক অবকাঠামোতে একটি কারখানা স্থাপন করেন। তার প্রতিষ্ঠানে ভাড়াটে শ্রমিকের সংখ্যা ১৫। বৃহৎ শিল্পের উপজাত দ্রব্যসমূহ এ শিল্পে কাঁচামাল হিসেবে ব্যবহৃত হয়। তাই তিনি স্বল্পমূল্যে ও সহজেই কাঁচামালের যোগান লাভ করতে পারেন। উপরিউক্ত বর্ণনার আলোকে এটা নিশ্চিত যে উদ্দীপকের জাহিদের কারখানাটি ক্ষুদ্র শিল্পের বৈশিষ্ট্যকে প্রতিফলিত করে।"
        },
        {
          "label": "ঘ",
          "question": "",
          "explanation": "কাঁচামালের যোগানের ভিত্তিতে জাহিদের ক্ষুদ্র শিল্প ও বৃহৎ শিল্প পরস্পর নির্ভরশীল। শিল্পকারখানায় অধিক পরিমাণ ভোগ্যপণ্য উৎপন্ন হয়। যা সরাসরি ভোক্তাদের কাছে পৌঁছায়। শিল্পকারখানায় স্বল্প পরিমাণে মূলধনী পণ্য উৎপন্ন হয়। যা অন্য একটি শিল্পের কাঁচামাল হিসেবে ব্যবহৃত হয়। এভাবে এক শিল্পের কারণে অন্য শিল্পের বিকশিত হয়। উদ্দীপকে লক্ষ করা যায়, জাহিদ তার বাবার উৎসাহে ব্যাংক থেকে ৫ লক্ষ টাকা ঋণ নিয়ে একটি কারখানা প্রতিষ্ঠা করে। এই কারখানায় বৃহৎ শিল্পের উপজাতগুলো কাঁচামাল হিসেবে ব্যবহৃত হয়। আবার, তার বন্ধু অন্য একটি শিল্পকারখানা প্রতিষ্ঠা করেন। এ শিল্পের উৎপাদিত পণ্য বৃহৎ শিল্পের কাঁচামাল হিসেবে ব্যবহার করা হয়। অর্থাৎ, এ দুটি শিল্প একে অন্যের সহায়ক হিসেবে ভূমিকা পালন করে। একটি শিল্পের উৎপাদিত পণ্য অন্য শিল্পে ব্যবহার করা হলে ১ম শিল্পের উৎপন্ন পণ্যটি মাধ্যমিক পণ্য হিসেবে বিবেচিত হয়। আবার এসব মাধ্যমিক পণ্য উৎপাদন করতে শিল্পটিকে প্রাথমিক পণ্যের কাঁচামাল যোগান নিতে হয়। যেমন- ক্ষুদ্রশিল্প কাঁচামাল হিসেবে তুলা, ধান ও গম নিয়ে মাধ্যমিক পণ্য হিসেবে সুতা, চাল, আটা ময়দা তৈরি করে। আবার, এসব মাধ্যমিক পণ্যকে কাঁচামাল হিসেবে গ্রহণ করে বৃহৎ শিল্প তৈরি পোশাক, ব্রেড, বিস্কুট প্রভৃতি চূড়ান্ত দ্রব্য উৎপাদন করে। এভাবে ক্ষুদ্র ও বৃহৎ শিল্প পরস্পর নির্ভরশীল।"
        }
      ]
    },
    {
      "number": "8",
      "uddipok": "'X' একটি জনবহুল দেশ। এই দেশের কাম্য জনসংখ্যা হলো ৬ কোটি কিন্তু বর্তমান জনসংখ্যা হলো ২৪ কোটি। যদি দেশটি কাম্য জনসংখ্যার দেশ হতো তাহলে মাথাপিছু উৎপাদন, অর্থনৈতিক কল্যাণ সর্বোচ্চ হতো এবং দেশটিতে সম্পদের সুষ্ঠু ব্যবহার সম্ভব হতো।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "কোনো দেশে প্রতিবছর মোট জনসংখ্যার প্রতি হাজারে যে সংখ্যক লোক মৃত্যুবরণ করে তাকে সে দেশের মৃত্যুহার বলে। মৃত্যুহারের সূত্র হলো- মৃত্যুহার = ( মোট মৃত্যু সংখ্যা ) বছরের মাঝামাঝি সময়ে মোট জনসংখ্যা   × ১০০০ \\frac{\\left(মোট\\ মৃত্যু\\ সংখ্যা\\right)}{বছরের\\ মাঝামাঝি\\ সময়ে\\ মোট\\ জনসংখ্যা}\\ \\times১০০০ বছরের   মাঝামাঝি   সময়ে   মোট   জনসংখ্যা ( মোট   মৃত্যু   সংখ্যা ) ​   × ১০০০"
        },
        {
          "label": "খ",
          "question": "",
          "explanation": "জনসংখ্যা ও খাদ্য উৎপাদন একে অপরের সাথে নিবিড়ভাবে সম্পর্কিত। জনসংখ্যা শুধু খাদ্য উৎপাদনে সহায়তা করে না বরং কখনো কখনো খাদ্য সমস্যার সৃষ্টি করে। আবার এই জনসংখ্যাই প্রাকৃতিক সম্পদকে কাজে লাগিয়ে খাদ্য উৎপাদন করে। তাই জনসংখ্যা বৃদ্ধির সাথে খাদ্য উৎপাদনও বাড়ে। প্রকৃতিতে সম্পদ সীমিত। ফলে যে হারে জনসংখ্যা বাড়ে সে হারে খাদ্য উৎপাদন বাড়ে না। তাই জনসংখ্যা খাদ্য উৎপাদনে সহায়ক হলেও অধিক জনসংখ্যা খাদ্য সমস্যা সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকের জনসংখ্যা সম্পর্কিত ধারণাটি কাম্য জনসংখ্যা তত্ত্বকে নির্দেশ করা হয়েছে। একটি দেশে প্রাকৃতিক সম্পদ, মূলধন ও প্রযুক্তিগত জ্ঞান কাজে লাগিয়ে জনসংখ্যার যে পরিমাণ দ্বারা সর্বোচ্চ মাথাপিছু আয় অর্জিত হয়, তা কাম্য জনসংখ্যা। কাম্য জনসংখ্যা স্তরে দেশে সম্পদের পূর্ণ ব্যবহার স্বারা উৎপাদন ও মাথাপিছু আয় সর্বোচ্চ হয়। নিম্নে কাম্য জনসংখ্যা তত্ত্বটি চিত্রে উপস্থাপন করা হলো- চিত্রে, ভূমি অক্ষে জনসংখ্যা ও লম্ব অক্ষে মাথাপিছু আয় দেখানো হয়েছে। P 1 P 1 P_1P_1 P 1 ​ P 1 ​ মাথাপিছু আয় রেখা। চিত্রে OA, OC জনসংখ্যা স্তরে মাথাপিছু আয় কম। OA জনসংখ্যা দ্বারা কাম্য জনসংখ্যা থেকে কম জনসংখ্যা এবং OC জনসংখ্যা দ্বারা কাম্য জনসংখ্যা থেকে অধিক জনসংখ্যা নির্দেশিত হয়। OM জনসংখ্যা স্তরে মাথাপিছু আয় সর্বোচ্চ। ফলে এটি কাম্য জনসংখ্যা নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের X দেশের অতিরিক্ত জনসংখ্যা জনসম্পদে রূপান্তরিত করার মাধ্যমে কাম্য জনসংখ্যা হতে পারে। যে পরিমাণ জনসংখ্যায় সর্বোচ্চ মাথাপিছু আয় ও উৎপাদন নিশ্চিত হয়, তাকে কাম্য জনসংখ্যা বলে। এখানে দেশীয় সম্পদের পূর্ণ ব্যবহার নিশ্চিত হয়। ফলে সর্বাধিক উৎপাদন হয়। আর একটি দেশের উৎপাদনশীল ও দক্ষ শ্রমশক্তিকে মানবসম্পদ বলে। দেশের জনসংখ্যা বেশি হলেও বোঝা নয় যদি তারা দক্ষ বা মানবসম্পদ হয়। কেননা দক্ষ জনগোষ্ঠী সহজেই নতুন কর্মসংস্থান সৃষ্টি করে দেশের মোট উৎপাদন বাড়াতে সক্ষম। উদ্দীপকে লক্ষ করা যায়, X দেশের কাম্য জনসংখ্যা হলো ৬ কোটি। কিন্তু বর্তমানে সেখানে জনসংখ্যা ২৪ কোটি। যা কাম্য জনসংখ্যার চেয়ে অনেক বেশি। অর্থাৎ দেশটি কাম্য জনসংখ্যার দেশ নয়। তবে এই অধিক জনসংখ্যাকে জনসম্পদে রূপান্তরিত করা গেলে অর্থনৈতিক উন্নয়ন সম্ভব হবে। দেশের অর্থনৈতিক উন্নয়নে দক্ষ শ্রমশক্তি অপরিহার্য। দেশের অতিরিক্ত জনশক্তিকে উন্নত দেশগুলোতে রপ্তানি করে প্রচুর বৈদেশিক মুদ্রা অর্জন করা যায়। আবার, এ জনশক্তিকে কাজে লাগিয়ে দেশের পরিত্যক্ত ও অব্যবহৃত জমি উৎপাদন কাজে ব্যবহার করা যায়। ফলে উৎপাদন বৃদ্ধি পাবে। এছাড়াও, পর্যাপ্ত শিক্ষা ও প্রশিক্ষণের মাধ্যমে শ্রমশক্তিকে দক্ষ করে গড়ে তোলা যায়। এর পাশাপাশি বিজ্ঞান ও প্রযুক্তির উপযুক্ত ব্যবহারের ফলে শ্রমিকের উৎপাদনশীলতা বাড়ে। ফলে প্রকৃত সম্পদের পূর্ণ ব্যবহার হবে ও মাথাপিছু আয় সর্বাধিক হবে। সর্বোপরি দেশের অর্থনৈতিক উন্নয়ন হবে। এভাবে, উপরিউক্ত পদক্ষেপসমূহ গ্রহণ ও বাস্তবায়নের মাধ্যমে X দেশটির জনসংখ্যাকে কাম্য জনসংখ্যায় রূপান্তরিত করা যাবে।"
        }
      ]
    },
    {
      "number": "9",
      "uddipok": "জামিলা ঢাকার একটি কারখানায় কাজ করে। তার মতো ৮০০ শ্রমিক এ কারখানায় কাজ করে, যার ৮০ শতাংশই দরিদ্র ও অদক্ষ মহিলা। এ কারখানা দেশের বৈদেশিক মুদ্রা অর্জনকারী শিল্পের অন্তর্গত প্রতিষ্ঠান। মোট রপ্তানি আয়ের প্রায় ৭৬% এ শিল্প থেকে অর্জিত হয়। কিন্তু বর্তমানে করোনা মহামারির কারণে সৃষ্ট বৈশ্বিক মন্দা এ শিল্পকে সংকটে ফেলেছে, যা দেশের অর্থনীতিসহ জামিলার মতো হাজার হাজার শ্রমিকের দুশ্চিন্তার বিষয় হয়েছে। সরকার রপ্তানিমুখী এ শিল্পের সংকট মোকাবেলায় বিভিন্ন আর্থিক প্রণোদনা ঘোষণা করেছে। সবার প্রত্যাশা- মহামারি কেটে সুদিন আসবে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "'হাইটেক শিল্প' বলতে জ্ঞান ও পুঁজিনির্ভর, উচ্চ প্রযুক্তিভিত্তিক, পরিবেশবান্ধব এবং আইটি বা গবেষণা ও উন্নয়ননির্ভর শিল্পকে বোঝায়।"
        },
        {
          "label": "খ",
          "question": "",
          "explanation": "পাট বাংলাদেশের প্রধান অর্থকরী ফসল। প্রাচীনকাল থেকে এদেশে উৎকৃষ্টমানের পাট উৎপন্ন হয়ে আসছে। পাটের আঁশের রং সোনালি। এ ছাড়া পাট ও পাটজাত দ্রব্য রপ্তানির মাধ্যমে বাংলাদেশ প্রতিবছর বিপুল পরিমাণ বৈদেশিক মুদ্রা অর্জন করে। এজন্য পাটকে 'সোনালি আঁশ' বলা হয়।"
        },
        {
          "label": "গ",
          "question": "",
          "explanation": "উদ্দীপকে জামিলা যে প্রতিষ্ঠানে কাজ করে সে প্রতিষ্ঠানটি হলো পোশাক শিল্প। বাংলাদেশের পোশাক শিল্প ১৯৭৬-৭৭ সালে মাত্র তিনটি কারখানার তৈরি পোশাক রপ্তানির মধ্য দিয়ে যাত্রা শুরু করে। এর মধ্যে পোশাক শিল্পের কারখানা ও কর্মচারীর সংখ্যা যেমন অভাবনীয়ভাবে বেড়েছে, তেমনি আয়ও বেড়েছে কয়েক হাজার গুণ। বর্তমানে এ শিল্পে প্রায় ৫,০০০ কারখানা রয়েছে। এসব কারখানায় কর্মরত শ্রমিকের সংখ্যা ৫০ লক্ষের অধিক। এসব শ্রমিকের শতকরা ৮০ ভাগ হলো দেশের অবহেলিত ও বঞ্চিত গরিব নারী। উদ্দীপকে দেখা যায়, জামিলা যে প্রতিষ্ঠনে কাজ করে সেটির ৮০ শতাংশই নারী। মোট রপ্তানি আয়ের ৭৬% এ শিল্প থেকে আসে। যা পোশাক শিল্পকে নির্দেশ করে। বাংলাদেশের রপ্তানি আয়ের ৮৩ শতাংশেরও বেশি বস্তু পণ্য ও তৈরি পোশাক শিল্প থেকে অর্জিত হয়। ২০১৮-১৯ অর্থবছরে ৩৪১৩৩ মিলিয়ন মার্কিন ডলার মূল্যের তৈরি পোশাক ও নিটওয়্যার রপ্তানি করেছে। এ শিল্প বিদেশ থেকে প্রচুর বৈদেশিক মুদ্রা অর্জন করায় একে 'সোনালি শিল্প' বলা হয়।"
        },
        {
          "label": "ঘ",
          "question": "",
          "explanation": "রপ্তানিমুখী পোশাক শিল্পে সরকারের প্রণোদনা ঘোষণা করার পদক্ষেপটি সময়োপযোগী। বাংলাদেশের রপ্তানিমুখী শিল্পের মধ্যে সবচেয়ে বেশি গুরুত্বপূর্ণ হলো পোশাক শিল্প। এ শিল্প হতে দেশের রপ্তানি আয়ের সিংহভাগ আসে। তবে সম্প্রতি করোনার কারণে এ শিল্পটি বাধার সম্মুখীন হয়। তবে সরকার এ শিল্পকে পূর্বের অবস্থানে ফিরিয়ে আনতে মোটা অঙ্কের আর্থিক প্রণোদনা ঘোষণা করেছে। উদ্দীপকে লক্ষ করা যায়, জামিলা যে প্রতিষ্ঠানে কাজ করে সেটির ৮০ শতাংশই মহিলা। দেশের মোট রপ্তানি আয়ের ৭৬% আসে সেই শিল্প হতে। কিন্তু বর্তমানে করোনা মহামারির জন্য সৃষ্ট বৈদেশিক মন্দা এ শিল্পকে সংকটে ফেলেছে। যা এ শিল্পের হাজার হাজার শ্রমিকের দুশ্চিন্তার কারণ। তবে এ সংকট থেকে উত্তরণের জন্য সরকার আর্থিক প্রণোদনা ঘোষণা করেছে। পোশাক শিল্প দেশের অন্যতম প্রধান রপ্তানি শিল্প হওয়ায় বিশেষ গুরুত্ব বহন করে। তাই মহামারি করোনার সময়ও সরকার এ শিল্পকে ক্ষতির প্রভাব থেকে মুক্ত রাখতে ২৮২৫ কোটি টাকার প্রণোদনা ঘোষণা করেছে। আবার ২০২১-২২ অর্থবছরে রপ্তানির সময় রপ্তানি মূল্যের ১ শতাংশ হারে অতিরিক্ত প্রণোদনা দেয়ার ঘোষণা দেন। ফলে রপ্তানিকারকরা মহামারিজনিত উচ্চ উৎপাদন খরচ, হ্রাস করতে পারবে। মন্দাজনিত ক্ষতি পুষিয়ে উৎপাদন চালু রাখতে পারবে। সর্বোপরি সংকট মোকাবেলায় উপকৃত হতে পারবে। যা এই করোনাকালেও রপ্তানি ও অর্থনৈতিক উন্নয়নকে স্থিতিশীল রাখবে। তাই বলা যায়, রপ্তানিমুখী শিল্প সংকট মোকাবেলায় সরকারের ঘোষিত পদক্ষেপ সময়োপযোগী।"
        }
      ]
    },
    {
      "number": "10",
      "uddipok": "মি. সুমন একজন জনসংখ্যা গবেষক। দেশের জনাধিক্য সমস্যা নিয়ে বলতে গিয়ে তিনি বলেন, অধিক জনসংখ্যা একটি দেশের খাদ্য ঘাটতিসহ নানাবিধ আর্থ-সামাজিক সমস্যার সৃষ্টি করে। কিন্তু নিয়ন্ত্রিত জনসংখ্যাকে শিক্ষা, স্বাস্থ্য, প্রশিক্ষণ সুবিধা প্রদানের মাধ্যমে জনসম্পদে পরিণত করা গেলে তা দেশের অর্থনৈতিক উন্নয়নকে ত্বরান্বিত করে। তার মতে, জনসংখ্যা একটি দেশের জন্য শুধু অভিশাপই নয় বরং আশীর্বাদও বটে। প্রয়োজন শুধু জনসংখ্যার কার্যকর ব্যবস্থাপনা।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "একটি দেশে প্রতি বর্গমাইল বা বর্গকিলোমিটারে গড়ে যে সংখ্যক মানুষ বাস করে তাকে জনসংখ্যার ঘনত্ব বলে।"
        },
        {
          "label": "খ",
          "question": "",
          "explanation": "জনসংখ্যা বৃদ্ধি পরিবেশের ওপর বিরূপ প্রভাব ফেলে। জনসংখ্যা বৃদ্ধিজনিত কারণে পরিবেশ দূষিত হয়। অপরিকল্পিত জনসংখ্যা বৃদ্ধি, অভিবাসন, নগরায়ণ ইত্যাদি সমস্যা পরিবেশের ওপর প্রতিকূল প্রভাব সৃষ্টি করেছে। অতিরিক্ত যানবাহন, বাসস্থানের অব্যবস্থা, ময়লা নিষ্কাশনের অব্যবস্থায় পরিবেশ হুমকির মুখে পড়ে। এছাড়া বনভূমি কেটে বসবাসের উপযোগী জায়গা তৈরি করেও পরিবেশের মারাত্মক ক্ষতি হয়।"
        },
        {
          "label": "গ",
          "question": "",
          "explanation": "অধিক জনসংখ্যা আর্থ-সামাজিক পরিবেশের ওপর বহুমুখী নেতিবাচক প্রভাব ফেলে। অধিক জনসংখ্যার কারণে দেশে খাদ্য ঘাটতি দেখা দেয়। জনাধিক্যের ফলে কৃষি জমি ও বনভূমি ধ্বংস হয়। বর্ধিত জনসংখ্যার জন্য বাসস্থানের সংকট তৈরি হয়। অধিক জনসংখ্যা শিক্ষা ও চিকিৎসা সেবায় ব্যাঘাত ঘটায়। আবার, অতিরিক্ত জনসংখ্যার ফলে মাথাপিছু আয় কম ও জীবনযাত্রার মান নিম্ন হয়। বাংলাদেশে উৎপাদন বৃদ্ধির চেয়ে জনসংখ্যা বৃদ্ধির হার বেশি। ফলে খাদ্যাভাব লেগেই থাকে। এখানে বেকারত্বের হার বেশি। এদেশে আবাদি জমির পরিমাণ দিন দিন কমে যাচ্ছে ও বনভূমি উজাড় করা হচ্ছে। এখানে পর্যাপ্ত শিক্ষা ও চিকিৎসা পাওয়া দুঃসাধ্য ব্যাপার। ফলে মাথাপিছু আয় ও জীবনযাত্রার মান নিম্ন। এ বর্ধিত জনসংখ্যার ব্যয়ভার মেটাতে সরকার বিদেশি রাষ্ট্র বা সংস্থার ওপর নির্ভরশীল হচ্ছে। আবার, রাজনৈতিক অস্থিতিশীলতার জন্যও অধিক জনসংখ্যা দায়ী। পাশাপাশি দ্রব্যমূল্যের ঊর্ধ্বগতিসহ বিভিন্ন সমস্যা লক্ষ করা যায়।"
        },
        {
          "label": "ঘ",
          "question": "",
          "explanation": "মি. সুমনের দেশটির জনসংখ্যা কেবল তার দেশের জন্য অভিশাপ নয়, আশীর্বাদ বা সম্পদও বটে। সঠিক ব্যবহারের মাধ্যমে দেশের উন্নয়নের সহযোগী হিসেবে জনসংখ্যাকে জনসম্পদে বা মানবসম্পদে রূপান্তরিত করা যায়। দেশের উৎপাদনশীল ও দক্ষ জনশক্তিকে মানবসম্পদ বলে। যারা অর্থনৈতিক উন্নয়নে গুরুত্বপূর্ণ ভূমিকা পালন করে। অর্থনৈতিক উন্নয়নের জন্য শ্রমশক্তি অপরিহার্য। আর জনসংখ্যাই হলো এ শ্রমশক্তির প্রধান উৎস। কোনো কিছু উৎপাদন করতে হলে ভূমি, মূলধন ও সংগঠনের সাথে শ্রমশক্তির প্রয়োগ অপরিহার্য। তাই জনসংখ্যা শ্রমশক্তির যোগান দিয়ে অর্থনৈতিক উন্নয়নে সহায়তা করে। জনসংখ্যা দেশে উৎপাদিত পণ্যসামগ্রীর চাহিদা সৃষ্টি করে বাজারের বিস্তৃতি ঘটায়। তাই জনসংখ্যা বৃদ্ধির সাথে সাথে উৎপন্ন পণ্যসামগ্রীর চাহিদা বৃদ্ধি পায়। অর্থনৈতিক উন্নয়নের গতি ত্বরান্বিত হয়। উন্নয়নশীল দেশে পর্যাপ্ত মূলধনের অভাব রয়েছে। অথচ এসব দেশে যথেষ্ট শ্রমশক্তি রয়েছে। যেসব দেশে মূলধনের ঘাটতি রয়েছে সেসব দেশ মূলধনের বিকল্প হিসেবে শ্রমশক্তিকে কাজে লাগিয়ে অর্থনৈতিক উন্নয়ন সাধন করতে পারে। বর্তমানে বিজ্ঞান ও প্রযুক্তির প্রসারে উন্নত দেশগুলোতে প্রচুর পরিমাণে শ্রমের চাহিদা রয়েছে। উন্নত দেশগুলোতে শ্রমশক্তি রপ্তানি করে প্রচুর পরিমাণে বৈদেশিক মুদ্রা অর্জন করা সম্ভব। জনসংখ্যাকে দক্ষ মানবসম্পদে রূপান্তরিত করে বিদেশে রপ্তানি করে বৈদশিক মুদ্রা অর্জন করা যায়। এভাবে দেশে কর্মসংস্থান বৃদ্ধি, বৈদেশিক বাজার সৃষ্টি ও শ্রমশক্তিকে দক্ষ করে তোলার মাধ্যমে জনসংখ্যাকে আশীর্বাদ হিসেবে গড়ে তোলা যায়।"
        }
      ]
    },
    {
      "number": "11",
      "uddipok": "সাম্প্রতিককালে বাংলাদেশের বৈদেশিক বাণিজ্য পরিস্থিতি নিম্নরূপ: অর্থবছর আমদানি ব্যয় (মিলিয়ন মার্কিন ডলার) রপ্তানি আয় (মিলিয়ন মার্কিন ডলার) ২০১৪-১৫ ৪০৭০৪ ৩১২০৯ ২০১৫-১৬ ৪২৯২১ ৩৪২৫৭",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "দেশীয় সীমানার ভিতরে সাধারণত একই দেশের অধিবাসী এবং একই দেশের বিভিন্ন অঞ্চলের মধ্যে দ্রব্যসামগ্রী ও সেবার বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "",
          "explanation": "বৈদেশিক বাণিজ্যের ফলে দেশীয় সম্পদের পূর্ণ ব্যবহার হয় বলে উৎপাদন বৃদ্ধি পায়। দুই বা ততোধিক দেশের মধ্যে পণ্য ক্রয়-বিক্রয় হলে তাকে আন্তর্জাতিক বাণিজ্য বলে। বৈদেশিক বাণিজ্যের ফলে উৎপাদিত দ্রব্য রপ্তানি করে বৈদেশিক মুদ্রা অর্জন করা যায়। ফলে উদ্যোক্তা বেশি পরিমাণে দ্রব্য উৎপাদন করে। আবার, অন্যদেশ হতে কাঁচামাল আমদানি করেও নিজ দেশে শিল্পের প্রসার ঘটানো যায়। এতে দেশীয় সম্পদের সুষ্ঠু ব্যবহার হয়। তাই বৈদেশিক বাণিজ্য দেশের উৎপাদন বৃদ্ধিতে সহায়ক।"
        },
        {
          "label": "গ",
          "question": "",
          "explanation": "উদ্দীপকের তথ্যানুযায়ী, বাংলাদেশের বৈদেশিক বাণিজ্যে প্রতিকূল বাণিজ্য ভারসাম্য লক্ষ করা যায়। কোনো দেশে এক বছরে দৃশ্যমান রপ্তানি আয় অপেক্ষা দৃশ্যমান রপ্তানি ব্যয় কম হলে তাকে প্রতিকূল বাণিজ্য ভারসাম্য বলে। এ অবস্থায় B = (X - M) < 0। অর্থাৎ এখানে রপ্তানি আয় থেকে আমদানি ব্যয় বাদ দিলে যে মান পাওয়া যায়, তা শূন্য থেকে কম। যা বৈদেশিক বাণিজ্য ঘাটতি বা প্রতিকূল বাণিজ্য ভারসাম্য নির্দেশ করে। উদ্দীপকে লক্ষ করা যায়, ২০১৪-১৫ অর্থবছরে বাংলাদেশের রপ্তানি আয় ৩১.২০৯ মিলিয়ন মার্কিন ডলার। তবে আমদানি ব্যয় ৪০,৭০৪ মিলিয়ন মার্কিন ডলার। অর্থাৎ এখানে (৪০৭০৪ - ৩১২০৯) = ৯৪৯৫ মিলিয়ন মার্কিন ডলার বাণিজ্য ঘাটতি বিদ্যমান। আবার, ২০১৫-১৬ অর্থবছরে বাংলাদেশে রপ্তানি আয় ৩৪,২৫৭ মিলিয়ন মার্কিন ডলার এবং আমদানি ব্যয় ৪২,৯২১ মিলিয়ন মার্কিন ডলার। অর্থাৎ এখানে (৪২৯২১ - ৩৪২৫৭) = ৪৬৬৪ মিলিয়ন ডলার বাণিজ্য ঘাটতি বিদ্যমান। যা প্রতিকূল বাণিজ্য ভারসাম্যকে নির্দেশ করে। তাই আমরা বলতে পারি, বাংলাদেশের বৈদেশিক বাণিজ্যের ক্ষেত্রে প্রতিকূল বাণিজ্য ভারসাম্য বিদ্যমান।"
        },
        {
          "label": "ঘ",
          "question": "",
          "explanation": "দেশের অর্থনৈতিক উন্নয়নে রপ্তানি বৃদ্ধির পাশাপাশি আমদানি হ্রাস প্রয়োজন- এ উক্তির সাথে আমি একমত। দেশের রপ্তানি বৃদ্ধির জন্য রপ্তানি বাণিজ্য সম্প্রসারণ নীতি ও আমদানি কমানোর জন্য আমদানি বিকল্প শিল্পায়ন কৌশল গ্রহণ করতে হবে। দেশের রপ্তানি আয় বৃদ্ধির জন্য যেসব নীতিমালা গ্রহণ করা হয় তাই রপ্তানি বাণিজ্য সম্প্রসারণ নীতি। আবার, আমদানি না করে দেশের অভ্যন্তরে শিল্প স্থাপন করে দ্রব্য উৎপাদনের ব্যবস্থা করাই হলো আমদানি বিকল্প শিল্পায়ন। রপ্তানি বাণিজ্য সম্প্রসারণের জন্য মেইড ইন বাংলাদেশ নামের ব্র্যান্ড প্রতিষ্ঠা করতে হবে। রপ্তানিকারকদের শুল্ক রেয়াত ও ট্যাক্স হলিডের সুবিধা বাড়াতে হবে। এ শিল্পের উদ্যোক্তাদের সহজ শর্তে ঋণ দিয়ে মূলধনের সংকট দূর করতে হবে। আবার, এসব শিল্পে নিরবচ্ছিন্ন বিদ্যুৎ ও গ্যাস সরবরাহ করতে হবে। এছাড়া, আন্তর্জাতিক বাণিজ্য মেলায় অংশ নিয়ে ক্রেতাদের আকৃষ্ট ও বৈদেশিক বাজার সৃষ্টি করতে হবে। এর পাশাপাশি সরকারি পৃষ্ঠপোষকতায় বাণিজ্য চুক্তি বাড়াতে হবে। এভাবে রপ্তানি বৃদ্ধি পাবে। অন্যদিকে, আমদানি বিকল্প শিল্পায়নের অংশ হিসেবে শিল্পজাত দ্রব্যের উৎপাদন বাড়াতে হবে। ফলে বৈদেশিক নির্ভরশীলতা কমে যাবে। দেশে ভোগ্যপণ্য ও মূলধনী দ্রব্যের উৎপাদন বৃদ্ধি পাবে। আবার, দেশীয় শিল্পের সংরক্ষণ, সঞ্চয় ও বিনিয়োগ বৃদ্ধি করতে উদ্যোক্তাদের উৎসাহিত করতে হবে। ফলে দেশীয় সম্পদের পূর্ণ ব্যবহার হবে। শ্রম শক্তির দক্ষতা বৃদ্ধি পাবে। ফলে লেনদেনের ঘাটতি দূর হবে এবং অর্থনৈতিক উন্নয়ন হবে। তাই বলা যায়, দেশের অর্থনৈতিক উন্নয়নে রপ্তানি বৃদ্ধির পাশাপাশি আমদানি হ্রাস আবশ্যক।"
        }
      ]
    }
  ]
}