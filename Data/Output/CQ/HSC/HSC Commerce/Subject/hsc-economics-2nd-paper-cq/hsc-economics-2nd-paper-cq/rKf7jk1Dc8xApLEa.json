{
  "title": "ময়মনসিংহ বোর্ড ২০২২",
  "subtitle": "অর্থনীতি (11)",
  "questions": [
    {
      "number": "1",
      "uddipok": "নিচের টেবিলটি লক্ষ করো এবং প্রশ্নগুলোর উত্তর দাও।",
      "tag": "DCC 24,MB 22",
      "sub_questions": [
        {
          "label": "ক",
          "question": "",
          "explanation": "সরকার কোনো ব্যক্তিকে বিশেষ সুবিধা দানের বদলে তার কাছ থেকে পূর্ব নির্ধারিত হারে যে অর্থ আদায় করে তাকে ফি বলে।"
        },
        {
          "label": "খ",
          "question": "",
          "explanation": "আয়করের করঘাত অন্যের ওপর চাপানো যায় না, তাই এটি একটি প্রত্যক্ষ কর। প্রত্যক্ষ কর বলতে বোঝায় যে করের করঘাত ও করপাত একই ব্যক্তির ওপর পড়ে। অর্থাৎ যার ওপর কর আরোপ করা হয় তাকেই করের চূড়ান্ত ভার বহন করতে হয়। আয়কর ব্যক্তির আয়ের ওপর ধার্য করা হয়। ফলে ব্যক্তি এ কর অন্যের ওপর চাপাতে পারে না। তাকেই এ কর পরিশোধ করতে হয়। অর্থাৎ আয়করের ক্ষেত্রে করঘাত ও করপাত একই ব্যক্তির ওপর পড়ে। তাই আয়করকে প্রত্যক্ষ কর বলা হয়।"
        },
        {
          "label": "গ",
          "question": "",
          "explanation": "অনুচ্ছেদে (g) চিহ্নিত স্থান সরকারি ঋণের উৎসকে নির্দেশ করে। দেশ পরিচালনার জন্য সরকারকে প্রচুর অর্থ ব্যয় করতে হয়। রাজস্ব আয় দিয়ে ব্যয় নির্বাহ করতে না পারলে সরকার অভ্যন্তরীণ ও বাহ্যিক উৎস থেকে ঋণ গ্রহণ করে থাকে। অভ্যন্তরীণ উৎসের মধ্যে কেন্দ্রীয় ব্যাংক, বাণিজ্যিক ব্যাংক ও বিশেষায়িত ব্যাংক। আর বাহ্যিক উৎসের মধ্যে বিদেশি সরকার, আন্তর্জাতিক সংস্থা ও আর্থিক লেনদেন ইত্যাদি রয়েছে।উদ্দীপকে অভ্যন্তরীণ ও বাহ্যিক উৎস দেওয়া আছে। যা সরকারি ঋণের দুটি উৎস। যেখানে ঋণের অভ্যন্তরীণ উৎসের মধ্যে কেন্দ্রীয় ব্যাংক, বাণিজ্যিক ব্যাংক ও বিভিন্ন আর্থিক প্রতিষ্ঠান রয়েছে। বাহ্যিক উৎসের মধ্যে বিদেশি সরকার, আন্তর্জাতিক বিভিন্ন আর্থিক প্রতিষ্ঠান এবং বিদেশি সংস্থা ও দাতাগোষ্ঠী বিদ্যমান। সরকার সাধারণত এসব অভ্যন্তরীণ ও বাহ্যিক উৎসসমূহ থেকে ঋণ গ্রহণের মাধ্যমে ঘাটতি ব্যয় নির্বাহ করে থাকে। তাই 'g' চিহ্নিত স্থানে সরকারি ঋণের উৎস বসবে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সরকারি ঋণের দুটি উৎস হলো অভ্যন্তরীণ ও বাহ্যিক উৎস। সরকার দেশের জনগণ বা বিভিন্ন আর্থিক ও অ-আর্থিক প্রতিষ্ঠান এবং কেন্দ্রীয় ব্যাংকের নিকট থেকে যে ঋণ গ্রহণ করে, তাকে অভ্যন্তরীণ ঋণ বলে। পক্ষান্তরে বিদেশি ব্যক্তি, সরকার ও আর্থিক প্রতিষ্ঠান হতে যে ঋণ গ্রহণ করে তাকে বৈদেশিক ঋণ বলে। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। উদ্দীপকে বর্ণিত উৎস দুটি হলো সরকারি ঋণের অভ্যন্তরীণ ও বাহ্যিক উৎস। অভ্যন্তরীণ উৎসের মধ্যে কেন্দ্রীয় ব্যাংক, বাণিজ্যিক ব্যাংক ও বিশেষায়িত ব্যাংক প্রধান। অন্যদিকে বাহ্যিক উৎসের মধ্যে বিদেশি সরকার ও আন্তর্জাতিক বিভিন্ন আর্থিক প্রতিষ্ঠান উল্লেখযোগ্য। এছাড়া বিদেশি সংস্থা ও দাতাগোষ্ঠীর কাছ থেকে সরকার প্রয়োজনে ঋণ নিয়ে থাকে। অভ্যন্তরীণ উৎস থেকে ঋণ সংগ্রহ করা সহজতর। ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বিপরীতে বাহ্যিক উৎস থেকে ঋণ সংগ্রহ করা তুলনামূলক জটিল। দাতা দেশ বা সংস্থাসমূহ এর প্রদেয় ঋণের সাথে উচ্চ সুদ, অভ্যন্তরীণ রাজনৈতিক বিষয়, পরিশোধের কম সময় ও অন্যান্য কঠিন শর্ত দেশের স্বাধীনতা ও সার্বভৌমত্বের জন্য হুমকিস্বরূপ। তাই সার্বিক বিবেচনায় বলা যায়, উন্নয়নশীল দেশের প্রেক্ষাপটে উৎস দুটির মধ্যে অভ্যন্তরীণ উৎসের যৌক্তিকতা অধিক।"
        }
      ]
    },
    {
      "number": "2",
      "uddipok": "বর্তমান সময়ে সরকার মানবসম্পদ উন্নয়ন, কর্মসংস্থান সৃষ্টি, সামাজিক নিরাপত্তা এবং পরিবহন ও যোগাযোগ ব্যবস্থার উন্নয়নে বিপুল পরিমাণ অর্থ ব্যয় করে। এসব খাতে বরাদ্দকৃত অর্থ সংগ্রহের জন্য সরকার মূল্য সংযোজন কর, আমদানি শুল্ক, রপ্তানি শুল্ক এবং আবগারি শুল্কের ওপর নির্ভরশীল।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "আর্থ-সামাজিক উন্নয়ন ও প্রশাসনিক কার্যক্রম পরিচালনার জন্য বিভিন্ন উৎস থেকে সরকার যে অর্থ আয় করে তাকে সরকারি আয় বলে।"
        },
        {
          "label": "খ",
          "question": "",
          "explanation": "করও ফি এক নয়। সরকারি কোনো সুবিধা বা প্রাপ্তি প্রত্যাশা না করে সরকারকে জনগণ বাধ্যতামূলকভাবে যে অর্থ প্রদান করে তা-ই কর। যেমন আয় কর বিক্রয় কর, মূল্য সংযোজন কর ইত্যাদি। অন্যদিকে সরকার কোনো ব্যক্তিকে বিশেষ ধরনের সুবিধা প্রদানের লক্ষ্যে তার নিকট থেকে যে অর্থ আদায় করে তাকে ফি বলে। যেমন- জমি রেজিস্ট্রেশন ফি, কোর্ট ফি বিভিন্ন ধরনের লাইসেন্স ফি ইত্যাদি।"
        },
        {
          "label": "গ",
          "question": "",
          "explanation": "সরকার জনকল্যাণমূলক কার্যক্রম ও সার্বিক উন্নয়ন পরিকল্পনা বাস্তবায়নের জন্য অর্থ ব্যয় করে থাকে। বর্তমান যুগে প্রতিটি সরকার নাগরিকদের কল্যাণে অঙ্গীকারবদ্ধ হওয়ায় তাদের অনেক গুরুত্বপূর্ণ কাজ সম্পাদন করতে হয়। এসব জনকল্যাণ ও উন্নয়নমূলক কাজ করার জন্য সরকারকে অনেক অর্থ ব্যয় করতে হয়। জনকল্যাণ সাধন ও সার্বিক অর্থনৈতিক উন্নয়নে বিভিন্ন উদ্যোগ নেওয়া সরকারের প্রধান কাজগুলোর মধ্যে পড়ে। উদ্দীপকে সরকার মানবসম্পদ উন্নয়ন, কর্মসংস্থান সৃষ্টি, পরিবহন ও যোগাযোগ খাতে অনেক অর্থ ব্যয় করছে। আজকাল সরকারি ব্যয়ের একটি প্রধান উদ্দেশ্য হলো শিক্ষা ও স্বাস্থ্য খাতের উন্নয়নের মাধ্যমে মানবসম্পদ উন্নয়ন। এছাড়া পূর্ণ কর্মসংস্থান অর্জন ও তা বজায় রাখার উদ্দেশ্যে সরকারকে নানা উন্নয়ন প্রকল্প গ্রহণ ও বাস্তবায়ন করতে হয়। এর জন্য অবকাঠামোগত উন্নয়ন, যেমন- রাস্তাঘাট, সেতু, কালভার্ট নির্মাণ, বিদ্যুৎ ও জ্বালানি পরিস্থিতির উন্নয়ন, যোগাযোগব্যবস্থার উন্নয়ন প্রভৃতি খাতে ব্যয় করার প্রয়োজন হয়।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সরকারি আয়ের খাতসমূহ কর রাজস্বের উৎস, যা যথেষ্ট নয়। প্রতিটি দেশের সরকারই কল্যাণকর রাষ্ট্র পরিচালনায় জনগণের কাছে প্রতিশ্রুতিবদ্ধ। এ লক্ষ্য অর্জন করতে প্রশাসনিক কার্যাবলি ও আর্থ- সামাজিক উন্নয়নের জন্য সরকারকে প্রচুর অর্থ ব্যয় করতে হয়। সরকার সাধারণত কর রাজস্ব, কর বহির্ভূত রাজস্ব, অভ্যন্তরীণ ও বৈদেশিক ঋণ, বৈদেশিক অনুদান ইত্যাদির মাধ্যমে আয় করে। উদ্দীপকে বর্তমান সরকার বিভিন্ন উন্নয়নমূলক কাজ পরিচালনার জন্য বিপুল পরিমাণ অর্থ ব্যয় করে। এই বিপুল পরিমাণ অর্থ মূল্য সংযোজন কর, আমদানি শুল্ক, রপ্তানি শুল্ক এবং আবগারি শুল্কের মাধ্যমে সরকার আয় করে। অর্থাৎ সরকার তার ব্যয় নির্বাহের জন্য শুধু কর , রাজস্বের ওপর নির্ভরশীল। সরকার বিভিন্ন ধরনের কর আরোপের মাধ্যমে কর রাজস্ব সংগ্রহ করে। কর ছাড়া সরকার জনগণকে বিশেষ সেবা প্রদানের মাধ্যমে যে আয় করে তা কর বহির্ভূত রাজস্ব। সরকার কর ও কর বহির্ভূত রাজস্ব ছাড়া তার ব্যয় নির্বাহের জন্য দেশের ব্যাংকিং খাত থেকে ঋণের মাধ্যমে অর্থ সংগ্রহ করে। এছাড়া সরকারি ব্যয় নির্বাহের জন্য সরকার বিদেশি সরকার বা আর্থিক প্রতিষ্ঠান থেকেও ঋণ গ্রহণ করে। এসব উৎস থেকে প্রাপ্ত আয়ে যদি সরকার তার সম্পূর্ণ ব্যয় নির্বাহ করতে না পারে তাহলে অতিরিক্ত মুদ্রা ছাপিয়ে অর্থসংস্থান করে। তাই বলা যায়, উদ্দীপকে বর্ণিত কর রাজস্বের খাতসমূহ সরকারি আয়ের জন্য যথেষ্ট নয়।"
        }
      ]
    },
    {
      "number": "3",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাও: চিত্রে প্রদর্শিত পরিস্থিতি নিয়ন্ত্রণে সরকার ব‍্যাংক হার, নগদ রিজার্ভ অনুপাত, সরকারি ব্যয় ও কর হার পরিবর্তনের উদ্যোগ গ্রহণ করেছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "",
          "explanation": "মুদ্রাস্ফীতি সব সময় খারাপ নয়, মৃদু মুদ্রাস্ফীতি একটি দেশের অর্থনৈতিক উন্নয়নের জন্য কাম্য। মৃদু মুদ্রাস্ফীতির সময় বেশি মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয় বৃদ্ধির মাধ্যমে ভোগ ও সঞ্চয় বৃদ্ধি পায়। যা অর্থনৈতিক প্রবৃদ্ধি বা উন্নয়নকে নির্দেশ করে। তাই বলা যায়, মুদ্রাস্ফীতি সব সময় খারাপ নয়।"
        },
        {
          "label": "গ",
          "question": "",
          "explanation": "উদ্দীপকে প্রদর্শিত চিত্রে চাহিদা বৃদ্ধিজনিত মুদ্রাস্ফীতি সৃষ্টি হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি পেলে চাহিদা বৃদ্ধিজনিত মুদ্রাস্ফীতি সৃষ্টি হয়। উদ্দীপকে প্রদর্শিত চিত্রে লক্ষ করা যায়, প্রাথমিক অবস্থায় সামগ্রিক চাহিদা ও যোগান E বিন্দুতে পরস্পর সমান হওয়ায় O Y 1 OY_1^{ } O Y 1 ​ , উৎপাদনে ভারসাম্য দাম O P 1 OP₁ O P 1 ​ । এখন সামগ্রিক যোগান AS স্থির থেকে সামগ্রিক চাহিদা A D 1 AD_1^{ } A D 1 ​ , থেকে বৃদ্ধি পেয়ে A D 2 AD_2^{ } A D 2 ​ হলে দামস্তর O P 1 OP_1^{ } O P 1 ​ থেকে বেড়ে O P 2 OP_2^{ } O P 2 ​ হয়। এক্ষেত্রে দেশটিতে দামস্তর P 1 P 2 P₁P₂ P 1 ​ P 2 ​ বা EF পরিমাণ বৃদ্ধি পায়। যেহেতু সামগ্রিক চাহিদা বৃদ্ধির জন্য দামস্তরের এই বৃদ্ধি ঘটেছে, তাই একে চাহিদা বৃদ্ধিজনিত মুদ্রাস্ফীতি বলা হয়।"
        },
        {
          "label": "ঘ",
          "question": "",
          "explanation": "মুদ্রাস্ফীতি নিয়ন্ত্রণে কেন্দ্রীয় ব্যাংক যেমন আর্থিক নীতি গ্রহণ করে, তেমনি সরকার রাজস্ব নীতি প্রয়োগ করে থাকে। মুদ্রাস্ফীতি নিয়ন্ত্রণের জন্য কেন্দ্রীয় ব্যাংক সরকারের পক্ষে যেসব পদ্ধতি অবলম্বন করে সেগুলোর সমষ্টিই হলো আর্থিক নীতি। এ নীতির অধীনে ব্যাংক হার বৃদ্ধি, নগদ জমার অনুপাত বৃদ্ধি, খোলাবাজারে সরকারি ঋণপত্র বিক্রয় ইত্যাদি। আর্থিক নীতি মুদ্রাস্ফীতি নিয়ন্ত্রণের জন্য যথেষ্ট না হলে সরকার রাজস্ব নীতিরও আশ্রয় নেয়। রাজস্ব নীতির মধ্যে সরকারি ব্যয় হ্রাস, করের পরিমাণ বৃদ্ধি, সরকারি ঋণ গ্রহণ ইত্যাদি উল্লেখযোগ্য। উদ্দীপকে চাহিদা বৃদ্ধিজনিত মুদ্রাস্ফীতি ঘটেছে। এটি নিয়ন্ত্রণে সরকারের ব্যাংক হার ও নগদ রিজার্ভ অনুপাত পরিবর্তন কেন্দ্রীয় ব্যাংকের আর্থিক নীতি নির্দেশ করে। পক্ষান্তরে, সরকার রাজস্ব নীতির আওতায় সরকারি ব্যয় ও কর হার পরিবর্তন করেন। অর্থাৎ উদ্দীপকে সরকার চাহিদা বৃদ্ধিজনিত মুদ্রাস্ফীতি নিয়ন্ত্রণে আর্থিক ও রাজস্ব নীতি প্রয়োগ করেছেন। মুদ্রাস্ফীতি নিয়ন্ত্রণে আর্থিক নীতির কার্যকারিতা অনেকটাই নির্ভর করে ঋণগ্রহীতাদের ওপর। মুদ্রাস্ফীতির সময় তারা অধিক ঋণ নিতে গেলে তবেই এ ব্যবস্থা কার্যকর হয়। আর যদি কার্যকারিতা না আসে তাহলে সরকার রাজস্বনীতি গ্রহণ করে থাকে। মুদ্রাস্ফীতি নিয়ন্ত্রণের জন্য আর্থিক ও রাজস্বনীতির আশ্রয় গ্রহণ সত্ত্বেও কখনো কখনো সরকারকে এসবের সাথে কিছু প্রত্যক্ষ ব্যবস্থাও গ্রহণ করতে হয়। সুতরাং বলা যায়, উদ্দীপকের চিত্রে চাহিদা বৃদ্ধিজনিত মুদ্রাস্ফীতি দেখা দিলে তা নিয়ন্ত্রণের জন্য আর্থিক ও রাজস্বনীতির পাশাপাশি প্রত্যক্ষ নীতিও গ্রহণ করতে হয়।"
        }
      ]
    },
    {
      "number": "4",
      "uddipok": "সাদেক আলী একজন সাধারণ কৃষক। তিনি গতানুগতিক উৎপাদন পদ্ধতি ব্যবহার করে ফসল উৎপাদন করেন। উৎপাদিত ফসল দিয়ে তিনি পারিবারিক প্রয়োজন পূরণ করে থাকেন। অন্যদিকে হাসান সরকার একজন প্রতিষ্ঠিত কৃষক। তিনি আধুনিক উৎপাদন পদ্ধতি ব্যবহার করে ফসল উৎপাদন করেন। উৎপাদিত ফসল বিক্রয় করে তিনি ভালোই মুনাফা অর্জন করে থাকেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "একজন কৃষক ফসল ফলানোর জন্য যে জমি ব্যবহার করে থাকে তাকে কৃষি খামার বলে।"
        },
        {
          "label": "খ",
          "question": "",
          "explanation": "শস্য বহুমুখীকরণের মাধ্যমে একই জমিতে বছরের ভিন্ন ভিন্ন সময়ে ভিন্ন ভিন্ন ফসল উৎপাদনের মাধ্যমে ঝুঁকি হ্রাস করা সম্ভব। বাংলাদেশের বেশিরভাগ কৃষক এখনও তাদের জমিতে বছরের পর বছর একই শস্যের চাষ করে। দেশের প্রায় ৭৫ ভাগ জমিতে প্রায় সারাবছর শুধু ধানের চাষ হয়। ফলে কোনো কারণে ফসল উৎপাদন ক্ষতিগ্রস্ত হলে কৃষকরা প্রচুর লোকসানের সম্মুখীন হয়। কিন্তু এ পদ্ধতিতে কোনো কারণে একটি ফসলের উৎপাদন ক্ষতিগ্রস্ত হলে অন্য ফসল দিয়ে তা ক্ষতি পূরণ করা যায়। এতে করে কৃষি উৎপাদনে ঝুঁকির মাত্রাও কমে আসে।"
        },
        {
          "label": "গ",
          "question": "",
          "explanation": "সাদেক আলীর খামারটি জীবননির্বাহী খামারের সঙ্গে সংগতিপূর্ণ। জীবননির্বাহের জন্য কৃষক যে খামার করে তাই জীবননির্বাহী খামার। এ ধরনের খামার আয়তনে ছোট হয়। এখানে ব্যবস্থাপনা অসংগঠিত ও পরিদর্শন ব্যবস্থা অদক্ষ হয়ে থাকে। পদ্ধতিতে কৃষক কোনোরকম জীবিকানির্বাহ করতে সক্ষম। উদ্দীপকে সাদেক আলী একজন সাধারণ কৃষক। তিনি গতানুগতিক উৎপাদন পদ্ধতি ব্যবহার করে ফসল উৎপাদন করেন। উৎপাদিত ফসল দিয়ে তিনি শুধু পারিবারিক প্রয়োজন পূরণ করে থাকেন। অর্থাৎ তার খামার আয়তনে ক্ষুদ্র। এ ধরনের খামারে গরু, লাঙল ও পরিবারের সদস্যদের নিজস্ব শ্রমে উৎপাদন সম্পন্ন হয়। ফলে উৎপাদিত পণ্য পরিবারের ভরণ-পোষণে ব্যয় হয়ে যায়। উদ্দীপকের সাদেক আলীর উৎপাদন ব্যবস্থাও শুধু পারিবারিক প্রয়োজন মেটায়। তাই তার চাষাবাদ পদ্ধতিটি জীবননির্বাহী খামারের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে সাদেক আলীর খামারটি জীবননির্বাহী খামার এবং হাসান সরকারের খামারটি বাণিজ্যিক খামারের অন্তর্ভুক্ত। যে কৃষি খামারে অধিক বিনিয়োগ ও বৃহদায়তন মুনাফার উদ্দেশ্যে কৃষিকাজ পরিচালনা করা হয় তাই বাণিজ্যিক খামার। এ খামারে মূলধন ও দক্ষতা বেশি থাকে। পক্ষান্তরে, সাধারণত জীবননির্বাহী খামারে শুধু পারিবারিক ভরণপোষণের জন্য উৎপাদন করা হয়। এ খামারে মূলধন ও দক্ষতা কম থাকায় উৎপাদন পরিমাণে কম হয়। উদ্দীপকে সাদেক আলী তার জমি চাষাবাদ করার মাধ্যমে শুধু তার পরিবারের ভরণপোষণ করতে পারেন। অর্থাৎ তার খামারটি একটি জীবননির্বাহী খামার। অন্যদিকে, হাসান সরকার আধুনিক উৎপাদন পদ্ধতি ব্যবহার করে বেশি ফসল উৎপাদন করেন। এই ফসল বিক্রি করে ভালো মুনাফা অর্জন করেন। অর্থাৎ হাসান সরকারের খামারটি বাণিজ্যিক খামারের অন্তর্ভুক্ত। জীবননির্বাহী খামারের কোনো প্রাতিষ্ঠানিক কাঠামো নেই। এটি মূলত পারিবারিকভাবে পরিচালিত হয়। অপরদিকে, বাণিজ্যিক খামারের পরিচালনা, উন্নত উৎপাদন ব্যবস্থা ও বাজারজাতকরণসহ সকল কার্যক্রম প্রাতিষ্ঠানিক কাঠামোয় সম্পাদিত হয়। বাণিজ্যিক খামারে ভূমি, শ্রম ও মূলধনের দক্ষ ব্যবহার নিশ্চিত করা হয়। ফলে উৎপাদন বৃদ্ধি পায়। অর্থাৎ জীবননির্বাহী খামারের চেয়ে বাণিজ্যিক খামারের চাষাবাদ উন্নতর। সুতরাং বলা যায়, জীবননির্বাহী খামার ও বাণিজ্যিক খামারের মধ্যে অনেক পার্থক্য বিদ্যমান।"
        }
      ]
    },
    {
      "number": "5",
      "uddipok": "জনাব আজম তার নিজস্ব কৃষি জমিতে চাষাবাদ করার জন্য ঋণ গ্রহণ করেন। আত্মীয়-স্বজন, গ্রাম্য মহাজন ও বন্ধু-বান্ধবদের কাছ থেকে তিনি যে ঋণ পেয়েছেন তা পর্যাপ্ত নয়। গ্রামে কৃষি ঋণের যোগানের অপর্যাপ্ততা ও ঋণদান প্রতিষ্ঠানের স্বল্পতার কারণে তিনি ইতিপূর্বে অনন্যোপায় হয়েই এ ঋণ গ্রহণ করেন। সম্প্রতি সরকার কৃষি উন্নয়নে উপকরণ বিতরণ, বীজ সহায়তা, প্রকৃত কৃষকদের মধ্যে খাস জমি বণ্টন এবং সেচ সুবিধা সম্প্রসারণের উদ্যোগ গ্রহণ করেছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "কৃষিকাজ পরিচালনার জন্য কৃষকরা যে ঋণ গ্রহণ করে তাকে কৃষি ঋণ বলা হয়।"
        },
        {
          "label": "খ",
          "question": "",
          "explanation": "বাংলাদেশের প্রেক্ষাপট বিবেচনায় কৃষিকাজ প্রাকৃতিক পরিবেশের ওপর অধিকমাত্রায় নির্ভরশীল হয়ে থাকে। ভূ-প্রকৃতি, গাছপালা, নদ-নদী, জলবায়ু, আবহাওয়া, জীববৈচিত্র্য ইত্যাদি নিয়েই প্রাকৃতিক পরিবেশ গঠিত হয়। মাটির উর্বরতার ওপর কৃষি উৎপাদন অনেকাংশে নির্ভর করে। পর্যাপ্ত আধুনিক সেচ-ব্যবস্থার অভাবে কৃষকরা চাষাবাদের জন্য বৃষ্টির ওপর নির্ভর করে থাকে। এছাড়া পরাগায়নের কাজে পশু-পাখি উল্লেখযোগ্য ভূমিকা পালন করে। তাই বলা যায়, কৃষিব্যবস্থা পরিবেশ বিশেষত প্রাকৃতিক পরিবেশের ওপর নির্ভরশীল।"
        },
        {
          "label": "গ",
          "question": "",
          "explanation": "উদ্দীপকে জনাব আজম কৃষিকাজের জন্য অপ্রাতিষ্ঠানিক উৎস হতে কৃষি ঋণ গ্রহণ করেন। কৃষি ঋণের যে সমস্ত উৎস সরকারি বিধি ও নিয়ম বহির্ভূতভাবে পরিচালিত হয় সেসব উৎসকে অপ্রাতিষ্ঠানিক উৎস বলে। সাধারণত এখানে ঋণের সুদের হার স্বাভাবিকের চেয়ে অনেক বেশি হয়। এ ঋণের উৎস হিসেবে গ্রাম্য মহাজন, গ্রাম্য ব্যবসায়ী ও দোকানদার, ফড়িয়া বন্ধু-বান্ধব ও আত্মীয়-স্বজন উল্লেখযোগ্য। উদ্দীপকে জনাব আজম চাষাবাদের জন্য ঋণ গ্রহণ করেন। তিনি আত্মীয়- স্বজন, গ্রাম্য মহাজন ও বন্ধু-বান্ধবদের কাছ থেকে ঋণ গ্রহণ করেছেন। তা তার প্রয়োজনের তুলনায় পর্যাপ্ত নয়। গ্রামে কৃষি ঋণের প্রাতিষ্ঠানিক উৎসের যোগানের অপর্যাপ্তার জন্য তিনি উচ্চ সুদের হারে ঋণ গ্রহণ করেছেন। যা ওপরে উল্লিখিত ঋণের অপ্রাতিষ্ঠানিক উৎসের সাথে সামঞ্জস্যপূর্ণ। সুতরাং জনাব আজমের ঋণের উৎসটি অপ্রাতিষ্ঠানিক উৎস।"
        },
        {
          "label": "ঘ",
          "question": "",
          "explanation": "বাংলাদেশের কৃষি উন্নয়নের জন্য সরকারের গৃহীত কর্মসূচির ভূমিকা অপরিসীম। কৃষির উন্নয়নের জন্য প্রয়োজনীয় উপকরণের পর্যাপ্ত ও নিয়মিত যোগান আবশ্যক। এক্ষেত্রে বাংলাদেশের কৃষকরা অনেক পিছিয়ে আছে। কৃষকদের মধ্যে বিভিন্ন উপকরণ ন্যায্যমূল্যে বিতরণের জন্য বাংলাদেশ সরকার ব্যাপক কর্মসূচি পালন করেন। এসব কর্মসূচির মধ্যে রয়েছে কৃষি উপকরণে ভর্তুকি, উপকরণ বিতরণ, বীজ সহায়তা, অবকাঠামো উন্নয়ন ইত্যাদি। উদ্দীপকে আজম সাহেব কৃষি উপকরণ ক্রয়ের জন্য অপ্রাতিষ্ঠানিক উৎস থেকে ঋণ গ্রহণ করেন। কিন্তু এসব ঋণের পরিমাণ অপর্যাপ্ত এবং সুদের হার উচ্চ। ফলে আজম সাহেবের মতো অন্যান্য কৃষকরাও তাদের উৎপাদন ক্ষেত্রে সমস্যার সম্মুখীন হয়। এরূপ পরিস্থিতিতে সরকারের অংশগ্রহণ ছাড়া কৃষির উন্নয়ন সম্ভব নয়। তাই সম্প্রতি সরকার কৃষির উন্নয়নে উপকরণ বিতরণ, বীজ সহায়তা, কৃষকদের মধ্যে খাস জমির বণ্টন কার্যক্রম গ্রহণ করেন। কৃষি উপকরণের দাম বেশি থাকলে কৃষকরা সেগুলো প্রয়োজন মাফিক সংগ্রহ ও ব্যবহার করতে পারে না। তাই সরকার এসব কৃষি উপকরণ বিতরণ করলে উৎপাদন বৃদ্ধি পাবে। বাংলাদেশের কৃষকরা যেসব বীজ ব্যবহার করে তা অত্যন্ত নিম্নমানের। তাই সরকার যদি মানসম্পন্ন বীজ বিতরণ করে, তাহলে অধিক উৎপাদন হবে। এছাড়া সরকার খাস জমি বণ্টন ও সেচ সুবিধা সম্প্রসারণ সহ বিভিন্ন উদ্যোগ গ্রহণ করতে পারে। সুতরাং বলা যায়, উদ্দীপকে সরকারের প্রদত্ত কর্মসূচি কৃষি উন্নয়নে গুরুত্বপূর্ণ ভূমিকা পালন করবে।"
        }
      ]
    },
    {
      "number": "6",
      "uddipok": "মিসেস ফারজানা একজন নারী উদ্যোক্ত্যা। তিনি স্ব- অর্থায়নে ঘরোয়া পরিবেশে বাঁশ ও বেতের দ্বারা বিভিন্ন দ্রব্যসামগ্রী তৈরি করেন। তাকে এ কাজে তার স্বামী সহযোগিতা করেন। ইদানিং তার উৎপাদিত পণ্যের চাহিদা বেড়েছে। কিন্তু তার পুঁজি স্বল্প। ঋণের জন্য তিনি একটি ঋণদানকারী প্রতিষ্ঠানের সাথে যোগাযোগ করেন। প্রতিষ্ঠানটি তাকে সহজ শর্তে ঋণ দেয়। ঋণের অর্থ দ্বারা উৎপাদন বাড়িয়ে তিনি বেশ ভালো মুনাফা অর্জন করছেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "একই ধরনের বা সমজাতীয় পণ্য উৎপাদনকারী সকল ফার্মের সমন্বিতরূপকে শিল্প বলা হয়।"
        },
        {
          "label": "খ",
          "question": "",
          "explanation": "ফার্ম ও শিল্প ক্ষেত্র বিশেষ এক হতে পারে। অর্থনীতিতে সমজাতীয় দ্রব্য ও সেবা উৎপাদনকারী কোনো একক প্রতিষ্ঠানকে ফার্ম বলা হয়। আবার, কোনো সমজাতীয় দ্রব্য ও সেবা উৎপাদনের নিয়োজিত সকল উৎপাদন প্রতিষ্ঠান বা ফার্মের সমষ্টিকে শিল্প বলে। একচেটিয়া বাজারে একটি মাত্র ফার্ম বা উৎপাদনকারী শিল্প প্রতিষ্ঠান পণ্যের সমস্ত যোগান নিয়ন্ত্রণ করে। তাছাড়া, এ বাজারে উৎপাদিত পণ্যের কোনো নিকটতম বিকল্প পণ্য থাকে না। একটি মাত্র ফার্ম উৎপাদিত পণ্যের সমস্ত যোগান নিয়ন্ত্রণ করে বলে এ বাজারে ফার্ম ও শিল্প একই হয়। কিন্তু পূর্ণ প্রতিযোগিতামূলক বাজারে ফার্ম ও শিল্প ভিন্ন হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মিসেস ফারজানার উৎপাদনকে কুটির শিল্প বলা হয়। যে শিল্পে স্বল্প মূলধন এবং পারিবারিক সদস্যসহ সর্বোচ্চ ১৫ জন শ্রমিক নিয়োজিত থাকে, তাই কুটির শিল্প। পুঁজি কম হওয়ায় ঘরোয়া পরিবেশে বা অল্প জায়গা নিয়ে যে কেউ এই শিল্প স্থাপন করতে পারে। উদ্দীপকে মিসেস ফারজানা একজন নারী উদ্যোক্তা। তিনি স্ব-অর্থায়নে ঘরোয়া পরিবেশে বাঁশ ও বেতের দ্বারা বিভিন্ন দ্রব্যসামগ্রী তৈরি করেন। তার স্বামী তাকে এ কাজে সহায়তা করেন। অর্থাৎ মিসেস ফারজানার শিল্পটি কুটির শিল্পের বৈশিষ্ট্যের সাথে সাদৃশ্যপূর্ণ। শিক্ষিত বা অশিক্ষিত যেকোনো লোকই সামান্য প্রশিক্ষণ ও পুঁজির ব্যবস্থা করে খুব সহজেই কুটির শিল্প স্থাপন করতে পারে। ফলে কর্মসংস্থানের সুযোগ সৃষ্টি হয়। তাই বলা যায়, উদ্দীপকে মিসেস ফারজানার শিল্পটি একটি কুটির শিল্প।"
        },
        {
          "label": "ঘ",
          "question": "",
          "explanation": "উদ্দীপকে কুটির শিল্প যা বাংলাদেশের অর্থনৈতিক উন্নয়নে গুরুত্বপূর্ণ ভূমিকা পালন করে। স্বল্প মূলধন, সহজলভ্য কাঁচামাল, সাধারণ যন্ত্রপাতি দ্বারা সৃষ্ট হয় কুটির শিল্প। এ শিল্প দেশের অনেক বেকারের বিশেষত নারীর কর্মসংস্থানের ব্যবস্থা করেছে। এটি একদিকে বাজারে পণ্য সরবরাহের মাধ্যমে দ্রব্যের দাম নিয়ন্ত্রণে ভূমিকা রাখছে। অন্যদিকে এসব পণ্য রপ্তানির মাধ্যমে প্রচুর বৈদেশিক মুদ্রা আয় করাও সম্ভব হচ্ছে। উদ্দীপকে মিসেস ফারজানার উৎপাদিত কুটির শিল্পের পণ্যের চাহিদা বেড়ে গেলে তার পুঁজির প্রয়োজন হয়। ফলে তিনি একটি ঋণদানকারী প্রতিষ্ঠানের সাথে যোগাযোগ করে সহজ শর্তে ঋণ পান। ঋণের অর্থ দ্বারা তিনি উৎপাদন বাড়িয়ে ভালো মুনাফা অর্জন করছেন। যা দেশের সামগ্রিক উৎপাদন বৃদ্ধিতে ভূমিকা রাখছে। সহজে প্রাপ্ত কাঁচামাল দ্বারা পারিবারিকভাবে কুটির শিল্পের উৎপাদন কাজ পরিচালনা করা যায়। এ শিল্প পরিবেশবান্ধব হয়ে থাকে। এখানে বৃহৎ শিল্পের অনেক পরিত্যক্ত উপজাত দ্রব্য কাঁচামাল হিসেবে ব্যবহৃত হয়। এছাড়া কুটির শিল্পে নারীদের কর্মসংস্থান বেশি বলে তারা স্বাবলম্বী হতে পারে। বিদেশে কুটির শিল্পজাত পণ্যের ব্যাপক চাহিদা রয়েছে। তাই এসব দ্রব্যের উৎপাদন ও রপ্তানি বাড়াতে পারলে অধিক বৈদেশিক মুদ্রা অর্জিত হবে। এ শিল্পের উৎপাদনের মাধ্যমে বাংলাদেশের ঐতিহ্য সংরক্ষণ ও লালন হয়ে থাকে। তাই বলা যায়, বাংলাদেশের অর্থনৈতিক উন্নয়নে কুটির শিল্পের ভূমিকা ব্যাপক।"
        }
      ]
    },
    {
      "number": "7",
      "uddipok": "বাংলাদেশে ১৯৭৬ সালে রপ্তানি শুরু করা শিল্পটিতে মোট রপ্তানি আয়ের ৮৬% অর্জিত হয় এবং প্রায় ৪৪ লক্ষ শ্রমিক কর্মরত রয়েছে। বর্তমানে শিল্পটি প্রতিকূল কর্মপরিবেশ, বিশ্ব বাজারে প্রবল প্রতিযোগিতা, কাঁচামালের সংকট, শ্রমিক অসন্তোষ প্রভৃতি সমস্যা দ্বারা জর্জরিত। এ সব সমস্যার সমাধানে সরকার বিভিন্ন পদক্ষেপ গ্রহণ করেছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "যেসব শিল্প প্রতিষ্ঠান রপ্তানিযোগ্য দ্রব্যাদি উৎপাদন ও তা রপ্তানি করে সেগুলোকে রপ্তানিমুখী শিল্প বলে।"
        },
        {
          "label": "খ",
          "question": "",
          "explanation": "আমাদিন বিকল্প শিল্প আমদানি নির্ভরতা হ্রাস করে দেশকে স্বনির্ভর হতে সাহায্য করে। কোনো দ্রব্য আমদানি করার পরিবর্তে দেশেই উৎপাদন করার জন্য গড়ে তোলা শিল্পই আমদানি বিকল্প শিল্প। একটি দেশে রপ্তানির তুলনায় আমদানি বেশি হলে বৈদেশিক লেনদেনের ঘাটতি দেখা দেয়। ফলে দেশটি পরনির্ভরশীল হয়ে যায়। কিন্তু দেশটিতে যেসব দ্রব্য আমদানি হয় সেসব দ্রব্যের শিল্প স্থাপন করা হয়। তাহলে বৈদেশিক বাণিজ্যের ঘাটতি হ্রাস পাবে। ফলে দেশটি ধীরে ধীরে স্বনির্ভর হয়ে ওঠবে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শিল্পটি হলো তৈরি পোশাক শিল্প। বাংলাদেশে তৈরি পোশাক শিল্প ১৯৭৬ সালে যাত্রা শুরু হয়। বর্তমানে দেশে প্রায় ৫ হাজার পোশাক তৈরির কারখানা রয়েছে। এসব কারখানায় প্রায় ৪৪ লক্ষ শ্রমিক কর্মরত রয়েছে। এদের প্রায় ৮০ শতাংশই হলো অশিক্ষিত ও অর্ধশিক্ষিত নারী কর্মী। এছাড়া দেশের রপ্তানি আয়ের প্রায় ৮৬ শতাংশই পোশাক শিল্প থেকে অর্জিত হয়। উদ্দীপকের শিল্পটি ১৯৭৬ সালে রপ্তানি শুরু করে। শিল্পটি মোট রপ্তানি আয়ের ৮৬ শতাংশ অর্জিত হয় এবং প্রায় ৪৪ লাক্ষ শ্রমিক কর্মরত রয়েছে। অর্থাৎ শিল্পটি তৈরি পোশাক শিল্পকে নির্দেশ করে। পোশাক শিল্পের উন্নয়নের জন্য উন্নতমানের কর্মপরিবেশ দরকার। কিন্তু তা বাংলাদেশের বেশিরভাগ কারখানায় নেই। এছাড়া দেশে পর্যাপ্ত পরিমাণে কাঁচামাল না থাকায় আমদানির ওপর নির্ভর করতে হয়। ফলে সময়মতো কাঁচামালের অভাবে এ শিল্পের উৎপাদন ব্যাহত হয়। তাছাড়া মূলধনের অভাব, দক্ষ শ্রমিকের অভাব, জ্বালানির অভাব, রাজনৈতিক অস্থিতিশীলতা বিদ্যমান থাকায় এ শিল্প হুমকির মুখে পড়েছে। তাই বর্তমানে বাংলাদেশের পোশাক শিল্প বিশ্ব বাজারে প্রবল প্রতিযোগিতায় টিকে থাকতে সমস্যা হচ্ছে।"
        },
        {
          "label": "ঘ",
          "question": "",
          "explanation": "সরকারের যথাযথ পদক্ষেপেই পারে বাংলাদেশের তৈরি পোশাক শিল্পের বিদ্যমান সমস্যা সমাধান করতে। বাংলাদেশের প্রধান রপ্তানিমুখী শিল্প হলো তৈরি পোশাক শিল্প। বাংলাদেশের মোট রপ্তানি আয়ের সিংহভাগ তৈরি পোশাক থেকে আসে। ফলে বৈদেশিক মুদ্রার অর্জনের সর্ববৃহৎ উৎস হলো' তৈরি পোশাক শিল্প। তাই এ শিল্পের বিদ্যমান সমস্যাসমূহ দূর করার জন্য সরকারের বিভিন্ন পদক্ষেপ নেওয়া প্রয়োজন। উদ্দীপকের শিল্পটি হলো পোশাক শিল্প। বর্তমানে শিল্পটি প্রতিকূল কর্মপরিবেশসহ নানা সমস্যায় রয়েছে। পোশাক শিল্পে ভবিষ্যৎ সম্ভাবনা বিদ্যমান রাখতে এসব সমস্যা সমাধান করতে হবে। কোটামুক্ত বিশ্ববাণিজ্য ব্যবস্থায় রপ্তানির ওপর আমদানি শুল্ক প্রভাব বিস্তার করে থাকে। আমদানি শুল্ক যাতে নমনীয় হয় সে বিষয়ে সরকারের কূটনৈতিক তৎপরতা চালাতে হবে। প্রতিযোগিতামূলক বাজারে টিকে থাকতে হলে প্রতিযোগী দেশের পণ্যের মানের প্রতি খেয়াল রাখতে হবে। এছাড়া পোশাক শিল্পের বাজার প্রসারের লক্ষ্যে নতুন বাজার তথা দেশের অনুসন্ধান করতে হবে। সরকারকে পর্যাপ্ত পরিমাণের কাঁচামাল যোগানের জন্য অন্যান্য দেশের সাথে চুক্তি করতে হবে। পাশাপাশি দেশে যাতে উক্ত শিল্পের কাঁচামাল উৎপাদন করা যায় সেদিকে খেয়াল রাখতে হবে। তাছাড়া মালিক ও শ্রমিক বিরোধ নিরসনে সরকারকে কাজ করতে হবে। উপরের ব্যবস্থাগুলো সরকার গ্রহণ করলে বাংলাদেশের তৈরি পোশাক শিল্পের সমস্যা বহুলাংশে হ্রাস পাবে।"
        }
      ]
    },
    {
      "number": "8",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাও।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "স্থায়িভাবে বসবাসের লক্ষ্যে এক স্থান পরিত্যাগ করে অন্য কোনো স্থানে মানুষের বসতি স্থাপনের জন্য আগমনকে অভিবাসন বলে।"
        },
        {
          "label": "খ",
          "question": "",
          "explanation": "ভৌগোলিক আয়তনের তুলনায় জনসংখ্যার পরিমাণ বেশি হলে অধিক জনসংখ্যাকে নির্দেশ করে। জনসংখ্যা বৃদ্ধির ফলে অতিরিক্ত খাদ্য ও দ্রব্যের চাহিদা সৃষ্টি হয়। ফলে খাদ্য ঘাটতি পূরণের জন্য প্রতি বছর প্রচুর পণ্যদ্রব্য আমদানি করতে হয়। দেশে আমদানির তুলনায় রপ্তানি না হলে বাণিজ্য ঘাটতি দেখা যায়। আর এ বাণিজ্য ঘাটতি পূরণ করতে বৈদেশিক সাহায্যের ওপর নির্ভর করতে হয়। এটি বৈদেশিক নির্ভরশীলতাকে নির্দেশ করে। সুতরাং বলা যায়, অধিক জনসংখ্যা বৈদেশিক নির্ভরশীলতা বৃদ্ধি করে।"
        },
        {
          "label": "গ",
          "question": "",
          "explanation": "উদ্দীপকের চিত্রের সাথে সামঞ্জস্যপূর্ণ তত্ত্বটি হলো ম্যালথাসের জনসংখ্যা তত্ত্ব। ম্যালথাসের জনসংখ্যা তত্ত্বের মূলভিত্তি হলো জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায়। জীবনধারণের জন্য খাদ্যের উৎপাদন বৃদ্ধি পায় গাণিতিক হারে। এক্ষেত্রে ১, ২, ৪, ৮, ১৬, ৩২... হলো জ্যামিতিক হার এবং ১, ২, ৩, ৪, ৫, ৬.... হলো গাণিতিক হার ফলে জনসংখ্যা ও খাদ্য উৎপাদনের মধ্যে ভারসাম্য বিনিষ্ট হয়। উদ্দীপকের চিত্রে ২৫ বছর থেকে ৫০ বছরে দেখা যায় খাদ্যের উৎপাদন হয়েছে ৩ একক। এ সময় জনসংখ্যা বৃদ্ধি পেয়ে ৪ একক হয়েছে। অনুরূপভাবে ৭৫ ও ১০০ বছরে দেখা যায় খাদ্য উৎপাদন বেড়ে হয়েছে যথাক্রমে ৪ ও ৫ একক। এ সময়ে জনসংখ্যা বৃদ্ধি পেয়ে যথাক্রমে ৮ ও ১৬ একক হয়েছে। অর্থাৎ জনসংখ্যা জ্যামিতিক হারে বৃদ্ধি পেয়েছে এবং খাদ্য উৎপাদন সে অনুপাতে না বেড়ে গাণিতিক হারে বৃদ্ধি পেয়েছে। ফলে খাদ্য ও জনসংখ্যার মধ্যে ভারসাম্যহীনতা লক্ষ করা যায়। অর্থাৎ এটি ম্যালথাসের জনসংখ্যা তত্ত্বকে সমর্থন করে।"
        },
        {
          "label": "ঘ",
          "question": "",
          "explanation": "বাংলাদেশের জনসংখ্যা বৃদ্ধির প্রেক্ষাপটে ম্যালথাসের জনসংখ্যা তত্ত্বটি অনেকাংশে কার্যকর। ম্যালথাসের জনসংখ্যা তত্ত্বে দেখানো হয়েছে, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন বাড়ানো সম্ভব হয় না। বাংলাদেশে খাদ্য উৎপাদন অপেক্ষা জনসংখ্যা বৃদ্ধির হার বেশি। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করে আমরা বাংলাদেশের প্রেক্ষাপটের সাথে এর খুব মিল খুঁজে পাই। বাংলাদেশের কৃষি জমির পরিমাণ সীমাবদ্ধ, কৃষিক্ষেত্রে ক্রমহাসমান প্রান্তিক উৎপাদন বিধি কার্যকর। তাই উৎপাদিত খাদ্য জনসংখ্যার তুলনায় অপর্যাপ্ত। বর্তমানে জনসংখ্যার নিয়ন্ত্রণ ব্যবস্থা গ্রহণের ফলে আংশিক কার্যকর রয়েছে। বাংলাদেশ বিশ্বের অন্যতম জনবহুল দেশ। ১৯৬১ সালে বাংলাদেশের মোট জনসংখ্যা ছিল ৫.০৮ কোটি। ১৯৯১ সালে তথা ৩০ বছরে জনসংখ্যা বৃদ্ধি পেয়ে ১১.১৪ কোটি হয়। অর্থাৎ জনসংখ্যা দ্বিগুণ বৃদ্ধি পেয়েছে, যা ম্যালথাসের তত্ত্বকে সমর্থন করে। কিন্তু ২০১১ সালে • জনসংখ্যা বৃদ্ধি পেয়ে ১৪.৯৮ কোটি। এক্ষেত্রে ৩০ বছরে জনসংখ্যা বৃদ্ধি পেলেও দ্বিগুণ হয়নি। যেখানে ১৯৬১ সালে দেশের জনসংখ্যা বৃদ্ধির হার ছিল ২.১২%। কিন্তু বর্তমানে বৃদ্ধির হার ১.২২%। অর্থাৎ ম্যালথাসের জনসংখ্যা তত্ত্বটি বাংলাদেশের জনসংখ্যার ক্ষেত্রে বর্তমানে কিছুটা কার্যকর হলেও পূর্বে পুরোপুরি কার্যকর ছিল।"
        }
      ]
    },
    {
      "number": "9",
      "uddipok": "'X' একটি জনবহুল দেশ। এই বিপুল জনসংখ্যা দেশটির খাদ্য, জনস্বাস্থ্য, কর্মসংস্থান ও পরিবেশের ওপর বিরূপ প্রতিক্রিয়া সৃষ্টি করেছে। এ সমস্যা সমাধানে সম্প্রতি দেশটির সরকার পরিবার পরিকল্পনা কর্মসূচি জোরদারকরণ, বাধ্যতামূলক প্রাথমিক শিক্ষা চালুকরণ, সবার জন্য চিকিৎসাসেবা নিশ্চিতকরণ এবং মানবসম্পদ উন্নয়নের মতো কিছু কর্মসূচি গ্রহণ করেছে।",
      "tag": "MB 22",
      "sub_questions": [
        {
          "label": "ক",
          "question": "জনসংখ্যার ঘনত্ব কী?",
          "explanation": "জনসংখ্যার ঘনত্ব বলতে কোনো দেশে একটি নির্দিষ্ট সময়ে প্রতি বর্গকিলোমিটারে গড়ে যত জন লোক স্থায়িভাবে বাস করে তাকে বোঝায়।"
        },
        {
          "label": "খ",
          "question": "শিক্ষা ও প্রশিক্ষণ কীভাবে মানবসম্পদ উন্নয়নে সহায়তা করে?",
          "explanation": "শিক্ষা ও প্রশিক্ষণ হচ্ছে মানবসম্পদ উন্নয়নের প্রধান হাতিয়ার। শিক্ষার প্রসার ঘটলে মানুষ নিজেকে সম্পদে পরিণত করার বিভিন্ন কৌশল ও সৃজনীক্ষমতা অর্জন করে। অন্যদিকে, কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উগয়ে তা বার বার করাই হলো। প্রশিক্ষণ। প্রশিক্ষণ মানুষের প্রমের গুণগত মান বাড়িয়ে উৎপাদনশীল করে। প্রশিক্ষণ যত উন্নত পদ্ধতিতে দেওয়া যায়, মানুষ ততই তার অলে দক্ষ হয়ে ওঠে। এভাবেই শিক্ষা ও প্রশিক্ষণ মানবসম্পদ উন্নয়নে সহায়তা করে।"
        },
        {
          "label": "গ",
          "question": "X' দেশের সমস্যাগুলো উদ্দীপকের আলোকে ব্যাখ্যা করো।",
          "explanation": "'উদ্দীপকে 'X' দেশটির খাদ্য, জনস্থাস্থ্য, এমসংস্থান ও পরিবেশের ওপর বিরূপ প্রতিক্রিয়া সৃষ্টির মূল কারণ অতিতিত্ব জনসংখ্যা। জনসংখ্যা বৃদ্ধি বলতে একটি দেশের বর্তমান জনসংখ্যার সাথে। অতিরিন্ত জনসংখ্যা যুদ্ধ যওয়াকে বোকায়। যখন একটি দেশে সম্পদের তুলনায় জনসংখ্যা বেশি হয় তখন তাকে জনাধিকা বলে। তখন সম্পদের অপ্রতুলতার কারণে এ বিপুল জনগোষ্ঠীর অধিকাংশই জীবনধারণের মৌলিক উপাদানগুলো থেকে বঞ্চিত হচ্ছে। উদ্দীপকে 'X' একটি জনবহুল দেশ। দেশটিতে সম্পদের তুলনায় - জনসংখ্যা অনেক বেশি থাকায় প্রতি বছর গড়ে ৩০-৩৫ লক্ষ টন খাদ্য ঘাটতি পড়ে। দেশটিতে অতিরিক্ত জনসংখ্যার কারণে সঠিক চিকিৎসার অভাব দেখা দেয়। আবার জনাধিক্যের চাপ কর্মসংস্থানের ওপর বিরূপ প্রভাব ফেলছে। ফলে দেশে বেকারত্ব দিন দিন বৃদ্ধি পেয়ে মারাত্মক আকার সৃষ্টি হচ্ছে। অন্যদিকে, বাড়তি জনসংখ্যার বাসস্থানের ব্যবস্থা করতে গিয়ে বন, জঙ্গল উজাড় করা হচ্ছে, পাহাড় কাটা হচ্ছে। ফলে পরিবেশের ভারসাম্য নষ্ট হয়ে বন্যা, ঘূর্ণিঝড়, খরা, জলোচ্ছ্বাসসহ বিভিন্ন প্রাকৃতিক দুর্যোগ ঘন ঘন দেখা যাচ্ছে।"
        },
        {
          "label": "ঘ",
          "question": "X' দেশের সরকারের গৃহীত কর্মসূচিগুলো বাংলাদেশের প্রেক্ষিতে বিশ্লেষণ করো।",
          "explanation": "জনসংখ্যা নিয়ন্ত্রণে 'X' দেশের সরকারের গৃহীত কর্মসূচিগুলো বাংলাদেশের ক্ষেত্রেও প্রযোজ্য। বর্তমানে বাংলাদেশের বিভিন্ন সমস্যার মধ্যে জনসংখ্যার সমস্যাটি অন্যতম প্রধান সমস্যা হিসেবে বিবেচিত। জনসংখ্যার অতিরিন্ত বৃদ্ধি মারাত্মক ও ভয়াবহ পরিণতির দিক নির্দেশ করে। কারণ এ বিশাল জনগোষ্ঠীর মুখে আধার তুলতে সরকারকে হিমশিম খেতে যয়। তাই এ সমস্যা নিয়ন্ত্রণ করা না গেলে অর্থনৈতিক উন্নয়ন বাধাগঞ্জ্য হবে। উদ্দীপকে 'X' দেশের জনসংখ্যার সমস্যা সমাধানে পরিবার পরিকল্পনা কর্মসূচি ও বাধ্যতামূলক প্রাথমিক শিক্ষা চালু করেছে। এছাড়া সবার জন্য চিকিৎসা সেবা ও মানবসম্পদ উন্নয়নের মতো কিছু কর্মসূচি গ্রহণ করেছে। এসব বাংলাদেশের জনসংখ্যার সমস্যা সমাধানেও ভূমিকা রাখবে। পরিবার পরিকল্পনা কর্মসূচির মাধ্যমে উচ্চ জন্মহার কমিয়ে জনসংখ্যা নিয়ন্ত্রণ করা যায়। বাংলাদেশ অধিক জনসংখ্যা নিয়ন্ত্রণের জন্য পরিকল্পিত পরিবার গঠন করণে কৃষি জমির ওপর চাপ কমবে। শ্রম সরবরাহ কমে বেকারত্ব হ্রাস পাবে। শিক্ষার প্রসার জনসংখ্যা রোধে সহায়তা করে। দেশে শিক্ষার প্রসার ঘটলে জনগণ উৎপাদনশীল কাজে নিয়োজিত হবে। উপযুক্ত চিকিৎসা সেবার মাধ্যমে মানুষ সুস্বাস্থ্যের অধিকারী হয়। ফলে মানবসম্পদের উন্নয়ন ঘটে। মানবসম্পদের উন্নয়ন জনসংখ্যা সমস্যা সমাধানে গুরুত্বপূর্ণ ভূমিকা পালন করে। সুতরাং বলা যায়, উদ্দীপকের কর্মসূচি বাস্তবায়ন ঘটলে বাংলাদেশের জনসংখ্যা সম্পদে পরিণত হয়ে আর্থ-সামাজিক উন্নয়ন ঘটবে।"
        }
      ]
    },
    {
      "number": "10",
      "uddipok": "'A' দেশের দামস্তর ক্রমাগত বাড়ছে। দেশটিতে ২০১৯ ও ২০২০ সালের ভোস্তার সাম সূচক যথাক্রমে ১২৫ ও ১৫০। ফলস্বরূপ দেশটি কৃষক, সীমিত আয়ের জনগণ, উৎপাদক, ব্যবসায়ী, ঋণদাতা ও ঋণগ্রহীতার ওপর বিভিন্ন প্রভাব পরিলক্ষিত হয়।",
      "tag": "MB 22",
      "sub_questions": [
        {
          "label": "ক",
          "question": "ভোক্তার দাম সূচক কী?",
          "explanation": "ভোক্তাদের ব্যয় সম্পর্কিত তথ্য সংগ্রহ করে মূল্যসূচক নির্ণয়ের পদ্ধতিকে ভোস্তার মূল্যসূচক বা CPI বলে।"
        },
        {
          "label": "খ",
          "question": "সরকারি ব্যয় কীভাবে মুদ্রাস্ফীতি সৃষ্টি করে? ব্যাখ্যা করো।",
          "explanation": "সরকারি ব্যয় বৃদ্ধি মুদ্রাস্ফীতির অন্যতম কারণ বলে বিবেচিত হয়ে থাকে। দেশে বিভিন্ন অনুন্নয়ন ও উন্নয়নমূলক কাজের জন্য সরকার প্রায়ই তার। আয়ের তুলনায় অনেক বেশি ব্যয় করে ফেলে। এ অত্যধিক ব্যয় মেটাতে গিয়ে স্বল্প সময়েই সরকারকে অতিরিক্ত নোট ছাপাতে হয় কিংবা বিদেশ থেকে ঋণ গ্রহণ করতে হয়। কিন্তু মল্লকালে উৎপাদন বাড়ানো সম্ভব হয় না বলে দামস্তর বাড়ে ও মুদ্রাস্ফীতি দেখা দেয়।"
        },
        {
          "label": "গ",
          "question": "উদ্দীপকের আলোকে A' দেশের মুদ্রাস্ফীতির হার পরিমাপ করো।",
          "explanation": "একটি সময়কাল থেকে অন্য একটি সময়কালে কোনো দামসূচকের শতাংশিক বৃদ্ধিকে মুদ্রাস্ফীতির হার বলে। মুদ্রাস্ফীতি সাধারণ এক বছরের প্রেক্ষিতে বিশ্লেষণ করা হয় না। দীর সময়ের প্রেক্ষিতে মুদ্রাস্ফীতি পরিমাপ করা হয়। এজন্য চলতি বছরের মুদ্রাস্ফীতির হার পরিমাপ করার জন্য ভিত্তি বছর বিবেচনা করতে হয়। অর্থাৎ ভিত্তি বছরের তুলনায় চলতি বছরের দ্রবা মূল্য কতটুকু বৃদ্ধি পেয়েছে তার শতকরা হার পরিমাপকে মুদ্রাস্ফীতির হার বলে। অর্থাৎ, মুদ্রাস্ফীতির হার =  চলতি বছরের দামস্তর - ভিত্তি বছরের দামম্তর   ভিত্তি বছরের দামস্তর  × =\\frac{\\text { চলতি বছরের দামস্তর - ভিত্তি বছরের দামম্তর }}{\\text { ভিত্তি বছরের দামস্তর }} \\times =   ভিত্তি   বছরের   দামস্তর     চলতি   বছরের   দামস্তর  -  ভিত্তি   বছরের   দামম্তর   ​ × ১০০ উদ্দীপকে A দেশে ২০১৯ ও ২০২০ সালের দামসূচক যথাক্রমে ১২৫ ও ১৫০ দেওয়া আছে। এক্ষেত্রে ২০১৯ সাল ভিত্তি বছর ও ২০২০ সাল চলতি বছর বিবেচনা করে মুদ্রাস্ফীতির হার নিম্নরূপ: মুদ্রাস্ফীতির হার =  ১৫০ − ১ 2 ৫ ১ 2 ৫ × ১ 00 = 2 ৫  ১ 2 ৫ × ১ 00 = 20 =\\frac{\\ ১৫ ০-১ 2 ৫}{ ১2 ৫} \\times ১ 00=\\frac{2 ৫}{\\ ১ 2 ৫} \\times ১ 00=20 = ১ 2 ৫   ১৫০ − ১ 2 ৫ ​ × ১ 00 =   ১ 2 ৫ 2 ৫ ​ × ১ 00 = 20 ∴ \\therefore ∴ মুদ্রাস্ফীতির হার ২০\\%।"
        },
        {
          "label": "ঘ",
          "question": "উদ্দীপকে উল্লিখিত বিভিন্ন শ্রেণিতে ব্যক্তির ওপর মুদ্রাস্ফীতির প্রভাব আলোচনা করো।",
          "explanation": "উদ্দীপকে উল্লিখিত বিভিন্ন শ্রেণির ব্যক্তির ওপর মুদ্রাস্ফীতি আয় বিন্টনে বিভিন্নভাবে প্রভাবিত করে। মুদ্রাস্ফীতির একটি গুরুত্বপূর্ণ প্রভাব হলো এটি আয়কে পুনঃবণ্টন করে। মুদ্রাস্ফীতির ফলে অর্থ ও সম্পদ এক শ্রেণির লোকের থেকে অন্য শ্রেণির লোকের কাছে চলে যায়। ফলে সমাজে সম্পদ ও আয় বণ্টনে ব্যাপক পরিবর্তন ঘটে। এতে সমাজের কিছু শ্রেণির লোক লাভবান হয়। আবার কিছু শ্রেণির লোক ক্ষতিগ্রস্ত হয়। উদ্দীপকে 'A' দেশাটির মুদ্রাস্ফীতির হার ২০ শতাংশ। ফলে দেশটিতে কৃষক, উৎপাদক, ব্যবসায়ী, ঋণগ্রহীতার ওপর ইতিবাচক প্রভাব পড়বে। অন্যদিকে, সীমিত আয়ের জনগণ ও ঋণদাতার ওপর নেতিবাচক প্রভাব পড়বে। মুদ্রাস্ফীতির সময় দ্রব্য মূল্য বৃদ্ধি পাওয়ায় কৃষক, উৎপাদক ও ব্যবসায়ী শ্রেণির মুনাফা যথেষ্ট বৃদ্ধি পায়। কারণ দামস্তর বৃদ্ধির সাথে সাথেই উৎপাদন খরচ বৃদ্ধি পায় না। ফলে কৃষক, উৎপাদনকারী ও ব্যবসায়ীরা অধিক মুনাফা অর্জন করতে সক্ষম হয়। মুদ্রাস্ফীতির সময়ে দামন্তর বৃদ্ধির ফলে ঋণগ্রহীতাদের ঋণ ভার হ্রাস পায়। ফলে ঋণগ্রহীতারা লাভবান হয়। পক্ষান্তরে, দামস্তর বৃদ্ধির ফলে পূর্বাপেক্ষা ঋণদাতা কম পণ্যদ্রব্য ক্রয় করতে পারে। ফলে ঋণদাতা শ্রেণির সোক ক্ষতিগ্রস্ত হয়। এছাড়া মুদ্রাস্ফীতির সময়ে সীমিত আয়ের মানুষ একই পরিমাণ মজুরি ছারা তারা পূর্বের চেয়ে কম পরিমাণ দ্রব্যসামগ্রী ক্রয় করতে বাধ্য হয়। এতে সীমিত আয়ের মানুষ ক্ষতিগ্রস্ত হয়। সুতরাং বলা যায়, মুদ্রাস্ফীতির ইতিবাচক ও নেতিবাচক দুই ধরনের প্রভাবই রয়েছে।"
        }
      ]
    },
    {
      "number": "11",
      "uddipok": "রহিম সাহেব সুন্দরবন থেকে মধু সংগ্রহ করে দেশের বিভিন্ন স্থানে বিক্রি করেন। অন্যদিকে নিজাম সাহেব সিরামিক ফ্যাক্টরির মালিক। তিনি দেশীয় বাজারের পাশাপাশি ইউরোপের বিভিন্ন দেশে পণ্য বিক্রয় করেন। নিজাম সাহেবের অর্জিত আয় দেশের অর্থনীতিতে উল্লেখযোগ্য অবদান রাখছে।",
      "tag": "MB 22",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "বিদ্যুৎ ও গ্যাসের দাম কীভাবে রপ্তাতি বাণিজ্য সম্প্রসারণে বাধা সৃষ্টি করে?",
          "explanation": "বিদ্যুৎ ও গ্যাসের দাম বাড়লে উৎপাদন খরচ বাড়ে বলে রপ্তানি বাণিজ্য সম্প্রসারণে বাধা সৃষ্টি হয়। রপ্তানি বাণিজ্য সম্প্রসারণের জন্য প্রয়োজন অধিক পরিমাণ দ্রব্য রপ্তানি করা। এজন্য উৎপাদনের উপকরণসমূহের দাম নিয়ন্ত্রণে রাখতে হবে। কিন্তু উৎপাদনের উপকরণ যেমন- বিদ্যুৎ ও গ্যাসের দাম বৃদ্ধি পেলে পণ্যদ্রব্যের উৎপাদন খরচ বাড়বে। এতে ঐ পণ্যদ্রব্যের দাম বৃদ্ধি পাবে। ফলে রপ্তানি বাণিজ্যের বাজার সংকুচিত হয়ে যাবে। তাই বলা যায়, বিদ্যুৎ ও গ্যাসের দাম বৃদ্ধি পেলে রপ্তানি বাণিজ্য সম্প্রসারণে বাধার সৃষ্টি হয়।"
        },
        {
          "label": "গ",
          "question": "রহিম সাহেব ও নিজাম সাহেবের বাণিজ্যের ধরন চিহ্নিত করো এবং ব্যাখ্যা করো ।",
          "explanation": "উদ্দীপকে রহিম সাহেব অভ্যন্তরীণ বাণিজ্য এবং নিজাম সাহেব আন্তর্জাতিক বাণিজ্য পরিচালনা করেন। অভ্যন্তরীণ বাণিজ্য একটি সার্বভৌম রাষ্ট্রের অভ্যন্তরে সংঘটিত হয়। তাই অধ্যায় অভ্যন্তরীণ বাজারে দেশের মধ্যেই বিভিন্ন বাজারের দ্রব্য ক্রয়-বিক্রনা করা হয়। অন্যদিকে, আন্তর্জাতিক বাণিজ্য বিভিন্ন সার্বভৌম দেশের মধ্যে সংঘটিত হয়। আন্তর্জাতিক বাণিজ্যে নিজ দেশের প্রয়োজনে অন্য দেশ থেকে পণ্য আমদানি এবং নিজ দেশের উদ্বৃত্ত পণ্য বিদেশে রপ্তানি করা হয়। উদ্দীপকে রহিম সাহেব সুন্দরবন থেকে মধু সংগ্রহ করে দেশের বিভিন্ন স্থানে বিক্রি করেন। অর্থাৎ রহিম সাহেব অভ্যন্তরীণ বাণিজ্য পরিচালনা করেন। এ ধরনের বাণিজ্যের ক্ষেত্রে মুদ্রা ও ব্যাংকব্যবস্থা একই থাকে। লেনদেনের ভারসাম্যে কোনো সমস্যা থাকে না। অন্যদিকে, নিজাম সাহেবের সিরামিক পণ্য দেশীয় বাজারের পাশাপাশি ইউরোপের বিভিন্ন দেশে রপ্তানি করেন। অর্থাৎ নিজাম সাহেবের বাণিজ্যটি আন্তজাতিক বাণিজ্য। এ ধরনের বাণিজ্যে সরকারি নীতির ভিন্নতা এবং মুদ্রা ও ব্যাংক ব্যবস্থায় পার্থক্য পরিলক্ষিত হয়।"
        },
        {
          "label": "ঘ",
          "question": "নিজাম সাহেবের বাণিজ্য দেশের সম্পদ ব্যবহার, উৎপাদন বাজার সম্প্রসারণ এবং মূলধনের গতিশীলতার ওপর কী প্রভাব ফেলে? বিশ্লেষণ করো।",
          "explanation": "নিজাম সাহেবের বাণিজ্য দেশের সম্পদ ব্যবহার, উৎপাদন, বাজার সম্প্রসারণ এবং মূলধনের গতিশীলতার ওপর ইতিবাচক প্রভাব ফেলবে। আন্তর্জাতিক বাণিজ্যকে অর্থনৈতিক প্রবৃদ্ধির চালিকা শক্তি বলা হয়। রপ্তানির মাধ্যমে বৈদেশিক মুদ্রা আয় করে লেনদেনের ভারসাম্য রক্ষা করা যায়। আবার, আমদানির মাধ্যমে নিজ দেশের প্রয়োজনমতো বিদেশ থেকে পণ্যদ্রব্য আমদানি করে দেশীয় চাহিদা মেটানো যায়। এভাবে অর্থনীতিতে, আন্তর্জাতিক বাণিজ্য অপরিসীম ভূমিকা পালন করে। উদ্দীপকে নিজাম সাহেব তার ফ্যাক্টরির সিরামিক পণ্য বিশ্বের বিভিন্ন দেশে রপ্তানি করেন। এতে নিজাম সাহেবের দেশে সম্পদের পূর্ণ ব্যবহার নিশ্চিত হয়। উৎপাদন ও বাজার সম্প্রসারণের মাধ্যমে দেশে অর্থনৈতিক উন্নতি লাভ করে। এছাড়া মূলধনের গতিশীলতাও বৃদ্ধি পায়। আন্তর্জাতিক বাণিজ্যের মাধ্যমে পণ্য আমদানি-রপ্তানি করে বাজার স্থিতিশীল রাখা যায়। এতে নিজ দেশের সম্পদের পূর্ণ ব্যবহার হবে। ফলে উৎপাদন বাড়বে এবং দেশীয় ও আন্তর্জাতিক বাজার-সম্প্রসারিত হবে। এছাড়াও একটি দেশের সাথে একাধিক দেশের বাণিজ্যিক সম্পর্কের কারণে আন্তর্জাতিক বাণিজ্যের মাধ্যমে মূলধনের গতিশীলতাও বৃদ্ধি পাবে। তাই বলা যায়, আন্তর্জাতিক বাণিজ্য অর্থনৈতিক উন্নায়নে অপরিসীম ভূমিকা পালন করবে।"
        }
      ]
    }
  ]
}