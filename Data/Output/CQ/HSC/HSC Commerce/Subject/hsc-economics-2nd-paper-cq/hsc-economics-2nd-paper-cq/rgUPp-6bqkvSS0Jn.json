{
  "title": "চট্টগ্রাম বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "জনাব আবদুল গণি তার জমিতে ধান, গম ও শাক-সবজি উৎপাদন করে কোনো রকমে পরিবারের চাহিদা মেটান। অপরদিকে তার প্রতিবেশী সুরেশবাবু জমিতে আধুনিক প্রযুক্তি ব্যবহার করে অধিক ফসল উৎপাদনে সমর্থ হন এবং বাজারে বিক্রি করে লাভবান হন।",
      "tag": "CTG.B 25",
      "sub_questions": [
        {
          "label": "ক",
          "question": "কৃষি প্রযুক্তি কী?",
          "explanation": "কৃষি উৎপাদন বাড়ানোর লক্ষ্যে কৃষি উপকরণের সর্বাধিক দক্ষতাপূর্ণ ব্যবহার ও প্রয়োগের কলাকৌশলকে কৃষি প্রযুক্তি বলে।"
        },
        {
          "label": "খ",
          "question": "কৃষকেরা ঋণ গ্রহণ করে কেন?",
          "explanation": "কৃষকরা কৃষিকাজের ব্যয় নির্বাহের জন্য ঋণ গ্রহণ করে। কৃষিকাজ পরিচালনার ক্ষেত্রে বিভিন্ন উপকরণ; যেমন- লাঙল, যন্ত্রপাতি, সার, কীটনাশক ইত্যাদি প্রয়োজন হয়। কিন্তু বাংলাদেশের অধিকাংশ কৃষকই দরিদ্র বলে এসব উপকরণ ক্রয় করে কৃষিকাজ চালিয়ে যেতে পারে না। তাই কৃষি উৎপাদন ব্যয় নির্বাহ করতে কৃষকরা ঋণ গ্রহণ করে থাকে।"
        },
        {
          "label": "গ",
          "question": "সুরেশবাবুর খামারটি কোন ধরনের? ব্যাখ্যা করো।",
          "explanation": "সুরেশ বাবু খামারটি বাণিজ্যিক খামার। যে খামারের উৎপাদনব্যবস্থা বাণিজ্যিক উদ্দেশ্যে পরিচালিত হয় তা-ই বাণিজ্যিক খামার। এ ধরনের খামারে অধিক পুঁজি ও উন্নত প্রযুক্তির মাধ্যমে চাষাবাদ করা হয়। এ খামারগুলো সাধারণত বৃহদাকৃতির হয়ে থাকে। এর লক্ষ্য হলো অধিক মুনাফা অর্জন করা। উদ্দীপকের সুরেশ বাবু জমিতে আধুনিক প্রযুক্তি ব্যবহার করেন। ফলে তিনি অধিক ফসল উৎপাদনের মাধ্যমে অধিক মুনাফা অর্জনে সমর্থ হন। এ ধরনের খামারে আধুনিক প্রযুক্তি ব্যবহার করা হয়। ফলে খামারি বেশি ফসল উৎপাদনে সমর্থ হন। এতে বেশি মুনাফা অর্জন করে। এ ধরনের খামার সাধারণত বাণিজ্যিক উদ্দেশ্যে পরিচালিত হয়। উদ্দীপকের বৈশিষ্ট্যগুলো বাণিজ্যিক খামারের সাথে সাদৃশ্যপূর্ণ। সুতরাং বলা যায়, সুরেশ বাবুর খামারটি বাণিজ্যিক খামার।"
        },
        {
          "label": "ঘ",
          "question": "উদ্দীপকে বর্ণিত দুই ধরনের খামারের তুলনা করো।",
          "explanation": "উদ্দীপকে উল্লিখিত জনাব আবদুল গণির খামারটি জীবননির্বাহী খামার এবং সুরেশ বাবুর খামার বাণিজ্যিক খামার। পারিবারিক ব্যয় নির্বাহের লক্ষ্যে যে খামারে চাষাবাদ করা হয় তাকে জীবননির্বাহী খামার বলে। এ ধরনের খামার সাধারণত ছোট হয় এবং জীবননির্বাহের উদ্দেশ্যে ফসল উৎপাদন করা হয়। অন্যদিকে, মুনাফা অর্জনের উদ্দেশ্যে যে খামারে চাষাবাদ করা হয় তা বাণিজ্যিক খামার। এ ধরনের খামারের আয়তন বৃহৎ হয়। উদ্দীপকে আবদুল গণি তার জমিতে ধান, গম, শাক-সবজি চাষাবাদ করেন। তার জমির উৎপাদিত ফসল দ্বারা তার পরিবারের চাহিদা মেটান। অর্থাৎ, তার খামার হলো জীবননির্বাহী খামার। অন্যদিকে, সুরেশ বাবু তার জমিতে আধুনিক পদ্ধতিতে চাষাবাদ করে অধিক ফসল উৎপাদন করেন। ফলে পর্যাপ্ত মুনাফা অর্জন করেন। অর্থাৎ, তার খামারটি বাণিজ্যিক খামার। উভয় খামারের মধ্যে কিছু পার্থক্য বিদ্যমান। জীবননির্বাহী খামার মূলত পারিবারিকভাবে পরিচালিত হয়। অপরদিকে, বাণিজ্যিক খামারের পরিচালনা একটি প্রাতিষ্ঠানিক কাঠামোর মধ্যে থেকে পরিচালিত হয়। জীবননির্বাহী খামারে সনাতন পদ্ধতিতে উৎপাদনকার্য পরিচালিত হয়। পক্ষান্তরে, বাণিজ্যিক খামারে আধুনিক কলাকৌশল ব্যবহৃত হয়। তাছাড়া জীবননির্বাহী খামার আয়তনে ক্ষুদ্র হয়। কিন্তু বাণিজ্যিক খামার আয়তনে বৃহৎ হয়। এছাড়া জীবননির্বাহী খামারে কম উৎপাদন, কম উদ্বৃত্ত এবং কম মুনাফা সৃষ্টি হয়। অন্যদিকে, বাণিজ্যিক খামারে অধিক উৎপাদন, অধিক উদ্বৃত্ত এবং অধিক মুনাফা সৃষ্টি হয়। সুতরাং বলা যায়, উদ্দীপকের আবদুল গণি ও সুরেশ বাবুর খামারের মধ্যে যথেষ্ট ভিন্নতা রয়েছে।"
        }
      ]
    },
    {
      "number": "2",
      "uddipok": "লালমনিরহাট জেলার মোমিন মিয়া একজন উদ্যমী কৃষক। এ বছর তিনি তার জমিতে প্রচুর পরিমাণ ফুলকপি উৎপাদন করেছেন। কিন্তু বাজারে সরবরাহ বেশি থাকায় এবং পরিবহণ খরচ ও মধ্যস্বত্বভোগীদের কারণে তিনি আর্থিকভাবে ক্ষতিগ্রস্ত হন। অপরদিকে খাগড়াছড়ি জেলার দুর্গম এলাকার কৃষক আমান মিয়া তার উৎপাদিত কলা স্থানীয় বাজারে কম দামে বিক্রি করে দেন।",
      "tag": "CTG.B 25",
      "sub_questions": [
        {
          "label": "ক",
          "question": "শস্য বহুমুখীকরণ কী?",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "কৃষিতে অভিযোজন প্রয়োজন কেন?",
          "explanation": "অভিযোজনের মাধ্যমে কৃষিকাজ টেকসই ও সহনশীল হয় বলে কৃষিতে অভিযোজন প্রয়োজন। অভিযোজন হলো পরিবর্তিত পরিস্থিতির সাথে খাপ খাইয়ে চলা। জলবায়ু পরিবর্তন, প্রাকৃতিক দুর্যোগ প্রভৃতি পরিবেশগত কারণে কৃষি উৎপাদন ব্যাহত হয়। কিন্তু অভিযোজন কৃষিতে এসব বিপর্যয় থেকে রক্ষা করতে সাহায্য করে। এজন্য কৃষিতে অভিযোজন প্রয়োজন।"
        },
        {
          "label": "গ",
          "question": "উদ্দীপকে বর্ণিত কৃষিপণ্যের বিপণন সমস্যাগুলো চিহ্নিত করো।",
          "explanation": "কৃষিপণ্যের বিপণনজনিত সমস্যাগুলোর মধ্যে রয়েছে অনুন্নত যোগাযোগব্যবস্থা, বেশি পরিবহণ খরচ, সরবরাহ বেশি ও মধ্যস্বত্বভোগীদের দৌরাত্ম্য। যে প্রক্রিয়ায় কৃষিপণ্য কৃষকের কাছ থেকে ভোক্তার কাছে পৌঁছায়, তা-ই কৃষিপণ্যের বিপণনব্যবস্থা। বাংলাদেশের কৃষিজাত পণ্যের বিপণনব্যবস্থা খুব উন্নত নয়। ফলে কৃষক তাদের উৎপাদিত দ্রব্যসামগ্রী বিক্রি করে ন্যায্যমূল্য প্রাপ্তি হতে বঞ্চিত হয়। এতে করে তাদের অর্থনৈতিক উন্নতি ব্যাহত হচ্ছে। উদ্দীপকে মোমিন মিয়া এবং আমান মিয়া জমিতে ফুলকপি ও কলা উৎপাদন করেন। কিন্তু পরিবহণ খরচ ও যোগাযোগব্যবস্থার অপ্রতুলতার জন্য তাদের উৎপাদিত শস্য শহরে না নিয়ে স্থানীয় বাজারে বিক্রি করেন। এতে ক্লরে তারা ন্যায্যমূল্য থেকে বঞ্চিত হন। বাজারে সরবরাহ বেশি থাকায় মোমিন মিয়া পণ্য কম দামে বিক্রি করতে বাধ্য হন। আবার মূলধন ও গুদামজাতকরণের সমস্যা থাকায় তাদের উৎপাদিত পণ্য মৌসুমেই কম দামে বিক্রি করতে হয়। এ সুযোগে মধ্যবর্তী ব্যবসায়ী ও দালালরা লাভবান হয়ে থাকে। তাই বলা যায়, মোমিন মিয়া ও আমান মিয়া তাদের কৃষিপণ্যের বিপণনের ক্ষেত্রে উপরিউক্ত সমস্যায় পড়েন।"
        },
        {
          "label": "ঘ",
          "question": "কৃষকের স্বার্থ সংরক্ষণের জন্য উল্লিখিত সমস্যাগুলো সমাধানে সরকার কীভাবে ভূমিকা রাখতে পারে?",
          "explanation": "উদ্দীপকে কৃষকের স্বার্থ সংরক্ষণে কৃষিজাত পণ্য বিপণনের সমস্যা সমাধানে সরকারের বিভিন্ন পদক্ষেপ গ্রহণ করতে পারে। বাংলাদেশের কৃষিজাত পণ্যের বিপণনব্যবস্থায় বিভিন্ন ধরনের সমস্যা লক্ষ করা যায়। ফলে কৃষকরা ন্যায্যমূল্য থেকে বঞ্চিত হন। তাই ফসলের ন্যায্যমূল্য নিশ্চিতকরণে পরিবহণ ও যোগাযোগব্যবস্থার উন্নয়ন, দালাল ও ফড়িয়াদের দৌরাত্ম্য বন্ধ করতে হবে। উদ্দীপকে মোমিন মিয়া ও আমান মিয়া ফসল বিপণনে অসুবিধায় পড়েছেন। তারা বাজারে সরবরাহ বেশি থাকায়, অতিরিক্ত পরিবহণ খরচ ও অনুন্নত যোগাযোগব্যবস্থার কারণে স্থানীয় বাজারে পণ্য বিক্রি করেন। ফলে তারা ন্যায্য দাম পান না এবং আর্থিকভাবে ক্ষতিগ্রস্ত হন। এর মাধ্যমে মধ্যস্বত্বভোগীরা লাভবান হয়। তাই সরকারের ফসলের ন্যায্যমূল্য নিশ্চিতকরণে অবকাঠামোগত উন্নয়ন, কৃষিবিমা ও কৃষি তথ্য সার্ভিস চালুসহ নানা পদক্ষেপ গ্রহণ করতে পারে। সরকার রাস্তাঘাটের উন্নয়ন করলে কৃষিজাত দ্রব্যের পরিবহণ খরচ কমবে। ফলে কৃষকরা কম খরচে ও সহজে তাদের উৎপাদিত পণ্য বাজারজাত করতে পারবে। বাজারে দালাল ও ফড়িয়াদের বিলোপসাধন করলে কৃষকরা ন্যায্যমূল্যে দ্রব্য বিক্রয় করতে পারবে। এছাড়াও সরকার কৃষকদের পর্যাপ্ত ঋণ সরবরাহ, বাজার নিয়ন্ত্রণ ইত্যাদি পদক্ষেপ গ্রহণ করতে পারে। এসব ব্যবস্থা গ্রহণের মাধ্যমে সরকার কৃষকের স্বার্থ সংরক্ষণে ভূমিকা রাখতে পারে।"
        }
      ]
    },
    {
      "number": "3",
      "uddipok": "জনাব মাসুদ ও তার স্ত্রী বাঁশ, বেত ও পাট দিয়ে বিভিন্ন দৈনন্দিন ব্যবহার্য ও সৌখিন জিনিস তৈরি করেন এবং সেগুলো বিক্রি করে জীবিকা নির্বাহ করেন। তাদের মূলধন কম থাকায় এবং উপকরণ দুষ্প্রাপ্য হওয়ার ফলে অনেক সময় উৎপাদন কার্যক্রম ব্যাহত হয়। 'বেকারত্ব নিরসন ও ঐতিহ্য সংরক্ষণের স্বার্থে এ ধরনের উৎপাদন কার্যক্রম টিকিয়ে রাখা প্রয়োজন।",
      "tag": "CTG.B 25",
      "sub_questions": [
        {
          "label": "ক",
          "question": "বৃহৎ শিল্প কাকে বলে?",
          "explanation": "যে শিল্প প্রতিষ্ঠানে বিপুল মূলধন, বহুসংখ্যক দক্ষ ও আধা দক্ষ শ্রমিক ও উন্নত প্রযুক্তির মাধ্যমে দ্রব্য উৎপাদন করা হয় তাই বৃহৎ শিল্প।"
        },
        {
          "label": "খ",
          "question": "রপ্তানি প্রক্রিয়াজাতকরণ অঞ্চল গুরুত্বপূর্ণ কেন?",
          "explanation": "দেশের আর্থ-সামাজিক উন্নয়ন ও শিল্প খাতের দ্রুত বিকাশের জন্য রপ্তানি প্রক্রিয়াজাতকরণ অঞ্চল গুরুত্বপূর্ণ। একটি দেশে দেশি-বিদেশি বিনিয়োগ আকৃষ্ট করার লক্ষ্যে EPZ প্রতিষ্ঠা করা হয়। ফলে অধিক কর্মসংস্থানের সৃষ্টি হয়। এতে দেশের বেকার জনগণের হার কমে। বিশেষ করে পোশাক খাতে নারীরা অগ্রাধিকার পায়।"
        },
        {
          "label": "গ",
          "question": "উদ্দীপকে যে শিল্পের কথা বলা হয়েছে তার তিনটি বৈশিষ্ট্য লেখো।",
          "explanation": "উদ্দীপকে জনাব মাসুদ ও তার স্ত্রীর পরিচালিত শিল্পটি হলো কুটির শিল্প। যে শিল্পে স্বল্প মূলধন এবং পারিবারিক সদস্যসহ সর্বোচ্চ ১৫ জন শ্রমিক নিয়োজিত থাকে, তাই কুটির শিল্প। পুঁজি কম হওয়ায় ঘরোয়া পরিবেশে বা অল্প জায়গা নিয়ে যে কেউ এই শিল্প স্থাপন করতে পারে। এছাড়াও বেকারত্ব নিরসনে এ শিল্পটি অগ্রণী ভূমিকা পালন করে। উদ্দীপকে জনাব মাসুদ ও তার স্ত্রী ঘরোয়া পরিবেশে বাঁশ, বেত ও পার্ট দ্বারা বিভিন্ন দ্রব্যসামগ্রী তৈরি করেন। সেগুলো বিক্রি করে তারা জীবিকা নির্বাহ করে। অর্থাৎ জনাব মাসুদের শিল্পটি কুটির শিল্পের বৈশিষ্ট্যের সাথে সাদৃশ্যপূর্ণ। এ শিল্পের ৩টি বৈশিষ্ট্য হলো- (১) কুটির শিল্পে স্থায়ী সম্পদের মূল্য ৫ লক্ষ থেকে ১০ লক্ষ টাকা, (২) এ শিল্প সাধারণত পারিবারিক সদস্যদের সমন্বয়ে ১৫ জনের 'কম শ্রমিক নিয়ে পরিচালিত ও (৩) এ শিল্পে বাঁশ, বেত ও পাট দিয়ে বিভিন্ন দৈনন্দিন ও শৌখিন জিনিস তৈরি করে। তাই বলা যায়, উদ্দীপকে জনাব মাসুদের শিল্পটি কুটির শিল্প।"
        },
        {
          "label": "ঘ",
          "question": "বাংলাদেশের অর্থনীতিতে উল্লিখিত শিল্পের গুরুত্ব ব্যাখ্যা করো।",
          "explanation": "উল্লিখিত কুটির শিল্প বাংলাদেশের অর্থনীতিতে গুরুত্বপূর্ণ ভূমিকা পালন করে। স্বল্প মূলধন, সহজলভ্য কাঁচামাল, সাধারণ যন্ত্রপাতি দ্বারা সৃষ্টি হয় কুটির শিল্প। এ শিল্প দেশের অনেক বেকারের বিশেষত নারীর কর্মসংস্থানের ব্যবস্থা করেছে। এটি বাজারে পণ্য সরবরাহের মাধ্যমে দ্রব্যের দাম নিয়ন্ত্রণে ভূমিকা রাখছে। আবার, এসব পণ্য রপ্তানির মাধ্যমে প্রচুর বৈদেশিক মুদ্রা আয় করাও সম্ভব হচ্ছে। উদ্দীপকে জনাব মাসুদ ও তার স্ত্রী বাঁশ, বেত ও পাট দিয়ে বিভিন্ন দ্রব্য উৎপাদন করে। তাদের মূলধন কম থাকায় তাদের উৎপাদন কার্যক্রম মাঝেমধ্যে ব্যাহত হয়। উপরের বৈশিষ্ট্যগুলো কুটির শিল্পের সাথে সাদৃশ্যপূর্ণ। এ শিল্প বেকারত্ব নিরসনে ভূমিকা রাখে। এছাড়াও এ শিল্প বাংলাদেশের ঐতিহ্য সংরক্ষণ করে। সহজে প্রাপ্ত কাঁচামাল দ্বারা পারিবারিকভাবে কুটির শিল্পের উৎপাদন কাজ পরিচালনা করা যায়। এ শিল্প পরিবেশবান্ধব হয়ে থাকে। এখানে বৃহৎ শিল্পের অনেক পরিত্যক্ত উপজাত দ্রব্য কাঁচামাল হিসেবে ব্যবহৃত হয়। এছাড়া কুটির শিল্পে নারীদের কর্মসংস্থান বেশি বলে তারা স্বাবলম্বী হতে পারে। কুটির শিল্পজাত পণ্যের উৎপাদন ও রপ্তানি বাড়াতে পারলে অধিক বৈদেশিক মুদ্রা অর্জিত হবে। এ শিল্পের উৎপাদনের মাধ্যমে বাংলাদেশের ঐতিহ্য সংরক্ষণ ও লালন হয়ে থাকে। তাই বলা যায়, বাংলাদেশের অর্থনৈতিক উন্নয়নে কুটির শিল্পের ভূমিকা ব্যাপক।"
        }
      ]
    },
    {
      "number": "4",
      "uddipok": "বর্তমানে বাংলাদেশের রপ্তানি আয়ের সিংহভাগ একটি শিল্প থেকে অর্জিত হয়। 8 শ্রমিকের সহজলভ্যতা ও নারীর ব্যাপক অংশগ্রহণের কারণে এ শিল্প সম্ভাবনার নতুন দিগন্ত উন্মোচন করেছে। কিন্তু ক্রমবর্ধমান শ্রমিক অসন্তোষ, ক্রেতাদের নানামুখী শর্তের চাপ মোকাবিলার পাশাপাশি অন্যান্য দেশের সাথে তীব্র প্রতিযোগিতার মুখোমুখী হতে হচ্ছে।",
      "tag": "CTG.B 25",
      "sub_questions": [
        {
          "label": "ক",
          "question": "PPP-এর পূর্ণরূপ লেখো।",
          "explanation": "PPP-এর পূর্ণরূপ হলো- Public Private Partnership"
        },
        {
          "label": "খ",
          "question": "আমদানি বিকল্প শিল্পায়ন প্রয়োজন কেন?",
          "explanation": "লেনদেন ভারসাম্যে প্রতিকূলতা ও বৈদেশিক সাহায্যের ওপর নির্ভরশীলতা হ্রাস করতে আমদানি বিকল্প শিল্প প্রয়োজন। যেসব দ্রব্য আমদানি করা হয় সেসব দ্রব্য আমদানি না করে দেশে উৎপাদনের লক্ষ্যে শিল্প স্থাপন করাই আমদানি বিকল্প শিল্প। এ ধরনের শিল্প স্থাপনের ফলে দেশীয় শিল্প বিদেশি প্রতিযোগিতার হাত থেকে রক্ষা পায়। ফলে দেশের উৎপাদন বৃদ্ধি, রপ্তানি আয় বৃদ্ধি তথা অর্থনৈতিক উন্নয়ন বৃদ্ধি পায়। তাই দেশীয় শিল্প সংরক্ষণ ও অর্থনৈতিক উন্নয়নের জন্য আমদানি বিকল্প শিল্প স্থাপন করা প্রয়োজন।"
        },
        {
          "label": "গ",
          "question": "উদ্দীপকে উল্লিখিত শিল্পটির গুরুত্ব লেখো।",
          "explanation": "জাউদ্দীপকের তৈরি পোশাক শিল্প থেকে বাংলাদেশের রপ্তানি আয়ের সিংহভাগ অর্জিত হয়। পোশাক শিল্প বাংলাদেশের শিল্পক্ষেত্রে নতুন সম্ভাবনার দিগন্ত উন্মোচিত করেছে। বর্তমানে দেশে প্রায় ৫ হাজার তৈরি পোশাক শিল্পের কারখানা রয়েছে। এসব কারখানায় বিপুল পরিমাণ কর্মসংস্থান সৃষ্টি হয়েছে। এ শল্পের প্রায় ৮০% হলো অশিক্ষিত ও অর্ধশিক্ষিত মহিলা কর্মী। দেশের রপ্তানি বাণিজ্যে এ শিল্পের অবদান অপরিসীম। উদ্দীপকে উল্লিখিত তৈরি পোশাক শিল্প থেকে বাংলাদেশের রপ্তানি আয়ের সিংহভাগ অর্জিত হয়। শ্রমিকের সহজলভ্যতা ও নারীদের ব্যাপক অংশগ্রহণের কারণে এ শিল্প সম্ভাবনার নতুন দিগন্ত উন্মোচন করেছে। এছাড়াও শিল্পটির কারণে নতুন নতুন কর্মসংস্থান সৃষ্টি হচ্ছে। পোশাক গিল্পে পরোক্ষভাবে প্রায় ২ কোটি শ্রমিক নিয়োজিত আছে। এটি দেশের ১৫ থেকে ৮৩ ভাগ রপ্তানি আয়ের যোগান দেয়। ফলে এ খাত সাধারণ মানুষের জীবনমান উন্নয়নে ভূমিকা রাখে। তাই বলা যায়, বাংলাদেশের অর্থনীতিতে পোশাক শিল্পের গুরুত্ব অপরিসীম।"
        },
        {
          "label": "ঘ",
          "question": "উদ্দীপকে আলোচ্য শিল্পের সমস্যাসমূহ সমাধানের উপায় নির্দেশকরো।",
          "explanation": "পোশাক শিল্পের সমস্যা সমাধান করা যায়। বাংলাদেশের প্রধান রপ্তানিমুখী শিল্প হলো তৈরি পোশাক শিল্প। এটি বৈদেশিক মুদ্রা অর্জনের সর্ববৃহৎ উৎস। কিন্তু এ শিল্প নানা সমস্যায় জর্জরিত। এ সমস্যা সমাধানে শ্রমিকের দক্ষতা বৃদ্ধি, নিরবচ্ছিন্ন বিদ্যুৎ সংযোগ ও বিদেশি বিনিয়োগের সুযোগ প্রভৃতি পদক্ষেপ গ্রহণ করা যেতে পারে। এছাড়াও রপ্তানি বৃদ্ধি করার জন্য আন্তর্জাতিক সেমিনার ও গবেষণার সুযোগ প্রদানের ব্যবস্থাও করা যায়। উদ্দীপকের শিল্পটি হলো তৈরি পোশাক শিল্প। বর্তমানে শিল্পটি প্রতিকূল কর্মপরিবেশসহ নানা সমস্যায় রয়েছে। পোশাক শিল্পে ভবিষ্যৎ সম্ভাবনা বিদ্যমান রাখতে এসব সমস্যা সমাধান করতে হবে। অন্যান্য দেশের সাথে পোশাক শিল্প তীব্র প্রতিযোগিতার মুখোমুখি হতে হচ্ছে। এজন্য শিল্পোদ্যোক্তাদের অধিকতর মানসম্পন্ন পোশাক তৈরি করতে হবে। কোটামুক্ত বিশ্ববাণিজ্য ব্যবস্থায় রপ্তানির ওপর আমদানি শুল্ক প্রভাব বিস্তার করে থাকে। আমদানি শুল্ক নমনীয়তার জন্য সরকারের কূটনৈতিক তৎপরতা চালাতে হবে। পোশাক শিল্পের বাজার প্রসারের লক্ষ্যে নতুন বাজার অনুসন্ধান করতে হবে। ক্রেতাদের নানামুখী শর্তের চাপ মোকাবিলায় সরকারকে সাহায্য করতে হবে। দেশে যাতে উক্ত শিল্পের কাঁচামাল উৎপাদন করা যায় সেদিকে খেয়াল রাখতে হবে। তাছাড়া মালিক ও শ্রমিক বিরোধ নিরসনে সরকারকে কাজ করতে হবে। উপরের ব্যবস্থাগুলো গ্রহণ করলে বাংলাদেশের তৈরি পোশাক শিল্পের সমস্যা হ্রাস পাবে।"
        }
      ]
    },
    {
      "number": "5",
      "uddipok": "নিচের ছকটি লক্ষ করো: দেশ আয়তন (বর্গ কি.মি.) জনসংখ্যা (কোটি) স্থুল জন্মহার স্থুল মৃত্যুহার A ৬৫,৬১০ ২.২২ ১১.২ ৮.২ B ১,৪৭,৫১০ ১৭ ৩০ ১৬",
      "tag": "CTG.B 25",
      "sub_questions": [
        {
          "label": "ক",
          "question": "নিট অভিবাসন কাকে বলে?",
          "explanation": "কোনো নির্দিষ্ট সময়ে দেশে মোট বহিরাগমন ও বহির্গমনের পার্থক্যকে নিট অভিবাসন বলে।"
        },
        {
          "label": "খ",
          "question": "মানবসম্পদ উন্নয়নে স্বাস্থ্যসেবা গুরুত্বপূর্ণ কেন?",
          "explanation": "স্বাস্থ্যসেবার উন্নয়ন মানবসম্পদ উন্নয়নকে ত্বরান্বিত করে। মানবসম্পদ উন্নয়নের উপাদান হিসেবে স্বাস্থ্যসেবা খাত গুরুত্বপূর্ণ ভূমিকা রাখে। সুস্থ, সবল ও নীরোগ মানুষের কর্মদক্ষতা অধিক হয়। তাই সুচিকিৎসা নিশ্চিত করলে মানবসম্পদের উন্নয়ন ঘটে। অতএব, অধিক সংখ্যক হাসপাতাল, স্বাস্থ্য কমপ্লেক্স, মাতৃসদন, দাতব্য চিকিৎসালয় ইত্যাদি স্থাপন করা প্রয়োজন। সেগুলো থেকে বিনামূল্যে বা স্বল্পমূল্যে ওষুধ ও চিকিৎসা সেবা প্রদানের ব্যবস্থা করে মানবসম্পদ উন্নয়ন করা যায়।"
        },
        {
          "label": "গ",
          "question": "'B' দেশের জনসংখ্যার ঘনত্ব নির্ণয়, করো।",
          "explanation": "কোনো দেশ বা অঞ্চলের মোট আয়তন ও জনসংখ্যার পরিমাপ থেকে সেখানকার জনসংখ্যার ঘনত্ব পাওয়া যায়। জনসংখ্যার ঘনত্ব বলতে কোনো দেশ বা অঞ্চলের প্রতি বর্গকিলোমিটারে কতজন লোক বাস করে তাকে বোঝায়। অর্থাৎ, দেশের মোট জনসংখ্যাকে ঐ দেশের মোট আয়তন দ্বারা ভাগ করলে জনসংখ্যার ঘনত্ব পাওয়া যায়। সূত্রের মাধ্যমে জনসংখ্যার ঘনত্ব নির্ণয় করা যায়। জনসংখ্যার ঘনত্ব— DP = TP TA \\text{DP} = \\frac{\\text{TP}}{\\text{TA}} DP = TA TP ​ । এখানে, DP = Density of Population বা জনসংখ্যার ঘনত্ব TP = Total Population বা মোট জনসংখ্যা TA = Total Area বা মোট আয়তন উদ্দীপকে 'B' দেশের আয়তন ১,৪৩,৫৭০ বর্গকিলোমিটার এবং লোক সংখ্যা ১৭,০০,০০,০০০ জন। অতএব, মিনার জেলায় জনসংখ্যার ঘনত্ব— DP = TP TA = ১৭ , ০০ , ০০ , ০০০ ১ , ৪৩ , ৫৭০ = ১ , ১৮২ \\text{DP} = \\frac{\\text{TP}}{\\text{TA}} = \\frac{১৭,০০,০০,০০০}{১,৪৩,৫৭০} = ১,১৮২ DP = TA TP ​ = ১ , ৪৩ , ৫৭০ ১৭ , ০০ , ০০ , ০০০ ​ = ১ , ১৮২ অর্থাৎ, 'B' দেশের জনসংখ্যার ঘনত্ব প্রতি বর্গকিলোমিটারে ১,১৮২ জন।"
        },
        {
          "label": "ঘ",
          "question": "'A' দেশের জনসংখ্যার স্বাভাবিক বৃদ্ধির হার 'B' দেশের স্বাভাবিক বৃদ্ধির হারের চেয়ে কম - উক্তিটির যথার্থতা যাচাই করো।",
          "explanation": "বৃদ্ধির হারের চেয়ে কম- উক্তিটি যথার্থ। জনসংখ্যার স্বাভাবিক বৃদ্ধির হার কোনো দেশের জনসংখ্যা পরিবর্তনের মাপকাঠি। কোনো দেশের জন্মহার ও মৃত্যুহারের পার্থক্যকে জনসংখ্যার স্বাভাবিক বৃদ্ধির হার বলে। একে শতকরা হার হিসেবে দেখানো হয়। সূত্রের সাহায্যে এটি নিরূপণ করা যায়। জনসংখ্যার স্বাভাবিক বৃদ্ধির হার = জন্মহার − মৃত্যুহার ১ , ০০০ × ১০০ % । =\\frac{\\text{জন্মহার} - \\text{মৃত্যুহার}}{১,০০০} \\times ১০০\\%। = ১ , ০০০ জন্মহার − মৃত্যুহার ​ × ১০০ % । উদ্দীপকে 'A' দেশের মোট জনসংখ্যা ২.২২ কোটি। এদেশে স্থূল জন্মহার ১১.২ ও স্থূল মৃত্যুহার ৮.২ শতাংশ। সুতরাং, 'A' দেশে জনসংখ্যার স্বাভাবিক বৃদ্ধির হার = ১১ . ২ − ৮ . ২ ১ , ০০০ × ১০০ % =\\frac{১১.২ - ৮.২}{১,০০০} \\times ১০০\\% = ১ , ০০০ ১১ . ২ − ৮ . ২ ​ × ১০০ % বা ০.৩ শতাংশ। অন্যদিকে 'B' দেশের জনসংখ্যা ১৭ কোটি। 'B' দেশের স্থূল জন্মহার ৩০ ও স্থূল মৃত্যুহার ১৬। সুতরাং, 'B' দেশে জনসংখ্যার স্বাভাবিক বৃদ্ধির হার = ৩০ − ১৬ ১ , ০০০ × ১০০ % = ১ . ৪ =\\frac{৩০ - ১৬}{১,০০০} \\times ১০০\\% = ১.৪ = ১ , ০০০ ৩০ − ১৬ ​ × ১০০ % = ১ . ৪ শতাংশ। অর্থাৎ, 'B' দেশের জনসংখ্যার স্বাভাবিক বৃদ্ধির হার ধনাত্মক। সাধারণত কোনো দেশে স্থূল জন্মহার ও মৃত্যুহারের পার্থক্য বেশি হলে সেই দেশের জনসংখ্যা বৃদ্ধির হার বেশি হয়। আবার স্থূল জন্মহার ও মৃত্যুহারের পার্থক্য কম হলে জনসংখ্যা বৃদ্ধির হার কম হয়। 'A' দেশে জন্মহার ও মৃত্যুহারের পার্থক্য কম। অর্থ্যাৎ, 'A' দেশে জনসংখ্যা বৃদ্ধির হার কম। আবার, 'B' দেশে জন্মহার ও মৃত্যুহারের পার্থক্য বেশি। ফলে 'B' দেশে জনসংখ্যা বৃদ্ধির হারও বেশি। 'A' এবং 'B' দেশের জনসংখ্যা বৃদ্ধির স্বাভাবিক হার ০.৩% এবং ১.৪%। উভয় দেশেই জনসংখ্যার স্বাভবিক বৃদ্ধির হার ধনাত্মক। তবে 'B' দেশের তুলনায় 'A' দেশের জনসংখ্যার স্বাভাবিক বৃদ্ধির হার কম।"
        }
      ]
    },
    {
      "number": "6",
      "uddipok": "কোনো দেশের জনসংখ্যা ও খাদ্য উৎপাদনের পরিমাণ নিম্নরূপ: সাল ১৯২৫ ১৯৫০ ১৯৭৫ ২০০০ ২০২৫ জনসংখ্যা (কোটি) ২ ৪ ৮ ১৬ ৩২ খাদ্য উৎপাদন (লক্ষ মেট্রিক টন) ২ ৩ ৪ ৫ ৬",
      "tag": "CTG.B 25",
      "sub_questions": [
        {
          "label": "ক",
          "question": "আত্মকর্মসংস্থান কী?",
          "explanation": "স্ব-উদ্যোগে উৎপাদনশীল কাজে নিয়োজিত হয়ে উপার্জন করার প্রচেষ্টা বা ব্যবস্থাকে আত্ম-কর্মসংস্থান বলে।"
        },
        {
          "label": "খ",
          "question": "উচ্চ জন্মহার রোধে নারীশিক্ষার ভূমিকা কীরূপ?",
          "explanation": "সন্তান লালন-পালনে সর্বাধিক ভূমিকা পালন করে নারী। জনসংখ্যা বৃদ্ধির অন্যতম প্রধান কারণ নারীদের অশিক্ষা ও অসচেতনতা। শিক্ষিত নারী জনসংখ্যা বৃদ্ধির কুফল সম্পর্কে অবহিত থাকে। তারা জন্মনিয়ন্ত্রণ পদ্ধতির সঠিক ব্যবহার করতে পারে। এভাবে নারী শিক্ষা উচ্চ জন্মহার রোধে ভূমিকা রাখে।"
        },
        {
          "label": "গ",
          "question": "উদ্দীপকের তথ্যগুলো জনসংখ্যার যে তত্ত্বের সাথেসামঞ্জস্যপূর্ণ তা ব্যাখ্যা করো।",
          "explanation": "উদ্দীপকের তথ্যগুলো ম্যালথাসের জনসংখ্যা তত্ত্বের সাথে সামঞ্জস্যপূর্ণ। ম্যালথাসের তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং খাদ্য বৃদ্ধি পায় গাণিতিক হারে। এক্ষেত্রে ১, ২, ৪, ৮, ১৬,.... ইত্যাদি হারকে জ্যামিতিক এবং ১, ২, ৩, ৪, ৫.... ইত্যাদি হারকে গাণিতিক হার বলা হয়। তিনি মনে করেন জনসংখ্যা জ্যামতিক হারে বৃদ্ধি পেলে প্রতি ২৫ বছর অন্তর দ্বিগুণ হয়। উদ্দীপকের ছকে জনসংখ্যা প্রতি ২৫ বছর পরপর দ্বিগুণ হারে বৃদ্ধি পেয়েছে। অর্থাৎ, ২, ৪, ৮, ১৬, ৩২ হারে বৃদ্ধি পেয়েছে। এটি জ্যামিতিক হারকে নির্দেশ করে। আবার, খাদ্য উৎপাদন ২, ৩, ৪, ৫, ৬ হারে বৃদ্ধি পেয়েছে। এটি গাণিতিক হারকে নির্দেশ করে। ছকে দেখা যায় জনসংখ্যা জ্যামিতিক হারে বৃদ্ধি পাওয়ায় খাদ্য উৎপাদনকে ছাড়িয়ে যায়। ফলে জনাধিক্য সমস্যা দেখা দেয়। অর্থাৎ বলা যায়, উদ্দীপকের তথ্যগুলো দেশের তথ্য ম্যালথাসের জনসংখ্যা তত্ত্বের সাথে সম্পর্কিত।"
        },
        {
          "label": "ঘ",
          "question": "বর্তমানে উন্নত ও উন্নয়নশীল দেশে উক্ত তত্ত্বের প্রাসঙ্গিকতা ব্যাখ্যা করো।",
          "explanation": "বর্তমানে উন্নত দেশে ম্যালথাসের জনসংখ্যা তত্ত্ব প্রাসঙ্গিক না হলেও উন্নয়নশীল দেশে প্রাসঙ্গিক। উন্নত দেশে খাদ্য উৎপাদন হার অপেক্ষা জনসংখ্যার হার কম। কারণ এসব দেশে ভূমির পরিমাণ অনেক বেশি। ফলে অধিক উৎপাদন সম্ভব। অপরদিকে, উন্নয়নশীল দেশে খাদ্য উৎপাদন অপেক্ষা জনসংখ্যার হার বেশি। কারণ, এসব দেশে জনসংখ্যা জ্যামিতিক হারে বৃদ্ধি পেলেও জমির স্বল্পতায় খাদ্য উৎপাদন বাড়ানো সম্ভব হয় না। ফলে জনাধিক্যর সৃষ্টি হয়। উদ্দীপকে আলোচিত তত্ত্বটি হলো ম্যালথাসের জনসংখ্যা তত্ত্ব। এ তত্ত্বে জনসংখ্যার সাথে উন্নয়নশীল দেশের জনসংখ্যা বৃদ্ধির হারের মিল পাওয়া যায়। কিন্তু উন্নত দেশে এই তত্ত্বটি অকার্যকর। কারণ উন্নত দেশে সম্পদের পর্যাপ্ততা বেশি। ফলে তাদের খাদ্য উৎপাদন বেশি কিন্তু জনসংখ্যা কম। অন্যদিকে উন্নয়নশীল দেশে সম্পদের অপর্যাপ্ততা। ফলে তাদের খাদ্য উৎপাদন কম কিন্তু জনসংখ্যা বেশি। উন্নত দেশে সম্পদের পর্যাপ্ততার কারণে খাদ্য উৎপাদন বেশি হয়। পাশাপাশি, উন্নত দেশে শিক্ষিতও অভিজ্ঞ জনসংখ্যার কারণে জনসংখ্যা বৃদ্ধির হার কম। কারণ তারা জন্মনিয়ন্ত্রণ সম্পর্কে সচেতন। যা ম্যালথাসের জনসংখ্যা তত্ত্বের সাথে সামঞ্জস্য নয়। অন্যদিকে উন্নয়নশীল দেশে জনসংখ্যা বৃদ্ধির হার বেশি। পাশাপাশি সম্পদের অপর্যাপ্ততার কারণে খাদ্য উৎপাদন কম। যা ম্যালথাসীয় তত্ত্বের সাথে সাদৃশ্যপূর্ণ। কিন্তু অনুন্নত দেশের মতো উন্নয়নশীল দেশে ততোটা বেশি নয়। সুতরাং বলা যায়, উন্নত দেশে ম্যালথাসের জনসংখ্যা তত্ত্ব সাদৃশ্যপূর্ণ হলেও উন্নত দেশে প্রাসঙ্গিক নয়।"
        }
      ]
    },
    {
      "number": "7",
      "uddipok": "কোনো দেশের দামস্তর ২০২৩ সালে ছিল ২১০ টাকা এবং ২০২৪ সালে ছিল ২৩৪ টাকা। দামস্তরের এ ধরনের বৃদ্ধি উৎপাদনকারী, শ্রমজীবী, কৃষিজীবী, ঋণদাতা ও ঋণগ্রহীতাসহ সকল শ্রেণি-পেশার মানুষকে প্রভাবিত করে।",
      "tag": "CTG.B 25",
      "sub_questions": [
        {
          "label": "ক",
          "question": "সূচক সংখ্যা কী?",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "মজুরি বৃদ্ধি কীভাবে মুদ্রাস্ফীতি ঘটায়?",
          "explanation": "মজুরি বাড়লে মুদ্রাস্ফীতি ঘটে। সাধারণ দামস্তরের ক্রমবৃদ্ধির প্রবণতাই হলো মুদ্রাস্ফীতি। মজুরি বাড়লে উৎপাদন খরচ বৃদ্ধি পায়। তাই উৎপাদক দ্রব্যের যোগান কমায়। এক্ষেত্রে চাহিদা স্থির থাকলে দ্রব্যের দামস্তর বৃদ্ধি পায়। পাওয়ায় বর্ধিত খরচ অনেক সময় দ্রব্যের দামের সাথে যোগ করে দেওয়া হয়। এ কারণেও দ্রব্যের দামস্তর বাড়ে। ফলে মুদ্রাস্ফীতি সৃষ্টি হয়।"
        },
        {
          "label": "গ",
          "question": "উদ্দীপকের তথ্য থেকে মুদ্রাস্ফীতির হার নির্ণয় করো।",
          "explanation": "একটি সময়কাল থেকে অন্য একটি সময়কালে কোনো দাম সূচকের শতাংশিক বৃদ্ধিকে মুদ্রাস্ফীতির হার বলে। মুদ্রাস্ফীতি সাধারণ এক বছরের প্রেক্ষিতে বিশ্লেষণ করা হয় না। দীর্ঘ সময়ের প্রেক্ষিতে মুদ্রাস্ফীতি পরিমাপ করা হয়। ।। এজন্য চলতি বছরের মুদ্রাস্ফীতির হার পরিমাপ করার জন্য ভিত্তি বছর বিবেচনা করতে হয়। অর্থাৎ, ডিত্তি বছরের তুলনায় চলতি বছরের দ্রব্য মূল্য কতটুকু বৃদ্ধি পেয়েছে তার শতকরা হার পরিমাপ মুদ্রাস্ফীতির হার হলো। অর্থাৎ, মুদ্রাস্ফীতির হার = = = চলতি বছরের দামস্তর − ভিত্তি বছরের দামস্তর ভিত্তি বছরের দামস্তর × ১০০ % । \\frac{\\text{চলতি বছরের দামস্তর} - \\text{ভিত্তি বছরের দামস্তর}}{\\text{ভিত্তি বছরের দামস্তর}} \\times ১০০\\%। ভিত্তি   বছরের   দামস্তর চলতি   বছরের   দামস্তর − ভিত্তি   বছরের   দামস্তর ​ × ১০০ % । উদ্দীপকে উক্ত দেশে ২০২৩ ও ২০২৪ সালের দামস্তর যথাক্রমে ২১০ টাকা ও ২০৪ টাকা দেওয়া আছে। এক্ষেত্রে ২০২৩ সাল ভিত্তি বছর ও ২০২৪ সাল চলতি বছর বিবেচনা করে মুদ্রাস্ফীতির হার নিম্নরূপ: মুদ্রাস্ফীতির হার = = = ২৩৪ − ২১০ ২১০ × ১০০ % = ৪ ২১० × ১০০ % = ১১ . ৪২ % । \\frac{২৩৪ - ২১০}{২১০} \\times ১০০\\% = \\frac{৪}{২১०} \\times ১০০\\% = ১১.৪২\\%। ২১০ ২৩৪ − ২১০ ​ × ১০০ % = ২১० ৪ ​ × ১০০ % = ১১ . ৪২ % । ∴ \\therefore ∴ মুদ্রাস্ফীতির হার ১১.৪২%।"
        },
        {
          "label": "ঘ",
          "question": "উদ্দীপকে উল্লিখিত শ্রেণি-পেশার মানুষের ওপর মুদ্রাস্ফীতির প্রভাব ব্যাখ্যা করো।",
          "explanation": "বিভিন্ন শ্রেণির ব্যক্তির ওপর মুদ্রাস্ফীতি ভিন্ন প্রভাব রাখে। মুদ্রাস্ফীতির একটি গুরুত্বপূর্ণ প্রভাব হলো এটি আয়কে পুনঃবণ্টন করে। মুদ্রাস্ফীতির ফলে অর্থ ও সম্পদ এক শ্রেণির লোকের থেকে অন্য শ্রেণির লোকের কাছে চলে যায়। ফলে সমাজে সম্পদ ও আয় বণ্টনে ব্যাপক পরিবর্তন ঘটে। এতে সমাজের কিছু শ্রেণির লোক লাভবান হয়। আবার কিছু শ্রেণির লোক ক্ষতিগ্রস্ত হয়। উদ্দীপকে উল্লিখিত দেশটির মুদ্রাস্ফীতির হার ১১.৪২ শতাংশ। ফলে দেশটিতে কৃষক, উৎপাদক, ব্যবসায়ী, ঋণগ্রহীতার ওপর ইতিবাচক প্রভাব পড়বে। মুদ্রাস্ফীতির সময় দ্রব্য মূল্য বৃদ্ধি পাওয়ায় কৃষক, উৎপাদক ও ব্যবসায়ী শ্রেণির মুনাফা যথেষ্ট বৃদ্ধি পায়। অন্যদিকে সীমিত আয়ের জনগণ ও ঋণদাতার ওপর নেতিবাচক প্রভাব পড়বে। কারণ তাদের আয় বৃদ্ধি না পেলেও দামস্তর বৃদ্ধি পায়। মুদ্রাস্ফীতির ফলে দামস্তর বৃদ্ধির সাথে সাথেই উৎপাদন খরচ বৃদ্ধি পায় না। ফলে উৎপাদনকারী ও ব্যবসায়ীরা অধিক মুনাফা অর্জন করতে সক্ষম হয়। এছাড়াও দামস্তর বৃদ্ধির ফলে ঋণগ্রহীতাদের ঋণ ভার হ্রাস পায়। ফলে ঋণগ্রহীতারা লাভবান হয়। পক্ষান্তরে, দামস্তর বৃদ্ধির ফলে ঋণদাতা ক্ষতিগ্রস্ত হয়। এছাড়া মুদ্রাস্ফীতির সময়ে সীমিত আয়ের মানুষ একই পরিমাণ মজুরি দ্বারা কম পরিমাণ দ্রব্যসামগ্রী ক্রয় করতে বাধ্য হয়। এতে সীমিত আয়ের মানুষ ক্ষতিগ্রস্ত হয়। সুতরাং বলা যায়, মুদ্রাস্ফীতির ইতিবাচক ও নেতিবাচক দুই ধরনের প্রভাবই রয়েছে।"
        }
      ]
    },
    {
      "number": "8",
      "uddipok": "নিচের চিত্রটি লক্ষ করো:",
      "tag": "CTG.B 25",
      "sub_questions": [
        {
          "label": "ক",
          "question": "মুদ্রাস্ফীতি কী?",
          "explanation": "উৎপাদন স্থির থেকে দ্রব্যের দামস্তর ক্রমাগত বৃদ্ধির প্রবণতাকে মুদ্রাস্ফীতি বলে।"
        },
        {
          "label": "খ",
          "question": "মুদ্রাস্ফীতি কখন কল্যাণকর হতে পারে?",
          "explanation": "সবসময় অর্থনীতির জন্য নেতিবাচক নয়। কেননা মৃদু মুদ্রাস্ফীতির সময় বেশি মুনাফা লাভের জন্য উদ্যোক্তার বিনিয়োগ বৃদ্ধি করে। বিনিয়োগ বৃদ্ধি পেলে উৎপাদন ও আয় বাড়ে। ফলে ভোগ ও সঞ্চয় ও বৃদ্ধি পায়। এটি অর্থনৈতিক প্রবৃদ্ধি বা উন্নয়নকে নির্দেশ 'করে। তাই মুদ্রাস্ফীতি অর্থনীতির জন্য কল্যাণকর।"
        },
        {
          "label": "গ",
          "question": "উদ্দীপকে মুদ্রাস্ফীতির যে ধরন প্রকাশ পেয়েছে তা ব্যাখ্যা করো।",
          "explanation": "উদ্দীপকে প্রদির্শত চিত্রে চাহিদা বৃদ্ধিজনিত মুদ্রাস্ফীতি প্রকাশ পেয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে চাহিদা বৃদ্ধিজনিত মুদ্রাস্ফীতি সৃষ্টি হয়। আর দ্রব্যের চাহিদা বৃদ্ধির কারণ হলো অর্থের যোগান বৃদ্ধি। পূর্ণ নিয়োগ স্তরে প্রযুক্তি ও দক্ষতার পরিপ্রেক্ষিতে সামগ্রিক যোগান স্থির থেকে সামগ্রিক চাহিদা বৃদ্ধি পেলে মুদ্রাস্ফীতি সৃষ্টি হয়। উদ্দীপকের চিত্রে লক্ষ করা যায়, প্রাথমিক অবস্থায় সামগ্রিক চাহিদা ও যোগান F বিন্দুতে পরস্পর সমান হওয়ায় ভারসাম্য দাম OP;। এখন সামগ্রিক যোগান AS স্থির থেকে সামগ্রিক চাহিদা AD, থেকে বৃদ্ধি পেয়ে AD₂ হলে দামস্তর OP, থেকে বেড়ে OP₂ হয়। এক্ষেত্রে দামস্তর P₁P₂ বৃদ্ধি পায়। ফলে নতুন ভারসাম্য E বিন্দুতে ছেদ করে। যা চাহিদা বৃদ্ধিজনিত মুদ্রাস্ফীতি সৃষ্টি করে। ভোগ, বিনিয়োগ, সরকারি ব্যয় ও রপ্তানি বৃদ্ধির কারণে চাহিদা বৃদ্ধিজনিত মুদ্রাস্ফীতি ঘটে। অর্থাৎ, উদ্দীপকে চাহিদা বৃদ্ধিজনিত মুদ্রাস্ফীতি প্রকাশ পেয়েছে।"
        },
        {
          "label": "ঘ",
          "question": "উদ্দীপকে সৃষ্ট মুদ্রাস্ফীতি মোকাবিলায় উৎপাদন বৃদ্ধি ও সরকারি ব্যয় হ্রাসের ভূমিকা ব্যাখ্যা করো।",
          "explanation": "উদ্দীপকে সৃষ্ট চাহিদা মুদ্রাস্ফীতি নিয়ন্ত্রণে উৎপাদন বৃদ্ধি এবং সরকারি ব্যয় হ্রাস গুরুত্বপূর্ণ ভূমিকা পালন করে। বিভিন্ন কারণে দ্রব্যের দামস্তর বৃদ্ধি পেতে পারে। কখনো চাহিদা বৃদ্ধিজনিত কারণে, দামস্তর বৃদ্ধি পায়। আবার কখনো উৎপাদন হ্রাসজনিত কারণে, কখনো মজুতদারি ও চোরাকারবারের কারণে দামস্তর বৃদ্ধি পায়। ফলে মুদ্রাস্ফীতি সৃষ্টি হয়। বিভিন্ন পদক্ষেপ গ্রহণের মাধ্যমে এ কারণগুলো দূর করলে মুদ্রাস্ফীতি হ্রাস পায়। উদ্দীপকের চিত্রে সামগ্রিক যোগান স্থির থেকে দ্রব্যের সামগ্রিক চাহিদা AD, থেকে AD₂ তে বৃদ্ধি পেয়েছে। ফলে দামস্তর P₁ থেকে বৃদ্ধি পেয়ে P₂ হয়েছে। এটি চাহিদা বৃদ্ধিজনিত মুদ্রাস্ফীতি। এ ধরনের মুদ্রাস্ফীতি নিয়ন্ত্রণে রাজস্ব নীতি ও উৎপাদন হ্রাস গুরুত্বপূর্ণ ভূমিকা পালন করে। উৎপাদন বৃদ্ধি করলে বাজারে পণ্যের সরবরাহ বাড়ে। ফলে দামস্তর হ্রাস পায়। আবার অতিরিক্ত সরকারি ব্যয় মুদ্রাস্ফীতি ঘটায়। এছাড়াও সরকারি ব্যয় হ্রাস করলে, ব্যক্তিগত ব্যয় ও হ্রাস পায়। ফলে পণ্যের চাহিদা হ্রাস পায় এবং দামস্তর কমে। সরকার রাজস্ব নীতির আওতায় সরকারি ব্যয় হ্রাসের মাধ্যমে মুদ্রাস্ফীতি নিয়ন্ত্রণ করতে পারে। তাছাড়া উৎপাদন বৃদ্ধি, দাম ও মজুতদারি ইত্যাদি নিয়ন্ত্রণের মাধ্যমে মুদ্রাস্ফীতি নিয়ন্ত্রণ করতে পারে। সুতরাং বলা যায়, উৎপাদন বৃদ্ধি এবং সরকারি ব্যয় হ্রাসের মাধ্যমে চাহিদাবৃদ্ধিজনিত মুদ্রাস্ফীতি নিয়ন্ত্রণ করা যায়।"
        }
      ]
    },
    {
      "number": "9",
      "uddipok": "শরীফ সাহেব দিনাজপুরের লিচু, চাঁপাইনবাবগঞ্জের আম ও বরিশালের আমড়া কুমিল্লার স্থানীয় বাজারে বিক্রি করেন। তার বন্ধু কমল সাহেব হিমায়িত চিংড়ি ইউরোপের বিভিন্ন দেশে বিক্রি করেন। অভ্যন্তরীণ ও বৈদেশিক নীতি, মুদ্রাব্যবস্থা ইত্যাদি কারণে দুজনের বাণিজ্যে ভিন্নতা পরিলক্ষিত হয়।",
      "tag": "CTG.B 25",
      "sub_questions": [
        {
          "label": "ক",
          "question": "অপ্রচলিত রপ্তানি পণ্য কাকে বলে?",
          "explanation": "যেসব পণ্য কিছুকাল আগেও রপ্তানি করা হতো না কিন্তু বর্তমানে রপ্তানি করা হয়, সেগুলোকে অপ্রচলিত রপ্তানি পণ্য বলে।"
        },
        {
          "label": "খ",
          "question": "শিক্ষা কীভাবে মানবসম্পদ উন্নয়নকে প্রভাবিত করে?",
          "explanation": "শিক্ষা মানবসম্পদ উন্নয়নের সাথে প্রত্যক্ষভাবে জড়িত। একটি দেশের উৎপাদনশীল ও দক্ষ জনশক্তিকে মানবসম্পদ বলে। শিক্ষা হচ্ছে মানবসম্পদ উন্নয়নের প্রধান হাতিয়ার। সমাজে শিক্ষার প্রসার ঘটলে মানুষ নিজেকে সম্পদে পরিণত করার বিভিন্ন ক্ষমতা অর্জন করে। এর মাধ্যমে নিজেকে উন্নত এবং রাষ্ট্রের বিদ্যমান সম্পদের কাম্য ব্যবহার নিশ্চিত করতে সক্ষম হয়। এভাবেই শিক্ষা মানবসম্পদ উন্নয়নকে প্রভাবিত করে।"
        },
        {
          "label": "গ",
          "question": "কমল সাহেব যে বাণিজ্যের সাথে জড়িত তার গুরুত্ব লেখো।",
          "explanation": "উদ্দীপকে কমল সাহেব স্নান্তর্জাতিক বাণিজ্যের সাথে জড়িত। দুই বা ততোধিক স্বাধীন দেশের মধ্যে যে বাণিজ্য ঘটে তাকে আন্তর্জাতিক বাণিজ্য বলে। আন্তর্জাতিক রণিজ্যে একটি দেশ কোনো দ্রব্য রপ্তানি করলে অন্য দেশ তা আমদানি করে। অর্থাৎ আন্তর্জাতিক বাণিজ্যে নিজ দেশের প্রয়োজনে কোনো দেশ অন্য দেশ থেকে পণ্য আমদানি করে। আবার দেশের উদ্বৃত্ত পণ্য অন্য দেশে রপ্তানি করে। উদ্দীপকে কমল সাহেব হিমায়িত চিংড়ি ইউরোপের বিভিন্ন দেশে বিক্রি করেন। ফলে বাংলাদেশ ও ইউরোপের মধ্যে বাণিজ্য সংঘটিত হয়েছে। এখানে বাংলাদেশ হিমায়িত চিংড়ি রপ্তানি করে এবং তা ইউরোপের দেশগুলো আমদানি করে। সুতরাং, এসব বৈশিষ্ট্যের ভিত্তিতে কমল সাহেবের বাণিজ্যকে আন্তর্জাতিক বাণিজ্য বলা যায়। এই ধরনের বাণিজ্যের মাধ্যমে দুটি দেশের মধ্যে সুসম্পর্ক গড়ে ওঠে। উদ্বৃত্ত পণ্য রপ্তানির মাধ্যমে বৈদেশিক মুদ্রা অর্জিত হয়। ফলে অর্থনৈতিক উন্নয়ন সাধিত হয়।"
        },
        {
          "label": "ঘ",
          "question": "উদ্দীপকে উল্লিখিত উভয় বন্ধুর বাণিজ্যের পার্থক্য লেখো।",
          "explanation": "হউদ্দীপকে উল্লিখিত শরীফ সাহেব ও কমল সাহেবের বাণিজ্য হলো যথাক্রমে অভ্যন্তরীণ ও আন্তর্জাতিক বাণিজ্য। একই দেশের অভ্যন্তরে বিভিন্ন অঞ্চলের মধ্যে সংঘটিত বাণিজ্যকে অভ্যন্তরীণ বাণিজ্য বলে। আর বিভিন্ন দেশের মধ্যে সংঘটিত বাণিজ্যকে আন্তর্জাতিক বাণিজ্য বলা হয়। এ দু'ধরনের বাণিজ্যের মূল ভিত্তি এক। তবে উৎপাদনের উপকরণসমূহের গতিশীলতা, মুদ্রা ব্যবস্থা, 'বাজার ব্যবস্থা, অর্থনীতি ও বাণিজ্য নীতি ইত্যাদি পৃথক। তাই এদের মধ্যে যথেষ্ট পার্থক্য বিদ্যমান। উদ্দীপকে লক্ষ করা যায়, শরীফ সাহেব দিনাজপুরের লিচু, চাঁপাইনবাবগঞ্জের আম ও বরিশালের আমড়া বাজারে বিক্রি করেন। অর্থাৎ তিনি দেশের ভৌগোলিক সীমার মধ্যে তার ব্যবসা পরিচালনা করেন। এটি অভ্যন্তরীণ বাণিজ্যকে নির্দেশ করে। অন্যদিকে, তার বন্ধু কমল সাহেব বাংলাদেশ থেকে হিমায়িত পণ্য ইউরোপের দেশে বিক্রি করেন। অর্থাৎ তার বাণিজ্য দেশের ভৌগোলিক সীমা ছাড়িয়ে বিভিন্ন দেশের সাথে সংঘটিত হয়েছে। তাই কমল সাহেবের ব্যবসা আন্তর্জাতিক বাণিজ্যেকে নির্দেশ করে। অভ্যন্তরীণ বাণিজ্যে মুদ্রা ও ব্যাংকব্যবস্থা একই রকম। কিন্তু আন্তর্জাতিক বাণিজ্যের ক্ষেত্রে মুদ্রা ও ব্যাংক ব্যবস্থায় পার্থক্য পরিলক্ষিত হয়। আবার, অভ্যন্তরীণ বাণিজ্যে দেশের মধ্যে একই কর ব্যবস্থা, আর্থিক ও রাজস্ব নীতি বিদ্যমান থাকায় কোনো সমস্যা হয় না। অপরদিকে, বিশ্বের বিভিন্ন দেশের অর্থনৈতিক পরিবেশের মধ্যে পার্থক্য থাকায় বাণিজ্যের ক্ষেত্রে জটিলতার সৃষ্টি হয়। এছাড়া, অভ্যন্তরীণ বাণিজ্যের ক্ষেত্রে পরিবহণ ব্যয় খুব একটা প্রভাব ফেলে না। কিন্তু আন্তর্জাতিক বাণিজ্যের ক্ষেত্রে পরিবহণ ব্যয় বাণিজ্যকে প্রভাবিত করে।"
        }
      ]
    },
    {
      "number": "10",
      "uddipok": "বাংলাদেশের মতো কৃষিনির্ভর ও জনবহুল দেশের দ্রুত অর্থনৈতিক উন্নয়ন সাধন করতে হলে বৈদেশিক বাণিজ্য সম্প্রসারণের সাথে সাথে বিভিন্ন দেশ ও সংস্থার নিকট থেকে সাহায্য গ্রহণ করা প্রয়োজন। তবে বৈদেশিক সাহায্য অনেক সময় শর্তযুক্ত হয়ে থাকে এবং দেশকে পরনির্ভরশীল করে তোলে। তাছাড়া বাণিজ্যের ক্ষেত্রে উভয় দেশের স্বার্থ রক্ষিত হলেও বৈদেশিক সাহায্য গ্রহীতা দেশ নানাভাবে ক্ষতিগ্রস্ত হতে পারে।",
      "tag": "CTG.B 25",
      "sub_questions": [
        {
          "label": "ক",
          "question": "ট্যাক্স হলিডে কী?",
          "explanation": "রপ্তানি বাণিজ্য সম্প্রসারণের উদ্দেশ্যে সরকার রপ্তানিকারকদের যে বিশেষ সুবিধা প্রদান করে তাই ট্যাক্স হলিডে"
        },
        {
          "label": "খ",
          "question": "বিশ্বায়ন কীভাবে বাণিজ্য বৃদ্ধি করে?",
          "explanation": "বিশ্বায়নের মাধ্যমে বাজারব্যবস্থা সম্প্রসারিত হয় ফলে বাণিজ্য বৃদ্ধি পায়। বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা। এর প্রভাবে বহির্বিশ্বের সাথে বাজারব্যবস্থা উন্মুক্ত হচ্ছে। ফলে পণ্য আমদানি ও রপ্তানি সহজ হচ্ছে। এতে দেশগুলো একে অন্যের সাথে অবাধে বাণিজ্যে লিপ্ত হচ্ছে। অর্থাৎ, এভাবেই বিশ্বায়ন বাণিজ্য বৃদ্ধি করে।"
        },
        {
          "label": "গ",
          "question": "উদ্দীপকের আলোকে বৈদেশিক বাণিজ্য ও বৈদেশিক সাহায্যের মধ্যে তিনটি পার্থক্য লেখো।",
          "explanation": "বৈদেশিক বাণিজ্য ও বৈদেশিক সাহায্যের মধ্যে যথেষ্ট পার্থক্য বিদ্যমান। দুটি স্বাধীন ও সার্বভৌম দেশের মধ্যে যে বাণিজ্য সংঘটিত হয় তাকে বৈদেশিক বাণিজ্য বলে। পক্ষান্তরে, উন্নয়নশীল দেশসমূহ দাতা দেশ ও সংস্থা থেকে শর্তহীন ও শর্তযুক্তভাবে যে অর্থ ও সম্পদ গ্রহণ করে তাই বৈদেশিক সাহায্য। উদ্দীপকে বাংলাদেশের বৈদেশিক বাণিজ্য দুটি দেশের সমঝোতার ভিত্তিতে সংঘটিত হয়। পক্ষান্তরে, বৈদেশিক সাহায্যে দাতা দেশ সাহায্য গ্রহণকারী দেশকে অধিকাংশ ক্ষেত্রে নানা শর্ত চাপিয়ে দেয়। বৈদেশিক বাণিজ্যের মাধ্যমে বৈদেশিক মুদ্রা অর্জিত হয়। ফলে দেশে উন্নয়ন সাধিত হয়। অপরদিকে, বৈদেশিক সাহায্য দেশকে পরনির্ভরশীল করে তোলে। বৈদেশিক বাণিজ্যের মাধ্যমে উভয় দেশের স্বার্থ রক্ষিত হয়। কিন্তু, বৈদেশিক সাহায্যের মাধ্যমে দাতা দেশ গ্রহীতা দেশের অভ্যন্তরীণ বিষয়ে হস্তক্ষেপ করে। ফলে গ্রহীতা দেশের সার্বভৌমত্ব ব্যাহত হয়।"
        },
        {
          "label": "ঘ",
          "question": "'বৈদেশিক সাহায্য প্রয়োজনীয় অথচ ক্ষতিকারক'- উদ্দীপকের আলোকে ব্যাখ্যা করো।",
          "explanation": "দেশের স্বার্থ ও সার্বভৌমত্ব ক্ষুণ্ণ হওয়ায় বৈদেশিক সাহায্য প্রয়োজন হলেও ক্ষতিকারক। উন্নয়নশীল ও অনুন্নত, দেশসমূহ উন্নয়ন কর্মকাণ্ড পরিচালনার জন্য দাতা দেশ ও সংস্থা থেকে যে অর্থ গ্রহণ করে তাই বৈদেশিক সাহায্য। বৈদেশিক সাহায্য শর্তহীন ও শর্তযুক্ত হয়ে থাকে। বৈদেশিক সাহায্য দাতা দেশকে ফেরত দিতে হয় না। এই সাহায্য সাধারণত দাতা দেশ মানবিক কারণে দিয়ে থাকে। উদ্দীপকে বাংলাদেশে অর্থনৈতিক উন্নয়ন সাধন করতে বৈদেশিক সাহায্য গ্রহণ করা প্রয়োজন। এই সাহায্য বাংলাদেশকে পরনির্ভরশীল করে তুলতে পারে। বৈদেশিক সাহায্য দেশের উন্নয়নকে ত্বরান্বিত করতে পারে। এর ফলে বাংলাদেশের মতো উন্নয়নশীল দেশগুলো ক্ষতিগ্রস্ত হতে পারে। যদিও দেশের বিভিন্ন প্রয়োজনে বৈদেশিক সাহায্য গুরুত্বপূর্ণ ভূমিকা পালন করে। বৈদেশিক সাহায্যগ্রহীতা দেশ নিজ দেশের উন্নয়নের জন্য স্বাধীনভাবে কর্মপরিকল্পনা প্রণয়ন করতে পারে না। দাতা দেশ সাহায্যগ্রহীতা দেশের জন্য এমন প্রকল্প প্রণয়ন করে যা দাতা দেশের জন্য স্বার্থ সম্মিলিত হয়। বৈদেশিক সাহায্য দেওয়ার সময় দাতা দেশ বিভিন্ন শর্ত আরোপ করে। যেগুলো দেশের স্বাধীনতা ও সার্বভৌমত্বের জন্য হুমকিস্বরূপ। যার ফলে একটি দেশ স্বয়ংসম্পূর্ণ হয়ে ওঠতে পারে না। অর্থাৎ, সাহায্যগ্রহীতা দেশ নানাভাবে ক্ষতিগ্রস্ত হয়। সুতরাং বলা যায়, বৈদেশিক সাহায্য প্রয়োজনীয় অথচ ক্ষতিকারক।"
        }
      ]
    },
    {
      "number": "11",
      "uddipok": "কল্যাণমূলক রাষ্ট্রে শিক্ষা, স্বাস্থ্য, সামাজিক নিরাপত্তা প্রভৃতি খাতে সরকারকে বিপুল অর্থ ব্যয় করর্তে হয়। তাছাড়া জরুরি অবস্থা মোকাবিলা কিংবা বাজেট ঘাটতি পূরণ করতে সরকার জনগণ, দেশের বিভিন্ন আর্থিক প্রতিষ্ঠান, বন্ধু রাষ্ট্র, বিদেশি সংস্থা ও বিভিন্ন আন্তর্জাতিক প্রতিষ্ঠান থেকে ঋণ গ্রহণ করে থাকে।",
      "tag": "CTG.B 25",
      "sub_questions": [
        {
          "label": "ক",
          "question": "আবগারি শুল্ক কী?",
          "explanation": "দেশে উৎপাদিত ও ব্যবহৃত দ্রব্যাদির ওপর ধার্যকৃত শুল্ককে আবগারি শুল্ক বলে।"
        },
        {
          "label": "খ",
          "question": "কর ও ফি ভিন্ন কেন?",
          "explanation": "শুকরের বিনিময়ে সরকারি সুবিধা পাওয়া যায় না, ফি-এর বিনিময়ে বিশেষ সুবিধা পাওয়া যায় বলে এদের মধ্যে ভিন্নতা রয়েছে। সরকারি কোনো সুবিধা বা প্রাপ্তি প্রত্যাশা না করে সরকারকে জনগণ বাধ্যতামূলকভাবে যে অর্থ প্রদান করে তা-ই কর। যেমন- আয়কর, বিক্রয় কর, মূল্য সংযোজন কর ইত্যাদি। অন্যদিকে সরকার কোনো ব‍্যক্তিকে বিশেষ ধরনের সুবিধা প্রদানের লক্ষ্যে তার নিকট থেকে যে অর্থ আদায় করে তাকে ফি বলে। যেমন- জমি রেজিস্ট্রেশন ফি, কোর্ট ফি, বিভিন্ন ধরনের লাইসেন্স ফি ইত্যাদি। এজন্য কর ও ফি ভিন্ন।"
        },
        {
          "label": "গ",
          "question": "সরকার কেন ঋণ গ্রহণ করে তা উদ্দীপকের আলোকে ব্যাখ্যা করো।",
          "explanation": "বিভিন্ন উৎস থেকে সরকারের ব্যয় নির্বাহ সম্ভব না হলে সরকার ঋণ গ্রহণ করে। সরকার জাতীয় ব্যয় নির্বাহের জন্য বিভিন্ন উৎস হতে রাজস্ব সংগ্রহ করে। কিন্তু সংগৃহীত রাজস্ব দ্বারা অনেক সময় সরকারি ব্যয় মেটানো সম্ভব হয় না। তাই ঘাটতি বাজেট পূরণ, মন্দাভাব দূরীকরণ, অর্থনৈতিক উন্নয়ন করতে সরকারকে ঋণ গ্রহণ করতে হয়। উদ্দীপকে কল্যাণমূলক রাষ্ট্রে সরকার ঘাটতি বাজেট পূরণ ও জরুরি অবস্থা মোকাবিলার জন্য ঋণ গ্রহণ করে। সরকারকে শিক্ষা স্বাস্থ্য, সামাজিক নিরাপত্তা খাতের ব্যয় নির্বাহের জন্য অভ্যন্তরীণ ও বৈদেশিক ঋণের ওপর নির্ভর করতে হয়। সরকারের পক্ষে সবসময় কর ও অন্যান্য উৎস হতে সংগৃহীত রাজস্ব দ্বারা ব্যয় নির্বাহ সম্ভব হয় না। বিভিন্ন কারণে সরকারকে প্রচুর অর্থ ব্যয় করতে হয়। এ ব্যয়ের পরিমাণ আয়ের থেকে বেশি হলে সরকার ঋণ নিয়ে ঘাটতি পূরণ করে। তাই বলা যায়, সরকার তার ঘাটতি দূর ও ব্যয় নির্বাহের জন্য ঋণ গ্রহণ করে।"
        },
        {
          "label": "ঘ",
          "question": "উদ্দীপক হতে সরকারি ঋণের অভ্যন্তরীণ ও বৈদেশিক উৎসগুলো চিহ্নিত করে ব্যাখ্যা করো।",
          "explanation": "দেশের জনগণ ও আর্থিক প্রতিষ্ঠান ঋণের অভ্যন্তরীণ উৎস এবং বন্ধু রাষ্ট্র, বিদেশি সংস্থা ও প্রতিষ্ঠান হলো ঋণের বৈদেশিক উৎস। সরকার নিজ দেশের জনগণ, ব্যাংকব্যবস্থা থেকে যে ঋণ গ্রহণ করে তাকে অভ্যন্তরীণ ঋণ বলা হয়। পক্ষান্তরে, বিদেশি ব্যক্তি, সরকার এবং আর্থিক প্রতিষ্ঠান হতে যে ঋণ গ্রহণ করে তা-ই বৈদেশিক ঋণ। সরকার অভ্যন্তরীণ ঋণ সংগ্রহ করতে জনগণকে স্বেচ্ছায় ঋণ প্রদানে বাধ্যতামূলক পদক্ষেপ নিতে পারে। উদ্দীপকে সরকার ব্যয় নির্বাহের জন্য অভ্যন্তরীণ ঋণের উৎস ও বৈদেশিক ঋণের উৎস হতে ঋণ গ্রহণ করে থাকে। অভ্যন্তরীণ ঋণের উৎসের মধ্যে রয়েছে জনগণ, দেশের বিভিন্ন আর্থিক প্রতিষ্ঠান। অন্যদিকে বৈদেশিক ঋণের উৎসের মধ্যে রয়েছে বন্ধুরাষ্ট্র, বিদেশি সংস্থা ও বিভিন্ন আন্তর্জাতিক প্রতিষ্ঠান। অভ্যন্তরীণ ঋণ পরিশোধ করার জন্য নতুন মুদ্রা ছাপানো যায়। বৈদেশিক ঋণ পরিশোধের জন্য বৈদেশিক মুদ্রা অথবা স্বর্ণ আবশ্যক। অভ্যন্তরীণ সরকারি ঋণ, দেশে বিনিয়োগ, নিয়োগ, উৎপাদন ও আয় বৃদ্ধি করে। এই বর্ধিত আয় দ্বারাই পরবর্তীতে ঋণ পরিশোধ করা যেতে পারে। বিদেশি ঋণ সুদ-আসলসহ পরিশোধ করতে হয়। এই অর্থ দেশের বাইরে চলে যায় ও আয় সৃষ্টিতে অবদান রাখে না। সুতরাং দেখা যায়, উদ্দীপকের সরকারের দেশীয় জনগণ ও প্রতিষ্ঠানগুলো ঋণের অভ্যন্তরীণ উৎস ও বাকিগুলো বৈদেশিক উৎস।"
        }
      ]
    }
  ]
}