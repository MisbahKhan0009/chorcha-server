{
  "title": "সিলেট বোর্ড ২০১৭",
  "subtitle": "অর্থনীতি (11)",
  "questions": [
    {
      "number": "1",
      "uddipok": "ব্রিটিশ ও পাকিস্তান শাসক গোষ্ঠীর ধ্বংসাত্মক কর্মকান্ডে এদেশের অর্থনীতি মেরুদণ্ডহীন হয়েছিল। আর তাই ধ্বংসস্তূপ থেকে উঠে আসতে বাংলাদেশকে অনেক পিছিয়ে পড়তে হয়েছে। যার ফলে বাংলাদেশে শিল্পোন্নয়নসহ সামগ্রিক উন্নয়ন ব্যাহত হয়েছে।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "বাংলাদেশ ও মায়ানমারের সীমানার দৈর্ঘ্য ২৮০ কিলোমিটার।"
        },
        {
          "label": "খ",
          "question": "",
          "explanation": "বাংলাদেশ এশিয়া মহাদেশের দক্ষিণ-পূর্ব অংশে অবস্থিত। বাংলাদেশ উত্তরে ২০°৩৪′ থেকে ২৬°৩৮′ উত্তর অক্ষাংশ এবং পূর্বে ৮৮°০১′ থেকে ৯২°৪১′ দ্রাঘিমাংশে বিস্তৃত। এদেশের মাঝখান দিয়ে কর্কটক্রান্তি রেখা অতিক্রম করেছে। তাছাড়া বাংলাদেশের তিন দিকে ভারত, দক্ষিণ-পূর্ব দিকে মায়ানমার এবং দক্ষিণ দিকে বঙ্গোপসাগার অবস্থিত। এদেশের মোট আয়তন ১,৪৭,৫৭০ বর্গকিলোমিটার।"
        },
        {
          "label": "গ",
          "question": "",
          "explanation": "'ব্রিটিশ সরকারের ঔপনিবেশিক শোষণ ও শাসন নীতিই বাংলাদেশের অর্থনৈতিক অনগ্রসরতার মূল কারণ'- কথাটি যথেষ্ট যুক্তিযুক্ত। ১৭৫৭ সালের পলাশি যুদ্ধে নবাব সিরাজউদ্দৌলার পরাজয়ের মাধ্যমে বাংলায় শুরু হয়েছিল ইংরেজ শাসন। ইংরেজ শাসকগোষ্ঠী বাংলাদেশকে প্রায় ২০০ বছর শোষণ করে। ব্রিটিশ শাসন আমলে বাংলার কাঁচামাল দ্বারা তারা ইংল্যান্ডে শিল্পকারখানা গড়ে তুলেছিল। আর এদেশ ছিল তাদের শিল্পজাত দ্রব্য বিক্রয়ের স্থায়ী বাজার। বিশ্বখ্যাত মসলিনের বুননকারীদের হাত ও আঙুল কেটে তারা এ শিল্পকে ধ্বংস করে দেয়। ঊনবিংশ শতাব্দীর প্রথমদিকে ব্রিটিশরা এদেশের কৃষকদেরকে জোরপূর্বক নীল চাষে সম্পৃক্ত করেছিল। এর ফলে এদেশে কৃষি উৎপাদন হ্রাস পেয়েছিল। উদ্দীপকে উল্লেখ রয়েছে ব্রিটিশ শাসকগোষ্ঠীর ধ্বংসাত্মক কর্মকান্ডে এদেশের অর্থনীতি মেরুদণ্ডহীন হয়ে পড়েছিল। মূলত, ব্রিটিশ সরকারের শোষণ নীতির ফলে বাংলার অর্থনীতি প্রায় অচল হয়ে পড়েছিল। ইংরেজদের দ্বৈতশাসন, অত্যাচার ও কোম্পানি শাসন ও শোষণের মাধ্যমে বাংলার শিল্প ও ব্যবসা-বাণিজ্য ক্ষতিগ্রস্ত হয়। তাই বলা যায়, ব্রিটিশ সরকারের ঔপনিবেশিক শাসন ও শোষণ নীতিই এদেশের অর্থনৈতিক অনগ্রসরতার মূল কারণ।"
        },
        {
          "label": "ঘ",
          "question": "",
          "explanation": "ব্রিটিশদের পদাঙ্ক অনুসরণ করে পাকিস্তান সরকারও বৈষম্য ও শোষণ নীতি অবলম্বন করে বাংলাদেশকে তাদের অস্থায়ী কলোনি হিসেবে গড়ে তুলেছিল। ১৯৪৭ সালের ১৪ আগস্ট ভারতীয় উপমহাদেশ বিভক্ত হয়ে পাকিস্তান রাষ্ট্র সৃষ্টি হয়। যার দুটি প্রদেশ ছিলো পশ্চিম পাকিস্তান ও পূর্ব পাকিস্তান (বাংলাদেশ)। কেন্দ্রীয় সরকারের নিয়ন্ত্রণে পূর্ব পাকিস্তানের আয় পশ্চিম পাকিস্তানে চলে যেত। পাকিস্তান আমলে রাজস্ব আয়ের বেশি অংশ অর্জন হতো পূর্ব পাকিস্তান হতে। অথচ, তার সিংহভাগ ব্যয় হতো পশ্চিম পাকিস্তানে। যেমন- ১৯৪৭-৪৮ থেকে ১৯৬০-৬১ অর্থবছর পর্যন্ত মোট রাজস্ব ব্যয়ের মাত্র ১২% পূর্ব পাকিস্তানে ব্যয় করা হয়েছিল। তাছাড়া পূর্ব পাকিস্তানে বেসরকারি বিনিয়োগে কোনো সরকারি পৃষ্ঠপোষকতা পায়নি। রাজধানী পশ্চিম পাকিস্তানে হওয়ায় সেখানকার ২২টি পরিবারের হাতে বেসরকারি বিনিয়োগের ৮০ ভাগ চলে যায়। ১৯৬৯-৭০ অর্থবছরে পূর্ব পাকিস্তানে মাথাপিছু আয় ছিল ৩৩৯ টাকা, কিন্তু পশ্চিম পাকিস্তানে তা ছিল ৫০০ টাকা। পাকিস্তান শাসকগোষ্ঠীর শোষণের ফলে এদেশে প্রবৃদ্ধির হারও পশ্চিম পাকিস্তানের তুলনায় কম ছিল। উপর্যুক্ত আলোচনার পরিপ্রেক্ষিতে বলা যায়, বাংলাদেশের ওপর পাকিস্তানি শাসকগোষ্ঠীর শোষণ, বঞ্চনার মাত্রা ছিল অসহনীয়। যার ফলশ্রুতিতে দীর্ঘ নয় মাস রক্তক্ষয়ী যুদ্ধের মাধ্যমে একটি স্বাধীন রাষ্ট্র বাংলাদেশের জন্ম হয়।"
        }
      ]
    },
    {
      "number": "2",
      "uddipok": "রাজু শিক্ষিত চাষি। পূর্বে তার জমি থেকে পর্যাপ্ত উৎপাদন হতো না। কিন্তু বর্তমানে রাজু ঐ জমিতে সারা বছরই বিভিন্ন শস্য ও সব্জি উৎপাদন করে। এছাড়া তিনি উন্নত যন্ত্রপাতি, বীজ এবং তথ্য প্রযুক্তির সমন্বয়ে কৃষি উৎপাদন বাড়িয়েছেন। তাই আরো ১ বিঘা জমি ভাড়া নিয়ে ফসল, শস্য ও সব্জি চাষের পরিধি বাড়াবেন বলে সিদ্ধান্ত নিয়েছেন।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "ফসল, বনায়ন, পশুপাখি, মাছ চাষ করতে মাটির জৈবিক ব্যবহার ও ব্যবস্থাপনাকে কৃষি বলা হয়।"
        },
        {
          "label": "খ",
          "question": "",
          "explanation": "বাংলাদেশের কৃষিখাত চারটি উপখাতে বিভক্ত। যথা: ১. শস্য ও শাকসবজি খাত; ২. পশু সম্পদ; ৩. বনজ সম্পদ এবং ৪. মৎস্য সম্পদ।বিভিন্ন প্রকার শস্য ও শাকসবজি নিয়ে কৃষির শস্য ও শাকসবজি উপখাতটি গঠিত। এটি কৃষির বৃহত্তম উপখাত। গৃহে ও খামারে পালিত নানা রকম পশু-পাখি নিয়েই বাংলাদেশ পশু সম্পদ উপখাতটি গঠিত। গরু, মহিষ, ছাগল, ভেড়া, ঘোড়া, হাঁস-মুরগি প্রভৃতি এই উপখাতের অন্তর্ভুক্ত। বাঁশ, কাঠ, বেত, মোম, মধু, রাবার, শণ ইত্যাদি নিয়ে বনজ সম্পদ উপখাত এবং নদ-নদী, খাল-বিল, সামুদ্রিক মৎস্য ও মৎস্যজাত দ্রব্য নিয়ে মৎস্য সম্পদ উপখাত গঠিত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত রাজুর একই জমিতে বিভিন্ন ধরনের ফসল উৎপাদন শস্য বহুমুখীকরণ পদ্ধতিকে নির্দেশ করে। একটি খামার বা একই জমিতে বছরে একটি শস্যের পরিবর্তে একাধিক শস্য উৎপাদন করার পদ্ধতিকে বলা হয় শস্য বহুমুখীকরণ। এ পদ্ধতিতে বছরের বিভিন্ন সময়ের আবহাওয়া, মাটির গুণগত অবস্থা, সেচ সুবিধা ইত্যাদি বিষয় বিবেচনায় নিয়ে ফসল চাষাবাদ করা হয়। এতে ফসলের উৎপাদন বৃদ্ধি পায়। উদ্দীপকে লক্ষ করা যায়, রাজু একই জমিতে সারা বছর বিভিন্ন শস্য ও সবজি উৎপাদন করে। অর্থাৎ, সে তার নির্দিষ্ট পরিমাণ জমিতে শুধু একটি ফসল উৎপাদন না করে বছরের বিভিন্ন সময়ে বিভিন্ন ফসল বা শস্য চাষাবাদ করে। যা শস্য বহুমুখীকরণ পদ্ধতিকে নির্দেশ করে। কাজেই বলা যায়, রাজুর একই জমিতে একাধিক ফসল উৎপাদন শস্য বহুমুখীকরণকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত রাজুর গৃহীত পদ্ধতিগুলো উৎপাদন বৃদ্ধির মাধ্যমে বাংলাদেশের কৃষির উন্নয়নে গুরুত্বপূর্ণ ভূমিকা রাখে। কৃষি উৎপাদনে শস্য বহুমুখীকরণ পদ্ধতি ব্যবহার করলে জমির উর্বরতা বৃদ্ধি পায়। এছাড়া বছরের বিভিন্ন সময়ে (ঋতুভেদে) বিভিন্ন শস্য ও সবজি চাষাবাদ করলে মাটির উপাদানের যথাযথ ব্যবহার নিশ্চিত হয় ও মাটির গুণাগুণ ঠিক থাকে। এতে উৎপাদন বেশি হয়। এর ফলশ্রুতিতে কৃষকের মুনাফা বেশি তথা দেশের GDP বৃদ্ধি পায়। উদ্দীপকে লক্ষ করা যায়, শিক্ষিত রাজু তার নির্দিষ্ট জমিতে একাধিক শস্য ও সবজি উৎপাদন করে এবং তার উৎপাদনে উন্নত যন্ত্রপাতি, বীজ এবং তথ্যপ্রযুক্তি ব্যবহার করে থাকে। এর ফলে উৎপাদন অনেক বেশি হয়েছে। তাই সে আরো ১ বিঘা জমি ভাড়া নিয়ে ফসল উৎপাদনের পরিধি বাড়ানোর সিদ্ধান্ত নিয়েছে। আবার, উন্নত কৃষি প্রযুক্তি যেমন ট্রাক্টর, সেচ পাম্প, কীটনাশক ইত্যাদি ব্যবহার করলেও উৎপাদন বাড়ে। বর্তমানে বাংলাদেশের অনেক, কৃষক রাজুর মতো উন্নত বীজ, জৈব সার, ICT ও শস্য বহুমুখীকরণ পদ্ধতি ব্যবহার করে লাভবান হয়েছে। এর ফলে সাধারণ কৃষক ছাড়াও অনেক শিক্ষিত বেকার কৃষিকাজে উদ্বুদ্ধ হচ্ছে। এতে সার্বিকভাবে কৃষি উৎপাদন বৃদ্ধির মাধ্যমে খাদ্য ঘাটতি এবং খাদ্য আমদানি হ্রাস পেয়েছে। কাজেই বলা যায়, রাজুর গৃহীত পদ্ধতিগুলোর কল্যাণে বাংলাদেশের সার্বিক উন্নয়ন সাধিত হয়েছে।"
        }
      ]
    },
    {
      "number": "3",
      "uddipok": "বাংলাদেশে প্রাকৃতিক দুর্যোগ 'সিডর'-এর কারণে বাগেরহাট ও সাতক্ষীরাসহ নিম্নাঞ্চল প্লাবিত হয় এবং জলাবদ্ধতাসহ লবণাক্ততা বৃদ্ধি পায়। তাই বিশেষজ্ঞগণ লবণাক্ত ও জলাবদ্ধ অঞ্চলের জন্য বিভিন্ন কৃষি প্রযুক্তি আবিষ্কার করেন। যার সাহায্যে এই ভয়াবহ অবস্থা থেকে উত্তোরণের পথ উন্মুক্ত হয়।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "কৃষিপণ্যের বিপণন হলো এমন একটি প্রক্রিয়া যার মাধ্যমে উৎপাদিত কৃষিপণ্য উৎপাদনকারীদের কাছ থেকে চূড়ান্ত ভোক্তাদের কাছে পৌঁছানো হয়।"
        },
        {
          "label": "খ",
          "question": "",
          "explanation": "কৃষি ঋণের উৎসগুলোকে দু'ভাগে ভাগ করা যায়। যথা: ১. অপ্রাতিষ্ঠানিক উৎস এবং ২. প্রাতিষ্ঠানিক উৎস। কৃষি ঋণের অপ্রাতিষ্ঠানিক উৎসগুলো হলো-১. আত্মীয়-স্বজন ও বন্ধু- বান্ধব; ২. গ্রাম্য মহাজন; ৩. গ্রাম্য ব্যবসায়ী ও দোকানদার; ৪. ফড়িয়া ও বেপারি; ৫. গ্রাম্য সম্পদশালী ব্যক্তি। আর প্রাতিষ্ঠানিক উৎসগুলো হলো- ১. বাংলাদেশ কৃষি ব্যাংক; ২. রাজশাহী কৃষি উন্নয়ন ব্যাংক; ৩. বিভিন্ন বাণিজ্যিক ব্যাংক; ৪. বাংলাদেশ সমবায় ব্যাংক লিমিটেড; ৫. ভূমি বন্ধকি ব্যাংক; ৬. গ্রামীণ ব্যাংক; ৭. বাংলাদেশ পল্লি উন্নয়ন বোর্ড।"
        },
        {
          "label": "গ",
          "question": "",
          "explanation": "নিচে উদ্দীপকের আলোকে বাংলাদেশে বৈশ্বিক উষ্ণতা ও জলবায়ু পরিবর্তনের প্রভাব ব্যাখ্যা করা হলো। কার্বন-ডাই-অক্সাইড (CO₂), মিথেন (CH4), ক্লোরোফ্লোরো কার্বন (CFC) ইত্যাদি গ্যাসসমূহের নির্গমনের মাধ্যমে ভূপৃষ্ঠে তাপমাত্রা বৃদ্ধি পাওয়াকে বৈশ্বিক উষ্ণতা বলে। এই বৈশ্বিক উষ্ণতা ও জলবায়ু পরিবর্তনের ফলে সমুদ্রপৃষ্ঠের উচ্চতা বৃদ্ধি পায়। যার ফলে বাংলাদেশের নিম্নাঞ্চল সমুদ্রের পানিতে তলিয়ে যাচ্ছে। সমুদ্রের পানি লবণাক্ত হওয়ায় প্লাবিত নিম্নাঞ্চলে লবণাক্ততার হার দিন দিন বাড়ছে। এর ফলে কৃষি উৎপাদন ক্ষতিগ্রস্ত হচ্ছে। তাছাড়া বৈশ্বিক উষ্ণতা ও জলবায়ু পরিবর্তনের ফলে বাংলাদেশে অতিবৃষ্টি, বন্যা, সাইক্লোন, ঘূর্ণিঝড়, জলোচ্ছ্বাস, উত্তরাঞ্চলে খরা ইত্যাদি প্রাকৃতিক দুর্যোগ লেগেই আছে। উদ্দীপকে উল্লেখ রয়েছে, বৈশ্বিক উষ্ণতা ও জলবায়ুর পরিবর্তনের ফলে ঘূর্ণিঝড় 'সিডর' এর কারণে বাগেরহাট ও সাতক্ষীরাসহ নিম্নাঞ্চল প্লাবিত হয় এবং লবণাক্ততা বৃদ্ধি পেয়েছে। এর ফলে ওই অঞ্চলে জান-মালের ব্যাপক ক্ষতি সাধিত হয়েছে। তাই বলা যায়, বৈশ্বিক উষ্ণতা ও জলবায়ুর পরিবর্তনে বাংলাদেশে নেতিবাচক প্রভাব পড়ছে।"
        },
        {
          "label": "ঘ",
          "question": "",
          "explanation": "বৈশ্বিক উষ্ণতা ও জলবায়ু পরিবর্তনের ফলে সৃষ্ট সংকট উত্তরণের উপায়সমূহ নিচে উল্লেখ করা হলো। কৃষি প্রযুক্তি ও ICT ব্যবহার করে লবণাক্ততা সহনীয় বীজ উদ্ভাবন করতে হবে। এর ফলে লবণাক্ত পানির দ্বারা প্লাবিত অঞ্চলে কৃষি উৎপাদন অব্যাহত থাকবে। এছাড়া বন্যাপ্রবণ অঞ্চলে লম্বা জাতের ধান চাষাবাদ করতে হবে। আবার, খরায় উদ্ভিদের দেহের প্রোটিন ভেঙে বিভিন্ন বিষাক্ত দ্রব্য উৎপন্ন করে। কিছু জাতের উদ্ভিদ প্রোলিন নামক এক ধরনের রাসায়নিক দ্রব্য তৈরি করে বিষাক্ততার মাত্রা কমিয়ে খরা সহনশীল করে তোলে। এ সকল জাতের উদ্ভিদ খরাপ্রবণ অঞ্চলে চাষাবাদ করা যেতে পারে। উপকূলীয় অঞ্চলে বাঁধ ভেঙে সৃষ্ট জলাবদ্ধ অঞ্চলগুলোতে পরিকল্পিতভাবে মাছ চাষ, খাঁচায় মাছ ও কাঁকড়া চাষের মাধ্যমে পানিকে কাজে লাগানো যেতে পারে। বৈশ্বিক উষ্ণতা বৃদ্ধি ও জলবায়ু পরিবর্তনের মূল কারণ বাতাসে কার্বন ও কার্বনজাত বিভিন্ন ক্ষতিকর গ্যাসের বৃদ্ধি। তাই এই সকল ক্ষতিকর গ্যাস নির্গমন হ্রাস করার জন্য সরকারকে উপযুক্ত আইন প্রণয়ন ও বাস্তবায়ন করতে হবে। পরিবেশ দূষণের ক্ষতিকর দিকগুলো সম্পর্কে সকলকে সচেতন হতে হবে। বেশি করে গাছ লাগাতে হবে। কারণ, গাছ বায়ুমণ্ডল থেকে CO₂ গ্রহণ করে বৈশ্বিক উষ্ণতা হ্রাস করে। উপর্যুক্ত আলোচনার পরিপ্রেক্ষিতে বলা যায়, উল্লিখিত পদক্ষেপগুলো গ্রহণ করা হলে বিদ্যমান পরিবেশ দূষণজনিত সংকট থেকে উত্তরণ সম্ভব।"
        }
      ]
    },
    {
      "number": "4",
      "uddipok": "নাবিলা একজন নারী উদ্যোক্তা। আগে তিনি নিজে ঘরে বসে হাতে তৈরি বিভিন্ন পণ্য তৈরি করে বাজারে বিক্রি করতেন। বর্তমানে তার পণ্যের চাহিদা বেড়ে যাওয়ায় তার স্বামীও তাকে সহযোগিতা করেন। তিনি অধিক উৎপাদনের জন্য ১০ জন মহিলা শ্রমিক নিয়োগ দিয়েছেন। তার প্রতিষ্ঠানটির মূলধন প্রায় ৫ লক্ষ টাকা। বর্তমানে তার পণ্যের চাহিদা দেশের সীমানা ছাড়িয়ে অন্যান্য দেশেও ব্যাপৃত।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "কারখানায় যন্ত্রপাতি ব্যবহার করে প্রাথমিক দ্রব্যকে (কাঁচামাল) মাধ্যমিক দ্রব্যে এবং মাধ্যমিক দ্রব্যকে চূড়ান্ত দ্রব্যে রূপান্তর করার প্রক্রিয়াকেই শিল্প বলে।"
        },
        {
          "label": "খ",
          "question": "",
          "explanation": "দেশের উন্নয়নের জন্য আমদানি বিকল্প শিল্প স্থাপন করা হলে লেনদেন ভারসাম্যে প্রতিকূলতা ও বৈদেশিক সাহায্যের ওপর নির্ভরশীলতা হ্রাস পায়। কোনো দেশ যেসব দ্রব্য বিদেশ হতে আমদানি করে সেসব দ্রব্য আমদানি না করে নিজস্ব প্রযুক্তি ও ব্যবস্থাপনায় নিজ দেশে উৎপাদনের লক্ষ্যে শিল্প স্থাপন করে তাকে আমদানি বিকল্প শিল্প বলে। এ ধরনের শিল্প স্থাপনের ফলে দেশীয় শিল্প বিদেশি প্রতিযোগিতার হাত থেকে রক্ষা পায়। ফলে দেশের উৎপাদন বৃদ্ধি, রপ্তানি আয় বৃদ্ধি তথা অর্থনৈতিক উন্নয়ন বৃদ্ধি পায়। তাই, দেশীয় শিল্প সংরক্ষণ ও অর্থনৈতিক উন্নয়নের জন্য আমদানি বিকল্প শিল্প স্থাপন প্রয়োজন।"
        },
        {
          "label": "গ",
          "question": "",
          "explanation": "কর্মরত শ্রমিক সংখ্যা ও মূলধন মূল্যের ভিত্তিতে নাবিলার প্রতিষ্ঠানটি কুটিরশিল্পকে নির্দেশ করে। 'শিল্পনীতি-২০১৬'-অনুসারে, যে শিল্পে স্বল্প মূলধন (১০ লক্ষ টাকার নিচে) এবং পারিবারিক সদস্যসহ সর্বাধিক ১৫ জন শ্রমিক নিয়োজিত থাকে, তা কুটিরশিল্প হিসেবে পরিচিত হবে। সাধারণত পারিবারিক মালিকানায় গৃহের ভেতরে বা পাশে ছোট পরিসরে এ শিল্প স্থাপিত হয়। যেমন- তাঁত শিল্প, বাঁশ শিল্প, কাঠ ও বেত শিল্প ইত্যাদি হলো কুটিরশিল্প। উদ্দীপকে লক্ষ করা যায়, নাবিলা একজন নারী উদ্যোক্তা। তিনি নিজ ঘরে বসে হাতে তৈরি বিভিন্ন পণ্য বাজারে বিক্রি করেন। এ কাজে তার স্বামীও তাকে সহযোগিতা করে থাকেন। তার প্রতিষ্ঠানের শ্রমিক সংখ্যা ১০ জন এবং মূলধনের পরিমাণ প্রায় ৫ লক্ষ টাকা। কাজেই বলা যায়, নাবিলার প্রতিষ্ঠানটির বৈশিষ্ট্যসমূহ কুটিরশিল্পকে নির্দেশ করে।"
        },
        {
          "label": "ঘ",
          "question": "",
          "explanation": "বাংলাদেশের অর্থনৈতিক উন্নয়নে নাবিলার প্রতিষ্ঠান তথা কুটিরশিল্পের গুরুত্ব অপরিসীম। বাংলাদেশ একটি উন্নয়নশীল দেশ। এ দেশের অধিকাংশ মানুষ মূলধনের অভাবে কৃষিকে পেশা হিসেবে বেছে নেয়। এছাড়া দেশের মূলধন গঠনের হারও কম। মূলধন গঠনের হার কম হওয়ায় এক্ষেত্রে কুটিরশিল্প স্থাপন করা যায়। কারণ কুটিরশিল্প স্বল্প পুঁজি ও ঘরোয়া পরিবেশে পরিচালনা করা যায়। কুটিরশিল্প স্থাপিত হলে দেশে কর্মসংস্থান সৃষ্টির মাধ্যমে বেকার সমস্যার সমাধান ঘটবে। সর্বোপরি, দেশের উন্নয়ন সাধিত হবে। তাছাড়া, বাংলাদেশের জনসংখ্যার অর্ধেক নারী। এই বিশাল নারী সমাজের অধিকাংশই ধর্মীয়, পারিবারিক ও সামাজিক কারণে ঘরের বাইরে কাজ করতে পারে না। কুটিরশিল্পের মাধ্যমে তাঁরা দেশের মোট উৎপাদনে অবদান রাখতে পারে। আবার, কুটিরশিল্পের কাঁচামাল হিসেবে আমাদের দেশের গ্রাম-গঞ্জে প্রাপ্ত প্রাকৃতিক সম্পদ ব্যবহার করা যেতে পারে। ফলে দেশীয় সম্পদের যথাযথ ব্যবহারের মাধ্যমে অর্থনৈতিক উন্নয়ন ত্বরান্বিত হবে। উপর্যুক্ত দিকগুলো ছাড়াও কুটিরশিল্প বৈদেশিক মুদ্রা অর্জন, জাতীয় ঐতিহ্য সংরক্ষণ, মুদ্রাস্ফীতি হ্রাস, জীবনযাত্রার মান উন্নয়ন ইত্যাদি ক্ষেত্রেও গুরুত্বপূর্ণ ভূমিকা রাখে। তাই বলা যায়, নাবিলার প্রতিষ্ঠান তথা কুটিরশিল্প বাংলাদেশের অর্থনৈতিক উন্নয়নে গুরুত্বপূর্ণ অবদান রাখতে সক্ষম।"
        }
      ]
    },
    {
      "number": "5",
      "uddipok": "",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "কোনো দেশের বা এলাকায় প্রতি বর্গ কিলোমিটারে যতজন লোক বাস করে, তাকে ঐ দেশ বা এলাকার জনসংখ্যার ঘনত্ব বলে।"
        },
        {
          "label": "খ",
          "question": "",
          "explanation": "জনগণকে শিক্ষা ও প্রশিক্ষণ প্রদানের মাধ্যমে মানবসম্পদে পরিণত করা যায়। কোনো দেশের অর্থনৈতিক উন্নয়নের জন্য বস্তুগত সম্পদের পাশাপাশি মানবসম্পদ একান্ত প্রয়োজন। আর মানবসম্পদ তৈরি করা যায় মানবসম্পদ উন্নয়নের মাধ্যমে। মানবসম্পদ উন্নয়ন বলতে কোনো দেশের জনশক্তিকে স্বাস্থ্যসেবা, শিক্ষা, প্রশিক্ষণ ও প্রযুক্তিগত জ্ঞান প্রদানের মাধ্যমে দক্ষ মানবগোষ্ঠী গড়ে তোলাকে বোঝায়। কাজেই, মানুষের অন্তর্নিহিত কর্মগুণ উন্নত ও বিকশিত করার মাধ্যমে মানবসম্পদ তৈরি করা যায়।"
        },
        {
          "label": "গ",
          "question": "",
          "explanation": "উদ্দীপকের সাথে সংগতিপূর্ণ তত্ত্বটি হলো থমাস রবার্ট ম্যালথাস এর জনসংখ্যা তত্ত্ব ১৭৯৮ সালে 'An Essay on The Principle of Population' গ্রন্থে এই জনসংখ্যা তত্ত্বটি প্রকাশিত হয়। এ তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং জীবনধারণের উপকরণ খাদ্য বৃদ্ধি পায় গাণিতিক হারে। এক্ষেত্রে জ্যামিতিক ও গাণিতিক হারে বৃদ্ধি পাওয়ার অর্থ হলো জনসংখ্যা বাড়ে ১, ২, ৪, ৮, ১৬, ৩২, ৬৪.... ইত্যাদি হারে এবং খাদ্য বাড়ে ১, ২, ৩, ৪, ৫,.. . ইত্যাদি হারে। তিনি মনে করেন, আর্থিক সামর্থ্যের চেয়ে জনসংখ্যা বেশি হলে মানুষের উন্নতি ও সুখ হবে না। উদ্দীপকে প্রদত্ত তালিকা হতে আমরা যে তথ্য দেখতে পাই, তা ম্যালথাসের জনসংখ্যা তত্ত্বকে প্রতিনিধিত্ব করে। অর্থাৎ জনসংখ্যার জ্যামিতিক হার ও খাদ্য উৎপাদনের গাণিতিক হারকে নির্দেশ করে। ভূমির যোগান সীমাবদ্ধ হওয়ায় খাদ্য উৎপাদন জ্যামিতিক হারে বাড়ানো সম্ভব হয় না। ফলে জনসংখ্যা যে হারে বাড়ে খাদ্য উৎপাদন সে হারে বাড়তে পারে না। জনসংখ্যা দ্রুত বৃদ্ধি পাওয়ার ফলে প্রত্যেক দেশেই প্রতি ২৫ বছরে জনসংখ্যা দ্বিগুণ হয়। কিন্তু জমিতে ক্রমহ্রাসমান প্রান্তিক উৎপাদন বিধি কার্যকর হওয়ার খাদ্য উৎপাদন দ্রুত বাড়ে না। এর ফলে এক সময় আসে যখন জনসংখ্যার পরিমাণ খাদ্য উৎপাদনের পরিমাণকে ছাড়িয়ে যায় ও জনাধিক্য দেখা দেয়।"
        },
        {
          "label": "ঘ",
          "question": "",
          "explanation": "খাদ্য উৎপাদন বৃদ্ধি এবং জনসংখ্যা নিয়ন্ত্রণের মাধ্যমে উদ্দীপকের উল্লিখিত রেখাচিত্রের b ও c এর ব্যবধান দূর করা যায়। ম্যালথাস ক্রমহ্রাসমান প্রান্তিক উৎপাদন বিধির ওপর ভিত্তি করে খাদ্য উৎপাদনে গাণিতিক হারের মতবাদ দেন। কিন্তু বর্তমানে বিজ্ঞানের অগ্রগতির ফলে কৃষি উৎপাদন বহুগুণে বৃদ্ধি পেয়েছে। এর ফলে খাদ্য ও জনসংখ্যা বৃদ্ধির হারের মধ্যকার ব্যবধান হ্রাস পাচ্ছে। অর্থাৎ, উন্নত প্রযুক্তি ব্যবহারের মাধ্যমে খাদ্য উৎপাদন বৃদ্ধির দ্বারা b ও c এর ব্যবধান কমানো যায়। আবার জনসংখ্যা নিয়ন্ত্রণ যেমন- জন্মনিয়ন্ত্রণ কার্যকর, স্বাস্থ্যসেবা ও মাতৃস্বাস্থ্য উন্নয়ন ইত্যাদির মাধ্যমে জনসংখ্যা বৃদ্ধির হার কমানো যায়। এতে জনসংখ্যা বৃদ্ধির হার রেখা ভূমি অক্ষের কাছাকাছি চলে আসে। অর্থাৎ, b ও c এর ব্যবধান কমে যায়। ম্যালথাস জনসংখ্যা বৃদ্ধি রোধকল্পে ১. প্রতিরোধমূলক ব্যবস্থা ও ২. প্রাকৃতিক নিরোধ এই দুটি উপায়ের কথা বলেছেন। জনসংখ্যা বৃদ্ধির হার খাদ্য উৎপাদন বৃদ্ধির হারের চেয়ে বেশি হলে জনাধিক্য দেখা দেয়। তখন প্রতিরোধমূলক ব্যবস্থা না গ্রহণ করা হলে প্রাকৃতিক নিরোধ কার্যকরী হয় এবং অতিরিক্ত জনসংখ্যাকে নিশ্চিহ্ন করে খাদ্য উৎপাদন ও জনসংখ্যার মধ্যে ভারসাম্য অবস্থা ফিরিয়ে আনে। উপরে উল্লিখিত উপায়ে জনসংখ্যা ও খাদ্য উৎপাদন বৃদ্ধির হার তথা চিত্রে প্রদর্শিত b ও c এর ব্যবধান দূর করা যায়।"
        }
      ]
    },
    {
      "number": "6",
      "uddipok": "বাংলাদেশের বিভিন্ন অঞ্চলে প্রাকৃতিক দুর্যোগের পাশাপাশি কৃষি ও শিল্প উৎপাদনে নানা রকম কারণে মানুষ নদীর বাঁধ এবং পাকা সড়কের উপরে আশ্রয় নেয়। রাসায়নিকের ব্যবহার বেড়েই চলছে। সরকার বিষয়টি অত্যন্ত গুরুত্বের সাথে দেখছে।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "যে খাদ্য উৎপাদনক্ষেত্র থেকে শুরু করে ভোক্তার কাছে পৌছানো পর্যন্ত কোনোভাবেই দূষিত (Contaminated) হয় না এবং স্বাস্থ্যের জন্য হুমকির কারণ হয়ে দাঁড়ায় না, তাকে নিরাপদ খাদ্য বলা যায়।"
        },
        {
          "label": "খ",
          "question": "",
          "explanation": "একটি দেশের সার্বিক প্রাপ্যতা তথা খাদ্য নিরাপত্তা বজায় রাখতে খাদ্য মজুতের ভূমিকা অপরিসীম। খাদ্য নিরাপত্তার অন্যতম অত্যাবশ্যক দিক হলো খাদ্যের প্রাপ্যতা। আর এই প্রাপ্যতাকে পর্যাপ্ত রাখার জন্য প্রয়োজন খাদ্য মজুত রাখা। এর ফলে আপদকালীন খাদ্যঘাটতি মোকাবিলা করা যায়। মূলত সরকারের অভ্যন্তরীণ খাদ্য সংগ্রহ, আমদানি এবং খাদ্য সাহায্যকে অবলম্বন করে খাদ্যের মজুত গড়ে ওঠে। যেমন- বাংলাদেশে সরকার প্রতিবছর প্রায় ১০ লাখ মেট্রিক টন খাদ্য মজুত রাখে। যা দেশের খাদ্যের প্রাপ্যতা তথা খাদ্য নিরাপত্তা নিশ্চিত করে।"
        },
        {
          "label": "গ",
          "question": "",
          "explanation": "খাদ্য নিরাপত্তার প্রধান তিনটি দিক- খাদ্যের প্রাপ্যতা, খাদ্যের ক্রয়যোগ্যতা ও খাদ্যের ব্যবহার; এর যেকোনো একটি দিক নিশ্চিত না হলেই খাদ্য নিরাপত্তা বিঘ্নিত হয়। সামঞ্জস্যের ভিত্তিতে পর্যাপ্ত পরিমাণ খাদ্য প্রাপ্তিকে খাদ্যের প্রাপ্যতা বলে। প্রাকৃতিক দুর্যোগের কারণে মোট দেশজ উৎপাদন কম হলে সরকার দেশের জন্য প্রয়োজনীয় খাদ্য মজুত করতে ব্যর্থ হয়। এতে খাদ্য নিরাপত্তা বিঘ্নিত হয়। আবার, পুষ্টিকর খাদ্যের জন্য উপযুক্ত খাদ্য প্রাপ্তির নিমিত্তে পর্যাপ্ত সম্পদ থাকাকে খাদ্যের ক্রয়যোগ্যতা বলে। খাদ্য নিরাপত্তা তখনই নিশ্চিত হবে, যখন দেশের প্রতিটি পরিবার বা ব্যক্তির হাতে পুষ্টিকর এবং প্রয়োজনীয় খাদ্য ক্রয়ের জন্য পর্যাপ্ত সম্পদ বা অর্থ থাকবে। দেশে উচ্চ মুদ্রাস্ফীতি, নিম্ন আয় ইত্যাদি কারণে জনগণ প্রয়োজনীয় খাদ্য ক্রয় করতে না পারলে খাদ্য নিরাপত্তা বিঘ্নিত হয়। তাছাড়া, খাদ্যে ভেজাল, বিভিন্ন রাসায়নিক পদার্থ (যেমন ফরমালিন) এর ব্যবহার নিম্ন পুষ্টিমানসম্পন্ন খাদ্য উৎপাদন ইত্যাদি কারণেও খাদ্য নিরাপত্তা বিঘ্নিত হয়।"
        },
        {
          "label": "ঘ",
          "question": "",
          "explanation": "খাদ্য নিরাপত্তা নিশ্চিতকরণে সরকার কঠোর ও জনগণ সচেতন হলে দেশের খাদ্য নিরাপত্তা নিশ্চিত হবে। খাদ্য উৎপাদন ও বাজারজাতকরণের কোনো পর্যায়েই যাতে দূষিত না হয়, তা সরকারকে প্রয়োজনীয় পদক্ষেপ গ্রহণের মাধ্যমে নিশ্চিত করতে হবে। দেশের প্রয়োজনীয় খাদ্য বিভিন্ন অঞ্চল থেকে সংগ্রহ ও সংরক্ষণের মাধ্যমে মজুত ভাণ্ডার গড়ে তুলতে হবে। দরিদ্র ও প্রান্তিক কৃষকদের প্রয়োজনীয় ঋণ ও সাহায্য প্রদান করে খাদ্যদ্রব্য উৎপাদনে উৎসাহিত করা, মোবাইল কোর্টের মাধ্যমে খাদ্য ভেজালবিরোধী অভিযান জোরদার ও কঠোর আইন প্রয়োগ করতে হবে। টিসিবির মাধ্যমে শুধু লাইসেন্সধারীদের নিকট ফরমালিন বিক্রি নিশ্চিত করতে হবে। ভেজাল খাদ্যদ্রব্য উৎপাদন ও বিক্রয়ের জন্য দণ্ডদানের ব্যবস্থা ও দৃষ্টান্তমূলক শাস্তি প্রদান করতে হবে। সরকারের পাশাপাশি খাদ্য নিরাপত্তা নিশ্চিতকরণে জনগণকে ভেজাল ও অনিরাপদ খাদ্য সম্পর্কে সচেতন থাকতে হবে। ভেজাল খাদ্য গ্রহণে ক্ষতিকর দিক ও নিরাপদ খাদ্য গ্রহণের উপকারিতা সম্পর্কে জানতে হবে। খাদ্যদ্রব্যের উৎপাদক ও বিক্রেতাদেরকে সাময়িক লাভের আশায় ভেজাল খাদ্য উৎপাদন ও বিক্রি করা হতে বিরত থাকতে হবে। এছাড়া, প্রিন্ট মিডিয়া, ইলেকট্রনিক মিডিয়াকে দেশের স্বার্থে খাদ্যে ভেজাল ও ক্ষতিকর রাসায়নিক দ্রব্য প্রয়োগের বিষয়ে নিয়মিত সচেতনতামূলক অনুষ্ঠান, বিজ্ঞাপন ও তথ্যচিত্র প্রচার করতে হবে। উপরের পদক্ষেপগুলো গ্রহণ ও বাস্তবায়ন করা হলে দেশে খাদ্য নিরাপত্তা নিশ্চিত হবে বলে আমি মনে করি।"
        }
      ]
    },
    {
      "number": "7",
      "uddipok": "বিভাবতী একটি বেরসকারি শিক্ষা প্রতিষ্ঠান। জনাব জামির ঐ প্রতিষ্ঠানের প্রধান শিক্ষক। তিনি বিদ্যালয় সম্প্রসারণ ও অবকাঠামো নির্মাণের জন্য সমাজের বিত্তবান লোকের কাছে আর্থিক সহযোগিতার জন্য আবেদন জানান। অতি সম্প্রতি দেশের জনৈক বিত্তবান ব্যক্তি ৪ কোটি টাকা খরচ করে ভবন নির্মাণ করে দেন। সরকারের ICT মন্ত্রণালয় শিক্ষার আধুনিক সরঞ্জাম সরবরাহ করেন। সরকারি বিভিন্ন আর্থিক প্রতিষ্ঠান শিক্ষার্থীদের লেখাপড়ার ক্ষেত্রে নগদ অর্থ সহায়তাসহ বিভিন্ন অনুদান প্রদান করেন। শিক্ষার্থীরা লেখাপড়ায় খুবই অগ্রগামী। ফলে বিভাবতী দেশের শ্রেষ্ঠ শিক্ষা প্রতিষ্ঠানের সুনাম অর্জন করেছে।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "কোনো ব্যবসায় প্রতিষ্ঠানের আর্থিক পরিকল্পনা, সমন্বয়সাধন, নিয়ন্ত্রণ এবং তাদের প্রয়োগ সংক্রান্ত কার্যাবলিকে অর্থায়ন বলে।"
        },
        {
          "label": "খ",
          "question": "",
          "explanation": "প্রাইমারি শেয়ার ও সেকেন্ডারি শেয়ারের মধ্যে নিম্নরূপ পার্থক্য রয়েছে: ১. শেয়ার ইস্যু করে বিক্রির জন্য বাজারে প্রথমে যে শেয়ার ছাড়ে এবং ক্রেতা ঐ শেয়ার আইপিও (IPO) আবেদনের মাধ্যমে লাভ করে তাই হলো প্রাথমিক শেয়ার। অন্যদিকে, প্রাইমারি শেয়ার মালিকরা তাদের শেয়ার ব্রোকার হাউসের মাধ্যমে অন্য বিনিয়োগকারীদের নিকট বিক্রি করলে তা হয় সেকেন্ডারি শেয়ার। ২. প্রাইমারি শেয়ার সাধারণত ব্যাংকের মতো আর্থিক প্রতিষ্ঠানগুলোর মাধ্যমে সংগ্রহ করা যায়। কিন্তু সেকেন্ডারি শেয়ার স্টক এক্সচেঞ্জ থেকেই সংগ্রহ করা যায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত বিভাবতী শিক্ষাপ্রতিষ্ঠানের উন্নয়নে প্রাতিষ্ঠানিক ও অপ্রাতিষ্ঠানিক উৎস থেকে অর্থায়ন হয়। যখন কোনো স্বীকৃত বা রাষ্ট্রীয়ভাবে বৈধ আর্থিক প্রতিষ্ঠান থেকে অর্থায়ন করা হয়, তাকে প্রাতিষ্ঠানিক উৎস বলে। আর যদি কোনো ব্যক্তি, আত্মীয়- স্বজন, বন্ধু-বান্ধব থেকে অর্থায়ন করা হয়, তবে তাকে অপ্রাতিষ্ঠানিক অর্থায়ন বলে। উদ্দীপকে লক্ষ করা যায়, প্রধান শিক্ষক জনাব জামির বিভাবতী শিক্ষাপ্রতিষ্ঠানের সম্প্রসারণ ও অবকাঠামো নির্মাণের জন্য আর্থিক সহযোগিতা আহ্বান করেন। এতে সাড়া দিয়ে জনৈক বিত্তবান ব্যক্তি ৪ কোটি টাকা প্রদান করেন, যা অপ্রাতিষ্ঠানিক উৎস হিসেবে বিবেচিত। আর সরকারের ICT মন্ত্রণালয় শিক্ষার আধুনিক সরঞ্জাম এবং সরকারি বিভিন্ন আর্থিক প্রতিষ্ঠান নগদ অনুদান প্রদান করে, যা অর্থায়নের প্রাতিষ্ঠানিক উৎস হিসেবে বিবেচিত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত অর্থায়নের উৎসগুলো হলো প্রাতিষ্ঠানিক ও অপ্রাতিষ্ঠানিক উৎস। সাধারণত অর্থায়নের প্রাতিষ্ঠানিক উৎসগুলো বিভিন্ন ব্যাংক, বিনিয়োগ ব্যাংক, কৃষি ব্যাংক, বিমা কোম্পানি, ক্ষুদ্র ঋণদান সংস্থা ইত্যাদি। অন্যদিকে, অপ্রাতিষ্ঠানিক উৎসগুলো হলো- আত্মীয়-স্বজন, বন্ধু- বান্ধব, বন্ধক, মহাজন, ধনাঢ্য ব্যক্তি ইত্যাদি। উদ্দীপকে দেখা যায়, বিভাবতী বিদ্যালয়ের উন্নয়নে অপ্রাতিষ্ঠানিক উৎস জনৈক বিত্তবান ব্যক্তি থেকে এবং প্রাতিষ্ঠানিক উৎস তথা সরকারি বিভিন্ন আর্থিক প্রতিষ্ঠান থেকে অর্থায়ন করা হয়। স্পষ্টত, প্রাতিষ্ঠানিক উৎসের আওতা ও পরিধি তুলনামূলক বেশি। আবার, প্রাতিষ্ঠানিক উৎস হতে অর্থায়নে দেশের প্রচলিত আইন বা দাতা প্রতিষ্ঠানের শর্তাবলি পূরণ করতে হয়। অন্যদিকে, অপ্রাতিষ্ঠানিক উৎস থেকে অর্থায়নের ব্যক্তির ইচ্ছামাফিক শর্ত পূরণ করলেই হয়। তাছাড়া, বিভিন্ন আর্থিক প্রতিষ্ঠান যেমন- বাংলাদেশ কৃষি ব্যাংক, রাজশাহী কৃষি উন্নয়ন ব্যাংক ইত্যাদি সহজ শর্তে দরিদ্র ও প্রান্তিক কৃষককে ঋণ দিয়ে থাকে। কিন্তু অপ্রাতিষ্ঠানিক উৎস বিশেষ করে গ্রাম্য মহাজন, ফড়িয়া জামানত ব্যতীত ও নিম্ন সুদে ঋণ দিতে রাজি থাকে না। কাজেই বলা যায়, উদ্দীপকে উল্লিখিত অর্থায়নের প্রাতিষ্ঠানিক ও অপ্রাতিষ্ঠানিক উৎসগুলোতে যথেষ্ট পার্থক্য লক্ষ করা যায়।"
        }
      ]
    },
    {
      "number": "8",
      "uddipok": "চিত্রটি লক্ষ কর:-",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট বছরের গড়পড়তা মূল্যকে অন্য কোনো ভিত্তি বছরের গড়পড়তা মূল্যের সাথে তুলনায় শতাংশরূপে প্রকাশ করার জন্য যে সংখ্যাবাচক পদ্ধতি ব্যবহার করা হয়, তাকে সূচক সংখ্যা বলে।"
        },
        {
          "label": "খ",
          "question": "",
          "explanation": "রপ্তানি বৃদ্ধির দ্বারা অভ্যন্তরীণ বাজারে পণ্যের যোগান হ্রাস পেলে মুদ্রাস্ফীতি সৃষ্টি হয়। কোনো দেশে আমদানি অপেক্ষা রপ্তানি বেশি হলে তথা বৈদেশিক বাণিজ্যে উদ্বৃত্ত দেখা দিলে জনগণের আয় বৃদ্ধি পায় ও ক্রয়ক্ষমতা বৃদ্ধি পায়। কিন্তু সে অনুপাতে উৎপাদন না হলে তখন দ্রব্যসামগ্রীর দামস্তর বৃদ্ধি পায়। অর্থাৎ মুদ্রাস্ফীতি দেখা দেয়। অর্থাৎ রপ্তানি বৃদ্ধির দ্বারা অভ্যন্তরীণ যোগান হ্রাস বা আয় বৃদ্ধি ঘটলে মুদ্রাস্ফীতি সৃষ্টি হয়।"
        },
        {
          "label": "গ",
          "question": "",
          "explanation": "উল্লিখিত চিত্র অনুযায়ী, মুদ্রাস্ফীতির পরিমাণ ab বা ১০ একক। উদ্দীপকে উল্লিখিত চিত্রটি হলো চাহিদা বৃদ্ধিজনিত মুদ্রাস্ফীতি। ভোগ ব্যয়, বিনিয়োগ ও সরকারি ব্যয় তথা চাহিদা বৃদ্ধির ফলে যদি দামস্তর বৃদ্ধি পায়, তবে তাকে চাহিদা বৃদ্ধিজনিত মুদ্রাস্ফীতি বলে। প্রদত্ত চিত্রে লক্ষ করা যায়, X-অক্ষ বরাবর দ্রব্যের পরিমাণ ও Y অক্ষ বরাবর দাম বা দামস্তর দেখানো হয়েছে। আরও লক্ষ করা যায়, প্রাথমিক সামগ্রিক চাহিদা (AD₁) এবং সামগ্রিক যোগান (AS) রেখা a বিন্দুতে ছেদ করেছে। যেখানে দামস্তর ৮০ একক। পরবর্তীতে সামগ্রিক চাহিদা বৃদ্ধি পেয়ে AD₁ থেকে AD₂ হলে AD₂ ও AS রেখা b বিন্দুতে ছেদ করে। যেখানে দাম নির্ধারিত হয় ৯০ একক। এক্ষেত্রে দামস্তর হলো (৯০-৮০) বা ১০ একক। যা চাহিদা বৃদ্ধিজনিত মুদ্রাস্ফীতিকে নির্দেশ করে। উপরের আলোচনার প্রেক্ষিতে বলা যায়, প্রদত্ত চিত্র অনুযায়ী, মুদ্রাস্ফীতির পরিমাণ হলো ১০ একক।"
        },
        {
          "label": "ঘ",
          "question": "",
          "explanation": "প্রদত্ত চিত্রে উল্লিখিত মুদ্রাস্ফীতিটি হলো চাহিদা বৃদ্ধিজনিত মুদ্রাস্ফীতি। বর্তমানে যোগানের তুলনায় চাহিদা বেশি হলে চাহিদা বৃদ্ধিজনিত মুদ্রাস্ফীতি দেখা দেয়। বিভিন্ন কারণে চাহিদা বৃদ্ধিজনিত মুদ্রাস্ফীতি ঘটতে পারে। সরকারি ব্যয় বৃদ্ধি মুদ্রাস্ফীতির অন্যতম কারণ। দেশের উন্নয়নমূলক কাজের জন্য সরকার প্রচুর অর্থ ব্যয় করে। কিন্তু সে অনুপাতে স্বল্পকালে উৎপাদন বাড়ে না, যার ফলে মুদ্রাস্ফীতি দেখা দেয়। এছাড়া অর্থের যোগান বাড়লে জনগণের ক্রয়ক্ষমতা বাড়ে। ফলে মুদ্রাস্ফীতি সৃষ্টি হয়। অন্যদিকে, দেশে জনগণের ব্যয়যোগ্য আয় বাড়লে দ্রব্যসামগ্রীর চাহিদা বাড়ে। ফলে দামস্তর ঊর্ধ্বমুখী হয়। তাছাড়া জনসংখ্যা বৃদ্ধির ফলে চাহিদা বৃদ্ধির দ্বারা দেশের দামস্তর বাড়ে তথা মুদ্রাস্ফীতি দেখা দেয়। উপরের কারণগুলো ছাড়াও চাহিদা বৃদ্ধিজনিত মুদ্রাস্ফীতির অন্যান্য কারণগুলো হলো ঘাটতি ব্যয়, অনুৎপাদনশীল খাতে ব্যয় বৃদ্ধি, রপ্তানি বৃদ্ধি ও উদার ঋণ নীতি ইত্যাদি।"
        }
      ]
    },
    {
      "number": "9",
      "uddipok": "প্রত্যেকটি উন্নয়নশীল দেশের মতো বাংলাদেশও তার বৈদেশিক বাণিজ্য বাড়ানোর চেষ্টা করে। উন্নয়নের জন্য বিভিন্ন ধরনের পদক্ষেপ নিয়ে থাকে। বিভিন্ন দেশের সাথে সম্পর্ক স্থাপন করে জনশক্তি, পণ্যসামগ্রী রপ্তানির চেষ্টা করে। আবার বিভিন্ন বন্ধু- প্রতীম দেশ ও দাতা সংস্থা থেকে আর্থিক সহায়তা নিয়ে উন্নয়ন কর্মকান্ড পরিচালনা করে।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "দুই বা ততোধিক সার্বভৌম দেশের মধ্যে চুক্তি অনুযায়ী, দ্রব্য ও সেবার বিনিময়কে আন্তর্জাতিক বা বৈদেশিক বাণিজ্য বলে।"
        },
        {
          "label": "খ",
          "question": "",
          "explanation": "যেসব পণ্যসামগ্রী কিছুদিন আগেও বাংলাদেশ থেকে রপ্তানি করা হতো না; কিন্তু সাম্প্রতিককালে রপ্তানি করা হচ্ছে এসব পণ্যকে অপ্রচলিত পণ্য বলা হয়। তৈরি পোশাক, হিমায়িত খাদ্যসামগ্রী, হোসিয়ারি দ্রব্য, হস্তশিল্পজাত দ্রব্য, সার ও রাসায়নিক দ্রব্য, কৃষিজাত দ্রব্য, যথা- শাকসবজি, ফলমূল প্রভৃতি বাংলাদেশের রপ্তানি পণ্য তালিকায় নতুন সংযোজন। পূর্বে যেসকল পণ্য রপ্তানি হতো এর মধ্যে এসব পণ্য অন্তভূক্ত ছিল না থাকলেও এর পরিমাণ ছিল খুবই সামান্য। এসব নতুন নতুন পণ্যসামগ্রীকে অপ্রচলিত রপ্তানি পণ্য বলা হয়।"
        },
        {
          "label": "গ",
          "question": "",
          "explanation": "বাংলাদেশের প্রধান প্রধান রপ্তানি পণ্যকে দু'ভাগে ভাগ করা যায়; যথা- প্রচলিত ও অপ্রচলিত রপ্তানি পণ্য। বাংলাদেশ চিরাচরিতভাবে প্রথম থেকেই যেসব পণ্য বিশ্ব বাজারে রপ্তানি করে আসছে সেগুলোকেই এদেশের প্রচলিত রপ্তানি পণ্য বলা যায়। এ পণ্যের মধ্যে কয়েকটি কৃষিপণ্য এবং বেশিরভাগই কৃষিনির্ভর শিল্পদ্রব্য। যেমন- ১. কাঁচাপাট, ২. পাটজাত দ্রব্য, ৩. চা, ৪. চামড়া ও চামড়াজাত দ্রব্য, ৫. কাগজ ও নিউজপ্রিন্ট, ৬. নেপথালিন, ফার্নেস তেল ও বিটুমিন প্রভৃতি বাংলাদেশের প্রধান প্রচলিত রপ্তানি পণ্য। সাম্প্রতিককালে যেসব পণ্য বাংলাদেশের রপ্তানি বাণিজ্যে সংযোজিত হয়েছে বা প্রাধান্য পেয়েছে সেগুলোকে অপ্রচলিত রপ্তানি পণ্য বলা হয়। যেমন- ১. তৈরি পোশাক ও নিটওয়্যার, ২. হিমায়িত খাদ্য, ৩. জুতা, ৪. হস্তশিল্পজাত দ্রব্য, ৫. কৃষিপণ্য, যেমন- শাকসবজি ও ফলমূল, ৬. রাসায়নিক দ্রব্য প্রভৃতি বাংলাদেশের উল্লেখযোগ্য অপ্রচলিত রপ্তানি পণ্য। উপরিউক্ত দ্রব্যাদি ছাড়াও বাংলাদেশ আরো কিছুসংখ্যক নতুন অপ্রচলিত পণ্য রপ্তানি করে। এসব পণ্যের মধ্যে কিছু প্রাথমিক পণ্য এবং কিছু শিল্পজাত দ্রব্য রয়েছে। অপ্রচলিত অন্যান্য এ ধরনের দ্রব্যাদির মধ্যে গুড়, দিয়াশলাই, পার্টেক্স, রেয়ন, প্রকৌশল সামগ্রী, সিরামিক, বই-পুস্তক ও সাময়িকী, ফিচার ফিল্ম প্রভৃতি প্রধান।"
        },
        {
          "label": "ঘ",
          "question": "",
          "explanation": "বাংলাদেশের ন্যায় উন্নয়নশীল দেশের অর্থনৈতিক উন্নয়নের প্রেক্ষাপটে বৈদেশিক সাহায্যের প্রয়োজনীয়তা থাকলেও বৈদেশিক বাণিজ্যের গুরুত্বই সর্বাধিক। কোনো দেশেরই বৈদেশিক সাহায্যের ওপর অতিমাত্রায় নির্ভরশীল হওয়া উচিত নয়। কেননা বৈদেশিক সাহায্যের যেমন সুবিধা আছে তেমনি কিছু অসুবিধাও আছে। বৈদেশিক সাহায্য প্রদানের সময় দাতা দেশ ও দাতা সংস্থাসমূহ বিভিন্ন ধরনের কঠিন শর্ত আরোপ করে থাকে। আর এসব শর্ত সবসময় দেশের স্বাধীনতা ও সার্বভৌমত্বের জন্য শুভ নাও হতে পারে। বৈদেশিক সাহায্য একটি দেশকে পরনির্ভরশীল করে তোলে। আর এর ফলে একটি দেশ স্বয়ংসম্পূর্ণ হয়ে উঠতে পারে না। অর্থনৈতিক উন্নয়নের জন্য প্রয়োজনীয় বৈদেশিক মুদ্রা সংগ্রহের উৎস হিসেবে বৈদেশিক সাহায্য অপেক্ষা বৈদেশিক বাণিজ্য অধিকতর বাঞ্ছনীয়। কারণ, বৈদেশিক সাহায্য গ্রহণের মধ্যে যেসব সমস্যার আশঙ্কা থাকে সেগুলো বৈদেশিক বাণিজ্যের মাধ্যমে সহজেই এড়ানো সম্ভব। এ জন্য বাংলাদেশের মতো উন্নয়নশীল দেশে বৈদেশিক সাহায্যের চেয়ে বৈদেশিক বাণিজ্য অধিক গুরুত্বপূর্ণ। তাছাড়া বৈদেশিক বাণিজ্যের ওপর নির্ভরশীল দেশসমূহের মধ্যে প্রতিযোগিতার মনোভাব গড়ে উঠে। প্রত্যেক দেশ প্রাকৃতিক সম্পদের পূর্ণ সদ্ব্যবহারের মাধ্যমে তার রপ্তানি পণ্যসামগ্রীর উৎপাদন বাড়াতে সচেষ্ট হয়। এর ফলে উন্নয়নের ক্ষেত্রে আত্মনির্ভরশীলতার মনোভাব গড়ে ওঠে। সুতরাং উপরিউক্ত আলোচনা হতে বলা যায় যে, বাংলাদেশের ন্যায় উন্নয়নশীল দেশের বৈদেশিক সাহায্যের ওপর নির্ভরশীলতা হ্রাস করে বৈদেশিক বাণিজ্যের ওপর যথেষ্ট গুরুত্ব আরোপ করা উচিত। এতে দেশের অর্থনীতি যেমন প্রভাবমুক্ত থাকবে তেমনি অর্থনৈতিক উন্নয়নের গতিশীলতা বৃদ্ধি পাবে।"
        }
      ]
    },
    {
      "number": "10",
      "uddipok": "",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "অর্থনীতির যে শাখায় সরকারের আয়-ব্যয় ও সংশ্লিষ্ট বিষয়াদি নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "",
          "explanation": "উৎপাদনের প্রতিটি ধাপে ধাপে যে মূল্য সংযোজন ঘটে তার ওপর আরোপিত করকে মূল্য সংযোজন কর (মূসক) বলে। যেমন- একজন কৃষক একটি গাছ লাগিয়ে গাছ বিক্রির মাধ্যমে ৫,০০০ টাকা আয় করেন। এক্ষেত্রে কৃষকের মূল্য সংযোজন ৫,০০০ টাকা। এখন মিল মালিক এ গাছকে চেরাই করে কাঠ বানিয়ে বিক্রয় করে ৭,০০০ টাকা। এক্ষেত্রে অতিরিক্ত মূল্য সংযোজিত হলো ২,০০০ টাকা। সংযোজিত এসব মূল্যের ওপর কর আরোপ করা হলে যে কর পাওয়া যাবে তাই মূল্য সংযোজন কর বা মূসক।"
        },
        {
          "label": "গ",
          "question": "",
          "explanation": "বাংলাদেশ সরকার কর এবং কর বহির্ভূত বিভিন্ন উৎস থেকে যে আয় করে তাকে রাজস্ব আয় বলে। রাজস্ব আয়ের উৎসগুলোকে প্রধানত দুইভাগে ভাগ করা হয়। যথা- ক. কর রাজস্ব খ. কর বহির্ভূত আয়। ক. কর রাজস্ব: সরকারি আয়ের সবচেয়ে গুরুত্বপূর্ণ উৎস হলো কর রাজস্ব। কর রাজস্ব আয়ের উৎসগুলো হলো- ১. মূল্য সংযোজন কর: মূল্য সংযোজন কর ব্যবস্থায় একটি নির্ধারিত হারে কোনো দ্রব্যের মোট বিক্রয়ের ওপর কর হিসাব করে ওই দ্রব্যের উৎপাদনে প্রয়োজনীয় কাঁচামালের জন্য প্রদত্ত কর বাদ দিয়ে কেবল নিট অর্থ মূল্য সংযোজন কর হিসেবে প্রদান করা হয়। ২. আমদানি শুল্ক: যেসব দ্রব্য আমদানি হয় সেসব দ্রব্যের ওপর যে কর ধার্য করা হয় তাকে আমদানি শুল্ক বলে। ৩. আবগারি শুল্ক: দেশের অভ্যন্তরে উৎপাদিত ও ব্যবহৃত দ্রব্যসামগ্রীর ওপর যে কর ধার্য করা হয় তাকে আবগারি শুল্ক বলে। ৪. আয় ও মুনাফার ওপর কর: দেশের জনগণের ব্যক্তিগত আয়ের ওপর যে কর ধার্য করা হয় এবং ব্যবসায়-বাণিজ্য প্রতিষ্ঠানের মুনাফার ওপর যে কর ধার্য হয় তা বাংলাদেশ সরকারের একটি আয়ের উৎস। ৫. ভূমি রাজস্ব: ব্যক্তিগত মালিকানায় ভূমি ভোগ দখলের জন্য যে রাজস্ব সরকারকে প্রদান করা হয় তাই হলো ভূমি রাজস্ব। ৬. অন্যান্য কর ও শুল্ক: উপরিউক্ত কর ছাড়াও অন্যান্য কর যেমন- প্রমোদ কর, দান কর, বিদেশ ভ্রমণ কর, বিজ্ঞাপন কর, পেট্রোল ও গ্যাসের ওপর শুল্ক ইত্যাদি থেকে সরকার প্রচুর অর্থ আয় করে থাকে। খ. কর বহির্ভূত আয়: কর রাজস্ব ছাড়াও কর বহির্ভূত আয় সরকারি আয়ের অন্যতম একটি উৎস। কর বহির্ভূত আয়ের উৎসগুলো নিচে বর্ণনা করা হলো- ১. নন-জুডিশিয়াল স্ট্যাম্প ফি: বিভিন্ন দলিলপত্র তৈরি, মামলা- মোকদ্দমার আবেদনপত্র ইত্যাদির জন্য ফি প্রদান করে স্ট্যাম্পযুক্ত কাগজপত্র ক্রয় করতে হয়। এর ফলে সরকারের প্রচুর আয় হয়। ২. মাদক শুল্ক: মদ ও নেশা জাতীয় দ্রব্যের ওপর কর ধার্য করে বাংলাদেশ সরকার আয় করে থাকে। ৩ . যানবাহন কর: বাংলাদেশ সরকার মোটর গাড়ি ও অন্যান্য যানবাহনের ওপর কর ধার্য করে বেশ কিছু আয় করে।"
        },
        {
          "label": "ঘ",
          "question": "",
          "explanation": "রাষ্ট্রের সার্বিক উন্নয়নের সাথে সরকারি ব্যয় বৃদ্ধির গুরুত্ব অপরিসীম। কেইনসীয় ভাবধারায় বিশ্বাসী হয়ে প্রতিটি দেশের সরকার কল্যাণ রাষ্ট্র প্রতিষ্ঠায় আগ্রহী হয়ে ওঠে। এ লক্ষ্যে জনসাধারণকে স্বল্পমূল্যে বা বিনামূল্যে চিকিৎসা ও ঔষুধ সরবরাহ, শিক্ষার সুযোগ-সুবিধা বৃদ্ধি, অবসর ভাতা, বেকার ভাতা, বয়স্ক ভাতা প্রদান, শ্রমিকদের দুর্ঘটনাজনিত ক্ষতিপূরণ প্রদান প্রভৃতি কল্যাণমূলক ও সামাজিক নিরাপত্তামূলক কাজের জন্য সরকার প্রতিবছর প্রচুর অর্থ ব্যয় করে থাকে। যা সামগ্রিক জনকল্যাণে গুরুত্বপূর্ণ ভূমিকা পালন করছে। স্বল্পোন্নত দেশসমূহের অর্থনৈতিক উন্নয়নের ক্ষেত্রে সরকারের ভূমিকা দিন দিন বৃদ্ধি পাচ্ছে। সুষ্ঠু পরিকল্পনার মাধ্যমে দেশের কৃষি, শিল্প, পরিবহন ও যোগাযোগ ব্যবস্থার উন্নয়ন, বন্যা নিয়ন্ত্রণ ও সেচ ব্যবস্থার প্রবর্তনসহ অবকাঠামো নির্মাণের জন্য সরকারকে বিপুল পরিমাণ অর্থ ব্যয় করতে হয়। তাছাড়া সাম্প্রতিককালে সরকার প্রতিরক্ষা খাতে ব্যয় বরাদ্দ বৃদ্ধি করছে। দেশের স্বাধীনতা ও সার্বভৌমত্ব রক্ষার জন্য একটি শক্তিশালী প্রতিরক্ষা ব্যবস্থা গড়ে তোলা একান্ত প্রয়োজন। সেজন্য সরকারকে দক্ষ সেনাবাহিনী গঠন, যুদ্ধের সাজ-সরঞ্জাম ও অস্ত্রশস্ত্র ক্রয় করার জন্য বিপুল পরিমাণ অর্থ ব্যয় করতে হচ্ছে। ফলে ব্যয়ের পরিমাণও প্র যথেষ্ট বৃদ্ধি পাচ্ছে। অন্যদিকে শিল্প বিপ্লব ও সভ্যতার ক্রমবিকাশের সাথে সাথে প্রায় সকল দেশেই শহরাঞ্চলের বিস্তৃতি ঘটছে। মানুষ হচ্ছে শহরমুখী। ফলে শহরাঞ্চলে রাস্তাঘাট নির্মাণ, বিদ্যুৎ ও পানি সরবরাহ, পানি নিষ্কাশন ব্যবস্থা, চিত্তবিনোদনের সুযোগ-সুবিধা বৃদ্ধি প্রভৃতি সমস্যা সমাধানের জন্য সরকারি ব্যয় গুরুত্বপূর্ণ ভূমিকা পালন করছে। সুতরাং উপরের আলোচনার প্রেক্ষিতে বলা যায়, রাষ্ট্র তথা জনগণের ও কল্যাণ সাধনের লক্ষ্যে সরকারি ব্যয় বৃদ্ধির গুরুত্ব সর্বাধিক।"
        }
      ]
    },
    {
      "number": "11",
      "uddipok": "জনাব কামাল অর্থনীতির ক্লাসে বললেন, দেশে জীবনযাত্রার মান উন্নয়ন, দারিদ্র্য বিমোচন ও নানাবিধ উন্নয়নের জন্য সরকার বিভিন্ন মেয়াদি পরিকল্পনা গ্রহণ করে থাকে। তবে দেশের প্রকৃত অর্থনৈতিক উন্নয়ন নির্ভর করে পরিকল্পনাগুলো বাস্তবায়নের উপর।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "কোনো দেশের অর্থনৈতিক উন্নয়নের জন্য সচেতনভাবে পরিকল্পিত ও প্রণীত আর্থ-সামাজিক কর্মসূচিকে উন্নয়ন পরিকল্পনা বলে।"
        },
        {
          "label": "খ",
          "question": "",
          "explanation": "এক থেকে পাঁচ আর্থিক বছরের মেয়াদে বাস্তবায়নের লক্ষ্যে যেসব উন্নয়ন কর্মসূচি প্রণয়ন করা হয়, তাকে পঞ্চবার্ষিক পরিকল্পনা বলে। সরকার প্রতি পাঁচ বছরের জন্য যে পরিকল্পনা প্রণয়ন ও ঘোষণা করে থাকে তাকে পঞ্চবার্ষিক পরিকল্পনা বলে অভিহিত করা হয়। বাংলাদেশে পঞ্চবার্ষিক পরিকল্পনায় দারিদ্র্যবিমোচন, মানবসম্পদ উন্নয়ন ও স্বনির্ভরতা অর্জনের লক্ষ্যে দেশের পঞ্চবার্ষিক পরিকল্পনা প্রণয়ন করা হয়। অর্থনৈতিক প্রবৃদ্ধির হার বৃদ্ধি করে স্বল্প সময়ের মধ্যে দেশের অর্থনীতিকে ও কাঙ্ক্ষিত স্থানে উপনীত করাই এ ধরনের পরিকল্পনার মূল লক্ষ্য।"
        },
        {
          "label": "গ",
          "question": "",
          "explanation": "জনাব কামাল অর্থনীতির ক্লাসে বিভিন্ন মেয়াদি পরিকল্পনা সম্পর্কে ধারণা দেন। সময়ের ভিত্তিতে উন্নয়ন পরিকল্পনাকে তিন ভাগে ভাগ করা যায়। যথা- স্বল্পমেয়াদি পরিকল্পনা: স্বল্পমেয়াদি কিছু সুনির্দিষ্ট অর্থনৈতিক ও সামাজিক লক্ষ্য ও উদ্দেশ্য অর্জনের জন্য যে পরিকল্পনা গ্রহণ করা হয়, তাকে স্বল্পমেয়াদি পরিকল্পনা বলে। এ পরিকল্পনার মধ্যে এমন ধরনের কর্মসূচি, প্রকল্প ও লক্ষ্য অন্তর্ভুক্ত থাকে যেগুলো জাতীয় স্বার্থে অল্প কয়েক বছরের মধ্যেই বাস্তবায়িত হওয়া প্রয়োজন। প্রচলিত অর্থে বাংলাদেশের দ্বিবার্ষিক পরিকল্পনাগুলোকে স্বল্পমেয়াদি পরিকল্পনা বলা যায়। মধ্যমমেয়াদি পরিকল্পনা: কতকগুলো সুনির্দিষ্ট আর্থ-সামাজিক লক্ষ্য ও উদ্দেশ্যকে সামনে রেখে ৩ বছর বা তার চেয়ে বেশি সময়কাল কিন্তু ৫ বছরের চেয়ে কম সময় মেয়াদের জন্য যে উন্নয়ন পরিকল্পনা গ্রহণ করা হয়, তাকে মধ্যমেয়াদি পরিকল্পনা বলে। যেমন, বাংলাদেশে ১৯৭৮ সালে প্রণীত দ্বিবার্ষিক পরিকল্পনা হলো মধ্যমমেয়াদি পরিকল্পনা। এ পরিকল্পনার মধ্যে এমন ধরনের কর্মসূচি, প্রকল্প ও লক্ষ্য অন্তর্ভুক্ত থাকে যেগুলো জাতীয় স্বার্থে অল্প কয়েক বছরের মধ্যেই বাস্তবায়িত হওয়া প্রয়োজন। প্রচলিত অর্থে বাংলাদেশের পঞ্চবার্ষিক পরিকল্পনাকেও মধ্যমেয়াদি পরিকল্পনা বলা হয়। দীর্ঘমেয়াদি পরিকল্পনা: সাধারণত দীর্ঘমেয়াদে বাস্তবায়নযোগ্য যেসব পরিকল্পনা গ্রহণ করা হয়, তাকে দীর্ঘমেয়াদি পরিকল্পনা বলে। দীর্ঘমেয়াদি পরিকল্পনাকে আবার প্রেক্ষিত পরিকল্পনাও বলা হয়। সাধারণত ১৫, ২০ ও ২৫ বছর মেয়াদের ভিত্তিতে যে উন্নয়ন পরিকল্পনা প্রণয়ন করা হয় তাকে 'দীর্ঘমেয়াদি পরিকল্পনা' বলে।"
        },
        {
          "label": "ঘ",
          "question": "",
          "explanation": "যে কোনো দেশের সুষম অর্থনৈতিক উন্নয়নের স্বার্থে উন্নয়ন পরিকল্পনা বাস্তবায়নের গুরুত্ব অপরিসীম। বাংলাদেশ বর্তমানে বহুবিধ সমস্যার সম্মুখীন। এসব সমস্যার মধ্যে খাদ্য ঘাটতি, দ্রুত জনসংখ্যা বৃদ্ধি, ক্রমবর্ধমান বেকারত্ব, ব্যাপক নিরক্ষরতা, ভয়াবহ মুদ্রাস্ফীতি, লেনদেনের ভারসাম্যে ক্রমবর্ধমান প্রতিকূলতা প্রভৃতি প্রধান। সীমিত সম্পদের সুষ্ঠু ব্যবহারের মাধ্যমে এ সমস্যাবলির সমাধান তথা দ্রুত অর্থনৈতিক উন্নয়নের জন্য বাংলাদেশে অর্থনৈতিক পরিকল্পনা একান্ত প্রয়োজন। বাংলাদেশের ন্যায় উন্নয়নশীল দেশের প্রধান সমস্যা হলো দারিদ্র্য। বাংলাদেশের অধিকাংশ লোক দারিদ্র্য সীমার নিচে বাস করে। দারিদ্র্যের কারণে বাংলাদেশের বেশির ভাগ লোক খাদ্য, বস্ত্র, বাসস্থান, শিক্ষা প্রভৃতি মৌলিক সুবিধা থেকে বঞ্চিত। দারিদ্র্য দূরীকরণে উন্নয়ন পরিকল্পনার গুরুত্ব অপরিসীম। তাছাড়া বাংলাদেশের ন্যায় দেশগুলোর মানুষের জীবনযাত্রার মান খুবই নিম্ন। তাই অধিকাংশ অনুন্নত ও উন্নয়নশীল দেশের পরিকল্পনার মূল উদ্দেশ্য হলো দেশের জনসাধারণের জীবনযাত্রার মান উন্নয়ন। জীবনযাত্রার মান উন্নয়নে উন্নয়ন পরিকল্পনার গুরুত্বপূর্ণ ভূমিকা পালন করে। এছাড়াও বাংলাদেশে প্রচুর পরিমাণ প্রাকৃতিক সম্পদ ও মানবসম্পদ রয়েছে। এসব সম্পদের সুষ্ঠু ব্যবহার নিশ্চিত করতে পারলে দেশে দ্রুত অর্থনৈতিক উন্নতি লাভ করা সম্ভব হবে। একমাত্র অর্থনৈতিক পরিকল্পনার মাধ্যমে দেশীয় সম্পদের সুষ্ঠু ব্যবহার করে অর্থনৈতিক উন্নয়নের গতি ত্বরান্বিত করা সম্ভব। অর্থনৈতিক উন্নয়নের সুযোগ-সুবিধা দেশের সকল অঞ্চলের জনগণ যাতে সমভাবে ভোগ করতে পারে সেজন্য সুষম অর্থনৈতিক উন্নয়ন একান্ত প্রয়োজন। একমাত্র সুষ্ঠু অর্থনৈতিক পরিকল্পনার মাধ্যমে দেশে সুষম অর্থনৈতিক উন্নয়ন লাভ করা সম্ভব। তাছাড়া বাংলাদেশে দ্রুত জনসংখ্যা বৃদ্ধি পাচ্ছে। ফলে আমাদের অর্থনীতিতে নানা ধরনের সংকট দেখা দিয়েছে এবং অর্থনৈতিক উন্নয়নের গতি বাধাগ্রস্ত হচ্ছে। এ অবস্থায় দেশের বর্তমান ভয়াবহ জনসংখ্যার সমস্যা সমাধানের জন্য অর্থনৈতিক পরিকল্পনা অপরিহার্য।"
        }
      ]
    }
  ]
}