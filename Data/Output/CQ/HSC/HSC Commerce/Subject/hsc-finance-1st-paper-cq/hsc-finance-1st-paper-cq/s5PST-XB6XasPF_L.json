{
  "title": "ঢাকা সিটি কলেজ ২০২৪",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "ইউনিলিভার লি. একটি বহুজাতিক প্রতিষ্ঠান। প্রতিষ্ঠানটি ৫০,০০,০০০ টাকার পণ্য ক্রয় করে মজুদ করার চিন্তা-ভাবনা করছে। যাতে যথাসময়ে পণ্য ফরমায়েশ রক্ষা করতে পারে এবং প্রতিষ্ঠানটি প্রয়োজনের অতিরিক্ত পণ্য মজুদ করে ক্ষতির বিষয়টিও মাথায় রাখছে। অন্যদিকে, জনাব মিতুল বেশি লাভের আশায় মূলধনের পুরোটাই তার ব্যবসায়ে বিনিয়োগ করেন। ফলে কর্মচারীদের বেতন, বিদ্যুৎ বিল, পরিশোধ করতে পারছেন না এবং কাঁচামাল ক্রয় করতেও ব্যর্থ হয়ে ক্ষতির সম্মুখীন হন।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "১৯২৯ সালের ২৯ অক্টোবর যুক্তরাষ্ট্রের শেয়ার বাজারের পতনকে ইতিহাসে Black Tuesday বলা হয়।"
        },
        {
          "label": "খ",
          "question": "মুনাফা সর্বাধিকরণ কেন ফার্মের চূড়ান্ত লক্ষ্য নয়? ব্যাখ্যা করো।",
          "explanation": "মুনাফা সর্বাধিকরণে অর্থের সময়মূল্য, নগদ প্রবাহ ও ঝুঁকি বিবেচনা করা হয় না বলে এটি ফার্মের চূড়ান্ত লক্ষ্য নয়। কোনো ফার্ম বা প্রতিষ্ঠানের মুনাফা বাড়ানোকে মুনাফা সর্বাধিকরণ বলা হয়। কিন্তু এটি অর্থায়নের গুরুত্বপূর্ণ বিষয় (অর্থের সময়মূল্য, নগদ প্রবাহ ও ঝুঁকি) বিবেচনা করে না। এছাড়াও এখানে মুনাফার বিষয়টিও স্পষ্ট নয়। কারণ প্রতিষ্ঠান মোট মুনাফা, নিট মুনাফা, কর পূর্ববর্তী ও পরবর্তী মুনাফাও হিসাব করে। তবে সম্পদ সর্বাধিকরণ লক্ষ্যটি এসব বিষয় বিবেচনা করে। তাই মুনাফা সর্বাধিকরণ নয়, সম্পদ সর্বাধিকরণকেই ফার্মের চূড়ান্ত লক্ষ্য বিবেচনা করা হয়।"
        },
        {
          "label": "গ",
          "question": "",
          "explanation": "উদ্দীপকে ইউনিলিভার লি.-এর পণ্য মজুদ করার সিদ্ধান্তটি অর্থায়নের চলতি সম্পদ ব্যবস্থাপনা কার্যাবলির অন্তর্ভুক্ত। প্রতিষ্ঠানের চলতি সম্পদে বিনিয়োগের পরিমাণ কাম্য স্তরে রাখাই চলতি সম্পদ ব্যবস্থাপনা। চলতি সম্পদে প্রয়োজনের তুলনায় বেশি অর্থ বিনিয়োগ করলে মুনাফা হ্রাস পাবে। আবার, প্রয়োজনের তুলনায় কম অর্থ বিনিয়োগ করলে উৎপাদন প্রক্রিয়া ব্যাহত হবে। প্রতিষ্ঠানের নগদ। অর্থ, কাঁচামাল ইত্যাদি চলতি সম্পদের অন্তর্গত। উদ্দীপকে ইউনিলিভার লি. একটি বহুজাতিক প্রতিষ্ঠান। এটি ৫০,০০,০০০ টাকার পণ্য ক্রয় করে মজুদ করার চিন্তা-ভাবনা করছে। প্রতিষ্ঠানটি যথাসময়ে পণ্য ফরমায়েশ রক্ষা করতে বদ্ধপরিকর। আবার, প্রয়োজনের অতিরিক্ত পণ্য মজুদ না করতেও সচেষ্ট। অর্থাৎ, প্রতিষ্ঠানটি কাম্য পরিমাণ মজুদ পণ্য সংরক্ষণ করে। ফলে উৎপাদন প্রক্রিয়া স্বাভাবিক থাকে এবং বিনিয়োগ থেকেও পর্যাপ্ত পরিমাণ মুনাফা আসে। আর অর্থায়নে চলতি সম্পদ ব্যবস্থাপনা সুষ্ঠু হলেই এ কাজ সম্ভব হয়। তাই বলা যায়, উদ্দীপকের ইউনিলিভার লি.-এর পণ্য মজুদ করার সিদ্ধান্ত চলতি সম্পদ ব্যবস্থাপনার অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব মিতুল তারল্য ও মুনাফার নীতি অনুসরণ না করার কারণে ক্ষতির সম্মুখীন হয়েছেন। প্রতিষ্ঠানের তারল্য ও মুনাফার মধ্যে ভারসাম্য রক্ষার জন্য অনুসরণ করা হয় তারল্য ও মুনাফার নীতি। তারল্য ও মুনাফার মধ্যে বিপরীতমুখী সম্পর্ক বিদ্যমান। অর্থাৎ, তারল্য বাড়লে মুনাফা হ্রাস পায়। আবার তারল্য হ্রাস পেলে মুনাফা বৃদ্ধি পায়। উদ্দীপকে জনাব, মিতুল একজন ব্যবসায়ী। তিনি বেশি লাভের আশায় মূলধনের পুরোটাই তার ব্যবসায়ে বিনিয়োগ করেন। ফলে তিনি কর্মচারীদের বেতন, বিদ্যুৎ বিল ইত্যাদি পরিশোধ করতে পারছেন না। পাশাপাশি কাঁচামাল ক্রয় করতেও ব্যর্থ হয়ে ক্ষতির সম্মুখীন হন। উদ্দীপকে জনাব মিতুল অধিক মুনাফার আশায় তার নগদ অর্থের সম্পূর্ণটাই ব্যবসায়ে বিনিয়োগ করেছেন। এর ফলে তার ব্যবসায়ের মুনাফা বৃদ্ধি পেলেও তারল্য হ্রাস পেয়েছে। তারল্য তথা নগদ অর্থের সংকটের কারণেই তিনি যথাযথভাবে ব্যবসায়িক কার্যক্রম পরিচালনা করতে ব্যর্থ হন। ফলে তিনি আর্থিক ক্ষতির মুখে পড়েছেন। তিনি যদি সমুদয় অর্থ ব্যবসায়ে বিনিয়োগ না করে কিছু অর্থ হাতে রাখতেন তবে তিনি তারল্য সংকটের সম্মুখীন হতেন না। অর্থাৎ, তারল্য ও মুনাফার মধ্যে সমন্বয়হীনতার কারণে তার ক্ষতি হয়েছে। তাই বলা যায়, উদ্দীপকে উল্লিখিত জনাব মিতুল তারল্য ও মুনাফার নীতি অনুসরণ না করার কারণে ক্ষতির সম্মুখীন হয়েছেন।"
        }
      ]
    },
    {
      "number": "2",
      "uddipok": "বিবরণ বছর ২০১৯ ২০২০ ২০২১ মোট আয় (টাকা) ২,০০,০০০ ২,৫০,০০০ ৩,০০,০০০ শেয়ারপ্রতি আয় (টাকা) ৪০ ৫০ ৬০ শেয়ারপ্রতি লভ্যাংশ (টাকা) ৮ ১২ ১৫ শেয়ারপ্রতি বাজার মূল্য (টাকা) ১৪০ ১৫০ ১৬০ এদিকে নোরা লি. প্রত্যেক বছর মুনাফার একটি অংশ এতিমখানায় প্রদান করে এবং জন্য বিনামূল্যে কম্পিউটার ট্রেনিং-এর ব্যবস্থা করে।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "রাষ্ট্র বা স্থানীয় সরকারের প্রয়োজনীয় অর্থের পরিকল্পনা, উৎস চিহ্নিতকরণ এবং উক্ত উৎস থেকে অর্থ সংগ্রহ ও তার সুষ্ঠু বণ্টন করাকে সরকারি অর্থায়ন বলে।"
        },
        {
          "label": "খ",
          "question": "",
          "explanation": "মুনাফা সর্বাধিকরণ লক্ষ্যে মুনাফার সঠিক ও সুনির্দিষ্ট কোনো সংজ্ঞা নেই বলে মুনাফা একটি অস্পষ্ট ধারণা। মুনাফা হতে পারে স্বল্পমেয়াদি বা দীর্ঘমেয়াদি। আবার মুনাফা হতে পারে মোট মুনাফা, পরিচালন মুনাফা বা নিট মুনাফা। অর্থাৎ, মুনাফা বিভিন্ন ধরনের হতে পারে। আবার হিসাববিজ্ঞানীরা ও অর্থনীতিবিদরা মুনাফাকে ভিন্নভাবে সংজ্ঞায়িত করেছেন। এসব বিষয় বিবেচনায় বলা হয়ে থাকে মুনাফা একটি অস্পষ্ট ধারণা।"
        },
        {
          "label": "গ",
          "question": "",
          "explanation": "উদ্দীপকে নোরা লি.-এর কার্যক্রম অর্থায়নের সামাজিক দায়বদ্ধতার সাথে সম্পৃক্ত। সামাজিক দায়িত্ব বলতে সমাজের প্রতি দায়-দায়িত্ব পালন করাকে বোঝায়। একটি প্রতিষ্ঠানের সাথে জড়িত পক্ষ হলো: মালিক, ব্যবস্থাপক, ভোক্তা, কাঁচামাল সরবরাহকারী, সরকার, কর্মী ইত্যাদি। এ সকল স্বার্থসংশ্লিষ্ট পক্ষের স্বার্থরক্ষা করে সম্পদ সর্বাধিকরণ করাই ব্যবসায়ের মূল কাজ। এ দায়িত্ব পালনের ফলে ব্যবসায়ের সুনাম বৃদ্ধি পায়। উদ্দীপকে নোরা লি. প্রত্যেক বছর মুনাফার একটি অংশ এতিমখানায় প্রদান করে। এছাড়াও প্রতিষ্ঠানটি যুবকদের জন্য ট্রেনিং এর ব্যবস্থা করে। সমাজ ও সমাজের মানুষকে ঘিরেই ব্যবসায় আবর্তিত হয়। তাই ব্যবসায় প্রতিষ্ঠান সাধারণ জনগণের প্রতি দায়িত্ব পালনে এগিয়ে আসে। সমাজের বিভিন্ন জনহিতকর কাজে সহায়তা করে। এছাড়াও এলাকায় হাসপাতাল, শিক্ষাপ্রতিষ্ঠান ও অন্যান্য কল্যাণধর্মী প্রতিষ্ঠান গঠন করে। উদ্দীপকের নোরা লি. ও সামাজিক দায়বদ্ধতার অংশ হিসেবে এসব কাজ করেছে। তাই বলা যায়, নোরা লি.-এর কার্যক্রম অর্থায়নের সামাজিক দায়বদ্ধতার ধারণার সাথে সম্পৃক্ত।"
        },
        {
          "label": "ঘ",
          "question": "",
          "explanation": "উদ্দীপকের ইউনাইটেড লি. তাদের মূল লক্ষ্য সম্পদ সর্বাধিকরণ অর্জন করতে পেরেছে। সম্পদ সর্বাধিকরণ হলো অর্থায়নের দীর্ঘমেয়াদি ও মূল লক্ষ্য। সম্পদ সর্বাধিকরণ বলতে কোনো প্রতিষ্ঠানের শেয়ারের বর্তমান বাজারমূল্য বৃদ্ধিকরণকে বোঝায়। অর্থাৎ, প্রতিষ্ঠানের নিট সম্পদ বৃদ্ধি হলো সম্পদ সর্বাধিকরণ। এ লক্ষ্য অর্থের সময়মূল্য, ঝুঁকি, নগদ প্রবাহ ইত্যাদি বিবেচনা করে। উদ্দীপকে ইউনাইটেড লি.-এর তিন বছরের আর্থিক অবস্থা দেওয়া আছে। তিন বছরে প্রতিষ্ঠানের মোট আয়, শেয়ারপ্রতি লভ্যাংশ এবং শেয়ারের বাজারমূল্য বৃদ্ধি পেয়েছে। তবে প্রতি বছরই মোট আয়ের একটি নির্দিষ্ট অনুপাত লভ্যাংশ হিসেবে প্রদান করা হয়েছে। শেয়ারের বাজারমূল্য বৃদ্ধি সম্পদ সর্বাধিকরণের নির্দেশক। উদ্দীপকে ইউনাইটেড লি.-এর ২০১৯ সালে শেয়ারের বাজারমূল্য ছিল ১৪০ টাকা। এটি বৃদ্ধি পেয়ে পরবর্তী ২ বছর যথাক্রমে ১৫০ টাকা ও ১৬০ টাকা হয়েছে। অর্থাৎ, প্রতিষ্ঠানটির শেয়ারের বাজারমূল্য বৃদ্ধি পেয়েছে। বাজারমূল্য বৃদ্ধি পেলে প্রতিষ্ঠানের সম্পদও বৃদ্ধি পায়। আর প্রতিষ্ঠানের নিট সম্পদ বৃদ্ধি পেলে সম্পদ সর্বাধিকরণ লক্ষ্য অর্জিত হয়। তাই বলা যায়, উদ্দীপকের ইউনাইটেড লি. তাদের মূল লক্ষ্য অর্জন করতে পেরেছে।"
        }
      ]
    },
    {
      "number": "3",
      "uddipok": "জনাব সাদমান শেরপুর ব্যাংক হতে ১০% ত্রৈমাসিক চক্রবৃদ্ধি সুদে ১,০০,০০০ টাকা ঋণ গ্রহণ করেছেন, যা তিনি আগামী ৫ বছর পর এককালীন পরিশোধ করবেন। অন্যদিকে, জনাব মেহেরাব একটি মোটরবাইক ক্রয়ের জন্য সোনালী ব্যাংক থেকে ৯০,৭০০ টাকা ঋণের জন্য আবেদন করেন। ম্যানেজার শর্ত দেন ১৫% চক্রবৃদ্ধি সুদে বার্ষিক ২৭.০৫৭ টাকা কিস্তিতে আগামী ৫ বছরে পরিশোধ সাপেক্ষে ঋণ দেওয়া হবে।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "যে সুদ শুধু আসলের ওপর ধার্য করা হয়, তাকে সরল সুদ বলে।"
        },
        {
          "label": "খ",
          "question": "",
          "explanation": "নির্দিষ্ট সময়ের শুরুতে সমপরিমাণ নগদ অর্থের প্রবাহকে (আন্তঃপ্রবাহ বা বহিঃপ্রবাহ) অগ্রিম বা বিলম্বিত বার্ষিক বৃত্তি বলা হয়। সাধারণত অগ্রিম বার্ষিক বৃত্তির ক্ষেত্রে টাকার পমিাণ নির্দিষ্ট থাকবে। নির্দিষ্ট সময় পরপর প্রাপ্তি বা প্রদান ঘটবে। অর্থাৎ, নগদ প্রবাহের ধারাবাহিকতা থাকবে। এ বৃত্তির অত্যাবশ্যকীয় শর্ত হচ্ছে প্রাপ্তি বা প্রদান বছরের শুরুতে হবে।"
        },
        {
          "label": "গ",
          "question": "",
          "explanation": "সুদের পরিমাণ নির্ণয়: দেওয়া আছে, বর্তমান মূল্য, PV = ১,০০,০০০ টাকা সময়, n = ৫ বছর সুদের হার, i = ১০% বা ০.১০ বছরে চক্রবৃদ্ধির সংখ্যা, m = ৪ বার [ ∵ \\because ∵ ত্রৈমাসিক চক্রবৃদ্ধি] আমরা জানি, মোট সুদের পরিমাণ, = ১,০০,০০০ × ১.৬৩৮৬১৬৪৪ - ১,০০,০০০ = ১,৬৩,৮৬১.৬৪৪ - ১,০০,০০০ = ৬৩,৮৬১.৬৪৪ টাকা ∴ উদ্দীপকে উল্লিখিত জনাব সাদমান ৫ বছর পর মোট ৬৩,৮৬১.৬৪৪ টাকা সুদ পরিশোধ করবেন।"
        },
        {
          "label": "ঘ",
          "question": "",
          "explanation": "ঋণ পরিশোধ সূচি নির্ণয়ঃ উল্লিখিত ঋণ পরিশোধ সূচিতে দেখা যাচ্ছে সুদ পরিশোধের পরিমাণ ক্রমহ্রাসমান। তাই বলা যায়, প্রশ্নে উল্লিখিত উক্তিটির সাথে আমি একমত।"
        }
      ]
    },
    {
      "number": "4",
      "uddipok": "জনাব তাসীন আগামী ১০ বছর পর ১০ লক্ষ টাকা দিয়ে একটি গাড়ি কেনার পরিকল্পনা করলেন। বর্তমানে তিনি একটি প্রাইভেট প্রতিষ্ঠানে চাকরি করেন। প্রতি মাসের শুরুতে বেতন পেয়ে কিছু টাকা ব্যাংকে জমা করবেন। তার ধারণা ব্যাংক ১২% সুদ প্রদান করবে। অন্যদিকে, জনাব সাজ্জাদ সাহেব একজন, সরকারি চাকরিজীবী। তিনি ২০২৪ সালে অবসর গ্রহণ করবেন। তিনি আগামী ১৫ বছর পেনশন হিসাবে প্রতি বছর ২০,০০০ টাকা করে পাবেন। আবার, এককালীন হিসাবে নিলে ২,০০,০০০ টাকা পাবেন। জনাব সাজ্জাদ সাহেব প্রত্যাশা করছেন সুদের হার ১০% অপরিবর্তনীয় থাকবে।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "কোনো ব্যাংক বা আর্থিক প্রতিষ্ঠান ঋণ দেওয়ার ক্ষেত্রে ঋণগ্রহীতাকে যে সুদের হার লিখিতভাবে উল্লেখ করে, তাকে নামিক সুদের হার বলে।"
        },
        {
          "label": "খ",
          "question": "",
          "explanation": "বিধি-৭২ বলতে বার্ষিক চক্রবৃদ্ধিকরণের ক্ষেত্রে যেকোনো পরিমাণ বিনিয়োগকৃত অর্থ কত বছরে বা কত % সুদে দ্বিগুণ হবে তা নির্ণয়ের কৌশলকে বোঝায়। অর্থাৎ, অর্থ দ্বিগুণ হতে সুদের হার বা বছরের সংখ্যা নির্ণয় করতে বিধি- ৭২ বিশেষভাবে প্রয়োগযোগ্য।"
        },
        {
          "label": "গ",
          "question": "",
          "explanation": "জনাব তাসীনের প্রতি মাসে জমাকৃত টাকার পরিমাণ নির্ণয়: দেওয়া আছে, ভবিষ্যৎ মূল্য, FV = ১০,০০,০০০ টাকা সময়, n = ১০ বছর সুদের হার, i = ১২% বা ০.১২ বছরে চক্রবৃদ্ধির সংখ্যা, m = ১২ বার [ ∵ \\because ∵ মাসিক চক্রবৃদ্ধি] ∴ প্রতিমাসে ৪,৩০৪.০৫৪৩ টাকা জমা করলে জনাব তাসীন পরিকল্পনা মাফিক গাড়ি কিনতে পারবেন।"
        },
        {
          "label": "ঘ",
          "question": "",
          "explanation": "জনাব সাজ্জাদ সাহেবের ১ম বিকল্পের বর্তমান মূল্য নির্ণয়: দেওয়া আছে, বার্ষিক কিস্তি/বৃত্তি, A = ২০,০০০ টাকা সুদের হার, i = ১০% বা ০.১০ সময়, n = ১৫ বছর আমরা জানি, বর্তমান মূল্য, = ২০,০০০ × ৭.৬০৬০৭৯৫ = ১,৫২,১২১.৫৯ টাকা ∴ জনাব সাজ্জাদ সাহেব ১ম বিকল্প গ্রহণ করলে তার বর্তমান মূল্য হবে ১,৫২,১২১.৫৯ টাকা। অপরদিকে, ২য় বিকল্প গ্রহণ করলে তার বর্তমান মূল্য হবে ২,০০,০০০ টাকা। অর্থাৎ, ২য় বিকল্প গ্রহণ করলে (২,০০,০০০ – ১,৫২,১২১.৫৯) = ৪৭,৮৭৮.৪১ টাকা বেশি পাবেন। তাই বলা যায়, উদ্দীপকে জনাব সাজ্জাদ সাহেবের ২য় বিকল্পটি গ্রহণ করা উচিত।"
        }
      ]
    },
    {
      "number": "5",
      "uddipok": "জনাব তাসফিয়া একটি বাড়ি করতে চান। বর্তমানে বাড়িটি তৈরি করতে ৫০,০০,০০০ টাকা প্রয়োজন। কিন্তু ৫ বছর পরে নির্মাণ করলে ৬৩,০০,০০০ টাকার প্রয়োজন হবে। তার হাতে বর্তমানে মাত্র ৪৬,০০,০০০ টাকা আছে। অর্থের ঘাটতির কথা চিন্তা করে তিনি AB ব্যাংকে ঐ ৪৬,০০,০০০ টাকা ১০% সুদে জমা রাখলেন। উদ্দেশ্য ৫ বছর পর তিনি বাড়িটি নির্মাণ করবেন।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "সময় পরিবর্তনের সাথে সাথে অর্থের মূল্যের যে পরিবর্তন (বেড়ে বা কমে যাওয়া) ঘটে, তাকে অর্থের সময়মূল্য বলে।"
        },
        {
          "label": "খ",
          "question": "",
          "explanation": "চক্রবৃদ্ধি সুদে অর্থের ভবিষ্যৎ মূল্য সরল সুদ অপেক্ষা বেশি হারে বাড়ে বলে গ্রাহকের কাছে চক্রবৃদ্ধি সুদ বেশি পছন্দনীয়। চক্রবৃদ্ধি সুদের ক্ষেত্রে সুদ আসল (সুদ + আসল)-এর ওপর পুনরায় সুদ দেওয়া হয়। অন্যদিকে, সরল সুদে শুধু আসলের ওপর সুদ দেওয়া হয়। তাই চক্রবৃদ্ধি সুদে ভবিষ্যৎ মূল্যের পরিমাণ, সরল সুদের ভবিষ্যৎ মূল্য অপেক্ষা বেশি হয়। তাই গ্রাহকের কাছে চক্রবৃদ্ধি সুদ বেশি পছন্দনীয়।"
        },
        {
          "label": "গ",
          "question": "",
          "explanation": "বাড়ি তৈরির উপাদানের ব্যয় বৃদ্ধির হার নির্ণয়: দেওয়া আছে, বর্তমান মূল্য, PV = ৫০,০০,০০০ টাকা ভবিষ্যৎ মূল্য, FV = ৬৩,০০,০০০ টাকা সময়, n = ৫ বছর আমরা জানি, ভবিষ্যৎ মূল্য, FV = PV (১ + i) n ^n n বা, ৬৩,০০,০০০ = ৫০,০০,০০০ (১ + i) ৫ ^৫ ৫ ∴ উদ্দীপকে বাড়ি তৈরির উপাদানের ব্যয় বৃদ্ধির হার ৪.৭৩০৭%। উত্তর: ৪.৭৩০৭%।"
        },
        {
          "label": "ঘ",
          "question": "",
          "explanation": "ব্যাংকে জমাকৃত টাকার ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৪৬,০০,০০০ টাকা সুদের হার, i = ১০% বা ০.১০ সময়, n = ৫ বছর আমরা জানি, ভবিষ্যৎ মূল্য, FV = PV (১ + i) n ^n n = ৪৬,০০,০০০ (১+০.১০) ৫ ^৫ ৫ = ৪৬,০০,০০০ × ১.৬১০৫১ = ৭৪,০৮,৩৪৬ টাকা ∴ উদ্দীপকের জনাব তাসফিয়া AB ব্যাংকে টাকা জমা রাখলে ৫ বছর পর ৭৪,০৮,৩৪৬ টাকা পাবেন। অন্যদিকে, ৫ বছর পর তার বাড়ি তৈরির খরচ লাগবে ৬৩,০০,০০০ টাকা। অর্থাৎ, বাড়ি তৈরি করার পরও (৭৪,০৮,৩৪৬ – ৬৩,০০,০০০) = ১১,০৮,৩৪৬ টাকা অবশিষ্ট থেকে যাবে। তাই বলা যায়, উদ্দীপকের উল্লিখিত জনাব তাসফিয়ার বিনিয়োগ সিদ্ধান্তটি যৌক্তিক।"
        }
      ]
    },
    {
      "number": "6",
      "uddipok": "আবদুল্লাহ লি. ১৪% সুদের হারে ১,০০০ টাকা মূল্যের বন্ড ইস্যু করে। যার বাজার মূল্য ১,২২০ টাকা। মি. সুমন একজন বিনিয়োগকারী এবং তার প্রত্যাশিত আয়ের হার ১২%।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "বন্ড হলো দীর্ঘমেয়াদি ঋণের দলিল, যা বিক্রি করে প্রতিষ্ঠান তহবিল সংগ্রহ করে।"
        },
        {
          "label": "খ",
          "question": "",
          "explanation": "বাজার মূল্য ও অন্তর্নিহিত মূল্য বিনিয়োগ সিদ্ধান্তকে বিপরীতভাবে প্রভাবিত করে। কোনো বিনিয়োগের বাজারমূল্য অন্তর্নিহিত মূল্য অপেক্ষা কম হলে বিনিয়োগ লাভজনক হয়। আবার, কোনো বিনিয়োগের বাজারমূল্য অন্তর্নিহিত মূল্য অপেক্ষা বেশি হলে বিনিয়োগ অলাভজনক হয়। অর্থাৎ, বাজার মূল্য হ্রাস এবং অন্তর্নিহিত মূল্য বৃদ্ধি বিনিয়োগের জন্য লাভজনক। তাই বিনিয়োগের ক্ষেত্রে বাজারমূল্য ও অন্তর্নিহিত মূল্য বিপরীতভাবে প্রভাবিত করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত আবদুল্লাহ লি.-এর বন্ডের চলতি আয়ের হার নির্ণয়: দেওয়া আছে, বন্ডের অভিহিত মূল্য, FV = ১,০০০ টাকা বন্ডের কুপন হার, i = ১৪% বা ০.১৪ ∴ বার্ষিক কুপন সুদের পরিমাণ, I = (১,০০০ × ০.১৪) = ১৪০ টাকা বন্ডের বাজার মূল্য, SV = ১,২২০ টাকা আমরা জানি, কুপন বন্ডের চলতি আয়ের হার, ∴ আবদুল্লাহ লি. বন্ডটির চলতি আয়ের হার ১১.৪৮%।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত আব্দুল্লাহ লি.এর বন্ডটিতে বিনিয়োগের যৌক্তিকতা যাচাইয়ের জন্য বন্ডটির বর্তমান মূল্য নির্ণয় করতে হবে। দেওয়া আছে, বার্ষিক কুপন সুদের পরিমাণ, I = ১৪০ টাকা ['গ' থেকে পাই] প্রয়োজনীয় আয়ের হার, K d _d d ​ = ১২% = ০.১২ বাজার মূল্য, SV = ১,২২০ টাকা আমরা জানি, চিরস্থায়ী বন্ডের বর্তমান মূল্য, বন্ডের বর্তমান মূল্য বাজার মূল্য অপেক্ষা বেশি হলে বন্ডে বিনিয়োগ করা লাভজনক হয়। এখানে বন্ডের বর্তমান মূল্য ১,১৬৬.৬৭ টাকা। যা বাজারমূল্য ১,২২০ টাকা অপেক্ষা কম। অর্থাৎ, বন্ডটি লাভজনক নয়। তাই মি. সুমনের উক্ত বন্ডে বিনিয়োগ করা উচিত নয়।"
        }
      ]
    },
    {
      "number": "7",
      "uddipok": "মি. সাগর, ইফাত লি.-এর ৫ বছর মেয়াদি বার্ষিক ১২% আয়যুক্ত বন্ডে বিনিয়োগ করার সিদ্ধান্ত নিলেন। প্রতিটি বন্ডের অভিহিত মূল্য ১,০০০ টাকা হলেও বাজার মূল্য ১,১৫০ টাকা। মি. সাগরের প্রত্যাশিত আয়ের হার ১০%।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "বন্ডে উল্লিখিত সুদের হারই হলো কুপন রেট।"
        },
        {
          "label": "খ",
          "question": "",
          "explanation": "মেয়াদ শেষে পরিশোধিত মূল্য ও ক্রয়মূল্যের পার্থক্য থেকে বিনিয়োগকারী আয় করে থাকে। জিরো কুপন বন্ড বাট্টায় বিক্রি করা হয়। অর্থাৎ, ইস্যুকারী কোম্পানি বন্ডের লিখিত মূল্যের চেয়ে কম মূল্যে বিক্রি করে। মেয়াদপূর্তিতে এ কোম্পানি বিনিয়োগকারীকে বন্ডের লিখিত মূল্য পরিশোধ করে বন্ড ফেরত নেয়। তাই মেয়াদপূর্তিতে পরিশোধিত লিখিত মূল্য ও ক্রয়মূল্যের পার্থক্যই হলো বিনিয়োগকারীর আয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ইফাত লি.-এর বন্ড অধিহারে বিক্রয় হয়েছে। বন্ড দীর্ঘমেয়াদি অর্থায়নের অন্যতম উৎস। বাজারে বন্ডের চাহিদার ওপর ভিত্তি করে বন্ড অধিহারে বা অবহারে বিক্রয় করা যায়। বন্ড অভিহিত মূল্য অপেক্ষা বেশি মূল্যে বিক্রয় করা হলে সেটিকে অধিহারে বিক্রয় বলে। আবার, অভিহিত মূল্য অপেক্ষা কম মূল্যে বিক্রয় করলে তাকে অবহারে বিক্রয় বলা হয়। উদ্দীপকে ইফাত লি.-এর বন্ডের অভিহিত মূল্য ১,০০০ টাকা। বন্ডটি বাজারে ১,১৫০ টাকায় বিক্রয় হয়। অর্থাৎ, বন্ডটি অভিহিত মূল্য অপেক্ষা বেশি মূল্যে বাজারে বিক্রয় হচ্ছে। আর বন্ড অভিহিত মূল্য অপেক্ষা বেশি মূল্যে বিক্রয় হলে তাকে অধিহারে বিক্রয় বলে। সাধারণত বাজারে বন্ডের অধিক চাহিদা থাকলে বন্ড অভিহিত মূল্য অপেক্ষা বেশি মূল্যে বিক্রয় করা হয়। তাই বলা যায়, উদ্দীপকের ইফাত লি.-এর বন্ডটি অধিহারে বিক্রয় হয়েছে।"
        },
        {
          "label": "ঘ",
          "question": "",
          "explanation": "উদ্দীপকের মি. সাগরের বন্ডের বিনিয়োগ সিদ্ধান্ত গ্রহণের জন্য বন্ডটির অন্তর্নিহিত মূল্য নির্ণয় করতে হবে। বন্ডটির আন্তর্নিহিত মূল্য নির্ণয়: দেওয়া আছে, মেয়াদপূর্তি মূল্য, MV = ১,০০০ টাকা কুপন সুদের হার, i = ১২% বা ০.১২ বার্ষিক সুদের পরিমাণ, I = ১,০০০ × ০.১২ = ১২০ টাকা বন্ডের প্রয়োজনীয় আয়ের হার, K d _d d ​ = ১০% বা ০.১০ মেয়াদকাল, n = ৫ বছর আমরা জানি, বন্ডের অন্তর্নিহিত মূল্য, ∴ বন্ডটির অন্তর্নিহিত মূল্য ১,০৭৫.৮১৪৮ টাকা কিন্তু বাজার মূল্য ১,১৫০ টাকা। বন্ডের বাজার মূল্য অন্তর্নিহিত মূল্যের চেয়ে বেশি হলে সে বন্ডে বিনিয়োগ করা অলাভজনক। তাই বলা যায়, উদ্দীপকের বন্ডের অন্তর্নিহিত মূল্যের চেয়ে বাজার মূল্য বেশি হওয়ায় মি. সাগরের উক্ত বন্ডে বিনিয়োগ সিদ্ধান্ত অযৌক্তিক।"
        }
      ]
    },
    {
      "number": "8",
      "uddipok": "সান লি. পরস্পর বর্জনশীল দুটি প্রকল্পের কথা বিবেচনা করছে, যাদের প্রতিটির প্রাথমিক বিনিয়োগে ১,৪০,০০০ টাকা দরকার। কোম্পানি প্রকল্প দুটি মূল্যায়ন করতে গিয়ে দেখতে পেল 'A' প্রকল্পের নিট বর্তমান মূল্য ২,৫৪৮ টাকা। উল্লেখ্য, কোম্পানির মূলধন ব্যয় ৯%। নিচে প্রকল্প দুটি থেকে যে নগদ আন্তঃপ্রবাহ হবে তা দেওয়া হলো-",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "একটি প্রকল্পে যে পরিমাণ অর্থ প্রাথমিক স্তরে বিনিয়োগ করা হয়, তা ফেরত পেতে যে সময় লাগে, তাকে পে-ব্যাক সময় বলে।"
        },
        {
          "label": "খ",
          "question": "",
          "explanation": "পরস্পর বর্জনশীল প্রকল্প হলো সেই সব প্রকল্প যেগুলো একে অপরের সাথে প্রতিযোগিতা করে। এক্ষেত্রে একটি প্রকল্প গ্রহণ করা হলে অপর প্রকল্পটি অবশ্যই বাতিল করতে হবে। উদাহরণস্বরূপ, কোনো উৎপাদনকারী প্রতিষ্ঠানে একটি মেশিন বসানোর সুযোগ আছে। প্রতিষ্ঠানটি চাল অথবা আটা উৎপাদনকারী মেশিন স্থাপনের চিন্তা করছে। এখানে প্রতিষ্ঠানটি দুটি মেশিন একই সাথে বসাতে পারবে না বলে প্রকল্প দুটি পরস্পর বর্জনশীল। অর্থাৎ, একটি মেশিন বসালে অপরটি আর বসানো হবে না।"
        },
        {
          "label": "গ",
          "question": "উদ্দীপকে উল্লিখিত প্রকল্প B এর পে-ব্যাক সময় নির্ণয় করো।",
          "explanation": "উত্তরঃ ২.৩৩ বছর। নিজে চেষ্টা কর।"
        },
        {
          "label": "ঘ",
          "question": "উদ্দীপকে উল্লিখিত সান লি. এর কোন প্রকল্প গ্রহণ করা উচিত? বিশ্লেষণ করো।",
          "explanation": "'B' প্রকল্পের নিট বর্তমান মূল্য, NPV নির্ণয়: = ৬৪,২২০.১৮ + ৫০,৫০০.৭৯৯৬ + ২৩,১৬৫.৫০+ ১৭,৭১০.৬৩ – ১,৪০,০০০ = ১,৫৫,৫৯৭.১১৭৮ – ১,৪০,০০০ = ১৫,৫৯৭.১১৭৮ টাকা ∴ B প্রকল্পের নিট বর্তমান মূল্য ১৫,৫৯৭.১১৭৮ টাকা। অপরদিকে, A প্রকল্পের নিট বর্তমান মূল্য ২,৫৪৮ টাকা। অর্থাৎ, ধনাত্মক মান উভয় প্রকল্পেরই গ্রহণযোগ্যতা নির্দেশ করে। তবে B প্রকল্পের অধিক লাভজনকতা নির্দেশ করে। তাই, উল্লিখিত সান লি.-এর B প্রকল্প গ্রহণ করা উচিত।"
        }
      ]
    },
    {
      "number": "9",
      "uddipok": "আকাশ ফুডস্ লি. দুটি প্রকল্পের সম্ভাবনা যাচাই করছে। তাদের বর্তমানে বিনিয়োগযোগ্য তহবিলের পরিমাণ ৫০,০০০ টাকা। প্রকল্প 'ক' ও 'খ'-এর নগদ বহিঃপ্রবাহ যথাক্রমে ২৮,৫০০ ও ২৭,৫০০ টাকা। ফার্মটি তাদের প্রকল্প যাচাইয়ের ক্ষেত্রে বাট্টাকৃত পদ্ধতি প্রয়োগ করে এবং তাদের সুযোগ ব্যয় হলো ১৪%। উল্লেখ্য, 'খ' প্রকল্পের নিট বর্তমান মূল্য ১৫,৮৪১ টাকা। প্রকল্প দুটি থেকে যে নিট মুনাফা পাওয়া যাবে তা নিচের ছকে দেখানো হলো- বছর ১ ২ ৩ ৪ প্রকল্প 'ক' ১১,০০০ ৯,০০০ ১৩,০০০ ১০,০০০ প্রকল্প 'খ' ৮,০০০ ৮,০০০ ৮,০০০ ৮,০০০",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "যখন একটি প্রকল্পে বিনিয়োগের সিদ্ধান্ত অন্য প্রকল্প গ্রহণ বা বর্জনের সিদ্ধান্তকে প্রভাবিত করে না, তখন তাকে স্বাধীন প্রকল্প বলে।"
        },
        {
          "label": "খ",
          "question": "",
          "explanation": "সর্বাধিক লাভজনক প্রকল্প নেওয়ার মাধ্যমে মূলধন বাজেটিং প্রতিষ্ঠানের মুনাফা অর্জন ক্ষমতা বাড়ায়। মূলধন বাজেটিং-এর মাধ্যমে একজন ব্যবস্থাপক সম্ভাব্য প্রকল্পগুলোর মূলধন ব্যয় ও লাভজনকতা সম্পর্কে বিশ্লেষণ করে। এই বিশ্লেষণের ফলাফল মূল্যায়ন করে সবচেয়ে কম মূলধন ব্যয়ে সর্বাধিক লাভজনক প্রকল্প বাছাই করে। সর্বাধিক লাভজনক প্রকল্পে বিনিয়োগের মাধ্যমে প্রতিষ্ঠানের মুনাফা অর্জন ক্ষমতা বাড়ে।"
        },
        {
          "label": "গ",
          "question": "",
          "explanation": "প্রকল্প 'ক'-এর গড় আয়ের হার নির্ণয়: গড় নিট মুনাফা = ১১ , ০০০ + ৯ , ০০০ + ১৩ , ০০০ + ১০ , ০০০ 8 \\frac{১১,০০০+৯,০০০+১৩,০০০+১০,০০০}{8} 8 ১১ , ০০০ + ৯ , ০০০ + ১৩ , ০০০ + ১০ , ০০০ ​ = ১০,৭৫০ টাকা গড় বিনিয়োগ = ২৮ , ৫০০ + ০ ২ = ১৪ , ২৫০ টাকা \\frac{২৮,৫০০+০}{২}=১৪,২৫০\\ টাকা ২ ২৮ , ৫০০ + ০ ​ = ১৪ , ২৫০   টাকা আমরা জানি, গড় আয়ের হার, ARR = গড় নিট মুনাফা গড় বিনিয়োগ × ১০০ = ১০ , ৭৫০ ১৪ , ২৫০ × ১০০ = ৭৫ . ৪৪  % \\frac{গড়\\ নিট\\ মুনাফা}{গড়\\ বিনিয়োগ}\\times১০০=\\frac{১০,৭৫০}{১৪,২৫০}\\times১০০=৭৫.৪৪\\ \\% গড়   বিনিয়োগ গড়   নিট   মুনাফা ​ × ১০০ = ১৪ , ২৫০ ১০ , ৭৫০ ​ × ১০০ = ৭৫ . ৪৪   % ∴ প্রকল্প 'ক'-এর গড় আয়ের হার ৭৫.৪৪%। উত্তর: ৭৫.৪৪%।"
        },
        {
          "label": "ঘ",
          "question": "",
          "explanation": "উত্তর সংকেতঃ প্রকল্প 'ক'-এর নিট বর্তমান মূল্য ২৩,৫২৯.৯৬ টাকা। অপরদিকে, প্রকল্প 'খ'-এর নিট বর্তমান মূল্য ১৫,৮৪১ টাকা। তাই উদ্দীপকে উল্লিখিত কোম্পানির উচিত প্রকল্প 'ক'-এ বিনিয়োগ করা। কারণ প্রকল্প 'ক'-এর নিট বর্তমান মূল্য প্রকল্প-'খ' থেকে বেশি। নিজে চেষ্টা কর।"
        }
      ]
    },
    {
      "number": "10",
      "uddipok": "মি. আমান চাকরি হতে অবসর গ্রহণের পর ২০,০০,০০০ টাকা পেয়েছেন। তিনি এই অর্থ দু'ধরনের শেয়ারে বিনিয়োগ করবেন বলে সিদ্ধান্ত গ্রহণ করেন। শেয়ার 'X' এ বিনিয়োগ করবেন ৬০% এবং অবশিষ্ট অর্থ শেয়ার 'Y' তে বিনিয়োগ করবেন। নিচে শেয়ার দুটির আয়ের হার ও পরিমিত ব্যবধান দেওয়া হলো- মি. আমানের বন্ধু মি. আরিফ পরামর্শ দিলেন শেয়ার দু'টির সহ-সম্বন্ধ ১ হলে ঝুঁকি সর্বোচ্চ পরিমাণে হ্রাস পাবে।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "বিনিয়োগকৃত সিকিউরিটিজ দ্রুত নগদ অর্থে রূপান্তর করতে যে ঝুঁকির উদ্ভব হয়, তাকে তারল্য ঝুঁকি বলে।"
        },
        {
          "label": "খ",
          "question": "",
          "explanation": "বেসরকারি বন্ডে বিনিয়োগ ঝুঁকি নেই। একটি বিনিয়োগকে তখনই ঝুঁকিমুক্ত বিনিয়োগ বলা যাবে যখন এর পরিমিত ব্যবধানের মান (প্রত্যাশিত আয়-প্রকৃত আয়) শূন্য হবে। আর সরকারি বন্ডের (ট্রেজারি বন্ড) পরিমিত ব্যবধানের মান শূন্য। তাই সরকারি বন্ডে বিনিয়োগ একজন বিনিয়োগকারীর জন্য ঝুঁকিমুক্ত।"
        },
        {
          "label": "গ",
          "question": "",
          "explanation": "জনাব আমানের পোর্টফোলিও আয়ের হার নির্ণয়: দেওয়া আছে, আমরা জানি, পোর্টফোলিও আয়ের হার, R ˉ p = ( R ˉ X × W X ) + ( R ˉ Y × W Y ) \\bar{R}_{p}=\\left(\\bar{R}_{X} \\times W_{X}\\right)+\\left(\\bar{R}_{Y} \\times W_{Y}\\right) R ˉ p ​ = ( R ˉ X ​ × W X ​ ) + ( R ˉ Y ​ × W Y ​ ) = ( ১৪ × ০.৬০ ) + (১২ x ০.৮০ ) = ৮.৮০ + ৮.৮০ = ০.৮০% সুতরাংপোর্টফোলিও হার ১৩.২০%। উত্তর: ১৩.২০%।"
        },
        {
          "label": "ঘ",
          "question": "",
          "explanation": "উদ্দীপকে মি. আমানের বন্ধুর পরামর্শ অনুযায়ী তার বিনিয়োগের ঝুঁকি কমবে কি না তা জানার জন্য পোর্টফোলিও ঝুঁকি নির্ণয় করতে হবে। সহ-সম্বন্ধ +১ হলে পোর্টফোলিও ঝুঁকি নির্ণয়: সুতরাং, উদ্দীপকে মি. আমানের বন্ধুর পরামর্শ অনুযায়ী শেয়ার দুটির সহ-সম্বন্ধ +১ হতে -১ হলে পোর্টফোলিও ঝুঁকি (১২.২০ – ৫.৮০) = ৬.৪০% হ্রাস করা সম্ভব।"
        }
      ]
    },
    {
      "number": "11",
      "uddipok": "উল্লেখ্য যে, মিস আবিদা মনে করেন সিকিউরিটি-B অধিক ঝুঁকিপূর্ণ। স্টার কোম্পানির বিটার মান ১.৮। ট্রেজারি বিলের আয়ের হার ৯%। বাজার আয়ের হার ১৮%।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "মার্কেট বিটার আদর্শ নাম ১ (এক)।"
        },
        {
          "label": "খ",
          "question": "",
          "explanation": "ঝুঁকি ও আয়ের মাঝে ধনাত্মক সম্পর্ক বিদ্যমান। যে প্রকল্পের ঝুঁকি বেশি ঐ প্রকল্পের আয় বেশি হয়। আবার ঝুঁকি কম হলে আয় কম হয়। অর্থাৎ, বিনিয়োগকারী অধিক ঝুঁকির বিপরীতে অধিক আয় প্রত্যাশা করে। তাই ঝুঁকি ও আয়ের মাঝে সমমুখী সম্পর্ক রয়েছে।"
        },
        {
          "label": "গ",
          "question": "",
          "explanation": "উদ্দীপকে স্টার কোম্পানির প্রয়োজনীয় আয়ের হার নির্ণয়: দেওয়া আছে, ট্রেজারি বিলের আয়ের হার, Rf = ৯% বাজার আয়ের হার, Rm = ১৮% বাজার ঝুঁকি, β \\beta β = ১.৮ আমরা জানি, প্রত্যাশিত আয়ের হার, R ˉ = R f + ( R m − R f ) × β \\bar{R}=R_{f}+\\left(R_{m}-R_{f}\\right) \\times \\beta R ˉ = R f ​ + ( R m ​ − R f ​ ) × β = ৯ + (১৮ – ৯) × ১.৮ = ৯ + (৯ × ১.৮) = ৯ + ১৬.২ = ২৫.২% ∴ স্টার কোম্পানির প্রয়োজনীয় আয়ের হার ২৫.২%। উত্তর: ২৫.২%।"
        },
        {
          "label": "ঘ",
          "question": "",
          "explanation": "উত্তর সংকেতঃ সিকিউরিটি-A এর বিভেদাঙ্কের তুলনায় সিকিউরিটি-B এর বিভেদাঙ্ক বেশি। আমরা জানি, বিভেদাঙ্কের বড় মান বেশি ঝুঁকি নির্দেশ করে। আর ছোট মান কম ঝুঁকি নির্দেশ করে। সুতরাং, সিকিউরিটি-B বেশি ঝুঁকিপূর্ণ। এজন্যই মিস আবিদা সিকিউরিটি-B কে বেশি ঝুঁকিপূর্ণ বলে অভিহিত করেছেন। তাই বলা যায়, উদ্দীপকে তার দেওয়া চিন্তাটি যথার্থ হয়েছে। নিজে চেষ্টা কর।"
        }
      ]
    }
  ]
}