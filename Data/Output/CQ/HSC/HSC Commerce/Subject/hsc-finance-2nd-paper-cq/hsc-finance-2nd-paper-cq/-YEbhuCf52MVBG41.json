{
  "title": "ময়মনসিংহ বোর্ড ২০২১",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "বহু বছর ধরে P ব্যাংক লি. সফলতার সাথে জাতীয় ও আন্তর্জাতিক পর্যায়ে ব্যাংকিং কার্যক্রম পরিচালনা করে আসছিল। ঋণদান, প্রত্যয়পত্র, বিনিময় বিল স্বীকৃতি প্রদানের মাধ্যমে ব্যাংকটির কার্যক্রম গ্রাহকের নিকট জনপ্রিয়। কিন্তু বৈদেশিক বাণিজ্যনীতি ও শুল্ক ব্যবস্থা প্রতিকূল হওয়ায় সম্প্রতি ব্যাংকটির কার্যক্রম সফলতার সাথে চালিয়ে যাওয়া সম্ভব হচ্ছে না। এমতাবস্থায়, পরিচালনা পর্ষদ ব্যাংক বন্ধ হয়ে যাওয়ার আশঙ্কায় Q ব্যাংক লি. এর সাথে চুক্তিবদ্ধ হয়ে তার অধীনে কার্যাবলি পরিচালনার সিদ্ধান্ত গ্রহণ করে।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "ব্যাংকের আমানতকারী বা গ্রাহককে মক্কেল বলে।"
        },
        {
          "label": "খ",
          "question": "",
          "explanation": "গ্রাহক কর্তৃক চাহিবামাত্র পরিশোধ করতে সক্ষম হওয়ার জন্য ব্যাংক তারল্য সংরক্ষণ করে। গ্রাহক কর্তৃক চাহিবামাত্র ব্যাংক অর্থ পরিশোধ করতে বাধ্য। ব্যাংক নির্দিষ্ট পরিমাণ নগদ অর্থ হাতে রেখে অবশিষ্ট অর্থ বিনিয়োগ করে থাকে অথবা ঋণ দিয়ে থাকে। ব্যাংকের গ্রাহক কোন চেক উপস্থাপন করলে ব্যাংক উক্ত চেক এর অর্থ পরিশোধ করতে বাধ্য। তাছাড়া যদি ব্যাংক উক্ত অর্থ পরিশোধ করতে ব্যর্থ হয়, তখন ব্যাংকের সুনাম ক্ষুণ্ন হয়। তাই ব্যাংক পর্যাপ্ত পরিমাণ তারল্য সংরক্ষণ করে।"
        },
        {
          "label": "গ",
          "question": "",
          "explanation": "উদ্দীপকের আলোকে কাঠামোর ভিত্তিতে P ব্যাংক লি. একটি শাখা ব্যাংক। যে ব্যাংকের একাধিক অফিস থাকে তাকে শাখা ব্যাংক বলে। দেশ-বিদেশের বহু স্থানে এদের একাধিক অফিস থাকতে পারে। শাখা ব্যাংক তার কার্যক্রম জাতীয় ও আন্তর্জাতিক ভিত্তিতে পরিচালনা করে থাকে। এদের একটি প্রধান শাখা থাকে এবং অনেকগুলো শাখা থাকে। উদ্দীপকের P ব্যাংক লি. জাতীয় ও আন্তর্জাতিক পর্যায়ে কার্যক্রম পরিচালনা করে। ব্যাংকটি দেশের অভ্যন্তরীণ ও বাহ্যিক শাখায় ঋণদান, প্রত্যয়পত্র, বিনিময় বিল স্বীকৃতি কার্যক্রম পরিচালনা করে। ব্যাংকটি জাতীয় ও আন্তর্জাতিক পর্যায়ে বিভিন্ন শাখার মাধ্যমে এর কার্যক্রম পরিচালনা করে। যা কাঠামোর ভিত্তিতে একটি শাখা ব্যাংক পরিচালনা করে থাকে। অতএব বলা যায়, P ব্যাংক লি. কাঠামোর ভিত্তিতে একটি শাখা ব্যাং ক।"
        },
        {
          "label": "ঘ",
          "question": "",
          "explanation": "উদ্দীপকের P ব্যাংক লি. Q ব্যাংকের সাথে চুক্তিবদ্ধ হয়ে গ্রুপ ব্যাংকিং এর অধীনে সাবসিডিয়ারি ব্যাংক হয়েছে। একটি প্রধান ব্যাংকের অধীনে ছোট ছোট অনেকগুলো ব্যাংক মিলে একটি গ্রুপ তৈরি করলে এরূপ ব্যবস্থাকে গ্রুপ ব্যাংকিং বলে। প্রধান ব্যাংটি ছোট ছোট ব্যাংকগুলোর অধিকাংশ শেয়ার কিনে নেয় এবং তাদের ব্যবস্থাপনা নিয়ন্ত্রণ করে গ্রুপে অন্তর্ভুক্ত ছোট ছোট ব্যাংকগুলোর স্বতন্ত্র সপ্তা বজায় থাকে না। প্রধান ব্যাংকটি কে বলা হয় হোল্ডিং ব্যাংক এবং এর অধীনে ছোট ছোট ব্যাংকগুলোকে বলা হয় সাবসিডিয়ারি ব্যাংক। উদ্দীপকের P ব্যাংক বৈদেশিক বাণিজ্যনীতি ও শুল্ক ব্যবস্থা প্রতিকূল হওয়ায় ব্যাংকের কার্যক্রম সফলতার সাথে চালিয়ে যেতে পারছে না। এমতাবস্থায় ব্যাংকটি Q ব্যাংকের অধীনে চুক্তিবদ্ধ হয়ে কার্যাবলী পরিচালনার সিদ্ধান্ত গ্রহণ করে। এখানে Q ব্যাংকটি হোল্ডিং ব্যাংকের ভূমিকা পালন করে এবং P ব্যাংকটি সাবসিডিয়ারি ব্যাংক হিসেবে কার্যক্রম পরিচালনা করে। অতএব, আমার মতে P ব্যাংকটি কাঠামোর ভিত্তিতে গ্রুপ ব্যাংকিং এর অধীনে সাবসিডিয়ারি ব্যাংক।"
        }
      ]
    },
    {
      "number": "2",
      "uddipok": "মি. কিংকর চৌধুরী তার ভাগ্নে অঙ্কুশকে পাঁচটি মোবাইল সিম ক্রয়ের জন্য খরচ বাবদ ১.১৫৫ টাকা প্রদান করেন। টাকাগুলো গ্রহণ করে গুনতে গিয়ে অঙ্কুশ দেখতে পেল যে, সেখানে পাঁচশত টাকার দু'টি, একশত টাকার একটি, বিশ টাকার একটি, দশ টাকার দুটি, পাঁচ টাকার দুটি এবং এক টাকার পাঁচটি নোট রয়েছে। অঙ্কুশ আরও লক্ষ করল যে, এক টাকার নোটে অর্থ সচিবের এবং বাকি সব নোটে বাংলাদেশ ব্যাংকের গভর্নরের স্বাক্ষর রয়েছে।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "(ক) ব্যাংকিং সেবা প্রদানের জন্য কেন্দ্রীয় ব্যাংকের তালিকায় অন্তর্ভুক্ত ব্যাংকগুলোকে তালিকাভুক্ত ব্যাংক বলে।"
        },
        {
          "label": "খ",
          "question": "",
          "explanation": "কেন্দ্রীয় ব্যাংকের সাধারণ পরিচয়ই হলো এটি সরকারের ব্যাংক। সরকারের অর্থ জমা রাখা, সরকারের পক্ষে অর্থ গ্রহণ ও অর্থ প্রদান, সরকারের প্রতিনিধিত্ব করা, সরকারকে আর্থিক বিষয়ে পরামর্শ দান, সরকারের আর্থিক নীতি বাস্তবায়ন ইত্যাদি সরকার সম্পৃক্ত যাবতীয় আর্থিক লেনদেন ও কর্মকান্ড কেন্দ্রীয় ব্যাংক সম্পাদন করে থাকে। এছাড়াও সরকারের পক্ষ থেকে বিদেশি ব্যাংকের সাথে সম্পর্ক রক্ষা করা ও নোট ছাপানোর কাজ করে থাকে। তাই কেন্দ্রীয় ব্যাংকে সরকারের ব্যাংক বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত অঙ্কুশের হাতে পাঁচশত টাকার নোটটি একটি ব্যাংক নোট। কেন্দ্রীয় ব্যাংকের সোনা রুপা ও বৈদেশিক মুদ্রার নির্দিষ্ট রিজার্ভ সংরক্ষণের বিপরীতে যে মুদ্রা ও নোট প্রচলন করা হয় তাকে ব্যাংক নোট বলা হয়। ব্যাংক নোট ইস্যু করার জন্য কেন্দ্রীয় ব্যাংকে ইসুকৃত নোটের মূল্যের সমান বা বেশি পরিমাণ সম্পদ সংরক্ষণ করতে হয়। ব্যাংক নোটে সাধারণত কেন্দ্রীয় ব্যাংকের গভর্নরের স্বাক্ষর থাকে। উদ্দীপকের অঙ্কুশকে পাঁচশত টাকার দুটি, একশত টাকার একটি, বিশ টাকার একটি, দশ টাকার দুটি, পাঁচ টাকার দুটি এবং এক টাকার পাঁচটি নোট প্রদান করা হয়েছে। এখানে এক টাকার নোট ব্যতীত সব নোটেই বাংলাদেশ ব্যাংকের গভর্নরের স্বাক্ষর রয়েছে। যেহেতু পাঁচশত টাকার নোটে বাংলাদেশ ব্যাংকের গভর্নরের স্বাক্ষর রয়েছে সেহেতু পাঁচশত টাকার নোটটি একটি ব্যাংক নোট।"
        },
        {
          "label": "ঘ",
          "question": "",
          "explanation": "সরকারি নোটের পরিবর্তে সমপরিমাণ সম্পদ সরকার পরিশোধে বাধ্য এবং ব্যাংক নোট এর পরিবর্তে সমপরিমাণ সম্পদ ব্যাংক পরিশোধে বাধ্য। তাই সরকারি নোট ও ব্যাংক নোটের পৃথক অস্তিত্ব প্রয়োজন। যে নোট সরকার কর্তৃক ইস্যু করা হয় তাকে সরকারি নোট বলে। অপরদিকে যে নোট সরকারের পক্ষ থেকে কেন্দ্রীয় ব্যাংক কর্তৃক ইস্যু করা হয় সে নোটকে ব্যাংক নোট বলে। সরকারি নোটের অর্থ চাহিবা মাত্রই সরকার পরিশোধ করতে বাধ্য। অপরদিকে ব্যাংক নোট এর অর্থ চাহিবা মাত্রই কেন্দ্রীয় ব্যাংক পরিশোধ করতে বাধ্য। উদ্দীপকে সরকারি নোটগুলোতে অর্থ সচিবের স্বাক্ষর রয়েছে এবং ব্যাংক নোট গুলোতে ব্যাংক গভর্নরের স্বাক্ষর রয়েছে। যে নোটে অর্থ সচিবের স্বাক্ষর রয়েছে সেগুলো সরকারি নোট এবং যে নোটে ব্যাংকের গভর্নরের স্বাক্ষর রয়েছে সেগুলো ব্যাংক নোট। সরকারি নোট ও ব্যাংক নোট পৃথকভাবে ইস্যু করা হয় এবং এদের সমপরিমাণ সম্পদ পরিশোধে সরকার ও কেন্দ্রীয় ব্যাংক পৃথকভাবে বাধ্য থাকে। যেহেতু সরকারি নোট ও ব্যাংক নোটের দায়ভার সম্পূর্ণ আলাদা সেহেতু এদের পৃথক অস্তিত্বের প্রয়োজনীয়তা আছে।"
        }
      ]
    },
    {
      "number": "3",
      "uddipok": "'X' ব্যাংক অর্থবাজারের নিয়ন্ত্রণ করে থাকে। এ নিয়ন্ত্রণ কার্যক্রমকে আরও ফলপ্রসূ করার উদ্দেশ্যে ব্যাংকটি সিকিউরিটিজ, বেসরকারি বন্ড, বিল ইত্যাদি পূর্বের তুলনায় অধিক পরিমাণে ক্রয় করে। ফলে 'X' ব্যাংকটি ঋণপ্রবাহ নিয়ন্ত্রণে পূর্বের তুলনায় অধিক সফলতা অর্জন করে। ক. নিকাশ ঘর কী?",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যে পদ্ধতিতে কেন্দ্রীয় ব্যাংক তফসিলি ব্যাংকগুলোর, চেক, ড্রাফট ও বিল বাবদ পারস্পরিক দেনা-পাওনা নিষ্পত্তি করে থাকে তাকে নিকাশ ঘর ব্যবস্থা বলে।"
        },
        {
          "label": "খ",
          "question": "",
          "explanation": "EFT হলো Electronic Fund Transfer পদ্ধতি। EFT হলো এমন একটি পদ্ধতি যার মাধ্যমে এক ব্যাংক হতে অন্য ব্যাংকে কিংবা এক স্থান হতে অন্য স্থানে ইন্টারনেটের সাহায্যে অর্থ স্থানান্তর করা। এর মাধ্যমে ব্যাংকের গ্রাহক ব্যাংকে উপস্থিত না হয়ে যেকোনো স্থান থেকে এক ব্যাংক হতে অন্য ব্যাংকে, এক স্থান হতে অন্য স্থানে কিংবা এক দেশ হতে অন্য দেশে অর্থ স্থানান্তর করতে পারে।"
        },
        {
          "label": "গ",
          "question": "",
          "explanation": "উদ্দীপকে ‘X’ব্যাংক ঋণ নিয়ন্ত্রণের ক্ষেত্রে খোলাবাজার কার্যক্রম পদ্ধতি প্রয়োগ করেছে। খোলা বাজারে বন্ড, বিল ও সিকিউরিটি ক্রয়/ বিক্রয়ের মাধ্যমে বাংলাদেশ ব্যাংক কর্তৃক তফসিলে ব্যাংকগুলোর ঋণদান নিয়ন্ত্রণ কৌশলকে খোলাবাজার কার্যক্রম পদ্ধতি বলা হয়। ঋণ নিয়ন্ত্রণের উদ্দেশ্যে কেন্দ্রীয় ব্যাংক খোলা বাজারের শেয়ার ও সিকিউরিটি ক্রয় /বিক্রয়ের কার্যক্রম গ্রহণ করে বলে এ পদ্ধতিতে খোলা বাজার কার্যক্রম বলে। উদ্দীপকে ‘X’ ব্যাংক অর্থ বাজারের নিয়ন্ত্রণ করে থাকে ।এ নিয়ন্ত্রণ কার্যক্রমকে আরো ফলপ্রসূ করার উদ্দেশ্যে ব্যাংকটি সিকিউরিটিজ, বেসরকারি বন্ড ,বিল ইত্যাদি পূর্বের তুলনায় অধিক পরিমাণে ক্রয় করে ।ফলে ব্যাংকটির ঋণ প্রবাহ নিয়ন্ত্রণে পূর্বের তুলনায় অধিক সফলতা অর্জন করে।অর্থাৎ ব্যাংকটি খোলা বাজারে সিকিউরিটিজ, বেসরকারি বন্ড ,বিল ইত্যাদি ক্রয় করে। সুতরাং বলা যায়, ‘X’ ব্যাংক ঋণ নিয়ন্ত্রণের ক্ষেত্রে খোলা বাজার কার্যক্রম পদ্ধতি প্রয়োগ করেছে।"
        },
        {
          "label": "ঘ",
          "question": "",
          "explanation": "উদ্দীপকে ‘X’ব্যাংক ঋণ নিয়ন্ত্রণের ক্ষেত্রে খোলাবাজার কার্যক্রম পদ্ধতি প্রয়োগ করেছে। এটি যৌক্তিক   কেন্দ্রীয় ব্যাংক কর্তৃক খোলা বাজারে সরকারি বা বেসরকারি শেয়ার ও সিকিউরিটি ক্রয় বা বিক্রয়ের মাধ্যমে বাণিজ্যিক ব্যাংকগুলোর ঋণদান ক্ষমতা হ্রাস বা বৃদ্ধিপূর্বক নিয়ন্ত্রণ কৌশলকে খোলা বাজার কার্যক্রম বলে । ঋণ নিয়ন্ত্রণের উদ্দেশ্যে কেন্দ্রীয় ব্যাংক খোলা বাজারের শেয়ার ও সিকিউরিটি ক্রয় বা বিক্রয়ের কার্যক্রম গ্রহণ করে বলে এ পদ্ধতিতে কার্যক্রম বলে।   উদ্দীপকে ‘X’ ব্যাংক অর্থ বাজারের নিয়ন্ত্রণ করে থাকে ।এ নিয়ন্ত্রণ কার্যক্রমকে আরো ফলপ্রসূ করার উদ্দেশ্যে ব্যাংকটি সিকিউরিটিজ, বেসরকারি বন্ড ,বিল ইত্যাদি পূর্বের তুলনায় অধিক পরিমাণে ক্রয় করে ।ফলে ব্যাংকটির ঋণ প্রবাহ নিয়ন্ত্রণে পূর্বের তুলনায় অধিক সফলতা অর্জন করে।   উদ্দীপকে ‘X’ ব্যাংক ঋণ নিয়ন্ত্রণে খোলাবাজার কার্যক্রম পদ্ধতি প্রয়োগ করে সফলতা অর্জন করেছে। খোলা বাজার কার্যক্রমের সফলতা নির্ভর করে জনসাধারণের সঞ্চয়ের প্রবণতা, বিনিয়োগের সুযোগ, বাণিজ্যিক ব্যাংক সমূহের আর্থিক ক্ষমতা এবং জনসাধারণের ব্যাংকের মাধ্যমে লেনদেনের প্রবণতা ইত্যাদির উপর। খোলা বাজারে বন্ড ও সিকিউরিটি ক্রয় করলে কেন্দ্রীয় ব্যাংক হতে অর্থ বাণিজ্যিক ব্যাংকে স্থানান্তরিত হয় এবং বাণিজ্যিক ব্যাংকের ঋণদান সামর্থ্য বৃদ্ধি পায়। ফলে বাজারে ঋণের পরিমাণ বৃদ্ধি পায়। সুতরাং বলা যায়,ঋণ নিয়ন্ত্রণে ‘X’ ব্যাংকের সিদ্ধান্ত যৌক্তিক।"
        }
      ]
    },
    {
      "number": "4",
      "uddipok": "জনাব ঈশা চৌধুরী একজন গার্মেন্টস ব্যবসায়ী। ব্যবসায়িক কাজে তাঁকে প্রতিদিন বড় বড় অঙ্কের লেনদেন করতে হয়। লেনদেন অধিক নিরাপদ রাখার জন্য তিনি তার ব্যাংক কর্তৃক প্রদত্ত চেক ব্যবহার করেন। তার চেকের বাম পাশে সমান্তরাল দুটি রেখা টানা আছে। জনাব ঈশা চৌধুরী এরূপ একখানা চেক মি. দিশা খানকে প্রদান করলেন। মি. দিশা খান প্রাপ্ত চেকটি ব্যাংকে উপস্থাপন করলে ব্যাংক নগদ টাকা দিতে অপারগতা প্রকাশ করল।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "চেক হল ব্যাংক হতে অর্থ উত্তোলনের হাতিয়ার।"
        },
        {
          "label": "খ",
          "question": "",
          "explanation": "১৮৮১ সালের হস্তান্তরযোগ্য দলিল আইনের .৯ ধারা অনুসারে চেকের ধারক বা প্রাপক বা অনুমোদন বলে প্রাপক তিনটি শর্ত পালন সাপেক্ষে প্রকৃত ধারক রূপে গণ্য হয়ঃ ১) মূল্যবান প্রতিদানের বিনিময়ে যদি সে তা প্রাপ্ত হয় ২) পরিশোধের তারিখ পার হবার পূর্বে যদি সে এর ধারক হয় ৩)পূর্ববর্তী ধারকের মালিকানায় কোন ত্রুটির কথা না জেনে সরল ও সদ্বিশ্বাসে যদি সে চেকের অধিকার লাভ করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব ঈশা চৌধুরী তার লেনদেনের কাজে দাগকাটা চেক ব্যবহার করেছেন। যে চেকের উপরের বাম কোণায় আড়াআড়িভাবে দুটি সমান্তরাল রেখা টেনে দেয়া হয় ,তাকে দাগকাটা চেক বলে। দাগ দুটোর মাঝখানে কিছু লেখা থাকতে ও পারে, আবার নাও থাকতে পারে। দাগ কাটার তাৎপর্য হলো সংশ্লিষ্ট চেকখানি প্রাপকের হিসাবে জমা দিয়ে উক্ত হিসাবে ব্যাংক কর্তৃক অর্থ সংগ্রহের পর প্রাপক নিজ চেক কেটে অর্থ উত্তোলন করতে হবে। দাগকাটা চেকের মাধ্যমে চেক জালিয়াতির বিরুদ্ধে সর্বোচ্চ নিরাপত্তা দেয়া হয়। উদ্দীপকে জনাব ঈশা চৌধুরী একজন গার্মেন্টস ব্যবসায়ী। ব্যবসায়িক কাজে তাকে প্রতিদিন বড় বড় অংকের লেনদেন করতে হয়। লেনদেন অধিক নিরাপদ রাখার জন্য তিনি তার ব্যাংক কর্তৃক প্রদত্ত চেক ব্যবহার করেন। তার চেকের বাম পাশে সমান্তরাল দুটি রেখা টানা আছে। যা দাগকাটা চেকের বৈশিষ্ট্য। অতএব বলা যায়, উদ্দীপকে উল্লিখিত জনাব ইশা চৌধুরী তার লেনদেনের কাজে দাগকাটা চেক ব্যবহার করেছেন।"
        },
        {
          "label": "ঘ",
          "question": "",
          "explanation": "উদ্দীপকের আলোকে মি দিশা খানকে চেকের টাকা পরিশোধে ব্যাংকের অস্বীকার করাই যৌক্তিক ছিল। যে চেকের উপরের বাম কোণায় আড়াআড়িভাবে দুটি সমান্তরাল রেখা টেনে দেয়া হয় ,তাকে দাগকাটা চেক বলে।দাগ কাটা চেক সরাসরি ব্যাংকে উপস্থাপন করে এর অর্থ উত্তোলন করা যায় না ।এটি প্রাপকের হিসাবে জমা দিয়ে ব্যাংক কর্তৃক অর্থ সংগৃহীত হলে নিজস্ব চেক কেটে এর অর্থ উত্তোলন করতে পারে। অর্থাৎ দাগকাটা চেকের মাধ্যমে সরাসরি নগদ অর্থ উত্তোলন করা যায় না। উদ্দীপকে উল্লিখিত জনাব ঈশা চৌধুরী একটি দাগকাটা চেক দিশা খানকে প্রদান করলেন। মি দিশা খান প্রাপ্ত চেকটি ব্যাংকে উপস্থাপন করলে ব্যাংক নগদ টাকা দিতে অপারগতা প্রকাশ করল। উদ্দীপকের দিশা খান দাগকাটা চেকটির মাধ্যমে সরাসরি নগদ টাকা উত্তোলন করতে পারবেন না। কারণ দাগকাটা চেকে প্রথমে চেকটি প্রাপকের হিসাবে জমা দিয়ে ব্যাংক কর্তৃক অর্থ সংগ্রহ করতে হয়। এরপর নিজস্ব চেক কেটে এর অর্থ উত্তোলন করা যায়। কিন্তু দিশা খান সরাসরি ব্যাংক থেকে নগদ টাকা দাবি করেছেন। তাই ব্যাংক অপারগতা প্রকাশ করল। সুতরাং মি দিশা খানকে চেকের টাকা পরিশোধে ব্যাংকের অস্বীকার করাই যৌক্তিক ছিল।"
        }
      ]
    },
    {
      "number": "5",
      "uddipok": "মি. পিকলু একজন ক্ষুদ্র ব্যবসায়ী। তিনি বিভিন্ন সাইজের পেরেক উৎপাদন করে বাজারজাত করেন। তিনি ২ লক্ষ টাকার একখানা চেক পেলেন এবং টাকার পরিমাণের সামনে একটি শূন্য বসিয়ে চেকখানা ব্যাংকে জমা দেন। তার চেকটি প্রত্যাখ্যাত হয়। পক্ষান্তরে, তিনি মি. হিটলুকে ৩ লক্ষ টাকার একখানা চেক প্ৰদান করেন। মি. হিটলু চেকটি ব্যাংকে উপস্থাপন করলে ব্যাংক তা প্রত্যাখ্যান করে ।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যে ব্যক্তি চেকে স্বাক্ষরের মাধ্যমে কোনো ব্যক্তিকে অর্থ পরিশোধের শর্তহীন নির্দেশ দেয় তাকে চেকের আদেষ্টা বলে।"
        },
        {
          "label": "খ",
          "question": "",
          "explanation": "অঙ্গীকারপত্র হল এমন একটি দলিল যার মাধ্যমে কোন ব্যক্তি অপর কোন নির্দিষ্ট ব্যক্তিকে নির্দিষ্ট সময়ের মধ্যে নির্দিষ্ট পরিমাণ অর্থ পরিশোধের জন্য শর্তহীন লিখিত প্রতিশ্রুতি প্রদান করে। অর্থাৎ কোন ব্যক্তি বা প্রতিষ্ঠান অপর কোন ব্যক্তি বা প্রতিষ্ঠানকে নির্দিষ্ট সময় পরে বা চাহিবামাত্র নির্দিষ্ট পরিমাণ অর্থ প্রদানের জন্য লিখিত ও শর্তহীন অঙ্গীকার প্রদান করলে তাকে অঙ্গীকার পত্র বলে।যে প্রতিশ্রুতি প্রদান করে তাকে প্রতিশ্রুতিদাতা বলে এবং যাকে প্রতিশ্রুতি দেওয়া হয় তাকে প্রতিশ্রুতি গ্রহীতা বলে।"
        },
        {
          "label": "গ",
          "question": "",
          "explanation": "উদ্দীপকের মি পিকলুর প্রাপ্ত চেকে টাকার অংক পরিবর্তনের ফলে চেকটি প্রত্যাখ্যাত হয়েছে অর্থাৎ চেকটি নষ্ট হয়ে গেছে। চেক হল ব্যাংক হতে অর্থ উত্তোলনের হাতিয়ার। চেক একটি বিনিময়ের মাধ্যম যা ব্যংক কর্তৃক প্রদান করা হয়। চেক ইস্যু করলে ব্যাংক উক্ত চেক এর অর্থ পরিশোধ করতে বাধ্য থাকে। একটি চেকে ব্যাংকের নাম ও হিসাব নম্বর দেওয়া থাকে। চেক কষার পর ছয় মাসের মধ্যে ব্যাংকে উপস্থাপন করতে হয়। চেকে কোন ভুল হলে উক্ত চেক এর অর্থ ব্যাংক পরিশোধ করতে বাধ্য নয়। উদ্দীপকের মি. পিকলু প্রাপ্ত চেকের অংক পরিবর্তন করে। চেকটি পিকলুর ব্যক্তিগত হিসাবের নয়। অর্থাৎ চেকটি ইস্যু করার অধিকার নেই। মি পিকলু চেকের অংক পরিবর্তন করে চেকটি নষ্ট করে ফেলে। কারণ চেকের অংক পরিবর্তন করার কোন বিধি নেই। অর্থাৎ চেক ইস্যু করার পরে চেকের অংক পরিবর্তন করতে পারবে না।"
        },
        {
          "label": "ঘ",
          "question": "",
          "explanation": "উদ্দীপকে মি হিটলুর প্রাপ্ত ৩ লক্ষ টাকার চেকটির টাকা সংগ্রহ সম্ভব বলে আমি মনে করি। চেয়ে উপস্থাপন করা মাত্র কোনো প্রকার ভুল ও অনিয়ম না থাকলে ব্যাংক চেকের টাকা প্রদানে বাধ্য থাকে। কিন্তু আইনসঙ্গত কারণ লক্ষ্য করা গেলে সেক্ষেত্রে ব্যাংক চেক এর অর্থ পরিশোধ করতে বাধ্য থাকে না। উদ্দীপকে মি পিকলু একজন ক্ষুদ্র ব্যবসায়ী। তিনি মি. হিটলুকে ৩ লক্ষ টাকার একখানা চেক প্রদান করেন। মি. হিটলু চেকটি ব্যাংকে উপস্থাপন করলে ব্যাংক তা প্রত্যাখ্যান করেন। অর্থাৎ চেকটিতে ব্যাংক আইনসংগত কোন কারণ লক্ষ্য করেছে বিধায় চেকটি ব্যাংক কর্তৃক প্রত্যাখ্যাত হয়। আদেষ্টার হিসাবে পর্যাপ্ত অর্থ না থাকলে, চেকে আদেষ্টার স্বাক্ষর না থাকলে বা স্বাক্ষর ব্যাংকে গচ্ছিত নমুনা স্বাক্ষরের সাথে না মিললে, চেকে কোন প্রকার কাটাকাটি করলে, চেকে টাকার পরিমাণ কথায় ও অংকে গরমিল হলে ইত্যাদি কারণে ব্যাংক চেক প্রত্যাখ্যান করে থাকে। উদ্দীপকের মি. হিটলুর চেকটি ব্যাংক উক্ত কোন কারণে প্রত্যাখ্যান করে। এক্ষেত্রে মি. হিটলুর করণীয় চেকের ভুল সংশোধন করে, চেকের আদেষ্টা থেকে যথাযথ স্বাক্ষর নিয়ে কোন প্রকার আইনসংগত ভুল না রেখে ব্যাংকে উপস্থাপন করা। এভাবে মি. হিটলু তার চেকটির অর্থ সংগ্রহ করতে পারব।"
        }
      ]
    },
    {
      "number": "6",
      "uddipok": "লেনদেন করার জন্য মি. কুক ও মি. হুক এর 'A' ব্যাংক লি. এ একটি করে পৃথক হিসাব আছে। 'A' ব্যাংক লি. তাদের প্রত্যেককে একটি করে ইলেকট্রনিক প্লাস্টিক কার্ড সরবরাহ করেছে। মি. কুক ও মি. হুক সুপার শপে কার্ড ব্যবহারের মাধ্যমে, কেনাকাটা করতে অভ্যস্ত। একদিন মি. কুক একটি পণ্য কিনতে গিয়ে কার্ডের মাধ্যমে সম্পূর্ণ মূল্য পরিশোধ করতে ব্যর্থ হন। পক্ষান্তরে, মি. হুকের ব্যাংক হিসাবে পর্যাপ্ত পরিমাণ টাকা না থাকলেও পণ্য কিনে মূল্য পরিশোধ করতে সক্ষম হন।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "ATM হলো Automated Teller Machine।"
        },
        {
          "label": "খ",
          "question": "",
          "explanation": "ভার্চুয়াল ব্যাংকিং (virtual banking) হচ্ছে ব্যাংকে সশরীরে উপস্থিত না হয়ে, মোবাইল, ট্যাব, কম্পিউটার ইন্টারনেটে, অনলাইনের মাধ্যমে ব্যাংকিং কাজকর্ম করার ব্যবস্থা। ভার্চুয়াল ব্যাংকিং হচ্ছে ব্যাংকের শাখায় উপস্থিত না হয়ে ইন্টারনেটের মাধ্যমে ইলেকট্রনিক ডিভাইস দিয়ে ব্যাংকিং কার্যক্রম পরিচালনা করা। যেমন- ব্যাংকে উপস্থিত না হয়ে এক স্থান হতে অন্য স্থানে অর্থ স্থানান্তর করা কিংবা ইন্টারনেটের মাধ্যমে অন্যান্য ব্যাংকিং সেবা গ্রহণ করা।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মি. হুক ব্যাংকের ক্রেডিট কার্ড ব্যবহার করেছেন। ক্রেডিট কার্ড হলো ব্যাংকের একটি অনলাইন ভিত্তিক সেবা যার মাধ্যমে গ্রাহক এটিএম ব্যবহার করে টাকা উত্তোলন করা, কেনাকাটা করা, পাওনাদারকে টাকা পরিশোধ করা ইত্যাদি কাজ করতে পারে। এর মাধ্যমে গ্রাহক তার হিসাবে পর্যাপ্ত পরিমাণ অর্থ না থাকলেও ব্যাংক হতে ঋণ নিয়ে তা ব্যবহার করতে পারে। উদ্দীপকে মি. হুক তার হিসাবে পর্যাপ্ত পরিমাণ অর্থ না থাকলেও কেনাকাটা করে অর্থ পরিশোধ করতে সক্ষম হন। অর্থাৎ তিনি যে কার্ডটি ব্যবহার করেছেন সেটি ব্যাংকের দেওয়া একটি ক্রেডিট কার্ড। যার মাধ্যমে মি হুক ব্যাংকে পর্যাপ্ত অর্থ না থাকলেও ব্যাংক হতে ঋণ নিয়ে তা ব্যবহার করতে পারবেন। অতএব বলা যায় মি হুকের কার্ডটি একটি ক্রেডিট কার্ড।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত কার্ডদ্বয় হলো ডেবিট কার্ড ও ক্রেডিট কার্ডটি। এর মধ্যে ক্রেডিট কার্ডটি অধিক সুবিধাজনক। ডেবিট কার্ড হল ব্যাংকের একটি অনলাইন ভিত্তিক সেবা যার মাধ্যমে গ্রাহক এটিএম ব্যবহার করে টাকা উত্তোলন করা, কেনাকাটা কর্‌ পাওনাদারকে পরিশোধ করা ইত্যাদি কাজ করতে পারে। কিন্তু কার্ডটি ব্যবহার করার জন্য গ্রাহকের হিসাবে পর্যাপ্ত পরিমাণ অর্থের প্রয়োজন। গ্রাহকের হিসাবে পর্যাপ্ত পরিমাণ অর্থ না থাকলে কার্ডটি ব্যবহার করে গ্রাহক অর্থ পরিশোধ করতে পারবে না। এক্ষেত্রে ক্রেডিট কার্ড ব্যবহার করে অর্থ পরিশোধ করতে পারবেদ। উদ্দীপকের কার্ডদ্বয়ের মধ্যে ডেবিট কার্ডের বিনিময়ে ব্যাংকে অল্প পরিমাণ চার্জ প্রদান করতে হয়। অপরদিকে, ক্রেডিট কার্ডের সুবিধা বেশি হওয়ায় এবং এ কার্ড হতে ঋণ নেওয়ার সুযোগ থাকায় ব্যাংকে উক্ত কার্ডের জন্য অধিক পরিমাণ চার্জ প্রদান করতে হয় এবং ব্যাংক হতে ঋণ নেওয়া অতিরিক্ত পরিমাণ অর্থের সুদ প্রদান করতে হয়। যেহেতু ক্রেডিট কার্ডের মাধ্যমে বিভিন্ন রকম সুবিধা গ্রহণ করার সুযোগ রয়েছে যা ডেবিট কার্ডের মাধ্যমে গ্রহণ করার সুযোগ নেই। তাই বলা যায়, কার্ডদ্বয়ের মধ্যে ক্রেডিট কার্ডটি অধিক সুবিধাজনক।"
        }
      ]
    },
    {
      "number": "7",
      "uddipok": "বার্ধক্যজনিত কারণে জনাব ইশমাম খন্দকার লম্বা লাইনে দাঁড়িয়ে প্রতিমাসের বিদ্যুৎ বিল পরিশোধ করতে সক্ষম হচ্ছেন না। তিনি তার একমাত্র পুত্র ইতমামকে गर्म বিল পরিশোধসংক্রান্ত দায়িত্ব অর্পণ করলেন। ইমাম বিল পরিশোধের জন্য লম্বা তার লাইনে না দাঁড়িয়ে ঘরে বসেই পরিশোধ করার কথা ভাবলেন। তিনি প্রথম মাসে ঘরে বসেই ইন্টারনেটযুক্ত কম্পিউটারের মাধ্যমে বিল পরিশোধ করলেন। পরবর্তী মাসে ইতমাম মোবাইলের মাধ্যমেই বিল পরিশোধ করতে সক্ষম হলেন ।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "KYC হলো Know Your Customer।"
        },
        {
          "label": "খ",
          "question": "",
          "explanation": "VISA CARD হলো একটি ইলেকট্রনিক প্লাস্টিক কার্ড যার মাধ্যমে বিভিন্ন ধরনের লেনদেন করা যায়। VISA CARD ডেবিট কার্ড ও ক্রেডিট কার্ড হয়ে থাকে। এটি একটি আন্তর্জাতিক প্রতিষ্ঠান ভিত্তিক ইলেকট্রনিক প্লাস্টিক কার্ড যা ব্যাংক প্রদান করে থাকে। এর মাধ্যমে দেশের যেকোনো এটিএম হতে কিংবা যেকোনো দোকান হতে কেনাকাটা করা সম্ভব। আবার এই কার্ডটিতে ডুয়াল কারেন্সি থাকলে দেশ ও দেশের বাহিরে যেকোলো লেনদেন করা সম্ভব।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ইতলাম প্রথমে অনলাইন ব্যাংকিং সেবার মাধ্যমে বিল পরিশোধ করতে সক্ষম হয়েছে। অনলাইন ব্যাংকিং হলো কম্পিউটার নেটওয়ার্ক ভিত্তিক আন্তঃশাখা ব্যাংকিং লেনদেন ব্যবস্থা। এক্ষেত্রে গ্রাহক তার সুবিধামতো নেটওয়ার্কের অন্তর্ভুক্ত একই ব্যাংকের যে কোন শাখায় গিয়ে কম্পিউটারে তার হিসাব বের করে অর্থ জমাদান, অন্য হিসেবে অর্থ স্থানান্তর, অর্থ উত্তোলন, বিল পরিশোধ ইত্যাদি যে কোন লেনদেন সম্পাদন করতে পারে। উদ্দীপকে ইতমাম প্রথম মাসে ঘরে বসেই ইন্টারনেট যুক্ত কম্পিউটারের মাধ্যমে বিল পরিশোধ করলেন। ইতমাম কম্পিউটা্রের নেটওয়ার্কে যুক্ত ব্যাংকের মাধ্যমে বিল পরিশোধ করেন। যা অনলাইন ব্যাংকিং এর আওতায় পড়ে।"
        },
        {
          "label": "ঘ",
          "question": "",
          "explanation": "উদ্দীপকের ইতমাম কর্তৃক ব্যবহৃত দুটি সেবা হল অনলাইন ব্যাংকিং ও মোবাইল ব্যাংকিং। এর মধ্যে মোবাইল ব্যাংকিং অধিক পছন্দনীয় বলে আমি মনে করি। মোবাইল ব্যাংকিং হল একটি টেলিকমিউনিকেশন ব্যবস্থা যাতে গ্রাহক মোবাইল ফোন সেট ব্যবহার করেই ব্যাংকের সাথে তথ্য আদায়-প্রদান ও লেনদেন করতে পারে। এর মাধ্যমে ব্যাংকে অর্থ জমাদান, অর্থ উত্তোলন, অর্থ স্থানান্তর, বেতন গ্রহণ, বিল পরিশোধ ইত্যাদি সকল আর্থিক লেনদেন করা যায়। অনলাইন ব্যাংকিংয়ের মাধ্যমে ইন্টারনেটযুক্ত কম্পিউটারের নেটওয়ার্ক এ যুক্ত ব্যাংকের সাথে লেনদেন করা যায়। অপরদিকে মোবাইল ব্যাংকিং এর মাধ্যমে যে কোন সময় যে কোন অবস্থায় ব্যাংকিং কার্যক্রম পরিচালনা করা যায়। মোবাইল ব্যাংকিং অনলাইন ব্যাংকিং এর তুলনায় সহজ ও সময়সাপেক্ষ। তাই মোবাইল ব্যাংকিং সবার কাছে অধিক পছন্দনীয়।"
        }
      ]
    },
    {
      "number": "8",
      "uddipok": "আমিন এবং যুবায়ের দুই ভাই। তাদের প্রত্যেকের ৮ তলা ভিত্তিসম্পন্ন একটি করে বাড়ি আছে। আমিন তার ভাই যুবায়েরের বাড়িটি 'প্রস্ফুটিত কমল' নামক বং 'একটি বিমা কোম্পানির নিকট বিমা করতে চাইলে কোম্পানিটি তাতে অস্বীকৃতি জানায়। পক্ষান্তরে, যুবায়ের 'হাই বিল্ডার্স এর সাথে তার বাড়িটি ১২তম তলায় উন্নীত করার জন্য চুক্তিবদ্ধ হন এবং শিওর সিকিউরিটি' নামক একটি বিমা কোম্পানির সাথে বিমা করেন। কিন্তু ১২তম তলা নির্মাণকালে বাড়িটি হেলে পড়লে যুবায়ের বিমা কোম্পানির নিকট ক্ষতিপূরণ দাবি করেন। কিন্তু শিওর সিকিউরিটি বিমা কোম্পানি তার দাবি প্রত্যাখ্যান করে। ফলশ্রুতিতে যুবায়ের বিমা কোম্পানির বিরুদ্ধে আইনগত ব্যবস্থা গ্রহণ করতে তৎপর হয়।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যে প্রতিদানের বিনিময়ে বিমাকারী বিমা গ্রহীতার ঝুঁকির দায় গ্রহণ করে তাকে বিমা সেলামি বলে।"
        },
        {
          "label": "খ",
          "question": "",
          "explanation": "বিমার বিষয়বস্তুতে বিমা গ্রহীতার আর্থিক স্বার্থকে বিমা যোগ্য স্বার্থ বলে। বিমার বিষয়বস্তুতে বিমা গ্রহিতা কি পরিমাণ আর্থিক ঝুঁকি থেকে মুক্ত হবে তা উল্লেখ করা থাকে। বিমা গ্রহীতা বিমা প্রিমিয়াম এর বিপরীতে ঝুঁকির যে পরিমাণ অংশ বিমাকারীর উপর অর্পণ করে তাই বীমাযোগ্য স্বার্থ ।"
        },
        {
          "label": "গ",
          "question": "",
          "explanation": "উদ্দীপকে বিমাযোগ্য স্বার্থের নীতির অভাবে ‘প্রস্ফুটিত কমল’ নামক বীমা কোম্পানিটি আমিনের প্রস্তাবে রাজি হয়নি। বিমার বিষয়বস্তুতে বিমা গ্রহিতা কি পরিমাণ আর্থিক ঝুঁকি থেকে মুক্ত হবে তা উল্লেখ করা থাকে। বিমা গ্রহীতা বিমা প্রিমিয়াম এর বিপরীতে ঝুঁকির যে পরিমাণ অংশ বিমাকারীর উপর অর্পণ করে তাই বীমাযোগ্য স্বার্থ । উদ্দীপকে আমিন তার ভাই যুবায়েরের বাড়িটি ‘প্রস্ফুটিত কমল’ নামক একটি বিমা কোম্পানির নিকট ্বিমা করতে চাইলে কোম্পানিটি তাতে রাজি হয়নি। এক্ষেত্রে বীমা প্রতিষ্ঠান বিমাযোগ্য স্বার্থের নীতির আলোকে বীমা প্রস্তাবটি প্রত্যাখ্যান করেছে। কারণ বাড়িটি কোন দুর্ঘটনায় ক্ষতিগ্রস্ত হলে প্রকৃতপক্ষে বাড়িটির মালিক যুবায়ের ক্ষতিগ্রস্ত হবেন। এটি আমিনের উপর প্রত্যক্ষভাবে কোন প্রভাব ফেলবে না ।তাই, প্রস্ফুটিত কমল’ নামক বীমা কোম্পানিটি আমিনের প্রস্তাবে রাজি হয়নি।"
        },
        {
          "label": "ঘ",
          "question": "",
          "explanation": "উদ্দীপকের আলোকে যুবায়ের শিওর সিকিউরিটি বীমা কোম্পানির নিকট থেকে কোন ক্ষতিপূরণ পাবে না। কারণ তিনি সদ্বিশ্বাসের সম্পর্কের নীতি অমান্য করেছেন। বীমা সম্পর্কিত সকল গুরুত্বপূর্ণ তথ্য সঠিকভাবে উপস্থাপনে উভয়পক্ষের বাধ্যবাধকতাকে সদ্বিশ্বাসের সম্পর্কের নীতি বলা হয়। যে কারণে চুক্তিভুক্ত প্রত্যেকে একে অন্যের কাছে চুক্তির বিষয়টি আবশ্যকীয় সকল তথ্য সঠিক ও সম্পূর্ণভাবে প্রকাশে বাধ্য থাকে। উদ্দীপকে যুবায়ের তার মালিকানাধীন ৮ তলা বাড়িটি বীমা করেন। পরবর্তীতে যুবায়ের বীমা কোম্পানিকে না জানিয়ে বাড়িটি ১২ তম তলায় উন্নীত করার কাজ শুরু করেন। কিন্তু ১২ তম তলা নির্মাণকালে বাড়িটি হেলে পড়ে। তিনি তথ্য গোপন করে বীমা কোম্পানিকে না জানিয়ে বাড়ির কাজ শুরু করে সদ্বিশ্বাসের সম্পর্কের নীতি লংঘন করেছেন। সদ্বিশ্বাসের সম্পর্কের নীতির ভিত্তিতে বীমা কোম্পানি এবং বীমাগ্রহীতা একে অপরকে গুরুত্বপূর্ণ সকল তথ্য সঠিকভাবে উপস্থাপন করে। তথ্য গোপনে পরবর্তীতে দুপক্ষের মধ্যে ভুল বোঝাবোঝির সৃষ্টি হয়। যে কারণে বীমা যুক্তি বাতিল হতে পারে। যুবায়ের বিমাকৃত বাড়িটির ১২ তম তলায় উন্নীত করার জন্য কাজ শুরু করার ব্যাপারে বীমা প্রতিষ্ঠানকে জানাননি। যা বীমা চুক্তির সদ্বিশ্বাসের সম্পর্ককে লংঘন করেছে ।তাই যুবায়ের শিওর সিকিউরিটি কোম্পানির নিকট থেকে কোন ক্ষতিপূরণ পাবেন না।"
        }
      ]
    },
    {
      "number": "9",
      "uddipok": "মি. রহিম একজন জাহাজ ব্যবসায়ী। বিদেশ থেকে পণ্য আনা নেওয়া তার কাজ। বৈদ্যুতিক শর্টসার্কিটের মাধ্যমে আগুন লেগে তার একটি জাহাজের দুই- 1 তৃতীয়াংশ ক্ষতিগ্রস্ত হয়। কিন্তু তিনি বিমা কোম্পানির কাছে সম্পূর্ণ জাহাজের ক্ষতিপূরণ চেয়ে বিষাদাবি পেশ করেন। বিমা কোম্পানি প্রথমে দাবি পূরণে অপারগতা প্রকাশ করলেও পরবর্তীতে শর্তসাপেক্ষে তা পূরণ করতে রাজি হয়।",
      "tag": "MB 21 ,DIN.B 17",
      "sub_questions": [
        {
          "label": "ক",
          "question": "",
          "explanation": "প্রিমিয়ামের বিনিময়ে বিমা গ্রহীতার ঝুঁকি বিমাকারীর উপর অর্পণের জন্য উভয়ের মধ্যে সম্পাদিত চুক্তিকে বিমা চুক্তি বলে।"
        },
        {
          "label": "খ",
          "question": "",
          "explanation": "বীমাকে পরম বিশ্বাসের চুক্তি বলা হয়। বীমা চুক্তি বীমাকারী ও বীমাগ্রহীতা-এ উভয় পক্ষের পারস্পরিক সদ্বিশ্বাসের নীতির উপর প্রতিষ্ঠিত। বীমাগ্রহীতা ও বীমাকারী একে অপরের প্রতি বিশ্বস্ত থাকবে এবং গুরুত্বপূর্ণ সকল তথ্য একে অপরকে দিবে, কোন তথ্য গোপন করবেনা এ চুক্তিতে আবদ্ধ হয়। তাই বীমা চুক্তিকে পরম বিশ্বাসের বা পরম সদ্বিশ্বাসের চুক্তি বলা হয়।"
        },
        {
          "label": "গ",
          "question": "",
          "explanation": "উদ্দীপকে মি রহিম আংশিক ক্ষতির বিপক্ষে সম্পূর্ণ জাহাজের ক্ষতিপূরণ দাবি করায় বীমা কোম্পানি তার দাবি পূরণে অপারগতা প্রকাশ করে। সমুদ্রপথে জাহাজ চলাচলকালে জাহাজে বা পণ্য সামগ্রীতে আগুন ধরে যাওয়া এক ধরনের সামুদ্রিক বিপদ। সামুদ্রিক বিপদের কারণে বিমাকৃত বিষয়বস্তুর আংশিক ক্ষতি হলে তাকে বিশেষ আংশিক ক্ষতি বলে। এরূপ ক্ষতি আকস্মিক বা দুর্ঘটনাজনিত। এক্ষেত্রে যে পরিমাণ ক্ষতি হয়েছে তার ক্ষতিপূরণ দেয়া হয়। উদ্দীপকের মি রহিম একজন জাহাজ ব্যবসায়ী ।বিদেশ থেকে পণ্য আনা নেওয়া তার কাজ। বৈদ্যুতিক শর্টসার্কিটের মাধ্যমে আগুন লেগে তার একটি জাহাজের তিন-চতুর্থাংশ ক্ষতিগ্রস্ত হয়। তিনি বীমা কোম্পানির কাছে সম্পূর্ণ জাহাজের ক্ষতিপূরণ চেয়ে বিমা দাবি পেশ করেন। বিমার শর্ত অনুযায়ী বীমাকৃত বিষয়বস্তুর যে পরিমাণ ক্ষতি হয়েছে বীমা কোম্পানি তার ক্ষতিপূরণ করবে। মি রহিমের জাহাজের তিন-চতুর্থাংশ ক্ষতি হয়েছে। অথচ তিনি সম্পূর্ণ জাহাজের ক্ষতিপূরণ দাবি করেন। তাই বীমা কোম্পানি তার দাবি পূরণে অপারগতা প্রকাশ করে।"
        },
        {
          "label": "ঘ",
          "question": "",
          "explanation": "বীমা চুক্তির আর্থিক ক্ষতিপূরণ শর্ত অনুযায়ী বীমা কোম্পানি মি রহিমের দাবি পূরণ করবে বলে আমি মনে করি। আর্থিক ক্ষতিপূরণের শর্ত অনুযায়ী বিমাকৃত বিষয়বস্তুর যতটুকু ক্ষতি হয়েছে, তার ক্ষতিপূরণ পাবেন ।যদি বিমাকৃত বিষয়বস্তুর সম্পূর্ণ ক্ষতি হয়ে থাকে, তাহলে সম্পূর্ণ ক্ষতিপূরণ পাবেন। আবার যদি আংশিক ক্ষতি হয়ে থাকে, তাহলে আংশিক ক্ষতিপূরণ পাবেন। মি রহিমের একটি জাহাজে বৈদ্যুতিক শর্টসার্কিটের মাধ্যমে আগুন লেগে তিন-চতুর্থাংশ ক্ষতিগ্রস্ত হয়। তিনি বীমা কোম্পানির কাছে সম্পূর্ণ জাহাজের ক্ষতিপূরণ চেয়ে বীমাদাবী পেশ করেন। বিমার শর্ত অনুযায়ী ,বীমার বিষয়বস্তুর যে পরিমাণ ক্ষতি হয়েছে, বীমা কোম্পানি তার ক্ষতিপূরণ করবে। মি রহিমের জাহাজের তিন-চতুর্থাংশ ক্ষতি হয়েছে, অথচ তিনি সম্পূর্ণ জাহাজের ক্ষতিপূরণ দাবি করেন।তাই বীমা কোম্পানি তার দাবি পূরণে অপারগতা প্রকাশ করলেও শর্তসাপেক্ষে তার পূরণ করতে চায়। বীমা কোম্পানি বীমা চুক্তির আর্থিক ক্ষতিপূরণ শর্ত অনুযায়ী রহিমের দাবি পূরণ করবে। সে ক্ষেত্রে জাহাজের তিন-চতুর্থাংশের ক্ষতি হয়েছে, বীমা কোম্পানি তিন-চতুর্থাংশের ক্ষতিপূরণ করবে বলে আমি মনে করি।"
        }
      ]
    },
    {
      "number": "10",
      "uddipok": "মি. কিসমত একটি পোশাক উৎপাদনকারী প্রতিষ্ঠানে 'স্টোরকিপার' পদে চাকরি করেন। কিন্তু তিনি চাকরি হারিয়ে ফেললে বা অসুস্থতার কারণে উপার্জনক্ষম থাকতে না পারলে কিংবা তিনি মারা গেলে ভবিষ্যতে তার স্ত্রী ও সন্তানের আর্থিক নিরাপত্তার কথা চিন্তা করে প্রায়ই উদ্বিগ্ন হয়ে পড়েন। অবশেষে তিনি তার পরিবারের ভবিষ্যৎ আর্থিক নিরাপত্তার কথা ভেবে মাসিক ৫,০০০ টাকা প্রিমিয়াম পরিশোধ করার শর্তে 'চন্দ্রমুখী' নামক একটি বিমা কোম্পানির সাথে চুক্তিবদ্ধ হলেন।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "চুক্তি মোতাবেক বা স্বাভাবিকভাবে প্রাপ্য কিছুর সাথে বাড়তি কিছু পাওয়া গেলে তাকে বোনাস বলে।"
        },
        {
          "label": "খ",
          "question": "",
          "explanation": "বার্ষিক বৃত্তি একটি বিশেষ ধরনের জীবন বীমা চুক্তি। বার্ষিক বৃত্তি পদ্ধতিতে সাধারণত এককালীন প্রিমিয়াম নেওয়া হয় এবং বীমা গ্রহীতার নির্দিষ্ট বয়স হতে চুক্তি মোতাবেক বার্ষিক নির্দিষ্ট কিস্তিতে বৃত্তি প্রদান করা হয়। এতে নির্দিষ্ট সংখ্যক কিস্তিতেও প্রিমিয়াম গ্রহণ করা যেতে পারে এবং বীমা গ্রহীতার মৃত্যুর পরও তার মনোনীত ব্যক্তিকে নির্দিষ্ট সময় পর্যন্ত বার্ষিক বৃত্তি প্রদান করা যেতে পারে।"
        },
        {
          "label": "গ",
          "question": "",
          "explanation": "মি কিসমত চন্দ্রমুখী কোম্পানির সাথে আজীবন বীমা করেছেন। আজীবন বীমার ক্ষেত্রে বীমাগ্রহীতাকে তার মৃত্যুকাল বা একটি নির্দিষ্ট সময়কাল পর্যন্ত প্রিমিয়াম পরিশোধ করতে হয়। বীমাকারী বিমাগ্রহিতার মৃত্যুর পর তার মনোনীত ব্যক্তি বা উত্তরাধিকারীকে অর্থ প্রদানের প্রতিশ্রুতি দেয়। উদ্দীপকে মি কিসমত তার পরিবারের ভবিষ্যৎ আর্থিক নিরাপত্তার কথা ভেবে মাসিক ৫০০০ টাকা প্রিমিয়াম পরিশোধ করার শর্তে চন্দ্রমুখী নামক একটি বীমা কোম্পানির সাথে চুক্তিবদ্ধ হলেন। উক্ত বীমা পত্রের নির্দিষ্ট কোন মেয়াদকাল না থাকায় বলা যায় তিনি আজীবন বীমা পত্র গ্রহণ করেছেন। এক্ষেত্রে তার মৃত্যুর পর বীমা কোম্পানি তার মনোনীত ব্যক্তি বা উত্তরাধিকারীকে বীমাদাবির অর্থ পরিশোধ করবে। সুতরাং বলা যায়,মি কিসমত আজীবন বীমা করেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত কিসমতের অবর্তমানে বীমা পলিসি দ্বারা তার পরিবারের সদস্যগণ উপকৃত হবেন। আজীবন বীমাপত্রের ক্ষেত্রে বীমা গ্রহীতার মৃত্যুর পর তার মনোনীত ব্যক্তি বা উত্তরাধিকারীকে বীমা দাবির অর্থ পরিশোধ করা হয়। ফলে বিমাগ্রহিতার মৃত্যুতে পরিবার আর্থিক দুর্দশায় পতিত হয় না। উদ্দীপকের মি কিসমত তার পরিবারের ভবিষ্যৎ আর্থিক নিরাপত্তার কথা ভেবে একটি আজীবন বীমাপত্র গ্রহণ করেছেন। এক্ষেত্রে তার মৃত্যুর পর তার পরিবারের সদস্যগণ অর্থাৎ উত্তরাধিকারীগণ বিমাদাবির অর্থ পাবেন। কারণ তিনি নির্দিষ্ট কাউকে মনোনীত করেননি । উদ্দীপকের মি কিসমত মারা যাওয়ার পর তার পরিবারকে আর্থিক অনিশ্চয়তায় ভুগতে হবে না। কারণ তার মৃত্যুর পর বীমা কোম্পানি পরিবারের সদস্যদের অর্থাৎ উত্তরাধিকারীদের প্রতিশ্রুত অর্থ পরিশোধ করবে।উক্ত অর্থ পেয়ে তার পরিবার আর্থিক সংকট মোকাবেলা করতে পারবে। সুতরাং বলা যায় ,কিসমতের অবর্তমানে আজীবন বীমা পলিসি দ্বারা তার পরিবারের সদস্যগণ আর্থিক সহায়তা পেয়ে উপকৃত হবেন।"
        }
      ]
    },
    {
      "number": "11",
      "uddipok": "ষষ্ঠ শ্রেণিতে অধ্যয়নরত অঙ্কিতা এর লেখাপড়ার খরচ নির্বাহ করতে গিয়ে হিমশিম খাচ্ছেন তার দরিদ্র পিতা। তিনি তার এক বন্ধুর পরামর্শে অঙ্কিতার পড়াশোনার ব্যয় নির্বাহের জন্য 'স্বপ্ন' নামক একটি বিমা কোম্পানির সাথে চুক্তিবদ্ধ হওয়ার জন্য উপনীত হন। অঙ্কিতার পিতা প্রস্তাবক হিসেবে তার মেয়ের নাম অন্তর্ভুক্ত করতে চেয়েছিলেন। কিন্তু বিমা কোম্পানি তাকে প্রস্তাবক হিসেবে গ্রহণ করতে অস্বীকৃতি জানায়। বিকল্প উপায় না পেয়ে অবশেষে তিনি নিজেই প্রস্তাবক হিসেবে বিমাচুক্তিটি সম্পাদন করেন।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "একই বিষয়বস্তুর উপর একই সময়ে একাধিক বীমা কোম্পানির সাথে পৃথক বীমা চুক্তি সম্পাদন করাকে দ্বৈত বীমা বা যুগ্ম-বীমা বলা হয়।"
        },
        {
          "label": "খ",
          "question": "",
          "explanation": "বিমাপত্র গ্রহণের পর যদি বীমাগ্রহিতা বিমাপত্রটি চালু রাখতে অর্থাৎ এর প্রিমিয়াম প্রদান করতে অসমর্থ হয় তবে এটা ফেরত দিয়ে বীমা কোম্পানির কাছ থেকে এককালীন যে অর্থ পায় তাকে সমর্পণ মূল্য বলে। সমর্পণ মূল্য পেতে হলে বীমাপত্রটি ন্যূনতম দুই বছর থাকতে হয়। দু’ বছরের মধ্যে কোন সমর্পণ মূল্য পাওয়া যায় না। প্রদত্ত প্রিমিয়ামের একটি অংশই সমর্পণ মূল্যস্বরূপ প্রদান করা হয়। পলিসির বয়স যত বেশি হয়, তত বেশি হারে সমর্পণ মূল্য পাওয়া যায়।"
        },
        {
          "label": "গ",
          "question": "",
          "explanation": "উদ্দীপকে অঙ্কিতার পিতা কর্তৃক গৃহীত বিমাটি হল শিক্ষাবৃত্তি বীমা। সন্তানের লেখাপড়ার খরচ নির্বাহের জন্য বা এই বিষয়ে নিশ্চয়তা লাভের জন্য বাবা-মা যে বৃত্তি ব্যবস্থার আশ্রয় গ্রহণ করে তাকে শিক্ষাবৃত্তি বীমা বলে। এক্ষেত্রে বিমাগ্রহিতা বীমা পত্রে উল্লিখিত সন্তানকে শিক্ষাবৃত্তি হিসেবে নির্দিষ্ট সময় অন্তর অর্থ প্রদান করে। উদ্দীপকে ষষ্ঠ শ্রেণীতে অধ্যয়নরত অঙ্কিতার লেখাপড়ার খরচের কথা চিন্তা করে তার পিতা ‘স্বপ্ন’ নামক একটি বীমা কোম্পানির সাথে চুক্তিবদ্ধ হন। অর্থাৎ তিনি শিক্ষাবৃত্তি বীমা গ্রহণ করেন। কারণ এক্ষেত্রে বিমাগ্রহীতা নির্দিষ্ট মেয়াদের জন্য শিক্ষাবৃত্তি বিমাপত্র খুলে নির্দিষ্ট সময় পর্যন্ত প্রিমিয়াম প্রদান করতে থাকেন ।মেয়াদ শেষে আবার বীমা কোম্পানি নির্দিষ্ট সময় পর্যন্ত বিমাপত্রে উল্লিখিত সন্তানকে শিক্ষাবৃত্তি হিসেবে নির্দিষ্ট সময় অন্তর অর্থ প্রদান করে।বীমা পত্রের মেয়াদের পূর্বে বিমাগ্রহীতা মারা গেলে মৃত্যুর পর হতেই বীমা প্রতিষ্ঠান বিম্গ্রহিতার সন্তানকে শিক্ষাবৃত্তি প্রদান করে। অতএব বলা যায়,উদ্দীপকে অঙ্কিতার পিতা কর্তৃক গৃহীত বিমাটি হল শিক্ষাবৃত্তি বীমা।"
        },
        {
          "label": "ঘ",
          "question": "",
          "explanation": "উদ্দীপকের আলোকে চুক্তির ‘পক্ষ সমূহের চুক্তি সম্পাদনের যোগ্যতা’ উপাদানটি বর্তমান থাকলে প্রস্তাবক হিসেবে অঙ্কিতাকে অন্তর্ভুক্ত করা যেত। পক্ষসমূহের চুক্তি সম্পাদনের যোগ্যতা বীমা চুক্তির একটি আইনগত উপাদান ।সাধারণ চুক্তির মতো বীমা চুক্তিতেও উভয় পক্ষের চুক্তি সম্পাদনের যোগ্যতা থাকতে হয়। উদ্দীপকের অঙ্কিতা ষষ্ঠ শ্রেণীতে অধ্যয়নরত। তার পিতা পড়াশুনার খরচ নির্বাহের জন্য ‘স্বপ্ন’ নামক একটি বীমা কোম্পানির সাথে চুক্তিবদ্ধ হন। প্রথমে অঙ্কিতার পিতা প্রস্তাবক হিসেবে তার মেয়ের নাম অন্তর্ভুক্ত করতে চেয়েছিলেন। কিন্তু বীমা কোম্পানি তাকে প্রস্তাবক হিসেবে গ্রহণ করতে অস্বীকৃতি জানায়। কারণ অঙ্কিতার .১৮বছর পূর্ণ হয়নি বিধায় চুক্তি সম্পাদনে তার যোগ্যতা নেই। ১৮৭২ সালের চুক্তি আইনের ১১ ধারা অনুযায়ী প্রত্যেক ব্যক্তি চুক্তি সম্পাদনের যোগ্য যদি সে স্বদেশীয় আইন অনুযায়ী সাবালক হয় । যদি তার মস্তিষ্ক বিকৃতি না ঘটে এবং আইন অনুযায়ী চুক্তি সম্পাদনের অযোগ্য ঘোষিত না হয়। বাংলাদেশে সাবালক বলতে নারী-পুরুষ নির্বিশেষে ১৮ বছর পূর্ণ হওয়াকে বোঝায়। উদ্দীপকের ষষ্ঠ শ্রেণির ছাত্রী অঙ্কিতা্র আঠারো বছর এখনো পূর্ণ হয়নি অর্থাৎ ১৮ বছর পূর্ণ হলেই বীমা চুক্তির আইনগত উপাদান ‘পক্ষসমূহের চুক্তি সম্পাদনের যোগ্যতা’ অনুযায়ী প্রস্তাবক হিসেবে অঙ্কিতাকে অন্তর্ভুক্ত করা যেত।"
        }
      ]
    }
  ]
}