{
  "title": "ভিকারুননিসা কলেজ ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "রাধাচূড়া ব্যাংক সুনামের সাথে তাদের ব্যাংকিং কার্যক্রম পরিচালনা করে আসছে। করোনা পরবর্তী সময়ে কৃষ্ণচূড়া ব্যাংক ব্যাংকিং ব্যবসায়ে সুবিধাজনক অবস্থানে নেই। কৃষ্ণচূড়া ব্যাংকের অবস্থা বুঝতে পেরে রাধাচূড়া ব্যাংক কৃষ্ণচূড়া ব্যাংকের ৫৫% শেয়ার ক্রয় করে তাদের নিয়ন্ত্রণে পরিচালিত হওয়ার প্রস্তাব দেয়। কিন্তু কৃষ্ণচূড়া ব্যাংক কর্তৃপক্ষ এ প্রস্তাবে সম্মত না হয়ে উভয় ব্যাংকের পৃথক সত্তা বাজায় রেখে পারস্পরিক সহযোগিতার মাধ্যমে ব্যাংকিং কার্যক্রম পরিচালনার আগ্রহ প্রকাশ করে।",
      "tag": "VNSC 25",
      "sub_questions": [
        {
          "label": "ক",
          "question": "গারনিশি অর্ডার কী?",
          "explanation": "আদালত কর্তৃক ব্যাংকের ওপর গ্রাহকের হিসাব বন্ধের নির্দেশকে গারনিশি অর্ডার বলে।"
        },
        {
          "label": "খ",
          "question": "তালিকাভুক্ত ব্যাংকে লেনদেন করা উত্তম কেন?",
          "explanation": "নিরাপত্তা বিবেচনায় অ-তালিকাভুক্ত ব্যাংক অপেক্ষা তালিকাভুক্ত ব্যাংক উত্তম। কেন্দ্রীয় ব্যাংক তালিকাভুক্ত বাণিজ্যিক ব্যাংকসমূহকে সরাসরি তত্ত্বাবধান করে। বিভিন্ন আর্থিক পরামর্শ দিয়ে ব্যাংকিং কার্যক্রমে সহায়তা করে। তারল্য সংকটে ঋণের শেষ আশ্রয়স্থল হিসেবে ঋণ প্রদান করে। জনগণের আমানতের নিশ্চয়তায় বিভিন্ন নীতিমালা প্রণয়ন ও বাস্তবায়ন করে, যা অ-তালিকাভুক্ত ব্যাংকের ক্ষেত্রে প্রযোজ্য নয়। তাই গ্রাহকের আমানতের নিরাপত্তা বিবেচনায় তালিকাভুক্ত ব্যাংক উত্তম।"
        },
        {
          "label": "গ",
          "question": "রাধাচূড়া ব্যাংক কোন ধরনের ব্যাংক প্রতিষ্ঠার আগ্রহ প্রকাশ করেছে? ব্যাখ্যা করো।",
          "explanation": "উদ্দীপকে রাধাচূড়া ব্যাংক সাংগঠনিক কাঠামো অনুযায়ী গ্রুপ ব্যাংক গঠনের আগ্রহ প্রকাশ করেছে। গ্রুপ ব্যাংকিং পদ্ধতিতে একটি বড় ব্যাংক অন্য ব্যাংকগুলোকে নিয়ন্ত্রণ করে। নিয়ন্ত্রণকারী বড় ব্যাংকটিকে হোল্ডিং ব্যাংক বলে। যাদের নিয়ন্ত্রণ ভার নেওয়া হয় সেগুলো হলো সাবসিডিয়ারি ব্যাংক। বড় ব্যাংকটি অন্য ব্যাংকগুলোর শেয়ার কেনার মাধ্যমে এ নিয়ন্ত্রণ লাভ করে। উদ্দীপকে রাধাচূড়া ব্যাংক সুনামের সাথে তাদের ব্যাংকিং কার্যক্রম পরিচালনা করে আসছে। করোনা পরবর্তী সময়ে কৃষ্ণচূড়া ব্যাংক ব্যাংকিং ব্যবসায়ে সুবিধাজনক অবস্থানে নেই। এ অবস্থায় রাধাচূড়া ব্যাংক কৃষ্ণচূড়া ব্যাংকের ৫৫% শেয়ার ক্রয়ের মাধ্যমে নিয়ন্ত্রণ গ্রহণের প্রস্তাব দেয়। এক্ষেত্রে রাধাচূড়া ব্যাংক কৃষ্ণচূড়া ব্যাংকের শেয়ার কিনে তাদের নিয়ন্ত্রণ করতে চায়। এ অবস্থায় রাধাচূড়া ব্যাংকের অধীনে কৃষ্ণচূড়া ব্যাংকের কাজ করতে হবে। তাই বলা যায়, উদ্দীপকের রাধাচূড়া ব্যাংক সাংগঠনিক কাঠামো অনুযায়ী গ্রুপ ব্যাংক।"
        },
        {
          "label": "ঘ",
          "question": "তুমি কি মনে করো রাধাচূড়া ব্যাংক থেকে কৃষ্ণচূড়া ব্যাংকের আগ্রহে প্রতিষ্ঠিত ব্যাংকিং ব্যবস্থা উত্তম? তোমার মতামত দাও।",
          "explanation": "রাধাচূড়া ব্যাংক থেকে কৃষ্ণচূড়া ব্যাংকের আগ্রহে প্রতিষ্ঠিত চেইন ব্যাংকিং ব্যবস্থা উত্তম বলে আমি মনে করে। চেইন ব্যাংকিং পদ্ধতিতে প্রতিটি ব্যাংকের স্বাধীন সত্তা বজায় থাকে। পারস্পরিক সহযোগিতা ও সমঝোতার মাধ্যমে এ ব্যাংকিং কাজ পরিচালনা করা হয়। এ ব্যাংকিং পদ্ধতিতে ঝুঁকির পরিমাণ অনেক কম। উদ্দীপকে রাধাচূড়া ব্যাংক সুনামের সাথে ব্যাংকিং কার্যক্রম পরিচালনা করে আসছে। অন্যদিকে, কৃষ্ণচূড়া ব্যাংক করোনা পরবর্তী সময়ে সুবিধাজনক অবস্থায় নেই। তাই রাধাচূড়া ব্যাংক কৃষ্ণচূড়া ব্যাংকের ৫৫% শেয়ার ক্রয় করে তাদের নিয়ন্ত্রণভাবে নেওয়ার প্রস্তাব দেয়। কৃষ্ণচূড়া ব্যাংক উক্ত প্রস্তাবে রাজি হয়নি। তারা উভয় ব্যাংকের পৃথক সত্তা বজায় রেখে সহযোগিতার মাধ্যমে ব্যাংকিং কার্যক্রম পরিচালনার আগ্রহ প্রকাশ করে। - এখানে কৃষ্ণচূড়া ব্যাংক চেইন ব্যাংক গঠনের প্রস্তাব দেয়। এ পদ্ধতিতে একই ব্যবস্থাপনা ও পারস্পরিক সহযোগিতার ভিত্তিতে ব্যাংক দুটি কাজ করবে। এতে প্রতিটি ব্যাংকই নিজস্ব সিদ্ধান্ত ও মতামত অনুযায়ী তাদের কাজ পরিচালনা করতে পারবে। রাধাচূড়া ব্যাংকের অধীনস্থ হলে কৃষ্ণচূড়া ব্যাংক নিজস্ব সভা হারাবে। এমনকি যেকোনো সিদ্ধান্ত নিতে রাধাচূড়া ব্যাংকের অনুমতি নিতে হবে। কিন্তু বর্তমানে চেইন ব্যাংকিং সংগঠনের অধীনে রাধাচূড়া ও কৃষ্ণচূড়া ব্যাংক দুটির পারস্পরিক সহযোগিতা ও স্বাধীন সত্তা উভয় বৈশিষ্ট্য বজায় থাকবে। যা কৃষ্ণচূড়া ব্যাংকের জন্য গ্রুপ ব্যাংকিং অপেক্ষা অধিক সুবিধাজনক। তাই বলা যায়, কৃষ্ণচূড়া ব্যাংকের চেইন ব্যাংক গঠনের আগ্রহ প্রকাশ করা যৌক্তিক সিদ্ধান্ত।"
        }
      ]
    },
    {
      "number": "2",
      "uddipok": "জনাব শাকিল একজন ব্যবসায়ী। তিনি ব্যবসায়ের প্রয়োজনে 'দক্ষতা' ব্যাংকে একটি হিসাব খোলেন, যে ব্যাংক শুধু একটি অফিসের মাধ্যমে তাদের কার্যক্রম পরিচালনা করে। জনাব শাকিলের ব্যবসায়ের পরিধি বৃদ্ধি পেয়ে সারাদেশে ছড়িয়ে পড়ে। পরবর্তী সময়ে দেশের বিভিন্ন প্রান্তের মানুষের সাথে লেনদেন করার প্রয়োজন হলে তিনি 'একতা' ব্যাংকে আরেকটি হিসাব খোলেন। একতা ব্যাংক দেশের সর্বত্র ব্যাংকিং সেবা প্রদান করে।",
      "tag": "VNSC 25",
      "sub_questions": [
        {
          "label": "ক",
          "question": "SWIFT এর পূর্ণরূপ কী?",
          "explanation": "SWIFT-এর পূর্ণরূপ হলো- Society for Worldwide Interbank Financial Telecommunication."
        },
        {
          "label": "খ",
          "question": "বিনিময় বিল বলতে কী বোঝায়? ব্যাখ্যা করো।",
          "explanation": "বিনিময় বিল হচ্ছে এমন একটি হস্তান্তরযোগ্য ঋণের দলিল যাতে কোনৌ ব্যক্তি অপর ব্যক্তিকে নির্দিষ্ট পরিমাণ অর্থ পরিশোধের শর্তহীন নির্দেশ দেয়। সাধারণত ধারে পণ্য কেনা-বেচার ক্ষেত্রে এ বিল ব্যবহার করা হয়। বিক্রেতা বিনিময় বিলের মাধ্যমে ক্রেতার কাছ থেকে নির্দিষ্ট মেয়াদ শেষে অর্থ আদায় করে। মেয়াদের আগেই অর্থ সংগ্রহ করতে চাইলে বিলটি ব্যাংকে বাট্টায় ভাঙ্গানো যায়।"
        },
        {
          "label": "গ",
          "question": "উদ্দীপকের 'দক্ষতা' ব্যাংক কোন ধরনের ব্যাংক? ব্যাখ্যা করো।",
          "explanation": "উদ্দীপকে 'দক্ষতা' ব্যাংকটি কাঠামোগতভাবে একক ব্যাংক। একক ব্যাংক একটি কেন্দ্রীয় অফিসের অধীনে পরিচালিত হয়। এ ব্যাংকের প্রধান অফিস ছাড়া অন্য কোথাও শাখা থাকে না। এটি সীমিত এলাকায় তাদের কার্যক্রম পরিচালনা করে। একটি শাখার মাধ্যমেই গ্রাহককে প্রয়োজনীয় সেবা প্রদান করতে হয়। উদ্দীপকে জনাব শাকিল একজন ব্যবসায়ী। তিনি 'দক্ষতা' ব্যাংকে হিসাব খুলে ব্যবসায়িক কার্যাদি সম্পন্ন করেন। ব্যাংকটি শুধু একটি অফিসের মাধ্যমে ব্যাংকিং কার্যাবলি পরিচালনা করে। এই একটি অফিস ছাড়া ব্যাংকটির আর কোনো শাখা নেই। সাধারণত একক ব্যাংক একটি অফিসের মাধ্যমে সীমিত এলাকায় স্বল্প পরিসরে ব্যাংকিং সেবা দেয়। ফলে এ ব্যাংকের সাহায্যে এক স্থান থেকে অন্য স্থানে অর্থ স্থানান্তর করা যায় না। তাই বলা যায়, উদ্দীপকের 'দক্ষতা' ব্যাংকটি একটি একক ব্যাংক।"
        },
        {
          "label": "ঘ",
          "question": "'ব্যবসা-বাণিজ্য প্রসারে 'দক্ষতা' ব্যাংকের তুলনায় 'একতা' ব্যাংক অধিক সহায়ক'-তুমি কি এই বক্তব্যের সাথে একমত? মতামত দাও।",
          "explanation": "ব্যবসা-বাণিজ্য প্রসারে 'দক্ষতা' ব্যাংক বা একক ব্যাংকের তুলনায় একতা ব্যাংক বা শাখা ব্যাংক অধিক সহায়ক। একটি প্রধান অফিসের অধীনে বেশ কিছু শাখা খোলার মাধ্যমে শাখা ব্যাংকের কার্যক্রম পরিচালিত হয়। দেশ-বিদেশে শাখা ব্যাংকের একাধিক শাখা থাকে। একাধিক শাখা থাকায় সহজেই অর্থ স্থানান্তর করা যায়। এছাড়াও শাখা ব্যাংক ব্যবস্থায় অনলাইন ব্যাংকিং সুবিধা পাওয়া যায়। উদ্দীপকের জনাব শাকিল 'দক্ষতা' নামক একক ব্যাংকে হিসাব খুলেছেন। সম্প্রতি তার ব্যবসায় পরিসর বেড়ে যাওয়ায় ব্যবসায়িক প্রয়োজনে দেশের বিভিন্ন স্থানের ব্যবসায়ীদের সাথে লেনদেন করতে হচ্ছে। এমতাবস্থায় একক ব্যাংক হওয়ার কারণে 'দক্ষতা' ব্যাংক তাকে যথাযথভাবে সেবা দিতে পারছে না। একজন ব্যবসায়ীকে দেশের বিভিন্ন স্থানের ব্যবসায়ীদের সাথে লেনদেন করতে হয়। তাই সমগ্র দেশে কার্যক্রম বিস্তৃত রয়েছে এমন ব্যাংকই ব্যবসায়ীদের জন্য উপযুক্ত। আর দেশের বিভিন্ন এলাকায় শাখা ব্যাংকের কার্যক্রম বিস্তৃত থাকে। একাধিক শাখা থাকায় এ ব্যাংক সহজেই গ্রাহকদের বিভিন্ন ধরনের ব্যাংকিং সেবা দিতে পারে। এর মাধ্যমে দেশ-বিদেশের ব্যবসায়ীদের সাথে ব্যবসায়িক লেনদেন সহজ হয়। কিন্তু 'দক্ষতা' ব্যাংক একক ব্যাংক হওয়ায় জনাব শাকিলকে সমগ্র দেশব্যাপী ব্যাংকিং সেবা প্রদান করতে পারেনি। তাই তিনি 'একতা' ব্যাংক নামক শাখা ব্যাংকে হিসাব খোলেন। যেখান থেকে তিনি শাখা ব্যাংকের উল্লিখিত সুবিধাগুলো পাবেন। তাই বলা যায়, ব্যবসা-বাণিজ্য প্রসারে 'দক্ষতা' ব্যাংকের তুলনায় 'একতা' ব্যাংক অধিক সহায়ক।"
        }
      ]
    },
    {
      "number": "3",
      "uddipok": "জুলাই বিপ্লবের পর দেশের বাণিজ্যিক ব্যাংকগুলো তারল্য সংকটে পড়ে। এই সংকট থেকে উত্তরণের জন্য ব্যাংকগুলো কেন্দ্রীয় ব্যাংকের নিকট শরণাপন্ন হয়। তখন কেন্দ্রীয় ব্যাংক বাণিজ্যিক ব্যাংকগুলোর বিল বাট্টার হার কমিয়ে দেয়। তাতেও নগদ অর্থ ও ঋণ প্রবাহ বৃদ্ধি না পাওয়ায় কেন্দ্রীয় ব্যাংক আর্থিক বাজার থেকে বিপুল পরিমাণ বন্ড ও সিকিউরিটিজ ক্রয় করা শুরু করে।",
      "tag": "VNSC 25",
      "sub_questions": [
        {
          "label": "ক",
          "question": "বিধিবদ্ধ তারল্য সংরক্ষণ হার কী?",
          "explanation": "তালিকাভুক্ত বাণিজ্যিক ব্যাংকগুলোকে নগদে ও অংশবিশেষ বন্ড, সিকিউরিটিজ কিনে কেন্দ্রীয় ব্যাংকে জমা রাখার বিধানকে বিধিবদ্ধ তারল্য সংরক্ষণ হার বা Statutory Liquidity Ratio (SLR) বলে।"
        },
        {
          "label": "খ",
          "question": "কোন ব্যাংককে ঋণের শেষ আশ্রয়স্থল বলা হয়? ব্যাখ্যা করো।",
          "explanation": "বাণিজ্যিক ব্যাংকগুলো যখন আর্থিক সংকটের সম্মুখীন হয় এবং অন্য কোনো উৎস থেকে ঋণ গ্রহণে ব্যর্থ হয় তখন বাধ্য হয়ে কেন্দ্রীয় 'ব্যাংকের শরণাপন্ন হয়। এমতাবস্থায় কেন্দ্রীয় ব্যাংকই বাণিজ্যিক ব্যাংকগুলোকে ঋণ প্রদান করে আর্থিক সংকটের হাত হতে রক্ষা করে। এজন্য কেন্দ্রীয় ব্যাংককে ঋণদানের শেষ আশ্রয়স্থল বলা হয়।"
        },
        {
          "label": "গ",
          "question": "উদ্দীপকে তারল্য সংকট নিরসনে কেন্দ্রীয় ব্যাংক প্রথম কোন পদ্ধতি অনুসরণ করেছে? ব্যাখ্যা করো।",
          "explanation": "উদ্দীপকে তারল্য সংকট নিরসনে কেন্দ্রীয় ব্যাংক প্রথমে ব্যাংক হার নীতি অনুসরণ করেছে। কেন্দ্রীয় ব্যাংক যে হারে বাণিজ্যিক ব্যাংকগুলোর প্রথম শ্রেণির বিনিময় বিল পুনঃবাট্টাকরণ ও ঋণ মঞ্জুর করে তাকে ব্যাংক হার নীতি বলে। কেন্দ্রীয় ব্যাংক বাজারে অর্থের পরিমাণ কমাতে চাইলে ব্যাংক হার বাড়িয়ে দেয়। এতে বাণিজ্যিক ব্যাংকগুলোর জন্য বেশি ঋণ দেওয়া কঠিন হয়ে যায়। আর অর্থের যোগান বাড়াতে চাইলে ব্যাংক হার কমিয়ে দেয়। ফলে ব্যাংকগুলো প্রচুর ঋণ নেয় এবং অর্থনীতিতে তারল্য বৃদ্ধি পায়। উদ্দীপকে জুলাই বিপ্লবের পর দেশের বাণিজ্যিক ব্যাংকগুলো তারল্য সংকটে পড়ে। এই সংকট থেকে উত্তরণের জন্য ব্যাংকগুলো কেন্দ্রীয় ব্যাংকের নিকট শরণাপন্ন হয়। তখন কেন্দ্রীয় ব্যাংক বাণিজ্যিক ব্যাংকগুলোর বাট্টার হার কমিয়ে দেয়। এভাবে ব্যাংক হার বাড়িয়ে কমিয়ে কেন্দ্রীয় ব্যাংক ঋণ তথা তারল্য নিয়ন্ত্রণ করে। এর মাধ্যমে কেন্দ্রীয় ব্যাংক বাজারে তারল্যের পরিমাণ কার্য্য স্তরে রাখে। সাধারণত ব্যাংক রেট বাড়িয়ে-কমিয়ে কেন্দ্রীয় ব্যাংক ঋণ নিয়ন্ত্রণ করে। তাই বলা যায়, উদ্দীপকে কেন্দ্রীয় ব্যাংক এই ব্যাংক হার নীতিটিই অনুসরণ করেছে।"
        },
        {
          "label": "ঘ",
          "question": "তুমি কি মনে করো কেন্দ্রীয় ব্যাংক কর্তৃক গৃহীত দ্বিতীয় পদক্ষেপটি কাঙ্ক্ষিত লক্ষ্য অর্জনে সহায়ক হয়েছে? যুক্তিসহ উত্তর দাও।",
          "explanation": "কেন্দ্রীয় ব্যাংক কর্তৃক গৃহীত দ্বিতীয় পদক্ষেপে খোলাবাজার নীতি অনুসরণ করায় কাঙ্ক্ষিত লক্ষ্য অর্জনে সহায়ক হয়েছে বলে আমি মনে করি। খোলাবাজার নীতি কেন্দ্রীয় ব্যাংকের অন্যতম ঋণ নিয়ন্ত্রণ পদ্ধতি। বাণিজ্যিক ব্যাংকগুলোর ঋণ তথা তারল্য নিয়ন্ত্রণের জন্য কেন্দ্রীয় ব্যাংক খোলাবাজারে বিল, বন্ড, সিকিউরিটিজ প্রভৃতি কেনা-বেচা করে। ঋণ সরবরাহ নিয়ন্ত্রণের মাধ্যমে এই ব্যাংক মুদ্রাবাজারের স্থিতিশীলতা বজায় রাখে। উদ্দীপকে জুলাই বিপ্লবের পর দেশের বাণিজ্যিক ব্যাংকগুলো তারল্য সংকটে পড়ে। এই সংকট থেকে উত্তরণের জন্য ব্যাংকগুলো কেন্দ্রীয় ব্যাংকের নিকট শরণাপন্ন হয়। তখন কেন্দ্রীয় ব্যাংক বাণিজ্যিক ব্যাংকগুলোর ব্যাংক হার কমিয়ে দেয়। কিন্তু তাতেও নগদ অর্থ ও ঋণের প্রবাহ বৃদ্ধি পায়নি। তখন কেন্দ্রীয় ব্যাংক বাজার থেকে বন্ড ও সিকিউরিটিজ কেনা শুরু করে। এখানে কেন্দ্রীয় ব্যাংক বাট্টার হার কমানোর পর ও তারল্য সংকটের সমাধান হয়নি। তাই ব্যাংকটি আর্থিক বাজার থেকে বিপুল পরিমাণ বন্ড ও সিকিউরিটিজ ক্রয় করা শুরু করে। এই বন্ড ও সিকিউরিটিজগুলো কেন্দ্রীয় ব্যাংক বাণিজ্যিক ব্যাংক থেকে কিনে নেয়। ফলে কেন্দ্রীয় ব্যাংক থেকে অর্থ বাণিজ্যিক ব্যাংকে চলে আসে। এতে বাণিজ্যিক ব্যাংকগুলোর তারল্য বৃদ্ধি পায়। ফলে তাদের ঋণদান ক্ষমতা এবং বাজারে ঋণের সরবরাহ বাড়বে। বিল ও সিকিউরিটিজ কেনা-বেচার এই প্রক্রিয়া খোলাবাজার নীতির অন্তর্গত। এই নীতির প্রভাবে উদ্দীপকে বাণিজ্যিক ব্যাংকগুলো তাদের তারল্য সংকট কাটিয়ে উঠতে পারবে। তাই বলা যায়, কেন্দ্রীয় ব্যাংক কর্তৃক বন্ড ও সিকিউরিটিজ ক্রয় কাঙ্ক্ষিত লক্ষ্য অর্জনে সহায়ক হয়েছে।"
        }
      ]
    },
    {
      "number": "4",
      "uddipok": "কৃষিনির্ভর অর্থনীতি শক্তিশালী করার জন্য কেন্দ্রীয় ব্যাংক তালিকাভুক্ত ব্যাংকসমূহকে তাদের প্রদত্ত ঋণের ১০% কৃষি খাতে প্রদান করার নির্দেশ প্রদান করে। কেন্দ্রীয় ব্যাংকের নির্দেশ থাকা সত্ত্বেও কিছু তালিকাভুক্ত ব্যাংক এই আদেশ অমান্য করে। এমতাবস্থায় কেন্দ্রীয় ব্যাংক নির্দেশ অমান্যকারী ব্যাংকগুলোকে শাস্তিমূলক ব্যবস্থা হিসেবে তাদের আন্তঃব্যাংকিং লেনদেন নিষ্পত্তির সুবিধা স্থগিত রাখে।",
      "tag": "VNSC 25",
      "sub_questions": [
        {
          "label": "ক",
          "question": "ব্যাসেল-২ কী?",
          "explanation": "বাণিজ্যিক ব্যাংকের ঝুঁকিভিত্তিক মূলধন কাঠামো নির্ধারণের একটি আন্তর্জাতিক মানদণ্ড হলো ব্যাসেল-২।"
        },
        {
          "label": "খ",
          "question": "ঋণের সুদের হার জীবনযাত্রার মানের ওপর কী প্রভাব ফেলে? ব্যাখ্যা করো।",
          "explanation": "ঋণের সুদের হার জীবনযাত্রার মানের ওপর বিপরীত প্রভাব ফেলে। বাণিজ্যিক ব্যাংক ঋণের সুদের হার কমালে গ্রাহকগণ বেশি পরিমাণ ঋণ নেয়। ফলে বাজারে অর্থের পরিমাণ বৃদ্ধি পায়। অর্থের পরিমাণ বৃদ্ধি গ্রাহকদের ক্রয়ক্ষমতা বৃদ্ধি করে। গ্রাহকদের জীবনযাত্রার মানও উন্নত হয়। বিপরীতভাবে বাণিজ্যিক ব্যাংকের সুদের হার বাড়লে গ্রাহকদের জীবনযাত্রার মানের অবনতি হয়। তাই বলা যায়, ঋণের সুদের হার জীবনযাত্রার মানের ওপর বিপরীত প্রভাব ফেলে।"
        },
        {
          "label": "গ",
          "question": "কেন্দ্রীয় ব্যাংক প্রথমে ঋণ নিয়ন্ত্রণের কোন কৌশল অনুসরণ করেছে? ব্যাখ্যা করো।",
          "explanation": "উদ্দীপকে কেন্দ্রীয় ব্যাংক প্রথমে ঋণ নিয়ন্ত্রণে বরাদ্দকরণ নীতিটি অনুসরণ করেছে। এ নীতি কেন্দ্রীয় ব্যাংকের ঋণ নিয়ন্ত্রণের গুণগত বা নির্বাচনমূলক পদ্ধতিগুলোর মধ্যে অন্যতম। বরাদ্দকরণ নীতি অনুযায়ী কেন্দ্রীয় ব্যাংক, বাণিজ্যিক ব্যাংকগুলোকে কিছু খাতে ঋণ দিতে বিধি-নিষেধ আরোপ করে। আবার বিশেষ খাত চিহ্নিত করে ঋণের পরিমাণ কম বেশি করে দেয়। উদ্দীপকে কেন্দ্রীয় ব্যাংক কৃষিনির্ভর অর্থনীতি শক্তিশালী করতে চায়। এজন্য তালিকাভুক্ত ব্যাংকসমূহকে তাদের প্রদত্ত ঋণের ১০% কৃষি খাতে প্রদান করার নির্দেশ প্রদান করে। অর্থাৎ, দেশের কেন্দ্রীয় ব্যাংক, বাণিজ্যিক ব্যাংকগুলোকে ঋণদানের খাত নির্দিষ্ট করে দিয়ে মোট ঋণের অধিকাংশ উক্ত খাতের জন্য বরাদ্দ করেছে। মূলত বাংলাদেশ ব্যাংক ঋণ নিয়ন্ত্রণের বরাদ্দকরণ নীতি এক্ষেত্রে প্রয়োগ করেছে। এ নীতি অনুযায়ী যেসব খাতে ঋণের প্রয়োজন তা কেন্দ্রীয় ব্যাংক চিহ্নিত করে ঋণ বরাদ্দের নির্দেশ দেয়। তাই বলা যায়, উদ্দীপকে কেন্দ্রীয় ব্যাংক প্রথমে ঋণ নিয়ন্ত্রণের বরাদ্দকরণ নীতি অনুসরণ করেছে।"
        },
        {
          "label": "ঘ",
          "question": "উদ্দীপকে ঋণ নিয়ন্ত্রণে কেন্দ্রীয় ব্যাংকের দ্বিতীয় পর্যায়ে গৃহীত ব্যবস্থার যৌক্তিকতা মূল্যায়ন করো।",
          "explanation": "উদ্দীপকে ঋণ নিয়ন্ত্রণে কেন্দ্রীয় ব্যাংক কর্তৃক নির্দেশ অমান্যকারী ব্যাংকের নিকাশ ঘর সুবিধা স্থগিত রাখে। দেশের অর্থনৈতিক উন্নতির জন্য কেন্দ্রীয় ব্যাংক বিভিন্ন পদ্ধতিতে ঋণ নিয়ন্ত্রণ করে থাকে। এর মাধ্যমে অন্যতম হলো প্রত্যক্ষ শাস্তিমূলক ব্যবস্থা গ্রহণ করা। প্রত্যক্ষ শাস্তিমূলক ব্যবস্থার আওতায় কেন্দ্রীয় ব্যাংক বাণিজ্যিক ব্যাংকসমূহের আন্তঃব্যাংকিং লেনদেন নিষ্পত্তির সুবিধা স্থগিত রাখে। উদ্দীপকে কৃষিনির্ভর অর্থনীতি শক্তিশালী করার লক্ষ্যে কেন্দ্রীয় ব্যাংক কাজ করছে। এজন্য কেন্দ্রীয় ব্যাংক তালিকাভুক্ত ব্যাংকসমূহকে তাদের প্রদত্ত ঋণের ১০% কৃষি খাতে প্রদানের নির্দেশ দেয়। কিন্তু কিছু তালিকাভুক্ত ব্যাংক এই আদেশ অমান্য করে। এমতাবস্থায় কেন্দ্রীয় ব্যাংক নির্দেশ অমান্যকারী ব্যাংকগুলোকে শাস্তির আওতায় নিয়ে আসে। এরই অংশ হিসেবে কেন্দ্রীয় ব্যাংক নির্দেশ অমান্যকারী ব্যাংকসমূহের আন্তঃব্যাংকিং লেনদেন নিষ্পত্তির সুবিধা স্থগিত রাখে। যদি কোনো বাণিজ্যিক ব্যাংক কেন্দ্রীয় ব্যাংকের বিধিনিষেধ অমান্য করে, তখন কেন্দ্রীয় ব্যাংক সেই বাণিজ্যিক ব্যাংকের বিরুদ্ধে শাস্তিমূলক ব্যবস্থা নিতে পারে। সাধারণত দেশে মুদ্রাস্ফীতি দেখা দিলে কেন্দ্রীয় ব্যাংক ঋণ নিয়ন্ত্রণে এ কৌশল ব্যবহার করে। শাস্তিমূলক ব্যবস্থা হিসেবে কেন্দ্রীয় ব্যাংক নির্দেশ অমান্যকারী ব্যাংকের ঋণের উপর বেশি সুদ ধার্য করে। এছাড়া উক্ত ব্যাংকসমূহের বিল পুনঃবাট্টাকরণে অস্বীকৃতি জানাতে পারে। নিকাশ ঘরের সুবিধা বন্ধ রেখেও কেন্দ্রীয় ব্যাংক প্রত্যক্ষ শাস্তিমূলক ব্যবস্থা বাস্তবায়ন করতে পারে। উদ্দীপকে কেন্দ্রীয় ব্যাংকের নির্দেশনা অমান্য করায় কেন্দ্রীয় ব্যাংক শাস্তিমূলক ব্যবস্থা গ্রহণ করে। তাই বলা যায়, উদ্দীপকে ঋণ নিয়ন্ত্রণে কেন্দ্রীয় ব্যাংক কর্তৃক নিকাশ ঘর সুবিধা বন্ধ রাখা যৌক্তিক।"
        }
      ]
    },
    {
      "number": "5",
      "uddipok": "মিস নওরীন একজন চাকরিজীবী। তিনি ভবিষ্যতের কথা চিন্তা করে চিত্রা ব্যাংকে একটি হিসাব খোলেন। তিনি প্রতি মাসের বেতন থেকে নির্দিষ্ট পরিমাণ অর্থ সেই হিসাবে জমা করবেন এবং নির্দিষ্ট সময় শেষে সুদসহ অর্থ ফেরত পাবেন। মিস নওরীন ২০২৪ সালে বোনাস ও ইনসেনটিভহিসেবে প্রাপ্ত ৫ লক্ষ টাকা দীর্ঘমেয়াদে চিত্রা ব্যাংকে জমা রাখতে চাইলে ব্যাংক ম্যানেজার তাকে অন্য একটি হিসাব খোলার পরামর্শ দেন।",
      "tag": "VNSC 25",
      "sub_questions": [
        {
          "label": "ক",
          "question": "ঋণ আমানতি হিসাব কী?",
          "explanation": "ঋণ দেওয়ার সময় ব্যাংক ঋণগ্রহীতার নামে যে হিসাব খুলে মঞ্জুরকৃত ঋণের অর্থ প্রদান করে তাকে ঋণ আমানতি হিসাব বলে।"
        },
        {
          "label": "খ",
          "question": "মানি লন্ডারিং প্রতিরোধে KYC ফর্মের ভূমিকা ব্যাখ্যা করো।",
          "explanation": "মানি লন্ডারিং অর্থাৎ, অর্থ জালিয়াতি প্রতিরোধে KYC ফর্ম গুরুত্বপূর্ণ ভূমিকা রাখে। জালিয়াতি ও অবৈধ অর্থ লেনদেন রোধে গ্রাহকের তথ্য সম্বলিত ফর্মই হলো KYC ফর্ম। গ্রাহকের অন্যায় লেনদেন নিয়ন্ত্রণের কাজে এ ফর্ম ব্যবহার করা হয়। এ ফর্মে গ্রাহকের ব্যক্তিগত সব তথ্য থাকে। ফলে ভুয়া হিসাব খোলার প্রবণতা ও অবৈধ লেনদেন কমে যায়।"
        },
        {
          "label": "গ",
          "question": "উদ্দীপকে মিস নওরীন চিত্রা ব্যাংকে কোন ধরনের হিসাব খুলেছেন? ব্যাখ্যা করো।",
          "explanation": "উদ্দীপকে মিস নওরীন চিত্রা ব্যাংকে পেনশন সঞ্চয়ী হিসাব খুলেছেন। এ হিসাবে প্রতি মাসে একটি নির্দিষ্ট পরিমাণ অর্থ নির্দিষ্ট মেয়াদের জন্য রাখা হয়। মেয়াদ শেষে মুনাফাসহ জমাকৃত অর্থ উত্তোলন করতে হয়। চাকরিজীবী ও পেশাজীবী গ্রাহকদের জন্য এ হিসাবের মাধ্যমে টাকা জমানো বেশ সুবিধাজনক। উদ্দীপকে মিস নওরীন একজন চাকরিজীবী। তিনি ভবিষ্যতের কথা চিন্তা করে চিত্রা ব্যাংকে একটি হিসাব খোলেন। তিনি মাসের বেতন থেকে নির্দিষ্ট পরিমাণ অর্থ সেই হিসাবে জমা করবেন। নির্দিষ্ট সময় শেষে সুদসহ অর্থ ফেরত পাবেন। উল্লেখ্য, মিস নওরীনের হিসাবের অন্যতম প্রধান বৈশিষ্ট্য হলো জমাকৃত টাকা ও সময়ের নির্দিষ্টতা। এই বৈশিষ্ট্যগুলো প্রধানত পেনশন সঞ্চয়ী হিসাবের সাথে সাদৃশ্যপূর্ণ। তাই বলা যায়, মিস নওরীন পেনশন সঞ্চয়ী হিসাব খুলেছেন।"
        },
        {
          "label": "ঘ",
          "question": "উদ্দীপকে ব্যাংক ম্যানেজার কর্তৃক মিস নওরীনকে অন্য একটি ব্যাংক হিসাব খোলার পরামর্শ দানের যৌক্তিকতা বিশ্লেষণ করো।",
          "explanation": "উদ্দীপকের ব্যাংক ম্যানেজার কর্তৃক মিস নওরীনকে স্থায়ী হিসাব খোলার পরামর্শ দেওয়া যৌক্তিক। এ হিসাবে নির্দিষ্ট সময়ের জন্য ব্যাংকে অর্থ জমা করা হয়। উত্ত মেয়াদের মধ্যে হিসাব থেকে অর্থ উত্তোলন করা যায় না। তাই এ হিসাবে আমানতের ওপর উচ্চ হারে সুদ দেওয়া হয়। মেয়াদ শেষে আমানতকারী সুদসহ জমাকৃত টাকা উত্তোলন করতে পারেন। উদ্দীপকের মিস নওরীন একজন চাকরিজীবী। তিনি ২০২৪ সালে বোনাস ও ইনটেনসিভ হিসেবে প্রাপ্ত ৫ লক্ষ টাকা দীর্ঘমেয়াদে চিত্রা ব্যাংকে জমা রাখতে চাইছেন। চিত্রা ব্যাংকের ম্যানেজার তাকে অন্য একটি হিসাব খোলার পরামর্শ দেন। স্থায়ী হিসাব দীর্ঘমেয়াদে বড় অঙ্কের অলস অর্থ জমা করার জন্য বেশ উপযোগী হিসাব। কারণ উল্লিখিত মেয়াদের মধ্যে জমাকৃত টাকা উত্তোলন করা যায় না। এর ফলে ব্যাংক উক্ত অর্থ একটি নির্দিষ্ট মেয়াদে লাভজনক খাতে বিনিয়োগ করতে পারে। এরই প্রেক্ষিতে ব্যাংক আমানতকারীকে উচ্চ হারে সুদ প্রদান করে। উদ্দীপকে মিস নওরীনও তার ৫ লক্ষ টাকা দীর্ঘমেয়াদে জমা করতে চান। দীর্ঘমেয়াদি হওয়ায় স্থায়ী হিসাব খোলায় তার জন্য ভালো হবে। তাই বলা যায়, উদ্দীপকের চিত্রা ব্যাংক ম্যানেজার কর্তৃক প্রদত্ত পরামর্শ মিস নওরীনের জন্য যথার্থ হয়েছে।"
        }
      ]
    },
    {
      "number": "6",
      "uddipok": "জনাব জায়েব ২৯/০২/২৪ তারিখে তার দেনাদারের নিকট থেকে একটি চেক পেলেন। চেকের বাম কোণে আড়াআড়ি সমান্তরাল দুটি রেখা টানা ছিল এবং রেখার মধ্যে 'সোনালী ব্যাংক রমনা শাখা' লেখা ছিল। পরবর্তীতে জনাব জায়েব ০২/০৯/২৪ তারিখে চেকটি সোনালী ব্যাংকের রমনা শাখায় তার ব্যাংক হিসাবে জমা দিতে গেলে ব্যাংক চেকটি ফেরত দেয়।",
      "tag": "VNSC 25",
      "sub_questions": [
        {
          "label": "ক",
          "question": "খোলা চেক কী?",
          "explanation": "যে চেকে কোনো দাগকাটা থাকে না, তাকে খোলা চেক বলে।"
        },
        {
          "label": "খ",
          "question": "চেকের সীমিত অনুমোদন বলতে কী বোঝায়?",
          "explanation": "অনুমোদনকারী চেকের উল্টো পিঠে স্বাক্ষরের সাথে কেবল একজন নির্দিষ্ট ব্যক্তির নাম উল্লেখপূর্বক অর্থ দেওয়ার নির্দেশ দিলে তাকে সীমিত অনুমোদন বলা হয়। সীমিত অনুমোদনের ফলে উল্লিখিত ব্যক্তি ব্যতিত অন্য কাউকে ব্যাংক অর্থ পরিশোধ করে না। এ ধরনের অনুমোদনে চেকের উল্টো পিঠে 'শুধুমাত্র A কে প্রদান করুন' লেখা থাকে। এক্ষেত্রে A ব্যতীত অন্য কেউ চেকের অর্থ উত্তোলন করতে পারবে না।"
        },
        {
          "label": "গ",
          "question": "উদ্দীপকে জনাব জায়েব যে চেক পেয়েছেন তা কোন ধরনের চেক? ব্যাখ্যা করো।",
          "explanation": "উদ্দীপকের উল্লিখিত জনাব জায়েব দেনাদার হতে বিশেষ দাগকাটা চেক পেয়েছেন। এ ধরনের চেকের ওপরে বাম দিকে আড়াআড়িভাবে দাগ টানা থাকে। দাগের ভেতর নির্দিষ্ট ব্যাংকের নাম উল্লেখ থাকবে। চেকের টাকা ঐ নির্দিষ্ট ব্যাংকের হিসাবের মাধ্যমেই সংগ্রহ করতে হবে। ফলে অন্যান্য চেকের তুলনায় এটি বেশি নিরাপদ। উদ্দীপকে জনাব জায়েব তার দেনাদারের কাছ থেকে গত ২৯/০২/২৪ তারিখে একটি চেক পান। চেকটির উপরিভাগে বাম কোণে অঙ্কিত আড়াআড়ি দুটি সমান্তরাল রেখার মাঝখানে 'সোনালী ব্যাংক রমনা শাখা' শব্দদ্বয় লেখা ছিল। অর্থাৎ, বিশেষ দাগকাটা চেকের মতো এ চেকে নির্দিষ্ট ব্যাংকের নাম উল্লেখ আছে। ব্যাংকটি হলো সোনালী ব্যাংকের রমনা শাখা। জনাব জায়েব উক্ত ব্যাংকে চেক জমা হিসাব খোলার মাধ্যমে অর্থ সংগ্রহ করতে পারবেন। তাই বলা যায়, জনাব জায়েব একটি বিশেষ দাগকাটা চেক পেয়েছেন।"
        },
        {
          "label": "ঘ",
          "question": "উদ্দীপকে ব্যাংক কর্তৃক চেকটি ফেরত দেওয়ার কারণ বিশ্লেষণ করো।",
          "explanation": "উদ্দীপকে চেকটি বাসি চেক হওয়ায় ব্যাংক কর্তৃক এটির ফেরত যথার্থ হয়েছে বলে আমি মনে করি। চেক প্রস্তুতের পর থেকে নির্দিষ্ট সময়ের মধ্যে চেকের অর্থ উত্তোলন করতে হয়। নির্দিষ্ট সময় অতিক্রম হলে ঐ চেক বাসি চেকে পরিণত হয়। সাধারণত যেকোনো চেকের বৈধ মেয়াদকাল ৬ মাস বা ১৮০ দিন পর্যন্ত হয়। চেকের বৈধ মেয়াদের মধ্যে চেকের অর্থ উত্তোলন না করলে। ব্যাংক অর্থ পরিশোধে অস্বীকৃতি জানায়। উদ্দীপকে জনাব জায়েব তার দেনাদারের নিকট থেকে ২৯/০২/২৪ তারিখে একটি চেক পান। তবে তিনি দীর্ঘদিন পর ০২/০৯/২৪ তারিখে চেকটি -ব্যাংকে উপস্থাপন করলে ব্যাংক টাকা প্রদানে অপারগতা প্রকাশ করে। উদ্দীপকে জনাব জায়েব ২৯/০২/২৪ ইং তারিখে ইস্যুকৃত চেকটি ০২/০৯/২৪ তারিখে উপস্থাপন করেন। তত দিনে চেকটি মেয়াদ উত্তীর্ণ চেকে পরিণত হয়েছে। চেকটি প্রস্তুতের তারিখ হতে ৭ মাস পর চেকটি উপস্থাপন করা হয়েছে। এক্ষেত্রে চেকের বৈধ মেয়াদ হতে অতিরিক্ত ১ মাস অতিক্রম হয়ে গিয়েছে। যা চেকটিকে বাসি চেকে পরিণত করেছে। এ ধরনের চেকের টাকা ব্যাংক পরিশোধ করতে বাধ্য থাকে না। তাই উপরিউক্ত তথ্যের আলোকে বলা যায়, বাসি চেক হওয়ায় ব্যাংক কর্তৃক চেকটির ফেরত যথার্থ হয়েছে।"
        }
      ]
    },
    {
      "number": "7",
      "uddipok": "রুমি ও জামি ঢাকার মতিঝিলে একটি প্রতিষ্ঠানে কর্মরত। চাকরির সুবাদে তারা ঢাকায় বসবাস করেন এবং স্বর্ণচূড়া ব্যাংকের মতিঝিল শাখায় হিসাব পরিচালনা করেন। দুই সহকর্মী ভ্রমণে কক্সবাজার গেলেন। সেখানে লেনদেনের সুবিধার জন্য জামি সাথে ব্যাংক চেক নেন এবং রুমি ব্যাংক হিসাবের বিপরীতে ইস্যুকৃত প্লাস্টিক কার্ড নেন। স্বর্ণচূড়া ব্যাংকের কক্সবাজার শাখা থেকে চেকের মাধ্যমে অর্থ উত্তোলন করে জামি যাবতীয় খরচ সম্পন্ন করেন এবং রুমি এটিএম থেকে অর্থ উত্তোলন করে খরচ নির্বাহ করেন।",
      "tag": "VNSC 25",
      "sub_questions": [
        {
          "label": "ক",
          "question": "ওয়ান স্টপ সার্ভিস কী?",
          "explanation": "ওয়ান স্টপ সার্ভিস বলতে একজন ব্যাংক কর্মকর্তার কাছ থেকে গ্রাহকের প্রয়োজনীয় সার্ভিস লাভকে বোঝায়।"
        },
        {
          "label": "খ",
          "question": "গ্রাহক সেবা নিশ্চিত করতে ইলেকট্রনিক ব্যাংকিং গুরুত্বপূর্ণ কেন?",
          "explanation": "ই-ব্যাংকিং ব্যবস্থায় উন্নত ইলেকট্রনিক প্রযুক্তি ব্যবহার করে অতি দ্রুত ও মির্ভুলভাবে কাজ পরিচালনা করা যায় বলে গ্রাহক সেবা নিশ্চিতকরণে এটি গুরুত্বপূর্ণ। ইলেকট্রনিক ব্যাংকিং ব্যবস্থায় ওয়ান স্টপ সার্ভিস, অনলাইন ব্যাংকিং, এটিএম কার্ড, মোবাইল ব্যাংকিং প্রভৃতি সুবিধার কারণে গ্রাহক সেবার মান অনেক বেড়েছে। তাই গ্রাহক সেবা নিশ্চিতকরণে ই-ব্যাংকিং বর্তমানে খুবই গুরুত্বপূর্ণ।"
        },
        {
          "label": "গ",
          "question": "উদ্দীপকে জামি কোন ব্যাংকিং সুবিধা গ্রহণ করেন? ব্যাখ্যা করো।",
          "explanation": "উদ্দীপকে জামি অনলাইন ব্যাংকিং সুবিধা গ্রহণ করেন। ইন্টারনেটের মাধ্যমে পরিচালিত ব্যাংকিং কার্যক্রমকে অনলাইন ব্যাংকিং বলা হয়। এক্ষেত্রে ব্যাংকের শাখাগুলো একটি ওয়েবসাইটের মাধ্যমে যুক্ত থাকে। গ্রাহক সেই ওয়েবসাইট ব্যবহার করে সহজেই ব্যাংক হিসাবে প্রবেশ করতে পারে। ফলে গ্রাহক যেকোনো শাখা থেকে লেনদেন করতে পারে। উদ্দীপকে জামি ঢাকার মতিঝিলে একটি প্রতিষ্ঠানে কর্মরত। তিনি স্বর্ণচূড়া ব্যাংকের মতিঝিল শাখায় হিসাব পরিচালনা করেন। তিনি কক্সবাজার ভ্রমণে গেলে সাথে ব্যাংক চেক নিয়ে যান। যেটির মাধ্যমে স্বর্ণচূড়া ব্যাংকের কক্সবাজার শাখা থেকে অর্থ উত্তোলন করে যাবতীয় খরচ সম্পন্ন করেন। এখানে জামি মূলত অনলাইন ব্যাংকিং সুবিধার জন্য অর্থ উত্তোলন করতে পেরেছেন। অনলাইন ব্যাংকিং সেবায় গ্রাহকের হিসাব থাকা সাপেক্ষে যেকোনো শাখা থেকে লেনদেন করা যায়। তাই বলা যায়, উদ্দীপকে জামি অনলাইন ব্যাংকিং সুবিধা গ্রহণ করেন।"
        },
        {
          "label": "ঘ",
          "question": "'রুমির কার্ডের সামর্থ্য তার ব্যাংকের জমাকৃত অর্থের পরিমাণের সাথে সম্পৃক্ত'-বিশ্লেষণ করো।",
          "explanation": "রুমির কার্ডটি ডেবিট কার্ড হওয়ায় তার কার্ডের সামর্থ্য তার ব্যাংকের জমাকৃত অর্থের পরিমাণের সাথে সম্পৃক্ত। ব্যাংক কর্তৃক ইস্যুকৃত চুম্বকভিত্তিক সাংকেতিক নম্বরযুক্ত বিশেষ কার্ডকে ডেবিট কার্ড বলে। এটি ইলেকট্রনিক ফান্ড ট্রান্সফারের একটি অন্যতম মাধ্যম। একটি ক্যাশ কার্ড বা সম্পদ কার্ড হিসেবে পরিচিত। যার মাধ্যমে গ্রাহকের হিসাবের বিপরীতে অর্থ উত্তোলন, স্থানান্তরসহ বিভিন্ন ব্যাংকিং সেবা নেওয়া যায়। উদ্দীপকে রুমি ঢাকার মতিঝিলে একটি প্রতিষ্ঠানে কর্মরত। চাকরির সুবাদে তিনি ঢাকায় বসবাস করেন। তিনি স্বর্ণচূড়া ব্যাংকের মতিঝিল শাখায় হিসাব পরিচালনা করেন। তিনি কক্সবাজার ভ্রমণে গেলে সাথে করে তার ব্যাংক হিসাবের বিপরীতে ইস্যুকৃত প্লাস্টিক কার্ড নেন। যেটি ব্যবহার করে তিনি এটিএম থেকে অর্থ উত্তোলন করে খরচ নির্বাহ করেন। ব্যাংক হিসাবে অর্থ থাকার বিপরীতে বিভিন্ন লেনদেনে ব্যবহৃত কার্ডটি হলো ডেবিট কার্ড। যেটির মাধ্যমে নগদ অর্থের জমার বিপরীতে কেনাকাটা, অর্থ স্থানান্তর, উত্তোলন করা যায়। দিনের যেকোনো সময় এই ব্যাংকিং সেবা পাওয়া যায়। অর্থাৎ, উদ্দীপকে রুমির ব্যবহৃত কার্ডটি হলো ডেবিট কার্ড। যেটির মাধ্যমে তিনি ভ্রমণে গেলে সেখানে এটিএম থেকে উত্তোলন করে খরচ নির্বাহ করেন। যার জন্য তার হিসাবে অর্থ জমা ছিল। ডেবিট কার্ডে জমাকৃত অর্থের বেশি তিনি উত্তোলন করতে পারবেন না। তাই বলা যায়, রুমির কার্ডের সামর্থ্য তার ব্যাংকের জমাকৃত অর্থের পরিামণের সাথে সম্পৃক্ত।"
        }
      ]
    },
    {
      "number": "8",
      "uddipok": "জনাব সজল একজন ব্যবসায়ী। তিনি ২০২৪ সালে ৩ লক্ষ টাকা দিয়ে একটি রয়েল এনফিল্ড মোটরসাইকেল কেনেন এবং তার বড়ো ভাইকে উপহার দেন। তার ভাই মোটরসাইকেলটি বিমা করতে চাইলে বিমা কোম্পানি বিমা চুক্তি করতে রাজি হয় না। পরে জনাব সজল নিজেই বিমা চুক্তি করেন এবং মোটরসাইকেলের ক্রয়মূল্য ৪ লক্ষ টাকা উল্লেখ করেন। মোটরসাইকেলটি দুর্ঘটনায় সম্পূর্ণ ক্ষতিগ্রস্ত হলে বিমা কোম্পানির নিকট বিমা দাবি উপস্থাপন করা হয়। বিমা কোম্পানি যাচাই-বাছাই করে বিমা দাবি প্রদান করতে অস্বীকৃতি জানায়।",
      "tag": "VNSC 25",
      "sub_questions": [
        {
          "label": "ক",
          "question": "মৌলিক ঝুঁকি কী?",
          "explanation": "যে ঝুঁকি ব্যক্তি বা প্রতিষ্ঠানের নিয়ন্ত্রণ অযোগ্য কোনো কারণে সৃষ্টি হয়, যা সাধারণভাবে সবাইকে ক্ষতিগ্রস্ত করে তাকে মৌলিক ঝুঁকি বলে।"
        },
        {
          "label": "খ",
          "question": "বিমাযোগ্য স্বার্থ বিমা ব্যবসায়ে গুরুত্বপূর্ণ কেন? ব্যাখ্যা করো।",
          "explanation": "বিমাকৃত বিষয়বস্তুতে বিমাগ্রহীতার স্বার্থ থাকায় বিমা ব্যবসায়ে বিমাযোগ্য স্বার্থ গুরুত্বপূর্ণ। বিমাকৃত বিষয়বস্তুতে বিমাগ্রহীতার আর্থিক স্বার্থকে বিমাযোগ্য স্বার্থ বলে। আইনানুযায়ী বিমা একটি বৈধ ব্যবসায়। অসুস্থ মৃতপ্রায় কোনো ব্যক্তির জীবন বা অন্যের সম্পত্তি বিমা করে বিমা প্রতিষ্ঠান থেকে অর্থ আদায় করা গেলে তা জুয়া খেলা হতো। কিন্তু বিমার ক্ষেত্রে বিমাকৃত বিষয়বস্তুতে বিমাগ্রহীতার আর্থিক স্বার্থ থাকে। এই স্বার্থকে আর্থিকভাবে সুরক্ষিত করতেই বিমার উদ্ভব হয়।"
        },
        {
          "label": "গ",
          "question": "উদ্দীপকে সজলের ভাই কেন মোটরসাইকেলটি বিমা করতে পারেনি? ব্যাখ্যা করো।",
          "explanation": "উদ্দীপকের পরবর্তী ২টি জাহাজ বিমার বিমাযোগ্য স্বার্থের নীতির অনুপস্থিতির কারণে বিমা কোম্পানি বিমা করেনি। এ নীতির আওতায় বিমার বিষয়বস্তুতে অবশ্যই বিমাগ্রহীতার স্বার্থ থাকতে হয়। এই স্বার্থ বলতে বিমাগ্রহীতার মালিকানা স্বত্ব বা আর্থিক স্বার্থকে বোঝানো হয়েছে। বিমাযোগ্য স্বার্থ না থাকলে বিমা চুক্তি বাতিল বলে গণ্য হয়। উদ্দীপকে বাঁধন সি ট্রান্সপোর্ট কোম্পানি অন্য একটি কোম্পানির সাথে চুক্তিতে ভাড়া নেওয়া ২টি জাহাজে মালামাল পরিবহন করে। তিনি জাহাজগুলোর বিমা করতে চাইল বিমা কোম্পানি তা বিমা করতে সম্মত হয়নি। জাহাজগুলো মূলত অন্য কোম্পানির ছিল। ফলে জাহাজ ক্ষতিগ্রস্ত হলে তার কোম্পানি কোনোভাবেই আর্থিকভাবে ক্ষতিগ্রস্ত হতো না। কারণ এ সকল জাহাজের সাথে বাঁধন সি ট্রান্সপোর্টের কোনো আর্থিক স্বার্থ জড়িত ছিল না। আর্থিক স্বার্থ জড়িত না থাকলে সে সম্পত্তির বিমা করা যায় না। তাই বলা যায়, বিমাযোগ্য স্বার্থ নীতির অনুপস্থিতির কারণে বিমা কোম্পানি চুক্তিতে নেওয়া পরবর্তী ২টি জাহাজের বিমা করেনি।"
        },
        {
          "label": "ঘ",
          "question": "উদ্দীপকে বিমা কোম্পানি কর্তৃক বিমা দাবি প্রদান করতে অস্বীকৃতি জানানোর যৌক্তিকতা বিশ্লেষণ করো।",
          "explanation": "উদ্দীপকে জনাব সজল সদ্বিশ্বাসের নীতি লঙ্ঘন করায় বিমা কোম্পানি কর্তৃক বিমাদাবি প্রদান করতে অস্বীকৃতি জানানো যৌক্তিক হয়েছে। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। এজন্য উভয় পক্ষ বিমা সম্পর্কিত সব গুরুত্বপূর্ণ তথ্য সঠিকভাবে দিতে বাধ্য থাকে। এতে উভয় পক্ষের মাঝে সচ্ছতা বজায় থাকে। উদ্দীপকে জনাব সজল ৩ লক্ষ টাকা দিয়ে একটি মোটরসাইকেল কেনেন। তিনি একটি বিমা কোম্পানির নিকট বিমা চুক্তি করেন। তিনি বিমাপত্রে মোটরসাইকেলের ক্রয়মূল্য ৪ লক্ষ টাকা উল্লেখ করেন। মোটরসাইকেলটি দুর্ঘটনায় ক্ষতিগ্রস্ত হলে তিনি বিমাদাবি পেশ করেন। বিমা কোম্পানি যাচাই-বাছাই করে বিমাদাবি প্রদান করতে অস্বীকৃতি জানায়। উল্লেখ্য পরিস্থিতিতে জনাব সজলের বিমাদাবি প্রত্যাখ্যান বিমা কোম্পানির জন্য যথার্থ হয়েছে। কারণ তিনি ক্রয়মূল্যের ক্ষেত্রে ভুল তথ্য প্রদান করেছেন। এর ফলে বিমা চুক্তির সদ্বিশ্বাসের সম্পর্ক লঙ্ঘিত হয়েছে। অতএব, বিমা চুক্তির মূলনীতি লঙ্ঘিত হওয়ায় বিমা কোম্পানি বিমা দাবি প্রত্যাখ্যানের অধিকার রাখে। তাই বলা যায়, সদ্বিশ্বাসের নীতি ভঙ্গ করায় বিমা কোম্পানি কর্তৃক জনাব সজলের বিমাদাবি পরিশোধে অস্বীকৃতি জানানো যৌক্তিক হয়েছে।"
        }
      ]
    },
    {
      "number": "9",
      "uddipok": "জনাব আশিক তার ব্যক্তিগত ব্যবহৃত গাড়িটি ২০ লক্ষ টাকায় দুটি, কোম্পানির নিকট পৃথকভাবে বিমা করেন। দুর্ঘটনায় গাড়িটির ৫ লক্ষ টাকার ক্ষতি সাধিত হয়। জনাব আশিক দুটি বিমা কোম্পানির নিকট পৃথকভাবে ৫ লক্ষ টাকা ক্ষতিপূরণ দাবি করেন এবং বিমা কোম্পানিগুলো তার দাবি প্রত্যাখ্যান করে।",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "",
          "explanation": "বিমাকৃত বিষয়বস্তু যেই কারণে ক্ষতিগ্রস্ত হলে বিমাকারী ক্ষতিপূরণ প্রদানে বাধ্য থাকে, সেই কারণকে প্রত্যক্ষ কারণ বলে।"
        },
        {
          "label": "খ",
          "question": "",
          "explanation": "বিমা চুক্তি কোনো বাজি ধরার চুক্তি নয়। বাজি চুক্তিতে বৈধ চুক্তির অনেক অপরিহার্য উপাদান উপস্থিত থাকে না। \"এই চুক্তি আইন দ্বারা স্বীকৃত নয়। অন্যদিকে, বিমা চুক্তিতে চুক্তির বিষয়বস্তুর ওপর উভয়পক্ষের স্বার্থ জড়িত থাকে। বিমা চুক্তিতে বিমাগ্রহীতা ও বিমাকারীর মধ্যে চূড়ান্ত সদ্বিশ্বাসের ভিত্তিতে আর্থিক ক্ষতিপূরণের চুক্তি হয়। যে অনিশ্চিত ঘটনার জন্য চুক্তি করা হয় ঐ ঘটনা ঘটা বা না ঘটার ওপর লেনদেন নির্ভর করে না। সুতরাং, বিমা চুক্তি বাজি ধরার চুক্তি নয়।"
        },
        {
          "label": "গ",
          "question": "",
          "explanation": "উদ্দীপকে জনাব আশিক দ্বৈত বিমাপত্র গ্রহণ করেছেন। এ ধরনের বিমার ক্ষেত্রে একই বিষয়বস্তুর জন্য একাধিক বিমা প্রতিষ্ঠানের সাথে রিমা চুক্তি করা হয়। বিমাকৃত বিষয়বস্তুর মূল্য বেশি হলে এ বিমা করা হয়। একক প্রতিষ্ঠানের কাছে বিমা না করে একাধিক প্রতিষ্ঠানের কাছে বিমা করে বিমাগ্রহীতা ঝুঁকি বণ্টন করে। জীবন ও সম্পত্তি উভয় ক্ষেত্রেই এরূপ বিমার প্রচলন রয়েছে। উদ্দীপকে জনাব আশিক তার ব্যক্তিগত গাড়িটি দুটি কোম্পানির নিকট বিমা করেন। পৃথক বিমা চুক্তি দুটির মোট মূল্য ২০ লক্ষ টাকা। দুর্ঘটনায় গাড়িটির ৫ লক্ষ টাকার ক্ষতি সাধিত হয়। এক্ষেত্রে, উভয় কোম্পানি আনুপাতিক হারে ক্ষতিপূরণ প্রদান করবে। উদ্দীপকে জনাব আশিক দুটি বিমা প্রতিষ্ঠানকে প্রিমিয়াম দেন। অর্থাৎ, তিনি দুটি বিমা প্রতিষ্ঠানের সাথে সংশ্লিষ্ট থাকেন। সাধারণত একাধিক বিমা কোম্পানির সাথে বিমা চুক্তি করলে দ্বৈত বিমা হয়। তাই বৈশিষ্ট্যগত দিক বিবেচনায় বলা যায়, জনাব আশিক দ্বৈত বিমাপত্র গ্রহণ করেছেন।"
        },
        {
          "label": "ঘ",
          "question": "",
          "explanation": "বিমা কোম্পানিগুলো আনুপাতিক অংশগ্রহণের নীতি অনুসরণের কারণে-উদ্দীপকে উল্লিখিত বিমা কোম্পানিগুলো কর্তৃক জনাব আশিকের বিমাদাবি প্রত্যাখ্যাত হয়েছে। কোনো সম্পত্তি একাধিক বিমা প্রতিষ্ঠানের কাছে বিমা করা হলে এ নীতি অনুসরণ করা হয়। এ নীতি অনুযায়ী সব বিমা প্রতিষ্ঠান আনুপাতিক হারে ক্ষতিপূরণ দিতে বাধ্য থাকে। শুধু সম্পত্তি বিমার ক্ষেত্রেই এ নীতি প্রযোজ্য। উদ্দীপকে জনাব আশিক তার ব্যক্তিগত গাড়িটির জন্য দুটি বিমা কোম্পানির সাথে সমহারে বিমা চুক্তি করেছেন। বিমা দুটির মোট মূল্য ২০ লক্ষ টাকা। দুর্ঘটনায় গাড়িটির ৫ লক্ষ টাকার ক্ষতি হয়। তিনি দুটি বিমা কোম্পানির নিকট পৃথকভাবে ৫ লক্ষ টাকা ক্ষতিপূরণ দাবি করে। বিমা কোম্পানিগুলো তার দাবি প্রত্যাখ্যান করে। একই সম্পত্তি একাধিক বিমা কোম্পানির সাথে বিমা করা থাকলে বিমা প্রতিষ্ঠানগুলো বিমাদাবির মূল্য আনুপাতিক হারে পরিশোধ করে। উদ্দীপকে জনাব আশিক দুটি বিমা প্রতিষ্ঠানের কাছে সমান অঙ্কে মোট ২০ লক্ষ টাকার দুটি বিমা করেছেন। দুর্ঘটনার কারণে ৫ লক্ষ টাকার ক্ষতি হয়। এক্ষেত্রে নিয়ম অনুযায়ী বিমা কোম্পানি দুটি আনুপাতিক হারে অর্থাৎ, ২.৫ লক্ষ টাকা করে পরিশোধ করবে। কিন্তু জনাব আশিক সম্পূর্ণ টাকা পৃথকভাবে ক্ষতিপূরণ দাবি করে। জনাব আশিকের ক্ষতিপূরণ দাবি আনুপাতিক হারে অংশগ্রহণের নীতির লঙ্ঘন। তাই বিমা কোম্পানিগুলো তার বিমাদাবি প্রত্যাখ্যান করে।"
        }
      ]
    },
    {
      "number": "10",
      "uddipok": "জনাব তাসিন একজন চাকরিজীবী। তিনি তার সন্তানের ভবিষ্যতের কথা চিন্তা করে ১০ বছর মেয়াদি বিমাপত্র গ্রহণ করেন। ১০ বছরের মধ্যে তিনি মারা গেলে বা ১০ বছর শেষে তার সন্তান নির্দিষ্ট সময় পর্যন্ত শিক্ষাবৃত্তি পাবে। ৪ বছর পর আর্থিক অসংগতির কারণে তিনি বিমা চালু রাখতে অসমর্থ হন এবং প্রদত্ত প্রিমিয়াম ফেরত পাওয়ার আবেদন করেন।",
      "tag": "VNSC 25",
      "sub_questions": [
        {
          "label": "ক",
          "question": "পুনর্বিমা কী?",
          "explanation": "বিমাকারী বিমাকৃত ঝুঁকি একা বহন না করে অন্য কোনো বিমা প্রতিষ্ঠানের সাথে একটি নির্দিষ্ট প্রিমিয়ামের বিনিময়ে পুনরায় চুক্তি করলে তাকে পুনর্বিমা বলে।"
        },
        {
          "label": "খ",
          "question": "গ্রুপ বিমা বলতে কী বোঝায়?",
          "explanation": "যে বিমাপত্রের অধীনে কারখানার সব শ্রমিকের বিমাপত্র করা যায় তাকে গ্রুপ বিমা বা গোষ্ঠী বিমাপত্র বলে। এ বিমাপত্রের আওতায় একটি বিশেষ গোষ্ঠীর জীবনকে একক বিমাপত্রের অধীনে বিমা করা হয়। সাধারণত একই স্থানে কর্মরত কর্মীদের জন্য এ ধরনের বিমা করা হয়। নিয়োগকর্তা এ ধরনের বিমা করে কর্মীদের ভবিষ্যৎ নিরাপত্তা নিশ্চিত করে।"
        },
        {
          "label": "গ",
          "question": "উদ্দীপকে জনাব তাসিন কোন ধরনের বিমাপত্র গ্রহণ করেছেন? ব্যাখ্যা করো।",
          "explanation": "উদ্দীপকের জনাব তাসিন শিক্ষাবৃত্তি মেয়াদি জীবন বিমাপত্র গ্রহণ করেছেন। এ বিমাপত্রে বিমাগ্রহীতা সন্তানদের লেখাপড়ার খরচ বহনের উদ্দেশ্যে একটা নির্দিষ্ট মেয়াদ পর্যন্ত প্রিমিয়াম প্রদান করে। মেয়াদ শেষে সন্তানদের লেখাপড়ার জন্য কিছু দিন পর পর বৃত্তি হিসেবে অর্থ উত্তোলন করা যায়। মেয়াদপূর্তির পূর্বে বিমাগ্রহীতার মৃত্যু হলে আর প্রিমিয়াম প্রদান করতে হয় না। উদ্দীপকের জনাব তাসিন একজন চাকরিজীবী। তিনি সন্তানদের লেখা পড়ার জন্য ১০ বছর মেয়াদি একটি বিশেষ বিমাপত্র গ্রহণ করেছেন। যেখানে তিনি নির্দিষ্ট মেয়াদ পর্যন্ত বিমা কোম্পানিকে প্রিমিয়াম পরিশোধ করবেন। মেয়াদশেষে বিমা কোম্পানি নির্দিষ্ট মেয়াদ পর্যন্ত তার সন্তানদের শিক্ষাবৃত্তি প্রদান করবে। এক্ষেত্রে জনাব তাসিনের বিমাপত্রের প্রধান বৈশিষ্ট্য হলো মেয়াদ শেষে বিমা কোম্পানি কর্তৃক সন্তানদের শিক্ষাবৃত্তি প্রদান করা। উত্ত বৈশিষ্ট্যটি শিক্ষাবৃত্তি মেয়াদি বিমাপত্রের বৈশিষ্ট্যের অনুরূপ। তাই বলা যায়, জনাব তাসিন তার সন্তানদের জন্য শিক্ষাবৃত্তি মেয়াদি বিমাপত্র গ্রহণ করেছেন।"
        },
        {
          "label": "ঘ",
          "question": "তুমি কি মনে করো বিমা কোম্পানি জনাব তাসিনকে তার দাবিকৃত অর্থ প্রদান করবে? যুক্তিসহ ব্যাখ্যা করো।",
          "explanation": "উদ্দীপকের বিমা কোম্পানি জনাব তাসিনকে বিমার সম্পূর্ণ অর্থ নয়, বরং সমর্পণ মূল্য প্রদান করবে। বিমাগ্রহীতা প্রিমিয়াম পরিশোধে অসমর্থ হলে পলিসি ফেরত দিয়ে যে অর্থ গ্রহণ করে, তাকে সমর্পণ মূল্য বলে। এটি প্রদত্ত প্রিমিয়ামেরই একটি অংশ। বিমা চুক্তির মেয়াদ কমপক্ষে দুই বছর উত্তীর্ণ হওয়ার পর সমর্পণ মূল্য সুবিধা প্রদান করা হয়। উদ্দীপকে জনাব তাসিন সন্তানদের লেখাপড়ার কথা বিবেচনা করে '১০ বছর মেয়াদি একটি বিমাপত্র গ্রহণ করেন। উক্ত বিমায় তিনি নির্দিষ্ট সময় পর্যন্ত প্রিমিয়াম প্রদান করবেন। মেয়াদ শেষে বিমা কোম্পানি তার সন্তানদের শিক্ষাবৃত্তি প্রদান করবে। তবে চার বছর নিয়মিত প্রিমিয়াম পরিশোধ করার পর আর্থিক অসংগতির কারণে বিমা চালু রাখতে অসমর্থ হন। এরপর তিনি বিমা কোম্পানির নিকট প্রদত্ত প্রিমিয়াম ফেরত পাওয়ার আবেদন করেন। জীবন বিমায় বিমাগ্রহীতা প্রিমিয়াম প্রদানে অসমর্থ হলে বিমা কোম্পানি শর্তসাপেক্ষে সমর্পণ মূল্য প্রদান করে। তবে সমর্পণ মূল্য প্রাপ্তির জন্য অবশ্যই বিমাগ্রহীতাকে কমপক্ষে দুই বছরের প্রিমিয়াম পরিশোধ করতে হয়। এক্ষেত্রে জনাব তাসিন চার বছর প্রিমিয়াম প্রদান করেছেন। ফলে আইনগতভাবে বিমা কোম্পানির নিকট হতে তার আর্থিক সুবিধা প্রাপ্য। কিন্তু চুক্তি অনুযায়ী জনাব তাসিনের ১০ বছর প্রিমিয়াম প্রদান করতে হত। আর তিনি চুক্তির শর্ত সম্পূর্ণভাবে পালন করতে পারেননি। ফলে আইনসংগতভাবে বিমা কোম্পানি জনাব তাসিনকে তার দাবিকৃত অর্থ ফেরত প্রদানে বাধ্য নয়। তাই বলা যায়, বিমা কোম্পানি জনাব তাসিনকে সম্পূর্ণ প্রিমিয়ামের অর্থ প্রদান করবে না।"
        }
      ]
    },
    {
      "number": "11",
      "uddipok": "মিস সাদিকা ১০ বছর মেয়াদি একটি বিমা পলিসি গ্রহণ করেন। বিমা পলিসি অনুযায়ী নির্দিষ্ট মেয়াদের মধ্যে মারা গেলে তার নমিনি বা মেয়াদ শেষে তিনি বিমাদাবি পাবেন। অন্যদিকে, মিস ফাতিহা ১০ বছর মেয়াদি একটি বিমা পলিসি গ্রহণ করেন। বিমা পলিসি অনুযায়ী শুধু মেয়াদ শেষেই বিমাদাবি দেওয়া হবে।",
      "tag": "VNSC 25",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "বিমা চুক্তিতে বিমাগ্রহীতা এককালীন অথবা নির্দিষ্ট সময় পর বিমাকারীকে যে অর্থ দেয়, তাকে প্রিমিয়াম বলে।"
        },
        {
          "label": "খ",
          "question": "জীবন বিমা কি ক্ষতিপূরণের চুক্তি? ব্যাখ্যা করো।",
          "explanation": "মানুষের জীবনের ক্ষতিপূরণ দেওয়া সম্ভব নয় বলে জীবন বিমা ক্ষতিপূরণের চুক্তি নয়। জীবন বিমা চুক্তি অন্যান্য বিমা চুক্তি থেকে আলাদা। কারণ অন্যান্য বিমা চুক্তিতে বিমাকৃত বিষয়বস্তুর ক্ষতির ক্ষেত্রে বিমাকারী বিমাকৃত অর্থ দেয় অথবা ক্ষতিপূরণের ব্যবস্থা করে। যেমন: পাঁচ বছরের জন্য কোনো গাড়ির বিমা করা হলে ঐ সময়ের মধ্যে গাড়িটি ধ্বংস বা ক্ষতিগ্রস্ত হলে বিমাকারী ক্ষতিপূরণের যথাযথ ব্যবস্থা করে। কিন্তু জীবন বিমার ক্ষেত্রে নির্দিষ্ট মেয়াদ অতিক্রম করলে বিমাকারী বিমাকৃত অর্থ বিমাগ্রহীতাকে দেয়। আর নির্দিষ্ট সময়ের মধ্যে বিমাগ্রহীতার মৃত্যু হলে মনোনীত ব্যক্তি বিমাকৃত অর্থ পায়। এজন্য বলা হয় জীবন বিমা ক্ষতিপূরণের চুক্তি নয়।"
        },
        {
          "label": "গ",
          "question": "উদ্দীপকে মিস সাদিকার গৃহীত বিমাপত্রটি কোন ধরনের? ব্যাখ্যা করো।",
          "explanation": "উদ্দীপকের মিস সাদিকার গৃহীত বিমাপত্রটি হলো মেয়াদি জীবন বিমাপত্র। বিমাপত্র একটি নির্দিষ্ট সময়ের জন্য গ্রহণ করা হয়। মেয়াদের মধ্যে বিমাগ্রহীতা মৃত্যুবরণ করলে, তার মনোনীত ব্যক্তি বিমার অর্থ ফেরত পায়। আর মেয়াদ শেষে বিমাগ্রহীতা জীবিত থাকলে তিনি নিজেই রিমার অর্থ গ্রহণ করতে পারেন। এ বিমা একইসাথে আর্থিক সুরক্ষা ও বিনিয়োগ সুবিধা প্রদান করে। উদ্দীপকে মিস সাদিকা ১০ বছর মেয়াদি একটি বিমা পলিসি গ্রহণ করেন। বিমা পলিসি অনুযায়ী নির্দিষ্ট মেয়াদের মধ্যে মারা গেলে তার নমিনি বা মেয়াদ শেষে তিনি বিমাদাবি পাবেন। এখানে মিস সাদিকার গৃহীত বিমাপত্রের বৈশিষ্ট্য হলো মেয়াদের নির্দিষ্টতা এবং মেয়াদপূর্তিতে বিমাদাবি প্রাপ্তি। আর তার বিমাপত্রের এই বৈশিষ্ট্যগুলো সাধারণ মেয়াদি জীবন বিমার সাথে সাদৃশ্যপূর্ণ। তাই বলা যায়, উদ্দীপকের মিস সাদিকা সাধারণ মেয়াদি বিমাপত্র গ্রহণ করেছেন।"
        },
        {
          "label": "ঘ",
          "question": "উদ্দীপকে মিস ফাতিহার বিমাপত্রের জন্য নমিনির প্রয়োজনীয়তা আছে কি? মতামত দাও।",
          "explanation": "উদ্দীপকের মিস ফাতিহার গৃহীত বিমাপত্রটি বিশুদ্ধ মেয়াদি বিমাপত্র হওয়ায় নমিনির প্রয়োজন নেই। এ ধরনের বিমাপত্র একটি নির্দিষ্ট মেয়াদের জন্য খোলা হয়। মেয়াদ শেষে বিমাগ্রহীতা চুক্তি মোতাবেক বিমার টাকা ফেরত পায়। আর উক্ত মেয়াদের মধ্যে বিমাগ্রহীতা মারা গেলে, বিমাগ্রহীতার নমিনি কোনো অর্থ পায় না। এ ধরনের বিমা সাধারণত ৫ থেকে ১০ বছরের জন্য হয়ে থাকে। উদ্দীপকে মিস ফাতিহা ১০ বছর মেয়াদি একটি বিমা পলিসি গ্রহণ করেন। বিমা পলিসি অনুযায়ী শুধু মেয়াদ শেষেই বিমাদাবি দেওয়া হবে। তিনি মূলত বিশুদ্ধ মেয়াদি জীবন বিমা গ্রহণ করেন। বিশুদ্ধ মেয়াদি বিমা চুক্তি মোতাবেক উদ্দীপকের মিস ফাতিহা ১০ বছর জীবিত থাকলেই শুধু বিমার অর্থ পাবেন। অর্থাৎ, তিনি নিজেই বিমাকৃত অর্থ গ্রহণ করতে পারবেন। কিন্তু তিনি ১০ বছরের মধ্যে মৃত্যুবরণ করলে তার নমিনি বা অন্য কেউই কোনো অর্থ পাবেন না। ফলে এ বিমার ক্ষেত্রে নমিনি রাখার কোনো প্রয়োজনীয়তা নেই। তাই বলা যায়, মিস ফাতিহার বিশুদ্ধ মেয়াদি বিমাপত্রের কোনো নমিনির প্রয়োজন নেই।"
        }
      ]
    }
  ]
}