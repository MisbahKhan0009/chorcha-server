{
  "title": "কুমিল্লা বোর্ড ২০১৭",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "A' ব্যাংকের একই নামে অনেক শাখা আছে। অন্যদিকে 'B' ব্যাংক একটি মাত্র অফিস নিয়ে ব্যাংকিং কার্যক্রম পরিচালনা করে। 'A' ব্যাংকের মুনাফা 'B' ব্যাংকের তুলনায় যেমন বেশি তেমনি এর কার্য পরিধিও অনেক ব্যাপক ও বিস্তার।",
      "tag": "CB 17",
      "sub_questions": [
        {
          "label": "ক",
          "question": "ব্যাংক কী?",
          "explanation": "ব্যাংক হলো এমন একটি আর্থিক প্রতিষ্ঠান যা আমানত হিসেবে অর্থ সংগ্রহ করে, ঋণ দেয় ও অর্থসংক্রান্ত অন্যান্য কাজ সম্পন্ন করে।"
        },
        {
          "label": "খ",
          "question": "শাখা ব্যাংক বলতে কী বোঝ?",
          "explanation": "যে ব্যাংকিং ব্যবস্থায় একটি প্রধান অফিসের অধীনে দেশে-বিদেশে শাখা প্রতিষ্ঠার মাধ্যমে ব্যাংকিং কাজ করা হয় তাকে শাখা ব্যাংক বলে। শাখা ব্যাংক একটি বড় আকারের ব্যাংকিং প্রতিষ্ঠান। কারণ এর আর্থিক সামর্থ্য বেশি থাকে। বাংলাদেশের ব্যাংক ব্যবস্থা সামগ্রিকভাবে শাখা ব্যাংকের আওতাধীন।"
        },
        {
          "label": "গ",
          "question": "A' ব্যাংকটি কী ধরনের সুবিধা পায় বলে তুমি মনে করো।",
          "explanation": "উদ্দীপকে । ব্যাংকটি শাখা ব্যাংকের সুবিধা পায়। শাখা ব্যাংক ব্যবস্থায় অনেক শাখা অফিসের মাধ্যমে ব্যাংকিং কাজ পরিচালনা করা হয়। একটি কেন্দ্রীয় অফিসের মাধ্যমে এই শাখাগুলোকে পরিচালনা করা হয়। বাংলাদেশের ব্যাংক ব্যবস্থা শাখা ব্যাংক ব্যবস্থার আওতাধীন। উদ্দীপকে A ব্যাংকের একই নামে অনেক শাখা আছে। সুতরাং A ব্যাংক অনেক শাখা অফিসের মাধ্যমে কাজ পরিচালনা করে। তাই এটি নিঃসন্দেহে শাখা ব্যাংক। অনেক শাখা অফিস থাকায় প্রতিষ্ঠানটির গ্রাহকের সংখ্যাও বেশি হয়। গ্রাহকের সংখ্যা বেড়ে যাওয়ার কারণে A ব্যাংকের আমানত সংগ্রহের সম্ভাবনাও বাড়ে। এই কারণে A ব্যাংকটি বেশি মূলধন গঠনের সুবিধা পায়। এছাড়া A ব্যাংকের এক শাখার অর্থ প্রয়োজন পড়লে অন্য শাখা থেকে সংগ্রহ করতে পারে। এর ফলে A ব্যাংকের তারল্য সংকটের আশঙ্কা খুবই কম হয়। তাই A ব্যাংকটি শাখা ব্যাংকের সব সুবিধাই পায় বলে আমি মনে করি।"
        },
        {
          "label": "ঘ",
          "question": "উদ্দীপকে A ও B ব্যাংকের মধ্যে তুলনামূলক পার্থক্য দেখাও।",
          "explanation": "উদ্দীপকে A ও B ব্যাংকের মধ্যে প্রধান পার্থক্য হলো A ব্যাংক শাখা ব্যাংকিং পদ্ধতি এবং B ব্যাংক একক ব্যাংকিং পদ্ধতি অনুসরণ করে। শাখা ব্যাংকিং পদ্ধতি বলতে কেন্দ্রীয় অফিসের অধীনে অনেক শাখা পরিচালনা করাকে বোঝায়। অপরপক্ষে একক ব্যাংকিং পদ্ধতি হলো একটিমাত্র অফিসের মাধ্যমে ব্যাংকিং কাজ পরিচালনা করা। উদ্দীপকে A ব্যাংকের একই নামে অনেক শাখা আছে। সুতরাং A ব্যাংকটি হলো শাখা ব্যাংক। অপরদিকে B ব্যাংক একটি মাত্র অফিস নিয়ে ব্যাংকিং কাজ পরিচালনা করে। তাই B ব্যাংকটি হলো একক ব্যাংক। এখানে B ব্যাংকের কাজ একটি নির্দিষ্ট অঞ্চল পর্যন্তই সীমাবদ্ধ। আবার A ব্যাংকের কাজ অনেকগুলো অঞ্চলে বিস্তৃত। B ব্যাংকটি হলো একটি ছোট আকারের ব্যাংকিং প্রতিষ্ঠান। আবার A ব্যাংকটি হলো একটি বড় আকারের ব্যাংকিং প্রতিষ্ঠান। একটি অফিস থাকায় B ব্যাংকে বেশি তারল্য (Liquidity Reserve) রাখতে হয়। তবে এক শাখা থেকে পাশের শাখায় সহজেই অর্থ নেওয়া যায় বলে A ব্যাংকে কম তারল্য রাখলেও চলে। একটিমাত্র শাখা থাকায় B ব্যাংকে ঝুঁকি বণ্টন সম্ভব হয় না। অনেক শাখা থাকায় A ব্যাংক সহজে ঝুঁকি বণ্টন করতে পারে। এতে এক শাখায় লোকসান হলেও তা অন্য শাখার মুনাফার সাথে সমন্বয় করা যায়।"
        }
      ]
    },
    {
      "number": "2",
      "uddipok": "কেন্দ্রীয় ব্যাংক একটি দেশের মুদ্রার প্রচলন ও মান নিয়ন্ত্রণ করে। এই ব্যাংক দেশের অনেক ব্যাংকের অভিভাবক হিসেবে বিভিন্ন কার্যক্রম পরিচালনা করে।",
      "tag": "CB 17",
      "sub_questions": [
        {
          "label": "ক",
          "question": "কেন্দ্রীয় ব্যাংক কী?",
          "explanation": "জনকল্যাণের উদ্দেশ্যে প্রতিষ্ঠিত ও পরিচালিত ব্যাংকই হলো কেন্দ্রীয় ব্যাংক।"
        },
        {
          "label": "খ",
          "question": "ঋণের শেষ আশ্রয়স্থল কোন ব্যাংককে বলা হয় এবং কেন?",
          "explanation": "কেন্দ্রীয় ব্যাংককে ঋণের শেষ আশ্রয়স্থল বলা হয়। তালিকাভুক্ত ব্যাংকসমূহ যেকোনো কারণেই তারল্য বা আর্থিক সংকটে পড়তে পারে। এসময় ব্যাংকগুলো অন্য কোনো উৎস থেকে অর্থ সংগ্রহে ব্যর্থ হলে কেন্দ্রীয় ব্যাংক ঋণ সরবরাহে এগিয়ে আসে। ঋণ সহায়তায় কেন্দ্রীয় ব্যাংকের এরূপ ভূমিকার কারণে একে ঋণদানের শেষ আশ্রয়স্থল বলা হয়।"
        },
        {
          "label": "গ",
          "question": "কেন্দ্রীয় ব্যাংকটি মুদ্রা প্রচলনসহ কী ধরনের সাধারণ কার্যাবলি সম্পাদন করে তা আলোচনা করো।",
          "explanation": "উদ্দীপকে কেন্দ্রীয় ব্যাংকটি মুদ্রা প্রচলনের পাশাপাশি মুহামম সংরক্ষণ, ঋণ নিয়ন্ত্রণ, বৈদেশিক বিনিময় নিয়ন্ত্রণ প্রভৃতি সাধারণ কর করে। কেন্দ্রীয় ব্যাংক হলো দেশের প্রধান ব্যাংক। দেশের মুদ্রাবাজার নিয়ন্ত্র ও সুষ্ঠুভাবে পরিচালনার উদ্দেশ্যে এই ব্যাংক প্রতিষ্ঠা করা হয়। এছাড় এ ব্যাংকটি দেশের অন্যান্য ব্যাংকের অভিভাবক হিসেবেও কাজ করে। উদ্দীপকে একটি দেশের কেন্দ্রীয় ব্যাংকের কথা ইঙ্গিত করা হয়েছে। ব্যাংকটি ঐ দেশের মুদ্রার প্রচলন ও মান নিয়ন্ত্রণ করে। আবার ব্যাংকটি অন্যান্য ব্যাংকের ব্যাংকার হিসেবে কাজ করে। এছাড়া দেশে ঋণের পরিমাণ কাম্য স্তরে রাখার জন্যও ব্যাংকটি কাজ করে। ব্যাংক হয় নীতি, খোলাবাজার নীতি প্রভৃতি কৌশল প্রয়োগ করে ব্যাংকটি বাজারে ঋণের পরিমাণ নিয়ন্ত্রণ করে। মুদ্রার বিনিময় হার দেশের অনুকূলে রাখার জন্য ব্যাংকটি বৈদেশিক মুদ্রার আগমন-নির্গমন নিয়ন্ত্রণ করে। তাই বলা যায়, কেন্দ্রীয় ব্যাংকের সম্পাদিত অন্যান্য সাধারণ কাজের মধ্যে উপরিউক্ত কাজগুলো প্রধান।"
        },
        {
          "label": "ঘ",
          "question": "কেন্দ্রীয় ব্যাংকটি দেশের অন্য ব্যাংকের জন্য কী ধরনের কার্যাবলি সম্পাদন করে বলে তুমি মনে করো তা আলোচনা করো।",
          "explanation": "উদ্দীপকে কেন্দ্রীয় ব্যাংকটি অন্য ব্যাংকের জন্য ঋণদানকারী, ঋণের তদারককারী, নিকাশঘর এবং উপদেষ্টা হিসেবে কাজ করে। কেন্দ্রীয় ব্যাংক হলো দেশের ব্যাংকিং ব্যবস্থার পরিচালক ও নিয়ন্ত্রক। কেন্দ্রীয় ব্যাংকের অন্যতম একটি দায়িত্ব হলো অন্যান্য ব্যাংকের অভিভাবক হিসেবে কাজ করা। উদ্দীপকে কেন্দ্রীয় ব্যাংকটির দায়িত্ব হলো দেশের মুদ্রার প্রচলন ও মান নিয়ন্ত্রণ করা। এছাড়াও ব্যাংকটি দেশের অনেক ব্যাংকের অভিভাবক হিসেবে কাজ করছে। অন্যান্য ব্যাংকের ব্যাংকার হিসেবে কেন্দ্রীয় ব্যাংক নিকাশঘরের দায়িত্ব পালন করে। নিকাশঘরে অন্য ব্যাংকসমূহ পারস্পরিক আন্তঃব্যাংকিং লেনদেন নিষ্পত্তি করতে পারে। আবার অন্যান্য ব্যাংকের আর্থিক সংকটে কেন্দ্রীয় ব্যাংক ঋণদানের শেষ আশ্রয়স্থল হিসেবে কাজ করে। এছাড়া কেন্দ্রীয় ব্যাংক অন্যান্য ব্যাংকের ঋণ তদারকি, ঋণ আদায়ে সহযোগিতা, উপদেশ ও পরামর্শ দেয়। সুতরাং বলা যায়, কেন্দ্রীয় ব্যাংক অন্যান্য ব্যাংকের ব্যাংকার হিসেবে নানা দায়িত্ব পালন করে।"
        }
      ]
    },
    {
      "number": "3",
      "uddipok": "সুরমা ব্যাংক দেশের একটি সুনামধন্য বাণিজ্যিক ব্যাংক। দেশে-বিদেশে এই ব্যাংকের অনেক শাখা আছে। দেশের কেন্দ্রীয় ব্যাংকের সাথে সুসম্পর্ক আছে। গ্রাহকের সাথে সুসম্পর্কের জন্য তার গ্রাহকের সংখ্যা তুলনামূলকভাবে অন্য ব্যাংকের তুলনায় অনেক বেশি। সুরমা ব্যাংকের এই উন্নতির পিছনে তার ব্যাংকের মূলনীতিগুলো বেশ গুরুত্ব বহন করে।",
      "tag": "CB 17",
      "sub_questions": [
        {
          "label": "ক",
          "question": "বাণিজ্যিক ব্যাংকের প্রধান উদ্দেশ্য কী?",
          "explanation": "বাণিজ্যিক ব্যাংকের প্রধান উদ্দেশ্য মুনাফা অর্জন করা।"
        },
        {
          "label": "খ",
          "question": "বাণিজ্যিক ব্যাংককে অর্থ বাজারের মধ্যমনি বলা হয় কেন? বুঝিয়ে লিখ।",
          "explanation": "বাণিজ্যিক ব্যাংককে অর্থ বাজারের মধ্যমণি বলা হয়। অর্থ বাজারে এ ব্যাংক স্বল্পমেয়াদি অর্থায়নের উৎস হিসেবে বিবে হয়। ঋণ নেওয়া, চেক, বিনিময় বিল এবং প্রত্যয়পত্র ইত্যাদি দলি মাধ্যমে যে কেউ স্বল্পমেয়াদি ঋণের চাহিদা পূরণ করতে পারে।। কাজে বাণিজ্যিক ব্যাংক মুখ্য ভূমিকা পালন করে।"
        },
        {
          "label": "গ",
          "question": "ব্যাংক ও মক্কেলের মধ্যে কি ধরনের সম্পর্ক বিদ্যমান উদ্দীপকের আলোকে ব্যাখ্যা করো।",
          "explanation": "ব্যাংক ও গ্রাহকের মধ্যে পাওনাদার, দেনাদার, প্রতিনিধি, আ তত্ত্বাবধায়ক ইত্যাদি সম্পর্ক বিদ্যমান। গ্রাহক বলতে ব্যাংক হিসাব পরিচালনাকারী ব্যক্তি বা ব্যক্তিদের বোন ব্যাংক ব্যবসায়ে সফলতার জন্য ব্যাংক ও গ্রাহকের মধ্যে ভালো স বজায় রাখা আবশ্যক। উদ্দীপকে সুরমা ব্যাংক একটি বাণিজ্যিক ব্যাংক। গ্রাহকের সুসম্পর্ক বজায় রাখার জন্য এর গ্রাহক সংখ্যা বেড়েই চলছে। এ সুরমা ব্যাংক গ্রাহকের সম্পর্কের তত্ত্বাবধায়ক হিসেবে কাজ আবার ব্যাংকটি গ্রাহকের অছি হিসেবে মূল্যবান অলংকার, দলি সংরক্ষণ করে। সব গ্রাহকের সাথেই ব্যাংকটির পাওনাদার-দে সম্পর্ক আছে। আমানতকারী ব্যাংকের কাছে পাওনাদার। সুরমা আমানতকারীর কাছে দেনাদার। আবার ঋণগ্রহীতাদের সাথেও ব্য দেনাদার-পাওনাদার সম্পর্ক রয়েছে। সুরমা ব্যাংকের সাথে গ্রা বিদ্যমান সম্পর্কের মধ্যে উপরোক্ত সম্পর্কগুলোই উল্লেখযোগ্য।"
        },
        {
          "label": "ঘ",
          "question": "সুরমা ব্যাংকের উন্নতির পিছনে যে নীতিমালা কাজ করছে তা আলোচনা করো।",
          "explanation": "উদ্দীপকে সুরমা ব্যাংকের উন্নতির পেছনে তারল্যের নীতি, নীতি, অবস্থানের নীতি, সুনামের নীতি ইত্যাদি মূলনীতি উল্লেখযো মূলনীতি বলতে কোন কাজ করার মৌল বা সাধারণ নির্দেশি বোঝায়। বাণিজ্যিক ব্যাংক কাঙ্ক্ষিত সাফল্য অর্জনের জন্য মূলনীতি মেনে চলে। বর্তমানে ব্যাংকিং কাজের সফলতা অনে ব্যাংকের নীতিসমূহ সঠিকভাবে মেনে চলার ওপর নির্ভর করে। উদ্দীপকে সুরমা ব্যাংক বাণিজ্যিক ব্যাংক হিসেবে কাজ করে। দেশের কেন্দ্রীয় ব্যাংকের সাথে এই ব্যাংকের সুসম্পর্ক আছে। আবার গ্রাহকের সাথেও ব্যাংকটির ভালো সম্পর্ক বিদ্যমান। সুরমা ব্যাংকের গ্রাহকের সংখ্যা অন্যান্য ব্যাংক থেকে অনেক বেশি। মূলত ব্যাংকের মূলনীতিসমূহ মেনে চলার কারণেই সুরমা ব্যাংক এতটা সফল। সর্বোচ্চ গ্রাহক সেবার মাধ্যমে ব্যাংকটি সেবার নীতি অনুসরণ করেছে। তারল্যের নীতি সঠিকভাবে মেনে চলায় বাজারে এর যথেষ্ট সুনাম ছিল। এ কারণেই অন্যান্য ব্যাংকের গ্রাহকরাও এই ব্যাংকের প্রতি বেশি আকৃষ্ট হয়েছে। এছাড়া ব্যাংকটি দেশে-বিদেশে অনেক শাখা খুলেছে মূলত সঞ্চয় সংগ্রহের উদ্দেশ্যেই। এখানে ব্যাংকটি অবস্থানের নীতি অনুসরণ করেছে। এসব মূলনীতি অনুসরণের কারণেই সুরমা ব্যাংকটি সাফল্য অর্জনে সক্ষম হয়েছে।"
        }
      ]
    },
    {
      "number": "4",
      "uddipok": "মাসুদ এবার ঢাকা বিশ্ববিদ্যালয়ে ভর্তি হয়েছে। খরচের টাকা ব্যাংকের মাধ্যমে পাঠানোর জন্য তার বাবা একটি ব্যাংক হিসাব খোলার কথা বলেছে। মাসুদকে ব্যাংকের ম্যানেজার তার উপযোগী একটি ব্যাংক হিসাব খোলার পরামর্শ দিল।",
      "tag": "CB 17",
      "sub_questions": [
        {
          "label": "ক",
          "question": "চেক বই কী?",
          "explanation": "চলতি ও সঞ্চয়ী হিসাবের গ্রাহককে অর্থ উঠানোর জন্য ব্যাংক কর্তৃক যে বই সরবরাহ করা হয় তাকে চেক বই বলে।"
        },
        {
          "label": "খ",
          "question": "কোন হিসাবে ব্যাংক চেক বই প্রদান করে না? বুঝিয়ে লিখ।",
          "explanation": "স্থায়ী হিসাবের গ্রাহককে ব্যাংক চেক বই দেয় না। নির্দিষ্ট সময় বা মেয়াদের জন্য এককালীন অর্থ ব্যাংকে জমা দিয়ে যে হিসাব খোলা হয় তাকে স্থায়ী হিসাব বলে। ঐ নির্দিষ্ট মেয়াদ শেষ না হওয়া পর্যন্ত সাধারণত এ হিসাবের অর্থ গ্রাহক উত্তোলন করে না। এ হিসাবে জমাকৃত অর্থের বিপরীতে ব্যাংক গ্রাহককে স্থায়ী আমানতের রসিদ দেয়। তাই এ হিসাবে ব্যাংক থেকে গ্রাহককে কোনো চেকবই দেওয়া হয় না।"
        },
        {
          "label": "গ",
          "question": "ব্যাংক ম্যানেজার মাসুদের জন্য কোন হিসাব খোলার পরামর্শ দিল এবং কেন? আলোচনা করো।",
          "explanation": "উদ্দীপকে মাসুদ ছাত্র হওয়ার কারণে ব্যাংক ম্যানেজার তাকে সঞ্চয়ী হিসাব খোলার পরামর্শ দেয়। সঞ্চয়ের পাশাপাশি ব্যাংকের মাধ্যমে লেনদেনের উদ্দেশ্যেই সঞ্চয়ী হিসাব খোলা হয়। এ হিসাবে দিনে যতবার খুশি অর্থ জমা করা যায়। সাধারণত সপ্তাহে দুবারের বেশি এ হিসাব থেকে অর্থ উত্তোলন করা যায় না। উদ্দীপকে মাসুদ ঢাকা বিশ্ববিদ্যালয়ের একজন ছাত্র। খরচের টাকা পাঠানোর উদ্দেশ্যেই তার বাবা তাকে একটি ব্যাংক হিসাব খুলতে বলে। মাসুদকে ব্যাংক ম্যানেজার একটি উপযুক্ত হিসাব খোলার পরামর্শ দেয়। ছাত্র-ছাত্রীদের জন্য সর্বোত্তম ব্যাংক হিসাব হলো সঞ্চয়ী হিসাব। এ হিসাব খোলার মাধ্যমে তার বাবা যেকোনো সময় যতবার খুশি টাকা পাঠাতে পারবে। আবার যেহেতু সে একজন ছাত্র, তাই তার খরচ কম হওয়ায় সপ্তাহে দুবারের বেশি টাকা উত্তোলনের প্রয়োজন পড়বে না। তাছাড়া এ হিসাবের মাধ্যমে সে সঞ্চয় করে স্বল্প হারে আয়ও করতে পারবে। এ কারণেই ব্যাংক ম্যানেজার তাকে সঞ্চয়ী হিসাব খুলতে বলেছে।"
        },
        {
          "label": "ঘ",
          "question": "তোমার মতে ব্যাংক হিসাব নির্বাচনের ক্ষেত্রে বিবেচ্য বিষয়গুলো কী আলোচনা করো।",
          "explanation": "ব্যাংক হিসাব নির্বাচনের ক্ষেত্রে বিবেচ্য বিষয়গুলো হলো গ্রাহকের প্রকৃতি, লেনদেনের প্রকৃতি, ব্যাংকিং সুবিধা, ঋণ সুবিধা ও সুদ ইত্যাদি। প্রতিটি ব্যাংকই গ্রাহকের নামে হিসাব খুলে ব্যাংকিং সেবা নেওয়ার সুযোগ দেয়। কিন্তু এসব হিসাবের ধরন বিভিন্ন রকম হয়। তাই সঠিক হিসাব নির্ধারণের জন্য কিছু বিষয় বিবেচনায় রাখতে হয়। উদ্দীপকে মাসুদ ঢাকা বিশ্ববিদ্যালয়ের একজন নবীন ছাত্র। তার বাবা টাকা পাঠানোর জন্য তাকে একটি ব্যাংক হিসাব খুলতে বলেন। ব্যাংক ম্যানেজার তাকে সঞ্চয়ী হিসাব খুলতে বলে। ব্যাংক হিসাব নির্বাচনের ক্ষেত্রে গ্রাহকের প্রকৃতি একটি উল্লেখযোগ্য বিষয়। এখানে মাসুদের পরিবর্তে কোনো ব্যবসায়ী হলে তাকে অবশ্যই চলতি হিসাব নির্বাচন করতে হতো। কেননা এই হিসাবের মাধ্যমে ব্যবসায়ীরা নিয়মিত অর্থ উত্তোলন ও জমাতিরিক্ত উত্তোলনের সুবিধা পায়। আবার মাসুদ একজন ছাত্র না হয়ে যদি চাকরিজীবী হতো তাহলে তার কাছে নির্দিষ্ট পরিমাণ অর্থ জমা থাকতো। সেক্ষেত্রে তার জন্য স্থায়ী হিসাব নির্বাচন করাই যুক্তিযুক্ত হতো। এছাড়া কোনো গ্রাহক সঞ্চয়ের পাশাপাশি আয়ের প্রত্যাশা করলে তার জন্য সঞ্চয়ী হিসাব নির্বাচন করা যৌক্তিক। এছাড়াও ব্যাংক হিসাব নির্বাচনের ক্ষেত্রে ঋণ সুবিধা, সুদের হার, ব্যাংকিং সুবিধা ইত্যাদি বিশেষভাবে বিবেচনা করতে হয়।"
        }
      ]
    },
    {
      "number": "5",
      "uddipok": "জনাব সোহেল একজন ব্যবসায়ী। তিনি জনাব রাশেদের নিকট থেকে ২০ লক্ষ টাকার একটি চেক আনার জন্য তার ম্যানেজারকে পাঠাল। তিনি একটু চিন্তায় ছিলেন, কারণ চেকটি বড় অঙ্কের। চেক হাতে পাওয়ার পর নিশ্চিন্ত হলেন। কারণ চেকটির বামপার্শ্বে দুটি আড়াআড়ি দাগ কাটা আছে।",
      "tag": "CB 17",
      "sub_questions": [
        {
          "label": "ক",
          "question": "হস্তান্তরযোগ্য দলিল কী?",
          "explanation": "যে ঋণের দলিল হস্তান্তর করলে গ্রহীতা এর বৈধ মালিকানা পায় তাকে হস্তান্তরযোগ্য ঋণের দলিল বলা হয়।"
        },
        {
          "label": "খ",
          "question": "সরকারি নোট ও ব্যাংক নোটের মধ্যে পার্থক্য কী?",
          "explanation": "সরকারি নোট ও ব্যাংক নোটের ব্যবহার ও উদ্দেশ্যগত দিক এক হলেও এদের মধ্যে কিছু পার্থক্য রয়েছে। নিম্নে পার্থক্যসমূহ তুলে ধরা হলো: সরকারি নোট ব্যাংক নোট দেশের সরকার নিজ দায়িত্বে বিহিত মুদ্রা হিসেবে যে নোটের প্রচলন করে তাকে সরকারি নোট বলা হয়। সরকারের অনুমতিক্রমে কেন্দ্রীয় ব্যাংক কর্তৃক ইস্যুকৃত কাগজি মুদ্রা বা নোটকে ব্যাংক নোট বলা হয়। বাংলাদেশের এক টাকা, দুই টাকা ও পাঁচ টাকার নোটগুলো সরকারি নোট। এক টাকা, দুই টাকা ও পাঁচ টাকার নোট ছাড়া বাকি সব কাগজি নোট হলো ব্যাংক নোট। সরকারি নোট অর্থ মন্ত্রণালয়ের দায়িত্ব ও প্রত্যক্ষ তত্ত্বাবধানে ইস্যু হয়। ব্যাংক নোট কেন্দ্রীয় ব্যাংকের অধীনে ইস্যু হয়। সরকারি নোট বিহিত মুদ্রা হওয়ায় এটি চিহ্নিত মুদ্রায় রূপান্তর করা যায় না। ব্যাংক নোট চিহ্নিত মুদ্রায় রূপান্তরযোগ্য।"
        },
        {
          "label": "গ",
          "question": "উদ্দীপকের ২০ লক্ষ টাকার চেকটি কী ধরনের দাগকাটা চেক বলে তুমি মনে করো? আলোচনা করো।",
          "explanation": "উদ্দীপকের ২০ লক্ষ টাকার চেকটি হলো সাধারণ দাগকাটা চেক। দাগকাটা চেক দুই ধরনের হয়। সাধারণ দাগকাটা চেক এবং বিশেষ দাগকাটা চেক। সাধারণ দাগকাটা চেকের ক্ষেত্রে উপরিভাগে আড়াআড়িভাবে দুটি সমান্তরাল রেখা টানা হয়। তবে এই চেকের দুই রেখার মাঝে কোনো ব্যাংকের নাম উল্লেখ থাকে না। উদ্দীপকে জনাব সোহেল একজন ব্যবসায়ী। তিনি জনাব রাশেদের কাছ থেকে ২০ লক্ষ টাকার চেক আনার জন্য তার ম্যানেজারকে পাঠান। চেকটি পাওয়ার পর তিনি দেখলেন যে, চেকটির বাম পাশে দুটি আড়াআড়ি দাগ টানা আছে। এই দুই দাগের মাঝে কোনো ব্যাংকের নাম বা অন্য কোনো কিছু লেখা ছিল না। সুতরাং চেকটি সাধারণ দাগকাটা চেকের বৈশিষ্ট্যের সাথে মিল রয়েছে। কারণ সাধারণ দাগকাটা চেকের ক্ষেত্রে শুধু আড়াআড়ি দাগ টানা থাকে। তাই বলা যায়, উক্ত চেকটি একটি সাধারণ দাগকাটা চেক।"
        },
        {
          "label": "ঘ",
          "question": "উদ্দীপকের আলোকে চেকটির তাৎপর্য ব্যাখ্যা করো।",
          "explanation": "উদ্দীপকের সাধারণ দাগকাটা চেকটি অন্যান্য চেকের তুলনায় বেশি নিরাপদ। চেক হলো আমানতকারী কর্তৃক ব্যাংক থেকে অর্থ উত্তোলনের জন্য লিখিত শর্তহীন নির্দেশনামা। চেক তিন প্রকার। বাহক চেক, হুকুম চেক এবং দাগকাটা চেক। এগুলোর মধ্যে দাগকাটা চেক সবচেয়ে নিরাপদ। কারণ এ চেকের অর্থ ব্যাংক হিসাবে জমা ছাড়া উত্তোলন করা যায় না। উদ্দীপকে জনাব সোহেল জনার রাশেদের কাছ থেকে ২০ লক্ষ টাকার একটি চেক পেয়েছে। চেকটি পাওয়ার পর তিনি দেখলেন, এর বাম পাশে দুটি আড়াআড়ি দাগ টানা রয়েছে। চেকটি হলো দাগকাটা চেক। তাই চেকটি হারিয়ে বা ছিনতাই হয়ে গেলেও জনাব সোহেল আর্থিকভাবে ক্ষতিগ্রস্ত হতেন না। কেননা, এ চেকের অর্থ শুধু জনাব সোহেলের ব্যাংক হিসাবেই জমা হবে। এমনকি তার ম্যানেজার চাইলেও জালিয়াতি করে অর্থ উত্তোলন করতে পারবে না। এছাড়া ভবিষ্যতে কোনো আইনি ঝামেলা তৈরি হলে এ চেকটি প্রামাণ্য দলিল হিসেবে কাজ করবে। তাই বলা যায়, সার্বিকভাবে দাগকাটা চেকটি অন্যান্য চেক থেকে বেশি নিরাপদ।"
        }
      ]
    },
    {
      "number": "6",
      "uddipok": "কোনো দেশের ব্যবসা-বাণিজ্যের উন্নয়নে ব্যাংক গুরুত্বপূর্ণ ভূমিকা পালন করে। ব্যাংক তার তহবিল থেকে বিভিন্ন ব্যবসায় প্রতিষ্ঠানে সুদের বিনিময়ে ঋণ দিয়ে থাকে। এই ঋণ প্রদানের ক্ষেত্রে কিছু বিষয় বিবেচনা করে ব্যাংককে ঋণ দিতে হয়। কারণ ঋণের অর্থ সময়মত ফেরত না এলে ব্যাংক আর্থিক বিপর্যয়ে পড়বে এবং আমানতিদের অর্থ সময়মত ফেরত দিতে পারবে না।",
      "tag": "CB 17",
      "sub_questions": [
        {
          "label": "ক",
          "question": "ভ্রাম্যমাণ নোট কী?",
          "explanation": "ব্যাংকের ইস্যুকৃত যে অবাণিজ্যিক ঋণের দলিলের মাধ্যমে ব্যাংক তার এক বা একাধিক শাখা বা প্রতিনিধি কোনো ব্যক্তিকে নির্দিষ্ট অর্থ প্রদানের নির্দেশ দেয় তাই হলো ভ্রাম্যমাণ নোট।"
        },
        {
          "label": "খ",
          "question": "ভোগ্যপণ্য ক্রয়ের জন্য ঋণ দানে কোন ধরনের জামানত দিতে হয়? বুঝিয়ে লিখ।",
          "explanation": "ভোগ্যপণ্য কেনার জন্য ঋণ নিতে ব্যক্তিগত জামানত দিতে হয়। ব্যক্তিগত জামানতে ঋণ নেওয়ার সময় ঋণগ্রহীতা কোনো স্থাবর সম্পত্তি জামানত হিসেবে জমা দেয় না। এ ধরনের জামানতে কেবল নিজস্ব বা তৃতীয় পক্ষের নিশ্চয়তা দেওয়া হয়। এ ধরনের ব্যক্তিক জামানত ব্যাংক থেকে ভোক্তা ঋণ গ্রহণে সহায়ক।"
        },
        {
          "label": "গ",
          "question": "ব্যবসা-বাণ্যিজের প্রসারে ব্যাংক প্রদত্ত ঋণ কতটুকু ভূমিকা পালন করে- ব্যাখ্যা করো।",
          "explanation": "উদ্দীপকে ব্যবসা-বাণিজ্যের প্রসারে ব্যাংক প্রদত্ত ঋণ গুরুত্বপূর্ণ ভূমিকা পালন করে। ব্যাংক ঋণ বলতে ব্যাংক তার গ্রাহককে যে অর্থসংস্থান করে তাকে বোঝায়। প্রাচীনকাল থেকেই ব্যবসায়ের সাথে ব্যাংক ঋণের সম্পর্ক ওতপ্রোতভাবে জড়িত। ব্যাংক ঋণ ব্যবসায়ের মূলধনের গুরুত্বপূর্ণ উৎস। উদ্দীপকে বলা হয়েছে, কোনো দেশের ব্যবসা-বাণিজ্যের উন্নয়নে ব্যাংক গুরুত্বপূর্ণ ভূমিকা পালন করে। ব্যাংক তার তহবিল থেকে ব্যবসা প্রতিষ্ঠানকে সুদের বিনিময়ে ঋণ দেয়। ব্যাংক প্রদত্ত ঋণ ব্যবসা প্রতিষ্ঠানের বড় মূলধন গঠনে সহায়তা করে। ফলে ব্যবসা-প্রতিষ্ঠানসমূহ সহজে এবং দক্ষভাবে নতুন নতুন উৎসে বিনিয়োগ করতে পারে। আবার ব্যাংক রপ্তানিকারককে মূল্য পরিশোধের নিশ্চয়তা দিয়ে আন্তর্জাতিক বাণিজ্যের প্রসার ঘটায়। এছাড়া শিল্প মালিকরা ব্যাংক ঋণের মাধ্যমে বিদেশ থেকে সহজে যন্ত্রপাতি ও কাঁচামাল সংগ্রহ করতে পারে। এতে দেশের শিল্পোন্নয়নও নিশ্চিত হয়। সুতরাং বলা যায়, বর্তমান সময়ে ব্যাংক প্রদত্ত ঋণের ভূমিকা ছাড়া ব্যবসা-বাণিজ্যের কাজ কল্পনাই করা যায় না।"
        },
        {
          "label": "ঘ",
          "question": "ব্যাংকের ঋণ প্রদানের সময় কী কী বিষয় বিবেচনা করা প্রয়োজন বলে তুমি মনে করো।",
          "explanation": "ঋণ দেওয়ার সময় তারল্য, নিরাপত্তা, লাভজনকতা, বৈচিত্রতা, জামানত, গ্রাহকের সম্পদ ও ঋণ ফেরতের উৎস প্রভৃতি বিষয় ব্যাংকের বিবেচনা করা উচিত। যথাযথ খাত বিবেচনা করে ঋণ মঞ্জুর করতে পারার ওপর ব্যাংকের সাফল্য অনেকাংশে নির্ভরশীল। এ লক্ষ্যে ঋণ মঞ্জুরকালে ব্যাংককে কিছু বিষয় বিবেচনা করতে হয়। উদ্দীপকে কোনো দেশের ব্যবসা বাণিজ্যের উন্নয়নে ব্যাংকের ভূমিকার কথা বলা হয়েছে। ব্যাংক নির্দিষ্ট সুদের বিনিময়ে ব্যবসা প্রতিষ্ঠানকে ঋণ দেয়। এই ঋণ দেওয়ার ক্ষেত্রে ব্যাংককে অবশ্যই কিছু বিষয় বিবেচনা করতে হয়। ঋণ মঞ্জুরের আগে ব্যাংককে অবশ্যই তারল্য বিবেচনা করতে হবে। কেননা বেশি পরিমাণ ঋণ দিলে ব্যাংকটি গ্রাহককে চাহিবামাত্র অর্থ পরিশোধে ব্যর্থ হতে পারে। ফলে ব্যাংকটি আর্থিক সংকটে পড়তে পারে। আবার ঋণ মঞ্জুরকালে ব্যাংককে অবশ্যই বৈচিত্রায়নের বাঁতি অনুসরণ করা উচিত। কারণ শুধু একটি প্রকল্পে বিনিয়োগ বা ঋণ দিলে তা ফেরত নাও আসতে পারে। অনেক প্রকল্পে ঋণ দিলে এতে ঝুঁকি কমে। এছাড়া ঋণ ফেরতের নিশ্চয়তাস্বরূপ প্রদত্ত জামানতও ব্যাংককে অবশ্যই বিবেচনা করতে হয়।"
        }
      ]
    },
    {
      "number": "7",
      "uddipok": "আমাদের দেশে রপ্তানির তুলনায় আমদানি বেশি হওয়ার কারণে রপ্তানি হয় আমাদের মুদ্রাকে শক্তিশালী করছে না। তবে আশার কথা এই যে, আমাদের দেশ থেকে অনেক শ্রমিক এখন বিদেশে যাচ্ছে এবং তাদের পাঠানো অর্থ আমাদের বৈদেশিক বিনিময় সামর্থ্যকে ধরে রাখছে। কিন্তু আমাদের পাঠানো অধিকাংশ শ্রমির অদক্ষ বলে তাদের পারিশ্রমিক অনেক কম। যদি দক্ষ শ্রমিক পাঠানো যায়, তবে এই অবস্থার আরও উন্নতি হবে।",
      "tag": "CB 17",
      "sub_questions": [
        {
          "label": "ক",
          "question": "বৈদেশিক বিনিময় কী?",
          "explanation": "বৈদেশিক বিনিময় বলতে সাধারণত এক দেশের সাথে অন্য দেশের লেনদেন বা বিনিময়কে বোঝায়।"
        },
        {
          "label": "খ",
          "question": "বৈদেশিক বিনিময়ের আধুনিক তত্ত্ব কোনটি এবং কেন?",
          "explanation": "বৈদেশিক বিনিময় হার নির্ধারণের আধুনিক তত্ত্ব হলো চাহিদা ও যোগানতত্ত্ব। দুটি দেশের মুদ্রার পারস্পরিক চাহিদা ও যোগান অনুযায়ী মুদ্রার বিনিময় হার নির্ধারণ সংক্রান্ত তত্ত্বকে চাহিদা ও যোগানতত্ত্ব বলে। এক্ষেত্রে মনে করা হয়, চাহিদা ও যোগানের ভারসাম্য বিন্দুতে কোনো কিছুর দাম যেমন নির্ধারিত হয় তেমনি অর্থের বিনিময় মূল্যও বৈদেশিক বাজারে এর চাহিদা ও যোগান দ্বারা নির্ধারিত হয়। এক্ষেত্রে চাহিদার বিষয়টি দেশগুলোর মধ্যকার লেনদেনের ওপর নির্ভরশীল।"
        },
        {
          "label": "গ",
          "question": "উদ্দীপকে আমাদের মুদ্রামান কম হওয়ার পিছনে কোন সমস্যাকে বড় বলে দেখানো হয়েছে।",
          "explanation": "উদ্দীপকে আমাদের মুদ্রামান কম হওয়ার পেছনে ঋণাত্মক বাণিজ্যের ভারসাম্য (Negative balance of trade) সমস্যাকে বড় করে দেখানো হয়েছে। ঋণাত্মক বাণিজ্যের ভারসাম্য (Negative balance of trade) বলতে আমদানি থেকে রপ্তানি কম হওয়াকে বোঝায়। এ অবস্থায় বৈদেশিক বাজারে দেশীয় মুদ্রার যোগান বাড়ে। ফলে দেশীয় মুদ্রার মান কমে যায়। উদ্দীপকে আমাদের দেশে রপ্তানির তুলনায় আমদানি বেশি হওয়ার কথা বলা হয়েছে। এ কারণে আমাদের দেশের মুদ্রার মান শক্তিশালী হতে পারছে না। কেননা কোনো দেশে রপ্তানির তুলনায় আমদানির পরিমাণ বেশি হলে বাণিজ্যের ভারসাম্য ঋণাত্মক হয়। এতে বিদেশের বাজারে আমাদের দেশীয় মুদ্রার যোগান বাড়ে এবং চাহিদা কমে। ফলে বেশি পরিমাণ দেশীয় মুদ্রা দিয়ে কম পরিমাণ বৈদেশিক মুদ্রা পাওয়া যায়। তাই বলা যায়, প্রতিকূল লেনদেন ব্যালেন্সের, কারণে দেশীয় মুদ্রার বিনিময় হার কমে যায়।"
        },
        {
          "label": "ঘ",
          "question": "উদ্দীপকে মুদ্রার মান উন্নয়নে কোন খাতের গুরুত্ব তুলে ধরা হয়েছে ব্যাখ্যা করো।",
          "explanation": "উদ্দীপকে মুদ্রার মান উন্নয়নে রেমিটেন্স খাতের গুরুত্ব তুলে ধরা হয়েছে। রেমিটেন্স বলতে বিদেশে কর্মরত কর্মীদের নিজ দেশে পাঠানো অর্থকে বোঝায়। প্রতিটি দেশেই রেমিটেন্স জাতীয় আয় ও মাথাপিছু আয় বাড়াতে সহায়তা করে। উদ্দীপকে রপ্তানির তুলনায় আমদানি বেশি হওয়ার কারণে দেশীয় মুদ্রার মান কম হওয়ার কথা বলা হয়েছে। তবে বিদেশে দক্ষ শ্রমিকের সংখ্যা বাড়ানোর মাধ্যমে এ মুদ্রার মান শক্তিশালী হতে পারে। প্রবাসীদের পাঠানো অর্থ বা রেমিটেন্স এদেশের জাতীয় আয় বাড়ায়। ফলে মাথাপিছু আয় এবং রাষ্ট্রীয় সামর্থ্যও বাড়ে। আবার প্রবাসীরা বৈদেশিক মুদ্রা পাঠায় বলে দেশের বৈদেশিক মুদ্রার রিজার্ভ বাড়ে। ফলে বিনিময় হার দেশের অনুকূলে আসে। এছাড়া এ রেমিটেন্সের অর্থ দেশের অভ্যন্তরে মূলধন গঠনে সহায়তা করে এবং বিনিয়োগ বাড়ায়। ফলে দেশের বেকার সমস্যা কমে এবং উৎপাদন ক্ষমতা বাড়ে।"
        }
      ]
    },
    {
      "number": "8",
      "uddipok": "জনাব হাবিবুর রহমান একজন কলেজের প্রভাষক। কলেজ থেকে ফেরার সময় একটি দুর্ঘটনায় তিনি মারা যান। তার স্ত্রী, স্বামীর মৃত্যুর পর ভয় পান এখন তার সংসার কীভাবে চলবে। কিন্তু তিনি জানতে পারলেন যে, তার স্বামী পরিবারের কথা ভেবে ১৫ বছর মেয়াদি একটি বিমা পলিসি করেছিলেন। বিমাপত্রে জনাব রহমানের মনোনীত ব্যক্তি ছিলেন তার স্ত্রী। বিমার দাবি পেশ করায় বিমা কোম্পানি জনাব রহমানের স্ত্রীকে দাবি পরিশোধের আশ্বাস দেন।",
      "tag": "CB 17",
      "sub_questions": [
        {
          "label": "ক",
          "question": "আজীবন বিমাপত্র কী?",
          "explanation": "যে জীবন বিমাপত্রে শুধু বিমাকৃত ব্যক্তির মৃত্যুর পরই তার মনোনীত ব্যক্তিকে বিমাদাবি পরিশোধ করা হয় তাই হলো আজীবন বিমাপত্র।"
        },
        {
          "label": "খ",
          "question": "কোন ধরনের বিমাপত্রের অধীনে কারখানার সকল শ্রমিকের বিমাপত্র করা যায়- ব্যাখ্যা করো।",
          "explanation": "গোষ্ঠী বিমাপত্রের অধীনে কারখানার সব শ্রমিকের জন্য বিমাপত্র করা যায়। এ বিমাপত্রের ক্ষেত্রে একটি বিশেষ গোষ্ঠীর সবার জীবনকে একক বিমাপত্রের অধীনে বিমা করা হয়। সাধারণত একই স্থানে কর্মরত কর্মীদের জন্য এ ধরনের বিমা করা হয়। নিয়োগকর্তা এ ধরনের বিমা করে কর্মীদের ভবিষ্যৎ নিরাপত্তা নিশ্চিত করতে পারেন।"
        },
        {
          "label": "গ",
          "question": "উদ্দীপকের আলোকে জনাব রহমান কী ধরনের জীবন বিমা পলিসি গ্রহণ করেছিলেন আলোচনা করো।",
          "explanation": "উদ্দীপকে জনাব রহমান মেয়াদি জীবন বিমা পলিসি গ্রহণ করেছিলেন। এ ধরনের বিমাপত্র সাধারণত নির্দিষ্ট সময়ের জন্য খোলা হয়। নির্দিষ্ট সময় শেষে বিমাকৃত অর্থ বিমাগ্রহীতাকে দেওয়া হয়। তবে বিমা গ্রহীতা মারা গেলে তার মনোনীত ব্যক্তিকে এ অর্থ মেয়াদের পূর্বেই দেওয়া হয়। এরূপ বিমাপত্রে একদিকে বিনিয়োগ ও অন্যদিকে প্রতিরক্ষার সুবিধা পাওয়া যায়। উদ্দীপকে জনাব হাবিবুর রহমান কলেজের একজন প্রভাষক। কলেজ থেকে ফেরার পথে তিনি দুর্ঘটনায় মারা যান। পরবর্তীতে তার স্ত্রী জানতে পারেন যে, তিনি ১৫ বছর মেয়াদি একটি বিমা পলিসি করেছিলেন। বিমাপত্রে জনাব রহমানের মনোনীত ব্যক্তি ছিলেন তার স্ত্রী। সুতরাং মেয়াদি বিমা পলিসির শর্তানুযায়ী ১৫ বছরের মধ্যে জনাব রহমান মারা গেলে তার স্ত্রী এ অর্থ পাবে। আর যদি মারা না যান তাহলে মেয়াদ শেষে তিনি এ অর্থ পাবেন। এ সব বৈশিষ্ট্যের বিবেচনায় বলা যায়, জনাব রহমানের বিমাটি একটি মেয়াদি জীবন বিমাপত্র।"
        },
        {
          "label": "ঘ",
          "question": "জনাব রহমানের এই পলিসি তার পরিবারের কাছে কতটুকু গুরুত্ব বহন করেছে বলে তুমি মনে করো তার সপক্ষে যুক্তি দেখাও।",
          "explanation": "উদ্দীপকে জনাব রহমানের মেয়াদি জীবন বিমা পলিসিটি তার পরিবারের কাছে আর্থিক নিরাপত্তাস্বরূপ ভূমিকা রাখছে। জীবন বিমা হলো নিশ্চয়তার চুক্তি। কেননা মানুষের জীবনহানির কোনো ক্ষতিপূরণ দেওয়া সম্ভব নয়। এক্ষেত্রে বিমাকৃত ব্যক্তির জীবনহানি হলে বা দুর্ঘটনায় ক্ষতিগ্রস্ত হলে তার পরিবার কিংবা তাকে আর্থিকভাবে সহায়তা দেওয়া হয়। উদ্দীপকে জনাব হাবিবুর রহমান কলেজ থেকে ফেরার পথে দুর্ঘটনায় মারা যান। এতে তার পরিবার দুশ্চিন্তায় পড়ে যায়। পরবর্তীতে তার স্ত্রী জানতে পারেন, তিনি ১৫ বছর মেয়াদি একটি জীবন বিমা পলিসি করেছিলেন। বিমাদাবি পেশ করায় বিমা প্রতিষ্ঠান জনাব রহমানের স্ত্রীকে এ দাবি পরিশোধের আশ্বাস দেন। জীবন বিমা পলিসি থাকার কারণে ১৫ বছর পূর্ণ না হলেও তার স্ত্রী বিমাকৃত সম্পূর্ণ অর্থ পাবে। এর ফলে তার পরিবার আর্থিক নিরাপত্তা পেয়েছে। কেননা জীবন বিমা পলিসিটি না করা থাকলে তার পরিবারকে চরম আর্থিক সংকটে পড়তে হতো। তাই বলা যায়, জনাব রহমানের এ পলিসি তার পরিবারের কাছে যথেষ্ট গুরুত্ব বহন করেছে।"
        }
      ]
    },
    {
      "number": "9",
      "uddipok": "X, Y, Z বিমা কোম্পানি একত্রে পদ্মা শিপাইয়ার্ড এর ৩০ কোটি টাকা মূল্যের 'রুস্তম' নামক শিপ এর সমমূল্যের বিমা করে। রুস্তম সমুদ্রে চলাচলের সময় সামুদ্রিক ঝড়ের কবলে পড়ে ডুবে যায়। পদ্মা শিপাইয়ার্ড 'X' বিমা কোম্পানির কাছ থেকে বিমার দাবির অর্থ আদায় করে। পরবর্তীতে 'X' কোম্পানি অন্য দুইটি কোম্পানির কাছ থেকে ২০ কোটি টাকার ক্ষতিপূরণ আদায় করে।",
      "tag": "CB 17",
      "sub_questions": [
        {
          "label": "ক",
          "question": "বিমাযোগ্য স্বার্থ কী?",
          "explanation": "নৌ বিমা হচ্ছে ক্ষতিপূরণের চুক্তি যেখানে নির্দিষ্ট প্রিমিয়ামের বিনিময়ে বিমাকারী নৌযাত্রায় ব্যবহৃত জাহাজ বা জাহাজে রক্ষিত পণ্যসামগ্রীর কোনো ক্ষতি হলে বিমাগ্রহীতাকে ক্ষতিপূরণের অঙ্গীকার করে।"
        },
        {
          "label": "খ",
          "question": "বিমাকৃত সম্পদের বৈধতা নৌ-বিমা চুক্তির কোন ধরনের শর্ত? ব্যাখ্যা করো।",
          "explanation": "বিমা চুক্তি অনুযায়ী বিমাকারী প্রতিষ্ঠান বিমাগ্রহীতাকে শুধু ক্ষতিপূরণ দেয় বলে একে ক্ষতিপূরণের চুক্তি বলা হয়। নৌ বিমা চুক্তিতে বিমাকৃত বিষয়বস্তুর কোনো ক্ষতি হলে বিমাকারী প্রতিষ্ঠান বিমাগ্রহীতাকে ক্ষতিপূরণ দিতে বাধ্য থাকে। তবে শুধু যতটুকু ক্ষতি হয় বিমাকারী ততটুকু পূরণ করে বলে একে ক্ষতিপূরণের চুক্তি বলা হয়"
        },
        {
          "label": "গ",
          "question": "উদ্দীপকে পদ্মা শিপইয়ার্ড কোন ধরনের নৌ বিমা পলিসি গ্রহণ করেছিল তা ব্যাখ্যা করো।",
          "explanation": "উদ্দীপকে কর্ণফুলি কো. লি. বৃহৎ ঝুঁকির বিমা করেছে। এই বিমাপত্রের ক্ষেত্রে একাধিক বিমা প্রতিষ্ঠান একত্র হয়ে বড় অঙ্কের নৌ বিমার দায়িত্ব নেয়। উক্ত বিমা প্রতিষ্ঠানগুলো চুক্তি অনুযায়ী দায় পরিশোধে বাধ্য থাকে। উদ্দীপকে কর্ণফুলি কোম্পানি ৪৫ কোটি টাকার একটি জাহাজ তিন বিমা প্রতিষ্ঠানের (X, Y, Z) সাথে বিমা করে। এখানে প্রতিটি বিমা প্রতিষ্ঠানের সাথে সমানমূল্যে বিমা চুক্তি করা হয়েছে। তাই বিমাকৃত জাহাজটির ক্ষতি হলে তিনটি প্রতিষ্ঠান সমানভাবে ক্ষতিপূরণ দিবে। সাধারণত বড় ঝুঁকির বিমাপত্রের ক্ষেত্রে অনেক বিমা প্রতিষ্ঠান একত্র হয়ে একটি বিমা চুক্তি করে। এখানেও তিনটি বিমা প্রতিষ্ঠান একত্র হয়ে ৪৫ কোটি টাকার বিমাচুক্তি করেছে। সুতরাং বলা যায়, কর্ণফুলি কোম্পানি বৃহৎ ঝুঁকির বিমা করেছে।"
        },
        {
          "label": "ঘ",
          "question": "উদ্দীপকে 'X' বিমা কোম্পানি অন্য দুইটি বিমা কোম্পানির কাছ থেকে ২০ লক্ষ টাকার ক্ষতিপূরণ কেন আদায় করে বলে তুমি মনে করো। তোমার মতের সপক্ষে যুক্তি দেখাও।",
          "explanation": "নৌ বিমার আনুপাতিক অংশগ্রহণের (Proportionate contribution) নীতি অনুযায়ী 'X' প্রতিষ্ঠান ক্ষতিপূরণ দাবি করেছে যা সম্পূর্ণ যৌক্তিক। এই নীতি অনুযায়ী একটি সম্পত্তি একাধিক প্রতিষ্ঠানের কাছে বিমা করা হলে প্রতিটি প্রতিষ্ঠান আনুপাতিক হারে ঐ সম্পদের ক্ষতিপূরণ দিতে বাধ্য থাকবে। উদ্দীপকে তিনটি প্রতিষ্ঠান একত্র হয়ে কর্ণফুলি কোম্পানির সাথে জাহাজের জন্য বিমাচুক্তি করে। জাহাজটির সাথে অন্য জাহাজের ধাক্কা লাগার কারণে ৯ কোটি টাকা ক্ষতি হয়। 'X' প্রতিষ্ঠান সম্পূর্ণ ৯ কোটি টাকা ক্ষতিপূরণ দেয়। পরবর্তীতে সেটি অন্য দুটি প্রতিষ্ঠানের কাছে। ক্ষতিপূরণ দাবি করে। এখানে প্রতিটি বিমাকারী প্রতিষ্ঠানের কাছে কর্ণফুলি কোম্পানি লি. সমানমূল্যে বিমা করায় 'X' প্রতিষ্ঠানের মতো 'Y' এবং 'Z' প্রতিষ্ঠানও সমভাবে দায়বদ্ধ। তাই ৯ কোটি টাকার ক্ষতি তিনটি প্রতিষ্ঠানের মধ্যে সমান ভাগে ভাগ হবে। সুতরাং বলা যায় যে, 'X' প্রতিষ্ঠান যুক্তিসঙ্গতভাবেই দাবি করেছে।"
        }
      ]
    },
    {
      "number": "10",
      "uddipok": "ঢাকার মিরপুর একটি ঘনবসতিপূর্ণ এলাকা। এই এলাকাটি ব্যবসা-বাণিজ্যের দিক থেকে অনেক এগিয়ে। এখানে অনেক ছোট ছোট গার্মেন্টস কারখানা গড়ে উঠেছে। কিন্তু ছোট ব্যবসা বলে কেউই অগ্নি বিমা পলিসি গ্রহণ করেনি। এর মধ্যে হঠাৎ একদিন বৈদ্যুতিক গোলযোগ থেকে আগুন ধরায় প্রায় সকল কারখানায় কম বেশি ক্ষতিগ্রস্ত হয়। কারখানার সাথে সাথে এলাকার লোকজনও প্রায় সর্বশান্ত হয়ে পড়ে। অগ্নি বিমা তার নিজ কাজের মাধ্যমে এ ধরনের বিপদ মোকাবিলা করতে পারে।",
      "tag": "CB 17",
      "sub_questions": [
        {
          "label": "ক",
          "question": "স্থলাভিষিক্তকরণ কী?",
          "explanation": "স্থলাভিষিক্তকরণ বলতে বিমাকৃত সম্পত্তির ক্ষতিতে বিমাগ্রহীতাকে সম্পূর্ণ ক্ষতিপূরণ দেওয়ার পর অবশিষ্ট সম্পত্তির মালিকানা বিমা প্রতিষ্ঠানের কাছে হস্তান্তরকে বোঝায়।"
        },
        {
          "label": "খ",
          "question": "অগ্নিবিমা কোন ধরনের চুক্তি তা বুঝিয়ে লিখ?",
          "explanation": "অগ্নিবিমা ক্ষতিপূরণের চুক্তি। এ বিমা হলো অগ্নিজনিত ক্ষতির বিপক্ষে আর্থিক প্রতিরক্ষামূলক ব্যবস্থা। এ কারণে এটি নিঃসন্দেহে ক্ষতিপূরণের চুক্তি। বিমাগ্রহীতা তার সম্পত্তি বিমা করে রাখলে বিমা প্রতিষ্ঠান বিমাকৃত সম্পত্তির - আংশিক ক্ষতির ক্ষেত্রে আংশিক এবং সম্পূর্ণ ক্ষতির ক্ষেত্রে সম্পূর্ণ ক্ষতিপূরণ দিতে বাধ্য থাকে।"
        },
        {
          "label": "গ",
          "question": "অগ্নিজনিত ঝুঁকির বিপক্ষে কীভাবে অগ্নি বিমা কাজ করে? উদ্দীপকের আলোকে আলোচনা করো।",
          "explanation": "উদ্দীপকে অগ্নিজনিত ঝুঁকির বিপক্ষে অগ্নিবিমা আর্থিক নিরাপত্তা নিশ্চিত করে। অগ্নিবিমা হলো অগ্নিজনিত বিপদের ঝুঁকি মোকাবিলার একটি আর্থিক প্রতিরক্ষামূলক ব্যবস্থা। এটি এক ধরনের ক্ষতিপূরণের চুক্তি। উদ্দীপকে ঢাকার মিরপুরে অবস্থিত অনেক ছোট গার্মেন্টস কারখানার কথা বলা হয়েছে। ছোট ব্যবসায় বলে কোনো গার্মেন্টস মালিকই অগ্নিবিমা পলিসি গ্রহণ করেননি। এর মধ্যে হঠাৎ একদিন বৈদ্যুতিক গোলযোগ থেকে আগুন ধরায় প্রায় সব কারখানা কমবেশি ক্ষতিগ্রস্ত হয়। তবে অগ্নিবিমা করা থাকলে গার্মেন্টস ব্যবসায়ীরা এ ধরনের বিপদ মোকাবিলা করতে পারতো। কেননা অগ্নিবিমা চুক্তি এসব অগ্নিজনিত বিপদে আর্থিক সহায়তা দেয়। অগ্নিজনিত বিপদের কারণে বিমাগ্রহীতা ক্ষতিগ্রস্ত হলে বিমা প্রতিষ্ঠান আর্থিক ক্ষতিপূরণ করে। তাই বলা যায়, অগ্নিবিমার মাধ্যমে অগ্নিজনিত ঝুঁকির বিপক্ষে বিমাগ্রহীতাকে আর্থিক নিরাপত্তা দেওয়া যায়।"
        },
        {
          "label": "ঘ",
          "question": "অগ্নিবিমা ক্ষতিপূরণের চুক্তি' উদ্দীপকের আলোকে ব্যাখ্যা করো।",
          "explanation": "অগ্নিবিমাকে ক্ষতিপূরণের চুক্তি বলা হয়। অগ্নিবিমার ক্ষেত্রে দুটি পক্ষের (বিমাকারী এবং বিমাগ্রহীতা) মধ্যে নির্দিষ্ট সম্পত্তির সম্ভাব্য ক্ষতির বিপরীতে আর্থিক সহায়তা দেওয়ার চুক্তি সম্পাদিত হয়। অগ্নিজনিত ঝুঁকির হাত থেকে বিমাগ্রহীতাকে আর্থিকভাবে রক্ষা করাই এরূপ চুক্তির উদ্দেশ্য। উদ্দীপকে ঢাকার একটি ঘনবসতিপূর্ণ এলাকা মিরপুরের কথা বলা হয়েছে। এখানে অনেক ছোট ছোট গার্মেন্টস কারখানা গড়ে উঠেছে। ছোট ব্যবসা বলে কোনো গার্মেন্টস মালিকই অগ্নিবিমা পলিসি গ্রহণ করেননি। আর এজন্য বৈদ্যুতিক গোলযোগ থেকে আগুন ধরায় প্রায় সবাই আর্থিকভাবে কমবেশি ক্ষতিগ্রস্ত হয়েছে। গার্মেন্টসগুলো অগ্নিবিমার আওতাভুক্ত হলে তারা সহজেই আর্থিক ক্ষতি মোকাবিলা করতে পারতো। কেননা অগ্নিজনিত বিপদের কারণে বিমাগ্রহীতা ক্ষতিগ্রস্ত হলে অগ্নিবিমার চুক্তি অনুযায়ী আর্থিক ক্ষতিপূরণ দেওয়া হয়। অগ্নিজনিত কারণে ক্ষতি হলে বিমাপত্রের ধরন অনুযায়ী ক্ষতির পরিমাণ নির্ধারণ সম্ভব। এই ক্ষতির সমপরিমাণ অর্থ বিমাকারী বিমাগ্রহীতাকে দিলে বিমাগ্রহীতা তার সম্পত্তির পুনর্গঠন করতে পারে। এ কারণে অগ্নিবিমাকে ক্ষতিপূরণের চুক্তি বলা হয়।"
        }
      ]
    },
    {
      "number": "11",
      "uddipok": "জনাব শামীমের পাবনাতে একটি পশুপালন খামার আছে। সেখানে গরু মোটাতাজাকরণ প্রকল্প গ্রহণ করেছে। গত বছরে এই খামারে মড়কের কারণে তাকে বেশ ক্ষতির সম্মুখীন হতে হয়েছে। তাই এবার সে ১৫০টি গরুর প্রাকৃতিক ও চুরিজনিত ক্ষতিপূরণের জন্য ৮০ লক্ষ টাকার একটি বিমাপত্র গ্রহণ করেছে। এবার তার ৫০টি গরু চুরি হয়েছে যার মূল্য ৩০ লক্ষ টাকা।",
      "tag": "CB 17",
      "sub_questions": [
        {
          "label": "ক",
          "question": "ব্যক্তিগত দুর্ঘটনা বিমা কী?",
          "explanation": "দুর্ঘটনার কারণে ব্যক্তিগত ক্ষয়ক্ষতি মোকাবেলার জন্য যে বিমা করা হয় তাই ব্যক্তিগত দুর্ঘটনা বিমা।"
        },
        {
          "label": "খ",
          "question": "বন্যা-খরায় ফসল হানির জন্য কী ধরনের বিমা করা হয়? ব্যাখ্যা করো।",
          "explanation": "বন্যা-খরায় ফসলহানির জন্য শস্য বিমা করা হয়। বিভিন্ন প্রাকৃতিক বিপদ (বন্যা, খরা, শিলাবৃষ্টি), রোগ ও পোকামাকড়ের উপদ্রব এবং অপ্রাকৃতিক বা মনুষ্য সৃষ্ট বিপদের (চুরি, লুট, অগ্নিসংযোগ, দাঙ্গা প্রভৃতি) কারণে ফসলের ক্ষতি হতে পারে। এসব ক্ষতির বিপরীতে কৃষকদের আর্থিক সহায়তা দেওয়ার লক্ষ্যে শস্য বিমা চালু হয়।"
        },
        {
          "label": "গ",
          "question": "উদ্দীপকে শামীম কোন ধরনের বিমা করেছে বলে মনে করো? ব্যাখ্যা করো।",
          "explanation": "উদ্দীপকে জনাব শামীম গবাদি পশু বিমা করেছেন। এ বিমা চুক্তিতে বিমাকারী গবাদি পশুর চুরি ও মৃত্যুজনিত আর্থিক ক্ষতি মোকাবিলার নিশ্চয়তা দেয়। বিমাকৃত কোনো গবাদি পশু মারা গেলে বিমা প্রতিষ্ঠান বিমাগ্রহীতাকে আর্থিক ক্ষতিপূরণ দিতে বাধ্য থাকে। উদ্দীপকে জনাব শামীমের পাবনাতে একটি পশুপালনের খামার আছে। সেখানে তিনি গরু মোটাতাজাকরণ প্রকল্প গ্রহণ করেছেন। প্রকল্পের ১৫০টি গরুর জন্য তিনি ৮০ লক্ষ টাকার একটি বিমাপত্র নিয়েছেন। বিমাচুক্তির শর্তানুযায়ী তার গরু কোনো রোগে মারা গেলে বা চুরি হলে বিমা প্রতিষ্ঠান ক্ষতিপূরণ দেবে। তার বিমাপত্রের বিষয়বস্তু গবাদি পশু হওয়ার কারণে এটি একটি গবাদি পশু বিমা।"
        },
        {
          "label": "ঘ",
          "question": "আমাদের দেশের প্রেক্ষাপটে জনাব শামীমের দ্বারা গৃহীত বিমাপত্রটি অনেক গুরুত্বপূর্ণ এই চুক্তির সপক্ষে তোমার যুক্তি দেখাও।",
          "explanation": "জনাব শামীমের গবাদি পশু বিমাপত্রটি আমাদের দেশের কৃষি খাতের অগ্রগতি ও বেকার সমস্যা সমাধানে গুরুত্বপূর্ণ ভূমিকা রাখে বলে আমি মনে করি। গবাদি পশু দেশের একটি মূল্যবান সম্পদ। গবাদি পশু বিমার মাধ্যমে পশুর মৃত্যুতে বা চুরিজনিত কারণে বিমাগ্রহীতাকে আর্থিক ক্ষতিপূরণের নিশ্চয়তা দেওয়া হয়। উদ্দীপকে জনাব শামীমের একটি পশুপালনের খামার রয়েছে। গত বছর এই খামারে মড়কের কারণে তাকে ক্ষতির সম্মুখীন হতে হয়েছে। এবার তিনি ১৫০টি গরুর জন্য ৮০ লক্ষ টাকার গবাদি পশু বিমাপত্র নিয়েছেন। গত বছর বিমাপত্র না করায় অনেক গবাদি পশুর মৃত্যুতে তিনি আর্থিকভাবে ক্ষতিগ্রস্ত হয়েছেন। তবে এবার বিমাপত্র থাকায় ৫০টি গরু চুরি হয়ে গেলেও তাকে আর্থিক ক্ষতিতে পড়তে হবে না। কেননা বিমা প্রতিষ্ঠান এ ক্ষতিপূরণ দেবে। এরূপ বিমা আমাদের দেশের খামার মালিকদের আর্থিকভাবে নিরাপত্তা দেয়। এ বিমার আওতায় পশুর মৃত্যু বা অসুস্থতাজনিত ক্ষতি বিমা প্রতিষ্ঠান পূরণ করে। ফলে জনাব শামীমের মতো খামার ব্যবসায়ীরা নির্বিঘ্নে তাদের ব্যবসায় প্রসার ও কর্মসংস্থান সৃষ্টি করতে পারে।"
        }
      ]
    }
  ]
}