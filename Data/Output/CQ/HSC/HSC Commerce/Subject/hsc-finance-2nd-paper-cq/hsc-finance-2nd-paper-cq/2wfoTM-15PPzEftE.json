{
  "title": "নিউ ডিগ্রী কলেজ, রাজশাহী ২০২৪",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব নাফিজ বাংলাদেশের একজন স্বনামধন্য ব্যাংকার ছিলেন। তার জীবদ্দশায় নিজের গড়া শাপলা ব্যাংকিং কর্পোরেশন দেশের অনেক ছোট ছোট ব্যাংকের শেয়ার কিনে নিয়ন্ত্রণ নেয় এবং দেশের ব্যাংকিং জগতের অন্যতম সেবা প্রদানকারী প্রতিষ্ঠানের মর্যাদা পায়। পরবর্তীতে জনাব নাফিজ না থাকা অবস্থায় ব্যাংকটি আগ্রাসী ব্যাংকিং নীতি ও কার্যক্রম গ্রহণ করে। দেশের প্রত্যন্ত অঞ্চলগুলোতে ব্যাংকের অফিস প্রতিষ্ঠা করা হয়। কিন্তু কার্যকর নিয়ন্ত্রণ ব্যবস্থা আরোপে প্রতিষ্ঠানটি হিমশিম খাচ্ছে।",
      "tag": "NGDC 24",
      "sub_questions": [
        {
          "label": "ক",
          "question": "",
          "explanation": "যে ব্যাংকের কাজ শুধু একটি নির্দিষ্ট অফিসের মাধ্যমে পরিচালিত হয় তাকে একক ব্যাংক বলে।"
        },
        {
          "label": "খ",
          "question": "",
          "explanation": "অর্থ ও অর্থের মূল্যে পরিমাপযোগ্য দলিলের দ্বারা ব্যাংক বিনিময়ের মাধ্যম সৃষ্টি করে। চেক, ব্যাংক ড্রাফট, ক্রেডিট কার্ড, পে-অর্ডার ইত্যাদি হলো ব্যাংক সৃষ্ট বিনিময় মাধ্যম। এসব দলিল ও উপকরণ দিয়ে সহজে অর্থ লেনদেন করা যায়। মূলত এসব দলিলের প্রচলন ঘটিয়ে ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকের কর্পোরেশনটি সাংগঠনিক কাঠামোর ভিত্তিতে গ্রুপ ব্যাংকিং ব্যবস্থা গড়ে তুলেছে। এ ব্যাংক ব্যবস্থায় একটি বড় ব্যাংক অন্য ব্যাংকগুলোকে নিয়ন্ত্রণ করে। নিয়ন্ত্রণকারী বড় ব্যাংককে হোল্ডিং ব্যাংক বলে। যাদের নিয়ন্ত্রণ ভার নেওয়া হয় তাদের সাবসিডিয়ারি ব্যাংক বলে। বড় ব্যাংকটি অন্য ব্যাংকগুলোর অর্ধেকের বেশি শেয়ার কেনার মাধ্যমে তাদের নিয়ন্ত্রণ ভার পায়। উদ্দীপকে জনাব নাফিজ শাপলা ব্যাংকিং কর্পোরেশন নামে একটি প্রতিষ্ঠান গড়ে তুলেছেন। এটি দেশের অনেক ছোট ছোট ব্যাংকের শেয়ার কিনে এর নিয়ন্ত্রণ পেয়েছে। এখানে শাপলা ব্যাংকিং কর্পোরেশন হলো হোল্ডিং ব্যাংক। আর ছোট ছোট ব্যাংকগুলো হলো সাবসিডিয়ারি ব্যাংক। মূলত সমজাতীয় কতিপয় দুর্বল ব্যাংক একটি শক্তিশালী ব্যাংকের অধীনে কাজ করে গ্রুপ ব্যাংকিং গঠন করে। তাই বলা যায়, সাংগঠনিক কাঠামোর ভিত্তিতে শাপলা ব্যাংকিং কর্পোরেশন গ্রুপ ব্যাংকিং ব্যবস্থা গড়ে তুলেছে।"
        },
        {
          "label": "ঘ",
          "question": "",
          "explanation": "আগ্রাসী ব্যাংকিং নীতি ও অদক্ষ ব্যবস্থাপনার কারণে উদ্দীপকে উল্লিখিত ব্যাংকটি কার্যকর নিয়ন্ত্রণ করতে ব্যর্থ হয়েছে। অদক্ষ পরিচালনা ও আগ্রাসী ব্যাংকিং নীতি হলো গ্রুপ ব্যাংকিং-এর অন্যতম অসুবিধা। এক্ষেত্রে অনেক সময় অযৌক্তিক ব্যাংকিং নীতি প্রাধান্য পায়। আবার, অনেক সাবসিডিয়ারি ব্যাংক থাকায় হোল্ডিং ব্যাংক দক্ষ পরিচালনা পদ্ধতি গ্রহণ করতে পারে না উদ্দীপকে জনাব নাফিজ একজন স্বনামধন্য ব্যাংকার। তিনি শাপলা ব্যাংকিং কর্পোরেশন নামে একটি গ্রুপ ব্যাংক গড়ে তুলেছেন। ব্যাংকটি দেশের কিছু ছোট ব্যাংকের শেয়ার কিনে এর নিয়ন্ত্রণ লাভ করেছে। ফলে এটি দেশের ব্যাংকিং জগতে অন্যতম সেবাদানকারী প্রতিষ্ঠানের মর্যাদা পায়। পরবর্তীতে জনাব নাফিজ না থাকায় ব্যাংকটি আগ্রাসী ব্যাংকিং নীতি ও কার্যক্রম গ্রহণ করে। এছাড়া দেশের প্রত্যন্ত অঞ্চলে ব্যাংকটির অফিস প্রতিষ্ঠা করা হয়। ফলে কার্যকর নিয়ন্ত্রণ ব্যবস্থা আরোপে ব্যাংকটি হিমশিম খাচ্ছে। কতিপয় সমজাতীয় ব্যাংক একটি শক্তিশালী ব্যাংকের অধীনে একত্র হয়ে ব্যাংকিং কাজ করতে পারে। এটি গ্রুপ ব্যাংকিং নামে পরিচিত। এক্ষেত্রে মাত্র একটি হোল্ডিং ব্যাংক সদস্য ব্যাংকগুলোর কাজ নিয়ন্ত্রণ করায় অসুবিধার সম্মুখীন হয়। অযৌক্তিক ও আগ্রাসী ব্যাংকিং নীতি এর স্বাভাবিক কার্যক্রমকে ব্যাহত করে। আবার প্রত্যন্ত অঞ্চলে অফিস খোলার কারণে দক্ষ পরিচালনা পদ্ধতি গ্রহণে ব্যাংকটি ব্যর্থ হয়। কারণ সবসময় স্থানীয় চাহিদা বিবেচনায় এনে ব্যাংকিং নীতিমালা প্রণয়ন করা সম্ভব হয় না। ফলে ব্যাংকিং ব্যবস্থা ক্ষতিগ্রস্ত হয়। তাই বলা যায়, উদ্দীপকের উল্লিখিত ব্যাংকটি আগ্রাসী নীতি ও অদক্ষ ব্যবস্থাপনার কারণে গ্রুপ ব্যাংকিং এর কার্যকর নিয়ন্ত্রণে ব্যর্থ হয়েছে।"
        }
      ]
    },
    {
      "number": "2",
      "uddipok": "দেশে হঠাৎ করে অর্থনৈতিক মন্দা দেখা দেওয়ায় বাংলাদেশ ব্যাংক খুবই উদ্বিগ্ন। পরিপত্র জারি করেছে এখন থেকে তাদের থেকে ঋণ নিতে ব্যাংকগুলোকে ১% অধিক হারে অর্থাৎ ৬% হারে সুদ দিতে হবে। কিছু ব্যাংক এটা না মানায় দ্বিতীয় পরিপত্রে জমা সঞ্চিতি ১% বৃদ্ধি করেছে। এতেও দু-একটা ব্যাংক কার্যকর সাড়া না দেওয়ায় বাংলাদেশ ব্যাংক তাদের ঋণ সুবিধা স্থগিত করেছে।",
      "tag": "NGDC 24",
      "sub_questions": [
        {
          "label": "ক",
          "question": "",
          "explanation": "ব্যাংক অব ইংল্যান্ড'-কে Mother of Central Bank বলে।"
        },
        {
          "label": "খ",
          "question": "",
          "explanation": "কেন্দ্রীয় ব্যাংক কর্তৃক ঋণ নিয়ন্ত্রণের উদ্দেশ্যে খোলা বাজারে বন্ড, সিকিউরিটিজ, বিল, শেয়ার, ডিবেঞ্চার প্রভৃতি কেনা-বেচা করাকে খোলা বাজার নীতি বলে। বাজারে অর্থের সরবরাহ বেশি হলে কেন্দ্রীয় ব্যাংক খোলা বাজারে জনগণকে শেয়ার, বন্ড, সিকিউরিটিজ প্রভৃতি কেনার আহ্বান জানায়। আবার, অর্থ সরবরাহ কম হলে কেন্দ্রীয় ব্যাংক জনগণের কাছ থেকে শেয়ার, বন্ড, সিকিউরিটিজ প্রভৃতি কিনে নেয়। এতে ঋণের প্রবাহ সঠিকভাবে নিয়ন্ত্রিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ১ম জারিকৃত পরিপত্র ঋণ নিয়ন্ত্রণের সংখ্যাত্মক পদ্ধতির ব্যাংক হার নীতির মধ্যে পড়ে। কেন্দ্রীয় ব্যাংক কর্তৃক নির্ধারিত ব্যাংক হারের হ্রাস-বৃদ্ধি ঘটিয়ে ঋণের পরিমাণ নিয়ন্ত্রণ করা যায়। এ কৌশলকে ব্যাংক হার নীতি বলে। কেন্দ্রীয় ব্যাংক বাজারে অর্থ বা ঋণের পরিমাণ কমাতে চাইলে ব্যাংক হার বাড়িয়ে দেয়। আর অর্থ বা ঋণের পরিমাণ বাড়াতে চাইলে ব্যাংক হার কমিয়ে দেয়। দেশে হঠাৎ অর্থনৈতিক মন্দা দেখা দেওয়ায় কেন্দ্রীয় ব্যাংক হিসেবে বাংলাদেশ ব্যাংক উদ্বিগ্ন হয়। এ অবস্থায় কেন্দ্রীয় ব্যাংক পরিপত্রে জারি করে যে, এখন থেকে বাণিজ্যিক ব্যাংকগুলোকে কেন্দ্রীয় ব্যাংক থেকে ঋণ নেওয়ার ক্ষেত্রে ১% বেশি হারে সুদ দিতে হবে। অর্থাৎ, এখন তা ৬% হারে কার্যকর হবে। এখানে ব্যাংক হার পরিবর্তন করে কেন্দ্রীয় ব্যাংক ঋণ নিয়ন্ত্রণ করছে। তাই বলা যায়, ১ম জারিকৃত পরিপত্রটি ঋণ নিয়ন্ত্রণের সংখ্যাত্মক পদ্ধতির ব্যাংক হার নীতির অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে কেন্দ্রীয় ব্যাংক ঋণ নিয়ন্ত্রণের প্রত্যক্ষ ব্যবস্থার নীতির আলোকে ঋণ সুবিধা স্থগিত করেছে যা যথার্থ হয়েছে। কোনো তালিকাভুক্ত ব্যাংক প্রচলিত নিয়ম ভেঙে ঋণ নিয়ন্ত্রণ কাজে বাধা তৈরি করলে কেন্দ্রীয় ব্যাংক যে শাস্তিমূলক ব্যবস্থা নেয় তাকে প্রত্যক্ষ ব্যবস্থা গ্রহণ বলে। এক্ষেত্রে শাস্তিমূলক ব্যবস্থা হিসেবে কেন্দ্রীয় ব্যাংক ঋণ সুবিধা স্থগিত করে। এ ব্যবস্থা সুনির্দিষ্ট কিছু ব্যাংকের ঋণ প্রবাহকে প্রভাবিত করে। উদ্দীপকে কেন্দ্রীয় ব্যাংক ঋণদানে ব্যাংক হার ১% বাড়িয়ে বাণিজ্যিক ব্যাংকগুলোকে ঋণ দেয়। তবে কিছু ব্যাংক এ নির্দেশনা অমান্য করায় কেন্দ্রীয় ব্যাংক দ্বিতীয় দফায় জমার হার ১% বাড়ায়। এতেও দুই-একটি ব্যাংক সাড়া না দেওয়ায় শাস্তিমূলক ব্যবস্থা হিসেবে বাংলাদেশ ব্যাংক তাদের ঋণ সুবিধা স্থগিত করে। কেন্দ্রীয় ব্যাংক ঋণ নিয়ন্ত্রণের উদ্দেশ্য হিসেবে প্রত্যক্ষ ব্যবস্থা নেয়। দেশের অর্থনৈতিক পরিস্থিতি কাম্যস্তরে বা স্বাভাবিক রাখতে বাংলাদেশ ব্যাংক এ কার্যকর ব্যবস্থা নেয়। এর ফলে আদেশ অমান্যকারী বাণিজ্যিক ব্যাংকগুলো কেন্দ্রীয় ব্যাংক থেকে ঋণ নিতে পারবে না, যা তাদের ঋণের কাম্যস্তর রক্ষা করবে। তাই বলা যায়, উদ্দীপকের কেন্দ্রীয় ব্যাংকের ঋণ সুবিধা স্থগিত করার সিদ্ধান্ত যৌক্তিক হয়েছে।"
        }
      ]
    },
    {
      "number": "3",
      "uddipok": "শামীমা এবার ঢাকা বিশ্ববিদ্যালয়ে ভর্তি হয়েছে। খরচের টাকা ব্যাংকের মাধ্যমে পাঠানোর জন্য তার বাবা একটি ব্যাংক হিসাব খোলার কথা বলেছেন। শামীমাকে ব্যাংকের ম্যানেজার তার উপযোগী একটি ব্যাংক হিসাব খোলার পরামর্শ দিল।",
      "tag": "NGDC 24",
      "sub_questions": [
        {
          "label": "ক",
          "question": "",
          "explanation": "চলতি ও সঞ্চয়ী হিসাবের গ্রাহককে অর্থ উঠানোর জন্য ব্যাংক কর্তৃক যে বই সরবরাহ করা হয় তাকে চেক বই বলে।"
        },
        {
          "label": "খ",
          "question": "",
          "explanation": "স্থায়ী হিসাবের গ্রাহককে ব্যাংক কোনো ধরনের চেক বই সরবরাহ করে না। স্থায়ী হিসাবে একটি নির্দিষ্ট সময়ের জন্য গ্রাহক ব্যাংকে টাকা জমা রাখে। ঐ নির্দিষ্ট মেয়াদ শেষ না হওয়া পর্যন্ত সাধারণত এ হিসাবের অর্থ গ্রাহক তোলে না। এ হিসাবে জমা রাখা টাকার বিপরীতে ব্যাংক গ্রাহককে স্থায়ী আমানতের রসিদ সরবরাহ করে। তাই এ হিসাবে ব্যাংক থেকে গ্রাহককে কোনো চেক বই ইস্যু করা হয় না।"
        },
        {
          "label": "গ",
          "question": "",
          "explanation": "উদ্দীপকে শামীমা ছাত্রী হওয়ার কারণে ব্যাংক ম্যানেজার তাকে সঞ্চয়ী হিসাব খোলার পরামর্শ দেয়। সঞ্চয়ের পাশাপাশি ব্যাংকের মাধ্যমে লেনদেনের উদ্দেশ্যেই সঞ্চয়ী হিসাব খোলা হয়। এ হিসাবে দিনে যতবার খুশি অর্থ জমা করা যায়। সাধারণত সপ্তাহে দু'বারের বেশি এ হিসাব থেকে অর্থ উত্তোলন করা যায় না। উদ্দীপকে শামীমা ঢাকা বিশ্ববিদ্যালয়ে নতুন ভর্তি হয়েছে। খরচের টাকা পাঠানোর উদ্দেশ্যে তার বাবা তাকে একটি ব্যাংক হিসাব খুলতে বলে। শামীমাকে ব্যাংক ম্যানেজার একটি উপযুক্ত হিসাব খোলার পরামর্শ দেয়। ছাত্র-ছাত্রীদের জন্য সর্বোত্তম ব্যাংক হিসাব হলো সঞ্চয়ী হিসাব। এ হিসাব খোলার মাধ্যমে তার বাবা যেকোনো সময় যতবার খুশি টাকা পাঠাতে পারবে। আবার, যেহেতু সে একজন ছাত্রী, তাই তার খরচ কম হওয়ায় সপ্তাহে দু'বারের বেশি টাকা উত্তোলনের প্রয়োজন পড়বে না। তাছাড়া এ হিসাবের মাধ্যমে সে সঞ্চয় করে স্বল্প হারে আয়ও করতে পারবে। এ কারণেই ব্যাংক ম্যানেজার তাকে সঞ্চয়ী হিসাব খুলতে বলেছে।"
        },
        {
          "label": "ঘ",
          "question": "",
          "explanation": "ব্যাংক হিসাব নির্বাচনের ক্ষেত্রে বিবেচ্য বিষয়গুলো হলো গ্রাহকের প্রকৃতি, লেনদেনের প্রকৃতি, ব্যাংকিং সুবিধা, ঋণ সুবিধা ও সুদ ইত্যাদি। প্রতিটি ব্যাংকই গ্রাহকের নামে হিসাব খুলে ব্যাংকিং সেবা নেওয়ার সুযোগ দেয়। কিন্তু এসব হিসাবের ধরন বিভিন্ন রকম হয়। তাই সঠিক হিসাব নির্ধারণের জন্য কিছু বিষয় বিবেচনায় রাখতে হয়। উদ্দীপকে শামীমা ঢাকা বিশ্ববিদ্যালয়ের একজন নতুন ছাত্রী। তার বাবা টাকা পাঠানোর জন্য তাকে একটি ব্যাংক হিসাব খুলতে বলেন। ব্যাংক ম্যানেজার তাকে সঞ্চয়ী হিসাব খুলতে বলে। ব্যাংক হিসাব নির্বাচনের ক্ষেত্রে গ্রাহকের প্রকৃতি একটি উল্লেখযোগ্য বিষয়। এখানে শামীমার পরিবর্তে কোনো ব্যবসায়ী হলে তাকে অবশ্যই চলতি হিসাব নির্বাচন করতে হতো। কেননা এই হিসাবের মাধ্যমে ব্যবসায়ীরা নিয়মিত অর্থ উত্তোলন ও জমাতিরিক্ত উত্তোলনের সুবিধা পায়। আবার শামীমা একজন ছাত্রী না হয়ে যদি অবসরপ্রাপ্ত চাকরিজীবী হতো তাহলে তার কাছে নির্দিষ্ট পরিমাণ অর্থ জমা থাকতো। সেক্ষেত্রে তার জন্য স্থায়ী হিসাব নির্বাচন করাই যুক্তিযুক্ত হতো। এছাড়া কোনো গ্রাহক সঞ্চয়ের পাশাপাশি আয়ের প্রত্যাশা করলে তার জন্য সঞ্চয়ী হিসাব নির্বাচন করা যৌক্তিক। তাই আমার মতে ব্যাংক হিসাব নির্বাচনের ক্ষেত্রে ঋণ সুবিধা, সুদের হার, ব্যাংকিং সুবিধা ইত্যাদি বিশেষভাবে বিবেচনা করতে হয়।"
        }
      ]
    },
    {
      "number": "4",
      "uddipok": "মেঘনা ব্যাংক রাজশাহী আলুপট্টি শাখার মাধ্যমে দীর্ঘদিন যাবৎ তার ব্যাংকিং কার্যক্রম পরিচালনা করে আসছে। আলুপট্টির পাশে বারিধারা গার্ডেন সিটি নামে একটি নতুন আবাসিক এলাকা গড়ে উঠেছে। সেখানে নতুন নতুন স্কুল-কলেজ, হাসপাতাল এবং শপিংমলও গড়ে উঠেছে। এলাকাবাসীর সুবিধার কথা বিবেচনা করে মেঘনা ব্যাংক বারিধারা গার্ডেন সিটি-তে একটি শাখা স্থাপনের সিদ্ধান্ত নেয়।",
      "tag": "NGDC 24",
      "sub_questions": [
        {
          "label": "ক",
          "question": "",
          "explanation": "যে ব্যাংকের কাজ শুধু একটি নির্দিষ্ট অফিসের মাধ্যমে পরিচালিত হয় তাকে একক ব্যাংক বলে।"
        },
        {
          "label": "খ",
          "question": "",
          "explanation": "গ্রাহক সম্পর্কে সম্পূর্ণ তথ্য সংগ্রহের মাধ্যমে KYC ফর্ম গ্রাহকের লেনদেনের সচ্ছলতা নিশ্চিত করে। KYC-এর পূর্ণরূপ হলো 'Know Your Customer'। এ ফর্মে ব্যাংক গ্রাহকের নাম, ঠিকানা, পেশা, কাজের ধরন ও অন্যান্য যাবতীয় তথ্য সংগ্রহ করে। ফলে গ্রাহক কোনো অবৈধ লেনদেন করতে পারে না। এভাবে লেনদেনের সচ্ছলতা বৃদ্ধি পায়।"
        },
        {
          "label": "গ",
          "question": "",
          "explanation": "উদ্দীপকের মেঘনা ব্যাংক সাংগঠনিক কাঠামোর ভিত্তিতে একটি শাখা ব্যাংক। শাখা ব্যাংক একাধিক শাখার মাধ্যমে ব্যাংকিং কাজ পরিচালনা করে। এসব ব্যাংকের কাজ একটি প্রধান কার্যালয়ের মাধ্যমে পরিচালিত হয়। আমাদের দেশের ব্যাংকিং ব্যবস্থাকে শাখা ব্যাংক ব্যবস্থা বলা হয়। উদ্দীপকের মেঘনা ব্যাংক রাজশাহীর আলুপট্টি শাখার মাধ্যমে ব্যাংকিং কাজ পরিচালনা করে আসছে। বর্তমানে আলুপট্টির পাশে নতুন আবাসিক এলাকায় বারিধারা গার্ডেন সিটি গড়ে উঠেছে। এলাকাবাসীর কথা বিবেচনা করে মেঘনা ব্যাংক বারিধারা গার্ডেন সিটির পাশে নতুন শাখা স্থাপনের সিদ্ধান্ত নেয়। মূলত শাখা ব্যাংকই একাধিক শাখার মাধ্যমে ব্যাংকিং কাজ পরিচালনা করতে পারে। এখানে মেঘনা ব্যাংক একটি প্রধান কার্যালয়ের তত্ত্বাবধানে এবং একাধিক শাখার মাধ্যমে ব্যাংকিং কাজ পরিচালনা করছে। তাই করে বলা যায়, সাংগঠনিক কাঠামোর ভিত্তিতে মেঘনা ব্যাংক একটি শাখা ব্যাংক।"
        },
        {
          "label": "ঘ",
          "question": "",
          "explanation": "উদ্দীপকে মেঘনা ব্যাংকের নতুন শাখা স্থাপনের সিদ্ধান্তটি যৌক্তিক। শাখা ব্যাংক ব্যবস্থায় একটি কেন্দ্রীয় অফিস থাকে। এই কেন্দ্রীয় কার্যালয়ের অধীনে থেকে এই ব্যাংকিং ব্যবস্থা পরিচালিত হয়। এ ব্যাংকিং কার্যক্রম অনেক বিস্তৃত ও জটিল। উদ্দীপকে মেঘনা ব্যাংক রাজশাহীর আলুপট্টি শাখার মাধ্যমে ব্যাংকিং কাজ পরিচালনা করছে। তারা এলাকাবাসীর সুবিধার কথা বিবেচনা করে সম্প্রতি বারিধারা গার্ডেন সিটিতে একটি শাখা স্থাপনের সিদ্ধান্ত নেয়। মেঘনা ব্যাংক নতুন শাখার মাধ্যমে নতুন গ্রাহক সৃষ্টি করতে পারবে। কারণ নতুন আবাসিক এলাকার অনেকেই ব্যাংকে হিসাব খুলে আমানত রাখবে। এতে ব্যাংকের আর্থিক মূলধন গঠিত হবে। অন্যদিকে, জনগণ ঋণ নেবে। এক্ষেত্রে ব্যাংকও ঋণের বিপরীতে সুদ পাবে। ফলে ব্যাংকের মুনাফা বাড়বে। বারিধারা গার্ডেন সিটিতে ব্যাংকের নতুন শাখা হলে গ্রাহক সহজেই 'সেবা গ্রহণ করতে পারবে। সর্বোপরি ব্যাংকটির ব্যাংকিং কার্যক্রম আরো বিস্তৃত হবে। তাই বলা যায়, মেঘনা ব্যাংকের নতুন শাখা স্থাপনের সিদ্ধান্তটি সঠিক হয়েছে।"
        }
      ]
    },
    {
      "number": "5",
      "uddipok": "ভৈরব একটি বিশেষ ধরণের আর্থিক প্রতিষ্ঠান। প্রতিষ্ঠানটি স্বল্প সুদে আমানত গ্রহণ করে, গ্রাহকদের চেকের মাধ্যমে অর্থ উত্তোলনের সুযোগ দান এবং আমানত হিসাবে সংগৃহীত অর্থ বিভিন্ন ব্যক্তি ও প্রতিষ্ঠানকে তুলনামূলক অধিক সুদে ঋণ হিসাবে বিতরণ করে মুনাফা অর্জন করে।",
      "tag": "NGDC 24",
      "sub_questions": [
        {
          "label": "ক",
          "question": "",
          "explanation": "যে ব্যাংক বিশ্বের বিশেষ কোনো অঞ্চল বা এলাকার উন্নয়নের জন্য প্রতিষ্ঠিত হয় তাকে আঞ্চলিক ব্যাংক বলে।"
        },
        {
          "label": "খ",
          "question": "চেইন ব্যাংকিং বলতে কী বোঝায়?",
          "explanation": "যে ব্যাংক ব্যবস্থায় একই শ্রেণিভুক্ত কতিপয় ব্যাংক তাদের স্বাধীনসত্তা বজায় রেখে পারস্পরিক সমঝোতা ও সহযোগিতার ভিত্তিতে ব্যাংকিং কার্যক্রম পরিচালনা করে তাকে চেইন ব্যাংক বলে।"
        },
        {
          "label": "গ",
          "question": "",
          "explanation": "উদ্দীপকের ভৈরব হলো ব্যাংকিং প্রতিষ্ঠান। ব্যাংক জনগণের ক্ষুদ্র ক্ষুদ্র সঞ্চয় আমানত হিসেবে সংগ্রহ করে। সংগৃহীত আমানত ব্যক্তি বা প্রতিষ্ঠানকে সুদের বিনিময়ে ঋণ হিসেবে প্রদান করে। এছাড়াও ব্যাংক তার গ্রাহককে অর্থ উত্তোলন, অর্থ স্থানান্তর এবং অন্যান্য আর্থিক সেবা প্রদান করে থাকে। এ সকল কাজের মূলেই ব্যাংকের মুনাফা অর্জনের উদ্দেশ্য জড়িত। উদ্দীপকের ভৈরব একটি বিশেষ ধরনের আর্থিক প্রতিষ্ঠান। এটি স্বল্প সুদে আমানত গ্রহণ করে। চেকের মাধ্যমে অর্থ উত্তোলনের সুযোগ দেয়। আমানত হিসেবে সংগৃহীত অর্থ ঋণ হিসেবে বিনিয়োগ করে মুনাফা অর্জন করে। সাধারণত ব্যাংক চলতি, সঞ্চয়ী ও স্থায়ী হিসাবের মাধ্যমে স্বল্প সুদে আমানত গ্রহণ করে। সংগৃহীত আমানত অপেক্ষাকৃত বেশি সুদে বিনিয়োগ করে। এছাড়াও বিনিময়ের মাধ্যম হিসেবে চেক, বিনিময় বিল, প্রত্যয়পত্র, পে-অর্ডার ইত্যাদি ইস্যু করে থাকে। তাই বলা যায়, উদ্দীপকের ভৈরব হলো একটি ব্যাংকিং প্রতিষ্ঠান।"
        },
        {
          "label": "ঘ",
          "question": "",
          "explanation": "আমানত সংগ্রহ ও ঋণদানের মাধ্যমে উদ্দীপকের প্রতিষ্ঠানটি তহবিলের দক্ষ বণ্টন নিশ্চিত করে। ব্যাংক মুনাফা অর্জনের উদ্দেশ্যে গঠিত ও পরিচালিত হয়। ব্যাংক স্বল্প সুদে জনগণের বিক্ষিপ্ত সঞ্চয় সংগ্রহ করে। সংগৃহীত তহবিল উৎপাদনমুখী খাতে বিনিয়োগ করে। ফলে দেশের অর্থনৈতিক উন্নয়ন ত্বরান্বিত হয়। উদ্দীপকের ভৈরব নামক প্রতিষ্ঠান স্বল্প সুদে আমানত গ্রহণ করে। সংগৃহীত আমানত ব্যক্তি বা প্রতিষ্ঠানকে ঋণ হিসেবে প্রদান করে। এ প্রতিষ্ঠানের মূল 'উদ্দেশ্য মুনাফা অর্জন করা। এছাড়াও প্রতিষ্ঠানটি গ্রাহকদের চেকের মাধ্যমে অর্থ উত্তোলনের সুযোগ দেয়। ব্যাংকের শাখা দেশের বিভিন্ন স্থানে বিস্তৃত থাকে। এসব শাখা ব্যাংক হিসাব খোলার সুবিধা দিয়ে জনগণের অর্থ সংগ্রহ করে। ব্যাংক এভাবে জমাকৃত অর্থ বিশাল মূলধনে রূপ নেয়। আর মূলধন ঋণ হিসেবে উৎপাদনমুখী খাতে বিনিয়োগ করা হয়। অর্থাৎ ব্যাংক উদ্বৃত্ত বাজেট সম্পন্ন উৎস থেকে অর্থ সংগ্রহ করে ঘাটতি বাজেট সম্পন্ন খাতে বিনিয়োগ করে। ফলে তহবিল অলসভাবে পড়ে না থেকে উৎপাদনের কাজে ব্যবহৃত হয় এবং দক্ষ ব্যবহার নিশ্চিত হয়। এভাবেই উদ্দীপকের ভৈরব ব্যাংক তহবিলের দক্ষ বণ্টনে অবদান রাখে।"
        }
      ]
    },
    {
      "number": "6",
      "uddipok": "জনাব জহির ১ লক্ষ টাকা জনাব দবিরের নিকট থেকে পাবেন। জনাব জহির একটি পত্র মারফত ৯০ দিনের মধ্যে পরিশোধ করার জন্য আদেশ প্রদান করেন। জনাব দবির পত্রটি পেয়ে 'স্বীকৃতি' লিখে জনাব জহিরের নিকট প্রেরণ করেন। অপরদিকে, জনাব দবির জনাব সিজারের তার পাওনা বাবদ ২ লক্ষ টাকা দুই মাসের মধ্যে প্রদানের জন্য ওয়াদা করে একটি পত্র প্রেরণ করেন।",
      "tag": "NGDC 24",
      "sub_questions": [
        {
          "label": "ক",
          "question": "",
          "explanation": "প্রস্তুতকারক বা ধারক হস্তান্তরের উদ্দেশ্যে যখন চেকের উল্টো পিঠে বা সম্মুখভাগে বা তৎসংলগ্ন কোনো পৃষ্ঠায় স্বাক্ষর করেন তখন তাকে অনুমোদন বলা হয়।"
        },
        {
          "label": "খ",
          "question": "",
          "explanation": "সাধারণ দাগকাটা চেকের দুই রেখার মাঝে \"হস্তান্তরযোগ্য নহে\" লেখা থাকে। এ চেকে নির্দিষ্ট একজন ব্যক্তির নাম লেখা থাকে। ব্যাংক ঐ ব্যক্তির ব্যাংক হিসাবে টাকা জমা করে। ফলে অন্য কোনো ব্যক্তি এ চেকের টাকা উত্তোলন করতে পারেন না। তবে অনুমোদনের মাধ্যমে এ চেক হস্তান্তর করা যায়।"
        },
        {
          "label": "গ",
          "question": "",
          "explanation": "উদ্দীপকে জনাব জহিরের পত্রটি হলো বিনিময় বিল। এর মাধ্যমে কোনো ব্যক্তি বা তার আদেশে অন্য কোনো ব্যক্তিকে নির্দিষ্ট তারিখে নির্দিষ্ট পরিমাণ অর্থ পরিশোধের শর্তহীন আদেশ দেয়। বিক্রেতা (আদেষ্টা বা পাওনাদার) এ দলিল ইস্যু করেন। ক্রেতা (আদিষ্ট বা দেনাদার) বিলে স্বাক্ষর দিয়ে স্বীকৃতি দেয়। ধারে ক্রয়-বিক্রয়ে এটি ব্যবহার করা হয়। উদ্দীপকে জনাব জহির জনাব দবিরের কাছে ১ লক্ষ টাকা পাবেন। তিনি একটি পত্রের মাধ্যমে ৯০ দিনের মধ্যে উক্ত টাকা পরিশোধের জন্য জনাব দবিরকে আদেশ দেন। জনাব দবির পত্রটি পেয়ে 'স্বীকৃতি' লিখে তার কাছে পাঠায়। এক্ষেত্রে জনাব জহির আদেষ্টা বা পাওনাদার। আর জনাব দবির আদিষ্ট বা দেনাদার। হস্তান্তরযোগ্য দলিলের বিনিময় বিলে আদিষ্টের স্বীকৃতির দরকার হয়। উদ্দীপকে জনাব জহিরের পত্রটির বৈশিষ্ট্য বিনিময় বিলের বৈশিষ্ট্যের সাথে মিলে যায়। তাই বলা যায়, জনাব জহির বিনিময় বিল ইস্যু করেন।"
        },
        {
          "label": "ঘ",
          "question": "",
          "explanation": "উদ্দীপকে জনাব জহিরের বিনিময় বিল ও জনাব দবিরের অঙ্গীকারপত্র উভয়ই হস্তান্তরযোগ্য ঋণের দলিল। অঙ্গীকারপত্র ক্রেতা বা দেনাদার ইস্যু করে। এর মাধ্যমে তিনি বিক্রেতা বা পাওনাদারকে একটি নির্দিষ্ট সময় পর অর্থ পরিশোধের প্রতিশ্রুতি দেয়। এতে দেনাদার ও পাওনাদার দুটি পক্ষ থাকে। উদ্দীপকে জনাব সিজার জনাব দবিরের কাছে ২ লক্ষ টাকা পাবেন। এক্ষেত্রে জনাব সিজার পাওনাদার, আর জনাব দবির দেনাদার। তাই জনাব দবির উক্ত টাকা দুই মাসের মধ্যে পরিশোধ করবেন বলে জনাব সিজারের কাছে একটি পত্র পাঠান। পত্রটিতে স্বীকৃতির দরকার হয় নাই। নির্দিষ্ট সময় পর নির্দিষ্ট পরিমাণ অর্থ পরিশোধের ওয়াদা করা হয়েছে। অর্থাৎ, উক্ত পত্রটি হলো অঙ্গীকারপত্র। জনাব জহির ও দবিরের পত্র দুইটি হস্তান্তরযোগ্য ঋণের দলিল হলেও এদের মধ্যে কিছু পার্থক্য আছে। জনাব জহিরের বিনিময় বিল বিক্রেতা ইস্যু করেন। এতে তিনটি পক্ষ থাকে, যথা: আদেষ্টা, আদিষ্টা ও প্রাপক। এটি আদিষ্ট কর্তৃক স্বীকৃতির প্রয়োজন হয়। অন্যদিকে, জনাব দবিরের অঙ্গীকারপত্র ক্রেতা ইস্যু করেন। এতে দুটি পক্ষ থাকে, যথা: পাওনাদার ও দেনাদার। আদিষ্ট না থাকায় স্বীকৃতির দরকার নেই। তবে উভয় দলিল শর্তহীন হওয়া আবশ্যক।"
        }
      ]
    },
    {
      "number": "7",
      "uddipok": "আমিনা একজন স্কুলপড়ুয়া ছাত্রী। একদিন সে তার মায়ের সাথে নিউমার্কেটে কেনাকাটা করতে গেল। কেনাকাটার মাঝামাঝিতে আমিনার মায়ের টাকা শেষ হয়ে গেল। তখন তিনি ডাচ্-বাংলা ব্যাংকের নিউমার্কেট শাখার একটি বুথে গিয়ে টাকা তুললেন। আমিনা দেখলো যে, তার মা এক ধরনের প্লাস্টিকের কার্ড একটি মেশিনের ভেতর প্রবেশ করালেন এবং নির্দিষ্ট পরিমাণ টাকা বের হয়ে এলো। আমিনা তার মাকে জিজ্ঞেস করলো মেশিনের মধ্যে এমন কী আছে যে টাকা দেয়? তখন আমিনার মা বললেন, এটি একটি স্বয়ংক্রিয় মেশিন যা দ্বারা কোনো ব্যাংক কর্মকর্তার সহায়তা ছাড়াই দিন-রাত ২৪ ঘণ্টা টাকা উত্তোলন করা যায়।",
      "tag": "NGDC 24",
      "sub_questions": [
        {
          "label": "ক",
          "question": "",
          "explanation": "ইলেকট্রনিক ফান্ড ট্রান্সফারের একটি অন্যতম উপায় হলো ডেবিট কার্ড যা ব্যবহার করে গ্রাহক ব্যাংকে জমাকৃত অর্থ উত্তোলন করতে পারে তাকে ডেবিট কার্ড বলে।"
        },
        {
          "label": "খ",
          "question": "",
          "explanation": "আধুনিক প্রযুক্তির সাহায্যে স্বয়ংক্রিয়ভাবে দ্রুত নির্ভুল ব্যাংকিং কাজ পরিচালনার নামই হলো ইলেকট্রনিক ব্যাংকিং। ইলেকট্রনিক ব্যাংকিং একটি সম্পূর্ণ কম্পিউটারাইজড পদ্ধতি। এ পদ্ধতিতে মানুষের ভূমিকা গৌণ, যন্ত্রের ভূমিকাই মুখ্য। যন্ত্রের সাহায্যেই যাবতীয় ব্যাংকিং কাজ সম্পন্ন করা হয়। এটি ব্যাংকের আধুনিকায়নের নীতির অন্যতম সংস্করণ।"
        },
        {
          "label": "গ",
          "question": "",
          "explanation": "উদ্দীপকের বর্ণনা অনুযায়ী আমিনার মা এটিএম (ATM) মেশিন থেকে টাকা সংগ্রহ করেছেন। এক্ষেত্রে ব্যাংকগুলো হিসাবের বিপরীতে তাদের গ্রাহকদের এক ধরনের। প্লাস্টিক কার্ড সরবরাহ করে। ATM (Automated Teller Machine) মেশিনের থেকে এই কার্ডের মাধ্যমে নির্দিষ্ট পিন দিয়ে যেকোনো সময় অর্থ উত্তোলন করা যায়। উদ্দীপকে আমিনা একজন স্কুলপড়ুয়া ছাত্রী। একদিন সে তার মায়ের সাথে নিউমার্কেটে কেনাকাটা করতে গেল। কেনাকাটার মাঝামাঝি সময়ে আমিনার মায়ের কাছে টাকা শেষ হয়ে যায়। তখন তিনি ডাচ্- বাংলা ব্যাংকের নিউমার্কেট শাখার একটি বুথে গিয়ে টাকা তুললেন। আমিনা দেখল যে, তার মা এক ধরনের প্লাস্টিকের কার্ড একটি মেশিনের ভেতরে প্রবেশ করালেন এবং নির্দিষ্ট পরিমাণ টাকা বের হয়ে এলো। আমিনার মায়ের কার্ডটি ATM মেশিনের ব্যবহার নির্দেশ করে। তাই বলা যায়, আমিনার মা এটিএম মেশিন থেকে টাকা সংগ্রহ করেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত স্বয়ংক্রিয় মেশিনটি হলো এটিএম, যা ব্যাংকিং কার্যক্রমকে অত্যন্ত সহজ করে তুলেছে। কোনো ব্যাংকে না গিয়ে স্বয়ংক্রিয়ভাবে পরিচালিত যে মেশিনের মাধ্যমে যেকোনো সময় অর্থ উত্তোলন করা যায় তাকে এটিএম বলে। এ যন্ত্রের সাহায্যে একজন গ্রাহক দিন রাত ২৪ ঘণ্টা যেকোনো সময় অর্থ উঠানো, এক হিসাব থেকে অন্য হিসাবে অর্থ স্থানান্তর, ব্যালেন্স দেখা, ঋণ পরিশোধ ইত্যাদি কাজ করতে পারে। উদ্দীপকে আমিনার মা মার্কেটে গিয়ে টাকার ঘাটতিতে পড়েন। টাকার প্রয়োজনে তিনি ডাচ্-বাংলা ব্যাংকের বুথে গিয়ে নগদ টাকা উত্তোলন করে নিয়ে আসেন। ফলে নগদ টাকা শেষ হওয়ার পরও তিনি পুনরায় টাকা সংগ্রহ করে কেনাকাটা করতে পারেন। এটিএম বর্তমান যুগের একটি অন্যতম আবিষ্কার। এর মাধ্যমে মানুষের যখন-তখন অর্থ উত্তোলনের সুযোগ সৃষ্টি হয়েছে। পূর্বের দিনে সবাইকে নগদ টাকা বহন করতে হতো। কিন্তু এটিএম বুথ-এর কল্যাণে মানুষ কার্ড সাথে রাখলেই যেকোনো সময় টাকা উত্তোলনের মাধ্যমে নগদ টাকার সুবিধা নিতে পারে। ফলে নগদ অর্থ বহনজনিত ঝুঁকি কমেছে। আগে ব্যাংকিং সময় ছাড়া অর্থ উত্তোলন করা যেত না। কিন্তু বর্তমানে ATM থেকে যেকোনো সময় মানুষ অর্থ উত্তোলন করতে পারে। যার ফলে লেনদেনের গতিশীলতা বেড়েছে। তাই বলা যায়, এটিএম ব্যবস্থা ব্যাংকিং কার্যাবলিকে অত্যন্ত সহজ ও জনপ্রিয় করে তুলেছে।"
        }
      ]
    },
    {
      "number": "8",
      "uddipok": "মি. সাজ্জাদ একজন বৈমানিক। অত্যন্ত ঝুঁকিপূর্ণ একটি পেশায় নিয়োজিত থাকায় তার পরিবারের কথা চিন্তা করে তিনি এককালীন কিস্তি পরিশোধের ভিত্তিতে ৫ বছর মেয়াদি একটি জীবন বিমাপত্র কেনেন। ৫ বছর অতিবাহিত হলে তিনি বিমাদাবি করলে বিমা প্রতিষ্ঠান তা প্রত্যাখ্যান করে। অন্যদিকে, মি. আলমগীর ১৮ বছর মেয়াদি একটি জীবন বিমাপত্র গ্রহণ করেন। ৫ বছর অতিক্রান্ত হওয়ার পর হঠাৎ হৃদরোগে আক্রান্ত হয়ে তিনি মারা যান। মি. সাজ্জাদের স্ত্রী দাবি উপস্থাপন করলে বিমা প্রতিষ্ঠান সব পরিশোধ করে।",
      "tag": "NGDC 24",
      "sub_questions": [
        {
          "label": "ক",
          "question": "সমর্পণ মূল্য কী?",
          "explanation": "সমর্পণ মূল্য হলো বিমাগ্রহীতার মাধ্যমে পরিশোধিত প্রিমিয়ামের সেই অংশ, যেটি বিমাপত্র ফেরতদানের সময় তাকে পরিশোধ করা হয়।"
        },
        {
          "label": "খ",
          "question": "দ্বৈত বিমা কীভাবে ক্ষতিপূরণে বেশি নিশ্চয়তা দেয়?",
          "explanation": "কোনো একক বিষয়বস্তু একাধিক বিমা কোম্পানির সাথে বিমা করা হলে তাকে দ্বৈত বিমা বলে। সাধারণত অধিক মূল্যমানের সম্পদ একক বিমা কোম্পানির নিকট বিমা করা ঝুঁকিপূর্ণ। সেক্ষেত্রে একাধিক বিমা কোম্পানির নিকট বিমা করা যায়। এক্ষেত্রে বিমা কোম্পানির ওপর ভার কম হয়। ফলে বিমাদাবি প্রাপ্তির বিষয়টি নিশ্চিত হয়। এভাবে দ্বৈত বিমা ক্ষতিপূরণে বেশি নিশ্চয়তা দেয়।"
        },
        {
          "label": "গ",
          "question": "উদ্দীপকে মি. সাজ্জাদ যে বিমাপত্র কিনেছেন তা মেয়াদের ভিত্তিতে কী ধরনের বিমাপত্র? ব্যাখ্যা করো।",
          "explanation": "মি. সাজ্জাদ যে বিমাপত্র কিনেছেন তা মেয়াদের ভিত্তিতে সাময়িক বিমাপত্র। এ বিমাপত্র সাধারণত স্বল্পমেয়াদি হয়। এক্ষেত্রে মেয়াদের মধ্যে বিমাগ্রহীতা মারা গেলেই তার মনোনীত ব্যক্তিকে বিমা দাবি পরিশোধ করা হয়। আর যদি বিমাকৃত ব্যক্তি জীবিত থাকে তাহলে বিমা দাবি পাওয়া যায় না। উদ্দীপকে মি. সাজ্জাদ একজন বৈমানিক। এটি একটি অত্যন্ত ঝুঁকিপূর্ণ পেশা। তিনি পরিবারের কথা চিন্তা করেন। তিনি এককালীন কিস্তি পরিশোধের ভিত্তিতে ৫ বছর মেয়াদি একটি জীবন বিমাপত্র কেনেন। সাধারণত তিন মাস থেকে সর্বোচ্চ পাঁচ বছরের জন্য, সাময়িক জীবন বিমাপত্র করা হয়। মি. সাজ্জাদের গৃহীত জীবন বিমাপত্রটির মেয়াদও ৫ বছর। অর্থাৎ, মি. সাজ্জাদের বিমাপত্রটির বৈশিষ্ট্য সাময়িক বিমাপত্রের সাথে মিলে যায়। তাই বলা যায়, মি. সাজ্জাদ মেয়াদের ভিত্তিতে সাময়িক জীবন বিমাপত্র গ্রহণ করেছেন।"
        },
        {
          "label": "ঘ",
          "question": "উদ্দীপকের মি. আলমগীরের বিমাপত্রটি একই সাথে বিনিয়োগ ও আর্থিক সুরক্ষার সুযোগ দেয়- তোমার মতামত দাও।",
          "explanation": "সাধারণ মেয়াদি বিমা হওয়ায় উদ্দীপকের মি. আলমগীরের বিমাপত্রটি একই সাথে বিনিয়োগ ও আর্থিক সুরক্ষার সুযোগ দেয়। সাধারণ মেয়াদি বিমাপত্রের ক্ষেত্রে নির্দিষ্ট মেয়াদের মধ্যে বিমাকৃত ব্যক্তি মারা গেলে মনোনীত ব্যক্তি বিমা দাবির অর্থ পায়। উক্ত মেয়াদের মধ্যে বিমাগ্রহীতার মৃত্যু না হলে মেয়াদ শেষে লাভসহ টাকা বিমাগ্রহীতাকে ফেরত দেওয়া হয়। ফলে এরূপ বিমাপত্র একদিকে বিনিয়োগ ও অন্যদিকে প্রতিরক্ষার সুবিধা দেয়। উদ্দীপকে মি. আলমগীর একটি মেয়াদি জীবন বিমাপত্র গ্রহণ করেন। উক্ত বিমাপত্রটির মেয়াদ ১৮ বছর। ৫ বছর অতিক্রান্ত হওয়ার পর হঠাৎ হৃদরোগে আক্রান্ত হয়ে তিনি মারা যান। মি. আলমগীরের স্ত্রী বিমাদাবি উপস্থাপন করেন। এতে বিমা প্রতিষ্ঠান সব পরিশোধ করেন। অর্থাৎ, মি. আলমগীর একটি সাধারণ মেয়াদি জীবন বিমাপত্র গ্রহণ করেছেন। মি. আলমগীরের গৃহীত বিমাপত্রটি তার অবর্তমানে পরিবারের জন্য আর্থিক নিরাপত্তাস্বরূপ। এছাড়াও নির্দিষ্ট সময় পরপর কিস্তি পরিশোধ করতে হয়। এটি এক ধরনের বাধ্যতামূলক সঞ্চয়ে পরিণত হয়। পরবর্তীতে এ অর্থ বিনিয়োগ করা যায়। মি. আলমগীর মারা যাওয়ায় এ বিমাপত্রটি তার পরিবারের জন্য আর্থিক প্রতিরক্ষা হিসেবে কাজ করেছে। তাই বলা যায়, মি. আলমগীরের সাধারণ মেয়াদি বিমাপত্রটি আর্থিক নিরাপত্তার পাশাপাশি বিনিয়োগেও ভূমিকা রাখে।"
        }
      ]
    },
    {
      "number": "9",
      "uddipok": "রাতুল এ বছর অষ্টম শ্রেণিতে পড়ে। তার বাবা রাহুল তার সন্তানের ভবিষ্যৎ পড়াশোনার খরচ নির্বাহের জন্য খুবই চিন্তিত। তিনি তার এক বন্ধুর পরামর্শ অনুযায়ী রাতুলের পড়াশোনার ব্যয় নির্বাহের জন্য একটি বিমা করতে চান। কিন্তু বিমা কোম্পানি রাতুলকে প্রস্তাবক হিসেবে গ্রহণ করতে অস্বীকৃতি জানায়। উপায় না পেয়ে অবশেষে রাহুল নিজেই প্রস্তাবক হিসেবে বিমাচুক্তিটি সম্পাদন করেন।",
      "tag": "NGDC 24",
      "sub_questions": [
        {
          "label": "ক",
          "question": "",
          "explanation": "বিমাচুক্তিতে বিমাগ্রহীতা এককালীন অথবা নির্দিষ্ট সময় পর বিমাকারীকে যে অর্থ দেয়, তাকে প্রিমিয়াম বলে।"
        },
        {
          "label": "খ",
          "question": "",
          "explanation": "বিমাকারী ও বিমাগ্রহীতা উভয়পক্ষ প্রয়োজনীয় সব তথ্য একে অন্যকে দিতে বাধ্য থাকায় বিমা চুক্তিকে পরম বিশ্বাসের চুক্তি বলা হয়। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। আর সে কারণে চুক্তিবদ্ধ প্রত্যেকে একে অন্যের কাছে সঠিক তথ্য দিতে বাধ্য। কোনো পক্ষ সঠিক তথ্য না দিলে বিমা চুক্তি বাতিল হয়।"
        },
        {
          "label": "গ",
          "question": "",
          "explanation": "জাউদ্দীপকের বিমাটি হলো মেয়াদি জীবন বিমাপত্রের অধীনে শিক্ষাবৃত্তি বিমা। শিক্ষার ব্যয়ভার বহনের জন্য এ বিমা করা হয়। ছেলে-মেয়ের ভবিষ্যৎ পড়াশোনা নিশ্চিত করতে মা-বাবা এ বিমা করে। এ বিমার আওতায় বিমা প্রতিষ্ঠান বিমাগ্রহীতার মৃত্যু হলে সন্তানের ভবিষ্যৎ শিক্ষার খরচ বহন করে। উদ্দীপকে রাতুল এবছর অষ্টম শ্রেণিতে পড়ে। তার বাবা তার সন্তানদের ভবিষ্যৎ পড়াশোনার খরচ চালানোর জন্য একটি বিমা করতে চান। এ বিমার অধীনে ভবিষ্যতে তার সন্তানদের পড়াশোনার খরচ বিমা প্রতিষ্ঠান দিবে। নির্দিষ্ট মেয়াদ শেষে এ বিমার টাকা বৃত্তি আকারে দেওয়া হয়। বিমাগ্রহীতার মৃত্যুর পর বিমা প্রতিষ্ঠান শিক্ষাবৃত্তি দেয়। তাই বৈশিষ্ট্য বিবেচনায় বলা যায়, উদ্দীপকের বিমাটি একটি মেয়াদি জীবন বিমাপত্রের অন্তর্গত শিক্ষাবৃত্তি বিমা।"
        },
        {
          "label": "ঘ",
          "question": "",
          "explanation": "চুক্তি সম্পাদনের যোগ্যতা বিবেচনায় বিমা প্রতিষ্ঠান রাতুলকে প্রস্তাবকারী পক্ষ হিসেবে অন্তর্ভুক্ত করেনি। বিমাচুক্তি করার জন্য উভয়পক্ষের চুক্তি সম্পাদনের যোগ্যতা থাকতে হবে। ১৮৭২ সালের চুক্তি আইনের ধারা অনুযায়ী, কোনো নাবালক ও অসুস্থ মস্তিষ্কের কোনো ব্যক্তি চুক্তি করতে পারবে না। চুক্তি সম্পাদনের যোগ্যতা হলো বিমাচুক্তির আইনগত উপাদান। উদ্দীপকে রাতুল অষ্টম শ্রেণিতে পড়ে। রাতুলের বাবা তার পড়াশোনার ভবিষ্যৎ খরচ বহনের জন্য একটি শিক্ষা বিমা করার সিদ্ধান্ত নেন। বিমাচুক্তিতে তিনি রাতুলকে চুক্তির প্রস্তাবকারী পক্ষ হিসেবে অন্তর্ভুক্ত করতে চান। কিন্তু বিমা প্রতিষ্ঠান তা প্রত্যাখ্যান করে। তাই রাতুলের বাবা প্রস্তাবকারী হিসেবে বিমাচুক্তি সম্পন্ন করেন। বিমাচুক্তিতে প্রত্যেক ব্যক্তিকেই চুক্তি সম্পাদনে যোগ্য হতে হয়। এজন্য নাবালক কোনো ব্যক্তি চুক্তির প্রস্তাব করতে পারে না। সাবালক হতে হলে বয়স কমপক্ষে ১৮ বছর হতে হয়। এখানে উদ্দীপকে রাতুল অষ্টম শ্রেণির ছাত্র এবং বয়স ১৮ বছর পূর্ণ হয়নি। তাই বিমাচুক্তির আইনগত উপাদানের অভাবে তাকে চুক্তির প্রস্তাবকারী পক্ষ হিসেবে অন্তর্ভুক্ত করা যাবে না। তাই বলা যায়, বিমাচুক্তির আইনগত উপাদান বিবেচনা করে রাতুলকে বিমার প্রস্তাবকারী হিসেবে অন্তর্ভুক্ত করা হয়নি।"
        }
      ]
    },
    {
      "number": "10",
      "uddipok": "ভবিষ্যতের কথা চিন্তা করে মি. সাইফুল একটি জীবন বিমা পলিসি গ্রহণ করেন যার উত্তরাধিকারী করা হয় তার একমাত্র ছেলে সিয়ামকে। বিমা পলিসি গ্রহণকালে তিনি তার একটি মারাত্মক রোগের কথা গোপন রাখেন। পাঁচটি প্রিমিয়ামের টাকা প্রদানের পর মি. সাইফুল মৃত্যুবরণ করেন। সিয়াম বিমাদাবি পেশ করলে বিমা কোম্পানি তা প্রত্যাখ্যান করে।",
      "tag": "NGDC 24",
      "sub_questions": [
        {
          "label": "ক",
          "question": "",
          "explanation": "বিমাযোগ্য স্বার্থ বলতে বিমাকৃত সম্পদ বা জীবনের ওপর বিমাগ্রহীতার আর্থিক স্বার্থকে বোঝায়।"
        },
        {
          "label": "খ",
          "question": "",
          "explanation": "বিমাপত্র সমর্পণের মাধ্যমে বিমাগ্রহীতা যে অর্থ ফেরত পায় তাই হলো সমর্পণ মূল্য। সমর্পণ মূল্য প্রিমিয়ামের একটি অংশ। আর্থিক সমস্যার কারণে বিমাগ্রহীতা প্রিমিয়ামের অর্থ নিয়মিত নাও পরিশোধ করতে পারেন। এক্ষেত্রে তিনি বিমাপত্রটি বিমাকারী প্রতিষ্ঠানের কাছে সমর্পণ করতে পারেন। বিমাচুক্তির মেয়াদ কমপক্ষে দুই বছর উত্তীর্ণ হওয়ার পর সমর্পণ মূল্য পরিশোধ করা হয়।"
        },
        {
          "label": "গ",
          "question": "",
          "explanation": "উদ্দীপকে মি. সাইফুল আজীবন বিমা গ্রহণ করেছিলেন। এ বিমাপত্রে বিমাকৃত ব্যক্তি বিমাকারীর কাছ থেকে কোনো আর্থিক সুবিধা পায় না। বিমাগ্রহীতার মৃত্যুর পর তার মনোনীত ব্যক্তি বা উত্তরাধিকারকে বিমাদাবির টাকা পরিশোধ করা হয়। এক্ষেত্রে বিমাগ্রহীতা প্রিমিয়ামের টাকা এককালীন কিস্তিতে দিতে পারেন। অথবা একটি নির্দিষ্ট সময় পর্যন্ত প্রিমিয়ামের মাধ্যমে জমা দিতে পারেন। উদ্দীপকে ভবিষ্যতের কথা চিন্তা করে মি. সাইফুল একটি জীবন বিমা পলিসি করেন। বিমাপত্রে তিনি তার একমাত্র ছেলে সিয়ামকে নমিনি হিসেবে উল্লেখ করেন। সুতরাং, জীবন বিমাপত্রটি মি. সাইফুল কোনো নির্দিষ্ট মেয়াদকালের জন্য করেননি। মূলত বিমাপত্রটি তিনি তার অবর্তমানে পরিবারের আর্থিক নিরাপত্তার কথা বিবেচনা করে করেছেন, যা আজীবন বিমাপত্রের মূল বিষয়। তাই বলা যায়, উদ্দীপকের মি. সাইফুল আজীবন বিমা গ্রহণ করেছিলেন।"
        },
        {
          "label": "ঘ",
          "question": "",
          "explanation": "উদ্দীপকে মি. সাইফুলের দ্বারা আজীবন বিমাপত্রের অপরিহার্য উপাদান সদ্বিশ্বাসের সম্পর্ক লঙ্ঘিত হওয়ায় বিমা প্রতিষ্ঠান তার দাবি প্রত্যাখ্যান করে। বিমাচুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে দিতে বিমাগ্রহীতা বাধ্য থাকে। এতে উভয়পক্ষের সম্পর্কে স্বচ্ছতা বজায় থাকে। উদ্দীপকে মি. সাইফুল একটি জীবন বিমা পলিসি করেন। যার উত্তরাধিকারী করা হয় তার ছেলেকে। বিমা পলিসি করার সময় তিনি তার একটি মারাত্মক রোগের কথা গোপন রাখেন। পাঁচটি প্রিমিয়াম দেওয়ার পর মি. সাইফুলের মৃত্যু হয়। তখন তার ছেলে সিয়াম বিমাদাবি পেশ করলে বিমা প্রতিষ্ঠান তা প্রত্যাখ্যান করে। উদ্দীপকে মি. সাইফুল বিমাচুক্তি সম্পাদনে তার সম্পর্কে সম্পূর্ণ তথ্য প্রকাশ করেননি। তিনি বিমার অপরিহার্য উপাদান সদ্বিশ্বাসের সম্পর্ক ভঙ্গ করেছেন। যার ফলে বিমাকারী চুক্তি বাতিল বা ক্ষতিপূরণ দেওয়া থেকে বিরত থাকতে পারে। তাই পরবর্তীতে তার মৃত্যুতে বিমাদাবি উপস্থাপন করা হলে বিমা প্রতিষ্ঠান তা যৌক্তিকভাবেই প্রত্যাখ্যান করে। তাই বলা যায়, বিমা প্রতিষ্ঠান চূড়ান্ত সদ্বিশ্বাসের নীতির আলোকে মি. সাইফুলের বিমাদাবি প্রত্যাখ্যান করে।"
        }
      ]
    },
    {
      "number": "11",
      "uddipok": "মি. রনি সাহেব তার একটি মেশিন ক্রয়ের জন্য সোনালী বিমা কোম্পানির সাথে ২,০০,০০০ টাকার এবং রমনা বিমা কোম্পানির সাথে ৪,০০,০০০ টাকার বিমাপত্র ক্রয়ের মাধ্যমে চুক্তিবদ্ধ হলেন। কিন্তু দুর্ঘটনাবশত মেশিনটির ২,০০,০০০ টাকা সমমূল্যের ক্ষতি সংঘটিত হয়।",
      "tag": "NGDC 24",
      "sub_questions": [
        {
          "label": "ক",
          "question": "",
          "explanation": "যে চুক্তি অনুযায়ী নির্ধারিত ঝুঁকিজনিত যেকোনো ধরনের ক্ষতিপূরণের জন্য বিমাগ্রহীতার দায় বিমাকারী প্রতিষ্ঠান বহন করে তাকে দায় বিমা বলে।"
        },
        {
          "label": "খ",
          "question": "",
          "explanation": "নৈতিক ঝুঁকির সম্ভাবনা যত বেশি সেক্ষেত্রে বিমা গৃহীত হওয়ার সম্ভাবনা তত কম। বিমাগ্রহীতার চরিত্র বা পার্শ্ববর্তী লোকজনের কার্যকলাপ থেকে সৃষ্ট ঝুঁকিকেই নৈতিক ঝুঁকি বলে। এ ধরনের ঝুঁকির মাত্রা বেশি থাকলে প্রতারণার শিকার হওয়ার আশঙ্কা বেশি থাকে। তাই এ ঝুঁকির সম্ভাবনা বেশি হলে বিমা প্রতিষ্ঠান কর্তৃক বিমা গৃহীত হওয়ার সম্ভাবনা তত কম হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে মি. রনি মেশিনের জন্য দ্বৈত বিমাপত্র গ্রহণ করেছেন। এ ধরনের বিমা পলিসিতে একক বিষয়বস্তুকে একাধিক বিমা প্রতিষ্ঠানের কাছে বিমা করা হয়। বিমাকৃত মূল্য না পাওয়ার ঝুঁকি এড়ানোই এরূপ বিমার মূল উদ্দেশ্য। সাধারণত অধিক মূল্যের সম্পত্তির ক্ষেত্রে এ ধরনের বিমা পলিসি গ্রহণ করা হয়। উদ্দীপকে মি. রনি সাহেব তার একটি মেশিন ক্রয়ের জন্য সোনালী বিমা কোম্পানির সাথে ২,০০,০০০ টাকার এবং রমনা বিমা কোম্পানির সাথে ৪,০০,০০০ টাকার বিমাপত্র ক্রয়ের মাধ্যমে চুক্তিবদ্ধ হলেন। একই বিষয়বস্তুর জন্য একাধিক বিমা কোম্পানির সাথে চুক্তি করলে তাকে দ্বৈত বিমা বলে। উদ্দীপকের মি. রনিও দ্বৈত বিমা করেছেন। এক্ষেত্রে বিমাকৃত বিষয়বস্তুর ক্ষতিতে তাকে আনুপাতিক হারে বিমাদাবি পরিশোধ করা হবে। ফলে বিমাদাবি ফেরত না পাওয়ার সম্ভাবনা হ্রাস পাবে। তাই বলা যায়, উদ্দীপকের মি. রনি মেশিনের জন্য দ্বৈত বিমাপত্র গ্রহণ করেছেন।"
        },
        {
          "label": "ঘ",
          "question": "",
          "explanation": "ঝুঁকি হ্রাস ও ক্ষতিপূরণ পাওয়ার অধিক নিশ্চয়তার লক্ষ্যেই দ্বৈত বিমাপত্র গ্রহণ করা হয়। আনুপাতিক হারে অংশগ্রহণের নীতি সাধারণত দ্বৈত বিমার ক্ষেত্রে অধিক ব্যবহৃত হয়। নির্দিষ্ট সম্পত্তি একাধিক বিমাকারীর নিকট বিমা করা হলে বিমা কোম্পানিগুলো আনুপাতিক হারে ক্ষতিপূরণ প্রদান করে। সব বিমা কোম্পানি একত্রে বিমাগ্রহীতাকে সম্পূর্ণ ক্ষতিপূরণ প্রদান করে। ফলে ক্ষতিপূরণ পাওয়ার অধিক নিশ্চয়তা পাওয়া যায়। উদ্দীপকে মি. রনি তার মেশিনের জন্য সোনালী ও রমনা বিমা কোম্পানির সাথে বিমা চুক্তি করেন। তিনি যথাক্রমে ২,০০,০০০ টাকা ও ৪,০০,০০০ টাকার বিমাপত্র গ্রহণ করেন। দুর্ঘটনায় তার মেশিনটির ২,০০,০০০ টাকা মূল্যের ক্ষতি সংঘটিত হয়। একাধিক বিমা কোম্পানির সাথে একই বিষয়বস্তুর জন্য বিমা করা যায়। সাধারণত বৃহৎ মূল্যের বিষয়বস্তুর জন্য দ্বৈত বিমা করা হয়। এখানে মি. রনি তার মেশিনের জন্য দ্বৈত বিমা করেন। তার মেশিনটির ক্ষতিতে তিনি উভয় বিমা কোম্পানি থেকে আনুপাতিক হারে ক্ষতিপূরণ পাবেন। একাধিক বিমা প্রতিষ্ঠান হওয়ায় তার বিমা দাবি পাওয়ার ঝুঁকি হ্রাস পায় এবং বিমা দাবি পাওয়ার নিশ্চয়তাও বৃদ্ধি পায়। কারণ একটি বিমা প্রতিষ্ঠানকে সম্পূর্ণ ক্ষতিপূরণ প্রদান করতে হচ্ছে না। তাই বলা যায়, ঝুঁকি হ্রাস ও বিমা দাবি ফেরত পাওয়ার অধিক নিশ্চয়তা লাভের জন্যই দ্বৈত বিমা করা হয়।"
        }
      ]
    }
  ]
}