{
  "title": "ঢাকা কলেজ ২০২৪",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "রমনা ব্যাংক সারা দেশে তাদের ব্যাংকিং কার্যক্রম পরিচালনা করে আসছে। পরবর্তীতে বিদেশেও তাদের কার্যক্রম বিস্তৃত করেছে। অপরদিকে, 'ময়নামতি ব্যাংক' শুধু কুমিল্লায় অবস্থিত একমাত্র অফিসের মাধ্যমে ব্যাংকিং কার্যক্রম পরিচালনা করে।",
      "tag": "DCC 24",
      "sub_questions": [
        {
          "label": "ক",
          "question": "ব্যাংক কী?",
          "explanation": "ব্যাংক হলো এমন একটি আর্থিক প্রতিষ্ঠান যা আমানত হিসেবে অর্থ সংগ্রহ করে, ঋণ দেয় ও অন্যান্য ব্যাংকিং কাজ সম্পন্ন করে।"
        },
        {
          "label": "খ",
          "question": "গারনিশি অর্ডার কেন জারি করা হয়? ব্যাখ্যা করো।",
          "explanation": "গ্রাহকের কোনো হিসাব ক্রোক বা বন্ধ করা বা লেনদেন স্থগিত করার জন্য আদালত কর্তৃক ব্যাংকের ওপর গারনিশি অর্ডার জারি করা হয়। আদালত কর্তৃক ব্যাংকের ওপর গ্রাহকের হিসাব বন্ধের নির্দেশকে গারনিশি আদেশ বলা হয়। পাওনাদারের পাওনা অর্থ আদায়ের উদ্দেশ্যে আদালত ব্যাংকের প্রতি এরূপ আদেশ জারি করে। পাওনাদারের আবেদনের প্রেক্ষিতে আদালত যদি প্রমাণ পায় যে, আমানতকারী আবেদনকারীর কাছে দায়গ্রস্ত তবেই এরূপ নির্দেশ দিয়ে থাকে।"
        },
        {
          "label": "গ",
          "question": "উদ্দীপকে বর্ণিত 'রমনা' ব্যাংকটি কোন ধরনের? ব্যাখ্যা করো।",
          "explanation": "উদ্দীপকের 'রমনা ব্যাংক' একটি শাখা ব্যাংক। শাখা ব্যাংক একটি প্রধান অফিসের অধীনে দেশ-বিদেশে শাখা স্থাপন করে ব্যাংকিং কার্যাবলি সম্পাদন করে। প্রধান অফিসের নির্দেশনা অনুযায়ী এ ব্যাংক পরিচালিত হয়। এ ব্যাংকের অনেক শাখা থাকায় আর্থিক লেনদেন সহজ হয়। এ ব্যাংক সহজেই অনলাইন ব্যাংকিং সেবা প্রদান করতে পারে। উদ্দীপকে রমনা ব্যাংক সারা দেশে ব্যাংকিং কার্যক্রম পরিচালনা করে আসছে। পরবর্তীতে বিদেশেও তাদের কার্যক্রম বিস্তৃত করেছে। সাধারণত শাখা ব্যাংকের শাখা দেশ-বিদেশে বিস্তৃত থাকে। যার মাধ্যমে গ্রাহকরা যেকোনো শাখায় হিসাব খুলে যেকোনো শাখা হতে ব্যাংকিং সেবা গ্রহণ করতে পারে। এ ব্যাংকের মাধ্যমেই গ্রাহকরা ই-ব্যাংকিং সেবা গ্রহণ করতে পারে। তাই বলা যায়, উদ্দীপকের রমনা ব্যাংক সংগঠন কাঠামোর ভিত্তিতে একটি শাখা ব্যাংক।"
        },
        {
          "label": "ঘ",
          "question": "উদ্দীপকে 'ময়নামতি ব্যাংক' থেকে 'রমনা ব্যাংক' দেশের অর্থনীতিতে অধিক ভূমিকা পালন করে- তুমি কি একমত? উত্তরের সপক্ষে যুক্তি দাও।",
          "explanation": "উদ্দীপকে 'রমনা ব্যাংক' শাখা ব্যাংক হওয়ায় 'ময়নামতি ব্যাংক' থেকে এটি দেশের অর্থনীতিতে অধিক ভূমিকা পালন করে। শাখা ব্যাংকিং ব্যবস্থায় ব্যাংকের বিভিন্ন শাখা থাকার কারণে আর্থিক লেনদেন সহজ হয় এবং দীর্ঘমেয়াদি ঋণের সুবিধাও পাওয়া যায়। অন্যদিকে, একক ব্যাংকের কাজ একটি নির্দিষ্ট এলাকায় সীমাবদ্ধ থাকে। একটি শাখার মাধ্যমেই গ্রাহককে প্রয়োজনীয় সেবা গ্রহণ করতে হয়। উদ্দীপকে রমনা ব্যাংক ও ময়নামতি ব্যাংক দেশের অন্যতম দুটি ব্যাংক। রমনা ব্যাংক দেশ-বিদেশে শাখা স্থাপনের মাধ্যমে ব্যাংকিং কার্যক্রম বিস্তৃত করেছে। পক্ষান্তরে, ময়নামতি ব্যাংক কুমিল্লায় একটি অফিসের মাধ্যমে সব কাজ দেশেই পরিচালনা করে। অর্থাৎ, সংগঠন কাঠামোর ভিত্তিতে রমনা ব্যাংক হচ্ছে শাখা ব্যাংক এবং ময়নামতি ব্যাংক হচ্ছে একক ব্যাংক। দেশের অর্থনীতিতে অবদান রাখার ক্ষেত্রে ময়নামতি ব্যাংকের তুলনায় রমনা ব্যাংকের ভূমিকা বেশি। রমনা ব্যাংক দেশের বিভিন্ন স্থানে শাখা স্থাপনের মাধ্যমে গ্রাহকদের সহজে লেনদেন করার সুযোগ করে দেয়। এতে ব্যবসায়ের প্রসার ঘটে। আবার, রমনা ব্যাংক বিদেশে শাখা স্থাপনের মাধ্যমে রেমিট্যান্স সংগ্রহ এবং বৈদেশিক বাণিজ্য সম্প্রসারণেও ভূমিকা রাখে। এসবের কোনোটাই একক ব্যাংক তথা ময়নামতি ব্যাংকের মাধ্যমে করা সম্ভব হয় না। এ ব্যাংকের কাজ শুধু একটি নির্দিষ্ট এলাকায় সীমাবদ্ধ। তাই বলা যায়, অর্থনৈতিক উন্নয়নে শাখা ব্যাংক তথা রমনা ব্যাংকই অধিক অবদান রাখছে।"
        }
      ]
    },
    {
      "number": "2",
      "uddipok": "জনাব আশিক ও জনাবা ফাল্গুনি সম্প্রতি বিআইবিএম থেকে ডিগ্রি অর্জন করেছেন। তাদের লক্ষ্য ভালো কোনো ব্যাংকে চাকরি করা। সেই লক্ষ্যে জনাব আশিক রাজশাহীর একটি ব্যাংকে শিক্ষানবিশ অফিসার পদে যোগদান করেন। জনাব আশিক ব্যাংকটি শুধুমাত্র কৃষি উন্নয়নে কাজ করে। অপরদিকে, জনাবা ফাল্গুনি ও একটি নামকরা ব্যাংকে যোগদান করেন। ব্যাংকটি একটি কেন্দ্রীয় অফিস দ্বারা পরিচালিত হয়। ব্যাংকটির প্রধান কাজ আমানত সংগ্রহ, ঋণদান ও আমদানি-রপ্তানি বাণিজ্যে সহায়তা করা।",
      "tag": "DCC 24",
      "sub_questions": [
        {
          "label": "ক",
          "question": "তারল্য নীতি কী?",
          "explanation": "গ্রাহকদের চেকের অর্থ চাওয়ামাত্র পরিশোধের সামর্থ্য ধরে রাখার জন্য কাম্য পরিমাণ নগদ অর্থ সংরক্ষণের কৌশলকে ব্যাংকের তারল্য নীতি বলে।"
        },
        {
          "label": "খ",
          "question": "\"ব্যাংক অর্থ ও ঋণের ব্যবসায়ী\"- বুঝিয়ে লেখো।",
          "explanation": "পরের অর্থ নিয়ে ব্যবসায় করে বলে ব্যাংককে ঋণের ব্যবসায়ী বলা হয়। ব্যাংক প্রথমে কম সুদে আমানত সংগ্রহ করে এবং বেশি সুদে ঋণ হিসেবে গ্রাহকদের দেয়। ফলে একই সাথে ব্যাংক দেনাদার ও পাওনাদারের ভূমিকা পালন করে। তাই বলা যায়, ব্যাংক আমানত সংগ্রহ করে তা ঋণ হিসেবে ব্যক্তি বা প্রতিষ্ঠানকে দেওয়ার মাধ্যমে নিজেকে ঋণের ব্যবসায়ী হিসেবে পরিচিত করে।"
        },
        {
          "label": "গ",
          "question": "উদ্দীপকে উল্লিখিত জনাব আশিকের ব্যাংকটি কোন ধরনের ঋণ প্রদান করে? ব্যাখ্যা করো।",
          "explanation": "উদ্দীপকে উল্লিখিত জনাব আশিকের ব্যাংকটি কৃষি খাতের উন্নয়নে কৃষি ঋণ প্রদান করে। কৃষি ব্যাংক শুধু কৃষি খাতে ঋণ দেয় ও বিনিয়োগ করে। এ ব্যাংক দেশের কৃষি খাতের উন্নয়নে কাজ করে। এ ব্যাংকের প্রধান কাজ হলো কৃষকদের কৃষি যন্ত্রপাতি, সার, বীজ ইত্যাদি ক্রয়ের জন্য ঋণ দেওয়া, যা কৃষি ঋণ হিসেবে পরিচিত। উদ্দীপকে জনাব আশিক বিআইবিএম থেকে ডিগ্রি অর্জন করেন। তার লক্ষ্য ভালো ব্যাংকে চাকরি করা। তাই রাজশাহীর একটি ব্যাংকে শিক্ষানবিশ অফিসার পদে যোগদান করেন। তার ব্যাংকটি শুধু কৃষি উন্নয়নে কাজ করে। জনাব আশিকের ব্যাংকটি একটি কৃষি ব্যাংক। কারণ কৃষি ব্যাংক দেশের একমাত্র বিশেষায়িত ব্যাংক, যা কৃষকদের জন্য কাজ করে। কৃষকদের বিভিন্ন পরামর্শ দিয়ে উৎপাদন কাজে সহায়তা করে। কৃষকদের কৃষি যন্ত্রপাতি সার, বীজসহ অন্যান্য সামগ্রী ক্রয় করতে, সহজ শর্তে কৃষিঋণ প্রদান করে থাকে, যা উদ্দীপকের জনাব আশিকের ব্যাংকও কৃষি উন্নয়নে করে থাকে। তাই বলা যায়, জনাব আশিকের ব্যাংক কৃষি ব্যাংক হিসেবে কৃষিঋণ প্রদান করে।"
        },
        {
          "label": "ঘ",
          "question": "জনাব আশিকের ব্যাংকটি জনাবা ফাল্গুনির ব্যাংক হতে কেন আলাদা প্রকৃতির তা বিশ্লেষণ করো।",
          "explanation": "উদ্দীপকে ব্যাংকের কার্যভিত্তিক বৈশিষ্ট্যের ভিন্নতায় জনাব আশিকের ব্যাংকটি কৃষি ব্যাংক এবং জনাবা ফাল্গুনির ব্যাংকটি বাণিজ্যিক ব্যাংক।' বাণিজ্যিক ব্যাংকের মূল কাজ হলো জনগণের কাছ থেকে বিভিন্ন হিসাবের মাধ্যমে আমানত সংগ্রহ করা। সংগৃহীত আমানত ব্যবসা-বাণিজ্যের ও ব্যক্তিক প্রয়োজনে ঋণ হিসেবে বিনিয়োগ করা। অন্যদিকে, কৃষি ব্যাংক শুধু দেশের কৃষি উন্নয়নে কাজ করে। ডিগ্রি অর্জন করে ব্যাংকে চাকরি উদ্দীপকে জনাব আশিক ও জনাবা ফাল্গুনি করতে চায়। সেই লক্ষ্যে জনাব আশিক রাজশাহীর একটি ব্যাংকে যোগদান করেন। ব্যাংকটি শুধু কৃষি উন্নয়নে কাজ করে। ব্যাংকটি বিশেষায়িত ব্যাংকের অন্তর্গত কৃষি ব্যাংক। অন্যদিকে, জনাবা ফাল্গুনির যোগদান করা ব্যাংকটি একটি কেন্দ্রীয় অফিস দ্বারা পরিচালিত হয়। ব্যাংকটির প্রধান কাজ আমানত সংগ্রহ, ঋণদান ও আমদানি-রপ্তানি বাণিজ্যে সহায়তা করা। জনাবা ফাল্গুনির ব্যাংকটির কাজ বাণিজ্যিক ব্যাংকের কাজের সাথে মিলে যায়। উদ্দীপকের জনাব আশিকের ব্যাংকটি একটি কৃষি ব‍্যাংক। ব্যাংকটি কৃষকদের বিভিন্ন পরামর্শ ও সহজ শর্তে প্রয়োজন অনুযায়ী ঋণ সরবরাহ করবে। ব্যাংকটির কাজ দেশের কৃষি খাতের উন্নয়নের কাজে সীমাবদ্ধ। অন্যদিকে, জনাবা ফাল্গুনির ব্যাংকটি একটি বাণিজ্যিক ব্যাংক। ব্যাংকটি আমানত সংগ্রহ ও বিভিন্ন উন্নয়নমূলক এবং লাভজনক খাতে ঋণ দেয়। ব্যাংকটি বিনিময়ের মাধ্যম হিসেবে চেক, বিনিময় বিল, প্রত্যয়পত্র ইত্যাদি ইস্যু করে। দেশ-বিদেশে শাখা স্থাপন করে আন্তর্জাতিক বাণিজ্যে সহায়তা করে। কেন্দ্রীয় ব্যাংকের যাবতীয় নীতিমালা বাস্তবায়নে অগ্রণী ভূমিকা পালন করে। এভাবেই বাণিজ্যিক ব্যাংক কার্যের ভিত্তিতে কৃষি ব্যাংক হতে আলাদা। তাই বলা যায়, জনাব আশিকের কৃষি ব্যাংক কাজের ভিত্তিতে জনাবা ফাল্গুনির বাণিজ্যিক ব্যাংক হতে আলাদা প্রকৃতির।"
        }
      ]
    },
    {
      "number": "3",
      "uddipok": "দেশের মুদ্রা বাজারের স্থিতিশীলতা রক্ষায় বাংলাদেশ ব্যাংকের ভূমিকা অপরিসীম। বিভিন্ন কারণে দেশে মুদ্রাস্ফীতি দেখা দিলে ব্যাংকটি তার সুদের হার বৃদ্ধির সিদ্ধান্ত গ্রহণ করে। তবুও মুদ্রাস্ফীতি নিয়ন্ত্রণে না আসায় ব্যাংকটি ঋণ প্রদানের ক্ষেত্রে কতগুলো খাত সুনির্দিষ্ট করে দেওয়ায় ঋণ সরবরাহে স্থিতিশীলতা আসে।",
      "tag": "DCC 24",
      "sub_questions": [
        {
          "label": "ক",
          "question": "কেন্দ্রীয় ব্যাংক কী?",
          "explanation": "জনকল্যাণের উদ্দেশ্যে সরকারের নিয়ন্ত্রণে পরিচালিত ব্যাংকই হলো কেন্দ্রীয় ব্যাংক।"
        },
        {
          "label": "খ",
          "question": "খোলাবাজার নীতি বলতে কী বোঝায়?",
          "explanation": "কেন্দ্রীয় ব্যাংক কর্তৃক ঋণ নিয়ন্ত্রণের উদ্দেশ্যে খোলা বাজারে বন্ড, সিকিউরিটিজ, বিল, শেয়ার, ডিবেঞ্চার প্রভৃতি কেনা-বেচা করাকে খোলা বাজার নীতি বলে। বাজারে অর্থের সরবরাহ বেশি হলে কেন্দ্রীয় ব্যাংক খোলা বাজারে জনগণকে - শেয়ার, বন্ড, সিকিউরিটিজ প্রভৃতি কেনার আহ্বান জানায়। আবার, অর্থ সরবরাহ কম হলে কেন্দ্রীয় ব্যাংক জনগণের কাছ থেকে শেয়ার, বন্ড, সিকিউরিটিজ প্রভৃতি কিনে নেয়। এতে ঋণের প্রবাহ সঠিকভাবে নিয়ন্ত্রিত হয়।"
        },
        {
          "label": "গ",
          "question": "উদ্দীপকে ঋণ নিয়ন্ত্রণে বাংলাদেশ ব্যাংক প্রথমে কোন ধরনের পদ্ধতি অবলম্বন করেছে? ব্যাখ্যা করো।",
          "explanation": "উদ্দীপকে ঋণ নিয়ন্ত্রণে বাংলাদেশ ব্যাংক প্রথমে ব্যাংক হার নীতি অবলম্বন করেছে। যে সুদের হারে বাণিজ্যিক ব্যাংক কেন্দ্রীয় ব্যাংক থেকে ঋণ গ্রহণ করে তাকে ব্যাংক হার বলে। কেন্দ্রীয় ব্যাংক উক্ত হার হ্রাস-বৃদ্ধি করে বাণিজ্যিক ব্যাংকের ঋণদান ক্ষমতা নিয়ন্ত্রণ করে। আর বাণিজ্যিক ব্যাংকের ঋণদান ক্ষমতা নিয়ন্ত্রিত হলে মুদ্রা বাজারে অর্থ সরবরাহও স্থিতিশীল হয়। উদ্দীপকে মুদ্রাবাজারের স্থিতিশীলতা রক্ষায় কাজ করে বাংলাদেশ ব্যাংক। দেশে মুদ্রাস্ফীতি দেখা দিলে ব্যাংকটি তার সুদের হার বৃদ্ধির সিদ্ধান্ত গ্রহণ করে। মুদ্রাস্ফীতি নিয়ন্ত্রণে ব্যাংকটি বাণিজ্যিক ব্যাংক কর্তৃক কেন্দ্রীয় ব্যাংকের কাছ থেকে গৃহীত ঋণের সুদের হার বৃদ্ধি করেছে। এর ফলে বাণিজ্যিক ব্যাংকের সুদের হার বৃদ্ধি পাবে। এতে বাণিজ্যিক ব্যাংকের ঋণদান ক্ষমতা এবং বাজারে অর্থ সরবরাহ হ্রাস পাবে। তাই বৈশিষ্ট্যগত দিক বিবেচনায় বলা যায়, ঋণ নিয়ন্ত্রণে বাংলাদেশ ব্যাংক প্রথমে ব্যাংক হার বৃদ্ধি করেছে যা ব্যাংক হার নীতির সাথে সাদৃশ্যপূর্ণ।"
        },
        {
          "label": "ঘ",
          "question": "বাংলাদেশ ব্যাংক কর্তৃক সর্বশেষ ঋণ নিয়ন্ত্রণ কার্যক্রম কতটুকু যৌক্তিক বলে তুমি মনে করো? তোমার উত্তরের সপক্ষে যুক্তি দাও।",
          "explanation": "বাংলাদেশ ব্যাংক কর্তৃক সর্বশেষ ঋণ নিয়ন্ত্রণ কার্যক্রম হলো ঋণের বরাদ্দকরণ নীতি, যা সম্পূর্ণ যৌক্তিক বলে আমি মনে করি। ঋণের বরাদ্দকরণ নীতি অনুযায়ী, কেন্দ্রীয় ব্যাংক ঋণের খাত নির্দিষ্ট করে বাণিজিক ব্যাংকের ঋণদান ক্ষমতা নিয়ন্ত্রণ করে। বাণিজ্যিক ব্যাংকগুলোকে কিছু খাতে ঋণদানের বিধি-নিষেধ আরোপ করে। আবার কোনো কোনো ক্ষেত্রে নির্দিষ্ট সীমাসহ ঋণদানে উৎসাহী করে। উদ্দীপকে বাংলাদেশ ব্যাংক মুদ্রা বাজারের নিয়ন্ত্রণে ভূমিকা রাখে। সম্প্রতি মুদ্রাস্ফীতি দেখা দিলে ব্যাংক তার সুদের হার বৃদ্ধি করার সিদ্ধান্ত নেয়। তবুও মুদ্রাস্ফীতি নিয়ন্ত্রণে না আসায় ব্যাংকটি ঋণ প্রদানের ক্ষেত্রে কতগুলো খাত সুনির্দিষ্ট করে দেয়। ফলে ঋণ সরবরাহে স্থিতিশীলতা আসে। এখানে কেন্দ্রীয় ব্যাংক প্রথমত ব্যাংক হার বৃদ্ধি করে। কিন্তু বাণিজ্যিক ব্যাংকগুলো আর্থিকভাবে সচ্ছল হলে তারা ঋণের জন্য কেন্দ্রীয় ব্যাংকের কাছে যাবে না এবং ব্যাংক হার নীতিও কার্যকর হবে না। পরবর্তীতে কেন্দ্রীয় ব্যাংক বাণিজ্যিক ব্যাংকের লাগামহীন ঋণ নিয়ন্ত্রণে ঋণের খাত বরাদ্দ করে দেয়। ফলে সামর্থ্য থাকা সত্ত্বেও বাণিজ্যিক ব্যাংক শুধু কেন্দ্রীয় ব্যাংক কর্তৃক নির্ধারিত খাতেই ঋণ দিতে পারবে। এটি উদ্দীপকে উল্লিখিত পরিস্থিতিতে দেশের মুদ্রাস্ফীতি নিয়ন্ত্রণ করতে বিশেষ ভূমিকা রাখবে। তাই বলা যায়, উদ্দীপকে সর্বশেষ পর্যায়ে বাংলাদেশ ব্যাংকের ঋণ নিয়ন্ত্রণে ঋণের বরাদ্দকরণ নীতি প্রয়োগ করা যৌক্তিক হয়েছে।"
        }
      ]
    },
    {
      "number": "4",
      "uddipok": "তালিকাভুক্ত কিছু ব্যাংক সম্প্রতি জনগণকে অধিক ঋণ দেওয়ার ফলে দেশে মুদ্রার সরবরাহ বৃদ্ধি পেয়েছে। দেশের কেন্দ্রীয় ব্যাংক CRR ও SLR-এর মাধ্যমে মুদ্রা বাজারে স্থিতিশীলতা ফিরিয়ে আনার উদ্যোগ নিয়েছে। এছাড়া তালিকাভুক্ত ব্যাংকগুলোর মধ্যে পারস্পরিক দেনা- পাওনা নিষ্পত্তিতে প্রকট সমস্যা দেখা দিয়েছে। এ সমস্যা মোকাবিলার জন্য তারা এ ব্যাংকটির দ্বারস্থ হয়েছে।",
      "tag": "DCC 24",
      "sub_questions": [
        {
          "label": "ক",
          "question": "ব্যাংক হার কী?",
          "explanation": "বাণিজ্যিক ব্যাংকগুলো যে সুদের হারে কেন্দ্রীয় ব্যাংকের কাছ থেকে ঋণ নেয় বা প্রথম শ্রেণির বিল বা সিকিউরিটিজসমূহ বাট্টা করে, সেই হারকে ব্যাংক হার বলে।"
        },
        {
          "label": "খ",
          "question": "কেন্দ্রীয় ব্যাংককে কেন সরকারের ব্যাংক বলা হয়?",
          "explanation": "সরকারের পক্ষে অর্থসংক্রান্ত কাজ সম্পাদন ও পরামর্শ দেওয়ায় কেন্দ্রীয় ব্যাংককে সরকারের ব্যাংক বলা হয়। এই ব্যাংক দেশের ব্যাংক ও মুদ্রা ব্যবস্থার নেতৃত্ব দিতে সরকারের মালিকানায় ও নিয়ন্ত্রণে পরিচালিত হয়। কেন্দ্রীয় ব্যাংকের মালিক, পরিচালক ও নিয়ন্ত্রক সরকার। এই ব্যাংক সরকারের পক্ষে অর্থ লেনদেন করে, হিসাব রাখে ও সরকারকে প্রয়োজনে ঋণ দেয়।"
        },
        {
          "label": "গ",
          "question": "কেন্দ্রীয় ব্যাংক মুদ্রা বাজারে স্থিতিশীলতা রক্ষার জন্য কী",
          "explanation": "উদ্দীপকের ব্যাংকটি মুদ্রা বাজারে স্থিতিশীলতা রক্ষার 'জন্য জমার হার পরিবর্তন নীতি গ্রহণ করেছে। কেন্দ্রীয় ব্যাংকের শর্তানুযায়ী বাণিজ্যিক ব্যাংককে একটি নির্দিষ্ট পরিমাণ অর্থ কেন্দ্রীয় ব্যাংকে জমা রাখতে হয়। ঋণ নিয়ন্ত্রণের প্রয়োজনে কেন্দ্রীয় ব্যাংক এ জমার হার বাড়ায় বা কমায়। বাজারে মুদ্রাস্ফীতি হলে ব্যাংক জমার হার বাড়িয়ে দেয়। আর মুদ্রা সংকোচন হলে জমার হার কমিয়ে দেয়। উদ্দীপকের কিছু তালিকাভুক্ত ব্যাংক জনগণকে বেশি পরিমাণে ঋণ দিয়েছে। ফলে দেশে মুদ্রার সরবরাহ বেড়ে গেছে। এ অবস্থায় দেশের একমাত্র ব্যাংকটি CRR ও SLR-এর মাধ্যমে মুদ্রা বাজারে স্থিতিশীলতা ফিরিয়ে আনতে উদ্যোগ নিয়েছে। CRR হচ্ছে কেন্দ্রীয় ব্যাংকে নগদ জমার পরিমাণ। আর SLR হচ্ছে নগদ ও বন্ড মিলিয়ে মোট জমার পরিমাণ। উদ্দীপকের ব্যাংকটি মূলত CRR ও SLR-এর পরিমাণ বাড়িয়ে বাজারের মুদ্রাস্ফীতি কমাতে উদ্যোগ নিয়েছে। তাই বলা যায়, উদ্দীপকের গৃহীত পদ্ধতিটি ঋণ নিয়ন্ত্রণের জমার হার পরিবর্তন নীতি ছিলো।"
        },
        {
          "label": "ঘ",
          "question": "তালিকাভুক্ত ব্যাংকগুলোর মধ্যে পারস্পরিক লেনদেন নিষ্পত্তিতে কেন্দ্রীয় ব্যাংক বিশেষ ভূমিকা পালন করে। তুমি কি একমত? ব্যাখ্যা করো।",
          "explanation": "নিকাশ ঘর সুবিধার মাধ্যমে তালিকাভুক্ত ব্যাংকগুলোর মধ্যে পারস্পরিক লেনদেন নিষ্পত্তিতে কেন্দ্রীয় ব্যাংক বিশেষ ভূমিকা পালন করে- উক্তিটির সাথে আমি একমত। নিকাশ ঘর হলো কেন্দ্রীয় ব্যাংকের একটি বিশেষ সুবিধা। প্রতিদিন বাণিজ্যিক ব্যাংকগুলোর মধ্যে অসংখ্য লেনদেন সংঘটিত হয়। কেন্দ্রীয় ব্যাংক নিকাশ ঘরের মাধ্যমে এসব আন্তঃব্যাংকিং লেনদেন নিষ্পত্তি করে। ফলে প্রচুর অর্থ ও সময় বেঁচে যায়। উদ্দীপকের তালিকাভুক্ত ব্যাংকগুলোর মধ্যে পারস্পরিক দেনা-পাওনা নিষ্পত্তিতে সমস্যা দেখা দিয়েছে। এ সমস্যা মোকাবিলার জন্য ব্যাংকগুলো প্রধান ব্যাংকের দ্বারস্থ হয়। মূলত নিকাশ ঘর সুবিধার মাধ্যমে কেন্দ্রীয় ব্যাংক এ সমস্যা সমাধান করতে পারে। কেন্দ্রীয় ব্যাংকের নেতৃত্বে নিকাশ ঘরের কার্যক্রম পরিচালিত হয়। উদ্দীপকের কেন্দ্রীয় ব্যাংক অর্থাৎ, প্রধান ব্যাংকটি আন্তঃব্যাংকিং দেনা- পাওনা নিষ্পত্তিতে মুখ্য ভূমিকা পালন করে। কেন্দ্রীয় ব্যাংক প্রধান অফিস ও শাখা অফিসের মাধ্যমে এ কাজ করে থাকে। বাণিজ্যিক ব্যাংকগুলো দেনা-পাওনা নিষ্পত্তির প্রয়োজন হলে নিকাশ ঘরের শরণাপন্ন হয়। প্রতি কার্যদিবসে একটি নির্দিষ্ট সময়ে এ ব্যাংক বাণিজ্যিক ব্যাংকের প্রতিনিধিদের নিয়ে বৈঠকে বসে। বৈঠকে প্রতিটি ব্যাংক তাদের পাওনা বিবরণী এনে সংশ্লিষ্ট ব্যাংক প্রতিনিধিকে দেয়। এভাবে ব্যাংকগুলো খুব সহজেই পারস্পরিক দেনা-পাওনা, নিষ্পত্তি করে। সুতরাং, তালিকাভুক্ত ব্যাংকগুলোর মধ্যে পারস্পরিক লেনদেন নিষ্পত্তিতে উদ্দীপকের একমাত্র ব্যাংকটি অর্থাৎ, কেন্দ্রীয় ব‍্যাংক বিশেষ ভূমিকা পালন করে।"
        }
      ]
    },
    {
      "number": "5",
      "uddipok": "ভবিষ্যতের কথা চিন্তা করে ঋজু ১০ বছরের জন্য ১০ লক্ষ টাকা একটি ব্যাংক হিসাবে জমা রাখে। ব্যাংক তাকে কোনো চেক বই দেয়নি। অপরদিকে, তার বন্ধু প্রীতম প্রতি মাসে ৫,০০০ হাজার টাকা করে ব্যাংকে একটি নির্দিষ্ট হিসাবে জমা রাখে, যেখানে আগামী ১০ বছর পর্যন্ত জমা রাখতে হবে। মেয়াদ শেষে উভয়েই এককালীন সম্পূর্ণ টাকা উত্তোলন করবে।",
      "tag": "DCC 24",
      "sub_questions": [
        {
          "label": "ক",
          "question": "ব্যাংক হিসাব কী?",
          "explanation": "গ্রাহকের নামে হিসাব খুলে ব্যাংক গ্রাহককে অর্থ লেনদেন ও ব্যাংকিং সেবা পাওয়ার যে সুযোগ দেয় তাকে ব্যাংক হিসাব বলে।"
        },
        {
          "label": "খ",
          "question": "ব্যাংক হিসাব হলো ব্যাংকিং সেবা গ্রহণের প্রবেশদ্বার- বুঝিয়ে বলো।",
          "explanation": "যে প্রক্রিয়ার মধ্য দিয়ে ব্যাংক তার গ্রাহকদের আমানত জমা রাখে, অর্থ উত্তোলন এবং অন্যান্য ব্যাংকিং সেবা পাওয়ার সুযোগ দেয় তাকে ব্যাংক হিসাব বলে। ব্যাংক হিসাব হলো ব্যাংকের গ্রাহকের সাথে সম্পর্ক রক্ষা ও আর্থিক লেনদেনের প্রধান মাধ্যম। ব্যাংক হিসাব না খুলে কোনো ব্যাংকিং সেবা সুবিধা লাভ সম্ভব নয়। তাই ব্যাংক হিসাব হলো গ্রাহকের ব্যাংকিং সেবা পাওয়ার প্রবেশদ্বার।"
        },
        {
          "label": "গ",
          "question": "উদ্দীপকে ঋজু কোন ধরনের ব্যাংক হিসাব খুলেছেন? ব্যাখ্যা করো।",
          "explanation": "উদ্দীপকে ঋজু স্থায়ী ব্যাংক হিসাব খুলেছেন। যে হিসাবে নির্দিষ্ট মেয়াদের জন্য টাকা জমা রাখা হয় এবং মেয়াদ শেষ না হওয়া পর্যন্ত টাকা ওঠানো যায় না তাকে স্থায়ী হিসাব বলে। এ হিসাবে মোট আমানত একসাথে জমা রাখতে হয়। এ হিসাবে সুদের হারও সবচেয়ে বেশি। উদ্দীপকে ঋজু ভবিষ্যতের কথা চিন্তা করে একটি ব্যাংক হিসাব খোলেন। উক্ত হিসাবে তিনি ১০ বছরের জন্য ১০ লক্ষ টাকা জমা রাখেন। এ হিসাবে গ্রাহক নির্দিষ্ট সময়ের জন্য অর্থ জমা রাখে। মেয়াদ উত্তীর্ণ হওয়ার আগে গ্রাহক এ অর্থ উত্তোলন করতে পারবে না। তবে এ হিসাবের ওপর গ্রাহক বেশি হারে সুদ পায়। তাই বলা যায়, হিসাবের ধরন অনুযায়ী ঋজু স্থায়ী হিসাব খুলেছেন।"
        },
        {
          "label": "ঘ",
          "question": "জনাব প্রীতমের ব্যাংক হিসাব একাধারে সঞ্চয় ও বিনিয়োগ সুবিধা প্রদান করবে- তুমি কি একমত? মতামত দাও।",
          "explanation": "উদ্দীপকে পেনশন বা বিশেষ সঞ্চয়ী হিসাব হওয়ায় প্রীতমের ব্যাংক হিসাব একই সাথে সঞ্চয় ও বিনিয়োগ সুবিধা দিবে। এ হিসাবে প্রতি মাসে নির্দিষ্ট পরিমাণ টাকা একটি মেয়াদ পর্যন্ত সঞ্চয় করা হয়। মেয়াদ শেষে একত্রে তা উত্তোলনের সুযোগ দেওয়া হয়। বেসরকারি চাকরিজীবী ও পেশাজীবী মানুষদের জন্য এ হিসাব উপযোগী। ডিপোজিট পেনশন স্কীম, হজ্ব অ্যাকাউন্ট ইত্যাদি এর উদাহরণ। উদ্দীপকে প্রীতম প্রতি মাসে ৫ হাজার টাকা করে ব্যাংকে জমা রাখার সিদ্ধান্ত নিয়েছেন। চুক্তি অনুযায়ী তিনি ১০ বছর পর্যন্ত এ টাকা হিসাবে জমা রাখবেন। মেয়াদ শেষে তিনি এককালীন সম্পূর্ণ অর্থ উত্তোলন করবেন। পেনশন বা বিশেষ সঞ্চয়ী হিসাব একসাথে সঞ্চয় ও বিনিয়োগ সুবিধা দিয়ে থাকে। এ হিসাবে প্রতি মাসে নির্দিষ্ট পরিমাণ টাকা দিতে হয়। ফলে গ্রাহক উক্ত অর্থ বাধ্যতামূলকভাবে সঞ্চয় করে রাখে। এতে মানুষের মধ্যে সঞ্চয়ের প্রবণতা বাড়ে। সঞ্চিত অর্থের ওপর গ্রাহক সুদও পায়। অন্যদিকে, মেয়াদ শেষে এককালীন সংগৃহীত অর্থ গ্রাহক বিভিন্ন লাভজনক খাতে বিনিয়োগ করতে পারে। আবার, হিসাবে জমা থাকা অবস্থায় ব্যাংক এ অর্থ নানা উপায়ে বিনিয়োগ করে মুনাফা অর্জন করতে পারে। তাই বলা যায়, উদ্দীপকে প্রীতমের ব্যাংক হিসাব সঞ্চয় ও বিনিয়োগ উভয় সুবিধাই দিয়ে থাকে।"
        }
      ]
    },
    {
      "number": "6",
      "uddipok": "জনাব জুয়েল ঢাকা শহরের একজন বিশিষ্ট ব্যবসায়ী। তার নিকট পাওনা টাকা বাবদ জনাব আজাদের বরাবর ৮ লক্ষ টাকার একটি চেক ইস্যু করেন। চেকটি জনাব জুয়েল ব্যক্তিগত সহকারীর মাধ্যমে প্রেরণ করেন। কিন্তু জনাব জুয়েলের ব্যক্তিগত সহকারী ব্যাংক থেকে টাকা উত্তোলন করে পালিয়ে যায়।",
      "tag": "DCC 24",
      "sub_questions": [
        {
          "label": "ক",
          "question": "ব্যাংক নোট কী?",
          "explanation": "সরকারের অনুমতি নিয়ে কেন্দ্রীয় ব্যাংকের ইস্যু করা কাগজি মুদ্রা বা নোটকে ব্যাংক নোট বলে।"
        },
        {
          "label": "খ",
          "question": "চেকের ব্যবহার সার্বজনীন কেন?",
          "explanation": "চেক নগদ অর্থের বিকল্প হিসেবে ব্যবহার করা যায় বলে চেকের ব্যবহার সার্বজনীন। চেক হলো সবচেয়ে জনপ্রিয় ও বহুল ব্যবহৃত ঋণের দলিল। বাহক চেক নগদ অর্থের বিকল্প হিসেবে ব্যবহার করা যায়। এ চেকের বাহক ব্যাংক থেকে খুব সহজেই নগদ অর্থ সংগ্রহ করতে পারে। তাই সার্বজনীন বিনিময়ের মাধ্যম নগদ অর্থের বিকল্প হিসেবে বাহক চেক খুবই জনপ্রিয়। তবে অধিক নিরাপত্তার জন্য বাহক চেকের পরিবর্তে হুকুম বা দাগকাটা চেক ব্যবহার করা যেতে পারে।"
        },
        {
          "label": "গ",
          "question": "উদ্দীপকে বর্ণিত জনাব জুয়েলের ইস্যুকৃত চেকটি কোন ধরনের চেক ছিল? ব্যাখ্যা করো।",
          "explanation": "উদ্দীপকের জনাব জুয়েলের ইস্যুকৃত চেকটি বাহক চেক ছিল। এ চেকে প্রাপকের নামের শেষে \"অথবা বাহককে\" শব্দদ্বয় উল্লেখ থাকে। যে কেউ এ চেক ব্যাংকে উপস্থাপন করে অর্থ উত্তোলন করতে পারে। তাই এ চেক অপেক্ষাকৃত কম নিরাপদ। সাধারণত কম টাকার লেনদেনের জন্য এ চেক ব্যবহার করা হয়। উদ্দীপকে জনাব জুয়েল একজন বিশিষ্ট ব্যবসায়ী। তিনি জনাব আজাদের পাওনা বাবদ ৮ লক্ষ টাকার একটি চেক ইস্যু করেন। চেকটি তার ব্যক্তিগত সহকারী মারফত জনাব আজাদের কাছে পাঠান। উক্ত সহকারী ব্যাংক থেকে টাকা উত্তোলন করে পালিয়ে যায়। সাধারণত বাহক চেকের টাকা যেকোনো ব্যক্তি ব্যাংক থেকে উত্তোলন করতে পারে। সুতরাং, বাহক চেক হওয়ায় জনাব জুয়েলের ব্যক্তিগত সহকারী ব্যাংক থেকে টাকা উত্তোলন করতে সক্ষম হয়েছে। তাই বলা যায়, জনাব জুয়েল বাহক চেক ইস্যু করেছিলেন।"
        },
        {
          "label": "ঘ",
          "question": "জনাব জুয়েল আরও কী কী প্রক্রিয়া অবলম্বন করলে প্রতারণার হাত থেকে রক্ষা পেতেন? যুক্তিসহ ব্যাখ্যা করো।",
          "explanation": "উদ্দীপকের জনাব জুয়েল হুকুম চেক অথবা দাগকাটা চেক ইস্যু করে এই প্রতারণার হাত থেকে রক্ষা পেতে পারতেন। দাগকাটা চেকের বাম কোণায় ওপরে দুটি সমান্তরাল দাগ দেওয়া থাকে। এ চেক বাহক চেক অপেক্ষা বেশি নিরাপদ। কারণ এ চেকের টাকা শুধু প্রাপকের ব্যাংক হিসাবের মাধ্যমে পরিশোধ করা হয়। হুকুম চেকের অর্থও প্রাপক ছাড়া কেউ উত্তোলন করতে পারে না। উদ্দীপকে বিশিষ্ট ব্যবসায়ী জনাব জুয়েল তার পাওনাদার জনাব আজাদকে ৮ লক্ষ টাকার একটি চেক ইস্যু করেন। চেকটি জনাব আজাদের কাছে পৌছানোর জন্য তিনি তার ব্যক্তিগত সহকারী পাঠান। সহকারী চেকটি ব্যাংকে জমা দেয়। তারপর অর্থ উত্তোলন করে পালিয়ে যায়। এখানে জনাব জুয়েলের ইস্যুকৃত চেকটি বাহক চেক হওয়ায় তার সহকারী অর্থ উত্তোলন করতে পারে। জনাব জুয়েলের ইস্যুকৃত বাহক চেকের টাকা নগদ অর্থের মতোই। যে কেউ ব্যাংকে জমা দিয়ে অর্থ উত্তোলন করতে পারবে। কিন্তু তিনি দাগকাটা চেক ইস্যু করলে প্রতারণার শিকার হতেন না। কারণ দাগকাটা চেকের অর্থ শুধু প্রাপকের ব্যাংক হিসাবের মাধ্যমে উত্তোলন করা যায়। আবার, হুকুম চেকের অর্থ প্রাপক আজাদ ছাড়া কেউ উত্তোলন করতে পারতো না। ফলে এ চেক হারিয়ে গেলে বা চুরি হলেও এর অর্থ অন্য কেউ উত্তোলন করতে পারতো না। জনাব জুয়েলের ক্ষেত্রেও তার ব্যক্তিগত সহকারী ব্যাংক থেকে অর্থ উত্তোলনে ব্যর্থ হতেন। তিনিও প্রতারণার হাত থেকে রক্ষা পেতেন। তাই বলা যায়, প্রতারণার হাত থেকে রক্ষা পেতে জনাব জুয়েলের বাহক চেকের পরিবর্তে দাগকাটা চেক ইস্যু করা উচিত ছিল।"
        }
      ]
    },
    {
      "number": "7",
      "uddipok": "মি. আরিফের একটি চুম্বকীয় কার্ড রয়েছে যা দিয়ে তিনি কেনাকাটা করতে পারেন আবার টাকাও তুলতে পারেন। কিন্তু একদিন তিনি কেনাকাটা করার পর কার্ডে মূল্য পরিশোধে ব্যর্থ হয়ে অন্য একটি কার্ডের মালিক হওয়ার কথা ভাবলেন এবং ব্যাংকে যোগাযোগ করে কার্ডটি সংগ্রহ করলেন। কার্ডটির খরচ পূর্বের তুলনায় বেশি হলেও বাড়তি সুবিধা রয়েছে।",
      "tag": "DCC 24",
      "sub_questions": [
        {
          "label": "ক",
          "question": "ইলেকট্রনিক ব্যাংকিং কী?",
          "explanation": "ইলেকট্রনিক ব্যাংকিং হলো একটি সমন্বিত প্রক্রিয়া, যেখানে কম্পিউটার প্রযুক্তির মাধ্যমে গ্রাহকদের বিভিন্ন ব্যাংকিং সুবিধা ও সেবা দেওয়া হয়।"
        },
        {
          "label": "খ",
          "question": "ভার্চুয়াল ব্যাংকিং বলতে কী বোঝায়?",
          "explanation": "ইন্টারনেট প্রযুক্তির ব্যবহারের মাধ্যমে যাবতীয় (আমানত গ্রহণ, ঋণ প্রদান, অর্থ স্থানান্তর প্রভৃতি) ব্যাংকিং কার্যাবলি সম্পাদনকে ভার্চুয়াল ব্যাংকিং বলে। এক্ষেত্রে ব্যাংকিং সেবা আদান-প্রদানের জন্য সশরীরে উপস্থিত হওয়ার প্রয়োজন হয় না। একজন গ্রাহক ইন্টারনেট ব্যবহার করে ব্যাংকের নির্দিষ্ট সুরক্ষিত ওয়েবসাইটের মাধ্যমে ব্যাংক হিসাবে প্রবেশ করে ব্যাংকিং কাজ সম্পাদন করতে পারেন। ব্যাংক হিসাবে প্রবেশের জন্য গ্রাহকের নিজস্ব ইউজার আইডি ও পার্সওয়ার্ড প্রয়োজন হয়। ভার্চুয়াল ব্যাংকিং-এ ২৪ ঘণ্টা ব্যাংকিং সেবা পাওয়া যায়।"
        },
        {
          "label": "গ",
          "question": "উদ্দীপকে মি. আরিফ প্রথমে কোন কার্ডের মালিক ছিলেন? ব্যাখ্যা করো।",
          "explanation": "উদ্দীপকের মি. আরিফ প্রথমে ডেবিট কার্ডের মালিক ছিলেন। এ কার্ড ইলেকট্রনিক ব্যাংকিং-এর একটি অন্যতম সেবা। এটি ব্যবহার করে ATM বুথ থেকে অর্থ উত্তোলন করা যায়। আবার, পণ্য কেনাকাটার জন্যও ব্যবহার করা যায়। ফলে গ্রাহকের নগদ অর্থ বহনের ঝুঁকি থাকে না। উদ্দীপকের মি. আরিফ একটি চুম্বকীয় প্লাস্টিক কার্ডের মালিক। এ কার্ড ব্যবহার করে তিনি সহজে কেনাকাটা করতে পারেন। হঠাৎ একদিন কার্ডের মাধ্যমে পণ্যের মূল্য পরিশোধে মি. আরিফ ব্যর্থ হন। এটি সাংকেতিক নম্বরযুক্ত এক বিশেষ ধরনের প্লাস্টিক কার্ড। ডেবিট কার্ডের জন্য গ্রাহকের ব্যাংক হিসাবে যথেষ্ট টাকা থাকতে হয়। মি. আরিফ উক্ত কার্ড দিয়ে কেনাকাটা করেন। তবে মি. আরিফের হিসাবের টাকা শেষ হয়ে যায়। ফলে তিনি কার্ডটি ব্যবহার করে মূল্য পরিশোধ করতে পারেননি। তাই বলা যায়, উদ্দীপকের মি. আরিফ ডেবিট কার্ড ব্যবহার করেছেন।"
        },
        {
          "label": "ঘ",
          "question": "উদ্দীপকের মি. আরিফের দ্বিতীয় কার্ডটি সংগ্রহের যৌক্তিকতা ব্যাখ্যা করো।",
          "explanation": "ঋণ সুবিধা থাকায় উদ্দীপকের মি. আরিফের ক্রেডিট কার্ডটি সংগ্রহ যৌক্তিক হয়েছে। ডেবিট ও ক্রেডিট কার্ড উভয়ের মাধ্যমেই পণ্যের মূল্য পরিশোধ ও দেনার নিষ্পত্তি করা যায়। ডেবিট কার্ডের ক্ষেত্রে ব্যাংকের হিসাবে টাকা জমা থাকতে হয়। তবে ক্রেডিট কার্ডের ক্ষেত্রে হিসাবে টাকা না থাকলেও এটি ব্যবহার করা যায়। এ কারণেই ডেবিট কার্ড থেকে ক্রেডিট কার্ড বেশি উত্তম। উদ্দীপকের মি. আরিফের একটি চুম্বকীয় প্লাস্টিক কার্ড ছিল। হঠাৎ একদিন তিনি কার্ডটি ব্যবহার করে টাকা পরিশোধে ব্যর্থ হন। তাই তিনি ব্যাংক থেকে আরেকটি কার্ড সংগ্রহ করেন। এ কার্ডটির খরচ বেশি হলেও বাড়তি সুবিধা পাওয়া যায়। উদ্দীপকের মি. আরিফের প্রথম কার্ডটি ছিল ডেবিট কার্ড। এ কার্ড দিয়ে ব্যাংক হিসাবের অতিরিক্ত উত্তোলন করা যায় না। ফলে হিসাবের টাকা শেষ হয়ে যাওয়ায় তিনি পণ্যের মূল্য পরিশোধ করতে পারেননি। এ অবস্থায় তিনি একটি ক্রেডিট কার্ড সংগ্রহ করেন। এ কার্ডে ব্যাংক থেকে নির্দিষ্ট সময়ের জন্য ঋণ নিয়ে অর্থ ব্যবহারের সুবিধা পাওয়া যায়। এটি কার্ডটির একটি বাড়তি সুবিধা। এছাড়াও, এ কার্ডের মাধ্যমে কিস্তিতে পণ্য কেনা যায়। মাসিক ভিত্তিতে বা একবারে এ ঋণের অর্থ পরিশোধ করা যায়। তাই বলা যায়, উদ্দীপকের মি. আরিফের ক্রেডিট কার্ডটি সংগ্রহ করার সিদ্ধান্তটি সঠিক হয়েছে।"
        }
      ]
    },
    {
      "number": "8",
      "uddipok": "মি. ইউনুস তার সিরামিক কারখানার জন্য রিয়া বিমা কোম্পানি এবং দিয়া বিমা কোম্পানি নামে দুটি বিমা কোম্পানির সাথে সমান অঙ্কে মোট ৫০ লক্ষ টাকার পৃথক দুটি বিমাচুক্তি করেন। দুর্ঘটনায় কারখানাটির ৩০ লক্ষ 1 ২ টাকা ক্ষতি হলে রিয়া বিমা কোম্পানি মি. ইউনুসের দাবিকৃত অর্থ ক্ষতিপূরণ করে। এরপর রিয়া বিমা কোম্পানি দিয়া বিমা কোম্পানির নিকট ক্ষতিপূরণের অংশ দাবি করে।",
      "tag": "DCC 24",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "বিমা চুক্তিতে বিমাগ্রহীতা এককালীন অথবা নির্দিষ্ট সময় পর - বিমাকারীকে যে অর্থ দেয়, তাকে প্রিমিয়াম বলে।"
        },
        {
          "label": "খ",
          "question": "বিমাকে পরম বিশ্বাসের চুক্তি বলা হয় কেন? ব্যাখ্যা করো।",
          "explanation": "বিমাকারী ও বিমাগ্রহীতা উভয়পক্ষ প্রয়োজনীয় সব তথ্য একে অন্যকে দিতে বাধ্য থাকায় বিমা চুক্তিকে পরম বিশ্বাসের চুক্তি বলা হয়। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। আর সে কারণে চুক্তিবদ্ধ প্রত্যেকে একে অন্যের কাছে সঠিক তথ্য দিতে বাধ্য। কোনো পক্ষ সঠিক তথ্য না দিলে বিমা চুক্তি বাতিল হয়। তাই বিমা চুক্তিকে পরম বিশ্বাসের চুক্তি বলা হয়।"
        },
        {
          "label": "গ",
          "question": "উদ্দীপকে মি. ইউনুস দুটি বিমা কোম্পানির সাথে কোন ধরনের বিমা চুক্তি করেন? ব্যাখ্যা করো?",
          "explanation": "উদ্দীপকে মি. ইউনুস দুটি বিমা কোম্পানির সাথে দ্বৈত বিমাচুক্তি করেন। একই বিষয়বস্তুর জন্য একাধিক বিমা প্রতিষ্ঠানের সাথে চুক্তি করলে তাকে নিদ্বৈত বিমা বলা হয়। বিমাকৃত বিষয়বস্তুর মূল্য 'অনেক বেশি হলে এ বিমা ন করা হয়। জীবন ও সম্পত্তি উভয়ের ক্ষেত্রেই দ্বৈত বিমার প্রচলন রয়েছে। উদ্দীপকে মি. ইউনুস তার সিরামিক কারখানার জন্য রিয়া ও দিয়া বিমা কোম্পানি নামে দুটি বিমা প্রতিষ্ঠানের সাথে বিমাচুক্তি করেন। প্রত্যেকের ২ সাথে ২৫ লক্ষ টাকা করে মোট ৫০ লক্ষ টাকার চুক্তি করেন। এক্ষেত্রে মি. ইউনুসের বিমার বিষয়বস্তু হলো সিরামিক কারখানা। এটি অনেক মূল্যবান। • তাই তিনি একই সম্পত্তির জন্য দুটি বিমা প্রতিষ্ঠানের সাথে বিমাচুক্তি করেন। এক্ষেত্রে তার কারখানার কোনো ক্ষতি হলে উভয় প্রতিষ্ঠানই - ক্ষতিপূরণ দিবে। সুতরাং, একাধিক প্রতিষ্ঠানের সাথে বিমাচুক্তি করায় মি. ইউনুসের বিমাকে দ্বৈত বিমা বলা যায়।"
        },
        {
          "label": "ঘ",
          "question": "উদ্দীপকে দিয়া বিমা কোম্পানি যে নীতির আলোকে রিয়া বিমা কোম্পানির নিকট ক্ষতিপূরণ দাবি করে তার যৌক্তিকতা বিশ্লেষণ করো।",
          "explanation": "উদ্দীপকে রিয়া কোম্পানি আনুপাতিক হারে অংশগ্রহণের নীতি অনুযায়ী দিয়া কোম্পানির কাছে ক্ষতিপূরণ দাবি করা যৌক্তিক। এ নীতি অনুযায়ী বিমার বিষয়বস্তুর ক্ষতি হলে বিমা প্রতিষ্ঠানগুলো আনুপাতিক হারে ক্ষতিপূরণ দেয়। দ্বৈত বিমার ক্ষেত্রে এ নীতি বেশি কার্যকর। বিমার বিষয়বস্তু আংশিক বা সম্পূর্ণ ক্ষতিগ্রস্ত হলে বিমা প্রতিষ্ঠানগুলো চুক্তিতে অন্তর্ভুক্ত বিমাকৃত মূল্যের আনুপাতিক হারে ক্ষতিপূরণ দিতে বাধ্য থাকে। উদ্দীপকে মি. ইউনুস রিয়া ও দিয়া নামে দুটি প্রতিষ্ঠানের সাথে বিমাচুক্তি করেন। এর বিষয়বস্তু হলো তার সিরামিক কারখানা। চুক্তির মোট মূল্য ৫০ লক্ষ টাকা। দুর্ঘটনায় কারখানাটির ৩০ লক্ষ টাকার ক্ষতি হয়। রিয়া কোম্পানি ক্ষতিগ্রস্ত সম্পূর্ণ টাকা পরিশোধ করে। এরপর প্রতিষ্ঠানটি দিয়া বিমা কোম্পানির কাছে ক্ষতিপূরণের আংশিক অংশ দাবি করে। মি. ইউনুস উভয় প্রতিষ্ঠানের সাথে মোট ৫০ লক্ষ টাকার বিমা করেন। এ অনুযায়ী মোট বিমার অর্ধেক তথা ২৫ লক্ষ টাকা দিয়া কোম্পানির সাথে চুক্তি করেন। বিমার আনুপাতিক হারে অংশগ্রহণের নীতি অনুযায়ী, এখন উভয় প্রতিষ্ঠান মোট ক্ষতির অর্ধেক করে ক্ষতিপূরণ দেবে। অর্থাৎ, উভয় প্রতিষ্ঠান ১৫ লক্ষ টাকা করে ক্ষতিপূরণ পরিশোধ করবে। ইতোমধ্যে রিয়া কোম্পানি দিয়া কোম্পানির ১৫ লক্ষ টাকাসহ মোট ৩০ লক্ষ টাকা ক্ষতিপূরণ পরিশোধ করে। বর্তমানে দিয়া কোম্পানি আংশিক ক্ষতিপূরণের অংশ হিসেবে রিয়া কোম্পানিকে ১৫ লক্ষ টাকা দিতে বাধ্য। তাই বলা যায়, দিয়া কোম্পানির কাছে আংশিক ক্ষতিপূরণ চাওয়া যথার্থ ছিল।"
        }
      ]
    },
    {
      "number": "9",
      "uddipok": "একজন কারখানার মালিক তার কারখানার সম্ভাব্য ক্ষতির কথা ভেবে কারখানার জন্য ৫ লক্ষ টাকার বিমা করেছিলেন। কারখানাটি দুর্ঘটনায় ক্ষতিগ্রস্ত হয় এবং মালিক বিমাদাবি পেশ করেন। বিমা কোম্পানি সম্পূর্ণ ক্ষতিপূরণ প্রদান করে। দুর্ঘটনায় কারখানার আংশিক ক্ষতিগ্রস্ত সম্পত্তি বিমা কোম্পানি দাবি করায় প্রথমে মালিক তা হস্তান্তর করতে অস্বীকৃতি জানালেও পরবর্তীতে তা বিমা কোম্পানিকে হস্তান্তর করেন।",
      "tag": "DCC 24",
      "sub_questions": [
        {
          "label": "ক",
          "question": "স্থলাভিষিক্তকরণের নীতি কী?",
          "explanation": "যে নীতি অনুযায়ী বিমাকৃত সম্পত্তির ক্ষতিতে সম্পূর্ণ ক্ষতিপূরণের পর অবশিষ্ট সম্পত্তির মালিকানা বিমা প্রতিষ্ঠানের কাছে স্থানান্তরিত হয় তাকে স্থলাভিষিক্তকরণ নীতি বলে।"
        },
        {
          "label": "খ",
          "question": "বিমাযোগ্য স্বার্থ বলতে কী বোঝায়?",
          "explanation": "বিমাকৃত বিষয়বস্তুতে বিমাগ্রহীতার যে আর্থিক স্বার্থ থাকে তাকে বিমাযোগ্য স্বার্থ বলে। এ ধরনের স্বার্থ না থাকলে বিমা চুক্তি করা যায় না। সাধারণত বিমাযোগ্য স্বার্থ বিমাকারী প্রতিষ্ঠান দ্বারা সংরক্ষিত। বিমার বিষয়বস্তুর ওপর বিমাকারীর আর্থিক স্বার্থ থাকায় বিমাকারী প্রতিষ্ঠান এ বিমাকৃত বিষয়বস্তুর আর্থিক ক্ষতি হলে তা পূরণের দায়িত্ব নেয়।"
        },
        {
          "label": "গ",
          "question": "উদ্দীপকে উল্লিখিত সম্পত্তির হস্তান্তর বিমার কোন নীতির সাথে সম্পর্কযুক্ত? ব্যাখ্যা করো।",
          "explanation": "উদ্দীপকে উল্লিখিত সম্পত্তি হস্তান্তর বিমার স্থলাভিষিক্ততার নীতির সাথে সামঞ্জস্যপূর্ণ। এ নীতি অনুযায়ী, বিমাকৃত সম্পদের সম্পূর্ণ ক্ষতিপূরণের পর ঐ সম্পত্তির ভগ্নাবশেষ বা যা কিছু অবশিষ্ট থাকে তার মালিকানা বিমা প্রতিষ্ঠান পায়। এটি বিমা ব্যবসায়ের একটি অন্যতম মূলনীতি। সম্পূর্ণ বিমাকৃত সম্পদের ক্ষেত্রে এ নীতি প্রযোজ্য। উদ্দীপকে প্রতিষ্ঠানটি দুর্ঘটনায় ক্ষতিগ্রস্ত হলে কারখানার মালিক তার কারখানার সম্ভাব্য ক্ষতির কথা ভেবে এর জন্য ৫ লক্ষ টাকার বিমা করেন। কারখানাটি দুর্ঘটনায় ক্ষতিগ্রস্ত হয়। মালিক বিমা প্রতিষ্ঠানের কাছে বিমা দাবি পেশ করেন। বিমা প্রতিষ্ঠান সম্পূর্ণ ক্ষতিপূরণ দেয়। এরপর বিমা প্রতিষ্ঠান ক্ষতিগ্রস্ত সম্পত্তি হস্তান্তরের দাবি জানায়। মালিক প্রথমে এতে অসম্মতি জানায়। কিন্তু পরে তিনি সম্পত্তি হস্তান্তর করেন। বিমার স্থলাভিষিক্তকরণের নীতিটি এক্ষেত্রে প্রযোজ্য হয়েছে। কারণ এখানে বিমা প্রতিষ্ঠান বিমাকৃত সম্পত্তির ক্ষতির সম্পূর্ণ ক্ষতিপূরণ দিয়েছে। এজন্য আংশিক ক্ষতিগ্রস্ত সম্পত্তির মালিকানা বিমা প্রতিষ্ঠান পাবে। তাই বলা যায়, বিমার স্থলাভিষিক্তকরণ নীতি অনুয়ায়ী সম্পত্তি হস্তান্তর সামঞ্জস্যপূর্ণ।"
        },
        {
          "label": "ঘ",
          "question": "সম্পূর্ণ ক্ষতিপূরণ পাওয়ার পরও মালিকের সম্পত্তি হস্তান্তরে অস্বীকৃতির সিদ্ধান্ত সঠিক ছিল কি? তোমার মতামত দাও।",
          "explanation": "বিমার স্থলাভিষিক্তকরণ নীতি অনুযায়ী সম্পূর্ণ ক্ষতিপূরণ পাওয়ার পরও মালিকের সম্পত্তি হস্তান্তরে অস্বীকৃতির সিদ্ধান্ত সঠিক ছিল না। বিমা চুক্তির একটি অপরিহার্য উপাদান হলো স্থলাভিষিক্তকরণ। বিমা চুক্তি অনুযায়ী, সম্পূর্ণ ক্ষতিপূরণ দেওয়া'হলে বিমা প্রতিষ্ঠান বিমাকৃত সম্পত্তির অবশিষ্ট অংশের মালিক হয়। উদ্দীপকে কারখানার মালিক তার কারখানার জন্য বিমা করেন। দুর্ঘটনায় কারখানার ক্ষতি হলে বিমা প্রতিষ্ঠান তাকে সম্পূর্ণ ক্ষতিপূরণ দেয়। দুর্ঘটনায় কারখানার আংশিক ক্ষতিগ্রস্ত সম্পত্তি বিমা কোম্পানি দাবি করে। কিন্তু সম্পত্তি হস্তান্তর করতে কারখানার মালিক অস্বীকৃতি জানান। এখানে কারখানাটি সম্পূর্ণ ক্ষতিগ্রস্ত হয়েছিল। কারখানার মালিক বিমাকৃত সম্পূর্ণ মূল্যই বিমা প্রতিষ্ঠান থেকে ক্ষতিপূরণ পেয়েছেন। অর্থাৎ, তিনি তার ন্যায্য পাওনা পেয়েছেন। স্থলাভিষিক্তকরণ নীতি অনুযায়ী ক্ষতিপূরণকৃত সম্পত্তি থেকে কিছু উদ্ধার করা গেলে, তার মালিক হবে বিমা প্রতিষ্ঠান। তাই বলা যায়, কারখানার মালিকের আংশিক ক্ষতিগ্রস্ত সম্পত্তি হস্তান্তরে অস্বীকৃতির কোনো অধিকার নেই।"
        }
      ]
    },
    {
      "number": "10",
      "uddipok": "মি. আলাউল রংধনু ইন্স্যুরেন্স কোম্পানির সাথে একটি জীবন বিমাচুক্তি করেছেন। চুক্তির শর্তানুসারে মি. আলাউলকে মৃত্যুর পূর্বপর্যন্ত প্রতি বছর নির্দিষ্ট পরিমাণ প্রিমিয়াম দিতে হবে। ৫ বছর নিয়মিত কিস্তি প্রদানের পর মি. আলাউল মারা যান। তার মৃত্যুর পর স্ত্রী এবং সাবালক ছেলে রবিউল পৃথকভাবে বিমা কোম্পানির নিকট দাবি পেশ করে। কিন্তু বিমা কোম্পানি রবিউলের দাবি প্রত্যাখ্যান করে স্ত্রীকে বিমাদাবি পরিশোধ করে।",
      "tag": "DCC 24",
      "sub_questions": [
        {
          "label": "ক",
          "question": "বার্ষিক বৃত্তি কী?",
          "explanation": "বিমা প্রতিষ্ঠান বিমাগ্রহীতাকে তার মৃত্যুর পূর্বপর্যন্ত বা জীবনের একটি নির্দিষ্ট সময় পর্যন্ত প্রতিবছর যে নির্দিষ্ট হারে নির্দিষ্ট পরিমাণ অর্থ দেয়, তাকে বার্ষিক বৃত্তি বলা হয়।"
        },
        {
          "label": "খ",
          "question": "মেয়াদি বিমা বলতে কী বোঝায়?",
          "explanation": "বিমাপত্র একটি নির্দিষ্ট মেয়াদের জন্য করা হয়, তাকে মেয়াদি বিমা বলে। এ ধরনের বিমাপত্রের জনপ্রিয়তা অনেক বেশি। মেয়াদি বিমাপত্রে সঞ্চয় ও বিনিয়োগের সুবিধা পাওয়া যায়। এ ধরনের বিমাপত্রে প্রিমিয়ামের হার বেশি হয়।"
        },
        {
          "label": "গ",
          "question": "উদ্দীপকের বিমাপত্রটি কোন ধরনের বিমাপত্র? ব্যাখ্যা করো।",
          "explanation": "উদ্দীপকে মি. আলাউলের নেওয়া বিমাপত্রটি আজীবন বিমাপত্র। এ ধরনের জীবন বিমায় বিমাগ্রহীতাকে তার মৃত্যুকাল বা একটি নির্দিষ্ট সময়কাল পর্যন্ত প্রিমিয়াম পরিশোধ করতে হয়। বিমাকারী বিমাগ্রহীতার মৃত্যুর পর তার মনোনীত ব্যক্তি বা উত্তরাধিকারীকে আর্থিক ক্ষতিপূরণের প্রতিশ্রুতি দেয়। উদ্দীপকে মি. আলাউল একটি জীবন বিমা করেছেন। চুক্তি অনুযায়ী তাকে মৃত্যুর আগ পর্যন্ত বিমা প্রিমিয়াম পরিশোধ করে যেতে হবে। ৫ বছর তিনি সময়মতো প্রিমিয়াম কিস্তি পরিশোধ করেন। তারপর হঠাৎ তিনি মারা যান। চুক্তি অনুসারে বিমা প্রতিষ্ঠান মি. আলাউলের স্ত্রীকে বিমাদাবি পরিশোধ করে। এখানে মি. আলাউল তার মৃত্যুর আগপর্যন্ত প্রিমিয়াম পরিশোধ করেছেন। তাই বলা যায় তার বিমাটি আজীবন বিমাপত্র।."
        },
        {
          "label": "ঘ",
          "question": "বিমা কোম্পানি কর্তৃক রবিউলের বিমা 'দাবি প্রত্যাখ্যানের যৌক্তিকতা মূল্যায়ন করো।",
          "explanation": "রবিউলেরর নাম মনোনীত ব্যক্তি হিসেবে বিমা চুক্তিতে না থাকায় তার বিমাদাবি প্রত্যাখ্যানের বিষয়টি যৌক্তিক। বিমাগ্রহীতা তার অবর্তমানে বিমাপত্রের দাবিদার হিসেবে যার নাম উল্লেখ করেন তিনি হলেন মনোনীত ব্যক্তি। মনোনীত ব্যক্তি হিসেবে কারও নাম উল্লেখ না থাকলে উত্তরাধিকারী বিমাদাবি পেয়ে থাকে। উদ্দীপকে মি. আলাউল জীবন বিমার অন্তর্গত আজীবন বিমাপত্রটি নিয়েছেন। চুক্তির শর্ত অনুযায়ী তাকে মৃত্যুর আগ পর্যন্ত নির্দিষ্ট হারে প্রিমিয়াম দিতে হবে। ৫ বছর পর হঠাৎ তিনি মারা যান। মি. আলাউলের স্ত্রী এবং সাবালক ছেলে রবিউল উভয়ই আলাদাভাবে বিমাদাবি করে। বিমা প্রতিষ্ঠান রবিউলের বিমাদাবি প্রত্যাখ্যান করে দেয়। বিমাকৃত ব্যক্তির মৃত্যুতে বিমা প্রতিষ্ঠান তার মনোনীত ব্যক্তিকে বিমাদাবি পরিশোধ করে। মনোনীত ব্যক্তি কে বা কারা তা বিমার চুক্তিপত্রে উল্লেখ করা থাকে। মি. আলাউল তার চুক্তিপত্রে স্ত্রীকে মনোনীত করেছেন। তার ছেলে রবিউল উত্তরাধিকার হলেও মনোনীত নয়। তাই বিমা প্রতিষ্ঠান রবিউলের বিমা দাবি বাতিল করে দেয়। সুতরাং, মনোনয়ন না থাকায় বিমা প্রতিষ্ঠান থেকে রবিউলের বিমাদাবি প্রত্যাখ্যান করা যৌক্তিক।"
        }
      ]
    },
    {
      "number": "11",
      "uddipok": "রাশেদ নিজের অবর্তমানে পরিবারের কথা চিন্তা করে ১৫ বছর মেয়াদি একটি বিমাপত্র গ্রহণ করেন। তিনি মাত্র ৫টি কিস্তি পরিশোধ করে মৃত্যুবরণ করেন। রাশেদের পরিবার বিমা কোম্পানির নিকট সম্পূর্ণ বিমা দাবি পেশ করে।",
      "tag": "DCC 24",
      "sub_questions": [
        {
          "label": "ক",
          "question": "সমর্পণ মূল্য কী?",
          "explanation": "সমর্পণ মূল্য হলো বিমাগ্রহীতার মাধ্যমে পরিশোধিত প্রিমিয়ামের সেই অংশ, যেটি বিমাপত্র ফেরতদানের সময় তাকে পরিশোধ করা হয়।"
        },
        {
          "label": "খ",
          "question": "জীবন বিমাকে নিশ্চয়তার পত্র বলা হয় কেন?",
          "explanation": "জীবন বিমা হলো আর্থিক নিশ্চয়তার চুক্তি। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেওয়া হয় তাকে নিশ্চয়তার চুক্তি বলে। সম্পত্তি বিমায় ক্ষতির আর্থিক পরিমাণ নির্ণয় করা যায় বলে তা ক্ষতিপূরণের চুক্তি। কিন্তু জীবন বিমায় জীবন হানি হলে ক্ষতির পরিমাণ নির্ণয় করা যায় না। এক্ষেত্রে কেউ মারা গেলে বা পঙ্গু হলে কী পরিমাণ অর্থ দিবে বিমা প্রতিষ্ঠান তার নিশ্চয়তা দেয়।"
        },
        {
          "label": "গ",
          "question": "উদ্দীপকে রাশেদ যে বিমাপত্রটি গ্রহণ করেন তা কোন ধরনের? বিস্তারিত লেখো।",
          "explanation": "উদ্দীপকে রাশেদ মেয়াদি জীবন বিমাপত্র গ্রহণ করেন। এ জীবন বিমাপত্র নির্দিষ্ট মেয়াদের জন্য খোলা হয়। নির্দিষ্ট সময় শেষে বিমাগ্রহীতা বিমাকৃত অর্থ ফেরত পায়। তবে মেয়াদ শেষ হওয়ার আগে বিমাগ্রহীতার মৃত্যু হলে তার মনোনীত ব্যক্তি বিমাদাবি আদায় করতে পারে। এ বিমা একই সাথে জীবন বিমা ও সঞ্চয়ের সুবিধা দেয়। উদ্দীপকে রাশেদ নিজের অবর্তমানে পরিবারের কথা চিন্তা করে ১৫ বছর মেয়াদি একটি বিমাপত্র গ্রহণ করেন। তিনি মাত্র ৫টি কিস্তি পরিশোধ করে মৃত্যুবরণ করেন। উল্লেখ্য, 'রাশেদের বিমাপত্রের মেয়াদ নির্দিষ্ট ছিল। এটি জীবন বিমার অন্তর্গত মেয়াদি বিমাপত্র। উক্ত বিমাপত্রের পলিসির টাকা তিনি মেয়াদ শেষ হওয়ার পর উত্তোলন করতে পারবেন। তাই বৈশিষ্ট্য বিবেচনায় বলা যায়, রাশেদের বিমাপত্রটি মেয়াদি জীবন বিমাপত্র হিসেবে বিবেচিত হবে।"
        },
        {
          "label": "ঘ",
          "question": "সম্পূর্ণ বিমার টাকা দাবি উক্ত পরিবারের জন্য কতটা যৌক্তিক বলে তুমি মনে করো? উত্তরের সপক্ষে যুক্তি দাও।",
          "explanation": "উদ্দীপকে রাশেদ সাধারণ মেয়াদি বিমাপত্র খোলায় তার মৃত্যুতে, তার পরিবারকে বিমা পলিসির দাবি পরিশোধ যথার্থ। এ জাতীয় বিমাপত্রে বিমাগ্রহীতা মেয়াদপূর্তির পূর্বে মারা গেলে মনোনীত ব্যক্তি বিমাদাবি করতে পারে। আবার জীবিত থাকলে নিজেই আদায় করতে পারবে। বিমাগ্রহীতা মেয়াদের মধ্যে মারা গেলে আর কিস্তি পরিশোধ করতে হয় না। উদ্দীপকে রাশেদ পরিবার নিয়ে চিন্তিত। তিনি পরিবারের কথা চিন্তা করে ১৫ বছর মেয়াদি বিমা করেন। কিন্তু মাত্র ৫টি কিস্তি পরিশোধ করে মৃত্যুবরণ করেন। তার পরিবার বিমা কোম্পানির নিকট সম্পূর্ণ বিমাদাবি পেশ করে। রাশেদ বিমাপত্রের মেয়াদ উত্তীর্ণ হওয়ার আগে মারা যাওয়ায় এ বিমার প্রিমিয়াম আর পরিশোধ করতে হবে না। তবে বিমাপত্রটি চালু থাকবে। বিমার মেয়াদ পূর্ণ হওয়ার পর রাশেদের পরিবারকে বিমা কোম্পানি বিমার মূল্য পরিশোধ করবে। আর বিমা কোম্পানি এ পদ্ধতিতেই বিমা দাবি পরিশোধ করবে। তাই বলা যায়, বিমা পলিসির শর্ত অনুযায়ী বিমা দাবি করা যৌক্তিক হয়েছে।"
        }
      ]
    }
  ]
}