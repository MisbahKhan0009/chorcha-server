{
  "title": "ঢাকা রেসিডেনসিয়াল কলেজ ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব জাহিদ যে ব্যাংকে কর্মরত আছেন সেই ব্যাংকটি একটি অফিসের মাধ্যমে ব্যাংকিং কার্যক্রম পরিচালনা করে। অপরদিকে, জনাব ওয়াহেদ যে ব্যাংকে কর্মরত সেই ব্যাংকটি দেশ-বিদেশে বিভিন্ন অফিসের মাধ্যমে ব্যাংকিং কার্যক্রম পরিচালনা করে।",
      "tag": "DRMC 25",
      "sub_questions": [
        {
          "label": "ক",
          "question": "ব্যাংক হার কী?",
          "explanation": "বাণিজ্যিক ব্যাংকগুলো যে সুদের হারে কেন্দ্রীয় ব্যাংকের কাছ থেকে ঋণ নেয় বা প্রথম শ্রেণির বিল বা সিকিউরিটিজসমূহ বাট্টা করে, সেই হারকে ব্যাংক হার বলে।"
        },
        {
          "label": "খ",
          "question": "ব্যাংককে ধার করা অর্থের ধারক বলা হয় কেন?",
          "explanation": "ব্যাংক একজনের জমাকৃত অর্থ অন্যজনকে ঋণ হিসেবে ধার দেয়। ব্যাংক গ্রাহকের অর্থ আমানত হিসেবে সংগ্রহ করে কিছু অর্থ জমা রেখে বাকিটা বেশি সুদে গ্রাহকদের ঋণ দেয়। আমানতের মাধ্যমে ধার করা অর্থ পরবর্তীতে ঋণ হিসেবে দিয়ে ব্যবসায় পরিচালনা করে বলে ব্যাংককে ধার করা অর্থের ধারক বলে।"
        },
        {
          "label": "গ",
          "question": "উদ্দীপকে উল্লিখিত জনাব জাহিদের ব্যাংকটি কাঠামোগতভাবে কোন ধরনের ব্যংক? ব্যাখ্যা করো।",
          "explanation": "সংগঠন কাঠামোর ভিত্তিতে উদ্দীপকের জনাব জাহিদের ব্যাংকটি একটি একক ব্যাংক। এ ধরনের ব্যাংক একটি অফিসের মাধ্যমে তার সব ব্যাংকিং কাজ পরিচালনা করে। এ ব্যাংকের কাজ শুধু একটি নির্দিষ্ট' এলাকায় সীমাবদ্ধ থাকে, তবে কোথাও এর কোনো শাখা থাকে না। একটি শাখা দিয়েই ব্যাংক তার গ্রাহকদের প্রয়োজনীয় সেবা দেয়। উদ্দীপকে জনাব জাহিদের কর্মরত ব্যাংকিং একটি অফিসের মাধ্যমেই ব্যাংকিং কার্যক্রম পরিচালনা করে। অন্যদিকে, জনাব ওয়াহেদের ব্যাংকটি দেশ-বিদেশে বিভিন্ন অফিসের মাধ্যমে ব্যাংকিং কার্যক্রম পরিচালনা করে। জনাব জাহিদের ব্যাংকের দেশের বাইরে কোনো শাখা নেই। এমনকি দেশেও শুধু একটি অফিসই আছে। একক ব্যাংকিং ব্যবস্থায় ব্যাংকের একটি অফিস ছাড়া অন্য কোথাও কোনো শাখা থাকে না। তাই বলা যায়, জনাব জাহিদের ব্যাংকটি হলো একক ব্যাংক।"
        },
        {
          "label": "ঘ",
          "question": "জনাব ওয়াহেদের ব্যাংকটির দেশ-বিদেশে বিভিন্ন অফিসের মাধ্যমে কার্যক্রম পরিচালনার যৌক্তিকতা বিশ্লেষণ করো।",
          "explanation": "শাখা ব্যাংক হওয়ায় জনাব ওয়াহেদের ব্যাংকটি দেশ-বিদেশে বিভিন্ন অফিসের মাধ্যমে কার্যক্রম পরিচালনা করা যৌক্তিক। শাখা ব্যাংকিং ব্যবস্থায় একটি প্রধান অফিস থাকে। দেশে ও দেশের বাইরে শাখা স্থাপন করে প্রধান অফিসের নিয়ন্ত্রণে ব্যাংকিং কার্যাবলি সম্পাদন করা হয়। বিভিন্ন শাখা থাকায় এ ব্যাংকের মাধ্যমে সহজেই আর্থিক লেনদেন করা যায়। উদ্দীপকে জনাব জাহিদের কর্মরত ব্যাংক একটি অফিসের মাধ্যমেই ব্যাংকিং কার্যাবলি সম্পাদন করে। অন্যদিকে, জনাব ওয়াহেদ যে-ব্যাংকে কর্মরত সেই ব্যাংকটি দেশ-বিদেশে বিভিন্ন অফিসের মাধ্যমে ব্যাংকিং কার্যক্রম পরিচালনা করে। একাধিক শাখা থাকায় জনাব ওয়াহেদের কর্মরত ব্যাংকটি হলো শাখা ব্যাংক। শাখা ব্যাংক দেশ-বিদেশে শাখা স্থাপন করে বৃহদায়তন প্রতিষ্ঠানে রূপ নেয়। 'একাধিক শাখার মাধ্যমে শাখা ব্যাংক অধিক মূলধন গঠন করতে' পারে এবং অধিক ঋণ দিয়ে মূলধনের গতিশীলতা সৃষ্টি করে। একাধিক শাখা থাকায় জনাব ওয়াহেদের ব্যাংকের ঝুঁকি বণ্টন হয় এবং তারল্য সমস্যাও দূর হয়। আধুনিক যুগে শাখা ব্যাংক ছাড়া অনলাইন ব্যাংকিং সেবা কল্পনাই করা যায় না। শাখা ব্যাংকিং ব্যবস্থায় গ্রাহকরা যেকোনো শাখায় হিসাব খুলে দেশের যেকোনো প্রান্তের অন্য শাখা থেকে ব্যাংকিং সেবা গ্রহণ করতে পারে। আর দেশে ও দেশের বাইরে যত বেশি শাখা-স্থাপন করা হবে এই সুবিধাগুলো গ্রহণ করা ব্যাংকের জন্য তত সহজ হবে। তাই বলা যায়, শাখা ব্যাংক হিসেবে জনাব ওয়াহেদের ব্যাংকের দেশ-বিদেশে বিভিন্ন অফিসের মাধ্যমে কার্যক্রম পরিচালনা করা যথার্থ হবে।"
        }
      ]
    },
    {
      "number": "2",
      "uddipok": "দেশের গ্রামীণ অর্থনীতি উন্নয়নের জন্য বাংলাদেশ ব্যাংক তালিকাভুক্ত ব্যাংকসমূহকে কৃষি এবং বিভিন্ন কর্মসংস্থানমূলক ক্ষেত্রে অধিক ঋণ দেওয়ার নির্দেশ প্রদান করে। কিন্তু কিছুসংখ্যক ব্যাংক কেন্দ্রীয় ব্যাংকের এই নির্দেশ অমান্য করে লাভজনক খাতে ঋণ দেওয়ার প্রবণতা বজায় রাখে। এমতাবস্থায় কেন্দ্রীয় ব্যাংক অমান্যকারী ব্যাংকগুলোকে শাস্তিমূলক ব্যবস্থা হিসাবে আন্তঃব্যাংকিং লেনদেনের নিষ্পত্তির সুবিধা স্থগিত করে।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "যে সকল ব্যাংক গ্রাহকদের প্রয়োজন অর্থনীতি বিশেষ কোন দিকে নিয়ে ব্যাংকিং কার্যক্রম পরিচালনা করে তাকে বিশেষায়িত ব্যাংক বলে।"
        },
        {
          "label": "খ",
          "question": "",
          "explanation": "কেন্দ্রীয় ব্যাংক সরকারের পক্ষ হয়ে বিভিন্ন কার্যক্রম সম্পাদন করে তাই কেন্দ্রীয় ব্যাংকে সরকারের ব্যাংক বলা হয়। মুদ্রা ব্যবস্থা নেতৃত্ব প্রদানের জন্য সরকারের মালিকানায় ও নিয়ন্ত্রণের পরিচালিত দেশের এক ও অনন্য ব্যাংকিং প্রতিষ্ঠানকে কেন্দ্রীয় ব্যাংক বলে। এই ব্যাংকের মালিক, পরিচালক, ও নিয়ন্ত্রক সরকার। এই ব্যাংক সরকারের পক্ষে অর্থ লেনদেন করে, হিসাব রাখে, সরকারকে প্রয়োজনে ঋণ দেয় এবং বিভিন্ন ক্ষেত্রে সরকারের প্রতিনিধিত্ব করে। তাই কেন্দ্রীয় ব্যাংকের সরকারের ব্যাংক বলা হয়।"
        },
        {
          "label": "গ",
          "question": "",
          "explanation": "উদ্দীপকে কেন্দ্রীয় ব্যাংক ঋণ নিয়ন্ত্রণে ঋণের বরাদ্দ করা নীতি অনুসরণ করেন। বিশেষ খাত চিহ্নিত করে সেক্ষেত্রে ঋণের পরিমাণ কম বেশি করার নীতিকে ঋণের বরাদ্দকরণ নীতি বলে। এরূপ নীতির ক্ষেত্রে যে সকল খাতে ঋণ দেওয়া প্রয়োজন সেখানে কেন্দ্রীয় ব্যাংক বিশেষ বরাদ্দের নির্দেশে দেই।আবার যে সকল খাতে ঋন কমানো উচিত তাতে কড়াকড়ি আরোপ করে। উদ্দীপকে গ্রামীণ অর্থনীতির উন্নয়নের জন্য কেন্দ্রীয় ব্যাংক তালিকাভুক্ত ব্যাংক সমূহ কে কৃষি এবং আত্মকর্মসংস্থান মূলক খাতে বেশি ঋণ দেওয়ার নির্দেশ দেন। এখানে কেন্দ্রীয় ব্যাংক একটি নির্দিষ্ট খাতকে অর্থাৎ কৃষি খাতকে চিহ্নিত করে ঋণ দেওয়ার নির্দেশ দেয়। তাই বলা যায় কেন্দ্রীয় ব্যাংকের ঋণ নিয়ন্ত্রণ পদ্ধতিটি হলো ঋণের বরাদ্দ করার নীতি।"
        },
        {
          "label": "ঘ",
          "question": "",
          "explanation": "উদ্দীপকে কেন্দ্রীয় ব্যাংকের শেষ কার্যক্রমটি হলো নিকাশঘর যা ব্যাংকিং লেনদেন প্রসারে গুরুত্বপূর্ণ ভূমিকা পালন করে। ব্যাংকিং লেনদেন থেকে অদ্ভুত আন্তর্জেন্টিং দেনা পাওনা নিষ্পত্তিস্থলই হলো নিকাশঘর। যা ব্যাংক ব্যবসা কে গতিশীল এবং শক্তিশালী করার ক্ষেত্রে যে প্রতিষ্ঠানটি প্রতিদিনের কার্যকর সহায়তা প্রদান করে চলেছে। উদ্দীপকে কেন্দ্রীয় ব্যাংক তালিকাভুক্ত ব্যাংকগুলোকে একটি নির্দিষ্ট খাতে ঋন প্রদান করার জন্য নির্দেশ প্রদান করে। কিন্তু কিছু তালিকাভুক্ত ব্যাংক সমূহ তার নির্দেশ অমান্য করে লাভজনক খাতে বিনিয়োগ করে। ফলে কেন্দ্রীয় ব্যাংক ব্যাংকগুলোকে শাস্তি হিসেবে আন্তঃ ব্যাংকিং দেনা পাওনা নিষ্পত্তি স্থগিত করে। এখানে কেন্দ্রীয় ব্যাংক তালিকাভুক্ত ব্যাংক সমূহের নিকাশ ঘরের সুবিধাটি হতে বঞ্চিত করেন। নিকাশ ঘরের মাধ্যমে অত্যন্ত দ্রুততার সাথে দেনা পাওনা নিষ্পত্তি করা যায়। এর মাধ্যমে ব্যাংক সমূহ অত্যন্ত কম খরচে নিজেদের মধ্যকার দেনা পাওনা নিষ্পত্তি করে।নিকাশ ঘরের আওতায় ওই অঞ্চলে ব্যবসা-বাণিজ্যে সামগ্রিক পরিস্থিতি সম্পর্কে মোটামুটি ধারণা পাওয়া যায়। তাই বলা যায় ব্যাংকিং লেনদেন প্রসারে এটি গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "জনাব মাহী এবং জনাব ফিরোজ বিশ্ববিদ্যালয় থেকে সদ্য এমবিএ পাস করে বের হয়েছে। সম্প্রতি মাহী 'ক' ব্যাংকের সহকারী পরিচালক পদে যোগদান করে, যেটি দেশের মুদ্রাবাজারের স্থিতিশীলতা রক্ষা ও ঋণ নিয়ন্ত্রণের সাথে সংশ্লিষ্ট। অন্যদিকে, জনাব ফিরোজ 'খ' ব্যাংকের সিনিয়র অফিসার পদে যোগদান করে, যেটি প্রধানত জনগণের কাছ থেকে আমানত গ্রহণ করে এবং প্রয়োজনে ঋণদানের মাধ্যমে প্রতিষ্ঠানের জন্য প্রয়োজনীয় মুনাফা অর্জন নিশ্চিত করে। কার্যাবলি ভিন্ন হলেও ফিরোজের কর্মরত ব্যাংককে মাহীর কর্মরত ব্যাংকের নিকট দায়বদ্ধ থাকতে হয়।",
      "tag": "DRMC 25",
      "sub_questions": [
        {
          "label": "ক",
          "question": "ব্যাংকিং কী?",
          "explanation": "ব্যাংক কর্তৃক সম্পাদিত সব কাজকে ব্যাংকিং বলা হয়।"
        },
        {
          "label": "খ",
          "question": "ব্যাংককে অর্থ ও ঋণের ব্যবসায়ী বলা হয় কেন? বুঝিয়ে লেখো।",
          "explanation": "পরের অর্থ নিয়ে ব্যবসায় করে বলে ব্যাংককে অর্থ ও ঋণের ব্যবসায়ী বলা হয়। ব্যাংক প্রথমে কম সুদে আমানত সংগ্রহ করে এবং বেশি সুদে ঋণ হিসেবে গ্রাহকদের দেয়। ফলে একই সাথে ব্যাংক দেনাদার ও পাওনাদারের ভূমিকা পালন করে। তাই বলা যায়, ব্যাংক আমানত সংগ্রহ করে তা ঋণ হিসেবে ব্যক্তি বা প্রতিষ্ঠানকে দেওয়ার মাধ্যমে নিজেকে অর্থ ও ঋণের ব্যবসায়ী হিসেবে পরিচিত করে।"
        },
        {
          "label": "গ",
          "question": "উদ্দীপকের আলোকে কার্যাবলির ভিত্তিতে জনাব মাহী-এর ব্যাংকটি কোন ধরনের ব্যাংক? ব্যাখ্যা করো।",
          "explanation": "উদ্দীপকের আলোকে কার্যাবলির ভিত্তিতে জনাব মাহীর ব্যাংকটি কেন্দ্রীয় ব্যাংক। সরকারি নিয়ন্ত্রণে পরিচালিত দেশের এক ও অনন্য ব্যাংকিং প্রতিষ্ঠান হলো কেন্দ্রীয় ব্যাংক। এর মূল উদ্দেশ্য জনকল্যাণ। এটি দেশের অর্থবাজার ও ব্যাংক ব্যবস্থাকে নিয়ন্ত্রণ করে। মুদ্রামান ও বৈদেশিক মুদ্রা সংরক্ষণ এবং ঋণ নিয়ন্ত্রণের মাধ্যমে স্থিতিশীল অর্থনৈতিক অবস্থা সৃষ্টিতে এই ব্যাংকটি কাজ করে। উদ্দীপকের জনাব মাহী এমবিএ পাস করে ব্যাংকের সহকারী পরিচালক পদে যোগদান করে। তার ব্যাংক দেশের মুদ্রাবাজারের স্থিতিশীলতা রক্ষা নিয়ন্ত্রণ ও ঋণ নিয়ন্ত্রণ সংক্রান্ত কার্যাবলি সম্পাদন করে। তার ব্যাংক বিভিন্ন নীতি প্রয়োগে বাণিজ্যিক ব্যাংকের ঋণ প্রবাহের নিয়ন্ত্রণ করতে পারে। অর্থাৎ, জনাব মাহীর ব্যাংকটি দেশের অর্থ ব্যবস্থা ও ব্যাংক ব্যবস্থার নিয়ন্ত্রক হিসেবে কাজ করে। এ দায়িত্ব শুধু একটি দেশের কেন্দ্রীয় ব্যাংক পালন করে। তাই বলা যায়, জনাব মাহীর ব্যাংকটি সম্পাদিত কার্যাবলির ভিত্তিতে দেশের কেন্দ্রীয় ব্যাংক।"
        },
        {
          "label": "ঘ",
          "question": "উদ্দীপকের আলোকে ফিরোজের কর্মরত ব্যাংককে মাহীর কর্মরত ব্যাংকের নিকট দায়বদ্ধ থাকার যৌক্তিকতা বিশ্লেষণ করো।",
          "explanation": "উদ্দীপকে জনাব ফিরোজের ব্যাংকটি তালিকাভুক্ত বাণিজ্যিক ব্যাংক হওয়ায় এটি জনাব মাহীরের ব্যাংক তথা কেন্দ্রীয় ব্যাংকের কাছে দায়বদ্ধ। তালিকাভুক্ত বাণিজ্যিক ব্যাংক কেন্দ্রীয় ব্যাংকের শর্ত ও নিয়ম-নীতি মেনে চলার প্রতিশ্রুতি দেয়। তালিকাভুক্তির শর্তানুযায়ী ব্যাংকগুলো নির্দিষ্ট সময় পরপর আর্থিক বিবরণী কেন্দ্রীয় ব্যাংকের কাছে জমা দেয়। চলতি ও স্থায়ী আমানতের একটি নির্দিষ্ট অংশ নগদ জমা হিসেবে কেন্দ্রীয় ব্যাংকে জমা রাখে। কেন্দ্রীয় ব্যাংকের ঋণ নিয়ন্ত্রণ ও আর্থিক নীতিমালা বাস্তবায়নে সহায়তা করে। উদ্দীপকের জনাব মাহী এবং জনাব ফিরোজ এমবিএ পাস করে ব্যাংকের চাকরিতে যোগদান করেন। জনাব মাহীর ব্যাংকটি দেশের মুদ্রাবাজার নিয়ন্ত্রণ ও ঋণ নিয়ন্ত্রণ সংক্রান্ত কার্যাবলি সম্পাদন করে। জনাব মাহীরের ব্যাংকটি কেন্দ্রীয় ব্যাংক। অন্যদিকে, ফিরোজের ব্যাংক আমানত সংগ্রহ ও ঋণদান কার্যক্রম সম্পাদন করে মুনাফা অর্জন করে। জনাব ফিরোজের ব্যাংকটি একটি বাণিজ্যিক ব্যাংক। দেশের সব বাণিজ্যিক ব্যাংক কেন্দ্রীয় ব্যাংকের তালিকায় অন্তর্ভুক্তিতে বাধ্য। ফলে জনাব ফিরোজের ব্যাংকটিও জনাব মাহীরের ব্যাংকের তালিকাভুদ্ধ। তালিকাভুক্ত ব্যাংকগুলো কেন্দ্রীয় ব্যাংকের সব নীতিমালা ও নির্দেশনা মানতে বাধ্য থাকে। কেন্দ্রীয় ব্যাংক যেকোনো ব্যাপারে তালিকাভুক্ত ব্যাংকগুলোকে সহায়তা করে। তবে তালিকাভুক্ত বাণিজ্যিক ব্যাংকগুলো যেকোনো বিষয়ে কেন্দ্রীয় ব্যাংকের কাছে জবাবদিহি করতে বাধ্য থাকে। তাই বলা যায়, তালিকাভুক্ত হওয়ায় জনাব ফিরোজের ব্যাংকটি জনাব মাহীরের ব্যাংকের কাছে দায়বদ্ধ।"
        }
      ]
    },
    {
      "number": "4",
      "uddipok": "কেন্দ্রীয় ব্যাংক দেশের মুদ্রাবাজারের নিয়ন্ত্রক। দেশের মুদ্রাবাজারের স্থিতিশীলতা রক্ষায় কেন্দ্রীয় ব্যাংকের ভূমিকা অপরিসীম। বিভিন্ন কারণে দেশের মুদ্রাস্ফীতি দেখা দিলে ব্যাংকটি তার সুদের হার বৃদ্ধির সিদ্ধান্ত গ্রহণ করে। মুদ্রাস্ফীতি নিয়ন্ত্রণে আনতে ব্যাংকটি ঋণ প্রদানের ক্ষেত্রে কতগুলো খাত সুনির্দিষ্ট করে দেয়। এর ফলে ঋণ সরবরাহে অনেকটা স্থিতিশীলতা আসে।",
      "tag": "DRMC 25",
      "sub_questions": [
        {
          "label": "ক",
          "question": "নিকাশ ঘর কী?",
          "explanation": "ব্যাংকিং লেনদেন থেকে সৃষ্ট আন্তঃব্যাংকিং দেনা-পাওনার নিষ্পত্তিস্থলই হলো নিকাশ ঘর।"
        },
        {
          "label": "খ",
          "question": "কোন ব্যাংককে মুদ্রাবাজারের অভিভাবক বলা হয় এবং কেন?",
          "explanation": "কেন্দ্রীয় ব্যাংক মুদ্রাবাজারের অভিভাবক। কেন্দ্রীয় ব্যাংক দেশের মুদ্রাবাজার গঠন, পরিচালনা ও নিয়ন্ত্রণের দায়িত্বপ্রাপ্ত প্রতিষ্ঠান। দেশের ব্যাংক, বিল বাজারসহ বিভিন্ন প্রতিষ্ঠান মুদ্রাবাজারের সদস্য। তাদের যথাযথ উন্নয়ন সাধন দেশের অর্থ ব্যবস্থাকে শক্তিশালী করে। তাই এরূপ বাজারের গঠন ও উন্নয়নে সহায়তা করার জন্য কেন্দ্রীয় ব্যাংক উদ্যোগ গ্রহণ করে। এছাড়াও তা বাস্তবায়নে সদস্যদের নিয়ে এই ব্যাংক কাজ করে।"
        },
        {
          "label": "গ",
          "question": "উদ্দীপকের আলোকে কেন্দ্রীয় ব্যাংক কর্তৃক সর্বশেষ ঋণ নিয়ন্ত্রণ কার্যক্রম কতটুকু যৌক্তিক বলে তুমি মনে করো?",
          "explanation": "উদ্দীপকে কেন্দ্রীয় ব্যাংক কর্তৃক সর্বশেষ ঋণ নিয়ন্ত্রণ কার্যক্রম হলো ঋণের বরাদ্দকরণ নীতি যা সম্পূর্ণ যৌক্তিক বলে আমি মনে করি। ঋণের বরাদ্দকরণ নীতি অনুযায়ী, কেন্দ্রীয় ব্যাংক ঋণের খাত নির্দিষ্ট করে বাণিজ্যিক ব্যাংকের ঋণদান ক্ষমতা নিয়ন্ত্রণ করে। বাণিজ্যিক ব্যাংকগুলোকে কিছু খাতে ঋণদানের বিধি-নিষেধ আরোপ করে। আবার, কোন ক্ষেত্রে নির্দিষ্ট সীমাসহ ঋণদানে উৎসাহী করে। উদ্দীপকে বাংলাদেশ ব্যাংক মুদ্রাবাজারের নিয়ন্ত্রক। বিভিন্ন কারণে দেশের মুদ্রাস্ফীতি দেখা দিলে ব্যাংকটি তার সুদের হার বৃদ্ধির সিদ্ধান্ত গ্রহণ করে। মুদ্রাস্ফীতি নিয়ন্ত্রণে আনতে ব্যাংকটি ঋণ প্রদানের ক্ষেত্রে কতগুলো খাড় সুনির্দিষ্ট করে দেয়। দেশের অর্থনৈতিক উন্নয়নে কোনো কোনো খাতে ঋণ সরবরাহে উদার হতে হয়। আবার, কোনো কোনো খাতে কঠোর মনোভার প্রয়োজন হয়। এক্ষেত্রে ঋণের উদ্দেশ্য, ব্যবহার ও প্রকৃতি বিচারে ঝ দেওয়ার নির্দেশনা থাকে। উদ্দীপকে কেন্দ্রীয় ব্যাংক ঋণ প্রদানে কিছু খাত-সুনির্দিষ্ট করে দেয়। তাই বলা যায়, উদ্দীপকে কেন্দ্রীয় ব্যাংক কর্তৃক সর্বশেষ পর্যায়ে গৃহীত ঋণের বরাদ্দকরণ নীতি প্রয়োগ করা যৌক্তিক হয়েছে।"
        },
        {
          "label": "ঘ",
          "question": "উদ্দীপকের আলোকে ঋণ নিয়ন্ত্রণে কেন্দ্রীয় ব্যাংক কোন ধরনের পদ্ধতি অবলম্বন করে? বিশ্লেষণ করো।",
          "explanation": "উদ্দীপকে ঋণ নিয়ন্ত্রণে কেন্দ্রীয় ব্যাংক, ব্যাংক হার নীতি ও ঋণের বরাদ্দকরণ নীতি অবলম্বন করে। যে সুদের হারে বাণিজ্যিক ব্যাংক কেন্দ্রীয় ব্যাংক থেকে ঋণ গ্রহণ করে তাকে ব্যাংক হার বলে। কেন্দ্রীয় ব্যাংক উক্ত হার হ্রাস-বৃদ্ধি করে বাণিজ্যিক ব্যাংকের ঋণদান ক্ষমতা নিয়ন্ত্রণ করে। অন্যদিকে, কেন্দ্রীয় ব‍্যাংক ঋণের বরাদ্দকরণ নীতি দ্বারা ঋণের খাত নির্দিষ্ট করে বাণিজ্যিক ব্যাংকের ঋণদান ক্ষমতা নিয়ন্ত্রণ করে। বাণিজ্যিক ব্যাংকগুলোকে কিছু খাতে ঋণদানের বিধি-নিষেধ আরোপ করে। উদ্দীপকে কেন্দ্রীয় ব‍্যাংক দেশের মুদ্রাবাজারের নিয়ন্ত্রক। দেশের মুদ্রাবাজারের স্থিতিশীলতা রক্ষায় কেন্দ্রীয় ব্যাংকের ভূমিকা অপরিসীম। বিভিন্ন কারণে দেশের মুদ্রাস্ফীতি দেখা দিলে ব্যাংকটি তার সুদের হার বৃদ্ধির সিদ্ধান্ত. গ্রহণ করে। মুদ্রাস্ফীতি নিয়ন্ত্রণে আনতে ব্যাংকটি ঋণ প্রদানের কতগুলো খাত নির্দিষ্ট করে দেয়। ফলে ঋণ সরবরাহে কিছুটা স্থিতিশীলতা আসে।> উদ্দীপকে মুদ্রাস্ফীতি নিয়ন্ত্রণে কেন্দ্রীয় ব্যাংক বাণিজ্যিক ব্যাংক কর্তৃক গৃহীত ঋণের ব্যাংক হার বৃদ্ধি করেছে। এতে বাণিজ্যিক ব্যাংকের ঋণদান ক্ষমতা কমবে। ফলশ্রুতিতে বাজারে অর্থ সরবরাহ হ্রাস পাবে। এছাড়াও কেন্দ্রীয় ব্যাংক বাণিজ্যিক ব্যাংকের লাগামহীন ঋণ নিয়ন্ত্রণে ঋণের খাত বরাদ্দ করে দেয়। ফলে সামর্থ্য থাকা সত্ত্বেও বাণিজ্যিক ব্যাংকগুলো শুধু কেন্দ্রীয় ব্যাংক কর্তৃক নির্ধারিত খাতেই ঋণ দিতে পারবে। যা উদ্দীপকে উল্লিখিত পরিস্থিতিতে দেশের মুদ্রাস্ফীতি নিয়ন্ত্রণ করতে বিশেষ ভূমিকা রাখবে। তাই বলা যায়, উদ্দীপকে কেন্দ্রীয় ব্যাংক, ব্যাংক হার নীতি ও ঋণ বরাদ্দকরণ নীতির উপর গুরুত্বারোপ করেছে।"
        }
      ]
    },
    {
      "number": "5",
      "uddipok": "মি. আবেদ একজন ব্যবসায়ী। তিনি মাল বিক্রয় করে করিমের নিকট হতে চেকের মাধ্যমে অর্থ সংগ্রহ করেন। তিনি দুটি চেক সংগ্রহ করেন যার একটি ৩ লক্ষ টাকার এবং অন্যটি ৮ লক্ষ টাকার। ৩ লক্ষ টাকার চেকটি হতে তিনি সরাসরি অর্থ সংগ্রহ করতে পারেন। কিন্তু ৮ লক্ষ টাকার চেকটি হতে সরাসরি অর্থ সংগ্রহ করতে পারেন না। এই ৮ লক্ষ টাকা তার ব্যাংক হিসাবে জমা হয়।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "আমানতকারী কর্তৃক ব্যাংকের অর্থ উত্তোলনের জন্য লিখিত সরকারের নির্দেশনামাকেই চেক বলে।"
        },
        {
          "label": "খ",
          "question": "",
          "explanation": "আদেশটা কর্তৃক স্বাক্ষরিত যে দলিলে উক্ত ব্যক্তি অপর কোন ব্যক্তি বা তার আদেশে কোন ব্যক্তিকে বা দলিলের বাহকে একটি নির্দিষ্ট পরিমাণ অর্থ নির্দিষ্ট সময় পরে বা চাহিদা মাত্র প্রধানের জন্য অন্য কোন ব্যক্তিকে যে শর্তহীন নির্দেশ দেই তাকে বিনিময় বিল বলে। সাধারণত অভ্যন্তরে এবং বৈদেশিক বাণিজ্যে বিনিময় বিল ব্যবহার করা হই। তাছাড়া নিজেদের মধ্যে অর্থসংস্থান করার জন্য বিনিময় বিল ব্যবহার করা হই।"
        },
        {
          "label": "গ",
          "question": "",
          "explanation": "উদ্দীপকের আলোকে ৮ লক্ষ টাকার চেকটি হলো দাগকাটা চেক। যে চেকের বাম পাশে কিছু লিখে বা না লিখে আড়াআড়ি দুটি রেখা অঙ্কন করলে ওই চেককে দাগ কাটা চেক বলে।এই চেকের বাহক কে ব্যাংক নগদ অর্থ প্রদান করে না, চেকে লিখিত অর্থ প্রাপকের হিসাবে পাঠিয়ে দেয়। ফলে অর্থ উত্তোলনের ক্ষেত্রে প্রাপকের হিসাব হতে এর অর্থ উত্তোলন করতে পারে।সাধারণত এই ধরনের চেক অধিক নিরাপদ হয়ে থাকে। কোন কারনে যদি চেক হারিয়ে যায় বা চুরি হয়ে যায় তবে আমানতকারীর এতে কোন ক্ষতি হওয়ার সম্ভাবনা থাকে না। উদ্দীপকে আবেদ একজন ব্যবসায়ী তিনি মাল বিক্রয় করে করিম হতে চেকের মাধ্যমে অর্থ সংগ্রহ করে। করিম তাকে তিন লক্ষ এবং আট লক্ষ টাকা দুটি চেক প্রদান করেন। ৮ লক্ষ টাকার চেকটি হতে সরাসরি অর্থ সংগ্রহ করতে পারেনা। এটি তার ব্যাংক হিসেবে জমা হয়। এখানে একটি হল দাগকাটা চেক আছে। দাগকাটা চেকের মাধ্যমে সরাসরি অর্থ প্রদান করা হয় না বরং গ্রাহকের ব্যাংক হিসেবে প্রদান করা হয়। তাই বলা যায় আট লক্ষ টাকার চেকটি হলে একটি দাগকাটা চেক।"
        },
        {
          "label": "ঘ",
          "question": "",
          "explanation": "৮ লক্ষ টাকার চেকটি ৩ লক্ষ টাকার চেক অপেক্ষায় অধিক নিরাপদ। বাহক চেক বা হুকুম চেক এর উপরে সাধারণত বাম পাশে সেটি কিছু লিখে বা না লিখেআড়াআড়ি দুটি রেখা অঙ্কন করলে ওই চেককে দাগ কাটা চেক বলে । এরূপ চেকের অর্থ সরাসরি ব্যাংক কাউন্টার থেকে সংগ্রহ করা যায় না, কোন ব্যাংকের মাধ্যমে সংগ্রহ করতে হয়।অন্যদিকে যে চেকের অর্থ ব্যাংকে উপস্থাপনের সাথে সাথে চেকের বাহককে প্রদান করা হয় তাকে বাহক চেক বলে। উদ্দীপকে আবেদ একজন ব্যবসায়ী। তিনি তার পণ্য বিক্রয়ে পাওনাদার হতে চেয়ে গ্রহণ করেন। করিম তাকে তিন লক্ষ টাকা এবং ৮ লক্ষ টাকা দুটি চেক প্রদান ্করেন। তিন লক্ষ টাকা ৩ সরাসরি ব্যাংক হতে অর্থ গ্রহণ করতে পারলেও, ৮ লক্ষ টাকার চেকটি হতে সরাসরি গ্রহণ করতে পারেনি। এটি তার ব্যাংক হিসাবের মধ্যে জমা হয়।এখানে তিন লক্ষ টাকা চেকটা হলো বাহক চেক এবং ৮ লক্ষ টাকার চেকটি হলো দাগকাটা চেক। বাহক চেক অপেক্ষায় দাগকাটা চেক অধিক নিরাপদ কারণ দাগকাটা চেকের মাধ্যমে গ্রাহক তার মূল্য পরিশোধে নিশ্চয়তা পাবে।এবং কোন কারণে যদি চেক হারিয়ে যায় বা চুরি হয়ে যায় তবে সহজে অপরাধী শনাক্ত করতে পারবে। তাছাড়া দাগ কাটা চেকটিকে প্রামাণ্য দলিল হিসেবে উপস্থাপন করতে পারবে।"
        }
      ]
    },
    {
      "number": "6",
      "uddipok": "জনাব তানভীর ব্যবসায়িক প্রয়োজনে ব্যাংকে একটি হিসাব খুলতে চান। হিসাব খোলার জন্য তাকে সাধারণ আবেদন ফর্মের সাথে বিশেষ তথ্যসংবলিত আরেকটি ফর্ম বাধ্যতামূলকভাবে পূরণ করতে হয়। দেশে মানি লন্ডারিং আইন প্রবর্তনের পর থেকে এ ধরনের ফর্ম পূরণ বাধ্যতামূলক করা হয়েছে। জনাব তানভীর এমন একটি হিসাব খোলেন যেখানে দিনে যতবার ইচ্ছা ততবার টাকা জমা ও উত্তোলন করতে পারবেন এবং প্রয়োজনে জমাতিরিক্ত ঋণ গ্রহণ করতে পারবেন।",
      "tag": "DRMC 25",
      "sub_questions": [
        {
          "label": "ক",
          "question": "ব্যাংক জমা রসিদ কী?",
          "explanation": "ব্যাংক হিসাবে অর্থ জমা দেওয়ার জন্য গ্রাহককে ব্যাংকের পক্ষ থেকে ছাপানো যে রসিদ বই সরবরাহ করা হয় তাকে ব্যাংক জমা রসিদ বলে।"
        },
        {
          "label": "খ",
          "question": "ব্যাংক কেন গ্রাহকের হিসাবের গোপনীয়তা রক্ষা করে? ব্যাখ্যা করো।",
          "explanation": "নিরাপত্তার স্বার্থে ব্যাংক হিসাবে গোপনীয়তা রক্ষা করার প্রয়োজন হয়। ব্যাংকে হিসাব খোলার ক্ষেত্রে নিরাপত্তা বা গোপনীয়তার বিষয়টি প্রত্যেক গ্রাহকই বিবেচনা করে থাকেন। কারণ, প্রত্যেক আমানতকারীই চান তার হিসাবের গোপনীয়তা বজায় থাকুক। আমানতকারী ব্যাংককে গোপনীয়তা রক্ষার উৎস হিসেবে বিবেচনা করে থাকেন। এজন্য ব্যাংক কর্তৃপক্ষও গ্রাহকের হিসাব সংক্রান্ত যাবতীয় তথ্যের গোপনীয়তা রক্ষার বিষয়টিকে সর্বাধিক গুরুত্ব দেয় বলেই ব্যাংক হিসাবে গোপনীয়তা রক্ষা করা প্রয়োজন।"
        },
        {
          "label": "গ",
          "question": "জনাব তানভীর ব্যাংকে কোন ধরনের হিসাব খুলেছেন? ব্যাখ্যা করো।",
          "explanation": "উদ্দীপকে জনাব তানভীর ব্যাংকে চলতি হিসাব খুলেছেন। এই হিসাবের মাধ্যমে ব্যাংক তার গ্রাহককে একই কার্যদিবসে যতবার ইচ্ছা অর্থ জমা দেওয়া ও উত্তোলনের সুযোগ দেয়। ব্যবসায়ীদের জন্য এই ধরনের হিসাব খোলা খুবই উপযোগী। তবে এ হিসাবে ব্যাংক সাধারণত কোনো সুদ দেয় না। উদ্দীপকে জনাব তানভীর ব্যবসায়িক প্রয়োজনে ব্যাংকে একটি হিসাব খোলেন। উক্ত হিসাবে দিনে যতবার ইচ্ছা ততবার টাকা জমা ও উত্তোলন করতে পারবেন। প্রয়োজনে জমাতিরিক্ত ঋণ গ্রহণ করতে পারবেন। জনাব তানভীরের ব্যাংক হিসাবটি মূলত চলতি হিসাব। কারণ এ হিসাবের গ্রাহকগণ উক্ত হিসাব থেকে জমাতিরিক্ত ঋণ সুবিধা ও অবাধ লেনদেনের সুযোগ পেয়ে থাকে। আর ব্যবসায়ীদের জন্য এ ধরনের হিসাব উপযোগী। তাই বলা যায়, বৈশিষ্ট্যগত দিক বিচারে জনাব তানভীর ব্যাংকে চলতি হিসাব খুলেছেন।"
        },
        {
          "label": "ঘ",
          "question": "বিশেষ তথ্যসংবলিত ফর্মটি জালিয়াতি ও অবৈধ লেনদেন রোধে কার্যকর ভূমিকা রাখবে-একমত হলে যুক্তিসহ উপস্থাপন করো।",
          "explanation": "বিশেষ তথ্যসম্বলিত ফরম অর্থাৎ KYC ফর্মটি জালিয়াতি ও অবৈধ লেনদেন রোধে কার্যকর ভূমিকা রাখবে বলে আমি মনে করি। KYC-এর পূর্ণরূপ হলো Know Your Customer. অর্থাৎ 'তোমার গ্রাহককে জানো'। ব্যাংক হিসাব খোলার সময় হিসাব গ্রহীতাকে এ ফর্ম পূরণ করতে হয়। ফর্মে গ্রাহককে তার সম্পূর্ণ পরিচয়-সংবলিত বিভিন্ন তথ্য দিতে হয়। মূলত ভুয়া গ্রাহক চিহ্নিতকরণ ও অবৈধ লেনদেন বন্ধ করাই এ ফর্মের উদ্দেশ্য। উদ্দীপকে জনাব তানভীর ব্যবসায়িক প্রয়োজনে ব্যাংকে একটি হিসাব খুলতে চান। হিসাব খোলার জন্য তাকে সাধারণ আবেদন ফরমের সাথে বিশেষ তথ্যসংবলিত আরেকটি ফর্ম বাধ্যতামূলকভাবে পূরণ করতে হয়। দেশে মানি লন্ডারিং আইন প্রবর্তনের পর থেকে এ ধরনের ফর্ম পূরণ বাধ্যতামূলক করা হয়েছে। গ্রাহক সম্পর্কে সঠিক তথ্য জানা ও লেনদেনের স্বচ্ছতা নিশ্চিত করতে KYC ফর্মের মাধ্যমের তথ্য সংগ্রহ করা হয়। এর মাধ্যমে গ্রাহকের পরিচয়, আয়ের উৎস, নিট সম্পদের পরিমাণ, মাসিক লেনদেনের পরিমাণ ইত্যাদি তথ্য ব্যাংক সংগ্রহ করে। পরবর্তী সময়ে উক্ত তথ্যের সত্যতা ব্যাংক যাচাই করে থাকে। অর্থাৎ, গ্রাহক যাতে ভুয়া কোনো ব্যক্তি বা প্রতিষ্ঠান না হয় এবং তার প্রদত্ত তথ্যাদি ও আর্থিক সামর্থ্য সম্পর্কে যাতে মিথ্যা তথ্য দিতে না পারে তা নিশ্চিত করার জন্য ব্যাংক KYC ফর্ম ব্যবহার করে। ভুয়া লেনদেন, জালিয়াতি ও মানি লন্ডারিং-এর মতো অপরাধ দমনের জন্য এ ধরনের ফর্ম গুরুত্বপূর্ণ। তাই বলা যায়, উদ্দীপকের বিশেষ তথ্যসংবলিত ফর্মটি জালিয়াতি ও অবৈধ লেনদেন রোধে কার্যকর ভূমিকা রাখবে বক্তব্যটি সঠিক।"
        }
      ]
    },
    {
      "number": "7",
      "uddipok": "কাপ্তাই ব্যাংক লি. এর গ্রাহকরা এটির যেকোনো শাখার মাধ্যমে সকল ধরনের ব্যাংকিং কার্যক্রম সম্পাদন করতে পারেন। সম্প্রতি ব্যাংকটির পরিচালনা পর্ষদের সভায় ব্যাংকিং সুবিধার বাইরে থাকা জনগোষ্ঠীকে ব্যাংকিং সেবার আওতায় আনার জন্য সিদ্ধান্ত নেওয়া হয়। তারই ধারাবাহিকতায় ব্যাংকটির ব্যবস্থাপনা পরিচালক মোবাইল প্রযুক্তির মাধ্যমে ব্যাংকিং সেবা প্রদানের উদ্যোগ গ্রহণ করেছেন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "বিক্রয় সেবা বিন্দু হল এমন একটি ইলেকট্রনিক ব্যাংকিং সেবা যার মাধ্যমে নির্দিষ্ট স্থানে গ্রাহক পণ্য ও সেবার মূল্য পরিশোধ করতে পারে।"
        },
        {
          "label": "খ",
          "question": "",
          "explanation": "হ্যাঁ, ক্রেডিট কার্ডের মাধ্যমে গ্রাহকরা ঋণ সুবিধা পাবে। যে ইলেকট্রিক প্লাস্টিক কার্ডের মাধ্যমে গ্রাহকের জমাতিরিক্ত অর্থ উত্তোলন এবং খরচ করা যায় তাকে ক্রেডিট কার্ড বলে। ক্রেডিট কার্ড পাওয়ার ক্ষেত্রে ব্যাংক হিসাব থাকা বাধ্যতামূলক নয়। ঋণ নেওয়ার সুযোগ থাকে । ঝুঁকি ও সার্ভিস চার্জ বেশি। এই কার্ড দিয়ে তিনি কেনাকাটা ও এটিএম থেকে টাকা উত্তোলন করতে পারবেন। পরবর্তীতে সুদসহ টাকা পরিশোধ করতে হয়।"
        },
        {
          "label": "গ",
          "question": "",
          "explanation": "উদ্দীপকে কাপ্তাই ব্যাংক তার গ্রাহকদের অনলাইন ব্যাংকিং সুবিধা প্রদান করেছে। ইলেকট্রনিক পদ্ধতিতে ব্যাংকের যাবতীয় সেবা প্রদান করাকে অনলাইন ব্যাংকিং বলে। এই ব্যাংকিং ব্যাংকিং জগতে এক বৈপ্লবিক পরিবর্তন নিয়ে আসছে। অনলাইন ব্যাংকিং সীমিত সেবা, সেকেলে পদ্ধতি কাগজ ও নথি,সময় সাপেক্ষের অবসান ঘটিয়েছে। উদ্দীপকে দেখা যায় কাপ্তাই ব্যাংক একটি বাণিজ্যিক ব্যাংক। অনলাইন ব্যাংকিং এর অনেকগুলো সেবার মধ্যে রয়েছে ডেবিট কার্ড, ক্রেডিট কার্ড,এটিএম ইত্যাদি ।সহজে, দ্রুত,এবং নির্ভুল সেবা প্রদান করার কারণে অনলাইন ব্যাংকিং খুব জনপ্রিয় হয়ে উঠছে প্রতিনিয়ত। এই ব্যাংক তাদের গ্রাহকদের এক ব্যাংকে হিসাব খুলে অন্যান্য ব্যাংকের মাধ্যমে সেবা গ্রহণ করার সুযোগ করে দিচ্ছে।আর এটা সম্ভব হচ্ছে শুধুমাত্র অনলাইন ব্যাংকিংয়ের মাধ্যমে। সুতরাং বলা যায় কাপ্তাই ব্যাংক তার গ্রাহকদের অনলাইন ব্যাংকিং এর সুবিধা প্রদান করেছে।"
        },
        {
          "label": "ঘ",
          "question": "",
          "explanation": "উদ্দীপকে কাপ্তাই ব্যাংকের ব্যবস্থাপনা পরিচালক কর্তৃক মোবাইল ব্যাংকিং সেবা প্রদানের উদ্যোগটি যথার্থ হয়েছে। ইলেকট্রনিক প্রক্রিয়ায় ব্যাংকের যাবতীয় কার্যক্রম মোবাইলের মাধ্যমে পরিচালনা করাকে মোবাইল ব্যাংকিং বলে। এই ব্যাংকিং ব্যাংকিং জগতে এক আমূল পরিবর্তন নিয়ে আসছে। ফলে টাকা স্থানান্তরের ক্ষেত্রে দূরত্ব বাধা সৃষ্টি হয় না। উদ্দীপকে দেখা যায় কাপ্তাই ব্যাংক তার গ্রাহকদের মোবাইল ব্যাংকিং এর আওতায় আনার জন্য পদক্ষেপ নিয়েছে। ফলে গ্রাহকরা যে কোন জায়গা থেকে তার ব্যাংকিং কার্যক্রম পরিচালনা করতে পারবে। তাকে আর সরাসরি ব্যাংকে আসতে হবে না। আজ কাল প্রত্যন্ত অঞ্চলে ও মোবাইল ব্যাংকিং এর সুবিধা বিদ্যমান যেমন ব্র্যাক ব্যাংকের বিকাশ,ডাচ বাংলা ব্যাংকের রকেট ইত্যাদি। এই মোবাইল ব্যাংকিং সেবার মাধ্যমে গ্রাহকরা টাকা জমা,স্থানান্তর, বিল পরিশোধ ইত্যাদি কার্যক্রম খুব সহজে এবং দ্রুত করতে পারবে। এমনকি যেখানে ব্যাংকের শাখা নাই সেখানেও মোবাইল ব্যাংকিং সেবা দেয়া যাবে। এ পদক্ষেপের ফলে কাপ্তাই ব্যাংকের গ্রাহক সংখ্যার পরিধি বাড়বে ।সুতরাং বলা যায় কাপ্তাই ব্যাংকের এই উদ্যোগটি যথার্থ হয়েছে।"
        }
      ]
    },
    {
      "number": "8",
      "uddipok": "মি. আবিরের একটি রপ্তানিমুখী গার্মেন্টস আছে। তিনি ১,০০,০০,০০০ টাকা দিয়ে একটি বিমা কোম্পানির নিকট বিমা করেন। প্রতিষ্ঠানটি দুর্ঘটনায় পুরোপুরি ধ্বংস হয় এবং মি. আবির বিমা দাবি উপস্থাপন করল। বিমাকারী দাবির সমুদয় অর্থ পরিশোধ করল। শুরুতে তিনি উদ্ধারকৃত দ্রব্যগুলো বিমা কোম্পানিকে হস্তান্তর করতে অস্বীকৃতি জানালেও কিন্তু শেষে বাধ্য হন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "কোনো বিনিয়োগ থেকে প্রত্যাশিত আয়ের চেয়ে কম আয় পাওয়ার সম্ভাবনাকে ঝুঁকি বলে।"
        },
        {
          "label": "খ",
          "question": "বিমাকে কেন ক্ষতিপূরণের চুক্তি বলা হয়?",
          "explanation": "জীবন বিমা ব্যতীত অন্য সকল বিমাকে ক্ষতিপূরণের চুক্তি বলা হয়। বিমা চুক্তির শর্তানুযায়ী বিমাকারী প্রিমিয়ামের প্রতিদানে বিমাগ্রহীতাকে আর্থিক সহায়তা দেয়, ক্ষতিপূরণ করে এবং ঝুঁকি মোকাবিলায় সহায়তা করে। সাধারণ বিমায় বিমাকৃত সম্পত্তি ক্ষতিগ্রস্ত বা বিনষ্ট হলে সম্পত্তির যে ক্ষতি হয়, তা বিমাকারী চুক্তি অনুযায়ী ক্ষতিপূরণ করে বলে বিমাকে ক্ষতিপূরণের চুক্তি বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সম্পত্তি হস্তান্তর বিমার স্থলাভিষিক্তকরণের (Subrogation) নীতির সাথে সামঞ্জস্যপূর্ণ। এ নীতি অনুযায়ী, বিমাকৃত সম্পদের সম্পূর্ণ ক্ষতিপূরণের পর ঐ সম্পত্তির ভগ্নাবশেষ বা যা কিছু অবশিষ্ট থাকে তার মালিকানা বিমা প্রতিষ্ঠান পায়। এটি বিমা ব্যবসায়ের একটি অন্যতম মূলনীতি। উদ্দীপকে মি. আবিরের একটি পোশাক তৈরির কারখানা আছে। প্রতিষ্ঠানটি দুর্ঘটনায় ক্ষতিগ্রস্ত হলে তিনি বিমা প্রতিষ্ঠানের কাছে বিমা দাবি পেশ করেন। সম্পূর্ণ ক্ষতিপূরণ দেওয়ার পর বিমা প্রতিষ্ঠান উদ্ধারকৃত সম্পত্তি হস্তান্তরের দাবি জানায়। মি. আবির প্রথমে এতে অসম্মতি জানায়। কিন্তু পরে তিনি সম্পত্তি হস্তান্তরে বাধ্য হন। বিমার স্থলাভিষিক্তকরণের নীতিটি এক্ষেত্রে প্রযোজ্য হয়েছে। কারণ এখানে বিমা প্রতিষ্ঠান বিমাকৃত সম্পত্তির ক্ষতির সম্পূর্ণ ক্ষতিপূরণ দিয়েছে। তাই এ নীতি অনুযায়ী, এ সম্পত্তির অবশিষ্ট অংশের মালিকানা বিমা প্রতিষ্ঠান পাবে। তাই বলা যায়, বিমার স্থলাভিষিক্তকরণ নীতি অনুযায়ী সম্পত্তি হস্তান্তর সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "বিমার স্থলাভিষিক্তকরণ (Subrogation) নীতি অনুযায়ী মি. আবিরের উদ্ধারকৃত দ্রব্য দাবি করার কোনো অধিকার নাই- উক্তিটির সাথে আমি একমত। বিমা চুক্তির একটি অপরিহার্য উপাদান হলো স্থলাভিষিক্তকরণ। বিমা চুক্তি অনুযায়ী, সম্পূর্ণ ক্ষতিপূরণ দেওয়া হলে বিমা প্রতিষ্ঠান বিমাকৃত সম্পত্তির অবশিষ্ট অংশের মালিক হয়। উদ্দীপকে মি. আবির তার প্রতিষ্ঠানের জন্য বিমা করেন। দুর্ঘটনায় প্রতিষ্ঠানের ক্ষতি হলে বিমা প্রতিষ্ঠান তাকে সম্পূর্ণ ক্ষতিপূরণ দেয়। তবু উদ্ধারযোগ্য সম্পত্তি হস্তান্তর করতে মি. আবির অস্বীকৃতি জানান। এখানে, মি. আবিরের প্রতিষ্ঠানটি সম্পূর্ণ ক্ষতিগ্রস্ত হয়েছিল। তিনি বিমাকৃত সম্পূর্ণ মূল্যই বিমা প্রতিষ্ঠান থেকে ক্ষতিপূরণ পেয়েছেন। অর্থাৎ, তিনি তার ন্যায্য পাওনা পেয়েছেন। স্থলাভিষিক্তকরণ নীতি অনুযায়ী ক্ষতিপূরণকৃত সম্পত্তি থেকে যদি কিছু উদ্ধার করা যায়, তার মালিক হবে বিমা প্রতিষ্ঠান। তাই বলা যায়, মি. আবিরের উদ্ধারকৃত দ্রব্য দাবি করার কোনো অধিকার নাই।'"
        }
      ]
    },
    {
      "number": "9",
      "uddipok": "জনাব শফিক ঢাকার পল্লবীতে নিজ অ্যাপার্টমেন্টে থাকেন। তিনি মিরপুরে নতুন একটি ফ্ল্যাট কিনলেন এবং তার ছোট ভাই জিসানকে থাকতে দিলেন। জনাব জিসান ফ্ল্যাটটি বিভিন্ন ক্ষতির হাত থেকে রক্ষার জন্য বিমা করতে চাইলে বিমা কোম্পানি বিমা চুক্তি করতে অস্বীকৃতি জানায়।",
      "tag": "DRMC 25",
      "sub_questions": [
        {
          "label": "ক",
          "question": "আজীবন বিমাপত্রের মধ্যে সবচেয়ে জনপ্রিয় কোনটি?",
          "explanation": "আজীবন বিমাপত্রের মধ্যে সবচেয়ে জনপ্রিয় হলো সীমিত কিস্তি আজীবন বিমাপত্র।"
        },
        {
          "label": "খ",
          "question": "কোন বিমার ক্ষেত্রে স্থলাভিষিক্তকরণের নীতি প্রযোজ্য নয়? ব্যাখ্যা করো।",
          "explanation": "জীবন বিমায় স্থলাভিষিক্তকরণের নীতি প্রযোজ্য নয়। এ নীতি অনুযায়ী সম্পত্তির ক্ষতিপূরণের পর বিমা চুক্তির বিষয়বস্তুর মালিকানা বিমা কোম্পানি পায়। তবে, জীবন বিমায় বিমাকৃত ব্যক্তির মৃত্যুতে ক্ষতিপূরণের পর বিমা কোম্পানি উক্ত ব্যক্তির শরীর বা মরদেহের মালিকানা পায় না। অর্থাৎ, স্থলাভিষিক্তকরণের নীতি এ বিমার ক্ষেত্রে প্রযোজ্য নয়।"
        },
        {
          "label": "গ",
          "question": "জনাব জিসান কেন ফ্ল্যাটটি বিমা করতে পারলেন না? ব্যাখ্যা করো।",
          "explanation": "নিম্নের অনুরূপঃ উদ্দীপকের পরবর্তী ২টি জাহাজ বিমার বিমাযোগ্য স্বার্থের নীতির অনুপস্থিতির কারণে বিমা কোম্পানি বিমা করেনি। এ নীতির আওতায় বিমার বিষয়বস্তুতে অবশ্যই বিমাগ্রহীতার স্বার্থ থাকতে হয়। এই স্বার্থ বলতে বিমাগ্রহীতার মালিকানা স্বত্ব বা আর্থিক স্বার্থকে বোঝানো হয়েছে। বিমাযোগ্য স্বার্থ না থাকলে বিমা চুক্তি বাতিল বলে গণ্য হয়। উদ্দীপকে বাঁধন সি ট্রান্সপোর্ট কোম্পানি অন্য একটি কোম্পানির সাথে চুক্তিতে ভাড়া নেওয়া ২টি জাহাজে মালামাল পরিবহন করে। তিনি জাহাজগুলোর বিমা করতে চাইল বিমা কোম্পানি তা বিমা করতে সম্মত হয়নি। জাহাজগুলো মূলত অন্য কোম্পানির ছিল। ফলে জাহাজ ক্ষতিগ্রস্ত হলে তার কোম্পানি কোনোভাবেই আর্থিকভাবে ক্ষতিগ্রস্ত হতো না। কারণ এ সকল জাহাজের সাথে বাঁধন সি ট্রান্সপোর্টের কোনো আর্থিক স্বার্থ জড়িত ছিল না। আর্থিক স্বার্থ জড়িত না থাকলে সে সম্পত্তির বিমা করা যায় না। তাই বলা যায়, বিমাযোগ্য স্বার্থ নীতির অনুপস্থিতির কারণে বিমা কোম্পানি চুক্তিতে নেওয়া পরবর্তী ২টি জাহাজের বিমা করেনি।"
        },
        {
          "label": "ঘ",
          "question": "উদ্দীপকে ফ্ল্যাটটি কীভাবে বিমা করা যাবে? তোমার মতামত দাও।",
          "explanation": "বিমাযোগ্য স্বার্থ থাকায় জনাব শফিক কর্তৃক ফ্ল্যাটটি বিমা করা যাবে। -বিমা করার জন্য বিমাকৃত বিষয়বস্তুতে বিমাগ্রহীতার আর্থিক স্বার্থ থাকা বাধ্যতামূলক। এ স্বার্থ থাকলেই কেবল বিমা করা যায়। এ স্বার্থের কারণে বিমাকৃত বিষয়বস্তু ক্ষতিগ্রস্ত হলে বিমাগ্রহীতা সরাসরি ক্ষতিগ্রস্ত হন। যেকোনো বিমা চুক্তি সম্পাদনে বিমাযোগ্য স্বার্থ থাকা আবশ্যক। উদ্দীপকে জনাব শফিক একটি নতুন ফ্ল্যাট কেনেন। এ ফ্ল্যাটে তার ছোট ভাই জনাব জিসান থাকেন। বিভিন্ন ক্ষতির হাত থেকে রেহাই পেতে তার ভাই ফ্ল্যাটটি বিমা করতে যান। কিন্তু বিমা প্রতিষ্ঠান বিমা করতে অস্বীকৃতি জানায়। বিমাযোগ্য স্বার্থ না থাকায় জনাব শফিকের ভাইয়ের আবেদন বিমাকারী প্রতিষ্ঠান গ্রহণ করেনি। বিমা চুক্তিতে বিমাগ্রহীতার বিমাযোগ্য স্বার্থ থাকতে হয়। কোনো সম্পত্তির ওপর প্রকৃত মালিকেরই আর্থিক বা বিমাযোগ্য স্বার্থ জড়িত থাকে। ফ্ল্যাটটির প্রকৃত মালিক জনাব শফিক। ফলে ফ্ল্যাটটি কোনো কারণে ক্ষতিগ্রস্ত হলে জনাব শফিক সরাসরি আর্থিকভাবে ক্ষতিগ্রস্ত হবেন। মালিকানা বিবেচনায় ফ্ল্যাটটির ওপর জনাব শফিকের বিমাযোগ্য স্বার্থ রয়েছে, তার ভাইয়ের নয়। তাই বলা যায়, বিমাযোগ্য স্বার্থ থাকায় জনাব শফিক নিজে তার ফ্ল্যাটের জন্য বিমা করতে পারবেন।"
        }
      ]
    },
    {
      "number": "10",
      "uddipok": "মি. রাকিব একটি পোশাক কারখানার মালিক। তিনি তার শ্রমিকদেরকে পর্যাপ্ত বেতন-ভাতা দিয়ে থাকেন। তিনি কারখানার স্থায়িত্বের কথা চিন্তা করে উক্ত কারখানার জন্য একটি বিমাপত্র খোলেন। তিনি শ্রমিকদের জন্যও একটি বিমা করেন। এতে শ্রমিকগণ উৎসাহের সাথে কারখানার কাজ করছেন।",
      "tag": "DRMC 25",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "বিমা চুক্তিতে বিমাগ্রহীতা এককালীন অথবা নির্দিষ্ট সময় পর বিমাকারীকে যে অর্থ দেয়, তাকে প্রিমিয়াম বলে।"
        },
        {
          "label": "খ",
          "question": "'বিমা হলো ক্ষতিপূরণের চুক্তি'- ব্যাখ্যা করো।",
          "explanation": "বিমা চুক্তিতে বিমাগ্রহীতা বিমাকৃত বস্তুর ক্ষতির ভার নির্দিষ্ট প্রিমিয়াম দেওয়ার মাধ্যমে বিমা প্রতিষ্ঠানের ওপর দেয় বলে এটিকে ক্ষতিপূরণের চুক্তি বলা হয়। বিমা হলো এক ধরনের লিখিত চুক্তি। সাধারণত কোনো ব্যক্তি বা বস্তুকে ক্ষতির হাত থেকে রক্ষা করতে বিমা চুক্তি করা হয়। এ চুক্তি অনুসারে বিমাকৃত বস্তু ক্ষতিগ্রস্ত হলে বিমা প্রতিষ্ঠান বিমাগ্রহীতাকে ক্ষতিপূরণ দেয়। ক্ষতি থেকে রক্ষার্থে এ চুক্তি করা হয়। তাই বলা যায়, বিমা হলো ক্ষতিপূরণের চুক্তি।"
        },
        {
          "label": "গ",
          "question": "উদ্দীপকে মি. রাকিব কারখানার জন্য কোন ধরনের বিমা করেছেন? ব্যাখ্যা করো।",
          "explanation": "উদ্দীপকে মি. রাকিব কারখানার জন্য সম্পত্তি বিমা করেছেন। এ বিমার ক্ষেত্রে বিমাকৃত সম্পদের নির্দিষ্ট সময়ের মধ্যে আংশিক বা সম্পূর্ণ ক্ষতি হলে বিমাকারি ক্ষতিপূরণ দেয়। এরূপ বিমা চুক্তিতে প্রিমিয়াম একবারেই প্রদত্ত হয়। আর নির্দিষ্ট সময়ের মধ্যে শুধু ক্ষতি হলে ক্ষতিপূরণ দেওয়া হয়। নৌ বিমা, অগ্নিবিমা, শস্য বিমা ইত্যাদি সম্পত্তি বিমার অন্তর্গত। উদ্দীপকের মি. রাকিব একটি পোশাক কারখানার মালিক। তিনি তার শ্রমিকদের পর্যাপ্ত বেতন-ভাতা দিয়ে থাকেন। তিনি তার কারখানার স্থায়ীত্বের কথা বিবেচনা করে উক্ত কারখানার জন্য একটি বিমাপত্র খোলেন। উদ্দীপকে মি. রাকিবের বিমাপত্রের মূল বিষয়বস্তু হচ্ছে কারখানা বা সম্পদ। আর মি. রাকিব হলেন সেই কারখানার মালিক। তাই মালিক হিসেবে তিনি তার সম্পত্তি তথা কারখানার জন্য সম্পত্তি বিমা খুলতে পারেন। তাই বলা যায়, মি. রাকিব তার কারখানার জন্য সম্পত্তি বিমাপত্র গ্রহণ করেছেন।"
        },
        {
          "label": "ঘ",
          "question": "মি. রাকিবের কারখানার শ্রমিকদের জন্য বিমাপত্র খোলার যৌক্তিকতা বিশ্লেষণ করো।",
          "explanation": "উদ্দীপকের মি. রাকিবের কারখানার শ্রমিকদের জন্য গোষ্ঠী বিমাপত্র খোলার যৌক্তিকতা রয়েছে। এ বিমা ব্যবস্থায় একটি বিশেষ গোষ্ঠীর অনেক ব্যক্তির জীবনকে একটি বিমাপত্রের অধীনে বিমা করা হয়। এক্ষেত্রে সব ধরনের ঝুঁকি বিবেচনা করে গড় হারে প্রিমিয়াম নির্ধারণ করা হয়। এ বিমায় কোনো বিমাগ্রহীতা মারা গেলেও বিমাপত্র সচল থাকে। ফলে বারবার পলিসি গ্রহণের ঝামেলা থাকে না। উদ্দীপকের মি. রাকিব একটি পোশাক কারখানার মালিক। সে তার কারখানার শ্রমিকদের জন্য একটি বিমা করেন। এতে শ্রমিকগণ, উৎসাহের সাথে কারখানার কাজ করছেন। তিনি মূলত শ্রমিকদের জন্য গোষ্ঠী বিমাপত্র গ্রহণ করেন। মি. রাকিব গোষ্ঠী বিমার দ্বারা কারখানার শ্রমিকদের জীবনের সুরক্ষার ব্যবস্থা করলেন। এর ফলে শ্রমিকগণ এখন পূর্বের তুলনায় অধিক নিশ্চিন্তে কাজ করতে পারবেন। এতে করে মি. রাকিবের কারখানার সামগ্রিক উৎপাদন বৃদ্ধি পাবে। এছাড়াও একটি বিমাপত্রের মাধ্যমে সকলের নিরাপত্তার ব্যবস্থা করায় জনাব রাকিবের বিমা খরচও হ্রাস পাবে। তাই বলা যায়, কারখানার শ্রমিকদের জন্য গৃহিত গোষ্ঠী বিমাপত্র মি. রাকিব এবং শ্রমিকগণ উভয়ের জন্যই ইতিবাচক হবে।"
        }
      ]
    },
    {
      "number": "11",
      "uddipok": "বিশিষ্ট ব্যবসায়ী. মি. খান ভবিষ্যতের কথা চিন্তা করে একটি জীবন বিমা পলিসি গ্রহণ করেন। বিমা পলিসিতে তিনি তার একমাত্র ছেলে মি. রাকিবকে উত্তরাধিকারী করেন। কিন্তু তিনি একটি দুরারোগ্য ব্যধিতে আক্রান্ত থাকা সত্ত্বেও তথ্য গোপন করে বিমা পলিসি গ্রহণ করেন। চারটি প্রিমিয়াম প্রদানের পর মি. খান মৃত্যুবরণ করেন। মৃত্যু পরবর্তীকালীন মি. রাকিব বিমাদাবি পেশ করলে বিমা কোম্পানি দাবি পরিশোধে অস্বীকৃতি জানায়।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "মৃত্যুহার পঞ্জি হলো অতীত মৃত্যুহারের নথিপত্রের ওপর ভিত্তি করে ভবিষ্যতের মৃত্যুহার সম্পর্কে ধারণা করার একটি কৌশল।"
        },
        {
          "label": "খ",
          "question": "",
          "explanation": "মুনাফাযুক্ত বিমাপত্রের চুক্তিতে বোনাস প্রদানের শর্ত উল্লেখ করায় উক্ত বিমায় বোনাস দেওয়া হয়। স্বাভাবিক বা প্রত্যাশার বাইরে যেকোনো প্রাপ্তিই বোনাস। জীবন বিমা প্রতিষ্ঠানের তহবিল মানেই বিমাগ্রহীতাদের প্রদত্ত প্রিমিয়াম বা কিস্তি হতে সংগৃহীত অর্থ। এরূপ উৎস থেকে প্রাপ্ত অর্থ, বিমা কোম্পানি দীর্ঘমেয়াদে বিনিয়োগ করে যথেষ্ট আয় করে। বিমা কোম্পানি বার্ষিক মুনাফার একটি অংশ বিমাগ্রহীতাদের জমাকৃত অর্থ অনুপাতে তাদের মধ্যে বণ্টন করতে পারে। এরূপ বণ্টনকৃত অর্থকেই বোনাস বলা হয়। প্রতিষ্ঠানের মুনাফাযুক্ত বিমাপত্রের গ্রহীতাদের মধ্যেই শুধু এরূপ অর্থ বণ্টন করা হয়ে থাকে। মুনাফা না হলে বোনাস প্রদান করা হয় না।"
        },
        {
          "label": "গ",
          "question": "",
          "explanation": "উদ্দীপকের মি. খান আজীবন বিমাপত্র গ্রহণ করেছিলেন। এ জীবন বিমায় বিমাগ্রহীতা আমৃত্যু প্রিমিয়াম পরিশোধ করেন। জীবিত থাকা অবস্থায় তিনি কোনো প্রকার আর্থিক সুবিধা পান না। তবে বিমাগ্রহীতার মৃত্যুর পর তার মনোনীত ব্যক্তি বিমাদাবি আদায় করতে পারেন। উদ্দীপকের বিশিষ্ট ব্যবসায়ী মি. খান ভবিষ্যতের কথা চিন্তা করে একটি জীবন বিমা পলিসি গ্রহণ করেন। বিমা পলিসিতে তিনি তার একমাত্র ছেলে মি. রাকিবকে উত্তরাধিকারী করেন। চারটি প্রিমিয়াম প্রদানের পর মি. খান মৃত্যুবরণ করেন। এখানে মি. খানের বিমা পলিসির কোনো নির্দিষ্ট মেয়াদ নেই। অর্থাৎ, তিনি আমৃত্যু বিমা প্রিমিয়াম প্রদান করবেন। উক্ত বৈশিষ্ট্য আজীবন বিমাপত্রকে নির্দেশ করে। তাই বলা যায়, মি. খান তার জীবনের জন্য আজীবন বিমা পলিসি গ্রহণ করেছেন। উদ্দীপকের মি. খান বিমাচুক্তির অন্যতম উপাদান চূড়ান্ত সদ্বিশ্বাসের নীতি লঙ্ঘন করায়, বিমা কোম্পানি মি. রাকিবকে বিমাদাবি পরিশোধে অস্বীকৃতি জানায়। বিমাচুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে চূড়ান্ত সদ্বিশ্বাসের সম্পর্ক প্রতিষ্ঠিত হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে উপস্থাপন করতে বিমাগ্রহীতা বাধ্য। এতে উভয়পক্ষের সম্পর্কে সচ্ছলতা বজায় থাকে। উদ্দীপকের বিশিষ্ট ব্যবসায়ী মি. খান তার ভবিষ্যৎ নিয়ে চিন্তিত। তাই তিনি তার একমাত্র ছেলে মি. রাকিবকে উত্তরাধিকারী করে একটি আজীবন বিমা পলিসি গ্রহণ করেন। কিন্তু তিনি একটি দুরারোগ্য ব্যধিতে আক্রান্ত থাকা সত্ত্বেও বিমা কোম্পানির কাছে সে তথ্য গোপন করেন। মৃত্যু পরবর্তীতে উত্তরাধিকারী মি. রাকিব বিমাদাবির আবেদন করলে কোম্পানি তা প্রত্যাখ্যান করে। বিমাচুক্তির চূড়ান্ত সদ্বিশ্বাসের নীতি অনুযায়ী মি. খান সব গুরুত্বপূর্ণ তথ্য দিতে বাধ্য ছিলেন। কিন্তু তিনি এক্ষেত্রে অন্যতম গুরুত্বপূর্ণ তথ্য তথা তার দুরারোগ্য রোগের কথা গোপন করেন। যার ফলে আইনগতভাবে উভয়ের মধ্যে কোনো বৈধ চুক্তি সম্পন্ন হয়নি। এরকম পরিস্থিতিতে বিমা কোম্পানি বিমাগ্রহীতাকে আর্থিক সুবিধা দিতে বাধ্য নয়। তাই বলা যায়, বিমা কোম্পানি চূড়ান্ত সদ্বিশ্বাসের নীতি লঙ্ঘনের কারণে মি. রাকিবের আবেদন অ-স্বীকৃতি জানায়।"
        },
        {
          "label": "ঘ",
          "question": "",
          "explanation": "উদ্দীপকের মি. খান বিমা চুক্তির অন্যতম উপাদান চূড়ান্ত সদ্বিশ্বাসের নীতি লঙ্ঘন করায়, বিমা কোম্পানি মি. রাকিবকে বিমাদাবি পরিশোধে অস্বীকৃতি জানায়। বিমা চুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে চূড়ান্ত সদ্বিশ্বাসের সম্পর্ক প্রতিষ্ঠিত হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে উপস্থাপন করতে বিমাগ্রহীতা বাধ্য। এতে উভয়পক্ষের সম্পর্কে সচ্ছলতা বজায় থাকে। উদ্দীপকের বিশিষ্ট ব্যবসায়ী মি. খান তার ভবিষ্যৎ নিয়ে চিন্তিত। তাই তিনি তার একমাত্র ছেলে মি. রাকিরকে উত্তরাধিকারী করে একটি আজীবন বিমা পলিসি গ্রহণ করেন। কিন্তু তিনি একটি দুরারোগ্য ব্যধিতে আক্রান্ত থাকা সত্ত্বেও বিমা কোম্পানির কাছে সে তথ্য গোপন করেন। মৃত্যু পরবর্তী সময়ে উত্তরাধিকারী মি. রাকিব বিমাদাবির আবেদন করলে কোম্পানি তা প্রত্যাখ্যান করে। বিমা চুক্তির চূড়ান্ত সদ্বিশ্বাসের নীতি অনুযায়ী মি. খান সব গুরুত্বপূর্ণ তথ্য দিতে বাধ্য ছিলেন। কিন্তু তিনি এক্ষেত্রে অন্যতম গুরুত্বপূর্ণ তথ্য তথা তার দুরারোগ্য রোগের কথা গোপন করেন। যার ফলে আইনগতভাবে উভয়ের মধ্যে কোনো বৈধ চুক্তি সম্পন্ন হয়নি। এরকম পরিস্থিতিতে বিমা কোম্পানি বিমাগ্রহীতাকে আর্থিক সুবিধা দিতে বাধ্য নয়। তাই বলা যায়, বিমা কোম্পানি চূড়ান্ত সদ্বিশ্বাসের নীতি লঙ্ঘনের কারণে মি. রাকিবের আবেদন অ-স্বীকৃতি জানায়।"
        }
      ]
    }
  ]
}