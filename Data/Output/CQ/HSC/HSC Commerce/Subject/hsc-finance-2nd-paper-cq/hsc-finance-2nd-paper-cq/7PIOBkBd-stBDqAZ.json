{
  "title": "কুমিল্লা বোর্ড ২০২৩",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "বাংলাদেশ গ্রাম প্রধান দেশ। এদেশের বেশিরভাগ মানুষ গ্রামে বসবাস এবং তারা কৃষির ওপর নির্ভরশীল। দেশের সরকার কৃষকদের কথা চিন্তা-ভাবনা করে তাদের আর্থিক সহায়তা দানের জন্য ব্যাংক প্রতিষ্ঠা করতে চায়, যার প্রধান লক্ষ্য হলো কৃষকদের সহজ শর্তে ঋণদান করা ও পাশাপাশি তাদের যে সাধারণ ব্যাংকিং আছে সেটিও প্রদান করা।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যেসব ব্যাংক গ্রাহকদের প্রয়োজন ও অর্থনীতির বিশেষ কোনো দিক ব্যাংকিং কাজ পরিচালনা করে তাকে বিশেষায়িত ব্যাংক বলে।"
        },
        {
          "label": "খ",
          "question": "",
          "explanation": "ব্যংক একজনের জমাকৃত অর্থ অন্যজনকে ঋণ হিসেবে দেওয়ার মধ্যস্থতা করায় ব্যাংককে আর্থিক মধ্যস্থতাকারী প্রতিষ্ঠান বলা হয়।ব্যাংক আমানতকারীর অলস বা অতিরিক্ত অর্থ ব্যাংক হিসাবের মাধ্যমে একত্র করে। এই সংগৃহীত অর্থকে বিনিয়োগযোগ্য খাতে ঋণ হিসেবে বিনিয়োগ করে। সুতরাং, ব্যাংক আমানতকারী ও ঋণগ্রহীতার মধ্যে মধ্যস্থতা করে।"
        },
        {
          "label": "গ",
          "question": "",
          "explanation": "উদ্দীপকের ব্যাংকটি কার্যাবলির ভিত্তিতে কৃষি ব্যাংক। দেশের কৃষি খাতের উন্নয়নের লক্ষ্যে কৃষকদের অর্থসংস্থানের জন্য এ ব্যাংক প্রতিষ্ঠিত ।  এটি একটি বিশেষায়িত আর্থিক প্রতিষ্ঠান। এর কাজ হলো কৃষকদের কৃষি যন্ত্রপাতি, সার, বীজ ইত্যাদি কেনায় প্রয়োজনীয় মূলধনের ব্যবস্থা করা। এ ব্যাংক কৃষি ও কৃষিজ শিল্পের উন্নয়নের স্বার্থে কাজ করে। উদ্দীপকে উল্লেখ্য বাংলাদেশ গ্রাম প্রধান দেশ। এদেশের অনেক মানুষ গ্রামে বসবাস করে এবং তারা কৃষির ওপর নির্ভরশীল। দেশের কৃষকদের উন্নয়ন ও কৃষকদের আর্থিক সহায়তা দানের জন্য সরকার একটি ব্যাংক প্রতিষ্ঠা করতে চায়। ব্যাংকটি কৃষি খাত ও কৃষকদের উন্নয়নের জন্য সহজ শর্তে ঋণদানের ব্যবস্থা করবে। সুতরাং, এটি একটি কৃষি ব্যাংক। কৃষি ক্ষেত্রে উন্নয়নের লক্ষ্যেই এ ব্যাংক কৃষকদের বিভিন্ন মেয়াদে ঋণ দেয়। এছাড়া প্রয়োজনে বিভিন্ন রকম পরামর্শদানের মাধ্যমে সহায়তা করে। তাই বলা যায়, উদ্দীপকের ব্যাংকটি কার্যাবলির ভিত্তিতে একটি কৃষি ব্যাংক।"
        },
        {
          "label": "ঘ",
          "question": "",
          "explanation": "কৃষি উন্নয়নে সরকারের প্রতিষ্ঠিত কৃষি ব্যাংকটি অবদান রাখতে পারবে বলে আমি মনে করি।   বিশেষায়িত ব্যাংকগুলো অর্থনীতির বিশেষ কোনো খাত নিয়ে কাজ করে। যেমন: বাংলাদেশ কৃষি ব্যাংক কৃষক ও কৃষি শিল্পের উন্নয়নে কাজ করে। কৃষকদের কৃষি যন্ত্রপাতি ক্রয়, উন্নত বীজ, সার, কীটনাশক ইত্যাদি জোগাড় করতে মূলধনের যোগান দেওয়াসহ পরামর্শ প্রদান কৃষি ব্যাংকের কাজ।   উদ্দীপকে বাংলাদেশ সরকার কৃষকদের উন্নয়নের কথা চিন্তা করে একটি ব্যাংক প্রতিষ্ঠা করতে চায়। কারণ বাংলাদেশের বেশিরভাগ মানুষ গ্রামে থাকে এবং কৃষির ওপর নির্ভরশীল। ব্যাংকটি কৃষকদের সহজ শর্তে ঋণদান ও সাধারণ ব্যাংকিং কার্যক্রম সম্পাদন করবে।   বাংলাদেশের অর্থনীতি অনেকাংশে কৃষির ওপর নির্ভরশীল। উদ্দীপকের কৃষি ব্যাংক কৃষকদের সহজশর্তে ঋণ প্রদান করবে। ফলে তারা সময়মতো কৃষি যন্ত্রপাতি, সার, বীজ ইত্যাদি ক্রয় করতে পারবে। কৃষি বিষয়ক পরামর্শ গ্রহণ করে কৃষকরা তাদের সম্পদের উপযুক্ত ব্যবহার করতে পারবে। উদ্দীপকের ব্যাংকটি সাধারণ ব্যাংকিং সেবাও প্ৰদান করবে। এর দ্বারা কৃষকদের জীবনযাত্রার মানোন্নয়ন হবে। এছাড়াও তারা তাদের ক্রয়-বিক্রয় সংক্রান্ত, আর্থিক লেনদেন সহজে ও দ্রুত সম্পূর্ণ করতে পারবে। ক্ষুদ্র ক্ষুদ্র সঞ্চয় সংগ্রহ করে মূলধন সৃষ্টি করতে পারবে। এটি তাদেরকে বড় ধরনের কৃষি প্রকল্প গ্রহণে উৎসাহী করবে। সুতরাং, এভাবেই উদ্দীপকের সরকারের প্রতিষ্ঠিত কৃষি ব্যাংক কৃষকদের উন্নয়নে অবদান রাখবে।"
        }
      ]
    },
    {
      "number": "2",
      "uddipok": "মি. দিপক একজন ব্যবসায়ী। ব্যবসায়িক প্রয়োজনে তিনি তার বন্ধু মি. বাসুর নিকট হতে কিছু টাকা ধার নেন। মি. দিপক ঐ ঋণ পরিশোধের জন্য মি. বাসুর নামে একটি চেক প্রদান করেন। চেকটির উপরিভাগে বামকোণে অঙ্কিত আড়াআড়ি দুটি সমান্তরাল রেখা টানা ছিল। চেকটি হস্তান্তরের আগেই মি. দিপক তা হরিয়ে ফেলেন। তিনি বিষয়টি দ্রুত ব্যাংক ব্যবস্থাপককে জানান এবং ব্যবস্থাপক প্রয়োজনীয় ব্যবস্থা নেওয়া হবে বলে আশ্বস্ত করেন ।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে চেকের মেয়াদ উত্তীর্ণ হয়ে গেছে তাকে বাসি চেক বলে ।"
        },
        {
          "label": "খ",
          "question": "",
          "explanation": "আমানতকারী চাওয়ামাত্র ব্যাংক তার হিসাব থেকে অর্থ পরিশোধ করতে বাধ্য থাকে যেখানে চেক প্রামাণ্য দলিল হিসেবে কাজ করে । কারণ কোনো চেক যথানিয়মে উপস্থাপনের পরও তা অমর্যাদাকৃত হলে এর জন্য দায়ী পক্ষ সংশ্লিষ্ট অন্যদের কাছে দায়বদ্ধ থাকে। সেক্ষেত্রে কোনোরূপ সাক্ষ্য প্রমাণ ছাড়াই অমর্যাদাকৃত চেকটি আদেষ্টার দায় নির্ধারণে যথেষ্ট বিবেচিত হয়। আর এজন্য আদালত চেককে প্রামাণ্য দলিল হিসেবে সংগ্রহ করে ।"
        },
        {
          "label": "গ",
          "question": "",
          "explanation": "উদ্দীপকে মি দিপকের চেকটি ছিল একটি সাধারণ দাগকাটা চেক। যে চেকের বাম পাশে কিছু লিখে বা না লিখে আড়াআড়ি দুটি রেখা অঙ্কন করলে ওই চেককে দাগ কাটা চেক বলে।দাগকাটা চেকের রেখার মাঝখানে যদি কোন কিছু লিখা না থাকে তবে তা সাধারণ দাগকাটা চেক বলে।এই চেকের বাহক কে ব্যাংক নগদ অর্থ প্রদান করে না, চেকে লিখিত অর্থ প্রাপকের হিসাবে পাঠিয়ে দেয়। ফলে অর্থ উত্তোলনের ক্ষেত্রে প্রাপকের হিসাব হতে এর অর্থ উত্তোলন করতে পারে।উদ্দীপকে মি দিপক একটি চেক ইস্যু করেন, যার বাম পাশে সমান্তরাল দুইটি রেখা টানা ছিল । যেহেতু চেকের বাম পাশে সমান্তরাল ২ টি রেখা টানা আছে , তাই বলা যায় মি দিপক এর চেকটি হল একটি সাধারণ দাগকাটা চেক।।"
        },
        {
          "label": "ঘ",
          "question": "",
          "explanation": "দাগকাটা চেক অধিক নিরাপদ হওয়ার কারণে ব্যাংক কর্তৃপক্ষ মি দিপক কে দুশ্চিন্তামুক্ত থাকতে বলেছেন।বাহক চেক বা হুকুম চেকের উপরে বাম পাশে আড়াআড়ি দুটিরেখা অঙ্কন করলে ওই চেককে দাগ কাটা চেক বলে।দাগ কাটা চেক এর অর্থ ব্যাংক সরাসরি প্রধান না করে, ব্যাংক হিসাবের মাধ্যমে পরিশোধিত করে। এর ফলে চেক চুরি হলে বা হারিয়ে গেলে অর্থ কেউ সহজে উঠাতে পারে না। তাই এই চেকের মাধ্যমে লেনদেন অধিক নিরাপদ।  উদ্দীপকের মি দিপক বাসুর  নিকট একটি দাগকাটা চেক ইস্যু করেন।কিন্তু চেকটি হস্তান্তরের পূর্বে হারিয়ে যায়। ব্যাংকে এ বিষয়ে জানালে ব্যাংক ব্যবস্থাপক মি দিপক কে দুশ্চিন্তা মুক্ত থাকতে বলে। এর কারণ হলো দাগ কাটা চেক অধিক নিরাপদ, তাই এটি হারিয়ে গেলেও কেউ সহজে অর্থ উঠাতে পারবে না দাগকাটা চেকের আরেকটি আরেকটি সুবিধা হল কেউ যদি প্রতারণার মাধ্যমে ব্যাংক হতে অর্থ উঠাতে গেলেও, পূর্বে তথ্যের ভিত্তিতে ব্যাংক সহজে অপরাধী চিহ্নিত করতে পারে। তাই এই সকল নিরাপত্তার কারণে ব্যাংক ব্যবস্থাপক মি দিপক কে দুশ্চিন্তা মুক্ত থাকতে বলল।"
        }
      ]
    },
    {
      "number": "3",
      "uddipok": "দেশের বাণিজ্যিক ব্যাংকগুলো অতিরিক্ত মুনাফার আশায় বাজারে ঋণের প্রবাহ বাড়িয়েছে। এর ফলে দ্রব্যমূল্যের ওপর বিরূপ প্রভাব পড়ায় কেন্দ্রীয় ব্যাংক বাজারে ঋণের প্রবাহ নিয়ন্ত্রণ করতে চায়। সেজন্য কেন্দ্রীয় ব্যাংক বাজারে আগের তুলনায় বেশি পরিমাণে বিভিন্ন দলিলপত্র, বেসরকারি বন্ড ও সিকিউরিটিজ বিক্রির সিদ্ধান্ত নেয় । এর ফলে বাজারে অতিরিক্ত ঋণের প্রবাহ নিয়ন্ত্রণে আসে ।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "কেন্দ্রীয় ব্যাংক খোলাবাজারে বিভিন্ন ধরনের বন্ড, সিকিউরিটিজ, শেয়ার প্রভৃতি কেনা-বেচার মাধ্যমে বাণিজ্যিক ব্যাংকসমূহের ঋণ দেওয়ার সামর্থ্য কমানো-বাড়ানোর যে কৌশল নেয় তাকে খোলাবাজার নীতি বলে।"
        },
        {
          "label": "খ",
          "question": "",
          "explanation": "সরকারের পক্ষে অর্থসংক্রান্ত কাজ সম্পাদন ও পরামর্শ দেওয়ায় কেন্দ্রীয় ব্যাংককে সরকারের প্রকল্প সহায়ক ব্যাংক বলা হয়।   এই ব্যাংক দেশের ব্যাংক ও মুদ্রা ব্যবস্থার নেতৃত্ব দিতে সরকারের মালিকানায় ও নিয়ন্ত্রণে পরিচালিত হয়। কেন্দ্রীয় ব্যাংকের মালিক, পরিচালক ও নিয়ন্ত্রক সরকার। এই ব্যাংক সরকারের পক্ষে অর্থ লেনদেন করে, হিসাব রাখে ও সরকারকে প্রয়োজনে ঋণ দেয় ।"
        },
        {
          "label": "গ",
          "question": "",
          "explanation": "উদ্দীপকে কেন্দ্রীয় ব্যাংক ঋণ নিয়ন্ত্রণের সংখ্যাত্মক পদ্ধতির খোলাবাজার নীতি ব্যবহার করেছে।   কেন্দ্রীয় ব্যাংক বাণিজ্যিক ব্যাংকগুলোর ঋণ প্রবাহ নিয়ন্ত্রণ করে। এ উদ্দেশ্যে কেন্দ্রীয় ব্যাংক যখন খোলাবাজারে বিভিন্ন সিকিউরিটিজ কেনা-বেচা করে তখন তাকে খোলাবাজার নীতি বলে। বাজারে ঋণের বা অর্থের সরবরাহ কমাতে এ দলিলগুলো বিক্রি করা হয়। উদ্দীপকে দেশের বাণিজ্যিক ব্যাংকগুলো অতিরিক্ত মুনাফার আশায় বাজারে ঋণের প্রবাহ বাড়িয়েছে। দ্রব্যমূল্যের ওপর বিরূপ প্রভাব পড়ায় কেন্দ্ৰীয় ব্যাংক বাজারে ঋণের প্রবাহ নিয়ন্ত্রণ করতে চায়। সেজন্য কেন্দ্রীয় ব্যাংক বাজারে আগের তুলনায় বেশি পরিমাণে বিভিন্ন দলিলপত্র, বেসরকারি বন্ড ..ও সিকিউরিটিজ বিক্রির সিদ্ধান্ত নেয়। ফলে বাণিজ্যিক ব্যাংক থেকে অর্থ কেন্দ্রীয় ব্যাংকে নির্গমন হবে। এতে বাজারে মুদ্রা সরবরাহ কাম্য স্তরে আসবে। তাই বলা যায়, উদ্দীপকের কেন্দ্রীয় ব্যাংক যে নীতিটি গ্রহণ করেছে তা কেন্দ্রীয় ব্যাংকের খোলাবাজার নীতি ।"
        },
        {
          "label": "ঘ",
          "question": "",
          "explanation": "উদ্দীপকে কেন্দ্রীয় ব্যাংক যে খোলাবাজার পদ্ধতিটি প্রয়োগ করেছে তা দেশের ঋণ নিয়ন্ত্রণে সফল হবে বলে আমি মনে করি। খোলাবাজার নীতি কেন্দ্রীয় ব্যাংকের অন্যতম ঋণ নিয়ন্ত্রণ পদ্ধতি ।   বাণিজ্যিক ব্যাংকগুলোর ঋণ নিয়ন্ত্রণের জন্য কেন্দ্রীয় ব্যাংক খোলাবাজারে বিল, বন্ড প্রভৃতি কেনা-বেচা করে। ঋণ সরবরাহ নিয়ন্ত্রণের মাধ্যমে এ ব্যাংক মুদ্রাবাজারের স্থিতিশীলতা বজায় রাখে । উদ্দীপকে দেশের বাণিজ্যিক ব্যাংকগুলো অতিরিক্ত মুনাফার আশায় বাজারে ঋণের প্রবাহ বাড়ায়। দ্রব্যমূল্যের ওপর বিরূপ প্রভাব পড়ায় কেন্দ্রীয় ব্যাংক খোলাবাজারে বিভিন্ন দলিলপত্র, বেসরকারি বন্ড ও সিকিউরিটিজ বিক্রি বাড়ানোর সিদ্ধান্ত নেয়। ফলে বাজারে অতিরিক্ত ঋণের প্রবাহ নিয়ন্ত্রণে আসে।   উদ্দপিকে বাণিজ্যিক ব্যাংকগুলো অধিক মুনাফার আশায় বেশি ঋণ দেয়। এতে দেশে ঋণের পরিমাণ বেড়ে যায়। তখন কেন্দ্রীয় ব্যাংক খোলাবাজারে বিল, বন্ড প্রভৃতি বিক্রির সিদ্ধান্ত নেয়। এই বিল, বন্ড বাণিজ্যিক ব্যাংক কিনবে। ফলে বাণিজ্যিক ব্যাংক থেকে টাকা কেন্দ্ৰীয় ব্যাংকে চলে আসবে। এতে বাণিজ্যিক ব্যাংকগুলোর ঋণ দেওয়ার ক্ষমতা কমে যাবে। ফলে বাজারে ঋণের সরবরাহ এবং মুদ্রাস্ফীতি কমবে। তাই বলা যায়, খোলাবাজার নীতি ঋণ নিয়ন্ত্রণে সহায়ক ভূমিকা রাখবে।"
        }
      ]
    },
    {
      "number": "4",
      "uddipok": "জনাব তানভীর একটি প্রতিষ্ঠিত কোম্পানিতে চাকরি করতেন। গত বছর চাকরি ছেড়ে দিয়ে ব্যবসায় শুরু করেন। চাকরি জীবনের শুরুতে তিনি যে হিসাব পরিচালনা করতেন বর্তমানে তিনি সেই হিসাবের মাধ্যমে ব্যবসায়িক লেনদেন করছেন। বর্তমানে তার ব্যবসায়িক লেনদেন পরিচালনা করতে বেশ অসুবিধা হচ্ছে। ব্যবসায়িক কর্মকাণ্ড পরিচালনার জন্য তিনি আরও একটি নতুন হিসাব খোলার চিন্তা-ভাবনা করছেন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে সঞ্চয়ী হিসাবের মাধ্যমে নির্দিষ্ট মেয়াদ পর্যন্ত মাসিক অর্থ জমা দিয়ে মেয়াদ শেষে পেনশন সুবিধা পাওয়া যায় তাকে পেনশন ডিপোজিট হিসাব বলে।"
        },
        {
          "label": "খ",
          "question": "",
          "explanation": "\"স্থায়ী হিসাবের গ্রাহককে ব্যাংক কোনো ধরনের চেক বই সরবরাহ করে না।   নির্দিষ্ট সময় বা মেয়াদের জন্য এককালীন ব্যাংকে টাকা জমা দিয়ে যে হিসাব খোলা হয় তাকে স্থায়ী হিসাব বলে। অর্থাৎ স্থায়ী হিসাবে একটি নির্দিষ্ট সময়ের জন্য গ্রাহক ব্যাংকে টাকা জমা রাখে। ঐ নির্দিষ্ট মেয়াদ শেষ না হওয়া পর্যন্ত সাধারণত এ হিসাবের অর্থ গ্রাহক তোলে না । অন্যদিকে এ হিসাবে জমা রেখে টাকার বিপরীতে ব্যাংক গ্রাহককে স্থায়ী আমানতের রসিদ সরবরাহ করে। তাই এ হিসাবে ব্যাংক থেকে গ্রাহককে কোনো চেক বই ইস্যু করা হয় না।"
        },
        {
          "label": "গ",
          "question": "",
          "explanation": "উদ্দীপকে জনাব তানভীর সঞ্চয়ী হিসাবের মাধ্যমে ব্যবসায়িক লেনদেন পরিচালনা করছেন।   সঞ্চয়ী হিসাবে দিনে যতবার খুশি টাকা জমা দেওয়া গেলেও উত্তোলনের ক্ষেত্রে বাধ্যবাধকতা থাকে। জনগণের মধ্যে সঞ্চয়ের প্রবণতা সৃষ্টি করাই এ হিসাবের মূল উদ্দেশ্য। এ হিসাবে গ্রাহককে অল্প পরিমাণে সুদ দেওয়া হয়।   উদ্দীপকে জনাব তানভীর চাকরি ছেড়ে ব্যবসায় শুরু করেন। তিনি তার পুরোনো ব্যাংক হিসাবেই লেনদেন চালু রেখেছেন। বর্তমানে তার ব্যবসায়িক লেনদেন পরিচালনা করতে বেশ অসুবিধা হচ্ছে। মূলত সঞ্চয়ী হিসাবে নির্দিষ্ট নিয়মের বাইরে টাকা তোলা যায় না। অন্যদিকে, জনাব তানভীরের ব্যবসায় পরিচালনার জন্য দিনে একাধিকবার অর্থ জমা ও উত্তোলনের প্রয়োজন হয়। কিন্তু তার হিসাবটি সঞ্চয়ী হিসাব হওয়ায় লেনদেন করতে অসুবিধা হচ্ছে। সুতরাং, বৈশিষ্ট্যের বিবেচনায় জনাব তানভীরের ব্যবহৃত হিসাবটি হলো সঞ্চয়ী হিসাব"
        },
        {
          "label": "ঘ",
          "question": "",
          "explanation": "ব্যবসায় পরিচালনার জন্য জনাব তানভীরের চলতি হিসাব খোলার সিদ্ধান্তটি যৌন্ত্রিক।   চলতি হিসাবে দিনে যতবার খুশি টাকা জমা দেওয়া বা উঠানো যায়। এ হিসাবের বিপরীতে কোনো সুদ দেওয়া হয় না। তবে জমাতিরিক্ত অর্থ উত্তোলনের সুযোগ দেওয়া হয়। ব্যবসায়ীদের জন্য এ হিসাব সবচেয়ে উপযোগী।   উদ্দীপকে জনাব তানভীর একজন ব্যবসায়ী। তিনি তার বর্তমান ব্যাংক হিসাব দ্বারা ব্যবসায়িক লেনদেন পরিচালনায় অনেক সমস্যার সম্মুখীন হচ্ছেন। এ হিসাবটি তিনি একটি কোম্পানিতে চাকরি করা অবস্থায় খুলেছিলেন। তাই এই হিসাবের পরিবর্তে ব্যবসায়িক কর্মকাণ্ড পরিচালনার জন্য তিনি নতুন একটি হিসাব খোলার চিন্তা-ভাবনা করছেন।ব্যবসায়ীদের জন্য সবচেয়ে উপযোগী ব্যাংক হিসাব হলো চলতি হিসাব।এ হিসাবের মাধ্যমে গ্রাহক যতবার ইচ্ছা টাকা জমা দিতে ও উঠাতে পারে । এক্ষেত্রে কোনো বাধ্যবাধকতা নেই। প্রয়োজনে এ হিসাব থেকে জমাতিরিক্ত উত্তোলনও করা যায়। তাই এ হিসাবের মাধ্যমে ব্যবসায়িক লেনদেন সহজেই করা যায়। তাই জনাব তানভীর চলতি হিসাব খুলতে চাচ্ছেন। কেননা এই হিসাবের মাধ্যমে তার ব্যবসায় পরিচালনা সহজ হবে। সুতরাং বলা যায়, ব্যবসায়ের জন্য চলতি হিসাব খোলা জনাব তানভীরের জন্য যৌক্তিক।"
        }
      ]
    },
    {
      "number": "5",
      "uddipok": "সম্প্রতি দেশের অন্যতম Y ব্যাংকটি বেসরকারি খাতে ঋণের যোগান হ্রাসের জন্য মুদ্রানীতি ঘোষণা করেছে। ঋণের লাগাম টেনে ধরার জন্য Y ব্যাংকটি মুদ্রা বাজারে বন্ড, ঋণপত্র, ট্রেজারি বিল বিক্রির সিদ্ধান্ত নিয়েছে। সরকার প্রত্যাশা করছে যে, এর ফলে মুদ্রাস্ফীতি কমবে এবং অর্থনৈতিক স্থিতিশীলতা বজায় থাকবে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "বাণিজ্যিক ব্যাংকগুলো যে সুদের হারে কেন্দ্রীয় ব্যাংকের কাছ থেকে ঋণ নেয় বা প্রথম শ্রেণির বিল বা সিকিউরিটিজসমূহ বাট্টা করে, সেই হারকে ব্যাংক হার বলে।"
        },
        {
          "label": "খ",
          "question": "",
          "explanation": "কোনো দেশের ঋণ কাম্যস্তরে রাখতে বা নিয়ন্ত্রণ করতে কেন্দ্রীয় ব্যাংক জমার হার পরিবর্তন করে।   প্রত্যেক তালিকাভুক্ত বাণিজ্যিক ব্যাংককে একটি নির্দিষ্ট পরিমাণ অর্থ কেন্দ্রীয় ব্যাংকে জমা রাখতে হয়। ঋণ নিয়ন্ত্রণের প্রয়োজনে কেন্দ্রীয় ব্যাংক  এ জমার হার বাড়াতে বা কমাতে পারে। দেশে মুদ্রাস্ফীতি হলে জমার হার বৃদ্ধি করা হয়। আর মুদ্রা সংকোচনের সময় জমার হার হ্রাস করা হয়।"
        },
        {
          "label": "গ",
          "question": "",
          "explanation": "উদ্দীপকে Y ব্যাংক ঋণ নিয়ন্ত্রণের জন্য খোলাবাজার নীতি নামক সংখ্যাত্মক পদ্ধতি প্রয়োগ করেছে। ঋণ নিয়ন্ত্রণের সংখ্যাত্মক পদ্ধতিগুলো হলো— ব্যাংক হার নীতি, জমার হার পরিবর্তন নীতি ও খোলাবাজার নীতি। এ নীতিগুলো সব তালিকাভুক্ত বাণিজ্যিক ব্যাংককে প্রত্যক্ষ বা পরোক্ষভাবে প্রভাবিত করে। খোলাবাজার নীতিতে কেন্দ্রীয় ব্যাংক খোলাবাজারে বন্ড, ঋণপত্ৰ, ট্রেজারি বিল প্রভৃতি কেনা-বেচা করে । উদ্দীপকে দেশের অন্যতম ব্যাংক Y ব্যাংকের কথা বলা ব্যাংকটি বেসরকারি খাতে ঋণের যোগান কমানোর জন্য ঘোষণা করেছে । ব্যাংকটি মুদ্রাবাজারে বন্ড, ঋণপত্র, ট্রেজারি বিল বিক্রির সিদ্ধান্ত নিয়েছে। ফলে বাণিজ্যিক ব্যাংক থেকে অর্থ কেন্দ্রীয় ব্যংকে নির্গমন হবে। এতে বাজারে ঋণের যোগান কমবে। আর এ নীতি অনুযায়ী কেন্দ্রীয় ব্যাংক মুদ্রাবাজারে এসব দলিল বিক্রয় করে। তাই বলা যায়, উদ্দীপকের Y ব্যাংক ঋণ নিয়ন্ত্রে সংখ্যাত্মক পদ্ধতির খোলাবাজার নীতি ব্যবহার করেছে।"
        },
        {
          "label": "ঘ",
          "question": "",
          "explanation": "Y ব্যাংক কর্তৃক গৃহীত খোলাবাজার নীতি ঋণ নিয়ন্ত্রণে কার্যকর। কেন্দ্রীয় ব্যাংক বাজারে ঋণের সরবরাহ, কাম্য স্তরে রাখতে নীতিমালা প্রণয়ন ও বাস্তবায়ন করে। খোলাবাজার নীতি অনুযায়ী কেন্দ্রীয় বাজারে বন্ড, ঋণপত্র ও অন্যান্য দলিল কেনা-বেচা করে ঋণ নিয়ে চেষ্টা করে। তবে বাণিজ্যিক ব্যাংকগুলো এসব দলিলের কেনা-বেচায় অংশগ্রহণ না করলে, এ নীতি কার্যকর করা কষ্টকর হয় । উদ্দীপকে Y ব্যাংক বেসরকারি খাতে ঋণের যোগান হ্রাস মুদ্রানীতি ঘোষণা করে। ঋণের লাগাম টেনে ধরার জন্য ব্যাংক মুদ্রাবাজারে ঋণপত্র, ট্রেজারি বিল, বন্ড প্রভৃতি বিক্রির সিদ্ধান্ত সরকার প্রত্যাশা করছে এর ফলে মুদ্রাস্ফীতি কমবে এবং অর্থাবস্থার স্থিতিশীলতা বজায় থাকবে।   উদ্দীপকের Y ব্যাংক বাজারে বন্ড, ঋণপত্র ও ট্রেজারি বিল বিক্রির কারনে দেশে অর্থ প্রবাহ কমবে। মুদ্রাবাজার স্থিতিশীলও হবে। তবে এ নীতি কার্যকর হওয়ার জন্য দেশের বাণিজ্যিক ব্যাংকের হাতে নগদ অর্থ মজুদ থাকতে হবে। বাজারে যথেষ্ট পরিমাণে সরকারি ও বেসরকারি সিকিউরিটিজ, স্টক, বন্ড প্রভৃতি দলিলের উপস্থিতি থাকতে হবে। সুসংগঠিত মুদ্রাবাজার এবং এর ওপর কেন্দ্রীয় ব্যাংকের প্রত্যক্ষ নজর থাকতে হবে। তবেই উদ্দীপকের Y ব্যাংক খোলাবাজার নীতি ব্যবহার করে মুদ্রাস্ফীতি হ্রাস এবং অর্থনৈতিক স্থিতিশীলতা বজায় রাখতে পারবে। তাই বলা যায়, কেন্দ্রীয় ব্যাংকের গৃহীত ব্যবস্থা ঋণ নিয়ন্ত্রণ কার্যকর করতে হলে উল্লিখিত শর্তগুলো বাজারে বিদ্যমান থাকা জরুরি।"
        }
      ]
    },
    {
      "number": "6",
      "uddipok": "শুভ ও সজিব দুই বন্ধু। তারা সামান্য পরিমাণ নগদ অর্থ ও ব্যাংকের দেওয়া বিশেষ দুটি চুম্বকীয় কার্ড নিয়ে খুলনা হতে ঢাকায় বেড়াতে এসেছে। শুভর কার্ডটি ব্যবহার করে যেকোনো সময় তার হিসাবে জমাকৃত অর্থ উত্তোলন করতে পারে। অন্যদিকে, সজিবের নিকট যে কার্ডটি রয়েছে সেটি দ্বারা তার হিসাবে পর্যাপ্ত পরিমাণ অর্থ না থাকলেও যাবতীয় কেনাকাটা ও অন্যান্য বিল পরিশোধ করতে পারে। তবে পরবর্তীতে অতিরিক্ত উত্তোলনকৃত অর্থ সুদসহ সজিবকে ব্যাংকে পরিশোধ করতে হয় ।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "POS-এর পূর্ণরূপ হলো 'Point of Sale'।"
        },
        {
          "label": "খ",
          "question": "",
          "explanation": "ই-ব্যাংকিং ব্যবস্থায় উন্নত ইলেকট্রনিক প্রযুক্তি ব্যবহার করে অতিদ্রুত ও নির্ভুলভাবে কাজ পরিচালনা করা যায় বলে গ্রাহক সেবা নিশ্চিতকরণে এটি গুরুত্বপূর্ণ । ইলেকট্রনিক ব্যাংকিং ব্যবস্থা প্রচলনের আগে ব্যাংকগুলোতে কায়িক শ্রম ও কাগজনির্ভর ব্যাংকিং ব্যবস্থা প্রচলিত ছিল। যেখানে একটি চেকের অর্থ উঠাতে ও ব্যাংকিং সেবা পেতে অনেক সময় ব্যয় হতো। এতে ভুলের সম্ভাবনাও বেশি থাকতো। ইলেকট্রনিক ব্যাংকিং ব্যবস্থায় ওয়ান স্টপ সার্ভিস, অনলাইন ব্যাংকিং, এটিএম কার্ড, মোবাইল ব্যাংকিং প্রভৃতি সুবিধার কারণে গ্রাহক সেবার মান অনেক বেড়েছে। তাই গ্রাহক সেবা নিশ্চিতকরণে ই-ব্যাংকিং বর্তমানে খুবই গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে শুভর ব্যবহৃত কার্ডটির নাম ডেবিট কার্ড। এ কার্ডের মাধ্যমে গ্রাহকগণ তাদের ব্যাংক হিসাবের জমাকৃত অর্থ নগদ উত্তোলনসহ কেনাকাটার অর্থ পরিশোধের সুবিধা লাভ করে। এ সুবিধা লাভের জন্য গ্রাহকের হিসাবে পর্যাপ্ত পরিমাণ অর্থ জমা থাকা বাধ্যতামূলক। এ কার্ডের মাধ্যমে গ্রাহকের হিসাবে অর্থ জমা থাকতে হয়।   উদ্দীপকে শুভ ও সজিব দুই বন্ধু। তারা সামান্য পরিমাণ নগদ অর্থ ও ব্যাংকের দেওয়া বিশেষ দুটি চুম্বকীয় কার্ড নিয়ে খুলনা থেকে ঢাকায় বেড়াতে আসে। শুভর কার্ডটি ব্যবহার করে যেকোনো সময় তার হিসাবে জমাকৃত অর্থ উত্তোলন করতে পারে। সাধারণত ডেবিট কার্ড ব্যবহার করে ব্যাংক থেকে জমাকৃত অর্থ উত্তোলন করা হয়। এ কার্ডের বিপরীতে জমাতিরিক্ত উত্তোলন সম্ভব নয়। অর্থাৎ, উদ্দীপকের শুভর ব্যবহৃত কার্ডটির সাথে ডেবিট কার্ডের বৈশিষ্ট্যের মিল রয়েছে। তাই বলা যায়, শুভ ডেবিট কার্ড ব্যবহার করেছে।"
        },
        {
          "label": "ঘ",
          "question": "",
          "explanation": "উদ্দীপকে ‘সজিবের ব্যবহৃত ক্রেডিট কার্ডটি শুভর ব্যবহৃত ডেবিট কার্ড অপেক্ষা উত্তম।'—উক্তিটি যথার্থ।   ক্রেডিট কার্ডের মাধ্যমে গ্রাহক টাকা উত্তোলন, কেনাকাটা ও অন্যান্য ব্যাংকিং লেনদেন করতে পারে। এ কার্ডে গ্রাহকের হিসাবে পর্যাপ্ত অর্থ না থাকলেও ব্যবহার করা যায়। কারণ এ কার্ডের বিপরীতে ব্যাংক একটি নির্দিষ্ট সীমা পর্যন্ত ঋণ সুবিধা দেয়।   উদ্দীপকে শুভ ও সজিব দুই বন্ধু। তারা সামান্য পরিমাণ নগদ অর্থ ও ব্যাংকের দেওয়া বিশেষ দুটি চুম্বকীয় কার্ড নিয়ে খুলনা থেকে ঢাকায় বেড়াতে এসেছে। শুভ কার্ডটি ব্যবহার করে যেকোনো সময় তার হিসাবে জমাকৃত অর্থ উত্তোলন করতে পারে। অন্যদিকে, সজিবের কাছে যে কার্ডটি রয়েছে সেটির দ্বারা তার হিসাবে পর্যাপ্ত পরিমাণ অর্থ না থাকলেও যাবতীয় কেনাকাটা ও অন্যান্য বিল পরিশোধ করতে পারে। তবে পরবর্তীতে অতিরিক্ত উত্তোলনকৃত অর্থ সুদসহ সজিবকে ব্যাংকে পরিশোধ করতে হয়। অর্থাৎ, উদ্দীপকের শুভ ডেবিট কার্ড এবং সজিব ক্রেডিট কার্ড ব্যবহার করে। ডেবিট কার্ড ও ক্রেডিট কার্ড উভয়ই পণ্যের মূল্য পরিশোধে নগদ টাকা বা চেকের বিকল্প হিসেবে ব্যবহার করা যায়। তবে ক্রেডিট কার্ডের মাধ্যমে বাকিতে পণ্য কেনা যায়। ফলে গ্রাহক তার প্রয়োজন অনুযায়ী যখন-তখন পণ্য কেনাকাটা করতে পারে। আন্তর্জাতিকভাবে স্বীকৃত হওয়ায় এর গ্রহণযোগ্যতা তুলনামূলকভাবে বেশি। পরবর্তীতে গ্রাহক এ ঋণের অর্থ নগদে বা মাসিক কিস্তিতে পরিশোধ করার সুযোগ পায়। তাই বলা যায়, উদ্দীপকে শুভর কার্ডের তুলনায় সজিবের ক্রেডিট কার্ড উত্তম।"
        }
      ]
    },
    {
      "number": "7",
      "uddipok": "জনার আহাদ আলী একজন কৃষি কর্মকর্তা। কিছুদিন আগে তিনি চাকরি হতে অবসর গ্রহণ করেন। তিনি অবসর গ্রহণের টাকা সঞ্চয় করতে চান। তাই তিনি এলাকার যমুনা ব্যাংকের ব্যবস্থাপক জনাব আনিস সাহেবের নিকট যান এবং তার পরামর্শক্রমে জনাব আহাদ আলী এমন একটি ব্যাংক হিসাব খুললেন যেখান থেকে একটি নির্দিষ্ট সময় শেষে শব দ্বিগুণ অর্থ পাবেন, যা তার জন্য উপযোগী ও লাভজনকও বটে।",
      "tag": "CB 23,SB 23",
      "sub_questions": [
        {
          "label": "ক",
          "question": "",
          "explanation": "বাহক চেক (Bearer Cheque) হলো এক ধরনের চেক, যেখানে নির্দিষ্ট কোনো ব্যক্তির নামে অনুমোদন না দিয়ে \"বাহক\" শব্দটি উল্লেখ করা থাকে বা কোনো নাম উল্লেখ না থাকলে সেটি বাহক চেক হিসেবে গণ্য হয়।"
        },
        {
          "label": "খ",
          "question": "",
          "explanation": "একজন ব্যবসায়ীর জন্য চলতি হিসাব খোলা উত্তম। যে হিসাবের মাধ্যমে ব্যাংক তার গ্রাহককে ব্যাংকিং সময়ে যতবার ইচ্ছা অর্থ জমাদান ও প্রয়োজনে তা তোলার সুযোগ দেয় তাকে চলতি হিসাব বলে। একজন ব্যবসায়ীকে প্রতিনিয়ত বিভিন্ন ধরনের অর্থ - সংক্রান্ত লেনদেন করতে হয়। এজন্য তার নগদ ঋণ , জমাতিরিক্ত ঋণ ছাড়াও বিভিন্ন ধরনের ব্যাংকিং সহায়তার প্রয়োজন পড়ে , যা অন্য কোনো ব্যাংক হিসাবে পাওয়া যায় না । তাই ব্যবসায়ীরা চলতি হিসাব খুলে থাকেন।"
        },
        {
          "label": "গ",
          "question": "",
          "explanation": "উদ্দীপকের জনাব আহাদ আলীকে ব্যাংক ব্যবস্থাপক স্থায়ী হিসাব খোলার জন্য পরামর্শ দিয়েছেন। এ হিসাব নির্দিষ্ট মেয়াদের জন্য খোলা হয়। উল্লিখিত মেয়াদের মধ্যে গ্রাহক টাকা উত্তোলন করতে পারেন না। এজন্য অলস এবং বড় অঙ্কের টাকা জমানোর উদ্দেশ্যে এ হিসাব খোলা সুবিধাজনক। পাশাপাশি অন্য যেকোনো হিসাবের চেয়ে স্থায়ী হিসাবে বেশি মুনাফা প্রদান করা হয়। উদ্দীপকের আহাদ আলী একজন কৃষি কর্মকর্তা। কিছুদিন আগে তিনি চাকরি হতে অবসর গ্রহণ করেন। তিনি অবসর গ্রহণের পর প্রাপ্ত টাকা সঞ্চয় করতে চান। তাই তিনি এলাকার যমুনা ব্যাংকের ব্যবস্থাপক জনাব আনিস সাহেবের কাছে যান এবং তার পরামর্শে জনাব আহাদ আলী একটি হিসাব খোলেন। জনাব আহাদ আলীর হিসাবের একটি নির্দিষ্ট মেয়াদ রয়েছে এবং উক্ত মেয়াদ শেষে তিনি দ্বিগুণ অর্থ পাবেন। এখানে জনাব আহাদ আলীর হিসাবের প্রধান বৈশিষ্ট্য হলো মেয়াদের নির্দিষ্টতা এবং উচ্চ সুদ হার। এ বৈশিষ্ট্যগুলো স্থায়ী হিসাবের ক্ষেত্রে প্রযোজ্য। তাই বলা যায় , জনাব আহাদ আলী ব্যাংক ব্যবস্থাপকের পরামর্শ অনুযায়ী স্থায়ী হিসাব খুলেছেন।"
        },
        {
          "label": "ঘ",
          "question": "",
          "explanation": "উদ্দীপকের জনাব আহাদ আলীর বর্তমান পরিস্থিতি বিবেচনায় স্থায়ী হিসাব খোলাই উপযুক্ত ।   স্থায়ী হিসাব সাধারণত এককালীন এবং অলস অর্থ জমানোর উপযুক্ত মাধ্যম। কারণ দীর্ঘমেয়াদে অর্থ জমা করার ফলে গ্রাহকগণ অধিক | পরিমাণে মুনাফা অর্জন করতে পারেন। উদ্দীপকের জনাব আহাদ আলী একজন অবসরপ্রাপ্ত কৃষি কর্মকর্তা। অবসরকালীন প্রাপ্ত টাকা তিনি সঞ্চয় করতে চান। তাই তিনি এলাকার যমুনা ব্যাংকের ব্যবস্থাপক আনিস সাহেবের শরণাপন্ন হন। আনিস সাহেব তাকে স্থায়ী হিসাব খোলার পরামর্শ দেন।   অবসর গ্রহণের ফলে জনাব আহাদ আলী এককালীন অনেক অর্থ পেয়েছেন। এখন তার জন্য এমন ব্যাংক হিসাব খোলা উত্তম হবে , যে হিসাবে দীর্ঘমেয়াদে টাকা জমা করা যায় চাইবেন। পাশাপাশি তিনি উক্ত 1 টাকার ওপর অধিক হারে মুনাফা। যাতে উক্ত মুনাফা উত্তোলন করে তিনি মাসিক ব্যয় নির্বাহ করতে পারেন। এখানে উল্লেখ্য যে , শুধু স্থায়ী হিসাবই গ্রাহকদের এ ধরনের সুবিধা দিতে পারে। আর তাই জনাব আনিস সাহেব জনাব আহাদ আলীকে স্থায়ী হিসাব খোলার পরামর্শ দেন। এসব আলোচনার প্রেক্ষিতে বলা যায় , স্থায়ী হিসাব খোলা জনাব আহাদ আলীর জন্য সময়োপযোগী এবং লাভজনক।"
        }
      ]
    },
    {
      "number": "8",
      "uddipok": "জিসান গার্মেন্টস কারখানায় প্রায়ই বিভিন্ন ধরনের দুর্ঘটনা সংঘটিত হয়। ঐ কারখানার শ্রমিকরা আর্থিক নিরাপত্তার জন্য আন্দোলন করে আসছে। মালিকপক্ষ তাদের আন্দোলন মেনে নিয়ে কর্মরত সকল  শ্রমিকদের কল্যাণের জন্য একটি বিমাপত্র গ্রহণ করেন। হঠাৎ দুর্ঘটনায় একজন শ্রমিকের মৃত্যু ও সাতজন শ্রমিক আহত হয়। জিসান গার্মেন্টস এর মালিক নিহত ও আহত শ্রমিকদের পক্ষে বিমা কোম্পানির নিকট বিমাদাবি পেশ করেছেন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে বিমাপত্র একটি নির্দিষ্ট মেয়াদের জন্য করা হয়, তাকে মেয়াদি বিমাপত্র বলে ।"
        },
        {
          "label": "খ",
          "question": "",
          "explanation": "বিমাগ্রহীতার শারীরিক অবস্থার সম্পূর্ণ ও প্রকৃত তথ্যের নিশ্চয়তার জন্য ডাক্তারি রিপোর্ট সংগ্রহ করা হয়।   জীবন বিমার মূল বিষয়বস্তু মানুষের জীবন। তাই বিমাগ্রহীতার শারীরিক অবস্থা এ বিমায় গুরুত্বপূর্ণ ভূমিকা রাখে। তাই বিমাকারী তাদের নিজস্ব প্রতিষ্ঠানের ডাক্তার দ্বারা বিমাগ্রহীতার শারীরিক অবস্থা নিরীক্ষা করে। উক্ত নিরীক্ষণ রিপোর্টে রোগ-ব্যাধি সম্পর্কে আরও বিস্তারিত বর্ণনা থাকে।"
        },
        {
          "label": "গ",
          "question": "",
          "explanation": "জিসান গার্মেন্টস-এর মালিক শ্রমিকদের পক্ষে গোষ্ঠী বিমাপত্র গ্রহণ করেছে।   এ বিমা ব্যবস্থায় একটি বিশেষ গোষ্ঠীর অনেকজন ব্যক্তির জীবনকে একটি বিমাপত্রের অধীনে বিমা করা হয়। সব ধরনের ঝুঁকি বিবেচনা করে গড় হারে প্রিমিয়াম ধার্য করা হয়। ফলে বিমা খরচ ও প্রিমিয়ামের হার অনেক কম হয়। উদ্দীপকের জিসান গার্মেন্টস কারখানায় প্রায়ই বিভিন্ন ধরনের দুর্ঘটনা সংঘটিত হয়। ঐ কারখানার শ্রমিকরা আর্থিক নিরাপত্তার জন্য আন্দোলন করে আসছে। মালিকপক্ষ তাদের আন্দোলনের পেক্ষিতে কর্মরত সকল শ্রমিকদের কল্যাণে একটি বিমাপত্র গ্রহণ করে। এখানে জিসান গার্মেন্টস-এর গ্রহণকৃত বিমাপত্রের উল্লেখযোগ্য বৈশিষ্ট্য হলো একটি বিমাপত্রের অধীনে অনেক সমশ্রেণির মানুষের জীবনের বিমা করা। উক্ত বিমার বৈশিষ্ট্য গোষ্ঠী বিমার বৈশিষ্ট্যের সাথে প্রত্যক্ষভাবে মিল রয়েছে। তাই বলা যায়, উদ্দীপকের জিসান গার্মেন্টস তাদের কর্মীদের জন্য গোষ্ঠী বিমাপত্র গ্রহণ করেছে।"
        },
        {
          "label": "ঘ",
          "question": "",
          "explanation": "উদ্দীপকের জিসান গার্মেন্টস-এর দুর্ঘটনায় ক্ষতিগ্রস্ত শ্রমিকগণ চুক্তি অনুসারে আনুপাতিক হারে ক্ষতিপূরণ পাবেন। গোষ্ঠী বিমার মাধ্যমে একটি বিমাপত্রের অধীনে বহুসংখ্যক মানুষের জীবনের বিমা করা যায়। সেক্ষেত্রে বিমাদাবি বিমাগ্রহীতার অবস্থার প্রেক্ষিতে ভিন্নতর হয়। এছাড়াও গোষ্ঠীভুক্ত কোনো বিমাগ্রহীতা মারা গেলেও বিমাপত্র চালু থাকে । উদ্দীপকের জিসান গার্মেন্টস-এর শ্রমিকদের জন্য একটি গোষ্ঠী বিমাপত্র গ্রহণ করেন। পরবর্তীতে হঠাৎ দুর্ঘটনায় একজন শ্রমিক নিহত ও সাতজন শ্রমিক আহত হয়। জিসান গার্মেন্টস-এর মালিক নিহত ও আহত শ্রমিকদের পক্ষে বিমা কোম্পানির নিকট দাবি পেশ করেন । গোষ্ঠী বিমায় সাধারণত বিমাদাবি বিমাগ্রহীতা অনুসারে ভিন্ন হয়। অর্থাৎ, মৃত বিমাগ্রহীতা সম্পূর্ণ বিমাদাবি পাবেন। আর আংশিক আহত বিমাগ্রহীতারা আনুপাতিক হারে বিমাদাবি পেয়ে থাকে। তাই উদ্দীপকের মৃত শ্রমিক বিমাচুক্তি অনুসারে সম্পূর্ণ মূল্য পাবে। এছাড়া আহত সাতজন শ্রমিক চিকিৎসা ভাতা বাবদ বিমাদাবি পাবে। সুতরাং, বিমাচুক্তির প্রেক্ষিতে বলা যায়, দুর্ঘটনায় ক্ষতিগ্রস্ত শ্রমিকগণ তাদের অবস্থা অনুসারে ক্ষতিপূরণ পাবে ।"
        }
      ]
    },
    {
      "number": "9",
      "uddipok": "মি. রাজু সাহেব একজন শিক্ষক। ভবিষ্যতের কথা ভেবে তিনি তার স্ত্রীকে নমিনী করে শাপলা বিমা কোম্পানি থেকে ১৮ বছরের জন্য ৬ লক্ষ টাকার একটি বিমাপত্র গ্রহণ করেন। প্রতি ৬ মাস অন্তর অন্তর ৬ হাজার টাকা করে প্রিমিয়াম প্রদান করার চুক্তি থাকলেও ৮ বছর পর হঠাৎ তিনি শারীরিকভাবে অক্ষম হয়ে পড়েন এবং শিক্ষকতা ছেড়ে দেন। তিনি বিমা কোম্পানির নিকট বিমাদাবির জন্য আবেদন করলে বিমা কোম্পানি তা প্রত্যাখ্যান করে ও তাকে তার জমাকৃত অর্থের অংশবিশেষ ফেরত দেয়।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে বিমা ব্যবস্থায় একটি বিশেষ গোষ্ঠীর সবার জীবনকে একক বিমাপত্রের অধীনে বিমা করা হয়, তাকে গোষ্ঠী বিমা বলে ।"
        },
        {
          "label": "খ",
          "question": "",
          "explanation": "মানুষের জীবন সংক্রান্ত বিপদের আর্থিক ঝুঁকির নিশ্চয়তা দেয় জীবন বিমা। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেয়া হয় তাকে নিশ্চয়তার চুক্তি বলে। মানুষের মৃত্যু হলে তার ক্ষতির পরিমাণ আর্থিকভাবে পরিমাপযোগ্য নয়। এক্ষেত্রে বিমাকারীকে শুধু একটি নির্দিষ্ট পরিমাণ অর্থ পরিশোধের নিশ্চয়তা দেয়া যায়। এ কারণেই জীবন বিমাকে নিশ্চয়তার চুক্তি বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মি. রাজু সাহেব মেয়াদি জীবন বিমাপত্র সংগ্রহ করেছেন।   একটি নির্দিষ্ট মেয়াদের জন্য মেয়াদি বিমাপত্র করা হয়। এ বিমাপত্রে নির্দিষ্ট মেয়াদ পর্যন্ত বিমাগ্রহীতা প্রিমিয়াম দিয়ে থাকে। পরবর্তীতে বিমাগ্রহীতার মৃত্যু হলে বা মেয়াদকাল শেষ হলে বিমাকারী অর্থ ফেরত দেয়।   উদ্দীপকে মি. রাজু সাহেব ভবিষ্যতের কথা ভেবে তার স্ত্রীকে নমিনী করে শাপলা বিমা কোম্পানি থেকে ১৮ বছরের জন্য ৬ লক্ষ টাকার একটি বিমাপত্র গ্রহণ করেন। প্রতি ৬ মাস অন্তর অন্তর ৬ হাজার টাকা করে প্রিমিয়াম প্রদান করার চুক্তি হয়। মেয়াদি বিমাপত্রের ক্ষেত্রেও মেয়াদ শেষ হওয়ার আগ পর্যন্ত প্রিমিয়াম পরিশোধ করে যেতে হয়। মেয়াদ শেষ হলেই বিমাকৃত অর্থ ফেরত দেওয়া হয়। তাই বলা যায়, মি. রাজু সাহেব মেয়াদি জীবন বিমাপত্র সংগ্রহ করেছিলেন।"
        },
        {
          "label": "ঘ",
          "question": "",
          "explanation": "বিমা প্রতিষ্ঠান বিমাগ্রহীতা মি. রাজু সাহেবকে বিমাদাবি পরিশোধ না করে সমর্পণ মূল্য দিয়েছে, যা সম্পূর্ণ যৌক্তিক।   বিমাগ্রহীতার পক্ষে বিমাপত্রের প্রিমিয়াম নিয়মিত পরিশোধ সম্ভব না হলে বিমাপত্র বিমা প্রতিষ্ঠানের কাছে সমর্পণ করা হয়। এটি সমর্পণের পর বিমাকারী বিমাগ্রহীতাকে যে অর্থ দেয় তা হলো সমর্পণ মূল্য। সাধারণত, দুই বছর পর্যন্ত প্রিমিয়ামের টাকা দিলে সমর্পণ মূল্য দেওয়া হয় । উদ্দীপকের মি. রাজু সাহেব ১৮ বছর মেয়াদি বিমা করেন। কিন্তু তিনি প্রিমিয়াম দিয়েছেন মাত্র ৮ বছর। এরপর প্রিমিয়াম না দিতে পারায় তিনি আগের প্রদত্ত মোট প্রিমিয়ামের ওপর দাবি করেন। কিন্তু বিমাকারী তা প্রত্যাখ্যান করে জমাকৃত অর্থের অংশবিশেষ ফেরত দেয়। জীবন বিমায় বিমাগ্রহীতার পক্ষে প্রিমিয়াম প্রদান করা অসম্ভব হলে তিনি তা বন্ধ করতে পারেন। সেক্ষেত্রে তাকে বিমাপত্রটি সমর্পণ করতে হয়। উদ্দীপকের মি. রাজু সাহেব ৮ বছর প্রিমিয়াম প্রদানের পর অসুস্থ হয়ে শিক্ষকতা ছেড়ে দেন। আর্থিক সমস্যার ফলে তিনি প্রিমিয়াম দিতে পারছেন না। তবে এর ফলে তিনি সম্পূর্ণ প্রিমিয়াম দাবি করতে পারেন না। বরং তিনি সমর্পণ মূল্য পাবেন। কারণ তিনি দুই বছরের অধিক সময় প্রিমিয়াম পরিশোধ করেছেন। তাই বলা যায়, বিমা কোম্পানি মি. রাজু সাহেবকে যে অর্থ প্রদান করেছে তা যথার্থ হয়েছে ।"
        }
      ]
    },
    {
      "number": "10",
      "uddipok": "জনাব আরমান মন্ডল তার ২০ লক্ষ টাকা মূল্যের একটি গাড়ির আর্থিক নিরাপত্তার জন্য প্রথমে শাপলা ইনস্যুরেন্স কোম্পানির নিকট ২০ লক্ষ টাকার বিমাচুক্তি করলেন। পরবর্তীতে তিনি পলাশ ইনস্যুরেন্স কোম্পানির নিকট একই গাড়ির জন্য ২০ লক্ষ টাকার বিমা চুক্তি করলেন। দ্বিতীয় চুক্তি সম্পাদনের ৬ মাস পর জনাব আরমান মন্ডলের গাড়িটি সম্পূর্ণরূপে ক্ষতিগ্রস্ত হলো। জনাব আরমান মন্ডল উভয় কোম্পানির নিকট ক্ষতিপূরণ দাবি করলেন। শাপলা কোম্পানি ১০ লক্ষ টাকা এবং পলাশ কোম্পানি ১০ লক্ষ টাকা ক্ষতিপূরণ প্রদান করে ।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "বিমাযোগ্য স্বার্থ বলতে বিমাকৃত সম্পদ বা জীবনের ওপর বিমাগ্রহীতার আর্থিক স্বার্থকে বোঝায় ।"
        },
        {
          "label": "খ",
          "question": "",
          "explanation": "বিমাচুক্তি লিখিত হওয়া আবশ্যক ।   লিখিত চুক্তি প্রামাণ্য দলিল হিসেবে বিবেচনা করা হয়। এতে বিমার ধরন, সুবিধা, ঝুঁকির পরিমাণ, প্রিমিয়াম, শর্তাবলি ইত্যাদি বিষয় উল্লেখ থাকে। বিমাকারী ও বিমাগ্রহীতা উভয় পক্ষকে বিমাচুক্তি মেনে চলতে হয় ।"
        },
        {
          "label": "গ",
          "question": "",
          "explanation": "উদ্দীপকে জনাব আরমান মন্ডল দুটি বিমা কোম্পানির সাথে দ্বৈত বিমাচুক্তি করেন ।   একই বিষয়বস্তুর জন্য একাধিক বিমা প্রতিষ্ঠানের সাথে বিমাচুক্তি করলে তাকে দ্বৈত বিমা বলে। বিমাকৃত বিষয়বস্তুর মূল্য বেশি হলে এ বিমা করা হয়। জীবন ও সম্পত্তি উভয় ক্ষেত্রেই এরূপ বিমার প্রচলন রয়েছে।   উদ্দীপকে জনাব আরমান মন্ডল ২০ লক্ষ টাকা মূল্যের একটি গাড়ির মালিক। তার গাড়িটির জন্য তিনি শাপলা বিমা কোম্পানি ও পলাশ বিমা কোম্পানি নামে দুটি কোম্পানির সাথে বিমাচুক্তি করেন। তার দুটি পৃথক বিমাচুক্তির মোট মূল্য ২০ লক্ষ টাকা। এক্ষেত্রে তিনি একই সম্পত্তির জন্য পৃথক দুইটি প্রতিষ্ঠানের সাথে বিমাচুক্তি করেন। তার গাড়ির কোনো ক্ষতি হলে দুটি বিমা কোম্পানিই এর ক্ষতিপূরণ করবে। সুতরাং, একাধিক বিমা কোম্পানির সাথে বিমাচুক্তি করায় জনাব আরমান মন্ডলের বিমাকে দ্বৈত বিমা বলা যায়।"
        },
        {
          "label": "ঘ",
          "question": "",
          "explanation": "আনুপাতিক অংশগ্রহণের নীতি অনুযায়ী জনাব আরমান মন্ডল সঠিক পরিমাণ ক্ষতিপূরণ পেয়েছেন। কোনো সম্পত্তি একাধিক বিমা কোম্পানির কাছে বিমা করা হলে এ নীতি অনুসরণ করা হয়। এ নীতি অনুযায়ী সব বিমা কোম্পানি আনুপাতিক হার ক্ষতিপূরণ দিতে বাধ্য থাকে। শুধু সম্পত্তি বিমার ক্ষেত্রেই এ নীতি প্রযোজ্য। উ দ্দীপকে জনাব আরমান মন্ডল তার গাড়ির জন্য শাপলা ও পলাশ বিমা কোম্পানির সাথে সমহারে বিমাচুক্তি করেছেন। বিমা দুটির মোট মূল্য ২০ লক্ষ টাকা। দুর্ঘটনায় গাড়িটি সম্পূর্ণভাবে ক্ষতিগ্রস্ত হয়। অর্থাৎ, তার ২০ লক্ষ টাকাই ক্ষতি হয়। তিনি উভয় প্রতিষ্ঠানের কাছে ক্ষতিপূরণ দাবি করেন। শাপলা কোম্পানি ১০ লক্ষ টাকা দেন। পলাশ কোম্পানিও ১০ লক্ষ টাকা দেন । একই সম্পত্তি একাধিক বিমা কোম্পানির সাথে বিমা করা থাকলে বিমা কোম্পানিগুলো বিমাদাবির মূল্য আনুপাতিক হারে পরিশোধ করে। উদ্দীপকে জনাব আরমান দুটি বিমা প্রতিষ্ঠানের কাছে সমান অঙ্কে মোট ২০ লক্ষ টাকার দুটি বিমা করেছেন। দুর্ঘটনার কারণে ২০ লক্ষ টাকার ক্ষতি হয়। এক্ষেত্রে নিয়ম অনুযায়ী শাপলা ও পলাশ ইস্যুরেন্স কোম্পানি আনুপাতিক হারে অর্থাৎ, ১০ লক্ষ টাকা করে পরিশোধ করবে। জনাব আরমান মন্ডলকেও প্রতিষ্ঠান দুটি ১০ লক্ষ টাকা করে পরিশোধ করেছে। সুতরাং, আনুপাতিক অংশগ্রহণের নীতি অনুযায়ী তিনি সঠিক পরিমাণ ক্ষতিপূরণ পেয়েছেন।"
        }
      ]
    },
    {
      "number": "11",
      "uddipok": "জনাব উসমির একটি গাড়ি আছে। তিনি গাড়িটির মূল্য ৩০ লক্ষ টাকা নির্ধারণ করে জোনাকি বিমা কোম্পানির সাথে বিমা চুক্তি করেন। গাড়িটি দুর্ঘটনায় ক্ষতিগ্রস্ত হয়। জনাব উসমি বিমা কোম্পানির নিকট সম্পূর্ণ ক্ষতিপূরণ দাবি করেন। বিমা কোম্পানি দাবির যৌক্তিকতা বিবেচনা করে সম্পূর্ণ ক্ষতিপূরণ প্রদান করেন। ক্ষতিগ্রস্ত গাড়িটি বিমা কোম্পানি দাবি করলে জনাব উসমি তা হস্তান্তরে অস্বীকৃতি জানালেও পরে তা প্রদানে বাধ্য হয়।",
      "tag": "DB 23,CB 23",
      "sub_questions": [
        {
          "label": "ক",
          "question": "",
          "explanation": "বিমাচুক্তিতে বিমাগ্রহীতার ঝুঁকি বহনের বিনিময়ে বিমাগ্রহীতা বিমাকারীকে যে অর্থ দেয় তাকে প্রিমিয়াম বলে"
        },
        {
          "label": "খ",
          "question": "",
          "explanation": "আইন অনুযায়ী বিমা চুক্তিকে পরম বিশ্বাসের চুক্তি বলা যায়। এরূপ চুক্তির ক্ষেত্রে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয় এবং পক্ষগুলো একে অপরের প্রতি বিশ্বস্ত আচরণ করতে বাধ্য থাকে। বিমা চুক্তিকে পরম বিশ্বাসের চুক্তি হিসেবে গণ্য করার অর্থ হলো, বিমাগ্রহীতা বিমা চুক্তি করার সময়ে এর বিষয়বস্তু সম্পর্কে যেসব গুরুত্বপূর্ণ তথ্য জানা আছে তা বিমাকারী বা ঝুঁকি গ্রহণকারীর কাছে সঠিক ও সম্পূর্ণভাবে প্রকাশ করতে বাধ্য থাকে।"
        },
        {
          "label": "গ",
          "question": "",
          "explanation": "উদ্দীপকে জনাব উসমি আর্থিক ক্ষতিপূরণের নীতির আওতায় ক্ষতিপূরণ পান।   বিমা হলো আর্থিক দুরবস্থার বিপক্ষে আর্থিক ক্ষতিপূরণের একটি ব্যবস্থা। এ নীতি অনুসারে চুক্তিতে উল্লিখিত কারণে বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয়। ক্ষতিপূরণ পাওয়ার আশায় মানুষ তার জীবন ও সম্পত্তির ঝুঁকি বিমা প্রতিষ্ঠানের ওপর অর্পণ করে। উদ্দীপকে জনাব উসমি একটি গাড়ির মালিক। তিনি এর মূল্য ৩০ লক্ষ টাকা নির্ধারণ করে বিমা করেন। দুর্ঘটনায় গাড়িটি ক্ষতিগ্রস্ত হওয়ার কারনে তিনি বিমাদাবি পেশ করলে বিমা প্রতিষ্ঠান সম্পূর্ণ বিমা দাবি পরিশোধ করে। আর্থিক ক্ষতিপূরণের নীতি অনুযায়ী, বিমার বিষয়বস্তু ক্ষতিগ্রস্ত হলে এবং বিমাচুক্তি যথাযথভাবে মেনে চললে বিমা প্রতিষ্ঠান ক্ষতিপূরণ দেয়। উদ্দীপকের জনাব উসমিও চুক্তি অনুযায়ী সৃষ্ট ক্ষতিতে আর্থিক ক্ষতিপূরণ হিসেবে বিমা দাবি লাভ করেছেন। তাই বলা যায়, উদ্দীপকের জনাব উসমি আর্থিক ক্ষতিপূরণের নীতির আলোকে বিমা প্রতিষ্ঠান থেকে বিমা দাবি লাভ করেন।"
        },
        {
          "label": "ঘ",
          "question": "",
          "explanation": "স্থলাভিষিক্তকরণের নীতি অনুযায়ী জনাব উসমির ক্ষতিগ্রস্ত গাড়িটি হস্তান্তরে অস্বীকৃতি জানানো যৌক্তিক ছিল না ।   সম্পত্তি বিমায় চুক্তি মোতাবেক বিমা প্রতিষ্ঠান সম্পূর্ণ ক্ষতিপূরণ দেয়। চুক্তি অনুযায়ী সম্পূর্ণ বিমা দাবি পরিশোধ করলে উক্ত সম্পত্তির অবশিষ্ট অংশের মালিকানা বিমা প্রতিষ্ঠান পায়। বিমাগ্রহীতার কাছ থেকে সম্পত্তির অধিকার বিমা প্রতিষ্ঠানের কাছে স্থানান্তর হওয়ার এ নীতিই স্থলাভিষিক্তকরণের নীতি ।   উদ্দীপকের জনাব উসমির একটি গাড়ি আছে। তিনি গাড়িটির মূল্য ৩০ লক্ষ টাকা নির্ধারণ করে জোনাকি বিমা কোম্পানির সাথে বিমা চুক্তি করেন। গাড়িটি দুর্ঘটনায় ক্ষতিগ্রস্ত হয়। জনাব উসমি বিমা কোম্পানির নিকট সম্পূর্ণ ক্ষতিপূরণ দাবি করেন । বিমা কোম্পানি দাবির যৌক্তিকতা বিবেচনা করে সম্পূর্ণ ক্ষতিপূরণ প্রদান করেন। ক্ষতিগ্রস্ত গাড়িটি বিমা কোম্পানি দাবি করলে জনাব উসমি তা হস্তান্তরে অস্বীকৃতি জানালেও পরে তা প্রদানে বাধ্য হয়। তাই বলা যায়,উদ্দীপকের জনাব উসমি আর্থিক ক্ষতিপূরণের নীতির আলোকে বিমা প্রতিষ্ঠান থেকে বিমা দাবি লাভ করেন।"
        }
      ]
    }
  ]
}