{
  "title": "সিলেট বোর্ড ২০১৭",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব মাহী এবং জনাব ফিরোজ বিশ্ববিদ্যালয় থেকে সদ্য এমবিএ পাস করে বের হয়েছে। সম্প্রতি মাহী 'X' ব্যাংকের সহকারী পরিচালক পদে যোগদান করে, যেটি দেশের মুদ্রাবাজারের স্থিতিশীলতা রক্ষা ও ঋণ নিয়ন্ত্রণের সাথে সংশ্লিষ্ট। অন্যদিকে জনাব ফিরোজ 'Y' ব্যাংকের সিনিয়র অফিসার পদে যোগদান করে যেটি প্রধানত জনগণের কাছ থেকে আমানত গ্রহণ করে এবং প্রয়োজনে ঋণদানের মাধ্যমে প্রতিষ্ঠানের জন্য প্রয়োজনীয় মুনাফা অর্জন নিশ্চিত করে। কার্যাবলি ভিন্ন হলেও ফিরোজের কর্মরত ব্যাংককে মাহীর কর্মরত ব্যাংকের নিকট দায়বদ্ধ থাকতে হয়।",
      "tag": "SB 17",
      "sub_questions": [
        {
          "label": "ক",
          "question": "ব্যাংক কী?",
          "explanation": "ব্যাংক হলো এমন একটি আর্থিক প্রতিষ্ঠান যা আমানত হিসেবে অর্থ সংগ্রহ করে, ঋণ দেয় ও অন্যান্য অর্থ সংক্রান্ত কাজ সম্পন্ন করে ।"
        },
        {
          "label": "খ",
          "question": "ব্যাংককে অর্থ ও ঋণের ব্যবসায়ী বলা হয় কেন? বুঝিয়ে লেখ।",
          "explanation": "ব্যাংক অন্যের অর্থ নিয়ে ব্যবসায় করে বলে একে অর্থ ও ঋণের ব্যবসায়ী বলা হয়। ব্যাংক প্রতিষ্ঠান আমানত সংগ্রহ, ঋণদান ও বিনিময়ের মাধ্যম সৃষ্টি করে। এর মুখ্য কাজ হলো আমানতকারীদের কাছ থেকে কম সুদে আমানত বা ধার সংগ্রহ করা এবং বেশি লাভে বিনিয়োগ করা। অর্থ ও ঋণ নিয়েই ব্যাংকিং কাজ পরিচালিত হয় বলে ব্যাংককে অর্থ ও ঋণের ব্যবসায়ী বলা হয়।"
        },
        {
          "label": "গ",
          "question": "কার্যাবলির ভিত্তিতে জনাব মাহী এর ব্যাংকটি কোন ধরনের ব্যাংক? ব্যাখ্যা করো ।",
          "explanation": "উদ্দীপকে জনাব মাহীর কর্মরত ব্যাংকটি কাজের ভিত্তিতে কেন্দ্রয়ী ব্যাংক। কেন্দ্রীয় ব্যাংক অর্থবাজার ও ব্যাংক ব্যবস্থার নিয়ন্ত্রক। জনকল্যাণের উদ্দেশ্যে সরকারি নিয়ন্ত্রণে পরিচালিত দেশের এক ও অনন্য ব্যাংকিং প্রতিষ্ঠানই হলো কেন্দ্রীয় ব্যাংক। মুদ্রামান ও বৈদেশিক মুদ্রা সংরক্ষণ এবং ঋণ নিয়ন্ত্রণের মাধ্যমে স্থিতিশীল অর্থনৈতিক অবস্থা সৃষ্টিতে এই ব্যাংকটি কাজ করে। উদ্দীপকে জনাব মাহী সদ্য এমবিএ পাস করে X ব্যাংকে সহকারী পরিচালক পদে যোগদান করেন। উক্ত ব্যাংকটি দেশের মুদ্রাবাজারের স্থিতিশীলতা রক্ষা ও ঋণ নিয়ন্ত্রণের সাথে যুক্ত। সুতরাং জনাব মাহীর ব্যাংকটি দেশের অর্থব্যবস্থা ও ব্যাংক ব্যবস্থার নিয়ন্ত্রক হিসেবে কাজ করে। এই দায়িত্ব শুধু একটি দেশের কেন্দ্রীয় ব্যাংক পালন করে। তাই বলা যায়, জনাব মাহীর কর্মরত ব্যাংকটি কাজের ভিত্তিতে দেশের কেন্দ্রীয় ব্যাংক ।"
        },
        {
          "label": "ঘ",
          "question": "ফিরোজের কর্মরত ব্যাংককে মাহীর কর্মরত ব্যাংকের নিকট দায়বদ্ধ থাকার যৌক্তিকতা বিশ্লেষণ করো।",
          "explanation": "উদ্দীপকে জনাব ফিরোজ যে ব্যাংকে কর্মরত আছেন তা একটি তালিকাভুক্ত বাণিজ্যিক ব্যাংক হওয়ায় এটি জনাব মাহীর কর্মরত ব্যাংক তথা কেন্দ্রীয় ব্যাংকের কাছে দায়বদ্ধ। সহজ নিয়ন্ত্রণের লক্ষ্যে কেন্দ্রীয় ব্যাংক দেশের সব বাণিজ্যিক ব্যাংক ও আর্থিক প্রতিষ্ঠানকে তালিকাভুক্ত করে। ফলে ব্যাংকগুলো কেন্দ্রীয় ব্যাংকের নির্দেশিত নীতিমালা মেনে চলে। এর ফলে অর্থবাজার নিয়ন্ত্রণ সহজ হয়। উদ্দীপকে জনাব ফিরোজ Y ব্যাংকের সিনিয়র অফিসার পদে যোগদান করেন। ব্যাংকটি প্রধানত জনগণের কাছ থেকে আমানত নেয় এবং প্রয়োজনে ঋণদান করে। এর মাধ্যমে উক্ত ব্যাংকটি প্রয়োজনীয় মুনাফা অর্জন নিশ্চিত করে। অন্যদিকে জনাব মাহী X নামের একটি ব্যাংকে কর্মরত আছেন যেটি দেশের কেন্দ্রীয় ব্যাংক। উদ্দীপক অনুযায়ী Y ব্যাংকটি, X ব্যাংকের কাছে দায়বদ্ধ। দেশের সব বাণিজ্যিক ব্যাংক কেন্দ্রীয় ব্যাংকের তালিকার অন্তর্ভুক্তিতে বাধ্য। ফলে জনাব ফিরোজের ব্যাংকটিও জনাব মাহীর ব্যাংকের কাছে তালিকাভুক্ত। তালিকাভুক্ত ব্যাংকগুলো কেন্দ্রীয় ব্যাংকের সব নীতিমালা ও নির্দেশনা মানতে বাধ্য থাকে। কেন্দ্রীয় ব্যাংক যেকোনো ব্যাপারে তালিকাভুক্ত ব্যাংকগুলোকে সহায়তা করতে পারে। তবে তালিকাভুক্ত ব্যাংকগুলো যেকোনো বিষয়ে কেন্দ্রীয় ব্যাংকের কাছে জবাবদিহিতায় বাধ্য। তাই বলা যায়, উদ্দীপকের Y ব্যাংকটিও X ব্যাংকের কাছে দায়বদ্ধ ।"
        }
      ]
    },
    {
      "number": "2",
      "uddipok": "জনাব রানা একজন চাকরিজীবী। তিনি পূর্বের ব্যক্তিগত ঋণ পরিশোধের জন্য জনাব রহিমের নামে একটি চেক ইস্যু করে। যার বামপাশের কোণায় দুইটি সমান্তরাল রেখা টানা ছিল। কিন্তু হস্তান্তরের পূর্বেই তিনি মানিব্যাগসহ চেকটি হারিয়ে ফেলেন। দ্রুত বিষয়টি ব্যাংক কর্তৃপক্ষকে অবহিত করলে ব্যাংক কর্তৃপক্ষ তাকে দুশ্চিন্তামুক্ত থাকার আহ্বান জানান এবং প্রয়োজনীয় ব্যবস্থা গ্রহণের আশ্বাস দেন।",
      "tag": "SB 17",
      "sub_questions": [
        {
          "label": "ক",
          "question": "অঙ্গীকারপত্র কী?",
          "explanation": "অঙ্গীকারপত্র হলো এমন এক ধরনের দলিল যাতে কোনো ব্যক্তি অপর কোনো ব্যক্তিকে একটি নির্দিষ্ট পরিমাণ অর্থ নির্দিষ্ট সময় পর দেওয়ার প্রতিশ্রুতি দেয়।"
        },
        {
          "label": "খ",
          "question": "বিনিময় বিল অপেক্ষা চেকের ব্যবহার সার্বজনীন কেন? বুঝিয়ে লেখ।",
          "explanation": "চেকের অর্থ ব্যাংক হিসাবের মাধ্যমে হস্তান্তর করা বেশি নিরাপদ হওয়ায় বিনিময় বিল অপেক্ষা চেকের ব্যবহার সার্বজনীন। বিনিময় বিল ও চেক উভয়ই হস্তান্তরযোগ্য দলিল হিসেবে ব্যবহৃত হয়। দাগকাটা চেকের অর্থ স্থানান্তরের ক্ষেত্রে তা ব্যাংক হিসাবের মাধ্যমে উপস্থাপন করতে হয়। এছাড়া এ ধরনের চেক চুরি বা হারিয়ে গেলেও ঝুঁকি থাকে না। অন্যদিকে প্রাপক নির্দিষ্ট মেয়াদান্তে বিনিময় বিল ব্যাংকে উপস্থাপন করলে অর্থ দেওয়া হয়। তাই নিরাপত্তা বিবেচনায় চেকের ব্যবহার বেশি নিরাপদ।"
        },
        {
          "label": "গ",
          "question": "জনাব রানা কর্তৃক ইস্যুকৃত চেকটি কোন ধরনের? ব্যাখ্যা করো।",
          "explanation": "উদ্দীপকে জনাব রানার ইস্যুকৃত চেকটি একটি দাগকাটা চেক। বাহক বা হুকুম চেকের বামপ্রান্তের উপরিভাগে দুটি সমান্তরাল রেখা টেনে দাগকাটা চেক তৈরি করা হয়। এ চেকের মাধ্যমে লেনদেনের বেশি নিরাপত্তা নিশ্চিত হয়। এই চেকের অর্থ শুধু চেকে উল্লিখিত ব্যক্তির হিসাবের মাধ্যমে সংগ্রহ করা যায় । উদ্দীপকে জনাব রানা একজন চাকরিজীবী। তিনি আগের ব্যক্তিগত ঋণ পরিশোধের জন্য জনাব রহিমের নামে একটি চেক ইস্যু করেন। তবে তিনি চেকটির বামপ্রান্তের উপরিভাগের কোনায় দুটি সমান্তরাল রেখা টেনে দেন। এতে তিনি চেকটিকে দাগকাটা চেকে রূপান্তর করেন। এটি শুধু জনাব রহিমের হিসাবে জমাদানের মাধ্যমে অর্থ সংগ্রহ করা যাবে।"
        },
        {
          "label": "ঘ",
          "question": "ব্যাংক কর্তৃপক্ষ জনাব রানাকে দুশ্চিন্তামুক্ত থাকতে বলার যৌক্তিকতা বিশ্লেষণ করো।",
          "explanation": "হারিয়ে যাওয়া চেকটি দাগকাটা চেক হওয়ায় ব্যাংক কর্তৃপক্ষ জনাব রানাকে দুশ্চিন্তামুক্ত থাকতে বলা যৌক্তিক। চেকের নিরাপত্তা বাড়ানো এবং ঝুঁকি কমানোর লক্ষ্যে দাগকাটা চেকের প্রচলন ঘটেছে। এরূপ চেকের অর্থ সরাসরি উত্তোলন করা যায় না। প্রাপকের ব্যাংক হিসাবে জমা দিয়ে এর অর্থ সংগ্রহ করতে হয়। উদ্দীপকে জনাব রানা একটি দাগকাটা চেক তৈরি করেন। উক্ত চেকে প্রাপকের নামের স্থানে জনাব রহিমের নাম উল্লেখ করা হয়। চেকটি শুধু জনাব রহিমের ব্যাংক হিসাবে জমা দিয়ে অর্থ সংগ্রহ করা যাবে। কিন্তু চেকটি হস্তান্তরের আগেই জনাব রানা তা হারিয়ে ফেলেন। বিষয়টি ব্যাংক কর্তৃপক্ষকে অবহিত করলে তারা দুশ্চিন্তামুক্ত থাকার পরামর্শ দেন। চেকটির অর্থ শুধু ঢেকে উল্লিখিত প্রাপকের হিসাবের মাধ্যমে দেওয়া হবে। ফলে জনাব রানার তৈরিকৃত চেকের নিরাপত্তা নিশ্চিত হয়েছে। তাই হারিয়ে গেলেও চেকের অর্থ সম্পূর্ণ নিরাপদ থাকায় ব্যাংক কর্তৃপক্ষ এরূপ আশ্বাস দিয়েছেন।"
        }
      ]
    },
    {
      "number": "3",
      "uddipok": "দেশের মুদ্রাবাজারের স্থিতিশীলতা রক্ষায় কেন্দ্রীয় ব্যাংকের ভূমিকা অপরিসীম । বিভিন্ন কারণে দেশের মুদ্রাস্ফীতি দেখা দিলে ব্যাংকটি তার সুদের হার ১% বৃদ্ধির সিদ্ধান্ত গ্রহণ করে। তবুও মুদ্রাস্ফীতি নিয়ন্ত্রণে না আসায় ব্যাংকটি ঋণ প্রদানের ক্ষেত্রে কতকগুলো খাত সুনির্দিষ্ট করে দেওয়ায় ঋণ সরবরাহে স্থিতিশীলতা আসে।",
      "tag": "DB 23,JB 21,SB 17",
      "sub_questions": [
        {
          "label": "ক",
          "question": "",
          "explanation": "ব্যাংকিং লেনদেন হতে উদ্ভূত আন্ত-ব্যাংকিং দেনা পাওনা নিষ্পত্তিস্থলই হল নিকাশঘর"
        },
        {
          "label": "খ",
          "question": "",
          "explanation": "কেন্দ্রীয় ব্যাংক সরকারের পক্ষ হয়ে বিভিন্ন কার্যক্রম সম্পাদন করে তাই কেন্দ্রীয় ব্যাংকে সরকারের ব্যাংক বলা হয়।   মুদ্রা ব্যবস্থা নেতৃত্ব প্রদানের জন্য সরকারের মালিকানায় ও নিয়ন্ত্রণের পরিচালিত দেশের এক ও অনন্য ব্যাংকিং প্রতিষ্ঠানকে কেন্দ্রীয় ব্যাংক বলে। এই ব্যাংকের মালিক, পরিচালক, ও নিয়ন্ত্রক সরকার। এই ব্যাংক সরকারের পক্ষে অর্থ লেনদেন করে, হিসাব রাখে, সরকারকে প্রয়োজনে ঋণ দেয় এবং বিভিন্ন ক্ষেত্রে সরকারের প্রতিনিধিত্ব করে। তাই কেন্দ্রীয় ব্যাংকের সরকারের ব্যাংক বলা হয়"
        },
        {
          "label": "গ",
          "question": "",
          "explanation": "বাংলাদেশ ব্যাংক প্রথমে ঋণ  নিয়ন্ত্রণে ব্যাংক হার  নীতি পদ্ধতি ব্যবহার করেছেন।   বাণিজ্যিক ব্যাংকগুলো যে সুদের হারে কেন্দ্রীয় ব্যাংকের নিকট থেকে ঋণ গ্রহণ করে বা প্রথম শ্রেণীর বিল বা সিকিউরিটি সমূহ বাট্টা করে নেই সে হারকে ব্যাংক হার বলে।যদি কেন্দ্রীয় ব্যাংক হার বৃদ্ধি করে দেই তাহলে বাণিজ্যিক  ব্যাংকের সুদের হার বৃদ্ধি পাবে এতে গ্রাহকদের মধ্যে ঋণ গ্রহনে নিরুৎসাহিতসৃষ্টি হবে এবং বাজারে ঋণের পরিমাণ হ্রাস পাবে। অন্যদিকে কেন্দ্রীয় ব্যাংক যদি ব্যাংক হারা হ্রাস করে দেয় তাহলে বাণজ্যিক ব্যাংকের সুদের হারা হ্রাস পাবে এবং বাজার ঋনের পরিমাণ বৃদ্ধি পাবে ।   উদ্দীপকে মুদ্রাস্ফিতির স্থিতিশীল রক্ষার  জন্য কেন্দ্রীয় ব্যাংক বাণিজ্যিক ব্যাংকের সুদের হার ১%করে ।এতে বাণিজ্যিক ব্যাংকের ঋণের পরিমাণ হ্রাস পায় সুতরাং যেহেতু কেন্দ্রীয় ব্যাংক ব্যাংক ব্যাংক হার বৃদ্ধি করেছে তাই বলা যায় এটা হল ঋন নিয়ন্ত্রণের ব্যাংক হার নীতি।"
        },
        {
          "label": "ঘ",
          "question": "",
          "explanation": "কেন্দ্রীয় ব্যাংক কর্তৃক সর্বশেষ ঋণ নিয়ন্ত্রণ এর পদক্ষেপটি হল গুণগত বা নির্বাচন মূলক পদ্ধতি এর ঋণের বরাদ্দ করার নীতি। যা উপযুক্ত বলে মনে করি।   বিশেষ খাত চিহ্নিত করে সে ক্ষেত্রে ঋনের পরিমাণ কম বেশি করার নীতি কে ঋণের বরাদ্দ করা নীতি বলে।ীই নীতির ক্ষেত্রে যে সকল খাতে ঋণ দেওয়া প্রয়োজন সেখানে কেন্দ্রীয় ব্যাংক বিশেষ বরাদ্দার নির্দেশ দেই। আবার যে সকল খাতে ঋণ কমানো উচিত সে ক্ষেত্রে কড়াকড়ি আরোপ করে।   উদ্দীপকে কেন্দ্রীয় ব্যাংক প্রথমে ঋণ নিয়ন্ত্রণ ব্যাংক হার নীতি করলেও, তা প্রভাব না পড়ার কারণে,ঋনের সুনির্দিষ্ট খাত চিহ্নিত করে ঋণ সরবরাহ স্থিতিশীল রাখে।এটি হলো ঋনের বরাদ্দকরণ নীতি।   ব্যাংক হার নীতি প্রয়োগে কিছু সীমাবদ্ধ রয়েছে, যেমন দেশের সুসংগঠিত মুদ্রা বাজার থাকতে হবে,বাণিজ্য ব্যাংকগুলোর অতিরিক্ত রিজার্ভ থাকলে এ নীতি কার্যকর হয় না। তাই উদ্দীপকে কেন্দ্রীয় ব্যাংক ঋণের সরবরাহ স্থিতিশীল রাখার জন্য,ঋণের বরাদ্দ করা নীতি প্রয়োগ করেন। ফলে নির্দিষ্টতা চিহ্নিত করার মাধ্যমে  ঋণের সরবরাহ স্থিতিশীল রাখতে পারবে। তাই কেন্দ্রীয় ব্যাংকের পরবর্তী পদক্ষেপটি কার্যকর বল আমি মনে"
        }
      ]
    },
    {
      "number": "4",
      "uddipok": "জনাব মাহবুব গত পাঁচ বছর যাবত অগ্রণী ব্যাংকে একটি ডিপিএস হিসাব পরিচালনা করেছিলেন যার মেয়াদপূর্তিতে তিনি ৫ লক্ষ টাকা পান। এ প্রাপ্ত অর্থ হতে ২০ হাজার টাকা তিনি নতুন একটি ব্যাংক হিসাবে জমা রাখেন যেখানে দৈনিক যতবার খুশি টাকা জমা রাখা গেলেও কিছু বাধ্যবাধকতার ভিতরে থেকে টাকা উত্তোলন করতে হয়। অবশিষ্ট টাকা তিনি অধিক লাভের আশায় ভিন্ন ধরনের একটি ব্যাংক হিসাবে দীর্ঘ সময়ের জন্য জমা রাখেন।",
      "tag": "SB 17",
      "sub_questions": [
        {
          "label": "ক",
          "question": "ব্যাংক হিসাব কী?",
          "explanation": "অর্থ লেনদেন ও অন্যান্য ব্যাংকিং সেবার সুযোগ দিয়ে গ্রাহকের নামে ব্যাংক যে হিসাব খুলে তাই ব্যাংক হিসাব।"
        },
        {
          "label": "খ",
          "question": "একজন ব্যবসায়ীর জন্য কোন ধরনের ব্যাংক হিসাব উত্তম এবং কেন?",
          "explanation": "একজন ব্যবসায়ীর জন্য চলতি হিসাব খোলা উত্তম। এ ধরনের হিসাবের মাধ্যমে ব্যাংক তার গ্রাহককে ব্যাংকিং সময়ে যতবার ইচ্ছা অর্থ জমাদান ও প্রয়োজনে তা তোলার সুযোগ দেয়। একজন ব্যবসায়ীকে প্রতিনিয়ত বিভিন্ন ধরনের অর্থ সংক্রান্ত লেনদেন করতে হয়। এজন্য তার নগদ ঋণ, জমাতিরিক্ত ঋণ ছাড়াও বিভিন্ন ধরনের ব্যাংকিং সহায়তার প্রয়োজন পড়ে, যা অন্য কোনো ব্যাংক হিসাবে পাওয়া যায় না।তাই ব্যবসায়ীরা চলতি হিসাব খুলে থাকেন।"
        },
        {
          "label": "গ",
          "question": "জনাব মাহবুব ডিপিএস থেকে প্রাপ্ত অর্থের ২০ হাজার টাকা কোন ধরনের ব্যাংক হিসাবে জমা করেছেন? ব্যাখ্যা করো।",
          "explanation": "উদ্দীপকে জনাব মাহবুব ডিপিএস থেকে প্রাপ্ত অর্থের বিশ হাজার টাকা সঞ্চয়ী হিসাবে জমা করেছেন। এ ধরনের হিসাব মূলত সঞ্চয়ের উদ্দেশ্যে খোলা হয়। সঞ্চয়ী হিসাবের গ্রাহকগণ কার্যদিবসে যতবার ইচ্ছা টাকা জমাদানের সুবিধা পান। তবে উত্তোলনের সুযোগ পান সপ্তাহে দুইবার । উদ্দীপকে জনাব মাহবুব ডিপিএস-এর মেয়াদপূর্তিতে তা থেকে এককালীন পাঁচ লক্ষ টাকা নেন। এ প্রাপ্ত অর্থ থেকে বিশ হাজার টাকা তিনি নতুন একটি ব্যাংক হিসাবে জমা রাখেন। তবে উক্ত হিসাবে তিনি দৈনিক যতবার খুশি টাকা জমা রাখতে পারলেও তা উত্তোলনে কিছু বাধা-নিষেধ রয়েছে। সঞ্চয়ী হিসাবধারীদের ক্ষেত্রেও অর্থ উত্তোলনে এ ধরনের বাধ্যবাধকতা রয়েছে। তাই বলা যায়, জনাব মাহবুব ব্যাংকে সঞ্চয়ী হিসাব খুলেছেন।"
        },
        {
          "label": "ঘ",
          "question": "উদ্দীপকে বর্ণিত অবশিষ্ট অর্থ দীর্ঘমেয়াদের জন্য অন্য একটি ব্যাংক হিসাবে জমা রাখার সিদ্ধান্তের যৌক্তিকতা বিশ্লেষণ করো।",
          "explanation": "উদ্দীপকে বর্ণিত অবশিষ্ট অর্থ সর্বাধিক মুনাফা অর্জনের লক্ষ্যে স্থায়ী হিসাবে দীর্ঘমেয়াদের জন্য জমাদানের সিদ্ধান্ত যৌক্তিক। এ ধরনের হিসাবে নির্দিষ্ট সময়ের জন্য অর্থ জমা রাখা হয়। মেয়াদপূর্তিতে গ্রাহক অন্যান্য হিসাবের তুলনায় বেশি লাভসহ অর্থ উত্তোলন করতে পারেন। কিন্তু মেয়াদপূর্তির আগে অর্থ উত্তোলন করলে কোনো সুদ পাওয়া যায় না। উদ্দীপকে জনাব মাহবুব ডিপিএস-এর মেয়াদপূর্তিতে এককালীন পাঁচ লক্ষ টাকার মধ্যে বিশ হাজার টাকা দিয়ে তিনি একটি সঞ্চয়ী হিসাব খোলেন। অবশিষ্ট অর্থ তিনি আর্থিক লাভের আশায় দীর্ঘসময়ের জন্য অন্য একটি হিসাবে জমা রাখেন। সুতরাং জনাব মাহবুব অবশিষ্ট টাকা ব্যাংকের স্থায়ী হিসাবে বিনিয়োগ করেন। স্থায়ী হিসাবের অর্থ ব্যাংক নির্দিষ্ট সময়ের জন্য ব্যবহারের সুযোগ পায়। এ কারণেই এ হিসাবের গ্রাহকরা ব্যাংক থেকে সবচেয়ে বেশি মুনাফা পায়। জনাব মাহবুবের প্রত্যাশা ছিল বেশি মুনাফা অর্জন করা। তার এই প্রত্যাশা পূরণে স্থায়ী হিসাবটি যথেষ্ট ছিল। সুতরাং বলা যায়, উক্ত হিসাবটি গ্রহণ করা তার জন্য যৌক্তিক হয়েছে বলে আমি মনে করি।"
        }
      ]
    },
    {
      "number": "5",
      "uddipok": "'গোমতি ব্যাংক লি.' একটি বাণিজ্যিক ব্যাংক। সম্প্রতি ব্যাংকটি বিভিন্ন কারণে গ্রাহকদের চাহিদা মাফিক যথাসময়ে অর্থ পরিশোধ করতে পারছিল না। ব্যাংকটি আধুনিক ব্যাংকিং কৌশলও সঠিকভাবে প্রয়োগ করতে পারছিল না। প্রতিযোগিতায় টিকতে ব্যাংকটি ৫০ ভাগ শেয়ার ইছামতি ব্যাংক লি.' কে হস্তান্তরের সিদ্ধান্ত গ্রহণ করেছে যাতে ব্যাংকটি আধুনিক ব্যাংকে রূপান্তরিত হতে পারে ।",
      "tag": "SB 17",
      "sub_questions": [
        {
          "label": "ক",
          "question": "ব্যাংকের পূর্বসূরী কারা?",
          "explanation": "স্বর্ণকার, মহাজন ও ব্যবসায়ী শ্রেণিকে ব্যাংক ব্যবস্থার পূর্বসূরি হিসেবে মনে করা হয় ।"
        },
        {
          "label": "খ",
          "question": "ব্যাসেল-২ কোন কোন ক্ষেত্রে প্রয়োগ হয়?",
          "explanation": "ব্যাংকের মূলধন পর্যাপ্ততা নিশ্চিত করা, তদারকি, পর্যালোচনা ও বাজার শৃঙ্খলা বজায়ে ব্যাসেল-২ প্রয়োগ করা হয়। ব্যাংক ও আর্থিক প্রতিষ্ঠানের ঝুঁকি পরিমাপ ও মূলধন বিভাজনের জন্য সবচেয়ে গ্রহণযোগ্য বিধি-বিধান তৈরি ও তা উপস্থাপন করা ব্যাসেল-২ কমিটির কাজ। একে আন্তর্জাতিক স্মারক হিসেবে বিবেচনা করা হয়।"
        },
        {
          "label": "গ",
          "question": "গ্রাহকদের যথাসময়ে অর্থ দিতে না পারায় 'গোমতি ব্যাংক লি.'-এর ব্যাংকের কোন নীতি লঙ্ঘিত হয়েছে?",
          "explanation": "উদ্দীপকে গোমতি ব্যাংক লি. তারল্যনীতির লঙ্ঘন করেছে। চাওয়ামাত্র নগদে গ্রাহকের অর্থ পরিশোধ ক্ষমতাই হলো তারল্য। আর গ্রাহকদের চেকের অর্থ চাওয়ামাত্র পরিশোধের জন্য যথেষ্ট পরিমাণ তরল অর্থ সংরক্ষণের কৌশলই তারল্যনীতি। এক্ষেত্রে বেশি পরিমাণ নগদ অর্থ সংরক্ষণ করা যাবে না। তা না হলে ঋণদান সামর্থ্য কমে যাবে। উদ্দীপকে গোমতি ব্যাংক লি. একটি বাণিজ্যিক ব্যাংক। সম্প্রতি ব্যাংকটি গ্রাহকদের চাহিদা অনুযায়ী অর্থ পরিশোধ করতে পারছিল না। বাণিজ্যিক ব্যাংকের প্রকৃতি অনুযায়ী ব্যাংক তার আমানতকারীদের চাওয়ামাত্র টাকা পরিশোধ করতে বাধ্য। কিন্তু তা না করতে পারলে ব্যাংকের সুনাম কমে যায়। গোমতি ব্যাংক লি. এই কাজটি করতে ব্যর্থ হয়েছে। কাম্য পরিমাণ তরল সম্পত্তি সংরক্ষণের অভাবে এরূপ ঘটেছে। সুতরাং এটি সার্বিকভাবে ব্যাংকটির তারল্যনীতির লঙ্ঘন করে।"
        },
        {
          "label": "ঘ",
          "question": "ইছামতি ব্যাংক লি.' কে শেয়ার হস্তান্তর 'গোমতি ব্যাংক লি.'-এর জন্য কতটুকু যৌক্তিক মতামত দাও।",
          "explanation": "বর্তমান প্রতিযোগিতায় টিকে থাকার জন্য ‘ইছামতি ব্যাংক লি.'-কে শেয়ার হস্তান্তর ‘গোমতি ব্যাংক লি.'-এর জন্য সম্পূর্ণ যৌক্তিক বলে আমি মনে করি। যেকোনো প্রতিষ্ঠান পরিচালনায় মূলধন গুরুত্বপূর্ণ উপাদান । আর ব্যাংকিং প্রতিষ্ঠানের জন্য তার গুরুত্ব আরও বেশি। কারণ ব্যাংক অর্থ নিয়েই ব্যবসায় করে। কোনো ব্যাংক অর্থ সংকটে থাকলে ব্যাংকিং কার্যক্রম বাধাগ্রস্ত হয়। উদ্দীপকে গোমতি ব্যাংক লি. একটি বাণিজ্যিক ব্যাংক। সম্প্রতি ব্যাংকটি বিভিন্ন কারণে গ্রাহকদের চাহিদামাফিক অর্থ ফেরত দিতে পারছিল না। অর্থ সংকটের কারণে ব্যাংকটি তার ব্যাংকিং কাজ পরিচালনার ক্ষেত্রে অপারগ হয়। প্রতিযোগিতায় টিকে থাকার জন্য ব্যাংকটি ৫০ ভাগ শেয়ার ইছামতি লি.-কে হস্তান্তরের সিদ্ধান্ত দিয়েছে। যাতে ব্যাংকটি আধুনিক ব্যাংকে রূপান্তরিত হতে পারে । শেয়ার হস্তান্তরের কারণে ব্যাংকটির কাছে নগদ অর্থ আসবে। এ কারণে তারল্য সংকট দূর হবে। অর্থ সংকট দূর করার জন্য এবং আধুনিক ব্যাংক হিসেবে প্রতিষ্ঠা করার জন্য গৃহীত সিদ্ধান্তটি যৌক্তিক। অর্থ সংকট দূর হলে প্রতিষ্ঠানটি গ্রাহকের চাহিদা পূরণ করে একটি আধুনিক ব্যাংকে রূপান্তর করতে পারবে। এছাড়া ব্যাংকের তারল্য সংকট দূর ইছামতি করে এর শাখার বিস্তৃতিও ঘটাতে পারবে। তাই বলা যায়, ব্যাংক লি.-কে শেয়ার হস্তান্তর গোমতি ব্যাংক লি.-এর জন্য যৌক্তিক একটি সিদ্ধান্ত ।"
        }
      ]
    },
    {
      "number": "6",
      "uddipok": "মি. তারেক 'ডেলটা ব্যাংক লি.'-এর একজন গ্রাহক। তিনি লেনদেনের সুবিধার জন্য ব্যাংক কর্তৃক ইস্যুকৃত একটি ইলেকট্রনিক কার্ড ব্যবহার করেন যা দিয়ে টাকা উত্তোলন ও কেনাকাটা করা যায়। অন্যদিকে তার বন্ধু মি. শফিক এমন একটি ইলেকট্রনিক কার্ড ব্যবহার করেন, যা দিয়ে টাকা উত্তোলন ও কেনাকাটা ছাড়া আরো অন্যান্য কাজ করা যায়।",
      "tag": "SB 17",
      "sub_questions": [
        {
          "label": "ক",
          "question": "ই-ব্যাংকিং কী?",
          "explanation": "ইলেকট্রনিক ব্যাংকিং হলো এমন একটি সমন্বিত প্রক্রিয়া যেখানে কম্পিউটার প্রযুক্তির মাধ্যমে গ্রাহকদের ব্যাংকিং সুবিধা ও সেবা দেওয়া হয়।"
        },
        {
          "label": "খ",
          "question": "মোবাইল ব্যাংকিং কেন জনপ্রিয়?",
          "explanation": "মোবাইল ব্যাংকিং ব্যবস্থায় মোবাইল ফোন ব্যবহার করে গ্রাহক ব্যাংকিং সুবিধা পাওয়ার পাশাপাশি বিভিন্ন বিল পরিশোধের সুযোগ পায় যা মোবাইল ব্যাংকিং সেবাকে জনপ্রিয় করেছে। আধুনিক ব্যাংকিং-এর নতুন সংযোজন হলো মোবাইল ব্যাংকিং । বাংলাদেশে ব্র্যাক ব্যাংক বিকাশ নামে ও ডাচ্-বাংলা ব্যাংক রকেট নামে এ ধরনের ব্যাংকিং চালু করেছে, যা আমাদের দেশে মোবাইল ব্যাংকিংকে জনপ্রিয় করেছে।"
        },
        {
          "label": "গ",
          "question": "ব্যাংক প্রদত্ত মি. তারেকের ইলেকট্রনিক কার্ড কোন ধরনের? ব্যাখ্যা করো।",
          "explanation": "উদ্দীপকে ব্যাংক প্রদত্ত মি. তারেকের ইলেকট্রনিক কার্ডটি একটি ডেবিট কার্ড । এ কার্ডের মাধ্যমে গ্রাহকগণ তাদের ব্যাংক হিসাবের জমাকৃত অর্থ নগদ উত্তোলনসহ কেনাকাটায় অর্থ পরিশোধের সুবিধা লাভ করে। এ সুবিধা লাভের জন্য গ্রাহককে শুরুতেই ব্যাংকে টাকা জমা করতে হয়। এরপর গ্রাহক কার্ড ব্যবহার করে নিজের ইচ্ছামত সে টাকা ব্যবহার করতে পারে। উদ্দীপকে মি. তারেক ডেলটা ব্যাংক লি.-এর একজন গ্রাহক। লেনদেনের সুবিধার জন্য ব্যাংক কর্তৃক ইস্যুকৃত একটি ইলেকট্রনিক কার্ড ব্যবহার করেন। এর মাধ্যমে তিনি তার হিসাবের জমাকৃত অর্থ উত্তোলন করতে পারেন। এছাড়াও কেনাকাটায় অর্থ পরিশোধের সুবিধা পান। সুতরাং বলা যায়, মি. তারেকের ব্যবহৃত কার্ডটি বৈশিষ্ট্যের বিচারে এটি একটি ডেবিট কার্ড।"
        },
        {
          "label": "ঘ",
          "question": "মি. শফিকের কার্ডটি বর্তমান বাণিজ্যে কীভাবে ভূমিকা রাখতে পারে বিশ্লেষণ করো।",
          "explanation": "উদ্দীপকে মি. শফিকের ক্রেডিট কার্ডটি ঋণ সুবিধার মাধ্যমে বর্তমান বাণিজ্যে ভূমিকা রাখতে পারে। এ কার্ড বর্তমান ব্যবসা-বাণিজ্যে ব্যাপকভাবে ব্যবহার করা হয়। এটি ব্যাংকের একটি ইলেকট্রনিক সেবা। এরূপ কার্ডের মাধ্যমে ব্যাংক গ্রাহককে ঋণ সুবিধা দেয়। এছাড়া বাকিতে পণ্য বা সেবা কিনতেও এ ধরনের কার্ড জনপ্রিয়। উদ্দীপকে মি. শফিক ব্যাংক প্রদত্ত একটি ইলেকট্রনিক কার্ড ব্যবহার করেন। কার্ডটি দিয়ে তিনি ধারে টাকা উত্তোলন ও বাকিতে কেনাকাট করতে পারবেন। সুতরাং, মি. শফিকের গৃহীত ইলেকট্রনিক কার্ডটি ব্যাংকের ক্রেডিট কার্ড। ব্যবসা বাণিজ্যের ক্ষেত্রে নগদ অর্থের পাশাপাশি বাকিতে পণ্য কেনার প্রয়োজন হয়। এরূপ কেনাকাটায় ক্রেতা ও বিক্রেতা উভয়কে পূর্ব পরিচিত হতে হয়। তবে পূর্ব পরিচিত না হলে বাকিতে পণ্য কিনতে বাধা তৈরি হয়। এ বাধা দূরীকরণে বর্তমানে ক্রেডিট কার্ড পণ্যের মূল্য পরিশোধের ব্যবস্থা করে। এটি ব্যাংক প্রদত্ত এক ধরনের ঋণ। এর মাধ্যমে ব্যাংক তার গ্রাহককে একটি নির্দিষ্ট সীমা পর্যন্ত নির্ধারিত সুদের বিনিময়ে অর্থের যোগান দেয়। ফলে ব্যবসা-বাণিজ্যের গতিশীলতা বজায় থাকে।"
        }
      ]
    },
    {
      "number": "7",
      "uddipok": "জনাব আবিদ এবং জনাব শাহরিয়ার একই এলাকার দু'জন ব্যবসায়ী। তারা দু'জন ABC ব্যাংকের নিকট ভিন্ন ধরনের ঋণের জন্য আবেদন করলে ব্যাংক জনাব আবিদকে স্থায়ী সম্পদ জামানতের বিপরীতে ঋণ মঞ্জুর করে। অন্যদিকে ব্যাংক জনাব শাহরিয়ারকে অস্থাবর সম্পত্তির বিপরীতে ঋণ প্রদান করে।",
      "tag": "SB 17",
      "sub_questions": [
        {
          "label": "ক",
          "question": "জমাতিরিক্ত ঋণ কী?",
          "explanation": "চলতি হিসাবে জমার অতিরিক্ত পরিমাণ অর্থ উত্তোলনের সুযোগই হলো জমাতিরিক্ত ঋণ ।"
        },
        {
          "label": "খ",
          "question": "ঋণ বিশ্লেষণে আবেদনকারীর অবস্থা বিবেচনাই মুখ্য কেন?",
          "explanation": "ঋণদানের ক্ষেত্রে ঋণের অর্থ ফেরত পাওয়ার বিষয়টি মুখ আর তা নির্ভর করে আবেদনকারীর সার্বিক অবস্থার ওপর। ঋণ দেওয়ার ক্ষেত্রে ব্যাংক গ্রাহকের চরিত্র, সচ্ছলতা, সম্পদ, ঋণ ফেরত ক্ষমতা প্রভৃতি গুরুত্বের সাথে বিবেচনা করে। ঋণের খাত, জামানতের প্রকৃতি প্রভৃতি বিবেচ্য হলেও আবেদনকারীর ব্যক্তিগত অবস্থা বিবেচনাই এক্ষেত্রে মুখ্য ।"
        },
        {
          "label": "গ",
          "question": "ABC ব্যাংক জনাব আবিদকে যে ধরনের ঋণ মঞ্জুর করেছে তা প্রকৃতি বিবেচনায় কোন ধরনের? ব্যাখ্যা করো।",
          "explanation": "উদ্দীপকে জনাব আবিদকে ABC ব্যাংক স্থাবর সম্পত্তি জামানতের বিপরীতে যে ঋণ মঞ্জুর করেছে সেটি সাধারণ ঋণ বা ধার সাধারণত স্থাবর সম্পত্তি জামানতের বিপরীতে ব্যাংক গ্রাহকদের দীর্ঘমেয়াদে সাধারণ ঋণ বা ধার দেয়। গ্রাহকদের নামে ঋণ হিসাব খুলে ব্যাংক তাতে ঋণের টাকা স্থানান্তর করে। উদ্দীপকে জনাব আবিদ একজন ব্যবসায়ী। ABC ব্যাংকে তিনি প্রয়োজনীয় ঋণের জন্য আবেদন করেন। ঋণ মঞ্জুরে ব্যাংক জনাব আবিদের কাছ থেকে স্থায়ী সম্পদ জামানত হিসেবে দাবি করে। সুতরাং, ABC ব্যাংক ঋণ মঞ্জুরে স্থাবর সম্পত্তি জামানত হিসেবে নেওয়ায় তা সাধারণ ঋণ বা ধারের বৈশিষ্ট্যপূর্ণ।"
        },
        {
          "label": "ঘ",
          "question": "ABC ব্যাংক কর্তৃক জনাব শাহরিয়ারকে প্রদত্ত ঋণ জনাব আবিদকে প্রদত্ত ঋণ অপেক্ষা অধিক সুবিধাজনক— যুক্তি দেখাও।",
          "explanation": "উদ্দীপকে ABC ব্যাংক জনাব শাহরিয়ারকে নগদ ঋণ দিয়েছে, যা জনাব আবিদের গৃহীত সাধারণ ঋণ অপেক্ষা বেশি সুবিধাজনক। সাধারণ ঋণ ইস্যুর ক্ষেত্রে ব্যাংক ঋণ হিসাবে স্থানান্তরিত পুরো টাকার ওপর প্রাথমিকভাবে সুদ ধার্য করে। তবে নগদ ঋণের ক্ষেত্রে শুধু ঋণ হিসাবের উত্তোলিত অর্থ ও অফেরতকৃত অর্থের ওপর সুদ ধার্য করা হয়। উদ্দীপকে জনাব আবিদ ও জনাব শাহরিয়ার একই এলাকার দু'জন ব্যবসায়ী। তারা দু'জনই ABC ব্যাংকের কাছে ভিন্ন ধরনের ঋণের জন্য আবেদন করেন। ঋণ মঞ্জুরে জনাব আবিদ স্থায়ী সম্পদ জামানত দিলেও জনাব শাহরিয়ার অস্থাবর সম্পত্তি জামানত রাখেন। সুতরাং, জনাব আবিদ ABC ব্যাংক থেকে সাধারণ ঋণ ও জনাব শাহরিয়ার নগদ ঋণ নিয়েছেন। উল্লিখিত উভয় প্রকার ঋণ দেওয়ার জন্য ব্যাংক গ্রাহকের নামে একটি ঋণ হিসাব খোলে। মঞ্জুরকৃত ঋণের অর্থ নগদে না দিয়ে উক্ত হিসাবে স্থানান্তর করে। গ্রাহক পরবর্তীতে চেকের মাধ্যমে এ অর্থ উত্তোলন করে। সাধারণ ঋণের ক্ষেত্রে ঋণ হিসেবে স্থানান্তরিত পুরো টাকার ওপর ব্যাংক সুদ ধার্য করে। তবে নগদ ঋণের ক্ষেত্রে শুধু উত্তোলিত অর্থের ওপর ব্যাংক সুদ ধার্য করে। তাই বলা যায়, ABC ব্যাংক কর্তৃক জনাব শাহরিয়ারকে প্রদত্ত ঋণটি নগদ ঋণ হওয়ায় তা অপেক্ষাকৃত লাভজনক।"
        }
      ]
    },
    {
      "number": "8",
      "uddipok": "ভবিষ্যৎ অনিশ্চয়তার কথা চিন্তা করে মি. X' একটি ৫ বছর মেয়াদি ও তম প্রিমিয়ামের বিমা পলিসি গ্রহণ করেন। এক্ষেত্রে বিমার মেয়াদ উত্তীর্ণ হলে শুধু মি. কে বিমাদাবির অর্থ পরিশোধের নিশ্চয়তা প্রদান করা হয়। অন্যদিকে মি. 'Y' একটি ২০ বছর মেয়াদি বিমা পলিসি গ্রহণ করে পলিসিটির মেয়াদের মধ্যে মি. 'Y' মারা গেলে তার পরিবারের মনোনীত ব্যক্তিকে অথবা মৃত্যুবরণ না করলে মি. 'Y' কে বোনাসসহ বিমাকৃত অর্থ প্রদানের নিশ্চয়তা প্রদান করে।",
      "tag": "SB 17",
      "sub_questions": [
        {
          "label": "ক",
          "question": "বিমাযোগ্য স্বার্থ কী?",
          "explanation": "বিমাযোগ্য স্বার্থ বলতে বিমাকৃত সম্পদ বা জীবনের ওপর বিমাগ্রহীতার আর্থিক স্বার্থকে বোঝায় ।"
        },
        {
          "label": "খ",
          "question": "বিমাকে ঝুঁকি বণ্টনের যৌথ ব্যবস্থা বলা হয় কেন?",
          "explanation": "বিমার মাধ্যমে বিমাগ্রহীতা তার সম্ভাব্য ঝুঁকিকে কয়েকটি পক্ষের মধ্যে বণ্টন করে বলে বিমাকে ঝুঁকি বণ্টনের যৌথ ব্যবস্থা বলা হয়। বিমা এমন একটি ব্যবস্থা, যার মাধ্যমে ক্ষতিগ্রস্ত বিমাগ্রহীতার ক্ষতিকে বিভিন্ন পক্ষের মধ্যে বণ্টন করা যায়। এ ব্যবস্থায় বিমাকারী বিভিন্ন বিমাগ্রহীতার কাছ থেকে প্রিমিয়াম সংগ্রহ করে। কোনো বিমাগ্রহীতা ক্ষতিগ্রস্ত হলে এই প্রিমিয়ামের অর্থ থেকে উক্ত বিমাদাবি পরিশোধ করা হয়।"
        },
        {
          "label": "গ",
          "question": "মি. 'X' কর্তৃক গৃহীত বিমা পলিসিটি বিমাপত্রের মেয়াদের ভিত্তিতে কোন ধরনের? ব্যাখ্যা করো।",
          "explanation": "উদ্দীপকে মি. X কর্তৃক গৃহীত বিমা পলিসিটি বিমাপত্রের মেয়াদের ভিত্তিতে একটি বিশুদ্ধ মেয়াদি বিমাপত্ৰ । এ বিমাপত্র একটি নির্দিষ্ট মেয়াদের জন্য খোলা হয়। মেয়াদ শেষে বিমাগ্রহীতা বিমার অর্থ ফেরত পায়। আর এই মেয়াদের মধ্যে বিমাকৃত ব্যক্তি মারা গেলে কোনো প্রকার বিমাদাবি পরিশোধিত হয় না। এরূপ বিমাপত্র সাধারণত ৫ বা ১০ বছর মেয়াদি হয় যাতে বিমা প্রিমিয়ামের পরিমাণও কম হয় । উদ্দীপকে ভবিষ্যৎ অনিশ্চয়তার কথা চিন্তা করে মি. X একটি জীবন বিমা পলিসি গ্রহণ করেন। যার মেয়াদ ৫ বছর। এছাড়া এর প্রিমিয়ামের পরিমাণও অপেক্ষাকৃত কম। তবে এক্ষেত্রে মি. X বিমাপত্রের মেয়াদপূর্তিতে জীবিত থাকলেই শুধু বিমাকারী প্রতিষ্ঠান দাবি পরিশোধে বাধ্য থাকবে। তবে উক্ত মেয়াদোত্তীণের আগে মি. X মারা গেলে বিমাদাবি পরিশোধিত হবে না। সুতরাং, মেয়াদের ভিত্তিতে মি. X এর গৃহীত বিমা পলিসিটি বিশুদ্ধ মেয়াদি জীবন বিমাপত্রের সাথে সামঞ্জস্যপূর্ণ।"
        },
        {
          "label": "ঘ",
          "question": "'মি. 'Y' কর্তৃক গৃহীত বিমাপত্রটি একাধারে নিরাপত্তা ও বিনিয়োগ সুবিধা প্রদান করবে'— তুমি কি এ উক্তির সাথে একমত? উদ্দীপকের আলোকে তোমার যৌক্তিক",
          "explanation": "উদ্দীপকে মি. Y কর্তৃক গৃহীত বিমাপত্রটি এক সাথে নিরাপত্তা ও বিনিয়োগ সুবিধা দেবে এক্ষেত্রে উক্ত বিমাপত্রটি সাধারণ মেয়াদি বিমাপত্র হওয়ায় আমি এ বক্তব্যের সাথে একমত। সাধারণত মেয়াদি বিমাপত্রের ক্ষেত্রে নির্দিষ্ট মেয়াদের মধ্যে বিমাকৃত ব্যক্তি মারা গেলে মনোনীত ব্যক্তি বিমাদাবির অর্থ পায়। উক্ত মেয়াদের মধ্যে বিমাগ্রহীতার মৃত্যু না হলে মেয়াদ শেষে লাভসহ টাকা বিমাগ্রহীতাকে ফেরত দেওয়া হয়। ফলে এরূপ বিমাপত্র একদিকে বিনিয়োগ ও অন্যদিকে প্রতিরক্ষার সুবিধা দেয় । উদ্দীপকে মি. Y বিশ বছর মেয়াদি একটি বিমা পলিসি গ্রহণ করেন। উক্ত বিমাপত্রের শর্ত অনুযায়ী মেয়াদের মধ্যে মি. Y এর মৃত্যু হলে তার মনোনীত ব্যক্তিকে অথবা তিনি জীবিত থাকলে মেয়াদ শেষে তাকে বিমাকৃত অর্থ পরিশোধ করা হবে। সুতরাং মি. Y একটি সাধারণ মেয়াদি জীবন বিমাপত্র গ্রহণ করেছেন। মি. Y এর গৃহীত বিমাপত্রটি তার অবর্তমানে পরিবারের জন্য আর্থিক নিরাপত্তাস্বরূপ। এছাড়াও তাকে নির্দিষ্ট সময় পরপর কিস্তি পরিশোধ করতে হয়। এটি এক ধরনের বাধ্যতামূলক সঞ্চয়ে পরিণত হয়। পরবর্তীতে এ অর্থ বিনিয়োগ করা যায়। আবার মি. Y মারা গেলে এই বিমাটি তার পরিবারের জন্য আর্থিক প্রতিরক্ষা হিসেবে কাজ করবে।"
        }
      ]
    },
    {
      "number": "9",
      "uddipok": "'বেঙ্গল শিপিং' এর মালিক জনাব মামুন তার ৫টি জাহাজ ০১-০১-২০১৬ থেকে ৩০-০৬-২০১৬ তারিখ পর্যন্ত সময়ের জন্য 'কর্ণফুলী ইন্সুরেন্স কোম্পানির নিকট একই বিমাপত্রের অধীনে বিমা করেন। উক্ত সময়ের মধ্যে সিঙ্গাপুর সমুদ্র বন্দর থেকে চট্টগ্রাম সমুদ্র বন্দরে ফেরার পথে 'বেঙ্গল শিপিং' এর বিমাকৃত একটি জাহাজ সামুদ্রিক ঝড়ের মুখোমুখি হয়ে ডুবে যাওয়ার উপক্রম হয়। বিপদগ্রস্ত জাহাজটিকে বিপদমুক্ত করার লক্ষ্যে জাহাজে বোঝাইকৃত কিছু মালামাল সমুদ্রে নিক্ষেপ করলে জাহাজটি রক্ষা পায়। পরবর্তীতে 'বেঙ্গল শিপিং' কর্ণফুলী ইন্সুরেন্স কোম্পানির নিকট সমুদ্রে নিক্ষিপ্ত পণ্যের সম্পূর্ণ ক্ষতিপূরণ দাবি করলে বিমা কোম্পানিটি আনুপাতিক হারে ক্ষতিপূরণ প্রদান করা হবে বলে জানিয়ে দেয় ।",
      "tag": "SB 17",
      "sub_questions": [
        {
          "label": "ক",
          "question": "নৌ-বিপদ কী?",
          "explanation": "সমুদ্রপথে যেসব বিপদের কারণে জাহাজ, জাহাজস্থিত পণ্য ও মাশুলের ক্ষতি হয় তা হলো নৌ-বিপদ ।"
        },
        {
          "label": "খ",
          "question": "জেটিসনের ফলে কোন ধরনের সামুদ্রিক ক্ষতির উদ্ভব হয়? ব্যাখ্যা করো।",
          "explanation": "জেটিসনের ফলে আংশিক সামদ্রিক ক্ষতির উদ্ভব হয় । জাহাজ ও জাহাজস্থিত পণ্যকে বড় ধরনের বিপদ থেকে রক্ষার জন্য পরিবহনকৃত পণ্যের অংশবিশেষ সমুদ্রে নিক্ষেপ করাকে পণ্য নিক্ষেপণ বা জেটিসন বলে। এরূপ পণ্য নিক্ষেপণের উদ্দেশ্য হলো পণ্যবাহী জাহাজকে কিছুটা হালকা করে ডুবে যাওয়ার হাত থেকে রক্ষা করা।"
        },
        {
          "label": "গ",
          "question": "'বেঙ্গল শিপিং' কর্তৃক গৃহীত বিমাপত্রটি কোন ধরনের নৌ বিমাপত্র? ব্যাখ্যা করো।",
          "explanation": "উদ্দীপকে বেঙ্গল শিপিং-এর গৃহীত বিমাপত্রটি ভাসমান নৌ বিমাপত্ৰ । এ ধরনের বিমাপত্রে একই মালিক বা প্রতিষ্ঠানের একাধিক জাহাজ নির্দিষ্ট সময়ের জন্য একটি বিমাপত্রের আওতায় বিমা করা হয়। এক্ষেত্রে যেকোনো জাহাজের ক্ষতিতে আনুপাতিক হারে ক্ষতির মূল্য নির্ধারিত হয়। উদ্দীপকে বেঙ্গল শিপিং-এর মালিক জনাব মামুন তার ৫টি জাহাজের জন্য কর্ণফুলী ইন্স্যুরেন্স কোম্পানির কাছ থেকে একটি বিমাপত্র নেন ৷ উক্ত বিমাপত্রটি ছয় মাসের জন্য গৃহীত হয়। সুতরাং জনাব মামুন তার মালিকানাধীন ৫টি জাহাজের ঝুঁকিকে একটি বিমাপত্র দ্বারা প্রতিরক্ষার ব্যবস্থা নিয়েছেন। এটি মূলত নৌ বিমার ভাসমান বিমাপত্রের মূল বিষয়। তাই বলা যায়, বেঙ্গল শিপি-এর মালিক ভাসমান নৌ বিমাপত্র গ্রহণ করেছিলেন।"
        },
        {
          "label": "ঘ",
          "question": "'কর্ণফুলী বিমা কোম্পানি' কর্তৃক আনুপাতিক হারে ক্ষতিপূরণ প্রদানের সিদ্ধান্ত কতটুকু যৌক্তিক? উদ্দীপকের আলোকে তোমার মতামত দাও।",
          "explanation": "উদ্দীপকে পণ্য নিক্ষেপণে আংশিক ক্ষতি হওয়ায় কর্ণফুলী বিমা প্রতিষ্ঠান কর্তৃক আনুপাতিক হারে ক্ষতিপূরণ দেওয়া যৌক্তিক। পণ্য নিক্ষেপণ এক ধরনের অপ্রাকৃতিক নৌ বিপদ। সামুদ্রিক ঝড়, জলোচ্ছ্বাস বা অন্য কারণে বিপদগ্রস্ত জাহাজকে হালকা করার জন্য সমুদ্রে পণ্য নিক্ষেপ করা হয়। মূলত সামগ্রিক ক্ষতির হাত থেকে পণ্যবাহী জাহাজের রক্ষার্থে এ ধরনের আংশিক ক্ষতির আশ্রয় নেওয়া হয়। উদ্দীপকে বেঙ্গল শিপিং তাদের ৫টি জাহাজের জন্য একটি ভাসমান নৌ বিমাপত্ৰ নেয়। বিমাপত্রের মেয়াদকাল ছয় মাস। উক্ত সময়ের মধ্যে সিঙ্গাপুর সমুদ্রবন্দর থেকে চট্টগ্রাম সমুদ্রবন্দরে ফেরার পথে বিমাকৃত একটি জাহাজ সামুদ্রিক ঝড়ের কবলে পড়ে। বিপদগ্রস্ত জাহাজটিকে বিপদমুক্ত করার লক্ষ্যে জাহাজের কিছু পণ্য সমুদ্রে নিক্ষেপ করা হয় । ফলে জাহাজটি রক্ষা পায়। পরবর্তীতে বেঙ্গল শিপিং বিমাকারী প্রতিষ্ঠানের কাছে সমুদ্রে নিক্ষিপ্ত পণ্যের সম্পূর্ণ ক্ষতিপূরণ দাবি করলে বিমা প্রতিষ্ঠান তা আনুপাতিক হারে দিতে সম্মত হয়। বেঙ্গল শিপিং-এর জাহাজটি আংশিকভাবে ক্ষতিগ্রস্ত হয়েছে। সুতরাং সম্পূর্ণ জাহাজকে রক্ষার্থে আংশিক ক্ষতির উদ্ভব হয়েছে। এক্ষেত্রে বিমাকারী প্রতিষ্ঠান উক্ত ক্ষতি জাহাজের সব সম্পত্তির ওপর আনুপাতিক হারে বণ্টন করে ক্ষতিপূরণের ব্যবস্থা করবে।"
        }
      ]
    },
    {
      "number": "10",
      "uddipok": "জনাব ফারুক একজন পোশাক ব্যবসায়ী। তিনি অগ্নিজনিত ক্ষতির কথা চিন্তা করে সাদিয়া ইন্স্যুরেন্স কোম্পানির নিকট থেকে তার ৫ লক্ষ টাকার তৈরি পোশাকের জন্য ৪ লক্ষ টাকায় একটি অগ্নিবিমা পলিসি গ্রহণ করেন। বিমাকৃত সময়ের মধ্যে আগুন লেগে জনাব ফারুকের ২ লক্ষ টাকার সমপরিমাণ ক্ষতি সাধিত হয়। তিনি বিমা কোম্পানির নিকট ২ লক্ষ টাকা ক্ষতিপূরণ দাবি করলে বিমা কোম্পানিটি তাকে দাবিকৃত অর্থ পরিশোধে অস্বীকৃতি জানায় ।",
      "tag": "SB 17",
      "sub_questions": [
        {
          "label": "ক",
          "question": "ঘোষণাকৃত বিমাপত্র কী?",
          "explanation": "যে বিমাপত্রে বিমাগ্রহীতা তার কাছে সর্বোচ্চ যে পরিমাণ পণ্য মজুদ থাকতে পারে তার ওপর বিমাপত্র নেয় এবং প্রিমিয়ামের ৭৫% অগ্রিম দেয় তাকে ঘোষণাযুক্ত বিমাপত্র বলা হয়।"
        },
        {
          "label": "খ",
          "question": "অগ্নিবিমাকে ক্ষতিপূরণের চুক্তি বলা হয় কেন?",
          "explanation": "অগ্নিবিমা অগ্নিজনিত ক্ষতির বিপক্ষে আর্থিক প্রতিরক্ষামূলক ব্যবস্থা হওয়ায় এটি একটি ক্ষতিপূরণের চুক্তি। অগ্নিকাণ্ডের ফলে বিমাকৃত সম্পত্তি নষ্ট হলে চুক্তি অনুযায়ী বিমাকারী আর্থিক ক্ষতিপূরণে বাধ্য থাকে। এক্ষেত্রে ক্ষতি আংশিক বা সম্পূর্ণ যাই হোক না কেন বিমা প্রতিষ্ঠান আনুপাতিক হারে ক্ষতিপূরণ করে।"
        },
        {
          "label": "গ",
          "question": "জনাব ফারুক কোন ধরনের অগ্নিবিমাপত্র গ্রহণ করেছিলেন? ব্যাখ্যা করো।",
          "explanation": "জনাব ফারুক গড়পড়তা অগ্নি বিমাপত্র গ্রহণ করেছিলেন। এ বিমাপত্রের ক্ষেত্রে ক্ষতির উদ্ভব হলে বিমাপত্রে উল্লিখিত পরিমাণ দাবি পরিশোধ না করে গড়পড়তা হারে তা নির্ণয় করা হয়। এক্ষেত্রে সম্পত্তি সম্পূর্ণভাবে ধ্বংসপ্রাপ্ত হলে শুধু বিমাকৃত অর্থ দেওয়া হয়। তবে আংশিকভাবে ক্ষতিগ্রস্থ হলে আনুপাতিক হারে ক্ষতিপূরণ দেওয়া হয়। উদ্দীপকে জনাব ফারুক একজন পোশাক ব্যবসায়ী। তিনি তার ৫ লাখ টাকার তৈরি পোশাকের জন্য ৪ লাখ টাকায় একটি অগ্নি বিমা পলিসি গ্রহণ করেন। এ ধরনের বিমার ক্ষেত্রে বিমাকৃত পণ্যের ক্ষতি হলে গড়পড়তা হারে ক্ষতিপূরণ করা হয়। কারণ এখানে সম্পূর্ণ পণ্যের বিমা করা ছিল না। তাই বলা যায়, জনাব ফারুক গড়পড়তা অগ্নি বিমাপত্র গ্রহণ করেছিলেন।"
        },
        {
          "label": "ঘ",
          "question": "ক্ষতিপূরণ প্রদানের ক্ষেত্রে বিমাগ্রহীতার দাবিকৃত অর্থ পরিশোধে বিমা কোম্পানির অস্বীকৃতির যৌক্তিকতা বিশ্লেষণ করো।",
          "explanation": "জনাব ফারুক গড়পড়তা বিমাপত্র নেওয়ার কারণে বিমা প্রতিষ্ঠান বিমাগ্রহীতার দাবিকৃত অর্থ পরিশোধে অস্বীকৃতি জানায় । এ বিমাপত্রের ক্ষেত্রে ক্ষতির উদ্ভব হলে বিমাপত্রে উল্লিখিত পরিমাণ দাবি পরিশোধ না করে গড়পড়তা হারে তা নির্ণয় করা হয়। এক্ষেত্রে সম্পত্তি সম্পূর্ণভাবে ধ্বসংপ্রাপ্ত হলে শুধু বিমাকৃত অর্থ দেওয়া হয়। তবে আংশিকভাবে ক্ষতিগ্রস্থ হলে আনুপাতিক হারে ক্ষতিপূরণ দেওয়া হয় । উদ্দীপকে জনাব ফারুক তার ৫ লাখ টাকার তৈরি পোশাকের জন্য ৪ লাখ টাকায় একটি অগ্নিবিমা পলিসি গ্রহণ করেন। বিমাকৃত সময়ের মধ্যে আগুন লেগে ২ লাখ টাকার সমপরিমাণ ক্ষতি হয়। জনাব ফারুক বিমা প্রতিষ্ঠানের কাছে ২ লাখ টাকা ক্ষতিপূরণ দাবি করলে বিমা প্রতিষ্ঠান তাকে বিমাদাবি পরিশোধে অস্বীকৃতি জানায়। এখানে জনাব ফারুকের অগ্নিজনিত ক্ষতির সম্পূর্ণ অংশ বিমাকৃত নয়। কেননা তিনি ৫ লাখ টাকার তৈরি পোশাকের জন্য ৪ লাখ টাকার বিমাপত্র গ্রহণ করেন। বাকি ১ লাখ টাকার তৈরি পোশাক অবিমাকৃত অংশ। তাই ২ লাখ টাকার তৈরি পোশাক পুড়ে গেলেও সম্পূর্ণ অংশ বিমাকৃত ছিল না। চুক্তি অনুযায়ী বিমা প্রতিষ্ঠান বিমাকৃত অংশেরই গড়পড়তা হারে ক্ষতিপূরণ করবে। তাই বিমা প্রতিষ্ঠান গড়পড়তা হারে ক্ষতির পরিমাণ নির্ণয় করে ক্ষতিপূরণ দিবে। সুতরাং বিমাপত্রের মূল্য + দুর্ঘটনাকালে সম্পত্তির প্রকৃত মূল্য x ক্ষতি ( ৪,০০,০০০ ÷ \\div ÷ ৫,০০,০০০ × \\times × ২,০০,০০০) বা ১,৬০,০০০ টাকা পাবে। এ কারণে বিমাগৃহীতার দাবিকৃত অর্থ পরিশোধে বিমা প্রতিষ্ঠান অস্বীকৃতি জানায় । সুতরাং বলা যায়, বিমাগ্রহীতা গড়পড়তা হারে বিমাদাবি পাওয়ার অধিকারী বিধায় বিমা প্রতিষ্ঠান বিমাগ্রহীতার দাবিকৃত অর্থ পরিশোধে অস্বীকৃতি জানায় যা যথার্থ ও যুক্তিসঙ্গত।"
        }
      ]
    },
    {
      "number": "11",
      "uddipok": "জনাব মাশরুর বিমা দাবি প্রাপ্তির অনিশ্চয়তার কথা চিন্তা করে তার ১০০ কোটি টাকা মূল্যের যন্ত্রপাতির জন্য 'মডার্ন ইন্সুরেন্স কোম্পানি লি.' ও 'পপুলার ইন্সুরেন্স কোম্পানি লি.' নামক দু'টি বিমা কোম্পানি থেকে বিমা পলিসি গ্রহণ করেন। অন্যদিকে জনাব সামিয়া তার ২০০ কোটি টাকা মূল্যের জাহাজের জন্য প্রিমিয়ার ইন্সুরেন্স কোম্পানির' নিকট থেকে একটি বিমা পলিসি সংগ্রহ করেন। 'প্রিমিয়ার ইন্সুরেন্স কোম্পানি' উক্ত জাহাজের জন্য আবার 'জনতা ইন্সুরেন্স কোম্পানির নিকট থেকে ভিন্ন একটি বিমা পলিসি গ্রহণ করে ।",
      "tag": "SB 17",
      "sub_questions": [
        {
          "label": "ক",
          "question": "শস্য বিমা কী?",
          "explanation": "কৃষিকাজে প্রাকৃতিক ও অপ্রাকৃতিক বিপদের ক্ষতি থেকে কৃষকদের আর্থিক নিরাপত্তার নিশ্চয়তা দেওয়াই হলো শস্য বিমা।"
        },
        {
          "label": "খ",
          "question": "কোন ধরনের সম্পত্তি বিমায় নৈতিক ঝুঁকির মাত্রা বেশি থাকে? ব্যাখ্যা করো।",
          "explanation": "অগ্নিবিমায় নৈতিক ঝুঁকির মাত্রা বেশি থাকে। বিমাগ্রহীতার চরিত্র বা পার্শ্ববর্তী লোকজনের কার্যকলাপ থেকে সৃষ্ট ঝুঁকিকেই নৈতিক ঝুঁকি বলে । নৈতিক ঝুঁকি অদৃশ্যমান এবং তা মানুষের ওপর নির্ভরশীল। প্রাকৃতিক ঝুঁকির মতো এ ঝুঁকি অনুমান করা প্রায় অসম্ভব। পণ্য গুদাম বিমা করে পণ্য সরিয়ে আগুন লাগানো ও ক্ষতিপূরণ আদায় করা নৈতিক ঝুঁকির আওতাভুক্ত। তাই এ ধরনের সম্পত্তি বিমায় ঝুঁকির মাত্রা অনেক বেশি থাকে।"
        },
        {
          "label": "গ",
          "question": "জনাব মাশরুর কোন ধরনের বিমা পলিসি গ্রহণ করেছিলেন? ব্যাখ্যা করো।",
          "explanation": "উদ্দীপকে জনাব মাশরুর একশ কোটি টাকার যন্ত্রপাতির জন্য 'মডার্ন ইন্স্যুরেন্স প্রতিষ্ঠান লি.' ও 'পপুলার ইন্স্যুরেন্স প্রতিষ্ঠান লি.' নামক দুটি বিমা প্রতিষ্ঠান থেকে বিমা পলিসি গ্রহণ করায় তা দ্বৈত বিমা। এ ধরনের বিমা পলিসিতে একক বিষয়বস্তুকে একাধিক বিমা প্রতিষ্ঠানের কাছে বিমা করা হয়। বিমাকৃত মূল্য না পাওয়ার ঝুঁকি এড়ানোই এরূপ বিমার উদ্দেশ্য। সাধারণত বেশি মূল্যের সম্পত্তির ক্ষেত্রে এ ধরনের বিমা পলিসি গ্রহণ করা হয়। উদ্দীপকে জনাব মাশরুর বিমাদাবি প্রাপ্তির ক্ষেত্রে অনিশ্চয়তার বিষয়টি বিবেচনা করেন। এজন্য তিনি তার যন্ত্রপাতি একাধিক বিমা প্রতিষ্ঠানের কাছে বিমা করেন। এক্ষেত্রে যন্ত্রপাতির মূল্য একশ কোটি টাকা। তাই বিষয়বস্তুর মূল্য বেশি হওয়ায় জনাব মাশরুর তা একাধিক প্রতিষ্ঠানে বিমা করেন। এ পর্যায়ে তিনি বিষয়বস্তুর ক্ষতিতে বিমাকৃত মূল্য নিশ্চিতভাবে পাওয়ার লক্ষ্যে এরূপ ব্যবস্থা গ্রহণ করেন, যা দ্বৈত বিমার মূল বিষয়বস্তু হিসেবে বিবেচ্য।"
        },
        {
          "label": "ঘ",
          "question": "'জনতা ইন্সুরেন্সের নিকট বিমা করায় প্রিমিয়ার ইন্সুরেন্সের ঝুঁকি কমবে এবং জনাব সামিয়ার বিমা দাবি প্রাপ্তির সম্ভাবনা বাড়বে- তুমি কি এ উক্তি সমর্থন করো? উদ্দীপকের আলোকে তোমার মতামত দাও।",
          "explanation": "উদ্দীপকে উল্লেখ্য 'জনতা ইন্স্যুরেন্সের কাছে বিমা করায় প্রিমিয়ার ইন্স্যুরেন্সের ঝুঁকি কমবে এবং জনাব সামিয়ার বিমাদাবি পাওয়ার সম্ভাবনা বাড়বে’— পুনর্বিমার উদ্দেশ্য বিবেচনায় উক্ত বক্তব্যের সাথে আমি একমত । এ ধরনের বিমাচুক্তির মাধ্যমে বিমাকারী বিমাকৃত বিষয়বস্তুর ঝুঁকি কমায়। এটি বিমাকারী কর্তৃক অন্য বিমা প্রতিষ্ঠানের সাথে সম্পাদিত চুক্তি। এ চুক্তি দ্বারা প্রথম বিমাকারীর গৃহীত ঝুঁকির অংশ দ্বিতীয় বিমাকারীর সাথে বণ্টনের ব্যবস্থা করা হয় । উদ্দীপকে জনাব সামিয়া তার দুইশ কোটি টাকা মূল্যের জাহাজের জন্য প্রিমিয়ার ইন্স্যুরেন্স প্রতিষ্ঠানের কাছ থেকে একটি বিমা পলিসি সংগ্রহ করেন। তবে প্রিমিয়ার ইন্স্যুরেন্স উক্ত জাহাজের জন্য আবার জনতা ইন্স্যুরেন্স প্রতিষ্ঠান থেকে একটি বিমা পলিসি গ্রহণ করে । প্রিমিয়ার ইন্স্যুরেন্স জনতা ইন্স্যুরেন্স থেকে জাহাজের জন্য পুনরায় বিমাপত্র গ্রহণ করায় তা একটি পুনর্বিমা চুক্তি। এক্ষেত্রে বিমাকারী ও বিমাগ্রহীতা উভয়ই বিমা প্রতিষ্ঠান। এ পর্যায়ে প্রিমিয়ার ইন্স্যুরেন্স কর্তৃক পুনরায় বিমা পলিসি গ্রহণের মাধ্যমে জনাব সামিয়ার দুইশ কোটি টাকার জাহাজের ঝুঁকি বণ্টনের ব্যবস্থা করা হয়েছে। এর ফলে প্রিমিয়ার ইন্স্যুরেন্সের গৃহীত ঝুঁকির পরিমাণ কমেছে। অন্যদিকে জনাব সামিয়ার বিমাদাবি প্রাপ্তির সম্ভাবনা বেড়েছে। তাই বলা যায়, উদ্দীপকের আলোকে বক্তব্যটি যথার্থ হয়েছে।"
        }
      ]
    }
  ]
}