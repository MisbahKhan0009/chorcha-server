{
  "title": "সিলেট বোর্ড ২০২৩",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "বর্তমানে দেশে মূলধনের সংকট থাকায় শিল্পায়ন প্রক্রিয়া মারাত্মকভারে বাধাগ্রস্ত হচ্ছে। এ অবস্থা থেকে উত্তরনের জন্য সরকার তার প্রতিনিধিত্বকারী 'P' ব্যাংককে বিষয়টি সমাধানে জন্য নির্দেশনা প্রদান করে। P ব্যংক দেশের সব বাণিজ্যিক ব্যংকের আমানতের হারের পরিবর্তনের মাধ্যমেই উক্ত সংকট মোকাবিলা করার সিদ্ধান্ত গ্রহণ করে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "ব্যংকের হার কমিয়ে-বাড়িয়ে ব্যংকের ঋণ নিয়ন্ত্রণ করার কৌশল কে ব্যংক হার নীতি বলে।"
        },
        {
          "label": "খ",
          "question": "",
          "explanation": "দেশের ব্যাংক , বিল বাজারসহ বিভিন্ন প্রতিষ্ঠান মুদ্রাবাজারের সদস্য। তাদের যথাযথ উন্নয়ন দেশের অর্থব্যবস্থাকে শক্তিশালী করে। তাই এরূপ বাজারের গঠন ও উন্নয়নে সহায়তা করার জন্য কেন্দ্রীয় ব্যাংক পরিকল্পনা গ্রহণ এবং তা বাস্তবায়নে এর সদস্যদের নিয়ে কাজ করে। সে জন্যই কেন্দ্রীয় ব্যাংককে মুদ্রাবাজারের অভিভাবক বলা হয়ে থাকে"
        },
        {
          "label": "গ",
          "question": "",
          "explanation": "মূলধন সংকট মোকাবিলায় সরকার কর্তৃক প্রতিনিধিত্বকারী ব্যংক হলো কেন্দ্রীয় ব্যাংক। জনকল্যাণের উদ্দ্যেশ্যে সরকারের নিয়ন্ত্রণে পরিচালিত দেশের একক ব্যংক হলো কেন্দ্রীয় ব্যংক।এ ব্যংক দেশে শিল্পায়ন ত্বরান্বিত করার জন্য আর্থিক নীতিমালা প্রণয়ন ও বাস্তবায়ন করে।দেশের মুদ্রা সরবরাহ কাম্যস্তরে রাখার জন্য ঋণ নিয়ন্ত্রণ কার্যক্রম পরিচালনা করে থাকে। উদ্দীপকে উল্লেখ্য বর্তমানে দেশে মুলধন সংকট থাকায় শিল্পায়ন প্রক্রিয়া মারাত্মক ভাবে বাধাগ্রস্ত হচ্ছে।এ অবস্থা থেকে উত্তরণের জন্য সরকার ‘P’ ব্যংককে সমস্যা টি সমাধানের জন্য নির্দেশ প্রদান করে।’P’ ব্যংক দেশের সকল ব্যংকের আমানতের হার পরিবর্তনের সিদ্ধান্ত গ্রহণ করে।যেকোন দেশের সরকারে প্রতিনিধিত্বকারী ব্যংক হলো কেন্দ্রীয় ব্যংক। মূলধন সংকটে কেন্দ্রীয় ব্যাংক সরকারি প্রতিনিধি হয়ে মুদ্রার সরবরাহ বৃদ্ধি কর।  তাই বলা যায়, উদ্দীপকের দায়িত্বপ্রাপ্ত 'P' ব্যাংক হলো কেন্দ্রীয় ব্যাংক।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সংকট থেকে উত্তরণের জন্য ‘P’ জমার হার পরিবর্তন নীতি সম্পূর্ণ কার্যকর হবে। প্রতিটি তালিকাভুক্ত বাণিজ্যিক ব্যাংক তার আমানতের একটি অংশ কেন্দ্রীয় ব্যাংকে জমা রাখে। কেন্দ্রীয় ব্যাংক এ হার হ্রাস-বৃদ্ধি করে বাজারে অর্থ সরবরাহ নিয়ন্ত্রণ করে। কেন্দ্রীয় ব্যাংকের ঋণ নিয়ন্ত্রণের এ পদ্ধতি সরাসরি সকল বাণিজ্যিক ব্যাংককে প্রভাবিত করে। উদ্দীপকে বলা হয়েছে, দেশে মূলধন সংকটের কারণে শিল্পায়ন প্রক্রিয়া মারাত্মকভাবে বাধাগ্রস্ত হচ্ছে। এ সমস্যা সমাধানে সরকার 'P' ব্যাংককে নির্দেশনা প্রদান করে। 'P' ব্যাংক দেশের সকল বাণিজ্যিক ব্যাংকের আমানতের হারের পরিবর্তনের মাধ্যমেই উক্ত সংকট মোকাবেলা করার সিদ্ধান্ত গ্রহণ করে। আমানতের হার পরিবর্তন কেন্দ্রীয় ব্যাংকের ঋণে নিয়ন্ত্রণের জমার হার পরিবর্তন নীতির অন্তর্গত। এক্ষেত্রে উদ্দীপকের সরকারের প্রতিনিধিত্বকারী কেন্দ্রীয় ব্যাংক জমার হার হ্রাস করবে। ফলে বাণিজ্যিক ব্যাংকগুলো গৃহীত আমানতের স্বল্প অংশ কেন্দ্রীয় ব্যাংকে জমা রাখবে। এটি বাণিজ্যিক ব্যাংকের ঋণকৃত তহবিলের পরিমাণ বৃদ্ধি করবে। বাজারে ঋণ সরবরাহও বৃদ্ধি পাবে এবং দেশে মূলধন সংকট হ্রাস পাবে। তাই বলা যায়, উদ্দীপকের বর্ণিত সংকট উত্তরণে 'P' ব্যাংকের গৃহীত জমার হার পরিবর্তন নীতি কার্যকর হবে।"
        }
      ]
    },
    {
      "number": "2",
      "uddipok": "জনাব বাবুল হোসেন একটি খ্যাতনামা বেসরকারি ব্যাংকের শাখা ব্যবস্থাপক। তার বন্ধু জনাব শাহাদাত হোসেন খান সেই শাখায় লেনদেন করেন। জনাব শাহাদাত হোসেন খানের স্ত্রী একটি সরকারি বিদ্যালয়ে কর্মরত। তিনি তার বেতন সেই শাখা হতে উত্তোলন করেন। একদিন জনাব শাহাদাত হোসেন খান শাখা ব্যবস্থাপক জনাব বাবুল হোসেনের নিকট এসে তার স্ত্রীর ব্যাংক হিসাবে কত টাকা আছে জানতে চাইলে, জনাব বাবুল হোসেন, সেই তথ্য জানাতে অপারগতা প্রকাশ করেন। অপরদিকে, ব্যাংকটি গ্রাহকদের বিভিন্ন ধরনের সেবা প্রদানের মাধ্যমে ভ্যাট ও উৎসে কর কর্তন করে তা নিয়মিত সরকারি কোষাগারে জমা দেয়। এসব কারণে ব্যাংকটি বেশ সুনাম অর্জন করেছে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "ব্যাংক হলো এমন একটি আর্থিক প্রতিষ্ঠান যা আমানত হিসেবে অর্থ সংগ্রহ করে, ঋণ দেয় ও অন্যান্য ব্যাংকিং কাজ সম্পন্ন করে।"
        },
        {
          "label": "খ",
          "question": "",
          "explanation": "ব্যাংক আর্থিক সচ্ছলতার অভাবে দেউলিয়া হয়।  প্রতিটি ব্যাংক দৈনন্দিন ব্যয় মেটানোর জন্য পর্যাপ্ত পরিমাণ নগদ অর্থ সংরক্ষণ করে। ব্যাংক আর্থিকভাবে সচ্ছল না হলে পর্যাপ্ত পরিমাণ নগদ অর্থ সংরক্ষণ করতে পারে না। ফলে গ্রাহককে চাহিবামাত্র অর্থ পরিশোধ করতে পারে না। এছাড়াও ব্যাংকের ঋণের অর্থ পরিশোধেও সমস্যার সৃষ্টি হয়। ফলে ব্যাংকের দেউলিয়াত্বের ঝুঁকি বাড়ে, যা ধীরে ধীরে ব্যাংককে দেউলিয়া করে দেয় ।"
        },
        {
          "label": "গ",
          "question": "",
          "explanation": "উদ্দীপকে বর্ণিত ব্যাংকিং ব্যবসায়ের গোপনীয়তার নীতির কারণে জনাব বাবুল হোসেন তার বন্ধুকে চাহিদামতো ব্যাংক হিসাবের তথ্য জানাতে অপারগতা প্রকাশ করেন। ব্যাংকের সাথে গ্রাহকের সদ্বিশ্বাসের সম্পর্ক বিদ্যমান। গোপনীয়তার নীতি অনুযায়ী ব্যাংক গ্রাহকের হিসাব সংক্রান্ত তথ্য গ্রাহকের অনুমতি ব্যতীত কারো কাছে, প্রকাশ করে না। গ্রাহকের হিসাব সংক্রান্ত তথ্য প্রকাশ হলে গ্রাহক আর্থিকভাবে ক্ষতিগ্রস্ত হতে পারে। তাই ব্যাংক সঠিকভাবে গোপনীয়তার নীতি অনুসরণের মাধ্যমে গ্রাহকদের নিরাপত্তা নিশ্চিত করে। উদ্দীপকে জনাব বাবুল হোসেন একটি খ্যাতনামা বেসরকারি ব্যাংকের শাখা ব্যবস্থাপক। তার বন্ধু জনার শাহাদাত হোসেন খানের স্ত্রী তার বেতন সেই ব্যাংক থেকে উত্তোলন করেন। একদিন জনাব শাহাদাত হোসেন খান তার স্ত্রীর হিসাবে কত টাকা আছে জানতে চায়। শাখা ব্যবস্থাপক জনাব বাবুল হোসেন সেই তথ্য জানাতে অপারগতা প্রকাশ করেন। ব্যাংকের সাথে আমানতকারীর বিশ্বস্ততার সম্পর্ক বিদ্যমান। এ সম্পর্কের ওপর ভিত্তি করেই ব্যাংক গ্রাহকের তথ্য তার অনুমতি ব্যতীত অন্য কারো কাছে প্রকাশ করে না। এটি ব্যাংকের গোপনীয়তার নীতির অন্তর্গত। তাই বলা যায়, গোপনীয়তার নীতির কারণে জনাব বাবুল হোসেন তার বন্ধুকে চাহিবামাত্র ব্যাংক হিসাবের তথ্য জানাতে অপারগতা প্রকাশ করেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত ব্যাংকটি গ্রাহক ও সরকারকে সুষ্ঠু ব্যাংকিং সেবা প্রদান করে দেশের আর্থ-সামাজিক উন্নয়নে ভূমিকা রাখছে।  আমানত সংগ্রহ ও ঋণদান করে ব্যাংক মুনাফা অর্জন করে। এখানে গ্রাহকদের অর্থ স্থানান্তর, গ্রাহকের প্রতিনিধি, অনলাইন ব্যাংকিং সেবা ইত্যাদি প্রদান করে। কেন্দ্রীয় ব্যাংকের নির্দেশনা অনুযায়ী সরকারের আর্থিক নীতি বাস্তবায়ন, সরকারের জন্য তহবিল সংগ্রহ,অর্থনৈতিক উন্নয়নেও ব্যাংক কাজ করে। উদ্দীপকে জনাব বাবুল হোসেন খান একটি বেসরকারি ব্যাংকের ব্যবস্থাপক। ব্যাংকটি গ্রাহক ব্যতীত অন্য কারো কাছে গ্রাহকের হিসাব সংক্রান্ত তথ্য প্রকাশ করে না। ব্যাংকটি গ্রাহকদের সেবা প্রদানের বিপরীতে ভ্যাট ও কর কর্তন করে এবং নিয়মিত সরকারি কোষাগারে জমা দেয়। এসব কারণে ব্যাংকটি বেশ সুনাম অর্জন করেছে। ব্যাংক গ্রাহকদের আমানত সংগ্রহ করে মূলধন গঠন করে। এক্ষেত্র ব্যাংক গ্রাহকের হিসাবের গোপনীয়তা রক্ষা করে। ফলে গ্রাহকরা বেশি পরিমাণ সঞ্চয়ে উদ্বুদ্ধ হয়। আর সংগৃহীত আমানত ব্যাংক উৎপাদনই খাতে বিনিয়োগ করে দেশের অর্থনৈতিক উন্নয়নে অবদান রাখে। আব ব্যাংকটি সরকারের পক্ষে ভ্যাট ও কর সংগ্রহ করে। আর এসব অর্থ সরকার দেশের আর্থ-সামাজিক উন্নয়নে ব্যয় করে। সুতরাং, এভাবে উদ্দীপকের ব্যাংকটি আর্থ-সামাজিক উন্নয়নে ভূমিকা রাখছে।"
        }
      ]
    },
    {
      "number": "3",
      "uddipok": "জনাব জাহিদ যে ব্যাংকে কর্মরত আছেন সেই ব্যাংকটি একটি অফিসের মাধ্যমে ব্যাংকিং কার্যক্রম পরিচালনা করে। অপরদিকে, জনাব ওয়াহেদ যে ব্যাংকে কর্মরত সেই ব্যাংকটি দেশ-বিদেশে বিভিন্ন অফিসের মাধ্যমে ব্যাংকিং কার্যক্রম পরিচালনা করে।",
      "tag": "CTG.B 23,SB 23",
      "sub_questions": [
        {
          "label": "ক",
          "question": "",
          "explanation": "বাণিজ্যিক ব্যাংকগুলো যে সুদের হারে কেন্দ্রীয় ব্যাংকের নিকট থেকে ঋণ গ্রহণ করে বা প্রথম শ্রেণীর বিল বা সিকিউরিটি সমূহ বাট্টা করে নেয় সে হারকে ব্যাংক হার বলে"
        },
        {
          "label": "খ",
          "question": "",
          "explanation": "ব্যাংককে ধার করা অর্থের ধারক বলা হয় কারণ ব্যাংক একজনের অর্থ অন্যজনকে ঋণ হিসেবে ধার দেয়। ব্যাংক গ্রাহক থেকে অর্থ সংগ্রহ করে এবং তাদেককে সুদ দেয়। ব্যাংক আবার ঐ অর্থ অন্যদেরকে ঋণ দেয়। অর্থাৎ আমানত করা অর্থ ঋণ হিসেবে দিয়ে ব্যবসায় পরিচালনা করে বলে ব্যাংককে ধার করা অর্থের ধারক বলা হয়"
        },
        {
          "label": "গ",
          "question": "",
          "explanation": "কাঠামোর ভিত্তিতে উদ্দীপকের জনাব জাহিদের ব্যাংকটি একটি একক ব্যাংক। একক ব্যাংক একটি অফিসের মাধ্যমে তার সব ব্যাংকিং কাজ পরিচালনা করে। এ ধরনের ব্যাংকের কার্যক্রম একটি নিদিষ্ট এলাকার মধ্যে সীমাবদ্ধ   থাকে। এ ধরনের ব্যাংক নিজস্ব ব্যবস্থাপনার মাধ্যমে পরিচালক নিয়ন্ত্রিত হয়। উদ্দীপকে জনাব জাহিদের কর্মরত ব্যাংকিং একটি অফিসের মাধ্যমেই ব্যাংকিং কার্যক্রম পরিচালনা করে। অন্যদিকে, জনাব ওয়াহেদের ব্যাংকটি দেশ-বিদেশে বিভিন্ন অফিসের মাধ্যমে ব্যাংকিং কার্যক্রম পরিচালনা করে। জনাব জাহিদের ব্যাংকের দেশের বাইরে কোনো শাখা নেই। এমনকি দেশেও শুধু একটি অফিসই আছে। একক ব্যাংকিং ব্যবস্থায় ব্যাংকের একটি অফিস ছাড়া অন্য কোথাও কোনো শাখা থাকে না। তাই বলা যায়, জনাব জাহিদের ব্যাংকটি হলো একক ব্যাংক।"
        },
        {
          "label": "ঘ",
          "question": "",
          "explanation": "শাখা ব্যাংক হওয়ায় জনাব ওয়াহেদের ব্যাংকটি দেশ-বিদেশে বিভিন্ন অফিসের মাধ্যমে কার্যক্রম পরিচালনা করা যৌক্তিক। যে ব্যাংকিং প্রতিষ্ঠান একটি প্রধান অফিসের অধীনে অসংখ্য শাখার মাধ্যমে ব্যাংকিং কাজ পরিচালনা করে, তাকে শাখা ব্যাংক বলে। এ ধরনের ব্যাংক একই নামে দেশে ও বিদেশে শাখা খুলে কার্যক্রম পরিচালনা করে থাকে। প্রধান ব্যাংকের রীতি অনুযায়ী শাখা ব্যাংকগুলো পরিচালিত হয়। শাখা ব্যাংকের কোনো আলাদা সত্তা থাকে না। উদ্দীপকে জনাব জাহিদের কর্মরত ব্যাংক একটি অফিসের মাধ্যমেই ব্যাংকিং কার্যাবলি সম্পাদন করে। অন্যদিকে, জনাব ওয়াহেদ যে ব‍্যাংকে কর্মরত সেই ব্যাংকটি দেশ-বিদেশে বিভিন্ন অফিসের মাধ্যমে ব্যাংকিং কার্যক্রম পরিচালনা করে। একাধিক শাখা থাকায় জনাব ওয়াহেদের কর্মরত ব্যাংকটি হলো শাখা ব্যাংক। শাখা ব্যাংক দেশ-বিদেশে শাখা স্থাপন করে। একাধিক শাখার মাধ্যমে শাখা ব্যাংক অধিক মূলধন গঠন করতে পারে এবং অধিক ঋণ দিয়ে মূলধনের গতিশীলতা সৃষ্টি করে। একাধিক শাখা থাকায় জনাব ওয়াহেদের ব্যাংকের ঝুঁকি বণ্টন হয় এবং তারল্য সমস্যাও দূর হয়। শাখা ব্যাংকিং ব্যবস্থায় গ্রাহকরা যেকোনো শাখায় হিসাব খুলে দেশের যেকোনো প্রান্তের অন্য শাখা থেকে ব্যাংকিং সেবা গ্রহণ করতে পারে। তাই বলা যায়, শাখা ব্যাংক হিসেবে জনাব ওয়াহেদের ব্যাংকের দেশ- বিদেশে বিভিন্ন অফিসের মাধ্যমে কার্যক্রম পরিচালনা করা যথার্থ হবে।"
        }
      ]
    },
    {
      "number": "4",
      "uddipok": "মি. আলম সাহেব একজন চাকরিজীবী। তিনি 'A' ব্যাংকের 'B' শাখায় একটি সঞ্চয়ী হিসাব খুললে ব্যাংক তাকে একটি চেক বই প্রদান করে । তাছাড়া জরুরি প্রয়োজনে লেনদেনের সুবিধার্থে ব্যাংক কর্তৃপক্ষ তাকে একটি বিশেষ কার্ড সরবরাহ করে। উক্ত কার্ড ব্যবহার করে তিনি ATM বুথ থেকে যেমনি টাকা উত্তোলন করতে পারেন, তেমনি যাবতীয় কেনাকাটাও সম্পন্ন করতে পারেন। অন্যদিকে, তার বন্ধু মি. আনিস সাহেব এমন একটি কার্ড ব্যবহার করেন, যা দ্বারা যাবতীয় কেনাকাটা নগদে ও বাকিতে সম্পন্ন করতে পারেন। তাছাড়া এ ধরনের কার্ড দিয়ে,ঋণ সুবিধাও পাওয়া যায় ।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "ই-ব্যাংকিং হলো একটি সমন্বিত প্রক্রিয়া, যেখানে কম্পিউটার প্রযুক্তির মাধ্যমে গ্রাহকদের বিভিন্ন ব্যাংকিং সুবিধা ও সেবা দেওয়া হয়।"
        },
        {
          "label": "খ",
          "question": "",
          "explanation": "ব্যাংক একজনের জমাকৃত অর্থ অন্যজনকে ঋণ হিসেবে ধার দেয়।   ব্যাংক গ্রাহকের অর্থ আমানত হিসেবে সংগ্রহ করে কিছু অর্থ জমা রেখে বাকিটা বেশি সুদে গ্রাহকদের ঋণ দেয়। আমানতের মাধ্যমে ধার করা অর্থ পরবর্তীতে ঋণ হিসেবে দিয়ে ব্যবসায়, পরিচালনা করে বলে ব্যাংককে ধার করা অর্থের ধারক বলে।"
        },
        {
          "label": "গ",
          "question": "",
          "explanation": "উদ্দীপকে মি. আলম সাহেবের ব্যবহৃত কার্ডটি হলো ডেবিট কার্ড। এ কার্ডের মাধ্যমে গ্রাহকগণ তাদের ব্যাংক হিসাবের জমাকৃত অর্থ নগদ উত্তোলনসহ কেনাকাটার অর্থ পরিশোধের সুবিধা লাভ করে। এ সুবিধা লাভের জন্য গ্রাহকের হিসাবে পর্যাপ্ত পরিমাণ নগদ অর্থ জমা থাকা বাধ্যতামূলক । উদ্দীপকে মি. আলম সাহেব একজন চাকরিজীবী। তিনি 'A' ব্যাংকের 'B' শাখায় একটি সঞ্চয়ী হিসাব খুললে ব্যাংক তাকে একটি চেক বই প্রদান করে। তাছাড়া জরুরি প্রয়োজনে লেনদেনের সুবিধার্থে ব্যাংক কর্তৃপক্ষ তাকে একটি বিশেষ কার্ড সরবরাহ করে। উক্ত কার্ড দিয়ে তিনি ATM বুথ থেকে যেমন টাকা উত্তোলন করতে পারেন, তেমন যাবতীয় কেনাকাটাও সম্পন্ন করতে পারেন। তার ব্যবহৃত কার্ডটির সাথে ডেবিট কার্ডের বৈশিষ্ট্যের সাদৃশ্য রয়েছে। তাই বলা যায়, উদ্দীপকের মি. আলম সাহেবের কার্ডটিকে বলা হয় ডেবিট কার্ড।"
        },
        {
          "label": "ঘ",
          "question": "",
          "explanation": "উদ্দীপকের মি. আলম সাহেবের ব্যবহৃত ডেবিট কার্ডের তুলনায় তার বন্ধু মি. আনিস সাহেবের ব্যবহৃত ক্রেডিট কার্ড বেশি উত্তম ।   ক্রেডিট কার্ড হলো একটি বহুল ব্যবহৃত ইলেকট্রনিক সেবা পদ্ধতি। এ ধরনের কার্ডের মাধ্যমে গ্রাহককে ঋণ (ক্রেডিট) সুবিধা দেওয়া হয়। এটিএম বুথ থেকে টাকা তুলতে এবং নির্দিষ্ট প্রতিষ্ঠান থেকে কেনাকাটা করতে এই কার্ড ব্যবহৃত হয়।   উদ্দীপকে মি. আলম সাহেব একজন চাকরিজীবী। তিনি 'A' ব্যাংকের 'B' শাখায় একটি সঞ্চয়ী হিসাব খুললে ব্যাংক ব্যাংক তাকে একটি চেক বই প্রদান করে। তাছাড়া জরুরি প্রয়োজনে লেনদেনের সুবিধার্থে ব্যাংক | কর্তৃপক্ষ তাকে একটি ডেবিট কার্ড সরবরাহ করে। অন্যদিকে, তার বন্ধু মি. আনিস সাহেব ক্রেডিট কার্ড ব্যবহার করেন।   ক্রেডিট কার্ডের মাধ্যমে গ্রাহক জামানত ছাড়াই ঋণ পেয়ে থাকে। প্রয়োজনের সময় এই ঋণ সুবিধাকে কাজে লাগানো যায়। এ ঋণের অর্থ একটি নির্দিষ্ট সময়ের মধ্যে ফেরত দিলে গ্রাহককে কোনো সুদ দিতে হয় না। এক্ষেত্রে ক্রেডিট কার্ড সুদবিহীন ঋণ হিসেবেও গুরুত্ব বহন করে। আবার, গ্রাহক চাইলে কোনো ব্যাংক হিসাব ছাড়াও এই কার্ড ব্যবহার করতে পারে। তাই বলা যায়, উদ্দীপকের মি. আলম সাহেবের | ডেবিট কার্ডের তুলনায় তার বন্ধু মি. আনিস সাহেবের ক্রেডিট কার্ডটি বেশি উত্তম হবে।"
        }
      ]
    },
    {
      "number": "5",
      "uddipok": "মি. সাকিল তার ব্যবসায়িক লেনদেন নিষ্পত্তি বাবদ মি. শামীমকে বিশ লক্ষ টাকার একটি চেক প্রদান করলেন। চেকটিতে গ্রাহকের নাম হিসেবে মি. শামীমের পাশাপাশি “অথবা বাহককে” শব্দদ্বয় উল্লেখ ছিল। অন্যদিকে, মি. সুজন এসএস ফ্যাশন লি. থেকে লভ্যাংশ বাবদ একটি চেক পান, যেখানে লেখা ছিল মি. সুজনকে ২,০০,০০০ (দুই লক্ষ) টাকা প্রদান করুন",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "যে ব্যক্তি চেকে স্বাক্ষরের মাধ্যমে কোনো ব্যক্তিকে অথবা নিজেকে অর্থ পরিশোধের শর্তহীন নির্দেশ দেয় তাকে চেকের আদেষ্টা বা - Drawer বলে।"
        },
        {
          "label": "খ",
          "question": "",
          "explanation": "চেকের অর্থ ব্যাংক হিসাবের মাধ্যমে হস্তান্তরিত হওয়ায় তা বিনিময় বিল অপেক্ষা বেশি নিরাপদ।   বিনিময় বিল ও চেক উভয়ই হস্তান্তরযোগ্য দলিল হিসেবে ব্যবহৃত হয়। | দাগকাটা চেকের অর্থ স্থানান্তরের ক্ষেত্রে তা ব্যাংক হিসাবের মাধ্যমে উপস্থাপন করতে হয়। এছাড়া এই ধরনের চেক চুরি বা হারিয়ে গেলেও ঝুঁকি থাকে না। অন্যদিকে নির্দিষ্ট মেয়াদ শেষে বিনিময় বিল প্রাপক ব্যাংকে উপস্থাপন করলেই অর্থ পরিশোধ করা হয়। তাই নিরাপত্তা বিবেচনায় চেকের ব্যবহার বেশি নিরাপদ ।"
        },
        {
          "label": "গ",
          "question": "",
          "explanation": "উদ্দীপকে মি. শামীমের চেকটি হলো বাহক চেক ।   এ চেক যেকোনো ব্যক্তি বা বাহক ব্যাংকে উপস্থাপন করে অর্থ সংগ্রহ করতে পারে। এ চেকে প্রাপকের নামের শেষে “অথবা বাহককে” শব্দদ্বয় লেখা থাকে। এ ধরনের চেকের অর্থ যে কেউ উত্তোলন করতে পারে। উদ্দীপকে মি. শামীম, মি. সাকিলের কাছ থেকে ২০ লক্ষ টাকার একটি চেক পান। চেকটিতে গ্রাহকের নাম হিসেবে মি. শামীমের নাম লেখা ছিল। পাশাপাশি “অথবা বাহককে” শব্দদ্বয়েরও উল্লেখ ছিল। এ চেকের অর্থ তিনি নিজে অথবা যে কেউ উত্তোলন করতে পারবে। কোনো প্রকার অনুমোদন ছাড়াই এই চেক হস্তান্তর করা যায়। সাধারণত বাহক চেকে এ বৈশিষ্ট্যগুলো লক্ষ করা যায়। সুতরাং, মি. শামীমের চেকটিকে বাহক চেক বলা যায়।"
        },
        {
          "label": "ঘ",
          "question": "",
          "explanation": "মি. সুজনের চেকটি হুকুম চেক হওয়ায় তুলনামূলকভাবে এটি বেশি নিরাপদ বলে আমি মনে করি ।   যে চেকে প্রাপকের নামের সাথে 'অথবা আদেশানুসারে' কথাটি লেখা থাকে তাকে হুকুম চেক বলে। এ চেকে যার নাম লেখা থাকে ব্যাংক তাকেই টাকা দিতে বাধ্য থাকে। অন্য ব্যক্তিকে ব্যাংক টাকা পরিশোধ করে না। এ ধরনের চেক বাহক চেক থেকে বেশি নিরাপদ। উদ্দীপকে মি. সুজন এসএস ফ্যাশন লি.-এর কাছ থেকে লভ্যাংশ বাবদ একটি চেক পেয়েছেন। উক্ত চেকে লেখা ছিল 'মি. সুজনকে ২,০০,০০০ (দুই লক্ষ) টাকা প্রদান করুন'। এটি একটি হুকুম চেক। অন্যদিকে, ব্যবসায়িক লেনদেন নিষ্পত্তি করতে মি. সাকিল মি. শামিমকে ২০ লক্ষ টাকার একটি চেক দেন। উক্ত চেকটিতে গ্রাহকের নামের পাশাপাশি “অথবা বাহককে” শব্দদ্বয় উল্লেখ ছিল। উক্ত চেকটি একটি বাহক চেক । বাহক চেকের চেয়ে হুকুম চেক বেশি নিরাপদ। কারণ বাহক চেকের অর্থ যে কেউ উঠাতে পারে। এক্ষেত্রে চেকটি চুরি হলে বা হারিয়ে গেলে আর্থিক ক্ষতির আশঙ্কা থাকে। অন্যদিকে, হুকুম চেকে প্রাপকের নাম উল্লেখ থাকে। তাই চেকে উল্লিখিত ব্যক্তিকেই ব্যাংক টাকা পরিশোধ করে । অন্য কেউ এ চেকের টাকা তুলতে পারে না। উদ্দীপকে চেকে মি. সুজনের নাম উল্লেখ থাকায় তিনি ছাড়া অন্য কেউ এ চেকের অর্থ উত্তোলন করতে পারবেন না। কিন্তু মি. শামিমের চেকটি বাহক চেক হওয়ায় যে কেউ অর্থ উত্তোলন করতে পারবে।  সুতরাং, নিরাপত্তা বিবেচনায় মি. সুজনের চেকটিই তুলনামূলকভাবে বেশি নিরাপদ।"
        }
      ]
    },
    {
      "number": "6",
      "uddipok": "কেন্দ্রীয় ব্যাংক মুদ্রাবাজারের অভিভাবক। কেন্দ্রীয় ব্যাংকের অন্যান্য কাজের মধ্যে ঋণ নিয়ন্ত্রণ একটি গুরুত্বপূর্ণ কাজ। এ ব্যাংক আর্থিক বাজার থেকে বেসরকারি বন্ড, সিকিউরিটিজ এবং বিভিন্ন ঋণের দলিল ক্রয় করে। ফলে ঋণপ্রবাহ নিয়ন্ত্রণে সফলতা লাভ করে ।",
      "tag": "SB 23,DIN.B 21,BB 21,JB 21",
      "sub_questions": [
        {
          "label": "ক",
          "question": "",
          "explanation": "যে হারে কেন্দ্রীয় ব্যাংক বাণিজ্যিক ব্যাংকগুলোকে ঋণ প্রদান করে থাকে ব্যাংক হার নীতি বলা হয়."
        },
        {
          "label": "খ",
          "question": "",
          "explanation": "কেন্দ্রীয় ব্যাংক অন্যান্য ব্যাংকে নিয়ন্ত্রণ করে জন্য কেন্দ্রীয় ব্যাংকে অন্যান্য ব্যাংকের ব্যাংকার বলা হয়।  কেন্দ্রীয় ব্যাংক অন্যান্য সকল ব্যাংকের তালিকাভুক্তকরণ ও ঋণদান সহ বিভিন্ন নিয়ন্ত্রণ মূলক কাজ করে থাকে। কেন্দ্রীয় ব্যাংকের অন্যতম প্রধান কাজ হল নতুন ব্যাংক গঠন ও পুরাতন ব্যাংকের নতুন শাখা খোলার ক্ষেত্রে অনুমতি প্রদান করা। ঋণের শেষ আশ্রয়স্থল হিসেবে কেন্দ্রীয় ব্যাংক কাজ করে থাকে। যখন তালিকাভুক্ত করুন কোন ব্যাংক আর্থিক সংকটে পড়ে তখন কেন্দ্রীয় ব্যাংক শেষ আশ্রয়স্থল হিসেবে অন্যান্য ব্যাংকে ঋণ দিয়ে সাহায্য করে থাকে।"
        },
        {
          "label": "গ",
          "question": "",
          "explanation": "উদ্দীপকে কেন্দ্রীয় ব্যাংক ঋণ নিয়ন্ত্রণের ক্ষেত্রে খোলাবাজার কার্যক্রম পদ্ধতি প্রয়োগ করেছে।   খোলা বাজারে বন্ড, বিল ও সিকিউরিটি ক্রয়/ বিক্রয়ের মাধ্যমে বাংলাদেশ ব্যাংক কর্তৃক তফসিলে ব্যাংকগুলোর ঋণদান নিয়ন্ত্রণ কৌশলকে খোলাবাজার কার্যক্রম পদ্ধতি বলা হয়। ঋণ নিয়ন্ত্রণের উদ্দেশ্যে কেন্দ্রীয় ব্যাংক খোলা বাজারের শেয়ার ও সিকিউরিটি ক্রয় /বিক্রয়ের কার্যক্রম গ্রহণ করে বলে এ পদ্ধতিতে খোলা বাজার কার্যক্রম বলে।   উদ্দীপকে কেন্দ্রীয় ব্যাংক অর্থ বাজারের নিয়ন্ত্রণ করে থাকে ।এ নিয়ন্ত্রণ কার্যক্রমকে আরো ফলপ্রসূ করার উদ্দেশ্যে ব্যাংকটি সিকিউরিটিজ, বেসরকারি বন্ড ,বিল ইত্যাদি পূর্বের তুলনায় অধিক পরিমাণে ক্রয় করে ।ফলে ব্যাংকটির ঋণ প্রবাহ নিয়ন্ত্রণে পূর্বের তুলনায় অধিক সফলতা অর্জন করে।অর্থাৎ ব্যাংকটি খোলা বাজারে সিকিউরিটিজ, বেসরকারি বন্ড ,বিল ইত্যাদি ক্রয় করে। সুতরাং বলা যায়, কেন্দ্রীয় ব্যাংক ঋণ নিয়ন্ত্রণের ক্ষেত্রে খোলা বাজার কার্যক্রম পদ্ধতি প্রয়োগ করেছেকে."
        },
        {
          "label": "ঘ",
          "question": "",
          "explanation": "ঋণ নিয়ন্ত্রণে কেন্দ্রীয় ব্যাংকের সিদ্ধান্ত যৌক্তিক।   কেন্দ্রীয় ব্যাংক কর্তৃক খোলা বাজারে সরকারি বা বেসরকারি শেয়ার ও সিকিউরিটি ক্রয় বা বিক্রয়ের মাধ্যমে বাণিজ্যিক ব্যাংকগুলোর ঋণদান ক্ষমতা হ্রাস বা বৃদ্ধিপূর্বক নিয়ন্ত্রণ কৌশলকে খোলা বাজার কার্যক্রম বলে । ঋণ নিয়ন্ত্রণের উদ্দেশ্যে কেন্দ্রীয় ব্যাংক খোলা বাজারের শেয়ার ও সিকিউরিটি ক্রয় বা বিক্রয়ের কার্যক্রম গ্রহণ করে বলে এ পদ্ধতিতে কার্যক্রম বলে।   উদ্দীপকে কেন্দ্রীয় ব্যাংক অর্থ বাজারের নিয়ন্ত্রণ করে থাকে । এ নিয়ন্ত্রণ কার্যক্রমকে আরো ফলপ্রসূ করার উদ্দেশ্যে ব্যাংকটি সিকিউরিটিজ, বেসরকারি বন্ড ,বিল ইত্যাদি পূর্বের তুলনায় অধিক পরিমাণে ক্রয় করে ।ফলে ব্যাংকটির ঋণ প্রবাহ নিয়ন্ত্রণে পূর্বের তুলনায় অধিক সফলতা অর্জন করে।   উদ্দীপকে কেন্দ্রীয় ব্যাংক ঋণ নিয়ন্ত্রণে খোলাবাজার কার্যক্রম পদ্ধতি প্রয়োগ করে সফলতা অর্জন করেছে। খোলা বাজার কার্যক্রমের সফলতা নির্ভর করে জনসাধারণের সঞ্চয়ের প্রবণতা, বিনিয়োগের সুযোগ, বাণিজ্যিক ব্যাংক সমূহের আর্থিক ক্ষমতা এবং জনসাধারণের ব্যাংকের মাধ্যমে লেনদেনের প্রবণতা ইত্যাদির উপর। খোলা বাজারে বন্ড ও সিকিউরিটি ক্রয় করলে কেন্দ্রীয় ব্যাংক হতে অর্থ বাণিজ্যিক ব্যাংকে স্থানান্তরিত হয় এবং বাণিজ্যিক ব্যাংকের ঋণদান সামর্থ্য বৃদ্ধি পায়। ফলে বাজারে ঋণের পরিমাণ বৃদ্ধি পায়। সুতরাং বলা যায়,ঋণ নিয়ন্ত্রণে কেন্দ্রীয় ব্যাংকের সিদ্ধান্ত যৌক্তেছে."
        }
      ]
    },
    {
      "number": "7",
      "uddipok": "জনার আহাদ আলী একজন কৃষি কর্মকর্তা। কিছুদিন আগে তিনি চাকরি হতে অবসর গ্রহণ করেন। তিনি অবসর গ্রহণের টাকা সঞ্চয় করতে চান। তাই তিনি এলাকার যমুনা ব্যাংকের ব্যবস্থাপক জনাব আনিস সাহেবের নিকট যান এবং তার পরামর্শক্রমে জনাব আহাদ আলী এমন একটি ব্যাংক হিসাব খুললেন যেখান থেকে একটি নির্দিষ্ট সময় শেষে শব দ্বিগুণ অর্থ পাবেন, যা তার জন্য উপযোগী ও লাভজনকও বটে।",
      "tag": "CB 23,SB 23",
      "sub_questions": [
        {
          "label": "ক",
          "question": "",
          "explanation": "বাহক চেক (Bearer Cheque) হলো এক ধরনের চেক, যেখানে নির্দিষ্ট কোনো ব্যক্তির নামে অনুমোদন না দিয়ে \"বাহক\" শব্দটি উল্লেখ করা থাকে বা কোনো নাম উল্লেখ না থাকলে সেটি বাহক চেক হিসেবে গণ্য হয়।"
        },
        {
          "label": "খ",
          "question": "",
          "explanation": "একজন ব্যবসায়ীর জন্য চলতি হিসাব খোলা উত্তম। যে হিসাবের মাধ্যমে ব্যাংক তার গ্রাহককে ব্যাংকিং সময়ে যতবার ইচ্ছা অর্থ জমাদান ও প্রয়োজনে তা তোলার সুযোগ দেয় তাকে চলতি হিসাব বলে। একজন ব্যবসায়ীকে প্রতিনিয়ত বিভিন্ন ধরনের অর্থ - সংক্রান্ত লেনদেন করতে হয়। এজন্য তার নগদ ঋণ , জমাতিরিক্ত ঋণ ছাড়াও বিভিন্ন ধরনের ব্যাংকিং সহায়তার প্রয়োজন পড়ে , যা অন্য কোনো ব্যাংক হিসাবে পাওয়া যায় না । তাই ব্যবসায়ীরা চলতি হিসাব খুলে থাকেন।"
        },
        {
          "label": "গ",
          "question": "",
          "explanation": "উদ্দীপকের জনাব আহাদ আলীকে ব্যাংক ব্যবস্থাপক স্থায়ী হিসাব খোলার জন্য পরামর্শ দিয়েছেন। এ হিসাব নির্দিষ্ট মেয়াদের জন্য খোলা হয়। উল্লিখিত মেয়াদের মধ্যে গ্রাহক টাকা উত্তোলন করতে পারেন না। এজন্য অলস এবং বড় অঙ্কের টাকা জমানোর উদ্দেশ্যে এ হিসাব খোলা সুবিধাজনক। পাশাপাশি অন্য যেকোনো হিসাবের চেয়ে স্থায়ী হিসাবে বেশি মুনাফা প্রদান করা হয়। উদ্দীপকের আহাদ আলী একজন কৃষি কর্মকর্তা। কিছুদিন আগে তিনি চাকরি হতে অবসর গ্রহণ করেন। তিনি অবসর গ্রহণের পর প্রাপ্ত টাকা সঞ্চয় করতে চান। তাই তিনি এলাকার যমুনা ব্যাংকের ব্যবস্থাপক জনাব আনিস সাহেবের কাছে যান এবং তার পরামর্শে জনাব আহাদ আলী একটি হিসাব খোলেন। জনাব আহাদ আলীর হিসাবের একটি নির্দিষ্ট মেয়াদ রয়েছে এবং উক্ত মেয়াদ শেষে তিনি দ্বিগুণ অর্থ পাবেন। এখানে জনাব আহাদ আলীর হিসাবের প্রধান বৈশিষ্ট্য হলো মেয়াদের নির্দিষ্টতা এবং উচ্চ সুদ হার। এ বৈশিষ্ট্যগুলো স্থায়ী হিসাবের ক্ষেত্রে প্রযোজ্য। তাই বলা যায় , জনাব আহাদ আলী ব্যাংক ব্যবস্থাপকের পরামর্শ অনুযায়ী স্থায়ী হিসাব খুলেছেন।"
        },
        {
          "label": "ঘ",
          "question": "",
          "explanation": "উদ্দীপকের জনাব আহাদ আলীর বর্তমান পরিস্থিতি বিবেচনায় স্থায়ী হিসাব খোলাই উপযুক্ত ।   স্থায়ী হিসাব সাধারণত এককালীন এবং অলস অর্থ জমানোর উপযুক্ত মাধ্যম। কারণ দীর্ঘমেয়াদে অর্থ জমা করার ফলে গ্রাহকগণ অধিক | পরিমাণে মুনাফা অর্জন করতে পারেন। উদ্দীপকের জনাব আহাদ আলী একজন অবসরপ্রাপ্ত কৃষি কর্মকর্তা। অবসরকালীন প্রাপ্ত টাকা তিনি সঞ্চয় করতে চান। তাই তিনি এলাকার যমুনা ব্যাংকের ব্যবস্থাপক আনিস সাহেবের শরণাপন্ন হন। আনিস সাহেব তাকে স্থায়ী হিসাব খোলার পরামর্শ দেন।   অবসর গ্রহণের ফলে জনাব আহাদ আলী এককালীন অনেক অর্থ পেয়েছেন। এখন তার জন্য এমন ব্যাংক হিসাব খোলা উত্তম হবে , যে হিসাবে দীর্ঘমেয়াদে টাকা জমা করা যায় চাইবেন। পাশাপাশি তিনি উক্ত 1 টাকার ওপর অধিক হারে মুনাফা। যাতে উক্ত মুনাফা উত্তোলন করে তিনি মাসিক ব্যয় নির্বাহ করতে পারেন। এখানে উল্লেখ্য যে , শুধু স্থায়ী হিসাবই গ্রাহকদের এ ধরনের সুবিধা দিতে পারে। আর তাই জনাব আনিস সাহেব জনাব আহাদ আলীকে স্থায়ী হিসাব খোলার পরামর্শ দেন। এসব আলোচনার প্রেক্ষিতে বলা যায় , স্থায়ী হিসাব খোলা জনাব আহাদ আলীর জন্য সময়োপযোগী এবং লাভজনক।"
        }
      ]
    },
    {
      "number": "8",
      "uddipok": "মি. আকাশ একটি পোশাক শিল্পের মালিক। তার পোশাক শিল্প এবং শিল্পের মূল্যবান যন্ত্রপাতির জন্য তিনি বিমা কোম্পানির সাথে একটি বিমাচুক্তি করেন। বিমাচুক্তিতে পোশাক শিল্প ও শিল্পের যন্ত্রপাতির যথাযথ মূল্য বিমাপত্রে উল্লেখ না থাকায় বিমা কোম্পানি তার সাথে সম্পাদিতনবিমাচুক্তিটি বাতিল করে দেয়।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "যে ঝুঁকি ব্যক্তি বা প্রতিষ্ঠানের নিয়ন্ত্রণ অযোগ্য কোনো কারণে সৃষ্টি হয়, যা সাধারণভাবে সবাইকে ক্ষতিগ্রস্ত করে তাকে মৌলিক ঝুঁকি বলে ।"
        },
        {
          "label": "খ",
          "question": "",
          "explanation": "বিমা আর বাজি ধরার মধ্যে বিস্তর পার্থক্য রয়েছে। বীমা করা হয় জীবন সম্পদ ও সম্পত্তির ক্ষেত্রে বিদ্যমান সম্ভাব্য বিপদ বিপর্যয়ের দুর্ভাবনা থেকে অব্যহতি লাভের আশায়। আর বাজি ধরা হয় সামরিক আনন্দ লাভ বা অধিকতর অনিশ্চয়তার মধ্যে অহেতুক তৃপ্তি লাভের আশায়। পরিশেষে বলা যায় যে বিমাকে জুয়া খেলা বলা হয় না। কারণ হচ্ছে বিমার বিষয়বস্তুর উপর বিমাগ্রহীতার বীমাযোগ্য স্বার্থ জড়িত থাকে।"
        },
        {
          "label": "গ",
          "question": "",
          "explanation": "উদ্দীপকে মি. আকাশ অগ্নিবিমাপত্র গ্রহণ করেছিলেন।   অগ্নিবিমাপত্র দ্বারা বিমাকারী নির্দিষ্ট প্রিমিয়ামের বিনিময়ে বিমাকৃত সম্পত্তির ক্ষতিপূরণের দায়িত্ব নেয়। এটি বিমাকৃত সম্পত্তির নিরাপত্তা নিশ্চিত করে। অগ্নিজনিত ঝুঁকির হাত থেকে বিমাগ্রহীতাকে আর্থিকভাবে রক্ষাই এ বিমার উদ্দেশ্য। এর মাধ্যমে মানুষ তার ক্ষতি ও অনিশ্চয়তাকে প্রতিরোধ করে নিজের আর্থ-সামাজিক অবস্থা নিয়ন্ত্রণে রাখে ।   উদ্দীপকে মি. আকাশ একটি পোশাক শিল্পের মালিক। তার পোশাক শিল্প ও শিল্পের মূল্যবান যন্ত্রপাতির জন্য তিনি বিমা কোম্পানির সাথে বিমাচুক্তি করেন। সাধারণত ব্যবসায় প্রতিষ্ঠানে অগ্নিজনিত ক্ষতি হওয়ার আশঙ্কা বেশি। তাই মালিকগণ এর সুরক্ষায় অগ্নি বিমাপত্রের শরণাপন্ন হন। সুতরাং মি. আকাশ তার পোশাক শিল্প ও শিল্পের মূল্যবান যন্ত্রপাতির জন্য একটি অগ্নিবিমাপত্র নিয়েছেন। এটি তাকে তার পোশাক শিল্প ও শিল্পের মূল্যবান যন্ত্রপাতির অগ্নিজনিত ঝুঁকির বিপক্ষে আর্থিক নিরাপত্তা দিয়েছে । তাই বলা যায়, মি. আকাশ অগ্নি বিমাচুক্তি করেন।"
        },
        {
          "label": "ঘ",
          "question": "",
          "explanation": "উদ্দীপকে বিমা চুক্তির চূড়ান্ত সদ্বিশ্বাসের নীতির অসঙ্গতির কারণে বিমা কোম্পানি চুক্তি বাতিল করেছে।   এ নীতি অনুযায়ী, বিমা চুক্তিতে বিমাকারী ও বিমাগ্রহীতা একে অন্যের কাছে বিমার বিষয়বস্তু সম্পর্কে প্রয়োজনীয় সব তথ্য প্রকাশে বাধ্য। বিমা চুক্তি করার সময় বিমাকারী ও বিমাগ্রহীতা উভয়কে এ নীতি মেনে চলতে হয়। কোনো তথ্য গোপন রেখে বিমা চুক্তি করা হলে উক্ত বিমাপত্রটি বাতিল বলে গণ্য হয়। উদ্দীপকে মি. আকাশ একটি পোশাক শিল্পের মালিক। তিনি পোশাক শিল্প ও এর মূল্যবান যন্ত্রপাতির জন্য বিমা করেন। তবে তিনি এদের যথাযথ বা সঠিক মূল্য বিমাপত্র উল্লেখ করেননি। তাই বিমা কোম্পানি তার বিমা চুক্তিটি বাতিল করে। উদ্দীপকে মি. আকাশ মূলত অগ্নি দুর্ঘটনা থেকে সৃষ্ট ক্ষতিপূরণের উদ্দেশ্যে বিমা করেছিলেন। কিন্তু চুক্তিতে বিষয়বস্তু সম্পর্কে সঠিক ও পূর্ণ তথ্য উপস্থাপন করেননি । তিনি বিমা চুক্তির সদ্বিশ্বাসের নীতি লঙ্ঘন করেছেন। ফলে বিমা প্রতিষ্ঠান তার বিমা চুক্তি বাতিলের অধিকার রাখে। তাই বলা যায়, পারস্পরিক সদ্বিশ্বাসের অভাবে বিমা কোম্পানির মি. আকাশের বিমা চুক্তি বাতিলের সিদ্ধান্তটি যৌক্তিক।"
        }
      ]
    },
    {
      "number": "9",
      "uddipok": "জনাব নাবিল একজন আমদানিকারক। তিনি সমুদ্রপথে রাশিয়া হতে গম আমদানি করেন। সামুদ্রিক ঝুঁকি মোকাবিলার জন্য তিনি সানসী ইন্স্যুরেন্স কোম্পানির সাথে ২ কোটি টাকা পর্যন্ত ক্ষতিপূরণের শর্তে ২৫ হাজার টাকা প্রিমিয়ামের বিনিময়ে বিমা চুক্তিতে আবদ্ধ হয়েছেন। -জাহাজ সমুদ্রপথে বন্দরে আসাকালীন হঠাৎ সমুদ্রে নিমজ্জিত বরফের সাথে ধাক্কা লেগে জাহাজ ও প্রায় ১০ লক্ষ টাকার গম ক্ষতিগ্রস্ত হয়।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "বিমাচুক্তিতে বিমাগ্রহীতার ঝুঁকি বহনের বিনিময়ে বিমাগ্রহীতা বিমাকারীকে যে অর্থ দেয় তাকে প্রিমিয়াম বলে।"
        },
        {
          "label": "খ",
          "question": "",
          "explanation": "বিমাকারী ও বিমাগ্রহীতা উভয়পক্ষই আবশ্যকীয় সকল তথ্য একে অন্যকে প্রদানে বাধ্য থাকে বিধায় বিমা চুক্তিকে পরম বিশ্বাসের চুক্তি বলা হয়। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। আর সে কারণে চুক্তিবদ্ধ প্রত্যেকে একে অন্যের কাছে সঠিক তথ্য প্রকাশে বাধ্য থাকে। কোনো পক্ষ যদি সঠিক তথ্য প্রদান না করে তাহলে বিমা চুক্তি বাতিল হতে পারে।"
        },
        {
          "label": "গ",
          "question": "",
          "explanation": "গ.      উদ্দীপকে জনাব নাবিল পণ্য পরিবহন বিমা পলিসি গ্রহণ করেছেন। সমুদ্রপথে পণ্য পরিবহনকালে জাহাজে রক্ষিত পণ্যের ক্ষতি হতে পারে। এ ক্ষতির বিপরীতে যে বিমা করা হয় তাকে পণ্য পরিবহন বিমা বলে। পণ্য বিক্রয়ের শর্ত অনুযায়ী পণ্যের ক্রেতা বা বিক্রেতা এ বিমা করে। তাই বিমা চুক্তিকে পরম বিশ্বাসের চুক্তি বলা হয় উদ্দীপকে জনাব নাবিল রাশিয়া থেকে সমুদ্রপথে গম আমদানি করেন। তিনি সামুদ্রিক ঝুঁকি আর্থিকভাবে মোকাবিলার জন্য ২ কোটি টাকা পর্যন্ত ক্ষতিপূরণের শর্তে বিমা কোম্পানির সাথে চুক্তি করেন । এজন্য তাকে ২৫ হাজার টাকা প্রিমিয়াম পরিশোধ করতে হয়। এখানে জাহাজে বাহিত পণ্যের সামুদ্রিক ঝুঁকি মোকাবিলার জন্য পণ্য বিমাপত্র নেওয়া হয়েছে। জাহাজে বাহিত পণ্য একটি নির্দিষ্ট সময়ের মধ্যে ক্ষতিগ্রস্ত হলে বিমাকারী এর দায় বহন করবে। এসব বৈশিষ্ট্য পণ্য পরিবহন বিমার সাথে সামঞ্জস্যপূর্ণ। তাই বলা যায়, খাদ্যশস্য গমের ক্ষতির ঝুঁকি মোকাবিলায় জনাব নাবিল পরিবহন বিমা পলিসি গ্রহণ করেছেন"
        },
        {
          "label": "ঘ",
          "question": "",
          "explanation": "আর্থিক ক্ষতিপূরণের নীতি অনুযায়ী বিমা কোম্পানির কাছ থেকে জনাব নাবিল সম্পূর্ণ ক্ষতিপূরণ পাবেন। আমদানি-রপ্তানি বাণিজ্যে প্রচুর পরিমাণে পণ্য সমুদ্রপথে পরিবাহিত হয়। তাই পরিবাহিত পণ্যের ঝুঁকি নিরসনের জন্য পণ্য বিমা করা হয় । বিমাকৃত পণ্য ক্ষতিগ্রস্ত হলে আমদানিকারক বিমাপত্রটি প্রদর্শনপূর্বক   ক্ষতিপূরণ আদায় করে । উদ্দীপকে জনাব নাবিল রাশিয়া থেকে গম আমদানি করেন। নদীপথে পণ্য পরিবহনের ঝুঁকি এড়াতে ২৫ হাজার টাকা প্রিমিয়াম দিয়ে তিনি একটি বিমাপত্র নেন। জাহাজটি সমুদ্রে নিমজ্জিত বরফের সাথে ধাক্কা লাগার কারণে ১০ লক্ষ টাকার গম ক্ষতিগ্রস্ত হয়। পণ্য বিমার ক্ষেত্রে বাহিত পণ্যের কোনো ক্ষতি হলে বিমাগ্রহীতা বিমাপত্রটি প্রদর্শন করে বিমা প্রতিষ্ঠানের কাছ থেকে বিমাদাবি আদায় করে। এক্ষেত্রে বিমা কোম্পানি জনাব নাবিলকে সম্পূর্ণ ক্ষতিপূরণ করবে। কেননা ক্ষতিপূরণের নীতি ও মূল্যায়িত বিমার শর্ত অনুযায়ী পণ্যের বিমাকৃত মূল্য পর্যন্ত বিমা প্রতিষ্ঠান ক্ষতিপূরণে বাধ্য থাকে। তাই ২ কোটি টাকা মূল্যের গম থেকে ১০ লক্ষ টাকার ক্ষতি হয়েছে বলে বিমা কোম্পানি জনাৰ নাবিলকে সম্পূর্ণ ১০ লক্ষ টাকাই ক্ষতিপূরণ দিবে।"
        }
      ]
    },
    {
      "number": "10",
      "uddipok": "জনাব রাহাত একজন ব্যবসায়ী। তিনি প্রতি মাসে মুনাফার অর্থ হতে কিছু টাকা প্রিমিয়াম হিসেবে জমা দেওয়ার শর্তে একটি বিমা কোম্পানির, সাথে চুক্তিতে আবদ্ধ হন। বিমাপত্রটির মেয়াদ ১০ বছর। মেয়াদ পূর্ণ হওয়ার দিন জনাব রাহাত মারা যান। তার স্ত্রী এবং ছেলে উভয়ই বিমা দাবি পেশ করলে বিমা কোম্পানি তার ছেলেকে বিমাদাবি পরিশোধ করে ।",
      "tag": "SB 23,DIN.B 21",
      "sub_questions": [
        {
          "label": "ক",
          "question": "",
          "explanation": "কোনো বিমাগ্রহীতা একই বিষয়বস্তুর জন্য একাধিক বিমা প্রতিষ্ঠানের সাথে পৃথক পৃথক বিমা চুক্তি করলে তাকে দ্বৈত বিমা বলে ।"
        },
        {
          "label": "খ",
          "question": "",
          "explanation": "মানুষের জীবনের ক্ষতিপূরণ দেওয়া সম্ভব নয় বলে জীবন বিমা ক্ষতিপূরণের চুক্তি নয়। জীবন বিমা চুক্তি অন্যান্য বিমা চুক্তি থেকে আলাদা। কারণ অন্যান্য বিমা   চুক্তিতে বিমাকৃত বিষয়বস্তুর ক্ষতির ক্ষেত্রে বিমাকারী বিমাকৃত অর্থ দেয় অথবা ক্ষতিপূরণের ব্যবস্থা করে। যেমন: পাঁচ বছরের জন্য কোনো গাড়ির বিমা করা হলে ঐ সময়ের মধ্যে গাড়িটি ধ্বংস বা ক্ষতিগ্রস্ত হলে বিমাকারী ক্ষতিপূরণের যথাযথ ব্যবস্থা করে। কিন্তু জীবন বিমার ক্ষেত্রে নির্দিষ্ট মেয়াদ অতিক্রম করলে বিমাকারী বিমাকৃত অর্থ বিমাগ্রহীতাকে দেয়। আর নির্দিষ্ট সময়ের মধ্যে বিমাগ্রহীতার মৃত্যু হলে মনোনীত ব্যক্তি বিমাকৃত অর্থ পায়। এজন্য বলা হয় জীবন বিমা ক্ষতিপূরণের চুক্তি নয়।"
        },
        {
          "label": "গ",
          "question": "",
          "explanation": "উদ্দীপকে জনাব রাহাত মেয়াদি জীবন বিমাপত্র গ্রহণ করেছিলেন।  এ ধরনের বিমা সাধারণত একটি নির্দিষ্ট সময়ের জন্য করা হয়। এক্ষেত্রে বিমার মেয়াদ শেষ হওয়ার পর বা বিমাগ্রহীতার মৃত্যুতে বিমাদাবি পরিশোধ করা হয়। তবে এই বিমাপত্রের প্রিমিয়ামের হার বেশি। উদ্দীপকের জনাব রাহাত একজন ব্যবসায়ী। তিনি প্রতি মাসে মুনাফার কিছু টাকা প্রিমিয়াম হিসেবে জমা দেওয়ার শর্তে বিমা কোম্পানির সাথে চুক্তিতে আবদ্ধ হন। বিমাপত্রটির মেয়াদ ১০ বছর। সুতরাং, তিনি নিজের জন্য মেয়াদি বিমাপত্র গ্রহণ করেছেন । কেননা তিনি ১০ বছর বা নির্দিষ্ট সময়ের জন্য বিমাপত্র গ্রহণ করেছেন। এর মধ্যে মৃত্যু হলে তার মনোনীত ব্যক্তি এ বিমার দাবি আদায় করতে পারবেন। সুতরাং বৈশিষ্ট্য বিবেচনায় বলা যায়, জনাব রাহাত তার নিজের জন্য মেয়াদি বিমাপত্র গ্রহণ করেছেন।"
        },
        {
          "label": "ঘ",
          "question": "",
          "explanation": "জনাব রাহাতের বিমার ক্ষেত্রে তার স্ত্রী মনোনীত ব্যক্তি না হওয়ায় । বিমা প্রতিষ্ঠান তার দাবি প্রত্যাখ্যান করেছে।   মেয়াদি বিমাপত্রের মাধ্যমে একটি নির্দিষ্ট মেয়াদ শেষে বিমার অর্থ । পরিশোধ করা হবে বলে প্রতিশ্রুতি দেওয়া হয়। এক্ষেত্রে বিমাগ্রহীতা নির্দিষ্ট বয়সে পদার্পণ করলে বিমাকৃত নির্দিষ্ট পরিমাণ অর্থ দেওয়া হয়। র সময়ের আগে তার মৃত্যু ঘটলে তার মনোনীত ব্যক্তিকে বিমার টাকা পরিশোধ করা হয় । উদ্দীপকে জনাব রাহাত তার নিজের নামে ১০ বছর মেয়াদি একটি বিমা পলিসি গ্রহণ করেন। তার গৃহীত পলিসিটি মেয়াদি বিমাপত্র। পলিসি গ্রহণের ১০ বছর পর তার মৃত্যু হলে তার স্ত্রী ও ছেলে উভয়ই বিমা প্রতিষ্ঠানের কাছে বিমাদাবি পেশ করেন। বিমা প্রতিষ্ঠান তার স্ত্রীর দাবি প্রত্যাখ্যান করে তার ছেলেকে বিমাদাবি পরিশোধের নিশ্চয়তা দেয়। জনাব রাহাতের বিমা চুক্তির শর্ত অনুযায়ী বিমাকৃত সময়ের মধ্যে তার মৃত্যু হলে তার মনোনীত ব্যক্তি বা মৃত্যু না হলে তিনি নিজে বিমাদাবি লাভ করবেন। সুতরাং, তার মৃত্যুর পর তার মনোনীত ব্যক্তিকেই বিমা প্রতিষ্ঠান বিমাদাবি পরিশোধ করবে। জনাব রাহাতের বিমাপত্রে তার স্ত্রী। মনোনীত ব্যক্তি ছিলেন না। তাই বলা যায়, জনাব রাহাতের মনোনীত ব্যক্তি তার স্ত্রী না হওয়ায় বিমা প্রতিষ্ঠান কর্তৃক তার স্ত্রীর দাবি প্রত্যাখ্যান করা যুক্তিসঙ্গত হয়েছে বলে আমি মনে করি।"
        }
      ]
    },
    {
      "number": "11",
      "uddipok": "বিশিষ্ট ব্যবসায়ী. মি. খান ভবিষ্যতের কথা চিন্তা করে একটি জীবন বিমা পলিসি গ্রহণ করেন। বিমা পলিসিতে তিনি তার একমাত্র ছেলে মি. রাকিবকে উত্তরাধিকারী করেন। কিন্তু তিনি একটি দুরারোগ্য ব্যধিতে আক্রান্ত থাকা সত্ত্বেও তথ্য গোপন করে বিমা পলিসি গ্রহণ করেন। চারটি প্রিমিয়াম প্রদানের পর মি. খান মৃত্যুবরণ করেন। মৃত্যু পরবর্তীকালীন মি. রাকিব বিমাদাবি পেশ করলে বিমা কোম্পানি দাবি পরিশোধে অস্বীকৃতি জানায়।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "মৃত্যুহার পঞ্জি হলো অতীত মৃত্যুহারের নথিপত্রের ওপর ভিত্তি করে ভবিষ্যতের মৃত্যুহার সম্পর্কে ধারণা করার একটি কৌশল।"
        },
        {
          "label": "খ",
          "question": "",
          "explanation": "মুনাফাযুক্ত বিমাপত্রের চুক্তিতে বোনাস প্রদানের শর্ত উল্লেখ করায় উক্ত বিমায় বোনাস দেওয়া হয়। স্বাভাবিক বা প্রত্যাশার বাইরে যেকোনো প্রাপ্তিই বোনাস। জীবন বিমা প্রতিষ্ঠানের তহবিল মানেই বিমাগ্রহীতাদের প্রদত্ত প্রিমিয়াম বা কিস্তি হতে সংগৃহীত অর্থ। এরূপ উৎস থেকে প্রাপ্ত অর্থ, বিমা কোম্পানি দীর্ঘমেয়াদে বিনিয়োগ করে যথেষ্ট আয় করে। বিমা কোম্পানি বার্ষিক মুনাফার একটি অংশ বিমাগ্রহীতাদের জমাকৃত অর্থ অনুপাতে তাদের মধ্যে বণ্টন করতে পারে। এরূপ বণ্টনকৃত অর্থকেই বোনাস বলা হয়। প্রতিষ্ঠানের মুনাফাযুক্ত বিমাপত্রের গ্রহীতাদের মধ্যেই শুধু এরূপ অর্থ বণ্টন করা হয়ে থাকে। মুনাফা না হলে বোনাস প্রদান করা হয় না।"
        },
        {
          "label": "গ",
          "question": "",
          "explanation": "উদ্দীপকের মি. খান আজীবন বিমাপত্র গ্রহণ করেছিলেন। এ জীবন বিমায় বিমাগ্রহীতা আমৃত্যু প্রিমিয়াম পরিশোধ করেন। জীবিত থাকা অবস্থায় তিনি কোনো প্রকার আর্থিক সুবিধা পান না। তবে বিমাগ্রহীতার মৃত্যুর পর তার মনোনীত ব্যক্তি বিমাদাবি আদায় করতে পারেন। উদ্দীপকের বিশিষ্ট ব্যবসায়ী মি. খান ভবিষ্যতের কথা চিন্তা করে একটি জীবন বিমা পলিসি গ্রহণ করেন। বিমা পলিসিতে তিনি তার একমাত্র ছেলে মি. রাকিবকে উত্তরাধিকারী করেন। চারটি প্রিমিয়াম প্রদানের পর মি. খান মৃত্যুবরণ করেন। এখানে মি. খানের বিমা পলিসির কোনো নির্দিষ্ট মেয়াদ নেই। অর্থাৎ, তিনি আমৃত্যু বিমা প্রিমিয়াম প্রদান করবেন। উক্ত বৈশিষ্ট্য আজীবন বিমাপত্রকে নির্দেশ করে। তাই বলা যায়, মি. খান তার জীবনের জন্য আজীবন বিমা পলিসি গ্রহণ করেছেন। উদ্দীপকের মি. খান বিমাচুক্তির অন্যতম উপাদান চূড়ান্ত সদ্বিশ্বাসের নীতি লঙ্ঘন করায়, বিমা কোম্পানি মি. রাকিবকে বিমাদাবি পরিশোধে অস্বীকৃতি জানায়। বিমাচুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে চূড়ান্ত সদ্বিশ্বাসের সম্পর্ক প্রতিষ্ঠিত হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে উপস্থাপন করতে বিমাগ্রহীতা বাধ্য। এতে উভয়পক্ষের সম্পর্কে সচ্ছলতা বজায় থাকে। উদ্দীপকের বিশিষ্ট ব্যবসায়ী মি. খান তার ভবিষ্যৎ নিয়ে চিন্তিত। তাই তিনি তার একমাত্র ছেলে মি. রাকিবকে উত্তরাধিকারী করে একটি আজীবন বিমা পলিসি গ্রহণ করেন। কিন্তু তিনি একটি দুরারোগ্য ব্যধিতে আক্রান্ত থাকা সত্ত্বেও বিমা কোম্পানির কাছে সে তথ্য গোপন করেন। মৃত্যু পরবর্তীতে উত্তরাধিকারী মি. রাকিব বিমাদাবির আবেদন করলে কোম্পানি তা প্রত্যাখ্যান করে। বিমাচুক্তির চূড়ান্ত সদ্বিশ্বাসের নীতি অনুযায়ী মি. খান সব গুরুত্বপূর্ণ তথ্য দিতে বাধ্য ছিলেন। কিন্তু তিনি এক্ষেত্রে অন্যতম গুরুত্বপূর্ণ তথ্য তথা তার দুরারোগ্য রোগের কথা গোপন করেন। যার ফলে আইনগতভাবে উভয়ের মধ্যে কোনো বৈধ চুক্তি সম্পন্ন হয়নি। এরকম পরিস্থিতিতে বিমা কোম্পানি বিমাগ্রহীতাকে আর্থিক সুবিধা দিতে বাধ্য নয়। তাই বলা যায়, বিমা কোম্পানি চূড়ান্ত সদ্বিশ্বাসের নীতি লঙ্ঘনের কারণে মি. রাকিবের আবেদন অ-স্বীকৃতি জানায়।"
        },
        {
          "label": "ঘ",
          "question": "",
          "explanation": "উদ্দীপকের মি. খান বিমা চুক্তির অন্যতম উপাদান চূড়ান্ত সদ্বিশ্বাসের নীতি লঙ্ঘন করায়, বিমা কোম্পানি মি. রাকিবকে বিমাদাবি পরিশোধে অস্বীকৃতি জানায়। বিমা চুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে চূড়ান্ত সদ্বিশ্বাসের সম্পর্ক প্রতিষ্ঠিত হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে উপস্থাপন করতে বিমাগ্রহীতা বাধ্য। এতে উভয়পক্ষের সম্পর্কে সচ্ছলতা বজায় থাকে। উদ্দীপকের বিশিষ্ট ব্যবসায়ী মি. খান তার ভবিষ্যৎ নিয়ে চিন্তিত। তাই তিনি তার একমাত্র ছেলে মি. রাকিরকে উত্তরাধিকারী করে একটি আজীবন বিমা পলিসি গ্রহণ করেন। কিন্তু তিনি একটি দুরারোগ্য ব্যধিতে আক্রান্ত থাকা সত্ত্বেও বিমা কোম্পানির কাছে সে তথ্য গোপন করেন। মৃত্যু পরবর্তী সময়ে উত্তরাধিকারী মি. রাকিব বিমাদাবির আবেদন করলে কোম্পানি তা প্রত্যাখ্যান করে। বিমা চুক্তির চূড়ান্ত সদ্বিশ্বাসের নীতি অনুযায়ী মি. খান সব গুরুত্বপূর্ণ তথ্য দিতে বাধ্য ছিলেন। কিন্তু তিনি এক্ষেত্রে অন্যতম গুরুত্বপূর্ণ তথ্য তথা তার দুরারোগ্য রোগের কথা গোপন করেন। যার ফলে আইনগতভাবে উভয়ের মধ্যে কোনো বৈধ চুক্তি সম্পন্ন হয়নি। এরকম পরিস্থিতিতে বিমা কোম্পানি বিমাগ্রহীতাকে আর্থিক সুবিধা দিতে বাধ্য নয়। তাই বলা যায়, বিমা কোম্পানি চূড়ান্ত সদ্বিশ্বাসের নীতি লঙ্ঘনের কারণে মি. রাকিবের আবেদন অ-স্বীকৃতি জানায়।"
        }
      ]
    }
  ]
}