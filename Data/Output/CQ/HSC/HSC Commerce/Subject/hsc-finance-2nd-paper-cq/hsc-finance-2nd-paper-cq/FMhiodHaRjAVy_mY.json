{
  "title": "নটরডেম কলেজ, ঢাকা ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব সারওয়ার একজন স্বনামধন্য ব্যাংকার ছিলেন। তার জীবদ্দশায় কিছু ছোট ব্যাংক আর্থিকভাবে সমস্যায় পড়ায় তার নিজের হাতে গড়া পায়রা ব্যাংক সেই ছোট ব্যাংকগুলোর শেয়ার কিনে নিয়ন্ত্রণ নেয় এবং দেশের ব্যাংকিং জগতের অন্যতম সেবা প্রদানকারী প্রতিষ্ঠানের মর্যাদা পায়। অন্যদিকে, জনাব হাসান তার দেনাদার জনাব রাতুলের নিকট ১০ লক্ষ টাকা পাওনা আদায় করতে না পেরে আদালতের শরণাপন্ন হলে আদালত জনাব রাতুলের ব্যাংক হিসাবের সব লেনদেন বন্ধ করার আদেশ দেয়।",
      "tag": "NDCD 25",
      "sub_questions": [
        {
          "label": "ক",
          "question": "চেইন ব্যাংকিং কী?",
          "explanation": "জাতীয় কতিপয় ব্যাংক নিজেদের স্বাধীন সত্তা বজায় রেখে সমঝোতা ও সহযোগিতার ভিত্তিতে বিশেষ উদ্দেশ্যে যে ব্যাংকিং কার্যক্রম পরিচালনা করে তাকে চেইন ব্যাংকিং বলে।"
        },
        {
          "label": "খ",
          "question": "ব্যাসেল-২ কেন প্রণয়ন করা হয়েছিল? ব্যাখ্যা করো।",
          "explanation": "ব্যাংকের আর্থিক ও পরিচালনাগত ঝুঁকি মোকাবিলার জন্য ব্যাসেল২ প্রণয়ন করা হয়েছিল। ব্যাংকের নিজের মূলধন যাতে অপর্যাপ্ত ও ঝুঁকিপূর্ণ না হয় এবং আমানতকারীদের যেন ঝামেলায় পড়তে না হয়, সেজন্য ব্যাসেল-২-এর উৎপত্তি। Bank for International Settlement (BIS), ব্যাসেল-২ অনুসারে কেন্দ্রীয় ব্যাংক অন্যান্য ব্যাংকগুলোকে নির্দিষ্ট পরিমাণ পরিশোধিত মূলধন ও সংরক্ষিত তহবিল সংরক্ষণ করার নির্দেশনা দেয়। ব্যাসেল-২-তে আর্থিক শৃঙ্খলা রক্ষার্থে ৩টি বিষয় সুপারিশ করা হয়েছে যা Three Pillars of Basel-2 নামে খ্যাত।"
        },
        {
          "label": "গ",
          "question": "উদ্দীপকে উল্লিখিত পায়রা ব্যাংক সংগঠন কাঠামোর ভিত্তিতে কোন ধরনের ব্যাংকিং ব্যবস্থা গড়ে তুলেছে? ব্যাখ্যা করো।",
          "explanation": "সংগঠন কাঠামোর ভিত্তিতে উদ্দীপকের পায়রা ব্যাংক গ্রুপ ব‍্যাংকিং ব্যবস্থা গড়ে তুলেছে। একটি হোল্ডিং ব্যাংকের অধীনে কতকগুলো সাবসিডিয়ারি ব্যাংক গড়ে উঠলে উভয় ব্যাংকের সমন্বয়ে যে ব্যাংক গড়ে ওঠে তাকে গ্রুপ ব্যাংকিং বলে। গ্রুপের অভ্যন্তরে অধীনস্থ ব্যাংক হোল্ডিং কোম্পানির অধীনে থেকে পরিচালিত হয়। এক্ষেত্রে অধীনস্থ ব্যাংকগুলোর স্বাধীন সত্তা বজায় থাকে না। বাংলাদেশে এ ধরনের ব্যাংকের প্রচলন নেই। উদ্দীপকে জনাব সারওয়ার একজন ব্যাংকার। তার জীবদ্দশায় কিছু ছোট ব্যাংক আর্থিকভাবে সমস্যায় পড়ে। তার নিজের হাতে গড়া পায়রা ব্যাংক ছোট ব্যাংকগুলোর শেয়ার কিনে নিয়ন্ত্রণ নেয়। তার ব্যাংকটি দেশের ব্যাংকিং জগতের অন্যত সেরা প্রতিষ্ঠানের মর্যাদা পায়। যেটি গ্রুপ ব্যাংকিং-এর অন্তর্ভুক্ত। এ ব্যাংক ব্যবস্থায় নিয়ন্ত্রক প্রতিষ্ঠান পায়রা ব্যাংককে হোল্ডিং কোম্পানি এবং যাদের নিয়ন্ত্রণভার গ্রহণ করা হয়েছে তাদের সাবসিডিয়ারি কোম্পানি বলে। এ উভয় ব্যাংকের সমন্বয়ে,গ্রুপ ব্যাংক গড়ে ওঠে। সুতরাং, উদ্দীপকের পায়রা ব্যাংক সংগঠন কাঠামোর ভিত্তিতে গ্রুপ ব্যাংকিং-এর আওতাভুক্ত।"
        },
        {
          "label": "ঘ",
          "question": "উদ্দীপকে আদালত জনাব রাতুলের ব্যাংক হিসাবের সব লেনদেন বন্ধ করার যে আদেশ দিয়েছে, তার যৌক্তিকতা বিশ্লেষণ করো।",
          "explanation": "উদ্দীপকে আদালত গারনিশি আদেশের মাধ্যমে ব্যাংক হিসাবের লেনদেন বন্ধ করার যে আদেশ দিয়েছে তা সম্পূর্ণ সঠিক বলে আমি মনে করি। আদালত কর্তৃক ব্যাংকের ওপর গ্রাহকের হিসাব বন্ধের নির্দেশকে গারনিশি আদেশ বলে। সাধারণত পাওনাদারের টাকা আদায় করার জন্য আদালত ব্যাংকের ওপর এ আদেশ জারি করে। এ আদেশে তিনটি পক্ষ জড়িত। যথা: পাওনাদার, দেনাদার ও ব্যাংক। উদ্দীপকে জনাব হাসান তার দেনাদার জনাব রাতুলের কাছ থেকে ১০ লক্ষ টাকা পান। তিনি এ টাকা আদায় করতে পারছিলেন না। এ অবস্থায় জনাব হাসান আদালতের শরণাপন্ন হন। আদালত জনাব রাতুলের হিসাবের সব লেনদেন বন্ধ করার আদেশ দেয়। পাওনা টাকা আদায়ের লক্ষ্যে গারনিশি আদেশ জারি করা হয়। পাওনাদার তার কোনো দেনাদারের কাছ থেকে পাওনা টাকা আদায় করতে না পারলে আদালতের সাহায্য নেয়। এক্ষেত্রে উক্ত দেনাদারের ব্যাংক হিসাবের লেনদেন স্থগিত করা হয়। পাওনা পরিশোধ করার পর আদালত পুনরায় ব্যাংক হিসাব চালু করার নির্দেশ দেয়। উদ্দীপকে জনাব হাসান তার দেনাদার জনাব রাতুলের থেকে পাওনা টাকা আদায় করতে পারেননি। তাই আদালত যৌক্তিকভাবেই জনাব-রাতুলের ব্যাংক হিসাবের সব লেনদেন বন্ধ করার আদেশ দিয়েছে।"
        }
      ]
    },
    {
      "number": "2",
      "uddipok": "সুন্দরবন ফাইন্যান্স লি. দেশের বিভিন্ন জায়গায় এর শাখা স্থাপন করে ব্যাংকিং কার্যক্রম সম্পাদন করছে। কিন্তু প্রতিষ্ঠানটির ওপর জনগণের আস্থা কম, কারণ এটি কোনো শক্তিশালী ব্যবসায় সংগঠনের অধীনে পরিচালিত হচ্ছে না। তাছাড়া এটি আর্থিক সংকটে পড়লে উদ্ধার করার কেউ নেই। প্রতিষ্ঠানটি তাদের ব্যবসায়ের ভবিষ্যৎ নিয়ে অনেক চিন্তিত। এজন্য এটি ব্যবসায় সংগঠনের ধরন পরিবর্তন করে একটি শক্তিশালী ব্যাংকের অধীনে পরিচালিত হতে চায়, যেটি তার ঋণদানের শেষ আশ্রয়স্থল হিসেবে কাজ করবে।",
      "tag": "NDCD 25",
      "sub_questions": [
        {
          "label": "ক",
          "question": "নিকাশ ঘর কী?",
          "explanation": "ব্যাংকিং লেনদেন থেকে সৃষ্ট আন্তঃব্যাংকিং দেনা-পাওনার নিষ্পত্তিস্থলই হলো নিকাশ ঘর।"
        },
        {
          "label": "খ",
          "question": "খোলাবাজার নীতি বলতে কী বোঝায়? ব্যাখ্যা করো।",
          "explanation": "কেন্দ্রীয় ব্যাংক ঋণ নিয়ন্ত্রণের উদ্দেশ্যে খোলাবাজারে বন্ড, সিকিউরিটিজ, বিল, শেয়ার, ডিবেঞ্চার ইত্যাদি কেনা-বেচা করাকে খোলাবাজার নীতি বলে। বাজারে অর্থের সরবরাহ বেশি হলে কেন্দ্রীয় ব্যাংক খোলাবাজারে জনগণকে শেয়ার, বন্ড, সিকিউরিটিজ ইত্যাদি কেনার আহ্বান জানায়। আবার অর্থ সরবরাহ কম হলে কেন্দ্রীয় ব্যাংক জনগণের কাছ থেকে শেয়ার, বন্ড, সিকিউরিটিজ ইত্যাদি ক্রয় করে। এতে ঋণের প্রবাহ সঠিকভাবে নিয়ন্ত্রিত হয়।"
        },
        {
          "label": "গ",
          "question": "উদ্দীপকে যে শক্তিশালী ব্যাংকের কথা বলা হয়েছে তা মালিকানার ভিত্তিতে কোন ধরনের? ব্যাখ্যা করো।",
          "explanation": "উদ্দীপকের যে শক্তিশালী ব্যাংকের কথা বলা হয়েছে তা মালিকানার ভিত্তিতে স্বায়ত্তশাসিত ব্যাংক। এ ব্যাংক সরকারের বিশেষ আইন দ্বারা ও নিজস্ব নিয়ন্ত্রণে পরিচালিত হয়। সরকার মুখ্য পদে বা পরিচালকমণ্ডলীর প্রতিনিধি প্রেরণ করে। তবে সাধারণ কাজ ব্যাংকের নিজস্ব নীতিমালা অনুযায়ী পরিচালিত হয়। বাংলাদেশে কেন্দ্রীয় ব্যাংক এ ধরনের মালিকানায় নিজস্ব ব্যবস্থাপনায় ও স্বাধীনভাবে কাজ পরিচালনা করে। উদ্দীপকে সুন্দরবন ফাইন্যান্স লি. দেশের বিভিন্ন জায়গায় শাখা স্থাপন করে ব্যাংকিং সেবা দিচ্ছে। প্রতিষ্ঠানটি কোনো শক্তিশালী প্রতিষ্ঠানের নিয়ন্ত্রণে পরিচালিত না হওয়ায় এর ওপর জনগণের আস্থা কম। তাই তারা তাদের ব্যাংকের ধরন পরিবর্তন করে একটি শক্তিশালী ব্যাংকের নিয়ন্ত্রণে পরিচালিত হতে চায়। যেটি তার ঋণদানের শেষ আশ্রয়স্থল হিসেবে কাজ করবে। কোনো দেশে একমাত্র কেন্দ্রীয় ব্যাংকই ঋণদানের শেষ আশ্রয়স্থল হিসেবে কাজ করে। আর কেন্দ্রীয় ব্যাংক মালিকানার ভিত্তিতে স্বায়ত্তশাসিত প্রতিষ্ঠান। তাই বলা যায়, উদ্দীপকের সুন্দরবন ফাইন্যান্স লি. স্বায়ত্তশাসিত ব্যাংকের নিয়ন্ত্রণে পরিচালিত হওয়ার সিদ্ধান্ত নেয়।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটি তার ধরন পরিবর্তনের ফলে দেশের অর্থনৈতিক উন্নয়নে কি বেশি ভূমিকা রাখতে পারবে? তোমার সপক্ষে যুক্তি দাও।",
          "explanation": "উদ্দীপকের প্রতিষ্ঠানটি তার ব্যাংকের ধরনের পরিবর্তন করে তালিকাভুক্ত ব্যাংকে পরিণত হয়ে দেশের অর্থনীতিতে বেশি ভূমিকা রাখবে। তালিকাভুক্ত ব্যাংক বলতে কেন্দ্রীয় ব্যাংকের সংরক্ষিত তালিকায় অন্তর্ভুক্ত ব্যাংককে বোঝায়। এসব ব্যাংককে কেন্দ্রীয় ব্যাংকের নির্দেশনা মেনে চলতে হয়। এর ফলে কেন্দ্রীয় ব্যাংক থেকে প্রয়োজনীয় আর্থিক, নীতিগত ও প্রশাসনিক সুবিধা পাওয়া যায়। উদ্দীপকে সুন্দরবন ফাইন্যান্স লি. জনগণের কাছ থেকে আমানত সংগ্রহ করে। প্রতিষ্ঠানটি কেন্দ্রীয় ব্যাংকের তালিকাভুক্ত নয়। এজন্য এ প্রতিষ্ঠানের প্রতি মানুষের আস্থা কম। এই সমস্যা সমাধানের জন্য প্রতিষ্ঠানটি তার কাঠামো পরিবর্তন করার মাধ্যমে অ-তালিকাভুক্ত ব্যাংক থেকে তালিকাভুক্ত ব্যাংকে পরিণত হতে চায়। কাঠামোগত এ পরিবর্তনের ফলে জনগণের আস্থা অর্জন করা ব্যাংকটির জন্য সহজ হবে। কেন্দ্রীয় ব্যাংকের প্রত্যক্ষ নিয়ন্ত্রণে থাকলে প্রতিষ্ঠানটির বিনিয়োগে স্বচ্ছতা আসবে। এটির আর্থিক সংকটে কেন্দ্রীয় ব্যাংক ঋণের শেষ আশ্রয়স্থল হিসেবে কাজ করবে। ফলে ব্যাংকটি তার কাজের পরিধি বাড়াতে পারবে। তাই এটি দেশের অর্থনীতিতে ইতিবাচক ভূমিকা রাখবে বলে আমি মনে করি।"
        }
      ]
    },
    {
      "number": "3",
      "uddipok": "দেশের কেন্দ্রীয় ব্যাংক অর্থনৈতিক অবস্থা স্থিতিশীল রাখতে গুরুত্বপূর্ণ ভূমিকা পালন করে। দেশে হঠাৎ বাণিজ্যিক ব্যাংকগুলোতে তারল্য সংকট দেখা দেওয়ায় কেন্দ্রীয় ব্যাংক খুব উদ্বিগ্ন। কেন্দ্রীয় ব্যাংক -নির্দেশনা জারি করেছে যে, এখন থেকে ব্যাংকগুলোর নগদ জমা সংরক্ষণের বাধ্যবাধকতা ১% কমিয়ে ৪% করে দেওয়া হলো। এছাড়াও তৈরি পোশাক খাত মুনাফা সমৃদ্ধ হওয়ায় এই খাতে ব্যাংকগুলোকে আরও বেশি ঋণ দেওয়ার পরামর্শ প্রদান করা হয়।",
      "tag": "NDCD 25",
      "sub_questions": [
        {
          "label": "ক",
          "question": "MICR-এর পূর্ণরূপ কী?",
          "explanation": "MICR এর পূর্ণরূপ হলো Magnetic Ink Character Recognition."
        },
        {
          "label": "খ",
          "question": "কেন্দ্রীয় ব্যাংকের তালিকাভুক্তির শর্তসমূহ উল্লেখ করো।",
          "explanation": "তালিকাভুক্ত ব্যাংক কেন্দ্রীয় ব্যাংক প্রদত্ত নীতিমালা মেনে চলে ব্যাংকিং কার্যক্রম পরিচালনা করে। তালিকাভুক্তির জন্য ব্যাংককে ন্যূনতম পরিশোধিত মূলধন ও সংরক্ষিত তহবিল কেন্দ্রীয় ব্যাংকে জমা রাখতে হয়। আবার ব্যাংককে চলতি ও স্থায়ী আমানতের নির্দিষ্ট অংশ কেন্দ্রীয় ব্যাংকে জমা রাখতে হয়। এছাড়াও ব্যাংককে তার আর্থিক বিবরণী নির্দিষ্ট সময় পরপর কেন্দ্রীয় ব্যাংকে জমা দিতে হয়।"
        },
        {
          "label": "গ",
          "question": "উদ্দীপকে তারল্য সংকট নিরসনে ঋণ নিয়ন্ত্রণের কোন পদ্ধতি প্রয়োগ করা হয়েছে? ব্যাখ্যা করো।",
          "explanation": "উদ্দীপকে তারল্য সংকট নিরসনে ঋণ নিয়ন্ত্রণের জমার হার পরিবর্তন নীতির প্রয়োগ করা হয়েছে। বাণিজ্যিক ব্যাংকের আমানতের একটি অংশ অবশ্যই কেন্দ্রীয় ব্যাংকে জমা রাখতে হয়। কেন্দ্রীয় ব্যাংকের এ জমার হার পরিবর্তন করে ঋণ ও তারল্য নিয়ন্ত্রণ করার কৌশলই হলো জমার হার পরিবর্তন নীতি। জরুরি ঋণ নিয়ন্ত্রণের প্রয়োজনে কেন্দ্রীয় ব্যাংক নগদ জমার অনুপাত কমিয়ে বা বাড়িয়ে থাকে। উদ্দীপকে দেশে হঠাৎ বাণিজ্যিক ব্যাংকগুলোতে তারল্য সংকট দেখা দেয়। এতে কেন্দ্রীয় ব্যাংক খুব উদ্বিগ্ন। কেন্দ্রীয় ব্যাংক নির্দেশনা জারি করেছে যে এখন থেকে ব্যাংকগুলোর নগদ জমা সংরক্ষণ ১% কমিয়ে ৪% করে দেওয়া হলো। সুতরাং আগের তুলনায় ১% কম জামানতের অর্থ বাণিজ্যিক ব্যাংককে তারল্য হিসেবে সংরক্ষণ করতে হচ্ছে। এতে বাণিজ্যিক ব্যাংকগুলোর ঋণদান ক্ষমতা ও তারল্য বাড়বে। এভাবে তারল্য সংকট নিরসন করাকে জমার হার পরিবর্তন নীতি বলা হয়। তাই বলা যায়, তারল্য সংকট নিরসনে কেন্দ্রীয় জমার হার পরিবর্তন নীতি প্রয়োগ করেছে।"
        },
        {
          "label": "ঘ",
          "question": "কেন্দ্রীয় ব্যাংক কর্তৃক পোশাক শিল্প খাতে আরো বেশি ঋণ দেওয়ার পরামর্শের যথার্থতা মূল্যায়ন করো।",
          "explanation": "উদ্দীপকের কেন্দ্রীয় ব্যাংক কর্তৃক পোশাক শিল্প খাতে আরও ঋণ বেশি দেওয়ার পরামর্শ যৌক্তিক হয়েছে। খাণ নিয়ন্ত্রণের পদ্ধতি হিসেবে কেন্দ্রীয় ব্যাংক বাণিজ্যিক ব্যাংকগুলোকে ঋণ দেওয়ার জন্য কিছু সুপারিশ তৈরি করে। সেই অনুযায়ী খাণ দেওয়ার জন্য বাণিজ্যিক ব্যাংকগুলোকে প্রভাবিত করার চেষ্টা করে। এক্ষেত্রে কেন্দ্রীয় ব্যাংক বাণিজ্যিক ব্যাংকগুলোকে উপদেশ ও পরামর্শ দিয়ে উৎসাহিত করে। উদ্দীপকে কেন্দ্রীয় ব্যাংক একটি দেশের অর্থনৈতিক অবস্থা স্থিতিশীল রাখতে গুরুত্বপূর্ণ ভূমিকা পালন করে। দেশে হঠাৎ বাণিজ্যিক ব্যাংকগুলোর তারল্য সংকট দেখা দেওয়ায় কেন্দ্রীয় ব্যাংক জমার হার পরিবর্তনের নীতির প্রয়োগ করে। এছাড়াও পোশাক শিল্প খাত মুনাফা সমৃদ্ধ হওয়ায় ব্যাংকগুলোকে আরও ঋণ দেওয়ার পরামর্শ দেয়। উদ্দীপকে ঋণ নিয়ন্ত্রণে নৈতিক প্ররোচনা নীতি প্রয়োগের ফলে কোন কোন খাতে ঋণ দিতে হবে, সে সম্পর্কে কেন্দ্রীয় ব্যাংক বাণিজ্যিক ব্যাংকগুলোকে উপদেশ ও পরামর্শ দেয়। এতে উক্ত খাতে খঋণের পরিমাণ কিছুটা হলেও বাড়ার সম্ভাবনা থাকে। উদ্দীপকে কেন্দ্রীয় ব্যাংকের পরামর্শ অনুযায়ী বাণিজ্যিক ব্যাংক কিছুটা হলেও পোশাক শিল্প খাতে ঋণের পরিমাণ বাড়াবে। ফলে পোশাক শিল্প খাত শক্তিশালী হবে। সুতরাং বলা যায়, উদ্দীপকের কেন্দ্রীয় ব্যাংকের পরামর্শ যথার্থ।"
        }
      ]
    },
    {
      "number": "4",
      "uddipok": "মি. হাসিব চাকরিজীবন শেষে একত্রে টাকা পেয়ে ব্যাংক কর্মকর্তার পরামর্শে এমন একটি হিসাবে টাকা রাখলেন যেখানে মাসিক ভিত্তিতে সুদ বা লাভ দেওয়া হবে। তবে ব্যাংক কর্মকর্তা আরেকটি হিসাব খুলতে বলেছেন, যেখানে সুদ বা লাভ জমা হবে এবং তিনি চেক কেটে টাকা উঠাতে পারবেন। অন্যদিকে, মি. ইফাজ এক বন্ধুর পরামর্শে একটি ব্যাংকে ৬ বছর মেয়াদি একটি হিসাব খোলেন, যেখান তিনি প্রতি মাসের শুরুতে একটি নির্দিষ্ট পরিমাণ টাকা জমা দেন। মেয়াদ শেষে সুদসহ সম্পূর্ণ টাকা পাওয়া যাবে।",
      "tag": "NDCD 25",
      "sub_questions": [
        {
          "label": "ক",
          "question": "ঋণ আমানতি হিসাব কী?",
          "explanation": "ঋণ দেওয়ার সময় ব্যাংক ঋণগ্রহীতার নামে যে হিসাব খুলে মঞ্জুরকৃত ঋণের অর্থ প্রদান করে তাকে ঋণ আমানতি হিসাব বলে।"
        },
        {
          "label": "খ",
          "question": "চলতি হিসাবের গ্রাহকদের ব্যাংক সুদ দেয় না কেন?",
          "explanation": "ব্যাংক চলতি হিসাবের অর্থ দীর্ঘমেয়াদে ব্যবহারের সুযোগ পায় না, তাই এ হিসাবের বিপরীতে কোনো সুদ দেয় না। এ হিসাবের গ্রাহকগণ ব্যাংকিং সময়ে যতবার খুশি টাকা জমা দিতে পারেন। আবার প্রয়োজন মতো টাকা তুলতেও পারেন। কোনো ব্যাংকই এ হিসাবের অর্থ বেশি সময়ের জন্য বিনিয়োগ করতে পারে না। ফলে ব্যাংকের মুনাফাও বাড়ে না। এজন্য ব্যাংক এ হিসাবের বিপরীতে কোনো সুদ দেয় না।"
        },
        {
          "label": "গ",
          "question": "মি. ইফাজ ব্যাংকে কোন ধরনের হিসাব খুলেছেন? ব্যাখ্যা করো।",
          "explanation": "উদ্দীপকে মি. ইফাজ ব্যাংকে ডিপোজিট পেনশন স্কিম হিসাব খুলেছেন। এ হিসাবের মাধ্যমে প্রতি মাসে একটি নির্দিষ্ট তারিখের মধ্যে নির্দিষ্ট পরিমাণ অর্থ জমা দেওয়া হয়। মেয়াদ শেষে এককালীন অথবা কিস্তিতে সুদসহ এ অর্থ তোলার সুযোগ থাকে। এ হিসাবটি সাধারণত দশ, পনের বা বিশ বছর মেয়াদের হয়ে থাকে। এ হিসাবে সঞ্চয় ও বিনিয়োগের সুবিধা পাওয়া যায়। উদ্দীপকে মি. ইফাজ এক বন্ধুর পরামর্শে একটি ব্যাংকে ৬ বছর মেয়াদি একটি হিসাব খোলেন। উক্ত হিসাবে তিনি প্রতি মাস্ত্রে শুরুতে একটি নির্দিষ্ট পরিমাণ টাকা জমা দেন। মেয়াদ শেষে সুদসহ সম্পূর্ণ টাকা পাওয়া যাবে। এক্ষেত্রে মি. ইফাজের ব্যাংক হিসাবের উল্লেখযোগ্য বৈশিষ্ট্য হলো প্রতি মাসের শুরুতে নির্দিষ্ট পরিমাণ টাকা জমা দেওয়া। আবার নির্দিষ্ট সময় শেষে সুদসহ অর্থ উত্তোলন করা। এই বৈশিষ্ট্যগুলো ডিপোজিট পেনশন স্কিম হিসাবের সাথে সাদৃশ্যপূর্ণ। তাই বলা যায়, মি. ইফাজ ৬ বছর মেয়াদি ডিপোজিট পেনশন স্কিম হিসাব খুলেছেন।"
        },
        {
          "label": "ঘ",
          "question": "'অধিক ব্যাংকিং সুবিধা প্রদানের দিক দিয়ে মি. হাসিবের পরবর্তী হিসাবটি এগিয়ে থাকবে' মন্তব্যটির যৌক্তিকতা বিশ্লেষণ করো।",
          "explanation": "অধিক ব্যাংকিং সুবিধা প্রদানের দিক দিয়ে মি. হাসিবের পরবর্তী সময়ে খোলা সঞ্চয়ী হিসাব এগিয়ে থাকবে। সঞ্চয়ী হিসাবে দিনে যতবার ইচ্ছা টাকা জমা করা যায়। তবে টাকা উত্তোলনের ক্ষেত্রে কিছু নিয়ম অনুসরণ করতে হয়। এ হিসাবের গ্রাহক তার স্থিতির ওপর স্বল্পহারে সুদ পেয়ে থাকেন। চাকরিজীবী গ্রাহকদের জন্য এ হিসাবটি তাই বেশ উপযোগী। উদ্দীপকে মি. হাসিব চাকরিজীবন শেষে একত্রে টাকা পেয়ে ব্যাংক কর্মকর্তার পরামর্শে একটি হিসাব খোলেন। ঐ হিসাবে তাকে মাসিক ভিত্তিতে সুদ বা লাভ দেওয়া হবে। তবে ব্যাংক কর্মকর্তা তাকে আরেকটি হিসাব খুলতে বলেছেন। যেখানে সুদ বা লাভ জমা হবে এবং তিনি চেক কেটে টাকা উঠাতে পারবেন। মি. হাসিবের পরবর্তী সময়ে সঞ্চয়ী হিসাব খুলেছেন। এ হিসাবে টাকা জমা ও উত্তোলন করা ছাড়াও নানাবিধ ব্যাংকিং সুবিধা পাওয়া যায়। অন্যদিকে, মি. হাসিবের প্রথমে খোলা হিসাবটি ছিল বিশেষ স্থায়ী হিসাব। এ হিসাবে ব্যাংকগুলো মাসিকভিত্তিতে সুদ প্রদান করে। এজন্য নির্দিষ্ট পরিমাণ অর্থ নির্দিষ্ট সময়ের জন্য বিনিয়োগ করতে হয়। কিন্তু এ হিসাবের মাধ্যমে কোনোরূপ গ্রাহক সেবা পাওয়া যায় না। এমনকি অতি প্রয়োজনে গ্রাহক জমাকৃত টাকা সহজে উত্তোলন করতে পারেন না। তাই উল্লিখিত সুবিধার ভিত্তিতে মি. হাসিবের পরবর্তী সময়ে খোলা সঞ্চয়ী হিসাবটি এগিয়ে থাকবে- উক্তিটি যথার্থ হয়েছে।"
        }
      ]
    },
    {
      "number": "5",
      "uddipok": "মি. কামাল একটি অফিসে চাকরি করেন। বেতন বাবদ তিনি একটি ২৫,০০০ টাকার চেক পেলেন। চেকটি তিনি তার পাওনাদার মি. হাসানকে দিতে চান। এজন্য তিনি চেকের পেছনে স্বাক্ষর করে 'মি. হাসানকে অথবা তার। আদেশ অনুসারে দেয়' লিখে দিলেন। অন্যদিকে, জনাব কবীর একজন, মোবাইল ব্যবসায়ী। তিনি সানির কাছ থেকে ৭০ হাজার টাকার একটি চেক পেলেন। প্রাপ্ত চেকের বাম কোণে আড়াআড়িভাবে দুইটি রেখা টেনে মাঝখানে 'কর্ণফুলী ব্যাংক লি.' কথাটি লেখা ছিল। জনাব কবীর চেকটি-সুরমা ব্যাংকে জমা দিতে গেলে ব্যাংক তা জমা নিতে অস্বীকৃতি জানায়।",
      "tag": "NDCD 25",
      "sub_questions": [
        {
          "label": "ক",
          "question": "চেক কী?",
          "explanation": "আমানতকারী কর্তৃক ব্যাংক থেকে অর্থ উত্তোলনের লিখিত শর্তহীন নির্দেশনাকে চেক বলে।"
        },
        {
          "label": "খ",
          "question": "শুধু অর্পণের দ্বারাই স্বত্ব হস্তান্তর হয় কোন ধরনের চেকের ক্ষেত্রে প্রযোজ্য? ব্যাখ্যা দাও।",
          "explanation": "বাহক চেকের ক্ষেত্রে শুধু অর্পণের দ্বারাই স্বত্ব হস্তান্তর হয়। বাহক চেকে প্রাপকের নামের শেষে 'অথবা বাহককে' শব্দটি উল্লেখ করে অর্থ পরিশোধের নির্দেশ দেওয়া হয়। এ চেক হস্তান্তরের মাধ্যমেই স্বত্ব হস্তান্তর করা হয়। আলাদাভাবে দাগকাটা চেকের ন্যায় স্বত্ব হস্তান্তরের ক্ষেত্রে অনুমোদনের প্রয়োজন হয় না। যেকোনো ব্যক্তি এই ধরনের-চেকের অর্থ উত্তোলন করতে পারে। তাই বলা যায়, শুধু অর্পণের দ্বারা-স্বত্ব হস্তান্তরিত হয় বাহক চেকের ক্ষেত্রে।"
        },
        {
          "label": "গ",
          "question": "উদ্দীপকে উল্লিখিত মি. কামাল কোন ধরনের অনুমোদন করেছেন? ব্যাখ্যা করো।",
          "explanation": "উদ্দীপকে মি. কামাল তার চেকে বিশেষ বা পূর্ণ অনুমোদন করেছেন। বিশেষ বা পূর্ণ অনুমোদিত চেকে অনুমোদনকারী চেকের অর্থ কারে পরিশোধ করা হবে তার নাম উল্লেখ করে চেকের উল্টো পিঠে সাক্ষর করে। এক্ষেত্রে উল্লিখিত ব্যক্তি বা তার আদেশ অনুসারে অন্য কোনো ব্যক্তি চেকের টাকা তুলতে পারে। এছাড়া অন্য কেউ এ চেকের টাকা উত্তোলন করতে পারে না। এ ধরনের চেকে 'বাহককে অথবা তার আদেশানুসারে' কথাটি লেখা থাকে। উদ্দীপকে মি. কামাল তার রেতন বাবদ ২৫,০০০ টাকার একটি চেক পেলেন। চেকটি তিনি তার পাওনাদার মি. হাসানকে অনুমোদন করে প্রদান করেন। চেক অনুমোদন করার সময় তিনি 'মি. হাসানকে অথবা তার আদেশ অনুসারে দেয়' কথাটি লিখে সাক্ষর করেন। এর ফলে চেকে উল্লিখিত নামের ব‍্যক্তি মি. হাসান অথবা তার আদেশ অনুসারে অন্য কেউ অর্থ উত্তোলন করতে পারবে। উদ্দীপকে মি. হাসান ব্যতীত অন্য কেউ বা তার আদেশ ব্যতীত অন্য কেউ চেকের অর্থ উত্তোলন করতে পারবে না। মি. কামালের অনুমোদনের বৈশিষ্ট্য বিশেষ বা পূর্ণ অনুমোদনের সাথে সম্পূর্ণরূপে মিলে যায়। তাই বলা যায়, মি. কামাল তার চেকে বিশেষ বা পূর্ণ অনুমোদন করেছে।"
        },
        {
          "label": "ঘ",
          "question": "উদ্দীপকে উল্লিখিত সুরমা ব্যাংক কর্তৃপক্ষের চেকটি জমা নিতে অস্বীকৃতি জানানোর যৌক্তিকতা মূল্যায়ন করো।",
          "explanation": "উদ্দীপকের চেকটি বিশেষ দাগকাটা চেক হওয়ায় কর্ণফুলী ব্যাংক কর্তৃপক্ষ চেকটি জমা নিতে অস্বীকৃতি জানানো যৌক্তিক হয়েছে। দাগকাটা চেকের অর্থ ব্যাংক সরাসরি নগদ অর্থে প্রদান করে না। বরং গ্রাহকের হিসাবে ডিপোজিট করে দেয়। বিশেষ দাগকাটা চেকের অর্থ শুধু উল্লিখিত ব্যাংকের হিসাবে জমা করেই উত্তোলন করা যায়। উদ্দীপকে জনাব কবীর ব্যবসায়িক লেনদেনের প্রেক্ষিতে মি. সানির কাছ থেকে ৭০ হাজার টাকার একটি চেক পান। চেকটির উপরিভাগের বাম কোণায় সমান্তরাল রেখার মধ্যে 'কর্ণফুলী ব্যাংক লি.'- কথাটি উল্লেখ ছিল। জনাব কবীর চেকটি কর্ণফুলী ব্যাংকে জমা করে নগদ অর্থ দাবি করেন। কিন্তু ব্যাংক তার এই দাবি প্রত্যাখ্যান করে। এক্ষেত্রে জনাব কবীর কর্ণফুলী ব্যাংকে একটি বিশেষ দাগকাটা, চেক জমা দিয়েছিলেন। এই চেকের অর্থ চেকে উল্লিখিত ব্যাংকের ব্যাংক হিসাবের দ্বারাই নগদায়ন করা যায়। কিন্তু জনাব কবীর সুরমা র‍্যাংকে চেকটি জমা দিয়ে অর্থ দাবি করেন। তার এ দাবি যুক্তিযুক্ত ছিল না। তাই ব্যাংক কর্তৃপক্ষ চেকটি জমা নিতে অস্বীকৃতি জানায়। সুতরাং, বিশেষ দাগকাটা চেকের বৈশিষ্ট্যের কারণেই সুরমা ব্যাংক কর্তৃপক্ষের চেকটি জমা নিতে অস্বীকৃতি জানানো যৌক্তিক হয়েছে।"
        }
      ]
    },
    {
      "number": "6",
      "uddipok": "জনাব তাবিদ চেক গ্রহণ করে বাকিতে পণ্য বিক্রয় করেন। কিন্তু অনেক সময় চেকের অর্থ সংগ্রহে বিলম্ব হয়। এজন্য ব্যাংক ব্যবস্থাপক তাকে পরামর্শ দিলেন, আপনি এমন একটি দলিলের ফর্ম তৈরি করে রাখুন যেটি পূরণ করে স্বাক্ষরের স্থানে গ্রাহকের স্বীকৃতি নিয়ে স্বাক্ষর করিয়ে নেবেন। প্রয়োজনে যেকোনো সময় কিছু বাট্টা দিয়ে ব্যাংক থেকে তা ভাঙানো যাবে। অন্যদিকে, মি. ফরহাদ ১৫ মার্চ ২০২৪ তারিখে মি. তরুণের কাছ থেকে একটি চেক পেলেন। চেকটি ২০ মার্চ ব্যাংকে ভাঙাতে গিয়ে দেখলেন চেকে ১৫ এপ্রিল ২০২৪ লেখা রয়েছে।",
      "tag": "NDCD 25",
      "sub_questions": [
        {
          "label": "ক",
          "question": "অঙ্গীকারপত্র কী?",
          "explanation": "যে পত্রে এক ব্যক্তি অপর ব্যক্তিকে নির্দিষ্ট পরিমাণ টাকা নির্ধারিত সময় পরে পরিশোধের অঙ্গীকার করে তাকে অঙ্গীকারপত্র বলে।"
        },
        {
          "label": "খ",
          "question": "কোন ধরনের অনুমোদনের ফলে হুকুম চেক বাহক চেকে রূপান্তরিত হয়? ব্যাখ্যা করো।",
          "explanation": "সাধারণ বা ফাঁকা অনুমোদনের ফলে হুকুম চেক বাহক চেকে রূপান্তরিত হয়। চেকের আদেষ্টা বা প্রাপক চেকের উল্টো পাশে কিছু না লিখে স্বাক্ষর করলে তাকে সাধারণ বা ফাঁকা অনুমোদন বলে। এরূপ অনুমোদনের ফলে যেকেউ ব্যাংক থেকে এরূপ চেকের টাকা উত্তোলন করতে পারে। এরূপ অনুমোদনের ফলে হুকুম চেক বাহক চেকে রূপান্তর করা যায়।"
        },
        {
          "label": "গ",
          "question": "উদ্দীপকে মি. ফরহাদ কোন ধরনের চেক পেয়েছেন? ব্যাখ্যা করো।",
          "explanation": "উদ্দীপকে মি. ফরহাদ পরবর্তী তারিখের চেক পেয়েছেন। যে তারিখে চেক প্রস্তুত করা হয় সে তারিখের পরিবর্তে চেকে ভবিষ্যতের কোনো তারিখ উল্লেখ করা হলে তাকে ভবিষ্যৎ বা পরবর্তী তারিখের চেক বলে। যেমন: ১ নভেম্বর ২০২৪ তারিখে প্রস্তুতকৃত চেকে ১ ডিসেম্বর ২০২৪ উল্লেখ করা হয়েছে। এক্ষেত্রে চেকে উল্লিখিত তারিখের পূর্বে চেকের টাকা উঠানো যায় না। উল্লিখিত তারিখ হতে পরবর্তী ৬ মাস পর্যন্ত যেকোনো সময়ে অথবা চেকটি সংশোধন করে নিয়ে টাকা উঠানো যাবে। উদ্দীপকে মি. ফরহাদ ১৫ মার্চ ২০২৪ তারিখে মি. তরুণের কাছ থেকে একটি চেক পেলেন। চেকটি ২০ মার্চ ব্যাংকে ভাঙাতে গিয়ে দেখলেন চেকে ১৫ এপ্রিল ২০২৪ লেখা আছে। যেখানে চেকটি প্রস্তুতের তারিখ (১৫ মার্চ ২০২৪) থেকে ভবিষ্যৎ বা পরবর্তী তারিখ দেওয়া আছে। যার ফলে ১৫ এপ্রিল ২০২৪ এর পূর্বে মি. ফরহাদ অর্থ উত্তোলন করতে পারবেন না। আবার পরবর্তী তারিখের কারণে চেকটি বাসি চেকও হবে না। তাই বলা যায়, মি. ফরহাদ ভবিষ্যৎ বা পরবর্তী তারিখের চেক পেয়েছেন।"
        },
        {
          "label": "ঘ",
          "question": "উদ্দীপকের ব্যাংক ব্যবস্থাপক যে দলিলের পরামর্শ দিলেন তা দ্রুত অর্থ প্রাপ্তিতে ভূমিকা পালন করে-বিশ্লেষণ করো।",
          "explanation": "উদ্দীপকের ব্যাংক ব্যবস্থাপক কর্তৃক বিনিময় বিলের ব্যাপারে পরামর্শ দান দ্রুত অর্থ প্রাপ্তিতে ভূমিকা পালন করবে। পাওনাদার কর্তৃক দেনাদারের ওপর তৈরিকৃত অর্থ পরিশোধের শর্তহীন আদেশকে বিনিময় বিল বলে। সাধারণত বিনিময় বিলের মেয়াদপূর্তিতে এর স্বীকৃতিদাতা তার পাওনাদারকে বিলের অর্থ পরিশোধ করে। তবে মেয়াদপূর্তির পূর্বেই টাকার প্রয়োজন হলে পাওনাদার এ বিল ব্যাংকে বাট্টা করতে পারেন। উদ্দীপকের জনাব তাবিদ ভবিষ্যৎ তারিখের চেক গ্রহণ করে বিক্রয় করেন। কিন্তু অনেক সময় চেকের অর্থ সংগ্রহে বিলম্ব হয়। এজন্য ব্যাংক ব্যবস্থাপক তাকে বিনিময় বিল প্রস্তুত করে তার গ্রাহকের স্বাক্ষর নিয়ে রাখার পরামর্শ দিল। প্রয়োজনে যেকোনো সময় কিছু বাট্টা দিয়ে এটি ব্যাংকে ভাঙানোর পরামর্শ দিলেন। জনাব তাবিদ চেকের মাধ্যমে লেনদেনের সীমাবদ্ধতা দূর করার জন্যই মূলত ব্যাংক ব্যবস্থাপকের পরামর্শ নিলেন। ব্যাংক ব্যবস্থাপকের পরামর্শ অনুযায়ী বিনিময় বিল ব্যবহার করে তিনি তাৎক্ষণিক অর্থের প্রয়োজন মেটাতে পারবেন। যেটা চেকের মাধ্যমে সম্ভব নয়। ভবিষ্যৎ তারিখের কোনো চেক ব্যাংকে বাট্টা করা সম্ভব নয়। তবে ভবিষ্যৎ প্রাপ্য যেকোনো বিনিময় বিলের টাকা কিছু বাট্টার মাধ্যমে যেকোনো সময় সংগ্রহ করা যায়। তাই বলা যায়, ব্যাংক ব্যবস্থাপকের পরামর্শকৃত দলিলটি জনাব তাবিদের দ্রুত অর্থ প্রাপ্তিতে অত্যন্ত সহায়ক হবে।"
        }
      ]
    },
    {
      "number": "7",
      "uddipok": "রাতুল তার ব্যাংক প্রদত্ত বিশেষ চুম্বকীয় কার্ড ব্যবহার করে যেকোনো সময় তার হিসাবে জমাকৃত অর্থ উত্তোলন করতে পারেন। অপরদিকে, সাফাত তার ব্যাংক প্রদত্ত একই প্রকৃতির কার্ড ব্যবহার করে তার হিসাবে পর্যাপ্ত পরিমাণ টাকা না থাকলেও যাবতীয় কেনাকাটা এবং বিল পরিশোধ করতে পারেন। যা তিনি পরবর্তীতে সুদসহ ব্যাংককে পরিশোধ করেন। অন্যদিকে, জনাব সাকিব একজন প্রতিষ্ঠিত কম্পিউটার ব্যবসায়ী। প্রতিদিন তাকে দ্রুত অনেক ধরনের লেনদেন সম্পন্ন করতে হয়। সেজন্য তিনি তার ব্যক্তিগত কম্পিউটারে ব্যাংক প্রদত্ত সফটওয়্যার এবং পিন নম্বর দিয়ে ইন্টারনেট ব্যবহার করে ঘরে বসেই ব্যাংক হিসাবের বিভিন্ন তথ্য সম্পর্কে অবগত হতে পারেন।",
      "tag": "NDCD 25",
      "sub_questions": [
        {
          "label": "ক",
          "question": "SWIFT-এর পূর্ণরূপ কী?",
          "explanation": "SWIFT এর পূর্ণরূপ হলোঃ Society for worldwide Interbank Financial Telecommunication."
        },
        {
          "label": "খ",
          "question": "ওয়ান স্টপ সার্ভিস কী? ব্যাখ্যা করো।",
          "explanation": "ওয়ান স্টপ সার্ভিস বলতে একজন ব্যাংক কর্মকর্তার কাছ থেকেই গ্রাহক কর্তৃক তার প্রয়োজনীয় সার্ভিস লাভকে বোঝায়। এর মাধ্যমে একাধিক ব্যাংকিং সেবা একটি কেন্দ্রীয় স্থানে সরবরাহ করা হয়। যেখানে গ্রাহকরা একই জায়গায় প্রয়োজনীয় সকল সেবা পেয়ে যায়। ফলে সময় ও খরচ কম ব্যয় হয়। অর্থাৎ, এর উদ্দেশ্যে হলো সহজ, দ্রুত ও কার্যকর ব্যাংকিং সেবা প্রদান করা।"
        },
        {
          "label": "গ",
          "question": "জনাব সাকিব কোন ধরনের ইলেকট্রনিক ব্যাংকিং সেবা গ্রহণ করছেন? ব্যাখ্যা করো।",
          "explanation": "জনাব সাকিব ইলেকট্রনিক ব্যাংকিং-এর হোম ব্যাংকিং সেবা গ্রহণ করতেন। টেলিফোন অথবা ইন্টারনেটের মাধ্যমে ঘরে বসে ব্যাংকিং লেনদেন সম্পন্ন করার পদ্ধতিকে ঘরোয়া বা হোম ব্যাংকিং বলে। এক্ষেত্রে ব্যাংক গ্রাহকের ব্যক্তিগত কম্পিউটার টার্মিনালে তাদের সফটওয়‍্যার স্থাপন করে দেয়। ফলে গ্রাহক ঘরে বসেই তার নির্দিষ্ট পিন ব্যবহার করে তার হিসাবের যাবতীয় তথ্য জেনে নিতে পারে। উদ্দীপকে জনাব সাকিব একজন প্রতিষ্ঠিত কম্পিউটার ব্যবসায়ী। প্রতিদিন তাকে দ্রুত অনেক ধরনের লেনদেন সম্পন্ন করতে হয়। ব্যাংক তাকে সফটওয়্যার সেবা ও পিন নম্বর প্রদান করে। যার ফলে ইন্টারনেট ব্যবহার করে ঘরে বসেই ব্যাংক হিসাবের বিভিন্ন তথ্য সম্পর্কে অবগত হতে পারেন। জনাব সাকিব মূলত ইলেকট্রনিক ব্যাংকিং-এর আওতাভুক্ত হোম ব্যাংকিং-এর মাধ্যমে উক্ত সেবাগুলো পাচ্ছেন। কারণ হোম ব্যাংকিং-এ ইন্টারনেট যুক্ত কম্পিউটারের মাধ্যমে ঘরে বসে ব্যাংকিং সম্পন্ন করা যায়। তাই বলা যায়, জনাব সাকিব হোম ব্যাংকিং-এর মাধ্যমে ইলেকট্রনিক ব্যাংকিং সেবা গ্রহণ করতেন।"
        },
        {
          "label": "ঘ",
          "question": "উদ্দীপকে উল্লিখিত রাতুল ও সাফাতের কার্ড দুটির মধ্যে কোনটি উত্তম? তোমার উত্তরের সপক্ষে যুক্তি দাও।",
          "explanation": "উদ্দীপকে উল্লিখিত রাতুলের ডেবিট কার্ড ও সাফাতের ক্রেডিট কার্ডের মধ্যে ক্রেডিট কার্ডটি উত্তম। ডেবিট কার্ড হলো ব্যাংক কর্তৃক প্রদত্ত চুম্বকীয় কার্ড যার মাধ্যমে ব্যাংক হিসাবে জমাকৃত অর্থ উত্তোলন ও ফান্ড ট্রান্সফার করা যায়। অন্যদিকে, ক্রেডিট কার্ডের মাধ্যমেও অর্থ উত্তোলন, কেনাকাটা ও অন্যান্য ব্যাংকিং লেনদেন করা যায়। তবে এই কার্ডের বিপরীতে ব্যাংক একটি নির্দিষ্ট সীমা পর্যন্ত ঋণ সুবিধা দেয়। উদ্দীপকে রাতুল তার ব্যাংক প্রদত্ত বিশেষ চুম্বকীয় কার্ড ব্যবহার করেন। যার মাধ্যমে তিনি যেকোনো সময় তার হিসাবে জমাকৃত অর্থ উত্তোলন করতে পারেন। অপরদিকে, সাফাত তার ব্যাংক প্রদত্ত একই প্রকৃতির কার্ড ব্যবহার করেন। তবে তার হিসাবে পর্যাপ্ত পরিমাণ টাকা না থাকলেও যাবতীয় কেনাকাটা এবং বিল পরিশোধ করতে পারেন। এর জন্য পরবর্তীতে সুদসহ ব্যাংকে পরিশোধ করেন। ডেবিট কার্ড ও ক্রেডিট কার্ড উভয়ই পণ্যের মূল্য পরিশোধে নগদ টাকা বা চেকের বিকল্প হিসাবে ব্যবহার করা হয়। ডেবিট কার্ডের মাধ্যমে লেনদেনের জন্য ব্যাংক হিসাবে অর্থ থাকা প্রয়োজন। অন্যদিকে, ক্রেডিট কার্ডের জন্য ব্যাংক হিসাবে অর্থ না থাকলেও লেনদেন করা যায়। আবার, ক্রেডিট কার্ডের মাধ্যমে বাকিতে পণ্য কেনা যায়। ফলে গ্রাহক তার প্রয়োজন অনুযায়ী যখন-তখন পণ্য কেনাকাটা করতে পারে। আবার, আন্তর্জাতিকভাবে স্বীকৃত হওয়ায় এর গ্রহণযোগ্যতা তুলনামূলকভাবে বেশি। ক্রেডিট কার্ডের মাধ্যমে গৃহীত ঋণের অর্থ গ্রাহক পরবর্তীতে নগদে বা মাসিক কিস্তিতে পরিশোধ করার সুযোগ পায়। তাই বলা যায়, রাতুলের ডেবিট কার্ড ও সাফাতের ক্রেডিট কার্ডের মধ্যে সাফাতের ক্রেডিট কার্ডটি উত্তম।"
        }
      ]
    },
    {
      "number": "8",
      "uddipok": "জনাব হাকিম হৃদরোগজনিত মৃত্যুর কারণে বিমাদাবি পরিশোধ করা হবে এই মর্মে বিমা করেন। তিনি হৃদরোগে আক্রান্ত হন এবং হাসপাতালে চিকিৎসাধীন থাকেন। সুস্থ হয়ে হাসপাতাল থেকে বাড়ি যেতে সড়ক দুর্ঘটনায় মারা যান। বিমা কোম্পানি বিমাদাবি পরিশোধ করেনি। অন্যদিকে, মি. শিহাব নতুন ব্যবসায় শুরু করেছেন। দেশের রাজনৈতিক অস্থিরতায় ব্যবসায়ের মুনাফা কমে যেতে পারে বলে তিনি চিন্তিত। ঝুঁকি আছে জেনে সে বিমা কোম্পানির কাছে তার ব্যবসায়ের বিনিয়োগকৃত অর্থের বিমা করতে গেলে বিমা কোম্পানি অপারগতা প্রকাশ করে।",
      "tag": "NDCD 25",
      "sub_questions": [
        {
          "label": "ক",
          "question": "বিশ্বস্ততা বিমা কী?",
          "explanation": "কারও প্রবঞ্চনা বা অসাধুতা থেকে সৃষ্ট বিপদের ঝুঁকি থেকে রক্ষা পাওয়ার জন্য যে বিমা করা হয় তাকে বিশ্বস্ততা বিমা বলে।"
        },
        {
          "label": "খ",
          "question": "বিমাযোগ্য স্বার্থ বলতে কী বোঝ? ব্যাখ্যা করো।",
          "explanation": "বিমাকৃত বিষয়বস্তুতে বিমাগ্রহীতার যে আর্থিক স্বার্থ থাকে তাকে বিমাযোগ্য স্বার্থ বলে। এ ধরনের স্বার্থ না থাকলে বিমা চুক্তি করা যায় না। সাধারণত বিমাযোগ্য স্বার্থ বিমাকারী প্রতিষ্ঠান দ্বারা সংরক্ষিত। বিমার বিষয়বস্তুর ওপর বিমাকারীর আর্থিক স্বার্থ থাকায় বিমাকারী প্রতিষ্ঠান এ বিমাকৃত বিষয়বস্তুর আর্থিক ক্ষতি হলে তা পূরণের দায়িত্ব নেয়।"
        },
        {
          "label": "গ",
          "question": "উদ্দীপকে বিমার কোন নীতি ভঙ্গের কারণে জনাব হাকিমের পরিবারকে বিমা দাবি পরিশোধ করেনি বলে তুমি মনে করো? ব্যাখ্যা করো।",
          "explanation": "উদ্দীপকে বিমার প্রত্যক্ষ কারণের নীতি ভঙ্গের কারণে বিমা কোম্পানি জনাব হাকিমের পরিবারকে বিমাদাবি পরিশোধ করেনি বলে আমি মনে করি। প্রত্যক্ষ কারণের নীতি অনুযায়ী বিমা চুক্তিতে উল্লিখিত প্রত্যক্ষ কারণে বিমাকৃত বিষয়বস্তু ক্ষতিগ্রস্ত হলেই বিমাকারী ক্ষতিপূরণ দিতে বাধ্য থাকে। বিমাকৃত বস্তু একাধিক কারণে ক্ষতিগ্রস্ত হতে পারে। বিমার ক্ষতিপূরণ দাবি মেটানোর সময় এসব কারণের মধ্যে কোনটি গৌণ এবং কোনটি নিকটতম কারণ তা অনুসন্ধান করে দেখা হয়। উদ্দীপকে জনাব হাকিম হৃদরোগজনিত মৃত্যুর কারণে বিমাদাবি পরিশোধ করা হবে মর্মে বিমা করেন। তিনি হৃদরোগে আক্রান্ত হন এবং হাসপাতালে চিকিৎসাধীন থাকেন। সুস্থ হয়ে হাসপাতাল থেকে বাড়ি যাওয়ার পথে সড়ক দুর্ঘটনায় মারা যান। উল্লেখ্য যে, জনাব হাকিম হৃদরোগজনিত সমস্যায় মারা গেলে জনাব হাকিমের পরিবার বিমাদাবি পাবেন। উদ্দীপকের বিমা চুক্তিতে হৃদরোগে মৃত্যু হওয়া প্রত্যক্ষ বা নিকটতম কারণ। বিমা ব্যবসায়ের প্রত্যক্ষ কারণের নীতি অনুসারে, জনাব হাকিম যদি হৃদরোগে মারা যেতেন তাহলে তার 'বিমাদাবি পেতেন। সড়ক দুর্ঘটনায় মৃত্যুর কারণে তার পরিবার বিমাদাবি পাবেন না। সুতরাং, বিমার প্রত্যক্ষ বা নিকটতম কারণের নীতি ভঙ্গের কারণে জনাব হাকিমের পরিবারকে বিমাদাবি পরিশোধ করেনি।"
        },
        {
          "label": "ঘ",
          "question": "বিমা কোম্পানি কর্তৃক মি. শিহাবের প্রস্তাবে অপারগতা প্রকাশ করার যৌক্তিকতা বিশ্লেষণ করো।",
          "explanation": "উদ্দীপকের ঝুঁকিটি মৌলিক ঝুঁকির অন্তর্ভুক্ত হওয়ায় বিমা কোম্পানি কর্তৃক মি. শিহাবের প্রস্তাবে অপারগতা প্রকাশ করা যৌক্তিক হয়েছে। যে ঝুঁকি ব্যক্তি বা প্রতিষ্ঠানের নিয়ন্ত্রণ অযোগ্য কোনো কারণে উদ্ভুত হয় তাকে মৌলিক ঝুঁকি বলে। এ ধরনের ঝুঁকি প্রাকৃতিক ও অপ্রাকৃতিক উভয়বিধ কারণে সৃষ্ট হতে পারে। ভূমিকম্প, বন্যা, মহামারি ইত্যাদি প্রাকৃতিক দুর্যোগ এবং রাজনৈতিক অস্থিতিশীলতা, যুদ্ধ ইত্যাদি অপ্রাকৃতিক কারণে এ ধরনের ঝুঁকি উদ্ভূত হয়। বিমা ব্যবসায়ে এ ধরনের ঝুঁকি সাধারণভাবে বিমাযোগ্য নয়। উদ্দীপকের মি. শিহাব নতুন ব্যবসায় শুরু করেছেন। দেশের রাজনৈতিক অস্থিরতায় ব্যবসায়ের মুনাফা কমে যেতে পারে বলে তিনি চিন্তিত। এ কারণে। তিনি তার ব্যবসায়ের বিনিয়োগকৃত অর্থের বিমা করতে চান। তিনি বিমা কোম্পানির কাছে বিমা করতে গেলে বিমা কোম্পানি অপারগতা প্রকাশ করে। উদ্দীপকে মি. শিহাবের ব্যবসায়ের সাথে মৌলিক ঝুঁকি জড়িত। উল্লেখ্য যে, রাজনৈতিক অস্থিরতায় মি. শিহাবের ব্যবসায়ে মুনাফা কমে যেতে পারে। মি. শিহাব ব্যবসায়ের উদ্ভূত ঝুঁকি নিয়ন্ত্রণ অযোগ্য ঝুঁকি। এ ধরনের ঝুঁকি বিমা ব্যবসায়ে বিমাযোগ্য বলে বিবেচিত হয় না। কারণ, এ ধরনের ঝুঁকির বিপক্ষে বিমা সুবিধা লাভ করা যায় না। উদ্দীপকে মি. শিহাব ব্যবসায়ে রাজনৈতিক অস্থিতিশীলতার কারণে ক্ষতিগ্রস্ত হতে পারেন। এই অপ্রাকৃতিক কারণে মৌলিক ঝুঁকির উদ্ভূত হয়। অতএব, বিমা কোম্পানি কর্তৃক মি. শিহাবের প্রস্তাবে অপারগতা প্রকাশ করা যৌক্তিক হয়েছে।"
        }
      ]
    },
    {
      "number": "9",
      "uddipok": "জনাব ফারদিন একটি পোশাক কারখানার মালিক। তিনি তার কোম্পানির ৫০০ শ্রমিকের নিরাপত্তার জন্য একক বিমাপত্রের অধীনে সুরমা বিমা কোম্পানির সাথে একটি বিমা চুক্তি করেন। অন্যদিকে, জনাব তনয় মেঘনা বিমা কোম্পানির সাথে ১০ বছর মেয়াদি একটি জীবন বিমাপত্র খোলেন। বিমাপত্র অনুযায়ী কেবল মেয়াদপূর্ণ হলেই জনাব তনয় বা তার উত্তররাধিকারী বিমাদাবি প্রাপ্য হবেন, কিন্তু এই মেয়াদের মধ্যে তিনি মারা গেলে তার উত্তরাধিকারী কোনো অর্থ পাবে না।",
      "tag": "NDCD 25",
      "sub_questions": [
        {
          "label": "ক",
          "question": "বোনাস কী?",
          "explanation": "বিমা প্রতিষ্ঠানের মুনাফার যে অংশ বিমাগ্রহীতাদের মধ্যে দেওয়া হয়, তাকে বোনাস বলে।"
        },
        {
          "label": "খ",
          "question": "মৃত্যুহার পঞ্জি কী? নমুনাসহ ব্যাখ্যা করো।",
          "explanation": "একক সময়ে কোনো পপুলেশনে যে সংখ্যায় জীবের মৃত্যু ঘটে তাকে মর্টালিটি বা মৃত্যুহার বলে। মৃত্যুহার = ( M ) = m D t (M)=\\frac{m D}{t} ( M ) = t m D ​ [ এখানে mD = মৃতের মোট সংখ্যা, এবং t = সময়। ]"
        },
        {
          "label": "গ",
          "question": "জনাব তনয় কোন ধরনের জীবন বিমা করেছিলেন? ব্যাখ্যা করো।",
          "explanation": "উদ্দীপকে জনাব তনয়ের গৃহীত বিমা পলিসিটি বিমাপত্রের মেয়াদের ভিত্তিতে একটি বিশুদ্ধ মেয়াদি বিমাপত্র। এ বিমাপত্র একটি নির্দিষ্ট মেয়াদের জন্য খোলা হয়। মেয়াদ শেষে বিমাগ্রহীতা বিমার অর্থ ফেরত পায়। আর এই মেয়াদের মধ্যে বিমাকৃত ব্যক্তি মারা গেলে কোনো প্রকার বিমাদাবি পরিশোধিত হয় না। এরূপ বিমাপত্র সাধারণত ৫ বা ১০ বছর মেয়াদি হয়। উদ্দীপকে জনাব তনয় মেঘনা বিমা কোম্পানিতে একটি জীবন বিমা করেন। বিমাপত্রের মেয়াদ ১০ বছর। চুক্তি অনুযায়ী মেয়াদ পূর্ণ হলে জনাব তনয় অর্থ পাবেন। মেয়াদের মধ্যে মারা গেলে কোনো অর্থ পাওয়া যাবে না। বিশুদ্ধ মেয়াদি বিমার ক্ষেত্রেও মেয়াদপূর্তির আগে অর্থ সরবরাহ করা হয় না। শুধু মেয়াদপূর্তির পর বিমাগ্রহীতা বা তার উত্তরাধিকারী বিমাদাবি পায়। সুতরাং, মেয়াদের ভিত্তিতে জনাব তনয়ের গৃহীত বিমা পলিসিটি বিশুদ্ধ মেয়াদি জীবন বিমাপত্রের সাথে সামঞ্জস্যপূর্ণ।"
        },
        {
          "label": "ঘ",
          "question": "জনাব ফারদিন যে বিমাপত্রটি গ্রহণ করেছেন তা শ্রমিকস্বার্থ রক্ষায় গুরুত্বপূর্ণ ভূমিকা পালন করে-উদ্দীপকের আলোকে বিশ্লেষণ করো।",
          "explanation": "জনাব ফারদিনের গোষ্ঠী বিমাপত্রটি শ্রমিকের স্বার্থ রক্ষায় গুরুত্বপূর্ণ ভূমিকা পালন করবে বলে আমি মনে করি। এ বিমাপত্রের আওতায় একটি বিশেষ গোষ্ঠীর মানুষের জীবনকে একক বিমাপত্রের অধীনে বিমা করা হয়। সাধারণত একই স্থানে কর্মরত কর্মীদের জন্য এই বিমা করা হয়। নিয়োগকর্তা এ ধরনের বিমা করে কর্মীদের ভবিষ্যৎ নিরাপত্তা ব্যবস্থা গড়ে তোলে। উদ্দীপকে জনাব ফারদিন একটি পোশাক কারখানার মালিক। তিনি তার ৫০০ জন শ্রমিকের জন্য বিমা করেন। এক্ষেত্রে তিনি একটি বিমাপত্রের আওতায় সুরমা বিমা কোম্পানি লিমিটেড-এর সাথে বিমা চুক্তি করেন। সমমর্যাদার শ্রমিক বা কর্মজীবীদের জীবনের নিরাপত্তার জন্য গোষ্ঠী বিমা পলিসি গ্রহণ করা হয়। এ বিমাপত্রে তালিকাভুক্ত কোনো বিমাগ্রহীতা মারা গেলেও বিমাপত্র চালু থাকে। এর ফলে মালিককে নতুন করে বিমাপত্র সংগ্রহ করতে হয় না। এ বিমার ক্ষেত্রে তালিকাভুক্ত কোনো কর্মী মারা গেলে বিমা প্রতিষ্ঠান শুধু ঐ কর্মীর ক্ষতিপূরণ দেয়। তাছাড়া একাধিক কর্মী কিংবা তালিকাভুক্ত সব কর্মী বিমাপত্রে উল্লিখিত কারণে ক্ষতিগ্রস্ত হলে বিমা প্রতিষ্ঠান প্রত্যেক শ্রমিককে ক্ষতিপূরণ দিতে বাধ্য থাকে। এ বিমায় কম প্রিমিয়াম দিয়ে একত্রে সব শ্রমিকের জীবন বিমা করা যায়। এতে মালিকের ব্যয় ও ঝুঁকি উভয়ই কমে যায়। তাই সব শ্রমিকের জন্য গোষ্ঠী বিমা করা শ্রমিকের স্বার্থ রক্ষায় গুরুত্বপূর্ণ অবদান রাখবে।"
        }
      ]
    },
    {
      "number": "10",
      "uddipok": "জনাব জাহিন এমন বিমাপত্র সংগ্রহ করেন যেখানে তাকে নির্দিষ্ট সময় পর্যন্ত কিস্তিতে প্রিমিয়াম দিতে হবে। এ সময়ের মধ্যে তিনি মারা গেলে, পঙ্গু হলে, অসুস্থ হলে ও বেকার হলে কোম্পানি বিমাদাবি পরিশোধ করবে। নির্দিষ্ট সময় পার হলেও তিনি বোনাসসহ বিমাকৃত অর্থ পাবেন। অন্যদিকে, চালের ব্যবসায়ী মো. আমিন চালের গুদামের বিমা করেছিলেন। কিছুদিন আগে তিনি ৩০ মণ চাল বিক্রি করেছেন তা উল্লেখ না করে সম্পূর্ণ চালের ওপর বিমা করেন।",
      "tag": "NDCD 25",
      "sub_questions": [
        {
          "label": "ক",
          "question": "আজীবন বিমাপত্রের মধ্যে সবচেয়ে জনপ্রিয় কোনটি?",
          "explanation": "আজীবন বিমাপত্রের মধ্যে সবচেয়ে জনপ্রিয় হলো সীমিত কিস্তি আজীবন বিমাপত্র।"
        },
        {
          "label": "খ",
          "question": "কোন বিমায় স্থলাভিষিক্তকরণ নীতি প্রযোজ্য হয় না ? ব্যাখ্যা করো।",
          "explanation": "জীবন বিমায় স্থলাভিষিক্তকরণের নীতি প্রযোজ্য হয় না। এ নীতি অনুযায়ী সম্পত্তির ক্ষতিপূরণের পর বিমা চুক্তির বিষয়বস্তুর মালিকানা বিমা কোম্পানি পায়। তবে, জীবন বিমায় বিমাকৃত ব্যক্তির মৃত্যুতে ক্ষতিপূরণের পর বিমা কোম্পানি উক্ত ব্যক্তির শরীর বা মরদেহের মালিকানা পায় না। অর্থাৎ, স্থলাভিষিক্তকরণের নীতি এ বিমার ক্ষেত্রে প্রযোজ্য হয় না।"
        },
        {
          "label": "গ",
          "question": "উদ্দীপকে মো. আমিন বিমার কোন নীতি ভঙ্গ করেছেন বলে তুমি মনে করো? ব্যাখ্যা করো।",
          "explanation": "উদ্দীপকে মো. আমিন বিমার পরম সদ্বিশ্বাসের নীতি ভঙ্গ করেছেন বলে আমি মনে করি। বিমা চুক্তির অন্যতম নীতি হলো বিমা সম্পর্কিত সব গুরুত্বপূর্ণ তথ্য' সঠিকভাবে উভয়পক্ষকে জানানো। এর ব্যতিক্রম হলে বিমা চুক্তি বাতিল বলে গণ্য হয়। সাধারণত বিমা চুক্তির মাধ্যমে বিমাকারী ও বিমাগ্রহীতার মধ্য সদ্বিশ্বাসের সম্পর্ক প্রতিষ্ঠিত হয়। বিমাগ্রহীতা বিমাকৃত বিষয়বস্তু সম্পর্কে সত্য ও সঠিক তথ্য দিতে বাধ্য থাকে। উদ্দীপকে মো. আমিন চালের ব্যবসায়ী। তিনি তার চালের গুদামের বিমা করেছিলেন। কিছুদিন আগে তিনি ৩০ মণ চাল বিক্রি করেছেন। কিন্তু বিমা চুক্তি করার সময় তিনি তা উল্লেখ করেননি। সাধারণত বিমাকৃত বিষয়বস্তু সম্পর্কে সব গুরুত্বপূর্ণ তথ্য দেওয়া মো. আমিনের দায়িত্ব ছিল। এ বিমার ক্ষেত্রে, বিমাকৃত বিষয়বস্তু হলো চাল। মো. আমিন চালের সঠিক পরিমাণ উল্লেখ না করে সম্বিশ্বাসের সম্পর্ক ভঙ্গ করেন। ফলে, বিমাকারী চুক্তি বাতিল বা প্রত্যাখ্যান করতে পারে। তাই বলা যায়, মো. আমিন বিমার পরম সম্বিশ্বাসের নীতিটি ভঙ্গ করেছে।"
        },
        {
          "label": "ঘ",
          "question": "'জনাব জাহিনের গ্রহণকৃত বিমা পলিসিটিতে স্বাভাবিকভাবেই প্রিমিয়ামের হার বেশি হয়'-মন্তব্যটি বিশ্লেষণ করো।",
          "explanation": "জনাব জাহিনের গ্রহণকৃত বিমা পলিসিটি মেয়াদি জীবন বিমা হওয়ায় স্বাভাবিকভাবেই প্রিমিয়ামের হার বেশি হয়। যে বিমা চুক্তির মাধ্যমে বিমাগ্রহীতাকে একটি নির্দিষ্ট সময়কাল পর্যন্ত প্রিমিয়াম পরিশোধ করতে হয় তাকে মেয়াদি জীবন বিমা বলে। এক্ষেত্রে নির্দিষ্ট সময় শেষে বিমাকৃত অর্থ বিমাগ্রহীতাকে দেওয়া হয়। তবে বিমাগ্রহীতা মারা গেলে তার মনোনীত ব্যক্তিকে এই অর্থ মেয়াদের আগে দেওয়া হয়। এ ধরনের বিমাপত্রের সুযোগ-সুবিধা বেশি। তাই এ বিমাপত্রের প্রিমিয়ামের হারও বেশি হয়। উদ্দীপকের জনাব জাহিন মেয়াদি জীবন বিমা গ্রহণ করেছেন। তিনি নির্দিষ্ট সময় পর্যন্ত কিস্তিতে প্রিমিয়াম দিবেন। এ সময়ের মধ্যে তিনি মারা গেলে, পঙ্গু হলে, অসুস্থ হলে ও বেকার হলে কোম্পানি বিমাদাবি পরিশোধ করবে। নির্দিষ্ট সময় পার হলেও তিনি বোনাসসহ বিমাকৃত অর্থ পাবেন। জনাব জাহিনের মেয়াদি বিমার ক্ষেত্রে প্রিমিয়ামের হার বেশি। কারণ, তিনি মেয়াদের আগে মৃত্যুবরণ করলে এর বিমাদাবি তার মনোনীত ব্যক্তি পাবে। আর মৃত্যুবরণ না করলেও তিনি এর অর্থ মেয়াদ শেষে নিশ্চিতভাবে পাবেন। জনাব জাহিনের বিমাপত্রের ক্ষেত্রে, বিমাগ্রহীতাকে নির্দিষ্ট মেয়াদ পর্যন্ত প্রিমিয়াম পরিশোধ করতে হয়। তাছাড়া, উদ্দীপকের বিমাপত্রে ঝুঁকির মাত্রাটা স্বাভাবিকের চেয়ে বেশি। তাই স্বাভাবিকভাবেই এ বিমাপত্রের প্রিমিয়ামের হার অন্যান্য বিমাপত্রের তুলনায় অধিক হয়।"
        }
      ]
    },
    {
      "number": "11",
      "uddipok": "মি. তামিম জাহাজের নাবিক। তিনি দুই বছরের জন্য জীবন বিমা খুলেছেন। এই সময়ের মধ্যে মারা গেলেই কেবল তার নমিনি অর্থ পাবে। অন্যদিকে, তিস্তা বিমা কোম্পানি তাদের গৃহীত বিমার ঝুঁকি অত্যধিক বিবেচনায় সুরমা বিমা কোম্পানির কাছে গৃহীত দায়ের অংশবিশেষ অর্পণ করে। ঝুঁকি গ্রহণের জন্য তিস্তা বিমা কোম্পানি, সুরমা বিমা কোম্পানিকে আংশিক প্রিমিয়াম দেবে।",
      "tag": "NDCD 25",
      "sub_questions": [
        {
          "label": "ক",
          "question": "সমর্পণ মূল্য কী?",
          "explanation": "সমর্পণ মূল্য হলো বিমাগ্রহীতার মাধ্যমে পরিশোধিত প্রিমিয়ামের সেই অংশ, যেটি বিমাপত্র ফেরত দানের সময় তাকে পরিশোধ করা হয়।"
        },
        {
          "label": "খ",
          "question": "বিমা কোম্পানির বিনিয়োগ সুবিধা কীভাবে প্রিমিয়ামের হার নির্ধারণে সহায়তা করে?",
          "explanation": "বিমা কোম্পানির বিনিয়োগ সুবিধা প্রত্যক্ষভাবে প্রিমিয়ামের হার নির্ধারণে সহায়তা করে। বিমা প্রতিষ্ঠান প্রিমিয়াম হিসেবে যে অর্থ পায় তা বিভিন্ন লাভজনক খাতে বিনিয়োগ করে। এরূপ বিনিয়োগ থেকে পাওয়া লাভ বা ঋণ থেকে পাওয়া সুদ বিমা প্রতিষ্ঠানের আয়ের একটি গুরুত্বপূর্ণ উৎস। দেশে যদি বিনিয়োগ সুবিধা অনুকূল হয়, তবে কম প্রিমিয়াম নিয়েও বিমা প্রতিষ্ঠান ভালো ব্যবসায় করতে পারে। আর সুবিধা ভালো না থাকলে প্রিমিয়ামের হার বাড়ানো হয়।"
        },
        {
          "label": "গ",
          "question": "মি. তামিম কোন ধরনের বিমাপত্র গ্রহণ করেছেন বলে তুমি মনে করো? ব্যাখ্যা করো।",
          "explanation": "উদ্দীপকের মি. তামিম সাময়িক জীবন বিমাপত্র গ্রহণ করেছেন। এ বিমা সাধারণত স্বল্পমেয়াদি হয়। এক্ষেত্রে মেয়াদের মধ্যে বিমাগ্রহীতা মারা গেলেই কেবল বিমাদাবি প্রদান করা হয়। এ বিমায় প্রিমিয়াম সাধারণত এক কিস্তিতেই পরিশোধ করতে হয়। উদ্দীপকের মি. তামিম জাহাজের একজন নাবিক। তিনি দুই বছরের জন্য জীবন বিমা চুক্তি করেন। বিমা চুক্তি অনুযায়ী বিমাগ্রহীতা মেয়াদের মধ্যে মারা গেলেই কেবল তার নমিনি অর্থ পাবে। এক্ষেত্রে মি. তামিমের বিমা পলিসির মূল বৈশিষ্ট্য হলো নির্দিষ্ট মেয়াদের মধ্যে মারা গেলে প্রিমিয়াম পাওয়া। উক্ত বৈশিষ্ট্য সাময়িক জীবন বিমা পলিসির বৈশিষ্ট্যকে নির্দেশ করে। তাই বলা যায়, মি. তামিমের বিমাপত্রটি বৈশিষ্ট্যগত দিক থেকে একটি সাময়িক বিমাপত্র।"
        },
        {
          "label": "ঘ",
          "question": "উদ্দীপকে তিস্তা ও সুরমা কোম্পানির মধ্যে সম্পাদিত চুক্তি বিমা ব্যবসায়ের উন্নয়নে কোনো প্রভাব ফেলবে কি? মতামত দাও।",
          "explanation": "উদ্দীপকের তিস্তা ও সুরমা বিমা কোম্পানির মধ্যকার পুনর্বিমা চুক্তি বিমা ব্যবসায়ের ঝুঁকি হ্রাসের মাধ্যমে ইতিবাচক ভূমিকা রাখবে। পুনর্বিমায় বিমাকারী তার গৃহীত ঝুঁকির অংশবিশেষ পুনচুক্তির মাধ্যমে অন্য বিমা কোম্পানির ওপর ন্যস্ত করে। এক্ষেত্রে বিমাকারী ও বিমাগ্রহীতা উভয়ই বিমা কোম্পানি। সাধারণত গৃহীত ঝুঁকির পরিমাণ বেশি হলে বিমাকারী এ ধরনের চুক্তি করে। উদ্দীপকের তিস্তা বিমা কোম্পানি তাদের গৃহীত বিমার ঝুঁকি অত্যধিক বিবেচনায় সুরমা বিমা কোম্পানির সাথে চুক্তি করে। চুক্তি অনুযায়ী সুরমা বিমা কোম্পানি আনুপাতিক হারে ঝুঁকি বহন করবে। ঝুঁকি গ্রহণের জন্য তিস্তা বিমা কোম্পানি, সুরমা বিমা কোম্পানিকে আংশিক প্রিমিয়াম দেবে। তিস্তা ও সুরমা বিমা কোম্পানির মধ্যে গৃহীত চুক্তি হলো পুনর্বিমা। এরূপ চুক্তিতে বিমাকারী ও বিমাগ্রহীতা উভয়ই থাকে বিমা কোম্পানি। এর ফলে প্রথম বিমা কোম্পানির ঝুঁকির পরিমাণ হ্রাস পায়। পাশাপাশি প্রকৃত বা প্রথম বিমাগ্রহীতার বিমাদাবি প্রাপ্তির সম্ভাবনাও বাড়ে। এভাবে এই চুক্তির মাধ্যমে বিমাকারী এবং বিমাগ্রহীতা উভয়ের স্বার্থ রক্ষা হয়। ফলে এটি বিমা ব্যবসায়কে আরও সমৃদ্ধ করে। তাই বলা যায়, পারস্পরিক ঝুঁকি হ্রাসের মাধ্যমে পুনর্বিমা চুক্তি বিমা ব্যবসায়ের উন্নয়নে ইতিবাচক প্রভাব ফেলবে।"
        }
      ]
    }
  ]
}