{
  "title": "দিনাজপুর বোর্ড ২০১৯",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব জাওয়াদ বাংলাদেশের একজন স্বনামধন্য ব্যাংকার ছিলেন। তার জীবদ্দশায় নিজের গড়া শাপলা ব্যাংকিং কর্পোরেশন দেশের অনেক ছোট ছোট ব্যাংকের শেয়ার কিনে নিয়ন্ত্রণ নেয় এবং দেশের ব্যাংকিং জগতের অন্যতম সেবা প্রদানকারী প্রতিষ্ঠানের মর্যাদা পায়। পরবর্তীতে জনাব জাওয়াদ না থাকা অবস্থায় ব্যাংকটি আগ্রাসী ব্যাংকিং নীতি ও কার্যক্রম গ্রহণ করে। দেশের প্রত্যন্ত অঞ্চলগুলোতে ব্যাংকের অফিস প্রতিষ্ঠা করা হয়। কিন্তু কার্যকর নিয়ন্ত্রণ ব্যবস্থা আরোপে প্রতিষ্ঠানটি হিমসিম খাচ্ছে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "যে ব্যাংক কেবলমাত্র একটি অফিসের মাধ্যমে তার সকল ব্যাংকিং কার্যক্রম পরিচালনা করে থাকে এবং নির্দিষ্ট অঞ্চলের মধ্যে এর কার্যক্রম সীমাবদ্ধ থাকে,তাকে একক ব্যাংক বলে।"
        },
        {
          "label": "খ",
          "question": "",
          "explanation": "সরকারের নোট ও মুদ্রা, ব্যাংক নোট, পণ্য ক্রয় বিক্রয়ে ও লেনদেন নিষ্পত্তিতে বিনিময়ের মাধ্যমে হিসেবে কাজ করে। কেন্দ্রীয় ব্যাংক বিনিময়ের মাধ্যমে হিসেবে সরকারি নোট ইস্যু করে। বাণিজ্যিক ব্যাংকসমূহ চেক,বিনিময় বিল,প্রত্যয়পত্র, ব্যাংক ড্রাফট,পে অর্ডার,ডেবিট কার্ড,ক্রেডিট কার্ড ইত্যাদি বিনিময়ের মাধ্যম হিসেবে ব্যবহৃত হয়। তাই বলা হয় ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকের শাপলা কর্পোরেশনটি সাংগঠনিক কাঠামোর ভিত্তিতে গ্রুপ ব্যাংকিং গড়ে তুলেছে। যে ব্যাংকিং ব্যবস্থায় একটি বড় ব্যাংক অনেকগুলো দুর্বল ব্যাংকের শেয়ার কিনে নেয় তখন তাকে গ্রুপ ব্যাংকিং বলে। শক্তিশালী ব্যাংকগুলো দুর্বল ব্যাংকগুলোকে নিয়ন্ত্রণ করে। উদ্দীপকে দেখা যায় জনাব জাওয়াদ একজন স্বনামধন্য ব্যাংকার ছিলেন । তিনি তার নিজ হাতে গড়া শাপলা কর্পোরেশনের মাধ্যমে অনেকগুলো ব্যাংকের শেয়ার কিনে তাদের নিয়ন্ত্রণ নিয়ে নেন।এখানে শক্তিশালী ব্যাংকগুলো দুর্বল ব্যাংকগুলো নিজেদের নিয়ন্ত্রণে নিয়ে শক্তিশালী জোট গড়ে তুলে। তার সময়ে তার প্রতিষ্ঠান সেরা প্রতিষ্ঠানে পরিনত হয়। তার এই ব্যাংকিং কার্যক্রম গ্রুপ ব্যাংকিংয়ের অন্তর্ভুক্ত।"
        },
        {
          "label": "ঘ",
          "question": "উদ্দীপকের উল্লিখিত ব্যাংকটির পক্ষে কার্যকর নিয়ন্ত্রণের ব্যর্থতার মূল্যায়ন কর।",
          "explanation": "উদ্দীপকে উল্লেখিত ব্যাংকের নিয়ন্ত্রণ ব্যর্থতার কারণ হলো শাখা ব্যাংক খুলে সঠিক তদারকির অভাব। যে ব্যাংকিং ব্যবস্থায় একটি কেন্দ্রীয় অফিসের অধীনে দেশে-বিদেশের বিভিন্ন স্থানে একই নামে অনেকগুলো শাখা প্রতিষ্ঠিত ও পরিচালিত হয় তাকে শাখা ব্যাংকেই বলে। অন্যদিকে শাখা ব্যাংকের একটি প্রধান অফিসার অধীনে এক বা একাধিক শাখা স্থাপনের মাধ্যমে ব্যাংকিং সেবা প্রদান করে থাকে। উদ্দীপকে ব্যাংকটি সারা দেশে আগ্রাসী ব্যাংকিং কার্যক্রম ও নীতির মাধ্যমে শাখা স্থাপনের মাধ্যমে ব্যাংকিং কার্যক্রম পরিচালনা করে । ব্যাংক দেশের যেকোনো কোন কোণায়  শাখা স্থাপন করতে পারে এবং ব্যাংকিং কার্যক্রম পরিচালনা করতে হলে যথাযথ নিয়ন্ত্রণ থাকতে হবে। জনাব জাওয়াদ একজন স্বনামধন্য ব্যাংকার ছিলেন । তিনি তার নিজ হাতে গড়া শাপলা কর্পোরেশনের মাধ্যমে অনেকগুলো ব্যাংকের শেয়ার কিনে তাদের নিয়ন্ত্রণ নিয়ে নেন।এখানে শক্তিশালী ব্যাংকগুলো দুর্বল ব্যাংকগুলো নিজেদের নিয়ন্ত্রণে নিয়ে শক্তিশালী জোট গড়ে তুলে। তার সময়ে তার প্রতিষ্ঠান সেরা প্রতিষ্ঠানে পরিনত হয়। তার এই ব্যাংকিং কার্যক্রম গ্রুপ ব্যাংকিংয়ের অন্তর্ভুক্ত। তার অনুপস্থিতিতে ব্যাংকগুলো আগ্রাসী ব্যাংকিং কার্যক্রম ও নীতির অনুসরনে অনেকগুলো অফিস খুলে শাখা ব্যাংকের সঠিক নিয়ন্ত্রণ না করতে পারার কারনেই হিমশিম খাচ্ছে।"
        }
      ]
    },
    {
      "number": "2",
      "uddipok": "X ব্যাংকটি দেশের প্রধান ব্যাংক ও ব্যাংকিং সমাজের অভিভাবক হিসেবে কাজ করে। ব্যাংকটি দেশে মুদ্রা প্রচলনের সাথে সাথে মুদ্রার মান সংরক্ষণ করে। উক্ত ব্যাংকটি মুদ্রাস্ফীতি ও মুদ্রা সংকোচন কাম্যস্তরে রাখার মাধ্যমে দেশের জনগণের কল্যাণ সাধন করে থাকে। সম্প্রতি দেশের অন্যান্য সদস্য ব্যাংকগুলো অতিমাত্রায় ঋণ প্রদান করায় মুদ্রাবাজারে অস্থিতিশীলতা দেখা দেয়। এ অবস্থা হতে উত্তরণের জন্য দেশের প্রধান ব্যাংকটি সদস্য ব্যাংকগুলোর ঋণদান কার্যক্রম নিয়ন্ত্রণের উদ্দেশ্যে স্টক, শেয়ার, ঋণপত্র ইত্যাদি বিμয়ের সিদ্ধান্ত গ্রহণ করে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "তালিকাভুক্ত বাণিজ্যিক ব্যাংক সমূহ যে সুদের হারে কেন্দ্রীয় ব্যাংকের নিকট হতে ঋন গ্রহণ করে বা প্রথম শ্রেণীর বিল বা সিকিউরিটিজসমুহ বাট্টা করে  তাকে ব্যাংক হার / রেট বলে।"
        },
        {
          "label": "খ",
          "question": "",
          "explanation": "কেন্দ্রীয় ব্যাংক দেশের স্বার্থে একটি শক্তিশালী মুদ্রা বাজার গঠন, পরিচালনা, ও নিয়ন্ত্রণের করে, তাই একে মুদ্রা বাজারের অভিভাবক বলা হয়। কেন্দ্রীয় ব্যাংক বৈদেশিক মুদ্রার মান কাম্যস্তরে রাখার জন্য আন্তর্জাতিক রিজার্ভ সংরক্ষণ করে। তাছাড়া বাজার নিয়ন্ত্রণ ও ঋণের পরিমাণ নিয়ন্ত্রণ রাখে এবং পুরো অর্থনীতির নিয়ন্ত্রক হিসেবে গুরুত্বপূর্ণ ভূমিকা পালন করে। কেন্দ্রীয় ব্যাংক আন্তর্জাতিক মুদ্রার রিজার্ভ নিয়ন্ত্রণ করে বিভিন্ন প্রয়াসের মাধ্যমে।"
        },
        {
          "label": "গ",
          "question": "",
          "explanation": "উদ্দীপকের X ব্যাংকটি কেন্দ্রীয় ব্যাংক। জনকল্যাণের উদ্দেশ্যে প্রতিষ্ঠিত এবং সরকার নিয়ন্ত্রিত একমাত্র ও অনন্য ব্যাংকে বলা হয় কেন্দ্রীয় ব্যাংক।কেন্দ্রীয় ব্যাংক নোট প্রচলন, ঋণ নিয়ন্ত্রণ এবং ঋণ দানের শেষ আশ্রয়স্থল হিসেবে কাজ করে। মুদ্রা বাজারের অভিভাবক, সরকারের ব্যাংক হিসেবে কাজ করে। সর্বোপরি নিকাশঘরের মাধ্যমে বাণিজ্যিক ব্যাংক সমূহের দেনা পাও নিষ্পত্তির নিষ্পত্তিস্থল হিসেবে কাজ করে। উদ্দীপকের X ব্যাংকটির মূল উদ্দেশ্য হচ্ছে জনকল্যাণ। দেশে দ্রব্যমূল্যের ক্রমাগত বৃদ্ধি তথা মুদ্রাস্ফীতি রোধে এই ব্যাংকটি গুরুত্বপূর্ণ ভূমিকা রাখে। ফলে মুদ্রাবাজারের অভিভাবক হিসেবে মুদ্রাবাজারের স্থিতিশীলতা রক্ষা ও নিয়ন্ত্রণ করে ।"
        },
        {
          "label": "ঘ",
          "question": "",
          "explanation": "উদ্দীপকে কেন্দ্রীয় ব্যাংক পদক্ষেপ হিসেবে ঋণ নিয়ন্ত্রণের জন্য খোলা বাজার নীতির প্রয়োগ করেছে। খোলা বাজার নীতির আলোকে কেন্দ্রীয় ব্যাংক ঋণ নিয়ন্ত্রণের জন্য শেয়ার,বন্ড, সিকিউরিটিজ ক্রয় বিক্রয় করে। অর্থ বাজারের ঋণের পরিমাণ বেড়ে গেলে কেন্দ্রীয় ব্যাংক খোলাবাজারে শেয়ার, বন্ড, সিকিউরিটিজ বিক্রি করে। উদ্দীপকে কেন্দ্রীয় ব্যাংক বাণিজ্যিক ব্যাংকের ঋণদান সামর্থ্য কমানোর জন্য প্রথমে ব্যাংক হার নীতির প্রয়োগ করেছিল। এই নীতি ফলপ্রস না হওয়ায় কেন্দ্রীয় ব্যাংক খোলাবাজারে শেয়ার, বন্ড, সিকিউরিটিটিজ বিক্রির মাধ্যমে ঋণ নিয়ন্ত্রণ করে যা খোলা বাজার নীতির সাথে সম্পৃক্ত। কেন্দ্রীয় ব্যাংক যখন খোলা বাজার শেয়ার সিকিউরিটিজ বিক্রি শুরু করল, জনগণ তখন বাণিজ্যিক ব্যাংক থেকে অর্থ উত্তোলন করে কেন্দ্রীয় ব্যাংকের সিকিউরিটিজ কেনা শুরু করল। ফলে বাণিজ্যিক ব্যাংকের অর্থ কেন্দ্রীয় ব্যাংকে প্রবেশ করলো । বাণিজ্যিক ব্যাংকের ঋণদান ক্ষমতা হ্রাস পেল। ফলে বাজারে ঋণ নিয়ন্ত্রণে আসলো।সুতরাং বলা যায় কেন্দ্রীয় ব্যাংক খোলা বাজার নীতির সফল প্রয়োগের মাধ্যমে ঋন নিয়ন্ত্রণ করতে পারল। সুতরাং বলা যায় ব্যাংকের নেওয়া পদক্ষেপ যৌক্তিক।"
        }
      ]
    },
    {
      "number": "3",
      "uddipok": "রাজিব ও রাতুল দুই ভাই। রাতুল তার ব্যাংক হিসাবের মাধ্যমে বছরে কিছু টাকা সুদ পেলেও রাজিব তার ব্যাংক হিসাব থেকে কোনো সুদ পান না। হঠাৎ জরুরি প্রয়োজনে রাজিব তার হিসাব হতে অতিরিক্ত অর্থ উত্তোলনের সুযোগ পায়। অপরদিকে রাতুল জমা অপেক্ষা অতিরিক্ত অর্থের চেক উপস্থাপন করলে ব্যাংক তা দিতে অপারগতা প্রকাশ করে। এতে রাতুল কিছুটা চিন্তিত ও মনঃক্ষুণ্ন হয়।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "গ্রাহক যে হিসাবের মাধ্যমে ব্যাংকে লেনদেন করে তাকে ব্যাংক হিসাব বলে।"
        },
        {
          "label": "খ",
          "question": "",
          "explanation": "ব্যাংক হিসাবের আবেদনকারীর ফর্মের সাথে আবেদনকারীর তথ্যসম্বলিত যে ফর্ম বাধ্যতামূলকভাবে পূরণ করতে হয় তাকে KYC ফর্ম বলে। ব্যাংক হিসাব খোলার সময় এই ফর্মটি বাধ্যতামূলকভাবে পূরণ করতে হয়। এই ফর্ম কে বলা হয় KYC ফর্ম (Know Your Customer)।এ ফরমের মাধ্যমে জানা যায় গ্রাহকের নাম, পেশা, গ্রাহকের হিসাবের প্রকৃতি, টাকার উৎস।দেশে মানিলন্ডারি আইন পাশ হওয়ার পর থেকে অর্থের জালিয়াতি ও অপরাধী সনাক্তের ক্ষেত্রে এই ফর্ম গুরুত্বপূর্ণ ভূমিকা পালন করে। আবেদন ফর্মটির সাথে অন্য এই ফর্মটি পূরণ করার জন্য গুরুত্ব দেয়া হয় কারণ এই ফর্মের মাধ্যমে যাবতীয় তথ্য জানা যায় এবং প্রয়োজনীয় ব্যবস্থা নেওয়া যায়।"
        },
        {
          "label": "গ",
          "question": "",
          "explanation": "উদ্দীপকে মি. রাজিব সাহেব চলতি হিসাব ব্যবহার করেন। যে হিসেবে যেকোনো সময় টাকা জমা এবং উত্তোলন করা যায় তাকে চলতি হিসাব বলে। এই হিসাবে সুদ প্রদান করা হয় না।যেহেতু চলতি হিসাবের টাকা যেকোন সময় উত্তোলন করতে পারে তাই এই টাকা কোথায় ও বিনিয়োগ কর‍তে পারে না। উদ্দীপকের রাজিব এর মতে ব্যবসায়ীদের জন্য চলতি হিসাব উপযুক্ত। এই হিসাবে যেকোনো সময় টাকা জমা দেয়া যায় এবং উত্তোলন করা যায়।তাছাড়া জমা অতিরিক্ত অর্থ উত্তোলন করা যায়। ব্যবসায়ীরা যেহেতু প্রতিদিন লেনদেন করে সেহেতু তাদের প্রতিদিন অনেক টাকার আদান-প্রদান হয়। তাছাড়া তাদের দেনা পাওনা নিষ্পত্তির জন্য একাধিক চেক ইস্যু করতে হয়।ব্যবসায়ীদের চলতি মূলধনের সংস্থান এবং প্রত্যয় পত্র খোলাসহ বিভিন্ন সুযোগ সুবিধার জন্য এই হিসাব উপযুক্ত।"
        },
        {
          "label": "ঘ",
          "question": "",
          "explanation": "উদ্দীপকে রাতুলের মনঃক্ষুন্ন হওয়া যুক্তিযুক্ত নয়। যে হিসাবের মাধ্যমে ব্যাংকিং লেনদেনের পাশাপাশি মানুষের সঞ্চয়ের মনোভাব গড়ে উঠে তাকে সঞ্চয়ী হিসাব বলে। এই হিসাবের মাধ্যমে যেকোন সময় টাকা জমা করা যায় এবং সপ্তাহে দুইবারের চেয়ে বেশি টাকা উত্তোলন করা যায় না। উদ্দীপকে দেখা যায় মি. রাতুল তার সঞ্চয়ী হিসেবে যেকোনো সময় টাকা জমা দিতে পারবে।তাছাড়া অন্যান্য ব্যাংকিং সুবিধা ও ভোগ করতে পারবে এই হিসাব খুলতে খুব বেশি টাকার ও প্রয়োজন পড়ে না। এই হিসাবে সুদ স্বল্প হারে দিয়ে থাকে। জনাব রাতুল এই হিসাবের মাধ্যমে ব্যাংক থেকে জমার অতিরিক্ত অর্থ উত্তোলন করতে পারবে না। অন্যদিকে রাজিব তার চলতি হিসাবে জমার অতিরিক্ত অর্থ উত্তোলন করতে পারে। সুতরাং বলা যায় তার মনঃক্ষুন্ন হওয়া যৌক্তিক নয়।"
        }
      ]
    },
    {
      "number": "4",
      "uddipok": "জনাব ফারহান তার পাওনাদার জনাব রিমনকে ০৪-০১-২০১৬ ইং তারিখে একটি চেক ইস্যু করে। তিনি উক্ত চেকের বাম কোণায় দুটি সমান্তরাল রেখা টেনে দেন। জনাব রিমনকে চিকিৎসার জন্য দেশের বাইরে যেতে হয়। তাই তিনি জনাব ফারহানের নিকট হতে প্রাপ্ত চেকের টাকা উত্তোলনের জন্য ৪-৮-২০১৬ তারিখে ব্যাংকে উপস্থাপন করেন। ব্যাংক উক্ত চেকটি প্রত্যাখ্যান করে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "আমানতকারী ব্যাংক হিসাব থেকে অর্থ উত্তোলন বা কাউকে অর্থ পরিশোধের জন্য ব্যাংক সরবরাহকৃত নির্দিষ্ট ছাপা ফরমে যে নির্দেশ প্রণয়ন করে তাকে চেক বলে।"
        },
        {
          "label": "খ",
          "question": "",
          "explanation": "যে চেকের টাকা চাহিবা মাত্র ব্যাংক বাহককে প্রদান করে তাকে বাহক চেক বলে। এই চেককে চেনার উপায় হল এখানে প্রাপকের নাম লেখার স্থানেরসামনে ‘অথবা বাহক কে ‘‘লেখা থাকে ।এরূপ শব্দের পূর্বে প্রাপকের নাম লিখতে হয়। কিন্তু প্রাপকের নাম যাই থাকুক না কেন কাউন্টারের চেক উপস্থাপনকারী কে ব্যাংক  টাকা দিতে বাধ্য। এই চেকের বাম পাশে সমান্তরাল দুটি লেখা টানার মাধ্যমে চেকের রূপান্তর করা যায়।যেহেতু চেক এর অর্থ ব্যাংকের কাউন্টারে উপস্থাপনকারী যে কেউ অর্থ উত্তোলন করতে পারে তাই বলা যায়। এ চেকের টাকা যে কেউ নগদে উত্তোলন করতে পারে।এসব বিভিন্ন কারণে এই চেক জনপ্রিয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত চেকটি হলো বাহক দাগকাটা চেক।  যে বাহক চেকের উপরিভাগে দুটো দাগ কেটে ইস্যু করা হয় এবং টাকা চাহিবা মাত্র ব্যাংকের বাহক কে প্রদান করে তাকে বাহক বলে।এই চেককে চেনার উপায় হল এখানে প্রাপকের নাম লেখার স্থানেরসামনে ‘অথবা বাহক কে ‘‘লেখা থাকে ।এরূপ শব্দের পূর্বে প্রাপকের নাম লিখতে হয়। উদ্দীপকে দেখা যায় একটি চেক প্রদান করেন সেখানে সমান্তরাল দুটো দাগ আছে এবং বাহককে কথাটি লেখা আছে। কিন্তু প্রাপকের নাম যাই থাকুক না কেন কাউন্টারের চেক উপস্থাপনকারী কে ব্যাংক  টাকা দিতে বাধ্য। এই চেকের বাম পাশে সমান্তরাল দুটি লেখা টানার মাধ্যমে চেকের রূপান্তর করা যায়।তাই বলা যায় উল্লেখিত চেকটি হল একটি বাহক দাগকাটা চেক।"
        },
        {
          "label": "ঘ",
          "question": "",
          "explanation": "উদ্দীপকের উল্লেখিত চেকটি  বাসি চেক হওয়ার কারণে ব্যাংক চেক এর অর্থ পরিশোধে অস্বীকৃতি জানায়। প্রস্তুত তারিখের পর চেক ভাঙ্গানোর  আইনানুগ নির্দিষ্ট সময়ের মধ্যে চেক ভাঙানো না হলে উক্ত চেককে  বাসি চেক বা বাতিল চেক বলে।আমাদের দেশে চেকের মেয়াদ থাকে ছয় মাস। এ সময়ের পরের কোন চেক এর অর্থ ব্যাংক প্রদান করে না। উদ্দীপকে জনাব ফারহান ০৪-০১-২০১৬ এ একটি চেক প্রদান করে। রিমন চেকটি ০৪-০৮-১৬ এ ভাঙ্গাতে গেলে ব্যাংক অর্থ প্রধান অস্বীকৃতি জানায়। এখানে যেহেতু চেকটি তৈরি করার পর, ছয় মাস পরে চেকটি ভাঙাতে যায় ।তাই বলা যায় চেকটি  মেয়াদ উত্তীর্ণ হওয়ার কারণে বাসি চেকে পরিণত তাই ব্যাংক চেক এর অর্থ পরিশোধে  অস্বীকৃতি জানায়। বাসি চেকের অর্থ ব্যাংক পরিশোধ করতে বাধ্য নয়। রিমন যদি নির্দিষ্ট মেয়াদের মধ্যে চেকটি ব্যাংকে উপস্থাপন করতো তাহলে ব্যাংক তাকে তার অর্থ-পরিশোধ করতে বাধ্য থাকতো। সুতরাং বলা যায় বাসি চেক ব্যাংক কর্তৃক প্রত্যাখান হওয়া যৌক্তি ক।"
        }
      ]
    },
    {
      "number": "5",
      "uddipok": "জনাব শাহীনের বাবা সদ্য চাকরি থেকে অবসর নিয়েছেন। হঠাৎ তার বাবা রাত্রে অসুস্থ হয়ে পড়লে তার ২৫,০০০ টাকার প্রয়োজন হয়। শাহীন তার বন্ধু আরমানের নিকট টাকা ধার চাইলে সে টাকা দিতে পারেনি। সে তখন একটা প্লাস্টিক কার্ডের সাহায্যে নিকটবর্তী ছোট ঘর থেকে উক্ত টাকা সংগ্রহ করে। ইদানীং আরমানের বিভিনড়ব সময়ে অতিরিক্ত টাকার প্রয়োজন পড়ছে। তাই সে ব্যাংক থেকে একটি নতুন কার্ড সংগ্রহ করেছে। এতে তার খরচ কিছুটা বাড়লেও সুবিধা বেশি পাচ্ছে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "যে ইলেকট্রনিক প্রক্রিয়ায় কম্পিউটার প্রযুক্তির মাধ্যমে গ্রাহকের বিভিন্ন ব্যাংকিং সুবিধা ও সেবা প্রদান করা হয় তাকেই ই-ব্যাংকিং বলে।"
        },
        {
          "label": "খ",
          "question": "",
          "explanation": "ইলেকট্রনিক পদ্ধতিতে ব্যাংকের যাবতীয় সেবা প্রদান করাকে অনলাইন ব্যাংকিং বলে। এই ব্যাংকিং ব্যাংকিং জগতে এক বৈপ্লবিক পরিবর্তন নিয়ে আসছে। অনলাইন ব্যাংকিং সীমিত সেবা, সেকেলে পদ্ধতি কাগজ ও নথি,সময় সাপেক্ষের অবসান ঘটিয়েছে। অনলাইন ব্যাংকিং এর অনেকগুলো সেবার মধ্যে রয়েছে ডেবিট কার্ড, ক্রেডিট কার্ড,এটিএম ইত্যাদি ।সহজে, দ্রুত,এবং নির্ভুল সেবা প্রদান করার কারণে অনলাইন ব্যাংকিং খুব জনপ্রিয় হয়ে উঠছে প্রতিনিয়ত। এই ব্যাংক তাদের গ্রাহকদের এক ব্যাংকে হিসাব খুলে অন্যান্য ব্যাংকের মাধ্যমে সেবা গ্রহণ করার সুযোগ করে দিচ্ছে।আর এটা সম্ভব হচ্ছে শুধুমাত্র অনলাইন ব্যাংকিংয়ের মাধ্যমে। সুতরাং বলা যায় কাপ্তাই ব্যাংক তার গ্রাহকদের অনলাইন ব্যাংকিং এর সুবিধা প্রদান করেছে।"
        },
        {
          "label": "গ",
          "question": "",
          "explanation": "উদ্দীপকে মি.আরমানের কার্ডটি ডেবিট কার্ড। যে প্লাস্টিক কার্ডের মাধ্যমে একজন গ্রাহক তার জমাকৃত অর্থ ব্যবহার করতে পারে তাকে ডেবিট কার্ড বলে। ডেবিট কার্ড পাওয়ার ক্ষেত্রে ব্যাংক হিসাব থাকা বাধ্যতামূলক। ঋণ নেওয়ার কোন সুযোগ থাকে না ঝুঁকি ও সার্ভিস চার্জ কম। উদ্দীপকে মি.আরমান যে কার্ড ব্যবহার করেছেন তা হল ডেবিট কার্ড। এ কার্ড এর মাধ্যমে মি. আরমান তার জমাকৃত টাকা উত্তোলন এবং খরচ করতে পারবে। এ কার্ডের মাধ্যমে জমা অতিরিক্ত টাকা উত্তোলন করতে পারবেন না। এই কার্ড এর মাধ্যমে জমাকৃত টাকা উত্তোলন এবং স্থানান্তর করতে পারবে। আর এই জন্যই বলা হয় এই কার্ডের সামর্থ্য ব্যাংকের জমাকৃত টাকার পরিমাণের সাথে সম্পৃক্ত।"
        },
        {
          "label": "ঘ",
          "question": "",
          "explanation": "উদ্দীপকে মি. আরমানের ২য় কার্ডটি হলো ক্রেডিট কার্ড। যে ইলেকট্রিক প্লাস্টিক কার্ডের মাধ্যমে গ্রাহকের জমাতিরিক্ত অর্থ উত্তোলন এবং খরচ করা যায় তাকে ক্রেডিট কার্ড বলে। ক্রেডিট কার্ড পাওয়ার ক্ষেত্রে ব্যাংক হিসাব থাকা বাধ্যতামূলক নয়। ঋণ নেওয়ার কোন সুযোগ থাকে । ঝুঁকি ও সার্ভিস চার্জ বেশি। উদ্দীপকে দেখা যায় মি.আরমান ব্যাংকের একটি প্লাস্টিক কার্ড ব্যবহার করেন যেটার মাধ্যমে তিনি তার জমার টাকার অতিরিক্ত অর্থ ব্যবহার করতে পারবেন। এ টাকা তিনি কেনাকাটা ও এটিএম কার্ড থেকে উত্তোলন করতে পারবেন। পরবর্তীতে সুদসহ টাকা পরিশোধ করতে হয়।অতএব এই কার্ডটি ক্রেডিট কার্ড। অন্যদিকে আরমানের ১ম কার্ডটি ছিল ডেবিট কার্ড। এ কার্ড এর মাধ্যমে মি.আরমান তার জমাকৃত টাকা উত্তোলন এবং খরচ করতে পারবে। এ কার্ডের মাধ্যমে জমা অতিরিক্ত টাকা উত্তোলন করতে পারবেন না। এই কার্ড এর মাধ্যমে জমাকৃত টাকা উত্তোলন এবং স্থানান্তর করতে পারবে। আর এই জন্যই বলা হয় এই কার্ডের সামর্থ্য ব্যাংকের জমাকৃত টাকার পরিমাণের সাথে সম্পৃক্ত।সবকিছু বিবেচনা করে বলা যায় ডেবিট কার্ডের চেয়ে ক্রেডিট কার্ড এর সুবিধা বেশি থাকায় ২য় কার্ডটি ১ম কার্ডের চেয়ে উত্তম।"
        }
      ]
    },
    {
      "number": "6",
      "uddipok": "জনাব ফারুক শাপলা ইন্স্যুরেন্স কোম্পানির সাথে একটি জীবন বিমা চুক্তি করেছেন। চুক্তিতে তিনি এবং তার স্ত্রীর নাম দেন। তাছাড়া চুক্তির শর্তানুসারে ফারুককে মৃত্যুর পূর্ব পর্যন্ত প্রতি বছর নির্দিষ্ট পরিমাণ প্রিমিয়াম দিতে হবে। ৫ বছর নিয়মিত কিস্তি প্রদানের পর জনাব ফারুক মারা যান। তার মৃত্যুর পর স্ত্রী এবং সাবালক ছেলে যোবায়ের পৃথকভাবে বিমা কোম্পানির নিকট বিমা দাবি করে। কিন্তু বিমা কোম্পানি যোবায়েরের দাবি প্রত্যাখ্যান করে অথচ স্ত্রীকে বিমাদাবিপরিশোধ করে দেয়।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "বীমা চুক্তিতে বীমা কারী ঝুকি বহনের বা অর্থ প্রদানের যে নিশ্চয়তা দেয় তার বিপক্ষে বিমাগ্রহীতা অর্থ প্রদান করে তাকে প্রিমিয়াম বলে।"
        },
        {
          "label": "খ",
          "question": "",
          "explanation": "যে লিখিত চুক্তির কারণে বিমাগ্রহীতা নির্দিষ্ট প্রিমিয়ামের বিনিময়ে তার সম্ভাব্য ঝুঁকি বা বিপদের দায় বিমাকারী ব্যক্তি বা প্রতিষ্ঠানের উপর অর্পণ করে তাকে বীমা চুক্তি বলে।এই চুক্তিকে ক্ষতিপূরনের চুক্তি বলা হয়। এরূপ চুক্তিতে একপক্ষ তার জীবন বা সম্পত্তির সম্ভাব্য ঝুঁকি প্রিমিয়াম প্রদান পূর্বক অন্যের উপর অর্পণ করে এবং অপরপক্ষ এর বিনিময়ে অন্যের ঝুঁকি গ্রহণ করে। ফলে বিমাকৃত কারণে ক্ষতির উদ্ভব হলে ঝুঁকি গ্রহণকারী পক্ষ অর্ধ প্রধানের বাধ্য থাকে ।"
        },
        {
          "label": "গ",
          "question": "",
          "explanation": "উদ্দীপকের ফারুক সাহেব তার জীবনের জন্য আজীবন বিমা পত্র গ্রহণ করেছেন। যে বিমাচুক্তির ক্ষেত্রে বীমাগ্রহীতার মৃত্যুর পর বিমাগ্রহীতার মনোনীত ব্যক্তি বিমাদাবি পরিশোধ করা হয় তাকে আজীবন বিমাপত্র বলে। এই বিমাপত্রের নির্দিষ্ট মেয়াদকাল থাকেনা। উদ্দীপকে ফারুক সাহেব তার জীবনের উপর একটি বিমা করেছেন। এই বিমা চুক্তি অনুসারে তাকে মৃত্যুর আগ পর্যন্ত করে প্রিমিয়াম পরিশোধ করে যেতে হবে।বিমাগ্রহীতার মৃত্যুর পর তার মনোনীত ব্যক্তি বিমাদাবি পাবে।অপরদিকে তার মৃত্যু না হওয়া পর্যন্ত এই বিমাদাবি পাওয়া যাবে না। তিনি যেহেতু নির্দিষ্ট মেয়াদি কোন বীমা পত্র গ্রহণ করেননি, তার মানে তিনি আজীবন বিমাপত্র গ্রহণ করেছেন।"
        },
        {
          "label": "ঘ",
          "question": "বিমা কোম্পানি কর্তৃক যোবায়েরের বিমাদাবি প্রত্যাখ্যানের যৌক্তিকতা মূল্যায়ন কর।",
          "explanation": "উদ্দীপকে ফারুক সাহেবের ছেলে বিমাপত্রে উল্লেখিত মনোনীত ব্যক্তি নয় বলে বিমা কোম্পানি কর্তৃক প্রত্যাখ্যান করা হয়েছে। ফারুক সাহেব আজীবন বিমাপত্র গ্রহণ করেছিলেন। এ ধরনের বিমা পত্রে মৃত্যুর আগ পর্যন্ত প্রিমিয়াম পরিশোধ করে যেতে হয়।বিমাগ্রহীতার মৃত্যুর পর তার মনোনীত ব্যক্তি বিমাদাবি পাবে।অপরদিকে তার মৃত্যু না হওয়া পর্যন্ত এই বিমাদাবি পাওয়া যাবে না। উদ্দীপকে ফারুক সাহেব তার আজীবন বীমা পত্রে মনোনীত ব্যক্তি হিসেবে তার স্ত্রীর নাম উল্লেখ করেছেন।তার সাবালকপুত্র যখন মনোনীত ব্যক্তি হিসেবে বিমাদাবি উপস্থাপন করতে গিয়েছে বিমা কোম্পানিতে তা প্রত্যাখ্যান করেছে। আজীবন বিমাপত্রে ফারুক সাহেব তার স্ত্রীর নাম উল্লেখ করেছে সেহেতু কোম্পানি তার ছেলেকে মনোনীত ব্যক্তি হিসেবে বিমাদাবি পরিশোধ করতে আইনগতভাবে বাধ্য নয়। সুতরাং বলা যায় বিমা কোম্পানি কর্তৃক তার ছেলের দাবি কে প্রত্যাখান যৌক্তিক হয়েছে।"
        }
      ]
    },
    {
      "number": "7",
      "uddipok": "চট্টগ্রাম সমুদ্রবন্দর থেকে 'রূপসা' নামক একটি জাহাজ নিউইয়র্কের উদ্দেশে যাত্রা শুরু করে যেটির জন্য মিতা বিমা কোম্পানির নিকট বিমা চুক্তি করা হয়েছিল। জাহাজটি পথিমধ্যে প্রবল ঘূর্ণিঝড়ের কবলে পড়ে ডুবে যায়। জাহাজ কর্তৃপক্ষ বিমা কোম্পানির নিকট ক্ষতিপূরণ দাবি করে এবং বিমা কোম্পানি তা পরিশোধ করে দেয়। বিমা কোম্পানি জাহাজটি উদ্ধার করে। পরবর্তীতে জাহাজ কোম্পানি জাহাজের মালিকানা দাবি করে আদালতে মামলা দায়ের করে। আদালত জাহাজ কোম্পানির বিপক্ষে রায় দেয়।",
      "tag": "DIN.B 19",
      "sub_questions": [
        {
          "label": "ক",
          "question": "সামুদ্রিক ক্ষতি কী?",
          "explanation": "প্রাকৃতিক বা অপ্রাকৃতিক বিপদের কারণে সামুদ্রিক জাহাজ বা নৌ- যান সমুদ্রপথে চলার সময় যে ক্ষতির সম্মুখীন হয় তাকে সামুদ্রিক ক্ষতি বলে।"
        },
        {
          "label": "খ",
          "question": "সমুদ্রে পণ্য নিক্ষেপণ কেন করা হয়?",
          "explanation": "সামুদ্রিক ঝড়, জলোচ্ছ্বাস বা অন্য কারণে বিপদগ্রস্ত জাহাজকে হালকা করার জন্য কিছু পণ্য সমুদ্রে নিক্ষেপ করা হয়। সমুদ্রে পণ্য নিক্ষেপের মূল উদ্দেশ্য হলো জাহাজ ও এর অধিকাংশ মালামালকে বিপদমুক্ত করা। এটি একটি সাধারণ আংশিক ক্ষতি। বিমাকারী আনুপাতিক হারে এ ক্ষতিপূরণ করে।"
        },
        {
          "label": "গ",
          "question": "উদ্দীপকে নৌ-বিমার বিষয়বস্তুটি কোন ধরনের? ব্যাখ্যা করো।",
          "explanation": "উদ্দীপকে নৌ বিমার বিষয়বস্তুটি হলো নৌযান বা জাহাজ। নৌ পথে চলাচল করা জাহাজের ক্ষতির বিপরীতে যে বিমা করা হয় তা হলো নৌ যান বা জাহাজি বিমা। সামগ্রিক বা আংশিক ক্ষতির বিপরীতে আর্থিক নিরাপত্তার জন্য এ ধরনের বিমা করা হয়। উদ্দীপকে 'রূপসা' জাহাজটি মিতা বিমা কোম্পানির কাছে বিমা করা হয়েছিল। জাহাজটি চট্টগ্রাম সমুদ্র বন্দর থেকে নিউইয়র্কে যাওয়ার পথে ঘূর্ণিঝড়ের কবলে পড়ে ডুবে যায়। জাহাজ কর্তৃপক্ষ বিমাদাবি করলে বিমা প্রতিষ্ঠান তা পরিশোধ করে। নৌ পথে চলাচল করা এসব জাহাজের আর্থিক মূল্য অনেক বেশি। সামুদ্রিক ঝড়, জলোচ্ছ্বাস ইত্যাদি কারণে জাহাজের আংশিক বা সামগ্রিক ক্ষতি হতে পারে। ফলে এই সম্ভাব্য ক্ষতির বিপরীতে নৌ বিমা করা হয়। এই বিমার মূল বিষয়বস্তু থাকে জাহাজ।"
        },
        {
          "label": "ঘ",
          "question": "রূপসা' জাহাজ মালিকের বিরুদ্ধে আদালতের রায় দেওয়ার যৌক্তিকতা মূল্যায়ন করো।",
          "explanation": "স্থলাভিষিক্তকরণ নীতি অনুযায়ী \"রূপসা\" জাহাজ মালিকের বিরুদ্ধে আদালতের রায় যৌক্তিক। বিমাকৃত বিষয়বস্তুর সামগ্রিক ক্ষতি হলে বিমাকারী সম্পূর্ণ ক্ষতিপূরণ পরিশোধ করবে। অতঃপর ক্ষতিগ্রস্ত সম্পত্তি থেকে কিছু উদ্ধার করা গেলে তার মালিকানা বিমাকারী পাবে। এটিই স্থলাভিষিক্তকরণের নীতি। উদ্দীপকে \"রূপসা\" জাহাজটির বিমা করা ছিল। চট্টগ্রাম সমুদ্র বন্দর থেকে নিউইয়র্কে যাওয়ার পথে জাহাজটি ঘূর্ণিঝড়ের কবলে পড়ে ডুবে যায়। বিমা প্রতিষ্ঠান জাহাজ কর্তৃপক্ষের বিমাদাবি পরিশোধ করে দেয়। পরবর্তীতে জাহাজ কোম্পানি জাহাজটির মালিকানা দাবি করে। তবে আদালত কোম্পানির বিপক্ষে রায় দেয়। স্থলাভিষিক্তকরণ নৌ বিমা ব্যবসায়ের একটি অন্যতম মূলনীতি। নৌ বিমাচুক্তিতে বিমাকৃত সম্পদের সম্পূর্ণ ক্ষতি হলে বিমা প্রতিষ্ঠান সম্পূর্ণ বিমাদাবি পরিশোধ করবে। পরবর্তীতে অবশিষ্ট অংশের মালিকানা বিমাকারী পাবে। উদ্দীপকে মিতা বিমা কোম্পানি 'রূপসা' জাহাজটির ক্ষতিপূরণ পরিশোধ করে দেয়। ফলে স্থলাভিষিক্তকরণ নীতি অনুযায়ী জাহাজটির অবশিষ্ট অংশের মালিক মিতা বিমা কোম্পানি হবে। তাই আদালত যুক্তিযুক্তভাবে জাহাজ কর্তৃপক্ষের বিরুদ্ধে রায় দেয়।"
        }
      ]
    },
    {
      "number": "8",
      "uddipok": "পাট ব্যবসায়ী জনাব সোহেল তার গুদামে রক্ষিত ৩০ লক্ষ টাকার পাটের জন্য একটি অগ্নিবিমা চুক্তি সম্পাদন করেন। শর্তানুযায়ী ক্ষতি হলে তিনি ৩০ লক্ষ টাকা পর্যন্ত ক্ষতিপূরণ পাবেন। উল্লিখিত পাট গুদামের পাশে জনাব আনোয়ারের একটি দাহ্য পদার্থের গুদাম ছিল। কিন্তু সোহেল সাহেব উক্ত তথ্য বিমা কোম্পানিকে অবগত করেননি। কিছুদিন পর নিকটবর্তী দাহ্য পদার্থের গুদাম থেকে সংঘটিত অগ্নিকান্ডে পাটের গুদামটি সম্পূর্ণরূপে ভস্মিভূত হয়। জনাব সোহেল বিমা কোম্পানির নিকট ক্ষতিপূরণ দাবি করে।",
      "tag": "DIN.B 19",
      "sub_questions": [
        {
          "label": "ক",
          "question": "বিমাযোগ্য স্বার্থ কী?",
          "explanation": "বিমাযোগ্য স্বার্থ বলতে বিমাকৃত বিষয়বস্তুর ওপর বিমাগ্রহীতার আর্থিক স্বার্থকে বোঝায়।"
        },
        {
          "label": "খ",
          "question": "অগ্নি অবচয় বলতে কী বোঝায়?",
          "explanation": "অগ্নিকাণ্ডের ফলে বিমাকৃত বিষয়বস্তুর যে আর্থিক ক্ষতি হয় তাকে অগ্নি অবচয় বলে। আগুন একটি অতি প্রয়োজনীয় উপকরণ। কিন্তু এ আগুনই কিন্তু কখনো কখনো চরম বিপর্যয় ঘটায়। এতে কোটি কোটি টাকার আর্থিক ক্ষতি হয়। অগ্নিকাণ্ডের ফলে এ ধরনের ক্ষয়-ক্ষতিকে অগ্নিজনিত বলে।"
        },
        {
          "label": "গ",
          "question": "উদ্দীপকে জনাব সোহেল কোন ধরনের বিমাপত্র গ্রহণ করেছিলেন? ব্যাখ্যা করো।",
          "explanation": "উদ্দীপকে জনাব সোহেল মূল্যায়িত অগ্নি বিমাপত্র নিয়েছিলেন। এ অগ্নি বিমাপত্রে বিষয়বস্তুর মূল্য বিমাচুক্তির পূর্বেই নির্ধারণ করা হয়। এক্ষেত্রে বিমাকৃত বিষয়বস্তুর সামগ্রিক ক্ষতি হলে সর্বোচ্চ বিমামূল্য পরিশোধ করা হয় এবং আংশিক ক্ষতিতে কত অংশের ক্ষতি হয়েছে তা নির্ধারণ করে ক্ষতিপূরণ করা হয়। উদ্দীপকের পাট ব্যবসায়ী জনাব সোহেল তার গুদামে রক্ষিত ৩০ লক্ষ টাকার পাটের জন্য একটি অগ্নি বিমাচুক্ত সম্পাদন করেন। শর্তানুযায়ী ক্ষতি হলে তিনি ৩০ লক্ষ টাকা পর্যন্ত ক্ষতিপূরণ পাবেন। সুতরাং বিমাচুক্তি করার সময় পাটের মূল্য নির্ধারণ করে চুক্তিতে উল্লেখ করা হয়। আবার ক্ষতি হলে সর্বোচ্চ বিমামূল্য পর্যন্ত ক্ষতিপূরণ পাওয়ার বিষয়টি উল্লেখ আছে। তাই নিঃসন্দেহে বলা যায়, উদ্দীপকে জনাব সোহেল মূল্যায়িত অগ্নি বিমাপত্র নিয়েছিলেন।"
        },
        {
          "label": "ঘ",
          "question": "তুমি কি মনে করো বিমা নীতি অনুযায়ী সোহেল সাহেব ক্ষতিপূরণ পাবেন? যুক্তিসহ মতামত দাও।",
          "explanation": "পরম বিশ্বাসের নীতি অনুযায়ী সোহেল সাহেব ক্ষতিপূরণ পাবেন না বলে আমি মনে করি। বিমাচুক্তিতে বিমাকারী ও বিমাগ্রহীতার মধ্যে সদ্বিশ্বাসের সম্পর্ক তৈরি হয়। এতে এক পক্ষ অপর পক্ষকে বিমাচুক্তির বিষয়ে সঠিক ও সম্পূর্ণ তথ্য জানাতে বাধ্য থাকে। অন্যথায় বিমাচুক্তি বাতিল হয়ে যায়। উদ্দীপকে জনাব সোহেল তার গুদামে রক্ষিত পাটের জন্য একটি নির্দিষ্ট অগ্নি বিমাপত্র নিয়েছেন। এই গুদামের পাশে একটি দাহ্য পদার্থের গুদামে ছিলো। তবে জনাব সোহেল এই তথ্য বিমা প্রতিষ্ঠানকে জানান নি। কিছুদিন পর ঐ দাহ্য পদার্থে আগুন লেগে তার পাটের গুদাম সম্পূর্ণরূপে ক্ষতিগ্রস্ত হয়। ফলে তিনি বিমা প্রতিষ্ঠানের কাছে ক্ষতিপূরণ দাবি করেন। উদ্দীপকে জনাব সোহেল বিমা প্রতিষ্ঠানকে সম্পূর্ণ তথ্য দেননি। এখানে তিনি দাহ্য পদার্থের গুদামের কথা গোপন রেখেছেন। ফলে তিনি পরম বিশ্বাসের নীতি ভঙ্গ করেছেন। এক্ষেত্রে বিমা প্রতিষ্ঠান ক্ষতিপূরণ দিতে বাধ্য থাকবে না। সুতরাং বিমা প্রতিষ্ঠান জনাব সোহেলকে কোনো ধরনের ক্ষতিপূরণ দিবে না।"
        }
      ]
    },
    {
      "number": "9",
      "uddipok": "জনাব শাহজাহান একটি ডেইরি ফার্ম পরিচালনা করেন। ফার্মের পালিত গাভীসমূহ প্রায়ই রোগাক্রান্ত হয় এবং ব্যবসায় ঝুঁকিগ্রস্ত হয়। তাই তিনি এ ধরনের ঝুঁকির হাত থেকে রক্ষা পাওয়ার জন্য একটি বিমা কোম্পানির সাথে বিমা চুক্তি করেন। সম্প্রতি বন্যায় তার ৫টি গাভী ভেসে যায়। জনাব শাহজাহান বিমা কোম্পানির নিকট ক্ষতিপূরণ দাবি করেন। বিমা কোম্পানি তা প্রত্যাখ্যান করে।",
      "tag": "DIN.B 19",
      "sub_questions": [
        {
          "label": "ক",
          "question": "দুর্ঘটনা বিমা কী?",
          "explanation": "যে বিমাপত্রের মাধ্যমে দুর্ঘটনাজনিত সৃষ্ট আর্থিক ক্ষতিপূরণের নিশ্চয়তা দেওয়া হয় তাকে দুর্ঘটনা বিমা বলে।"
        },
        {
          "label": "খ",
          "question": "শস্য বিমা কেন করা হয়?",
          "explanation": "কৃষকের ফসলের ক্ষতি হলে ক্ষতিপূরণ পাওয়ার লক্ষ্যে শস্য বিমা করা হয়। প্রাকৃতিক ও অপ্রাকৃতিক বিভিন্ন কারণে শস্যের ক্ষতি হতে পারে। শস্য বিমা কৃষকদের এরূপ অনিশ্চিত ক্ষতি থেকে রক্ষা করে। সুতরাং শস্য বিনষ্টের প্রাকৃতিক ও অপ্রাকৃতিক ঝুঁকিসমূহ মোকাবিলার জন্য এ বিমা করা হয়।"
        },
        {
          "label": "গ",
          "question": "উদ্দীপকে জনাব শাহজাহান কোন ধরনের বিমা পলিসি গ্রহণ করেন? ব্যাখ্যা করো।",
          "explanation": "উদ্দীপকে জনাব শাহজাহান গবাদি পশু বিমা পলিসি গ্রহণ করেছেন। এ বিমাচুক্তিতে বিমাকারী গবাদি পশুর মৃত্যুজনিত ক্ষতির জন্য আর্থিক নিশ্চয়তা দেয়। সাধারণত ১ বছর বা তার কম সময়ের জন্য এ বিমা করা হয়। এ বিমায় নৈতিক ঝুঁকির মাত্রা বেশি থাকে। উদ্দীপকে জনাব শাহজাহান একটি ডেইরি ফার্ম পরিচালনা করেন। তার ফার্মে পালিত গাভীগুলো প্রায়ই রোগাক্রান্ত হয়। ফলে তার ব্যবসায় ঝুঁকিগ্রস্ত হয়। এ ঝুঁকির হাত থেকে রক্ষা পাওয়ার জন্য তিনি একটি বিমাচুক্তি করেন। সুতরাং বিমা চুক্তির শর্ত অনুযায়ী তার গরু কোনো রোগে মারা গেলে বিমা প্রতিষ্ঠান তার ক্ষতিপূরণ দিবে। জনাব শাহজাহানের পলিসির বিষয়বস্তু গবাদিপশু বিমার সাথে মিলে যায়। তাই বলা যায়, এটি একটি গবাদিপশু বিমা।"
        },
        {
          "label": "ঘ",
          "question": "উদ্দীপকে বিমা কোম্পানির বিমা দাবি প্রত্যাখ্যানের যৌক্তিকতা মূল্যায়ন করো।",
          "explanation": "প্রত্যক্ষ কারণের অনুপস্থিতি থাকায় বিমা প্রতিষ্ঠান কর্তৃক বিমাদাবি প্রত্যাখানের বিষয়টি যৌক্তিক হয়েছে। চুক্তি সম্পাদনের সময়ই চুক্তিপত্রে ক্ষতি সংঘটনের কারণগুলো লিখা হয়। এসব কারণ প্রত্যক্ষ কারণ নামে পরিচিত। প্রত্যক্ষ কারণে ক্ষতি না হলে বিমাকারী ক্ষতিপূরণে বাধ্য থাকে না। উদ্দীপকে জনাব শাহজাহান একটি ডেইরি ফার্ম পরিচালনা করেন। তার ফার্মের পালিত গাভীগুলো প্রায়ই রোগাক্রান্ত হয়। তিনি বিমা প্রতিষ্ঠানের সাথে গবাদিপশু বিমা চুক্তি করেন। সম্প্রতি বন্যায় তার ৫টি গাভী ভেসে যায়। তিনি বিমা প্রতিষ্ঠানের কাছে ক্ষতিপূরণ দাবি করেন। বিমা প্রতিষ্ঠান তা প্রত্যাখ্যান করে। জনাব শাহজাহান রোগের ফলে মৃত্যুজনিত ক্ষতিপূরণের জন্য গবাদিপশু বিমা করেছেন। সুতরাং রোগের কারণে কোনো গাভী মারা গেলে তিনি ক্ষতিপূরণ পাবেন। সম্প্রতি বন্যায় তার ৫টি গাভী ভেসে যায়। বিমাপত্রে এ কারণের কথা উল্লেখ ছিল না। তাই বিমাপত্রে উল্লিখিত কারণে ক্ষতি না হওয়ায় বিমা প্রতিষ্ঠান তার বিমা দাবি প্রত্যাখ্যান করে। সুতরাং বলা যায়, বিমা প্রতিষ্ঠান যৌক্তিকভাবেই বিমাদাবি প্রত্যখ্যান করেছে।"
        }
      ]
    },
    {
      "number": "10",
      "uddipok": "সুরমা ব্যাংক লি. ও পদ্মা ব্যাংক লি. দুটি প্রগতিশীল বাণিজ্যিক ব্যাংক। ব্যাংক দুটি সর্বদা জনগণকে সঞ্চয়ে উৎসাহ প্রদান করে। পাশাপাশি চেক উপস্থাপন মাত্রই দ্রুত নিষ্পত্তি করে। তাছাড়া ব্যাংক দুটি গ্রাহকদের পাওনা আদায়, দেনা পরিশোধ, বিনিময় বিলে স্বীকৃতিদান ও অবলেখনসহ বহুবিধ কার্যাবলি সম্পাদন করে। সুরমা ব্যাংক লি. গ্রাহকদের যে কোনো প্রান্ত থেকে অর্থ জমা ও লেনদেনের সুবিধা প্রদান করে। সুরমা ব্যাংক লি. সম্প্রতি দরিদ্র ছাত্রছাত্রীদের জন্য শিক্ষাবৃত্তি ও বৃক্ষরোপণ কার্যক্রম চালু করেছে।",
      "tag": "DIN.B 19",
      "sub_questions": [
        {
          "label": "ক",
          "question": "তারল্য কী?",
          "explanation": "চাওয়ামাত্র গ্রাহকের অর্থ পরিশোধ করার সামর্থ্যকে তারল্য বলে।"
        },
        {
          "label": "খ",
          "question": "বাণিজ্যিক ব্যাংকের মুনাফা নীতিটি ব্যাখ্যা করো।",
          "explanation": "পর্যাপ্ত তারল্য রেখে লাভজনক খাতে ঋণ দিয়ে বেশি মুনাফা অর্জন করাই বাণিজ্যিক ব্যাংকের মুনাফা অর্জনের নীতি। এ নীতি অনুযায়ী ব্যাংক সবসময় মুনাফা অর্জনে সচেষ্ট থাকে। জনগণের আমানতকৃত অর্থ ব্যাংক অত্যন্ত সতর্কতার সাথে বিভিন্ন খাতে বিনিয়োগ করে। পর্যাপ্ত মুনাফা নিশ্চিত করার জন্য ব্যাংক এ নীতি মেনে চলে।"
        },
        {
          "label": "গ",
          "question": "উদ্দীপকে ব্যাংক দুটির বিনিময় বিলে স্বীকৃতি ও অবলেখন কোন ধরনের কার্যাবলি? ব্যাখ্যা করো।",
          "explanation": "উদ্দীপকের ব্যাংক দুটির বিনিময় বিলে স্বীকৃতি ও অবলেখন যথাক্রমে বাণিজ্যিক ব্যাংকের সাধারণ ও প্রতিনিধিত্বমূলক কার্যাবলির অন্তর্ভুক্ত। বাণিজ্যিক ব্যাংকের কার্যাবলি প্রধানত ৩ প্রকার। আমানত সংগ্রহ, ঋণদান, বিনিয়োগ, বিনিময় মাধ্যম সৃষ্টি প্রভৃতি সাধারণ কার্যাবলি। অর্থ স্থানান্তর, লেনদেন নিষ্পত্তি, গ্রাহকের পক্ষে পরিশোধ ও আদায় প্রভৃতি প্রতিনিধিত্বমূলক কার্যাবলি। আর তত্ত্বাবধায়ক, উপদেষ্টা, পরামর্শদাতা প্রভৃতি হিসেবে কাজ করা বাণিজ্যিক ব্যাংকের জনকল্যাণমূলক কার্যাবলির অন্তর্ভুক্ত। উদ্দীপকের ব্যাংক দুটি প্রগতিশীল বাণিজ্যিক ব্যাংক। ব্যাংকগুলো বিনিময় বিলে স্বীকৃতি ও অবলেখনসহ আরো নানা কাজ করে। বাণিজ্যিক ব্যাংক অর্থ প্রচলন করতে না পারলেও চেক, ড্রাফট, পে- অর্ডার ইস্যু ও বিনিময় বিলে স্বীকৃতি দেয়। এগুলো বিনিময়ের বিকল্প মাধ্যম হিসেবে কাজ করে। বাণিজ্যিক ব্যাংকের এ ধরনের কাজ মূলত সাধারণ কার্যাবলির মধ্যে পড়ে। তাছাড়া বাণিজ্যিক ব্যাংক নতুন কোম্পানির অবলেখক হিসেবে কাজ করে। সুতরাং কোম্পানির হয়ে তার শেয়ার ও ঋণপত্র বিক্রয়ের দায়িত্ব নেয়। এভাবে অন্য কোম্পানির প্রতিনিধিত্ব করে বলে অবলেখন বাণিজ্যিক ব্যাংকের প্রতিনিধিত্বমূলক কার্যাবলির অন্তর্ভুক্ত।"
        },
        {
          "label": "ঘ",
          "question": "সুরমা ব্যাংক লি.-এর কার্যাবলি উদ্দীপকের আলোকে মূল্যায়ন করো।",
          "explanation": "উদ্দীপকের আলোকে সুরমা ব্যাংক লি. সাধারণ, প্রতিনিধিত্ব ও জনকল্যাণমূলক কার্যাবলি সম্পাদন করে। আমানত সংগ্রহ, ঋণদান দিয়ে ব্যাংকিং কাজ শুরু হলেও ব্যাংক এখন আরো অনেক রকম কাজ করে। আধুনিক যুগে গ্রাহকদের চাহিদা মেটাতে ব্যাংককে নানান সেবার ব্যবস্থা করতে হয়। ফলে ব্যাংকিং কাজে অনেক বৈচিত্রতা এসেছে। উদ্দীপকের সুরমা ব্যাংক লি. জনগণকে সঞ্চয়ে উৎসাহ দেয়। সেই সাথে গ্রাহকদের দেনা-পাওনা নিষ্পত্তি, বিনিময় বিলে স্বীকৃতি, অবলেখনসহ দ্রুত অর্থ লেনদেনেও ভূমিকা রাখে। আবার শিক্ষাবৃত্তি ও বৃক্ষরোপনসহ বিভিন্ন জনকল্যাণমূলক কাজও করছে। এভাবে ব্যাংকটি নানা প্রতিনিধিত্বমূলক ও জনকল্যাণমূলক কাজের সাথে নিজেকে যুক্ত রেখেছে। উদ্দীপকের সুরমা ব্যাংক লি.-এর দেনা-পাওনা নিষ্পত্তি, দ্রুত অর্থ পরিশোধ, বিলে স্বীকৃতি দান ইত্যাদি সাধারণ কার্যাবলির অন্তর্ভুক্ত। অন্যদিকে অবলেখন হচ্ছে ব্যাংকের প্রতিনিধিত্বমূলক কাজের অন্তর্ভুক্ত। আবার, ছাত্রছাত্রীদের শিক্ষাবৃত্তি দেওয়া ও বৃক্ষরোপণ কর্মসূচি সুরমা ব্যাংক লি.-এর জনকল্যাণমূলক কাজের আওতাভুক্ত। এভাবে ব্যাংকটি গ্রাহকদের জন্য নানা ধরনের কাজ করে প্রগতিশীল বাণিজ্যিক ব্যাংকের ভূমিকা পালন করছে।"
        }
      ]
    },
    {
      "number": "11",
      "uddipok": "সুবর্ণা কর্পোরেশন একটি আমদানিকারক প্রতিষ্ঠান। উক্ত প্রতিষ্ঠানটি জাপান থেকে গার্মেন্টস ফ্যাক্টরীর জন্য বিভিন্ন মালামাল ও যন্ত্রাংশ আমদানি করে গার্মেন্টস ফ্যাক্টরীতে নিশ্চয়তাপত্র রপ্তানিকারকের কাছে পাঠাতে হয়। অন্যদিকে যমুনা গার্মেন্টস ফ্যাক্টরি বিদেশে পোশাক রপ্তানি করে। পণ্য রপ্তানির পর প্রতিষ্ঠানটির তৈরিকৃত এক ধরনের দলিল আমদানিকারকের নিকট প্রেরণ করে। আমদানিকারক উত্ত বিলে স্বীকৃতি দিয়ে রপ্তানিকারকের নিকট প্রেরণ করে।",
      "tag": "DIN.B 19",
      "sub_questions": [
        {
          "label": "ক",
          "question": "প্রত্যয়পত্র কী?",
          "explanation": "যে পত্রের মাধ্যমে ব্যাংক আমদানিকারকের পক্ষে রপ্তানিকারকের অনুকূলে আমদানি করা পণ্যের মূল্য পরিশোধের নিশ্চয়তা দেয় তাকে প্রত্যয়পত্র বলে।"
        },
        {
          "label": "খ",
          "question": "বিশ্বায়নের যুগে বৈদেশিক বিনিময় এত গুরুত্বপূর্ণ কেন?",
          "explanation": "বিশ্বায়নের ফলে ব্যবসায় বাণিজ্যের ব্যাপক প্রসার হওয়ায় বৈদেশিক বিনিময় গুরুত্বপূর্ণ ভূমিকা পালন করে। বৈদেশিক বিনিময় বলতে এক দেশের সাথে অন্য দেশের অর্থ ও পণ্যের বিনিময়কে বোঝায়। বিশ্বায়নের ফলে পুরো পৃথিবী এখন হাতের মুঠোয় এসে পড়েছে। ফলে দেশগুলোর মধ্যে ব্যবসা-বাণিজ্যের অনেক প্রসার ঘটেছে। আর ব্যবসায় বাণিজ্যের এসব লেনদেন নিষ্পত্তিতে বৈদেশিক বিনিময় গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপকে বর্ণিত সুবর্ণা কর্পোরেশন রপ্তানিকারকের কাছে কোন ধরনের দলিল পাঠান? ব্যাখ্যা করো।",
          "explanation": "উদ্দীপকে বর্ণিত সুর্বণা কর্পোরেশন রপ্তানিকারকের কাছে প্রত্যয়পত্র পাঠায়। প্রত্যয়পত্র ব্যাংক কর্তৃক ইস্যুকৃত একটি ঋণের দলিল। এর মাধ্যমে। ব্যাংক আমদানিকারকের পক্ষে রপ্তানিকারকের জন্য মূল্য পরিশোধের নিশ্চয়তা দেয়। এর ৩টি পক্ষ থাকে; যথা- আমদানিকারক, রপ্তানিকারক ও ব্যাংক। উদ্দীপকে সুর্বণা কর্পোরেশন একটি আমদানিকারক প্রতিষ্ঠান। প্রতিষ্ঠানটি জাপান থেকে বিভিন্ন মালামাল ও যন্ত্রাংশ আমদানি করে। এক্ষেত্রে তারা সবসময় ব্যাংক থেকে একটি নিশ্চয়তাপত্র সংগ্রহ করে রপ্তানিকারকের কাছে পাঠায়। মূলত প্রত্যয়পত্রের ক্ষেত্রে ব্যাংক আমদানিকারকের পক্ষে রপ্তানিকারকের জন্য ঋণের দলিল ইস্যু করে। এর মাধ্যমে রপ্তানিকারককে মূল্য ফেরত পাওয়ার নিশ্চয়তা দেওয়া হয়। সুর্বণা কর্পোরেশনের দলিলটির বৈশিষ্ট্য প্রত্যয়পত্রের সাথে সম্পূর্ণ মিলে যায়। তাই বলা যায়, সুবর্ণা কর্পোরেশন-এর দলিলটি একটি প্রত্যয়পত্র।"
        },
        {
          "label": "ঘ",
          "question": "উদ্দীপকের যমুনা কর্পোরেশন-এর প্রস্তুতকৃত দলিলটি বৈদেশিক লেনদেন নিষ্পত্তিতে কী ভূমিকা পালন করে? মূল্যায়ন করো।",
          "explanation": "উদ্দীপকের যমুনা গার্মেন্টস ফ্যাক্টরি-এর তৈরিকৃত দলিলটি একটি বৈদেশিক বিনিময় বিল যা বৈদেশিক লেনদেন নিষ্পত্তিতে ভূমিকা রাখে বলে আমি মনে করি। কোনো ব্যক্তিকে বা তার আদেশে অন্য কাউকে নির্দিষ্ট তারিখে নির্দিষ্ট পরিমাণ অর্থ দেওয়ার শর্তহীন নির্দেশই হচ্ছে বৈদেশিক বিনিময় বিল। এটি একটি হস্তান্তরযোগ্য ঋণের দলিল। বৈদেশিক বাণিজ্যে এটি বহুল ব্যবহৃত বিনিময় মাধ্যম। উদ্দীপকের যমুনা গার্মেন্টস ফ্যাক্টরি একটি পোশাক রপ্তানিকারক। পণ্য রপ্তানির পর প্রতিষ্ঠানটি আমদানিকারককে একটি দলিল পাঠায়। আমদানিকারক উক্ত দলিলে স্বীকৃতি দিয়ে তা আবার যমুনা গার্মেন্টস-কে পাঠায়। বৈশিষ্ট্যগত দিক থেকে দলিলটি একটি বৈদেশিক বিনিময় বিল। বৈদেশিক বাণিজ্যে লেনদেন নিষ্পত্তিতে যমুনা গার্মেন্টস ফ্যাক্টরির দলিলটির অনেক ব্যবহার লক্ষ করা যায়। আমদানিকারক চাইলে মেয়াদ শেষ হওয়ার আগেই এ বিনিময় বিল বাট্টা করতে পারে। ফলে অগ্রিম নগদ অর্থ সংগ্রহ করা যায়। তাছাড়া এটি আমদানিকারকের অর্থ প্রাপ্তির ক্ষেত্রে নিশ্চয়তা হিসেবেও কাজ করে। তাই বলা যায়, উদ্দীপকের বিনিময় বিলটি বৈদেশিক লেনদেন নিষ্পত্তিতে গুরুত্বপূর্ণ ভূমিকা পালন করে।"
        }
      ]
    }
  ]
}