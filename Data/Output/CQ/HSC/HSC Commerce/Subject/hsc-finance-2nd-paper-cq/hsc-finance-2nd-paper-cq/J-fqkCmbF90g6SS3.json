{
  "title": "মুন্সী আবদুর রউফ কলেজ ২০২৪",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "মি. ফাহাদের ব্যবসায় ভালো না যাওয়ার কারণে তিনি নতুন একটি ব্যাংকে হিসাব খুলে সমস্ত টাকা সেই ব্যাংকে স্থানান্তর করলেন। উদ্দেশ্য হলো তার এই ব্যাংকে টাকা আছে তা কেউই জানতে পারবে না। তিনি কয়েকটি চেক কেটে বাসায় রেখে দেশের বাইরে চলে গেলেন। ইতোমধ্যে পাওনাদাররা আদালতে মামলা করলে আদালত ঐ ব্যাংকে এমন নির্দেশনা পাঠালো যার ফলে মি. ফাহাদের পরিবারের পক্ষে ঐ চেক ভাঙ্গানো সম্ভব হয় নি।",
      "tag": "BMARPC 24",
      "sub_questions": [
        {
          "label": "ক",
          "question": "ব্যাংকিং কী?",
          "explanation": "ব্যাংক কর্তৃক সম্পাদিত সব কাজকে ব্যাংকিং বলা হয়।"
        },
        {
          "label": "খ",
          "question": "ব্যাংক কীভাবে বিনিময়ের মাধ্যম সৃষ্টি করে?",
          "explanation": "অর্থ ও অর্থের মূল্যে পরিমাপযোগ্য দলিলের দ্বারা ব্যাংক বিনিময়ের মাধ্যম সৃষ্টি করে। চেক, ব্যাংক ড্রাফট, ক্রেডিট কার্ড, পে-অর্ডার ইত্যাদি হলো ব্যাংক সৃষ্ট বিনিময় মাধ্যম। এসব দলিল ও উপকরণ দিয়ে সহজে অর্থ লেনদেন করা যায়। মূলত এসব দলিলের প্রচলন ঘটিয়ে ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "মি. ফাহাদ ব্যাংকের কোন বৈশিষ্ট্যের কথা বিবেচনা করে নতুন ব্যাংকে টাকা রেখেছেন? ব্যাখ্যা করো।",
          "explanation": "উদ্দীপকের মি. ফাহাদ ব্যাংকের গোপনীয়তার বৈশিষ্ট্যের কথা বিবেচনা করে নতুন ব্যাংকে টাকা রেখেছেন। গ্রাহকদের হিসাব সংক্রান্ত তথ্য আমানতকারী ব্যতীত অন্য কাউকে না দেওয়ার বিষয়টি গোপনীয়তা রক্ষার সাথে সম্পর্কিত। ব্যাংকের একটি গুরুত্বপূর্ণ দায়িত্ব হলো গ্রাহকের তথ্যের গোপনীয়তা রক্ষা করা। ব্যাংকের প্রতি গ্রাহকদের আস্থা ও বিশ্বাস বৃদ্ধি করার জন্য ব্যাংক গ্রাহকদের হিসাবের গোপনীয়তা রক্ষা করে। উদ্দীপকে মি. ফাহাদের ব্যবসায় ভালো যাচ্ছে না। তাই তিনি নতুন একটি ব্যাংকে হিসাব খুলে সমস্ত টাকা সেই ব্যাংকে স্থানান্তর করেন। তার উদ্দেশ্য হলো এ ব্যাংকে তার হিসাব ও টাকা আছে এটি কেউই জানতে পারবে না। এটি প্রতিটি গ্রাহকের জন্যই উপকারী এবং কাম্য। কারণ, গ্রাহকের হিসাবের তথ্যসমূহ তৃতীয় কোনো পক্ষ জানতে পারলে তা গ্রাহকের জন্য অনেক অসুবিধাজনক ও অনিরাপদ। তাই প্রতিটি গ্রাহক ব্যাংকের গোপনীয়তার প্রতীকের কথা চিন্তা করে হিসাব খোলেন। তাই বলা যায়, মি. ফাহাদও গোপনীয়তার কথা চিন্তা করে নতুন ব্যাংকে টাকা রেখেছেন।"
        },
        {
          "label": "ঘ",
          "question": "আদালতের উক্ত নির্দেশনা পালন ব্যাংকের জন্য কতটুকু যুক্তিযুক্ত? ব্যাখ্যা করো।",
          "explanation": "আদালতের উক্ত গারনিশি আদেশ পালন করা ব্যাংকের জন্য অধিক গুরুত্বপূর্ণ ও যুক্তিযুক্ত। গ্রাহকের কোনো হিসাব ক্রোক বা বন্ধ করার বা লেনদেন স্থগিত করার জন্য আদালত কর্তৃক ব্যাংকের ওপর কোনো আদেশ প্রদত্ত হলে তাকে গারনিশি আদেশ বলে.। আদালত কর্তৃক ইস্যুকৃত এই আদেশ ব্যাংক পালনে বাধ্য থাকে। সাধারণত পাওনাদারের স্বার্থ রক্ষার জন্য আদালত এ আদেশ জারি করে। উদ্দীপকে মি. ফাহাদ কয়েকটি চেক কেটে তা বাসায় রেখে দেশের বাইরে চলে যায়। ইতোমধ্যে পাওনাদাররা আদালতে মামলা করে। আদালত ব্যাংকগুলোতে গারনিশি নির্দেশ পাঠালো যেন মি. ফাহাদের পরিবারের পক্ষ হতে চেক ভাঙানো না যায়। আদালত দায়গ্রস্ত কোনো ব্যক্তির দায় পরিশোধের অক্ষমতাকে বিবেচনায় রেখে তার পাওনাদারদের আর্থিক ক্ষতির হাত থেকে রক্ষার জন্য এ অর্ডার দেয়। আদেশ প্রত্যাহার না করা পর্যন্ত মক্কেল ঐ হিসাবে কোনো লেনদেন করতে পারে না। নিয়মানুযায়ী আদালত কর্তৃক গারনিশি আদেশ প্রতিটি ব্যাংককে অবশ্যই মানতে হয়। উদ্দীপকের মি. ফাহাদের ব্যাংকও আইনানুগভাবে আদালতের আদেশ পালনে বাধ্য থাকে। ফলে ব্যাংকটি মি. ফাহাদের হিসাবে লেনদেন স্থগিত করে। তাই বলা যায়, আদালতের গারনিশি আদেশ পালন করা ব্যাংকের জন্য বাধ্যতামূলক।"
        }
      ]
    },
    {
      "number": "2",
      "uddipok": "ঢাকায় একটি ব্যাংক আছে যাকে সকল ব্যাংকের মুরুব্বি বলা হয়। ঢাকা ছাড়াও দেশের বিভিন্ন শহরে এটির আঞ্চলিক কার্যালয় আছে যেগুলো এটির কার্যক্রম পরিচালনায় সহায়তা করে। সব আঞ্চলিক কার্যালয়ে একটি নির্দিষ্ট কক্ষ থাকে যেখানে আন্তঃলেনদেন নিষ্পত্তি করা হয়। সব ব্যাংকের চেক ও ড্রাফটগুলো এখানে নিষ্পত্তির জন্য আনা হয়।",
      "tag": "BMARPC 24",
      "sub_questions": [
        {
          "label": "ক",
          "question": "ব্যাংক হার কী?",
          "explanation": "বাণিজ্যিক ব্যাংকগুলো যে সুদের হারে কেন্দ্রীয় ব্যাংকের কাছ থেকে ঋণ নেয় বা প্রথম শ্রেণির বিল বা সিকিউরিটিজ বাট্টা করে, সেই হারকে ব্যাংক হার বলে।"
        },
        {
          "label": "খ",
          "question": "খোলাবাজার কার্যক্রম বলতে কী বোঝ?",
          "explanation": "কেন্দ্রীয় ব্যাংক কর্তৃক ঋণ নিয়ন্ত্রণের উদ্দেশ্যে খোলা বাজারে বন্ড, সিকিউরিটিজ, বিল, শেয়ার, ডিবেঞ্চার প্রভৃতি কেনা-বেচা করাকে খোলা বাজার নীতি বলে। বাজারে অর্থের সরবরাহ বেশি হলে কেন্দ্রীয় ব্যাংক খোলা বাজারে জনগণকে শেয়ার, বন্ড, সিকিউরিটিজ প্রভৃতি কেনার আহ্বান জানায়। আবার, অর্থ সরবরাহ কম হলে কেন্দ্রীয় ব্যাংক জনগণের কাছ থেকে শেয়ার, বন্ড, - সিকিউরিটিজ প্রভৃতি কিনে নেয়। এতে ঋণের প্রবাহ সঠিকভাবে নিয়ন্ত্রিত হয়।"
        },
        {
          "label": "গ",
          "question": "উদ্দীপকের আলোকে এটি কোন ধরনের ব্যাংক? ব্যাখ্যা করো।",
          "explanation": "উদ্দীপকের আলোচিত ব্যাংকটি দেশের কেন্দ্রীয় ব্যাংক। জনকল্যাণের উদ্দেশ্যে সরকারের নিয়ন্ত্রণে পরিচালিত দেশের একক ব্যাংকিং প্রতিষ্ঠান হলো কেন্দ্রীয় ব্যাংক। এ 'ব্যাংক দেশের বিভিন্ন অঞ্চলে আঞ্চলিক কার্যালয় স্থাপনের মাধ্যমে তালিকাভুক্ত ব্যাংকসমূহের কাজ নিয়ন্ত্রণ ও তদারকি করে। উদ্দীপকে উল্লেখ্য ঢাকায় একটি ব্যাংক অবস্থিত, যাকে অন্য ব্যাংকসমূহের মুরুব্বি বলা হয়। ব্যাংকটি ঢাকা ছাড়াও দেশের বিভিন্ন অঞ্চলে কার্যালয় স্থাপনের মাধ্যমে ব্যাংকিং কার্যক্রম পরিচালনায় সহায়তা করে। এছাড়া ব্যাংকটির প্রতিটি কার্যালয়ে অন্য ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির জন্য প্রতিদিন চেক, ড্রাফট প্রভৃতি জমা হয়। সুতরাং, ব্যাংকটি আন্তঃব্যাংকিং দেনা-পাওনা নিষ্পত্তিতে নিকাশঘরের দায়িত্ব পালন করে, যা কেন্দ্রীয় ব্যাংকের অন্যতম বৈশিষ্ট্য। তাই বলা যায়, উদ্দীপকের ব্যাংকটি একটি কেন্দ্রীয় ব্যাংক।"
        },
        {
          "label": "ঘ",
          "question": "\"অন্যান্য ব্যাংকগুলো, এরূপ কাজ করতে পারে না\"- উদ্দীপকের আলোকে বিশ্লেষণ করো।",
          "explanation": "উদ্দীপকে উল্লিখিত ব্যাংকটির নিকাশঘরের কাজ শুধু কেন্দ্রীয় ব্যাংক দ্বারা পরিচালিত হয় বিধায় তা অন্যান্য ব্যাংক পরিচালনা করতে পারে না। নিকাশঘর হলো কেন্দ্রীয় ব্যাংক কর্তৃক নিয়ন্ত্রিত ও পরিচালিত আন্তঃব্যাংকিং দেনা-পাওনা নিষ্পত্তির স্থান। নির্দিষ্ট এলাকায় অবস্থিত তালিকাভুক্ত ব্যাংকগুলোর মধ্যকার চেক, ড্রাফট, বিল প্রভৃতি লেনদেন থেকে সৃষ্ট দেনা-পাওনা নিকাশঘর নিষ্পত্তি করে। উদ্দীপকে উল্লেখ্য ঢাকাসহ দেশের বিভিন্ন অঞ্চলে কেন্দ্রীয় ব্যাংকের কার্যালয় আছে। এসব কার্যালয়ের মাধ্যমে ব্যাংকটি তার কার্যক্রম পরিচালনা করছে। তালিকাভুক্ত ব্যাংকের মধ্যকার দেনা-পাওনা নিষ্পত্তির কাজটিও মূলত এ ব্যাংক করে। অন্য ব্যাংকসমূহের মুরুব্বি নামে পরিচিত উদ্দীপকের কেন্দ্রীয় ব্যাংকটি নিকাশঘরের কার্যক্রম পরিচালনা করে। কেন্দ্রীয় ব্যাংক এ কাজটি সম্পাদনের একক অধিকারী প্রতিষ্ঠান। কোনো তালিকাভুক্ত বা অ-তালিকাভুক্ত ব্যাংক এ দায়িত্ব পালনের অধিকারী নয়। তাই বলা যায়, বৈশিষ্ট্য বিচারে ওপরে উল্লিখিত নিকাশঘরের কাজটি অন্য ব্যাংক করতে পারে না।"
        }
      ]
    },
    {
      "number": "3",
      "uddipok": "মিসেস নার্গিস একজন স্বল্প আয়ের চাকরিজীবী। তিনি সঞ্চয় করতে আগ্রহী। এজন্য তিনি সুরমা ব্যাংকে একটি হিসাবও খোলেন। কিন্তু তিনি সেখানে কোনোভাবেই সঞ্চয় করতে পারছেন না। মাঝে মাঝে যা সঞ্চয় করেন তা আবার উঠিয়ে নেন। পরে তার এক সহকর্মীর পরামর্শে তিনি ঐ ব্যাংকে ১০ বছর মেয়াদি একটি হিসাব খোলেন। সেখানে তিনি প্রতিমাসে একটি নির্দিষ্ট পরিমাণ টাকা জমা দেন। এখন তিনি একটু কষ্ট করে হলেও সঞ্চয় করতে পারছেন।",
      "tag": "BMARPC 24",
      "sub_questions": [
        {
          "label": "ক",
          "question": "ব্যাংক পাস বই কী?",
          "explanation": "সঞ্চয়ী হিসাবের গ্রাহককে তার লেনদেন সংক্রান্ত তথ্য সংরক্ষণের জন্য ব্যাংক যে বই সরবরাহ করে তাকে ব্যাংক পাস বই বলে।"
        },
        {
          "label": "খ",
          "question": "মানি লন্ডারিং প্রতিরোধে KYC ফর্মের গুরুত্ব বর্ণনা করো।",
          "explanation": "মানি লন্ডারিং অর্থাৎ, অর্থ জালিয়াতি প্রতিরোধে KYC ফর্ম গুরুত্বপূর্ণ ভূমিকা রাখে। জালিয়াতি ও অবৈধ অর্থ লেনদেন রোধে গ্রাহকের তথ্য সংবলিত ফর্মই হলো KYC ফর্ম। গ্রাহকের অন্যায় লেনদেন নিয়ন্ত্রণের কাজে এ ফর্ম ব্যবহার করা হয়। এ ফর্মে গ্রাহকের ব্যক্তিগত সব তথ্য থাকে। ফলে ভূয়া হিসাব খোলার প্রবণতা ও অবৈধ লেনদেন কমে যায়।"
        },
        {
          "label": "গ",
          "question": "উদ্দীপকে মিসেস নার্গিস প্রথমে কী হিসাব খুলেছিলেন? ব্যাখ্যা করো।",
          "explanation": "উদ্দীপকে মিসেস নার্গিস প্রথমে সঞ্চয়ী হিসাব খুলেছিলেন। এ হিসাবের গ্রাহকগণ ব্যাংকিং লেনদেনের পাশাপাশি সঞ্চয়ের সুবিধা লাভ করে থাকেন। এই হিসাবের আমানতকারী দিনে যতবার ইচ্ছা অর্থ জমাদানের সুযোগ পেয়ে থাকেন। তবে সপ্তাহে দুই বার অর্থ উত্তোলনের সুবিধা পান। উদ্দীপকে মিসেস নার্গিস একজন স্বল্প আয়ের চাকরিজীবী। তিনি ভবিষ্যতের জন্য সঞ্চয়ে আগ্রহী হয়ে সুরমা ব্যাংকে একটি হিসাব খোলেন। তবে তার হিসাবে জমাকৃত অর্থ প্রয়োজনে তিনি তুলে ফেলেন। ফলে তিনি কোনোভাবেই সঞ্চয় করতে পারছেন না। ব্যাংক সঞ্চয়ী হিসাবের গ্রাহককে সপ্তাহে দুই বার অর্থ উত্তোলনের সুযোগ দেয়। পাশাপাশি এ হিসাবের জন্য স্বল্প পরিমাণে সুদও প্রদান করে। মিসেস নার্গিস মাঝে মাঝে সঞ্চিত অর্থ উঠিয়ে নেন। তাই বলা যায়, তার গৃহীত হিসাবটি সঞ্চয়ী হিসাব হওয়ায় তিনি অর্থ সঞ্চয় করলেও তা উত্তোলন করছেন।"
        },
        {
          "label": "ঘ",
          "question": "উদ্দীপকে মিসেস নার্গিসের পরবর্তীতে খোলা হিসাব সঞ্চয়ের জন্য উপযুক্ত ব্যাখ্যা করো।",
          "explanation": "উদ্দীপকে মিসেস নার্গিস পরবর্তী সময়ে বিশেষ সঞ্চয়ী হিসাব খুলেছিলেন। এ হিসাবে প্রতি মাসে নির্দিষ্ট 'পরিমাণ টাকা একটি মেয়াদ পর্যন্ত সঞ্চয়ের সুযোগ থাকে। মেয়াদান্তে একযোগে বা চুক্তি অনুযায়ী তা উত্তোলন করা যায়। চাকরিজীবী ও পেশাজীবী মানুষদের জন্য এই হিসাব বিশেষ উযোগী। উদ্দীপকে মিসেস নার্গিস ভবিষ্যতের জন্য অর্থ জমা রাখতে চান। এই উদ্দেশ্যে তিনি ব্যাংকে একটি সঞ্চয়ী হিসাব খোলেন। তবে এ হিসাবে অর্থ উত্তোলনের সুযোগ থাকায় প্রয়োজনে তিনি তা উঠিয়ে নেন। পরবর্তীতে সহকর্মীর পরামর্শে দশ বছর মেয়াদি আরেকটি হিসাব খোলেন। যে হিসাবে তিনি প্রতি মাসে নির্দিষ্ট পরিমাণ অর্থ জমা রাখেন। মিসেস নার্গিসের গৃহীত পরবর্তী হিসাবটি বিশেষ সঞ্চয়ী হিসাব। এ হিসাবে নির্দিষ্ট পরিমাণ অর্থ প্রতি মাসে তাকে জমা রাখতে হয়। এক্ষেত্রে মেয়াদান্তে তিনি এককালীন মুনাফাসহ উত্তোলনের সুবিধা পাবেন। অর্থাৎ, এ হিসাবে বর্তমানে নির্দিষ্ট পরিমাণ অর্থ জমা রাখা তার জন্য কষ্টকর হলেও তা ভবিষ্যতে বড় আকারের সঞ্চয়ে পরিণত হবে। তাই বিশেষ সঞ্চয়ী হিসাব খোলা তার জন্য উপযুক্ত।"
        }
      ]
    },
    {
      "number": "4",
      "uddipok": "মি. জলিল মি. কামালের কাছ থেকে একটি হস্তান্তরযোগ্য দলিল প্রাপ্ত হলেন। দলিলটি একটি ছাপানো ফর্মে প্রস্তুত করা হয়েছে। দলিলটিতে লেখা রয়েছে 'মি. জলিলকে অথবা আদেশ অনুসারে'। মি. জলিল পিছনে লিখলেন 'মি. সালামকে প্রদান করা হলো'। মি. সালাম আদিষ্ট বরাবর দলিলটি উপস্থাপন করলে আদিষ্ট তাকে জাতীয় পরিচয়পত্র প্রদান করতে বললেন। মি. সালাম সাথে সাথে তা না দেখাতে পারলে আদিষ্ট অর্থ পরিশোধ করেনি।",
      "tag": "BMARPC 24",
      "sub_questions": [
        {
          "label": "ক",
          "question": "বিনিময় বিল কাকে বলে?",
          "explanation": "বিনিময় বিল হলো হস্তান্তরযোগ্য ঋণের দলিল যাতে কোনো ব্যক্তি অপর ব্যক্তিকে একটি নির্দিষ্ট পরিমাণ অর্থ পরিশোধের জন্য শর্তহীন নির্দেশ দেয় এবং অপরপক্ষ এতে স্বীকৃতি দান করে।"
        },
        {
          "label": "খ",
          "question": "বাহক চেকের ক্ষেত্রে অনুমোদন দরকার নেই- ব্যাখ্যা করো।",
          "explanation": "যে চেকে প্রাপকের নামের স্থানের পর 'ক' অথবা বাহককে' শব্দসমূহ লেখা থাকে, তাকে বাহক বলে। বাহক চেক শুধু অর্পণের দ্বারাই হস্তান্তর করা হয়। এতে হস্তান্তরগ্রহীতার জন্য অর্থ সংগ্রহ সহজ হয়। একই চেক একাধিক লেনদেনে ব্যবহৃত হতে পারে। ব্যাংকের জন্য এরূপ চেকে লেনদেনে প্রাপকের যথার্থতা নিয়ে অধিক সতর্কতা অবলম্বনের প্রয়োজন হয় না। তাই বাহক চেকে অনুমোদন দরকার হয় না।"
        },
        {
          "label": "গ",
          "question": "উদ্দীপকে মি. জলিল কোন ধরনের হস্তান্তরযোগ্য দলিল পেয়েছেন? ব্যাখ্যা করো।",
          "explanation": "উদ্দীপকের মি. জলিল চেক পেয়েছেন। ব্যাংক কর্তৃক সরবরাহকৃত পাতায় আমানতকারী দ্বারা ব্যাংকের ওপর জারিকৃত লিখিত আদেশকে চেক বলে। আমানতকারী নিজেকে অথবা তার আদেশে অন্য কাউকে অর্থ দেওয়ার জন্য লিখিতভাবে ব্যাংকের ওপর এই আদেশ জারি করেন। আইন অনুযায়ী আদেশকারী দ্বারা সবকিছু সঠিকভাবে পূরণ করা হলে ব্যাংক চাওয়ামাত্র অর্থ দিতে বাধ্য থাকে। উদ্দীপকে মি. জলিল, মি. কামাল থেকে একটি হস্তান্তরযোগ্য দলিল পান। দলিলটি একটি ছাপানো ফর্মে প্রস্তুত করা হয়েছে। দলিলটিতে লেখা রয়েছে, 'মি. জলিলকে অথবা আদেশানুসারে'। এখানে মি. জলিলের প্রাপ্ত দলিলের উল্লেখযোগ্য দিক হলো এটি ছাপানো ফর্মে তৈরি করা। এর বাইরেও দলিলটিতে 'মি. জলিলকে অথবা আদেশানুসারে' কথাটি লেখা রয়েছে। এসব বিশেষ বৈশিষ্ট্য শুধু চেকেরই থাকে। তাই বলা যায়, মি. কামাল, মি. জলিলকে চেক দিয়েছিল।"
        },
        {
          "label": "ঘ",
          "question": "আদিষ্ট কর্তৃক অর্থ পরিশোধ না করার বিষয়টি কি গ্রহণযোগ্য? মতের সপক্ষে যুক্তি দাও।",
          "explanation": "জনাব, সালাম তার পরিচয়ের সত্যতা নিশ্চিত করতে না পারায় আদিষ্ট কর্তৃক অর্থ পরিশোধ না করার বিষয়টি গ্রহণযোগ্য। হুকুম ও দাগকাটা চেক হস্তান্তরের জন্য অনুমোদন করতে হয়। এক্ষেত্রে আদেষ্টা চেকের পিছনে স্বাক্ষর করে অর্থ পরিশোধের অনুমতি দেন। অনুমোদনকারী যার পক্ষে অনুমোদন করেন, তিনি হলেন উক্ত চেকের অনুমোদন বলে প্রাপক। উদ্দীপকের মি. জলিল, জনাব কামালের কাছ থেকে একটি হস্তান্তরযোগ্য দলিল পান। পরবর্তীতে মি. জলিল সেই দলিলের পিছনে লিখলেন, 'মি. সালামকে প্রদান করা হলো।' মি. সালাম আদিষ্ট বরাবর দলিলটি উপস্থাপন করলে আদিষ্ট তাকে জাতীয় পরিচয়পত্র প্রদান করতে বললেন। মি. সালাম সাথে সাথে তা না দেখাতে পারলে আদিষ্ট অর্থ পরিশোধ করেনি। এক্ষেত্রে জনাব জলিলের প্রাপ্য দলিলটি ছিল একটি হুকুম চেক। পরবর্তীতে আদেষ্টা মি. জলিলের অনুমোদনের কারণে মি. সালাম চেকটির অনুমোদন বলে প্রাপকে পরিণত হয়। হুকুম চেকের অর্থ উত্তোলনের জন্য অনুমোদন বলে প্রাপককে তার পরিচয়ের সত্যতা নিশ্চিত করতে হয়। সে লক্ষ্যে আদিষ্ট অনুমোদন বলে প্রাপকের কাছ থেকে জাতীয় পরিচয়পত্র গ্রহণ করে। যদি অনুমোদনবলে প্রাপক সত্যতা নিশ্চিত করতে ব্যর্থ হয়, তাহলে আদিষ্ট অর্থ পরিশোধে বাধ্য নয়। এক্ষেত্রে জনাব সালাম জাতীয় পরিচয়পত্র দেখাতে না পারায় তার পরিচয় নিশ্চিত হওয়া যায়নি। তাই বলা যায়, আদিষ্ট কর্তৃক মি. সালামকে অর্থ পরিশোধ না করাটা যৌক্তিক ছিল।"
        }
      ]
    },
    {
      "number": "5",
      "uddipok": "মি. রহমান একজন চাকরিজীবী। প্রতি মাসের শেষে ব্যাংক হিসাবে তার বেতনের টাকা স্বয়ংক্রিয়ভাবে জমা হয়ে যায়। সম্প্রতি তিনি এমন একটি কার্ড নিয়েছেন যা দিয়ে তিনি টাকা না থাকলেও পণ্য কেনাকাটা করতে পারেন।",
      "tag": "BMARPC 24",
      "sub_questions": [
        {
          "label": "ক",
          "question": "ওয়ান স্টপ সার্ভিস কী?",
          "explanation": "ওয়ান স্টপ সার্ভিস বলতে একজন ব্যাংক কর্মকর্তার কাছ থেকে গ্রাহকের প্রয়োজনীয় সার্ভিস লাভকে বোঝায়।"
        },
        {
          "label": "খ",
          "question": "স্বয়ংক্রিয় নিকাশ ঘর গুরুত্বপূর্ণ কেন?",
          "explanation": "ব্যাংকগুলোর মধ্যকার আন্তঃলেনদেন সহজতর করার জন্য স্বয়ংক্রিয় খ নিকাশ ঘর গুরুত্বপূর্ণ। নিকাশ ঘর পদ্ধতিতে ইলেকট্রনিক উপায়ে ব্যাংকগুলোর মধ্যে মেশিনের সাহায্যে কাগজবিহীন লেনদেন হয়। এক্ষেত্রে মেশিনের সাহায্যে লেনদেনগুলো রেকর্ডভুক্ত হয়। এভাবে একটি অ্যাকাউন্টকে ডেবিট এবং অন্য অ্যাকাউন্টকে ক্রেডিট করে আন্তঃব্যাংকিং লেনদেন শেষ করা হয়। এরূপ সহজ ব্যাংক ব্যবস্থার কারণেই স্বয়ংক্রিয় নিকাশ ঘর গুরুত্বপূর্ণ।"
        },
        {
          "label": "গ",
          "question": "কোন ইলেকট্রনিক ব্যাংকিং সেবার মাধ্যমে মি. রহমানের বেতন স্বয়ংক্রিয়ভাবে জমা হয়ে যায়? ব্যাখ্যা করো।",
          "explanation": "প্রাতিষ্ঠানিক স্বয়ংক্রিয় নিকাশ ঘর সেবার মাধ্যমে উদ্দীপকের মি. রহমানের বেতন স্বয়ংক্রিয়ভাবে জমা হয়ে যায়। বড় প্রতিষ্ঠানগুলো নিজেদের মধ্যকার লেনদেন দ্রুত নিষ্পত্তির জন্য প্রাতিষ্ঠানিক স্বয়ংক্রিয় নিকাশ ঘর পদ্ধতি গড়ে তুলতে পারে। বড় প্রতিষ্ঠানগুলো কর্মীদের সরাসরি বেতন জমা দেওয়ার জন্য ACH বা প্রাতিষ্ঠানিক স্বয়ংক্রিয় নিকাশ ঘর পদ্ধতি ব্যবহার করে। এক্ষেত্রে প্রতিষ্ঠানগুলো নিজেরাই ACH Entry তৈরি করে ACH ক্রেডিট এন্ট্রির মাধ্যমে ফান্ড স্থানান্তর করে। উদ্দীপকের মি. রহমান একজন চাকরিজীবী। প্রতি মাসের শেষে তার বেতনের টাকা স্বয়ংক্রিয়ভাবে ব্যাংক হিসাবে জমা হয়ে যায়। অর্থাৎ, মাস শেষে বেতন বাবদ মি. রহমানের হিসাবে আলাদা করে টাকা ক্রেডিট করার প্রয়োজন হয় না। এটি স্বয়ংক্রিয়ভাবে হয়। এ প্রক্রিয়াটির বৈশিষ্ট্যের সাথে প্রাতিষ্ঠানিক স্বয়ংক্রিয় নিকাশ ঘরের বৈশিষ্ট্য সাথে মিলে যায়। তাই বলা যায়, উদ্দীপকের মি. রহমানের বেতন স্বয়ংক্রিয়ভাবে জমা হয়ে যায় প্রাতিষ্ঠানিক স্বয়ংক্রিয় নিকাশ ঘর সেবার মাধ্যমে।"
        },
        {
          "label": "ঘ",
          "question": "উদ্দীপকে মি. রহমানের গৃহীত কার্ডের সুবিধা ব্যাখ্যা করো।",
          "explanation": "উদ্দীপকে মি. রহমানের গৃহীত ক্রেডিট কার্ডটি জমাতিরিক্ত উত্তোলনসহ বাকিতে পণ্য ক্রয়ের সুবিধা প্রদান করে। ইলেকট্রনিক ব্যাংকিং-এর মধ্যে ক্রেডিট কার্ড একটি জনপ্রিয় মাধ্যম। এটি ব্যবহার করে ধারে পণ্য কেনা যায়। এ কার্ডের মাধ্যমে একটি নির্দিষ্ট সীমা পর্যন্ত নগদ অর্থ উত্তোলন করা যায়। উদ্দীপকের মি. রহমান একজন চাকরিজীবী। প্রতি মাসের শেষে ব্যাংক হিসাবে তার বেতনের টাকা স্বয়ংক্রিয়ভাবে জমা হয়ে যায়। সম্প্রতি তিনি এমন একটি কার্ড নিয়েছেন যা দিয়ে তিনি টাকা না থাকলেও পণ্য কেনাকাটা করতে পারেন। অর্থাৎ, তিনি ক্রেডিট কার্ড নিয়েছেন। ক্রেডিট কার্ড বহন করা ও ব্যবহার সুবিধাজনক। কেনাকাটার জন্য নগদ, অর্থ বহনের ঝামেলা ও ঝুঁকি থাকে না। এছাড়াও আন্তর্জাতিকভাবে এ কার্ডের গ্রহণযোগ্যতা তুলনামূলকভাবে বেশি। এ কার্ড ব্যবহার করে খুব সহজেই ঋণ সুবিধা ভোগ করা যায়। পরবর্তীতে নগদে বা কিস্তিতে খঋণ পরিশোধের সুযোগ পাওয়া যায়। তাই বলা যায়, উদ্দীপকে মি. রহমানের গৃহীত ক্রেডিট কার্ডের নানাবিধ সুবিধা রয়েছে।"
        }
      ]
    },
    {
      "number": "6",
      "uddipok": "দেশের বাণিজ্যিক ব্যাংকগুলোতে অলস অর্থের পরিমাণ বৃদ্ধি পাওয়ায় কেন্দ্রীয় ব্যাংক বাজারে বিভিন্ন সরকারি বন্ড, সিকিউরিটিজ এবং বিল বিক্রি করতে শুরু করে। এতে ব্যাপক সাড়া পাওয়া যায়। অপরদিকে, ভোক্তা ঋণ কমানোর জন্য কেন্দ্রীয় ব্যাংক বাণিজ্যিক ব্যাংকগুলোকে কিস্তির টাকার পরিমাণ বাড়ানোর নির্দেশ দেয়।",
      "tag": "BMARPC 24",
      "sub_questions": [
        {
          "label": "ক",
          "question": "খোলাবাজার নীতি কী?",
          "explanation": "কেন্দ্রীয় ব্যাংক খোলাবাজারে বিভিন্ন ধরনের বন্ড, সিকিউরিটিজ, শেয়ার ইত্যাদি কেনা-বেচার মাধ্যমে বাণিজ্যিক ব্যাংকসমূহের ঋণ দেওয়ার সামর্থ্য কমানো-বাড়ানোর যে কৌশল নেয় তাকে খোলাবাজার নীতি বলে।"
        },
        {
          "label": "খ",
          "question": "ঋণ নিয়ন্ত্রণে ব্যাংক হার নীতির প্রভাব বুঝিয়ে লেখো।",
          "explanation": "কাব্যাংক হার কমিয়ে-বাড়িয়ে কেন্দ্রীয় ব‍্যাংকের ঋণ নিয়ন্ত্রণ করার কৌশলকে ব্যাংক হার নীতি' বলে। কেন্দ্রীয় ব্যাংক দেশের মুদ্রাস্ফীতি প্রতিরোধে ব্যাংক হার বাড়িয়ে দেয়। ব্যাংক হার বাড়লে বাজারে ঋণের পরিমাণ কমবে। অন্যদিকে, এই হার কমলে বাজারে ঋণের পরিমাণ বাড়বে। এভাবেই এই নীতির মাধ্যমে কেন্দ্রীয় ব্যাংক ঋণ নিয়ন্ত্রণ করে দেশের অর্থনীতির ভারসাম্য রক্ষা করে।"
        },
        {
          "label": "গ",
          "question": "উদ্দীপকে কেন্দ্রীয় ব্যাংক কর্তৃক গৃহীত ১ম পদক্ষেপ ঋণ নিয়ন্ত্রণের কোন পদ্ধতির সাথে সম্পর্কিত? ব্যাখ্যা করো।",
          "explanation": "উদ্দীপকে কেন্দ্রীয় ব্যাংক প্রথমে ঋণ নিয়ন্ত্রণের খোলাবাজার নীতি গ্রহণ করেছে। ঋণ নিয়ন্ত্রণের একটি সংখ্যাত্মক পদ্ধতি হলো খোলাবাজার নীতি। খোলাবাজারে সিকিউরিটিজ, বিল, বন্ড প্রভৃতি কেনাবেচার মাধ্যমে কেন্দ্রীয় ব্যাংক বাণিজ্যিক ব্যাংকগুলোর ঋণ নিয়ন্ত্রণ করে। অর্থ বাজারে ঋণের পরিমাণ বেড়ে গেলে কেন্দ্রীয় ব্যাংক খোলাবাজারে বিল ও সিকিউরিটিজ বিক্রি করে। উদ্দীপকে বলা হয়েছে দেশের বাণিজ্যিক ব্যাংকগুলোতে অলস অর্থের পরিমাণ বৃদ্ধি পেয়েছে। ফলে কেন্দ্রীয় ব্যাংক বাজারে বিভিন্ন সরকারি বন্ড, সিকিউরিটিজ ও বিল বিক্রয় শুরু করে। অর্থ বাজারে ঋণ নিয়ন্ত্রণে কেন্দ্রীয় ব্যাংক এরূপ পদক্ষেপ নেয়। কারণ বাণিজ্যিক ব্যাংকগুলো ও তাদের গ্রাহক এ দলিলগুলো কিনবে। ফলে বাণিজ্যিক ব্যাংক থেকে টাকা কেন্দ্রীয় ব্যাংকে চলে আসবে। এতে বাণিজ্যিক ব্যাংকগুলোর ঋণদান ক্ষমতা কমে যাবে। ফলে অর্থ বাজারে ঋণের সরবরাহ ঠিক থাকবে। তাই বলা যায়, উদ্দীপকের কেন্দ্রীয় ব্যাংকের প্রথম গৃহীত পদক্ষেপটি খোলাবাজার নীতি।"
        },
        {
          "label": "ঘ",
          "question": "উদ্দীপকে কেন্দ্রীয় ব্যাংক ভোক্তা ঋণ কমানোর জন্য যে পদক্ষেপ নিয়েছে তার যথার্থতা মূল্যায়ন করো।",
          "explanation": "উদ্দীপকে কেন্দ্রীয় ব্যাংক ভোক্তা ঋণ কমানোর জন্য ভোক্তা ঋণ নিয়ন্ত্রণ পদ্ধতি ব্যবহার করেছে, যা যৌক্তিক। কেন্দ্রীয় ব্যাংকের ঋণ নিয়ন্ত্রণের অন্যতম পদ্ধতি ভোক্তা ঋণ নিয়ন্ত্রণ পদ্ধতি। ভোগ্য পণ্য ক্রয় খাতে ঋণের পরিমাণ কাঙ্ক্ষিত মাত্রায় রাখার জন্য এ ঋণ নিয়ন্ত্রণ পদ্ধতি ব্যবহার করা হয়। এক্ষেত্রে ঋণের কিস্তিতে শর্ত পরিবর্তন করে ঋণ নিয়ন্ত্রণ করা হয়। উদ্দীপকে বাণিজ্যিক ব্যাংকগুলোতে অলস অর্থের পরিমাণ বৃদ্ধি পায়। তাই কেন্দ্রীয় ব্যাংক খোলাবাজারে বন্ড, সিকিউরিটিজ ইত্যাদি বিক্রয় করে। অপরদিকে, ভোক্তা ঋণ কমানোর জন্য কেন্দ্রীয় ব্যাংক বাণিজ্যিক ব্যাংকগুলোকে কিস্তির সংখ্যা কমানোর নির্দেশ দেয়। ভোক্তা ঋণ নিয়ন্ত্রণ কেন্দ্রীয় ব্যাংকের ঋণ নিয়ন্ত্রণের নির্বাচনমূলক পদ্ধতি। ঋণের কিস্তির সংখ্যা কমলে প্রতি কিস্তিতে টাকার পরিমাণ বৃদ্ধি পাবে। এছাড়াও গ্রাহককে পূর্বের তুলনায় দ্রুত অর্থ পরিশোধ করতে হবে। ফলে গ্রাহকের মাঝে ভোক্তা ঋণ গ্রহণের প্রবণতা হ্রাস পাবে। কেন্দ্রীয় ব্যাংক ঋণের পরিমাণ কাম্য স্তরে আনতে পারবে। তাই বলা যায়, কেন্দ্রীয় ব্যাংকের ভোক্তা ঋণ নিয়ন্ত্রণে গৃহীত পদক্ষেপ যৌক্তিক।"
        }
      ]
    },
    {
      "number": "7",
      "uddipok": "মি. চক্রবর্তী একজন বড় ব্যবসায়ী। প্রতিদিন তার ব্যাংকে অনেক লেনদেন হয়। অনেকের বিল ও পাওনা পরিশোধ করতে হয়। তাই তিনি তার কম্পিউটারে ব্যাংক সরবরাহকৃত একটি সফটওয়‍্যার সংযোগ করে নিয়েছিলেন। অবসর সময়ে ঘরে বসে নিজের ব্যাংক হিসাবে ঢুকে তথ্য সংগ্রহের পাশাপাশি নিজেই পাওনাদারের হিসাব ক্রেডিট এবং নিজের হিসাব ডেবিট করতেন। পরে তিনি মুঠোফোনেই ইন্টারনেট ব্যবস্থায় PIN ব্যবহার করে নিজ হিসাবে যেকোনো সময় ঢুকে তথ্য সংগ্রহ ও ফান্ড ট্রান্সফার করতে পারেন।",
      "tag": "BMARPC 24",
      "sub_questions": [
        {
          "label": "ক",
          "question": "SWIFT কী?",
          "explanation": "যে সংস্থা আন্তর্জাতিক নেটওয়ার্কের মাধ্যমে আন্তর্জাতিক আর্থিক লেনদেন সংক্রান্ত তথ্য সহজে, দ্রুত ও নিরাপদে আদান-প্রদান করে তাকে SWIFT বলে।"
        },
        {
          "label": "খ",
          "question": "মোবাইল ব্যাংকিং জনপ্রিয় কেন?",
          "explanation": "মোবাইল ফোন ব্যবহার করে গ্রাহক ব্যাংকিং সুবিধা পাওয়ার পাশাপাশি বিভিন্ন বিল পরিশোধের সুযোগ পায়, যা মোবাইল ব্যাংকিং সেবাকে জনপ্রিয় করেছে। আধুনিক ব্যাংকিং-এর নতুন সংযোজন হলো মোবাইল ব্যাংকিং। বাংলাদেশে ব্র্যাক ব্যাংক বিকাশ নামে ও ডাচ্ বাংলা-ব্যাংক মোবাইল ব্যাংকিং সেবা নামে এ ধরনের ব্যাংকিং চালু করেছে, যা আমাদের দেশে মোবাইল ব্যাংকিংকে জনপ্রিয় করেছে।"
        },
        {
          "label": "গ",
          "question": "উদ্দীপকে মি. চক্রবর্তী প্রথমে কোন ধরনের ইলেকট্রনিক ব্যাংকিং সেবা গ্রহণ করতেন? ব্যাখ্যা করো।",
          "explanation": "উদ্দীপকের মি. চক্রবতী প্রথমে 'হোম ব্যাংকিং'-এর সেবা গ্রহণ করেছেন। ঘরে বসে ব্যাংকিং কার্যক্রম পরিচালনা করার ব্যবস্থাকে ঘরোয়া ব্যাংকিং বা হোম ব্যাংকিং বলে। বর্তমানে এ পদ্ধতিতে ঘরে বসে বিভিন্ন প্রতিষ্ঠানের বিল অনুমোদন এবং বিল পরিশোধ করা যায়। উদ্দীপকে মি. চক্রবর্তী বড় ব্যবসায়ী। প্রতিদিন তাকে ব্যাংকের মাধ্যমে অনেক লেনদেন সম্পন্ন করতে হয়। তিনি ব্যাংক কর্তৃক সরবরাহকৃত একটি সফটওয়্যার তার কম্পিউটারে সংযুক্ত করে নিয়েছিলেন। অবসর সময়ে ঘরে বসে নিজের হিসাবে ঢুকে তথ্য সংগ্রহের পাশাপাশি নিজেই পাওনাদারের হিসাব ক্রেডিট এবং নিজের হিসাব ডেবিট করতেন। ঘরে বসে স্বল্প সময়ে এবং কম পরিশ্রমে ব্যাংকিং কার্যক্রম পরিচালনা করা হোম ব্যাংকিং-এর অন্যতম বৈশিষ্ট্য। সুতরাং বলা যায়, উদ্দীপকে মি. চক্রবর্তী 'হোম ব্যাংকিং'-এর মাধ্যমে সেবা গ্রহণ করেছেন।"
        },
        {
          "label": "ঘ",
          "question": "পরবর্তীতে মি. চক্রবতীর ব্যবহৃত ইলেকট্রনিক ব্যাংকিং সেবা পূর্ববর্তী ইলেকট্রনিক ব্যাংকিং সেবা থেকে কতটা উত্তম? মূল্যায়ন করো।",
          "explanation": "উদ্দীপকে মি. চক্রবর্তীর পরবর্তীতে ব্যবহৃত মোবাইল ব্যাংকিং সেবা পূর্ববর্তী হোম ব্যাংকিং সেবা থেকে অধিক উত্তম। মোবাইল হ্যান্ডসেট ব্যবহার করে ব্যাংকের সাথে যোগাযোগ প্রতিষ্ঠা, তথ্য সংগ্রহ ও লেনদেন করাকেই মোবাইল ব্যাংকিং বলে। গ্রাহকের পরিচয় নিশ্চিত হয়ে ব্যাংক এ ধরনের সেবা প্রদান করে। বর্তমানে বিভিন্ন অ্যাপ (বিকাশ, রকেট, নগদ, উপায়) ব্যবহার করে মোবাইলের মাধ্যমে অনেক লেনদেন হচ্ছে। উদ্দীপকে ব্যাংক মি. চক্রবর্তীকে PIN (Personal Identification Number) যুক্ত একটি সফটওয়‍্যার প্রদান করেছে। এটি ব্যবহার করে তিনি ঘরে বসেই তার হিসাব সম্পর্কিত কাজগুলো সম্পাদন করেন। এটি হোম ব্যাংকিং হিসেবে বিবেচিত হয়। পরে তিনি মুঠোফোনে PIN ব্যবহার করে মোবাইল ব্যাংকিং-এ যুক্ত হন। মোবাইল ব্যাংকিং পদ্ধতিতে PIN-এর সাহায্যে নিজের হিসাবের তথ্য সহজেই বের করা যায়। দ্রুত সময়ের মধ্যে লেনদেন সম্পাদন করা যায়। এছাড়া বিভিন্ন তথ্য গ্রাহক মোবাইলে এসএমএসের মাধ্যমে পেতে পারে। এতে ব্যাংকিং আনুষ্ঠানিকতাও কম পালন করতে হয়। অপরদিকে, হোম ব্যাংকিং-এ কিছু আনুষ্ঠানিকতা পালন করতে হয়। সুতরাং, হোম ব্যাংকিং সেবার চেয়ে মোবাইল ব্যাংকিং বেশি সুবিধাজনক।"
        }
      ]
    },
    {
      "number": "8",
      "uddipok": "মি. আজমল একজন পাইলট। তিনি নিজের জীবন বিমা করেছেন। এক বছর পরপর তিনি বিমা চুক্তি নবায়ন করেন। এক্ষেত্রে প্রিমিয়ামের হারও বেশ কম। অথচ তার বন্ধু উসমানকে প্রতি তিন মাস পরপর কিস্তি দিতে হয় এবং একটি মেয়াদ পর্যন্ত তা দিয়ে যেতেই হবে। সেখানে প্রিমিয়ামের হার যথেষ্ট বেশি।",
      "tag": "BMARPC 24",
      "sub_questions": [
        {
          "label": "ক",
          "question": "বোনাস কী?.",
          "explanation": "রিমা প্রতিষ্ঠানের মুনাফার যে অংশ বিমাগ্রহীতাদের মধ্যে দেওয়া হয়, তাকে 'বেনাস বলে।"
        },
        {
          "label": "খ",
          "question": "সমর্পণ মূল্য পাওয়ার শর্ত লেখো।",
          "explanation": "সমর্পণ মূল্য হলো বিমাগ্রহীতার মাধ্যমে পরিশোধিত প্রিমিয়ামের সেই অংশ, যেটি বিমাপত্র ফেরতদানের সময় তাকে পরিশোধ করা হয়। সমর্পণ মূল্য পাওয়ার কতিপয় শর্ত আছে। প্রথমত, বিমাগ্রহীতাকে প্রিমিয়ামের কিস্তি কমপক্ষে ১০০ টাকা এবং বার্ষিক বৃদ্ধির ক্ষেত্রে কমপক্ষে ২৫ টাকা পরিশোধ করতে হবে। দ্বিতীয়ত, পলিসি নেওয়ার পর বিমাগ্রহীতাকে কমপক্ষে দু'বছর কিস্তির টাকা পরিশোধ করতে হবে। তাছাড়া, কোনো নির্দিষ্ট ঘটনার ওপর ভিত্তি করে বিমার অর্থ দিতে হবে।"
        },
        {
          "label": "গ",
          "question": "উদ্দীপকে মি. আজমল কোন ধরনের বিমা নিয়েছেন? ব্যাখ্যা করো।",
          "explanation": "উদ্দীপকে মি. আজমল নবায়নযোগ্য সাময়িক বিমা নিয়েছেন। সাধারণত একটি নির্দিষ্ট সময়ের জন্য নবায়নযোগ্য সাময়িক বিমা করা হয। তবে ডাক্তারি পরীক্ষা ছাড়া বিমাগ্রহীতা ৫৫ বছর, বয়স পর্যন্ত এই ধরনের বিমা নবায়ন করতে পারে। নির্দিষ্ট মেয়াদের মধ্যে বিমাগ্রহীতা মারা গেলে তার মনোনীত ব্যক্তিকে বিমাদাবি পরিশোধ করা হয়। এক্ষেত্রে প্রিমিয়ামের হার কম ধার্য করা হয়। উদ্দীপকে মি. আজমল একজন পাইলট। তিনি নিজের জীবনের জন্য বিমা করেছেন। এক বছর পর পর তিনি বিমাচুক্তি নবায়ন করেন। এক্ষেত্রে প্রিমিয়ামের হারও বেশ কম। এখানে তিনি নবায়নযোগ্য সাময়িক বিমা করেছেন। নবায়নযোগ্য সাময়িক বিমা একটি নির্দিষ্ট সময় (৫৫ বছর বয়স পর্যন্ত) বিমাগ্রহীতা নবায়ন করতে পারে। তাছাড়া নবায়নযোগ্য সাময়িক বিমার প্রিমিয়ামও খুব কম। তাই বলা যায়, মি. আজমল নবায়নযোগ্য সাময়িক বিমাচুক্তি সম্পাদন করেছেন।"
        },
        {
          "label": "ঘ",
          "question": "প্রিমিয়ামের হার বেশি হলেও বিমাপত্রের ভিন্নতার কারণে মি. উসমান অধিক সুবিধা পাবেন -উদ্দীপকের আলোকে ব্যাখ্যা করো",
          "explanation": "প্রিমিয়ামের হার বেশি হলেও বিমাপত্রের ভিন্নতার কারণে মি. উসমান সমকিস্তি বিমাপত্র থেকে অধিক সুবিধা পাবেন। সাময়িক বিমা একটি নির্দিষ্ট সময়ের জন্য করা হয়। উক্ত নির্দিষ্ট সময়ের মধ্যে বিমাগ্রহীতা মারা গেলে তার মনোনীত ব্যক্তি বিমাদাবি পেয়ে থাকেন। অন্যদিকে, সমকিস্তির বিমার ক্ষেত্রে বিমা প্রিমিয়াম পরিশোধ অনেক সহজ। বিমাগ্রহীতা এতে অনেকটা বাধ্যতামূলকভাবে সঞ্চয়ের সুযোগ ভোগ করে। তাছাড়া বিমাপত্রের নির্দিষ্ট মেয়াদ শেষে বিমাগ্রহীতা বা তার মনোনীত ব্যক্তিকে বিমাদাবি প্রদান করা হয়। উদ্দীপকে মি. আজমল একজন পাইলট। তিনি নিজের জীবন বিমা করেছেন। এক বছর পরপর তিনি বিমা চুক্তি নবায়ন করেন। এক্ষেত্রে প্রিমিয়ামের হারও বেশ কম। অন্যদিকে, তার বন্ধু উসমান একটি বিমা করেন। এক্ষেত্রে তাকে প্রতি তিন মাস পরপর কিস্তি দিতে হয়। একটি নির্দিষ্ট সময় পর্যন্ত এই কিস্তি দিতে হবে। সেখানে প্রিমিয়ামের হারও যথেষ্ট বেশি। এক্ষেত্রে মি. আজমল নবায়নযোগ্য সাময়িক বিমাপত্র নিয়েছেন। অন্যদিকে, তার বন্ধু উসমান, সমকিস্তি বিমাপত্র নিয়েছেন। নবায়নযোগ্য সাময়িক বিমায় প্রিমিয়ামের হার কম। এই বিমার ক্ষেত্রে শুধু নির্দিষ্ট মেয়াদের মধ্যে বিমাগ্রহীতা মারা গেলে তার মনোনীত ব্যক্তিকে বিমাদাবি পরিশোধ করা হয়। অন্যদিকে, সমকিস্তি বিমার ক্ষেত্রে বিমাগ্রহীতা নির্দিষ্ট মেয়াদের মধ্যে মারা গেলে অথবা জীবিত থাকলে, উভয় অবস্থায় বিমাদাবি পাওয়া যায়। তাছাড়া এই বিমার মাধ্যমে সঞ্চয়ের সুযোগও সৃষ্টি হয়। উপরিউক্ত আলোচনা থেকে বলা যায় যে, মি. আজমলের নবায়নযোগ্য সাময়িক বিমার চেয়ে তার বন্ধু উসমানের সমকিস্তি বিমাপত্রের সুবিধা অধিক।"
        }
      ]
    },
    {
      "number": "9",
      "uddipok": "সাবিনা হক মাসিক প্রিমিয়াম প্রদানের বিনিময়ে ১০ বছরের জন্য একটি বিমাপত্র নেন। ১০ বছরের মধ্যে তিনি মারা গেলে তার মনোনীত সন্তানেরা অর্থ পাবেন আর বেঁচে থাকলে তিনি অর্থ পাবেন। ৫ বছর পরে আর্থিক অসঙ্গতির কারণে তিনি বিমা বন্ধ করে দেওয়ার আবেদন করেন এবং প্রদত্ত প্রিমিয়াম ফেরত দেওয়ার আবেদন করেন।",
      "tag": "BMARPC 24",
      "sub_questions": [
        {
          "label": "ক",
          "question": "গোষ্ঠী বিমা কী?",
          "explanation": "যে বিমা ব্যবস্থায় একটি বিশেষ গোষ্ঠীর সবার জীবনকে একক বিমাপত্রের অধীনে বিমা করা হয়, তাকে গোষ্ঠী বিমা বলে।"
        },
        {
          "label": "খ",
          "question": "কোন ধরনের বিমাপত্রে মৃত্যু ও মেয়াদপূর্তি উভয়ক্ষেত্রেই বিমাদাবি পরিশোধ করা হয়?",
          "explanation": "মেয়াদি জীবন বিমাপত্রে 'মৃত্যু ও মেয়াদপূর্তি' উভয় ক্ষেত্রে বিমা দাবি পরিশোধিত হয়। এ বিমাপত্রের মাধ্যমে প্রতিশ্রুতি দেওয়া হয় যে, বিমাগ্রহীতা নির্দিষ্ট বয়সে পদার্পণ করলে অথবা উক্ত সময়ের আগে বিমাগ্রহীতার মৃত্যু হলে তার মনোনীত ব্যক্তিকে বা উত্তরাধিকারীকে বিমাপত্রে উল্লিখিত নির্দিষ্ট পরিমাণ অর্থ দেওয়া হবে। এ ধরনের বিমাপত্রে সঞ্চয়ের পাশাপাশি বিনিয়োগের সুবিধাও পাওয়া যায়।"
        },
        {
          "label": "গ",
          "question": "মেয়াদের ভিত্তিতে সাবিনা হক কোন ধরনের জীবন বিমা গ্রহণ করেছেন? ব্যাখ্যা করো।",
          "explanation": "মেয়াদের ভিত্তিতে সাবিনা হক সাধারণ মেয়াদি জীবন বিমাপত্র গ্রহণ করেছেন। 1 যে বিমাপত্রের ক্ষেত্রে, নির্দিষ্ট মেয়াদের মধ্যে বিমাগ্রহীতার মৃত্যু হলে তার মনোনীত ব্যক্তি অথবা উক্ত মেয়াদের মধ্যে বিমাগ্রহীতার মৃত্যু না হলে নির্দিষ্ট সময় শেষে তাকে বিমাকৃত অর্থ দেওয়া হয়, সেটি সাধারণ মেয়াদি জীবন বিমা। এ বিমা একই সাথে জীবন বিমা ও সঞ্চয়ের সুবিধা দেয়। এ বিমা নির্দিষ্ট মেয়াদের হয়ে থাকে। উদ্দীপকে সাবিনা হক মাসিক প্রিমিয়াম প্রদানের বিনিময়ে ১০ বছরের জন্য একটি বিমাপত্র নেন। ১০ বছরের মধ্যে তিনি মারা গেলে তার মনোনীত • সন্তানেরা অর্থ পাবেন। আর বেঁচে থাকলে তিনি অর্থ পাবেন। সাবিনা হকের বিমাপত্রটির মেয়াদ নির্দিষ্ট ছিল। অতএব, বৈশিষ্ট্যপূর্ণ দিক বিবেচনায় বলা - যায়, মেয়াদের ভিত্তিতে সাবিনা হক সাধারণ মেয়াদি জীবন বিমা গ্রহণ করেন।"
        },
        {
          "label": "ঘ",
          "question": "তুমি কি মনে করো বিমা কোম্পানি সাবিনা হককে তার দাবিকৃত অর্থ প্রদান করবে? উদ্দীপকের আলোকে যুক্তিসহ ব্যাখ্যা করো",
          "explanation": "উদ্দীপকে বিমা কোম্পানি সাবিনা হককে তার দাবিকৃত অর্থ নয়, বরং সমর্পণ মূল্য প্রদান করবে বলে আমি মনে করি। বিমাগ্রহীতা আর্থিক সমস্যা বা অন্য কোনো কারণে বিমাপত্র বন্ধ করে দিতে পারেন। এক্ষেত্রে বিমাগ্রহীতাকে বিমাপত্রটি বিমা প্রতিষ্ঠানের কাছে সমর্পণ করতে হয়। বিমা কোম্পানি সবকিছু বিবেচনা করে বিমাগ্রহীতাকে যে আর্থিক প্রতিদান দেয়, তাকে সমর্পণ মূল্য বলে। তবে সমর্পণ মূল্য অবশ্যই বিমা দাবি অপেক্ষা কম হবে। উদ্দীপকে সাবিনা হক মাসিক প্রিমিয়াম প্রদানের বিনিময়ে ১০ বছরের জন্য একটি বিমাপত্র গ্রহণ করেন। ১০ বছরের মধ্যে ৫ বছর প্রিমিয়াম পরিশোধের পর আর্থিক অসঙ্গতির কারণে তিনি বিমা বন্ধ করে দেওয়ার আবেদন করেন। তিনি প্রদত্ত প্রিমিয়াম ফেরত দেওয়ার আবেদন করেন। এখানে সাবিনা হক চুক্তি অনুযায়ী সম্পূর্ণ বিমা দাবি আদায় করতে পারবেন না। কারণ, তার বিমাপত্রের মেয়াদ ১০ বছর হলেও তিনি ৫ বছর প্রিমিয়াম পরিশোধ করেছেন। তবে তিনি বিমাপত্রের সমর্পণ মূল্য দাবি করতে পারবেন। সমর্পণ মূল্য মূলত পরিশোধিত প্রিমিয়ামেরই একটি অংশ। সমর্পণ মূল্য পাওয়ার জন্য ন্যূনতম ২ বছর প্রিমিয়াম পরিশোধ করতে হয়। যেখানে সাবিনা হক ৫ বছর বিমা প্রিমিয়াম পরিশোধ করেছেন। এখানে তিনি পরিশোধকৃত অর্থের একটি অংশ সমর্পণ, মূল্য হিসেবে পাবেন। তাই বলা যায়, বিমা কোম্পানি সাবিনা হককে তার দাবিকৃত অর্থ প্রদান করবে না বরং সমর্পণ মূল্য প্রদান করবে।"
        }
      ]
    },
    {
      "number": "10",
      "uddipok": "তুলি তার প্রবাসী বোন মিলির বাড়ি নিজ নামে বিমা করতে চাইলে বিমা কোম্পানি তা প্রত্যাখ্যান করে। পরে মিলির নামে বিমা করানো হয়। কিছুদিন পরে বাড়িটি একদিকে হেলে পড়লে বিমা কোম্পানি তদন্ত করে জানতে পারে যে ত্রুটিপূর্ণ নির্মাণের কারণে ক্ষতিগ্রস্ত হয়েছে। তাই বিমা কোম্পানি ক্ষতিপূরণ দিতে অস্বীকার করে।",
      "tag": "BMARPC 24",
      "sub_questions": [
        {
          "label": "ক",
          "question": "দায় বিমা কী?",
          "explanation": "যে চুক্তি অনুযায়ী নির্ধারিত ঝুঁকিজনিত যেকোনো ধরনের ক্ষতিপূরণের জন্য বিমাগ্রহীতার দায় বিমাকারী প্রতিষ্ঠান বহন করে তাকে দায় বিমা বলে"
        },
        {
          "label": "খ",
          "question": "বিমাকে ঝুঁকি বণ্টনের যৌথ ব্যবস্থা বলে- ব্যাখ্যা করো।",
          "explanation": "বিমার মাধ্যমে বিমাগ্রহীতা তার সম্ভাব্য ঝুঁকিকে কয়েকটি পক্ষের মধ্যে বণ্টন করে বলে বিমাকে ঝুঁকি বণ্টনের যৌথ ব্যবস্থা বলা হয়। বিমা এমন একটি ব্যবস্থা, যার মাধ্যমে ক্ষতিগ্রস্ত বিমাগ্রহীতার ক্ষতিকে বিভিন্ন পক্ষের মধ্যে বণ্টনের ব্যবস্থা করা যায়। এ ব্যবস্থায় বিমাকারী বিভিন্ন বিমাগ্রহীতার কাছ থেকে প্রিমিয়াম সংগ্রহ করে। এর বিনিময়ে বিমাকারী ক্ষতিগ্রস্ত বিমাগ্রহীতার ক্ষতিপূরণ করে।"
        },
        {
          "label": "গ",
          "question": "কোন নীতি অনুযায়ী তুলি বিমা করতে পারেনি? ব্যাখ্যা করো।",
          "explanation": "বিমাযোগ্য স্বার্থের নীতি অনুযায়ী তুলি বিমা করতে পারেনি। বিমাকৃত বিষয়বস্তুতে বিমাগ্রহীতার আর্থিক স্বার্থ থাকাকে বিমাযোগ্য স্বার্থ বলা হয়। বিমার বিষয়বস্তুর ওপর বিমাকারীর আর্থিক স্বার্থ থাকায় বিমাকারী প্রতিষ্ঠান ক্ষতিপূরণের দাবি পূরণ করে। এ ধরনের স্বার্থ না থাকলে বিমাচুক্তি করা যায় না। উদ্দীপকে তুলি দেশে থাকেন। তার বোন মিলি প্রবাসে থাকেন। দেশে মিলির একটি বাড়ি রয়েছে। তুলি বাড়িটি বিমা করার জন্য আবেদন করেন। কিন্তু বিমা প্রতিষ্ঠান তার আবেদন প্রত্যাখ্যান করে। এক্ষেত্রে বিমা প্রতিষ্ঠান বিমাযোগ্য স্বার্থের নীতির আলোকে বিমা প্রস্তাবটি প্রত্যাখ্যান করে। কারণ বাড়িটি কোনো কারণে ক্ষতিগ্রস্ত হলে প্রকৃতপক্ষে মিলি আর্থিকভাবে ক্ষতিগ্রস্ত হবেন। এটি তুলির ওপর প্রত্যক্ষভাবে কোনো প্রভাব ফেলবে না। তাই বলা যায়, বিমাযোগ্য স্বার্থের অভাবে তুলি বাড়িটি নিজ নামে বিমা করতে পারেনি।"
        },
        {
          "label": "ঘ",
          "question": "বিমা কোম্পানির ক্ষতিপূরণ না দেওয়ার যৌক্তিকতা বিশ্লেষণ করো",
          "explanation": "চূড়ান্ত সদ্বিশ্বাসের নীতি ভঙ্গের কারণে বিমা প্রতিষ্ঠানের ক্ষতিপূরণ না দেওয়া যৌক্তিক। 'বিমা হলো বিমাকারী ও বিমাগ্রহীতার মধ্যে একটি চুক্তি। এ চুক্তির আওতায় বিমাকারী ও বিমাগ্রহীতা একে অপরকে বিমা সম্পর্কিত সব তথ্য দিতে বাধ্য থাকে। এটি সদ্বিশ্বাসের নীতি নামে পরিচিত। উদ্দীপকে মিলির বাড়িটি ত্রুটিপূর্ণভাবে নির্মাণ করা হয়েছিল। তিনি বিষয়টি বিমা প্রতিষ্ঠানকে না জানিয়ে বিমা করেন। কিছুদিন পর বাড়িটি একদিকে হেলে পড়ে যায়। বিমা প্রতিষ্ঠান তদন্ত করে। তাদের তদন্তে ত্রুটিপূর্ণ নির্মাণের বিষয়টি প্রকাশ পায়। তাই প্রতিষ্ঠানটি ক্ষতিপূরণ দিতে অস্বীকার করে। চূড়ান্ত সদ্বিশ্বাসের নীতি অনুযায়ী বিমাচুক্তিকে প্রভাবিত করতে পারে এমন সব তথ্য উভয়পক্ষকে প্রকাশ করতে হবে। উদ্দীপকে মিলি বিমা প্রতিষ্ঠানকে সব তথ্য দেননি। তার বাড়িটি ত্রুটিপূর্ণভাবে নির্মিত, এ তথ্যটি গোপন করেছেন। ফলে চূড়ান্ত সদ্বিশ্বাসের নীতি ভঙ্গ হয়েছে। তথ্য গোপন করায় বিমা প্রতিষ্ঠান - ক্ষতিপূরণ দিতে অস্বীকার করে। তাই বলা যায়, চূড়ান্ত সদ্বিশ্বাসের নীতি লঙ্ঘন করায় বিমা প্রতিষ্ঠান মিলির বিমা দাবি পরিশোধে অস্বীকৃতি জানিয়েছে।"
        }
      ]
    },
    {
      "number": "11",
      "uddipok": "মি. রায়হান তার জাহাজের জন্য ২টি বিমা কোম্পানির কাছ থেকে বিমাপত্র গ্রহণ করেছেন। ঘূর্ণিঝড়ের কবলে পড়ে জাহাজটি ডুবে গেলে উভয় বিমা কোম্পানির কাছে পৃথকভাবে সম্পূর্ণ ক্ষতিপূরণ দাবি করে। কিন্তু উভয় কোম্পানি মিলে সমন্বিতভাবে ক্ষতিপূরণ প্রদান করে। পরবর্তীতে জাহাজের কিছু মালামাল উদ্ধার করা গেলে মি. রায়হান তার মালিকানা দাবি করলে বিমা কোম্পানি তা প্রত্যাখ্যান করে।",
      "tag": "BMARPC 24",
      "sub_questions": [
        {
          "label": "ক",
          "question": "IDRA কী?",
          "explanation": "IDRA (Insurance Development & Regulatory Authority) হলো বাংলাদেশের বিমা ব্যবসায়ের নিয়ন্ত্রক সংস্থা।"
        },
        {
          "label": "খ",
          "question": "প্রত্যক্ষ কারণের নীতি কী?",
          "explanation": "যে নীতি অনুযায়ী বিমাচুক্তিতে উল্লিখিত প্রত্যক্ষ কারণে ক্ষতি হলে বিমা দাবি পরিশোধ করা হয় তাই হলো প্রত্যক্ষ কারণের নীতি।... একাধিক কারণে বিমার বিষয়বস্তুর ক্ষতি হতে পারে। তাই ক্ষতি হলে চুক্তিতে উল্লিখিত কোনো কারণের প্রত্যক্ষ প্রভাবে ক্ষতি হয়েছে কি না বিমা কোম্পানি তা যাচাই করে। পরোক্ষ কোনো কারণে ক্ষতি হলে এ নীতি অনুযায়ী বিমা কোম্পানি ক্ষতিপূরণে বাধ্য থাকে না।"
        },
        {
          "label": "গ",
          "question": "উদ্দীপকে কোন নীতি অনুযায়ী মি. রায়হান উভয় কোম্পানি থেকে ক্ষতিপূরণ পেয়েছেন? ব্যাখ্যা করো।",
          "explanation": "উদ্দীপকে বিমাচুক্তির আনুপাতিক অংশগ্রহণের নীতি অনুযায়ী মি. 'রায়হান উভয় কোম্পানি থেকে ক্ষতিপূরণ পেয়েছেন। একই সম্পত্তি দুই বা ততোধিক কোম্পানির কাছে বিমা করলে এ নীতি অনুসরণ করা হয়। বিমাকৃত বিষয়বস্তুর ক্ষতি হলে সব বিমাকারী আনুপাতিক হারে ক্ষতিপূরণ দেয়। এ নীতি শুধু সম্পত্তি বিমার ক্ষেত্রে প্রযোজ্য।' উদ্দীপকে মি. রায়হান তার জাহাজের জন্য ২টি কোম্পানির কাছে বিমা করেন। জাহাজটি ঘূর্ণিঝড়ের কারণে ডুবে যায়। তিনি উভয় বিমা- কোম্পানির কাছে সম্পূর্ণ ক্ষতিপূরণ দাবি করেন। কিন্তু উভয় প্রতিষ্ঠান সমন্বিতভাবে ক্ষতিপূরণ দেয়। অর্থাৎ, প্রতি কোম্পানি মোট ক্ষতির অর্ধেক করে পরিশোধ করে। সাধারণত আনুপাতিক অংশগ্রহণের নীতি অনুযায়ী, 'একটি সম্পত্তি একাধিক বিমাকারীর কাছে বিমা করা হলে বিমাকারীগণ আনুপাতিক হারে ক্ষতিপূরণ দেয়। তাই বলা যায়, আনুপাতিক অংশগ্রহণের নীতির আলোকে উভয় কোম্পানি মি. রায়হানকে ক্ষতিপূরণ দেয়।"
        },
        {
          "label": "ঘ",
          "question": "উদ্ধারকৃত মালামালের মালিক বিমা কোম্পানি- ব্যাখ্যা করো।",
          "explanation": "স্থলাভিষিক্তকরণের নীতি অনুযায়ী উদ্ধারকৃত মালামালের মালিক বিমা কোম্পানি। এ নীতি অনুযায়ী বিমাকৃত সম্পত্তির সম্পূর্ণ ক্ষতিপূরণের পর ক্ষতিগ্রস্ত অবশিষ্ট সম্পত্তির মালিকানা বিমা প্রতিষ্ঠান পায়। এর ফলে ক্ষতিগ্রস্ত সম্পত্তির ওপর বিমাগ্রহীতার অধিকার থাকে না। এ নীতি শুধু সামগ্রিক ক্ষতি এবং সম্পত্তি বিমার ক্ষেত্রে প্রযোজ্য। উদ্দীপকে মি. রায়হান তার জাহাজ দুটি বিমা কোম্পানির সাথে বিমা করেন। ঘূর্ণিঝড়ের কারণে জাহাজটি ডুবে যায়। বিমা কোম্পানিগুলো সম্পূর্ণ ক্ষতিপূরণ দেয়। পরবর্তীতে জাহাজের কিছু মালামাল উদ্ধার করা যায়। মি. রায়হান উদ্ধারকৃত মালামাল দাবি করেন। বিমা কোম্পানি তার দাবি প্রত্যাখ্যান করে। স্থলাভিষিক্তকরণের নীতি অনুযায়ী, সম্পূর্ণ ক্ষতিপূরণের পর উদ্ধারকৃত সম্পত্তির মালিকানা বিমা কোম্পানি পায়। উদ্দীপকে উভয় বিমা কোম্পানি সমান হারে ক্ষতিপূরণ দিয়েছে। এক্ষেত্রে উদ্ধারকৃত সম্পত্তির মালিকানা উভয় কোম্পানির নামে স্থলাভিষিক্ত হয়েছে। তাই বলা যায়, উদ্দীপকের বিমা কোম্পানি দুটি যৌক্তিকভাবেই উদ্ধারকৃত সম্পত্তির মালিকানা দাবি করেছে।"
        }
      ]
    }
  ]
}