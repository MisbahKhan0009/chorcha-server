{
  "title": "বরিশাল বোর্ড ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "চট্টগ্রাম ইপিজেড এলাকায় 'A' ব্যাংক ব্যবসায়ীদের নিকট খুবই জনপ্রিয়। 'A' ব্যাংক ব্যবসায়ীদের কাছ থেকে আমানত গ্রহণ, ঋণ প্রদানসহ প্রভৃতি কাজের সাথে যুক্ত। সম্প্রতি 'A' ব্যাংক 'B' ব্যাংকের অনুমতি নিয়ে চট্টগ্রামের আগ্রাবাদে নতুন একটি শাখা খুলে। 'A' ব্যাংক যখন আর্থিক সংকটে থাকে এবং অন্য কোন উৎস থেকে তহবিল সংগ্রহ করতে ব্যর্থ হয়। তখন 'B' ব্যাংক 'A' ব্যাংকের উদ্ধারকারী হয়ে জরুরি ঋণ প্রদানের মাধ্যমে সহায়তা করে। 'B'ব্যাংক মুদ্রাবাজার নিয়ন্ত্রণও করে থাকে।",
      "tag": "BB 25",
      "sub_questions": [
        {
          "label": "ক",
          "question": "ব্যাংকার কে?",
          "explanation": "ব্যাংকার কাজে নিয়োজিত সব ব্যক্তিবর্গই হলো ব্যাংকার।"
        },
        {
          "label": "খ",
          "question": "জীবনযাত্রার মান উন্নয়নে ব্যাংক এর ভূমিকা কী? ব্যাখ্যা করো।",
          "explanation": "উন্নত ও বহুমুখী গ্রাহক সেবা দেওয়ার মাধ্যমে ব্যাংক জীবনযাত্রার মান উন্নয়নে ভূমিকা রাখে। জীবনযাত্রার মান মানুষের আয়ের সাথে সম্পর্কযুক্ত। ব্যাংক গ্রাহকদের বহুমুখী সেবা দিয়ে মাথাপিছু ও জাতীয় আয় বাড়ায়। এতে মানুষের জীবনযাত্রার মানের উন্নয়ন হয়।"
        },
        {
          "label": "গ",
          "question": "উদ্দীপকে 'A'ব্যাংক কার্যাবলির ভিত্তিতে কোন ধরনের ব্যাংক? ব্যাখ্যা করো।",
          "explanation": "উদ্দীপকে 'A' ব্যাংক কার্যাবলির ভিত্তিতে বাণিজ্যিক ব্যাংক। বাণিজ্যিক ব্যাংক জনগণের কাছ থেকে আমানত সংগ্রহ ও ঋণদান করে থাকে। আমানতের প্রদত্ত সুদ ও ঋণের প্রাপ্ত সুদের পার্থক্যই এ ব্যাংকের মুনাফা। বাণিজ্যিক ব্যাংকের প্রধান উদ্দেশ্য মুনাফা অর্জন। এ ব্যাংকগুলো কেন্দ্রীয় ব্যাংকের প্রত্যক্ষ তত্ত্বারধানে পরিচালিত হয়। উদ্দীপকে চট্টগ্রাম ইপিজেড এলাকায় 'A' ব্যাংক ব্যবসায়ীদের নিকট খুবই জনপ্রিয়। 'A'ব্যাংক ব্যবসায়ীদের কাছ থেকে আমানত গ্রহণ, ঋণ প্রদানসহ প্রভৃতি কাজের সাথেযুক্ত। 'A' ব্যাংক 'B' ব্যাংকের অনুমতি নিয়ে চট্টগ্রামের আগ্রাবাদে একটি শাখা খোলে। 'A' ব্যাংক আর্থিক সংকটের সময় অন্য কোন উৎস থেকে তহবিল সংগ্রহে ব্যর্থ হলে 'B' ব্যাংক ঋণ প্রদান করে। নতুন শাখা খোলার জন্য বাণিজ্যিক ব্যাংককে কেন্দ্রীয় ব্যাংকের অনুমোদনের প্রয়োজন পড়ে। আর্থিক সংকটের সময় বাণিজ্যিক ব্যাংকগুলো কেন্দ্রীয় ব্যাংক থেকে ঋণ ও বিভিন্ন সেবা পেয়ে থাকে। তাই বলা যায়, বৈশিষ্ট্যগত কারণে উদ্দীপকের 'A' ব্যাংকটি একটি বাণিজ্যিক ব্যাংক।"
        },
        {
          "label": "ঘ",
          "question": "উদ্দীপকে উল্লিখিত ব্যাংক দুইটির মধ্যে কোনটি দেশের ঋণ নিয়ন্ত্রণে প্রত্যক্ষ ভূমিকা পালন করে-তোমার উত্তরের সপক্ষে যুক্তি দাও।",
          "explanation": "উদ্দীপকে উল্লিখিত ব্যাংক দুটির মধ্যে 'B' ব্যাংক দেশের ঋণ নিয়ন্ত্রণে প্রত্যক্ষ ভূমিকা পালন করে। বাণিজ্যিক ব্যাংক ও আর্থিক প্রতিষ্ঠানগুলো বিভিন্ন মেয়াদি ঋণ দিয়ে থাকে। প্রয়োজনের অতিরিক্ত অর্থ সরবরাহ বাজারে মুদ্রাস্ফীতি সৃষ্টি করে। অর্থনীতি ঋণের স্বল্পতা ও আধিক্য উভয়ই ক্ষতিকর। বিভিন্ন ধরনের ঋণ নিয়ন্ত্রণ পদ্ধতির প্রয়োগের মাধ্যমে কেন্দ্রীয় ব্যাংক অর্থনীতিকে স্থিতিশীল রাখে উদ্দীপকে চট্টগ্রাম ইপিজেড এলাকায় 'A' ব্যাংক ব্যবসায়ীদের নিকট খুবই জনপ্রিয়। ব্যাংকটি আমানত গ্রহণ, ঋণ প্রদানসহ প্রভৃতি কাজের সাথে যুক্ত। সম্প্রতি 'A' ব্যাংক \"B\" ব্যাংকের অনুমতি নিয়ে চট্টগ্রামের আগ্রাবাদে নতুন একটি শাখা খুলে। 'A' ব্যাংক যখন আর্থিক সংকটে থাকে এবং অন্য কোন উৎস থেকে তহবিল সংগ্রহে ব্যর্থ হয়। তখন 'B' ব্যাংক' 'A' ব্যাংকের উদ্ধারকারী হয়ে জরুরী ঋণ প্রদানের মাধ্যমে সহায়তা করে। 'B' ব্যাংক মুদ্রাবাজার নিয়ন্ত্রণ করে থাকে। 'B' ব্যাংকটি একটি কেন্দ্রীয় ব্যাংক। আর 'A' ব্যাংক হলো বাণিজ্যিক ব্যাংক। ঋণ নিয়ন্ত্রণ করা কেন্দ্রীয় ব্যাংকের অন্যতম উদ্দেশ্য। বাণিজ্যিক ব্যাংকগুলো অনেক সময় বেশি ঋণ দেওয়ায় মুদ্রাস্ফীতি বাড়ে। আবার কম ঋণের কারণেও অর্থনীতিতে সমস্যা দেখা দেয়। এক্ষেত্রে কেন্দ্রীয় ঋণ নিয়ন্ত্রণের বিভিন্ন কৌশল ব্যবহারের মাধ্যমে ঋণকে ভারসাম্য অবস্থায় রাখার চেষ্টা করে। অন্যদিকে, বাণিজ্যিক ব্যাংক মুনাফা অর্জনের পাশাপাশি বিল বাট্টাকরণ, অর্থ স্থানান্তর, বিনিময় মাধ্যম সৃষ্টি ইত্যাদি উদ্দেশ্যে কাজ করে। ঋণ নিয়ন্ত্রণ এর কার্যক্রমের অন্তর্ভুক্ত নয়। তাই বলা যায়, 'B' ব্যাংক দেশের ঋণ নিয়ন্ত্রণে প্রত্যক্ষ ভূমিকা পালন করে।"
        }
      ]
    },
    {
      "number": "2",
      "uddipok": "কেন্দ্রীয় ব্যাংক একটি দেশের মুদ্রাবাজারের স্থিতিশীলতা রক্ষা করার ক্ষেত্রে গুরুত্বপূর্ণ ভূমিকা পালন করে। সাম্প্রতিক বৈশ্বিক ঘটনা প্রবাহের কারণে মুদ্রাস্ফীতি দেখা দিলে ব্যাংকটি তার সুদের হার ১% বৃদ্ধির সিদ্ধান্ত গ্রহণ করে। সুদের হার বৃদ্ধি করার পরও মুদ্রাস্ফীতিনিয়ন্ত্রণে না আসায় ব্যাংকটি ঋণ সরবরাহের ক্ষেত্রে কিছু খাত নির্দিষ্ট করে দেয়। যার ফলে বাজারেস্থিতিশীলতা আসে।",
      "tag": "BB 25",
      "sub_questions": [
        {
          "label": "ক",
          "question": "নিকাশ ঘর কী?",
          "explanation": "নিকাশ ঘর হলো এমন একটি স্থান বা প্রতিষ্ঠান যেখানে বিভিন্ন ব্যাংক তাদের মধ্যেকার দেনা-পাওনার হিসাব নিষ্পত্তি করে।"
        },
        {
          "label": "খ",
          "question": "কেন্দ্রীয় ব্যাংককে ঋণের শেষ আশ্রয়স্থল বলা হয় কেন? ব্যাখ্যা করো।",
          "explanation": "বাণিজ্যিক ব্যাংকগুলো যখন আর্থিক সংকটের সম্মুখীন হয় এবং অন্য কোনো উৎস থেকে ঋণ গ্রহণে ব্যর্থ হয় তখন বাধ্য হয়ে কেন্দ্রীয় 'ব্যাংকের শরণাপন্ন হয়। এমতাবস্থায় কেন্দ্রীয় ব্যাংকই বাণিজ্যিক ব্যাংকগুলোকে ঋণ প্রদান করে আর্থিক সংকটের হাত হতে রক্ষা করে। এজন্য কেন্দ্রীয় ব্যাংককে ঋণদানের শেষ আশ্রয়স্থল বলা হয়।"
        },
        {
          "label": "গ",
          "question": "উদ্দীপকে বর্ণিত কেন্দ্রীয় ব্যাংক ঋণ নিয়ন্ত্রণের জন্য প্রথমত কোন ধরনের সংখ্যাত্বক পদ্ধতি ব্যবহার করেছে? ব্যাখ্যা করো।",
          "explanation": "উদ্দীপকে বর্ণিত কেন্দ্রীয় ব্যাংক ঋণ নিয়ন্ত্রণে কেন্দ্রীয় ব্যাংক প্রথমে ব্যাংক হার নীতি ব্যবহার করেছে। যে সুদের হারে বাণিজ্যিক ব্যাংক কেন্দ্রীয় ব্যাংক থেকে ঋণ গ্রহণ করে তাকে ব্যাংক'হার বলে। কেন্দ্রীয় ব্যাংক উক্ত হার হ্রাস-বৃদ্ধি করে বাণিজ্যিক ব্যাংকের ঋণদান ক্ষমতা নিয়ন্ত্রণ করে। আর বাণিজ্যিক ব্যাংকের ঋণদান ক্ষমতা নিয়ন্ত্রিত হলে মুদ্রাবাজারে অর্থ সরবরাহও স্থিতিশীল হয়। উদ্দীপকে কেন্দ্রীয় ব্যাংক মুদ্রাবাজারের স্থিতিশীলতা রক্ষায় কাজ করে। বৈশ্বিক ঘটনা প্রবাহের কারণে দেশে মুদ্রাস্ফীতি দেখা দিলে ব্যাংকটি তার সুদের হার ১% বৃদ্ধির সিদ্ধান্ত নেয়। মুদ্রাস্ফীতি নিয়ন্ত্রণে ব্যাংকটি বাণিজ্যিক ব্যাংক কর্তৃক কেন্দ্রীয় ব্যাংকের কাছ থেকে গৃহীত ঋণের সুদের হার বাড়িয়েছে। এর ফলে বাণিজ্যিক ব্যাংকের সুদের হার বাড়বে। এতে বাণিজ্যিক ব্যাংকের ঋণদান ক্ষমতা এবং বাজারে অর্থ সরবরাহ কমবে। তাই বলা যায়, ঋণ নিয়ন্ত্রণে কেন্দ্রীয় ব্যাংক কর্তৃক ব্যাংক হার বৃদ্ধি করা ব্যাংক হার নীতির সাথে-সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে ঋণ নিয়ন্ত্রণ করার জন্য কেন্দ্রীয় ব্যাংক কর্তৃক গৃহীত সর্বশেষ পদক্ষেপটির যৌস্তিকতা বিশ্লেষণ করো।",
          "explanation": "ঋণ নিয়ন্ত্রণের জন্য কেন্দ্রীয় ব্যাংক কর্তৃক ঋণের বরাদ্দকরণ নীতি অনুসরণের পদক্ষেপটি অত্যন্ত যৌক্তিক। ঋণের বরাদ্দকরণ নীতি অনুযায়ী,.কেন্দ্রীয় ব্যাংক ঋণের খাত নির্দিষ্ট করে বাণিজিক ব্যাংকের ঋণদান ক্ষমতা নিয়ন্ত্রণ করে। বাণিজ্যিক ব্যাংকগুলোকে কিছু খাতে ঋণদানের ওপর বিধি-নিষেধ দেয়। আবার, কোনো কোনো ক্ষেত্রে নির্দিষ্ট সীমাসহ ঋণদানে উৎসাহী করে। উদ্দীপকে কেন্দ্রীয় ব্যাংক মুদ্রাবাজারের নিয়ন্ত্রণে ভূমিকা রাখে। সম্প্রতি মুদ্রাস্ফীতি দেখা দিলে ব্যাংক তার সুদের হার ১% বৃদ্ধি করার সিদ্ধান্ত নেয়। তবু মুদ্রাসস্ফীতি নিয়ন্ত্রণে না আসায় ব্যাংকটি ঋণ প্রদানের ক্ষেত্রে কতগুলো খাত (যেমন: কৃষি খাত, শিল্প খাত, মৎস্য খাত প্রভৃতি) সুনির্দিষ্ট করে দেয়। ফলে ঋণ সরবরাহে স্থিতিশীলতা আসে। এখানে কেন্দ্রীয় ব্যাংক প্রথমত, ব্যাংক হার বৃদ্ধি করে। কিন্তু বাণিজ্যিক ব্যাংকগুলো আর্থিকভাবে সচ্ছল হলে, তারা ঋণের জন্য কেন্দ্রীয় ব্যাংকের কাছে যাবে না। ফলে ব্যাংক হার নীতিও কার্যকর হবে না। পরবর্তী সময়ে কেন্দ্রীয় ব্যাংক বাণিজ্যিক ব্যাংকের লাগামহীন ঋণ নিয়ন্ত্রণে ঋণের খাত বরাদ্দ করে দেয়। ফলে সামর্থ্য থাকা সত্ত্বেও বাণিজ্যিক ব্যাংক শুধু কেন্দ্রীয় ব্যাংক কর্তৃক নির্ধারিত খাতেই ঋণ দিতে পারবে। এটি উদ্দীপকে উল্লিখিত পরিস্থিতিতে দেশের মুদাস্ফীতি নিয়ন্ত্রণ করতে বিশেষ ভূমিকা রাখবে। তাই বলা যায়, উদ্দীপকে সর্বশেষ পর্যায়ে ঋণ নিয়ন্ত্রণে কেন্দ্রীয় ব্যাংকের ঋণের বাদ্দকরণ নীতি প্রয়োগ করা যৌক্তিক হয়েছে।"
        }
      ]
    },
    {
      "number": "3",
      "uddipok": "বর্তমানে ব্যাংকিং সেবা ও সুবিধার ক্ষেত্রে ব্যাপক উন্নতি সাধিত হয়েছে। অতীতে যেখানে ব্যাংকিং সেবা প্রাপ্তির বিষয়টি যথেষ্ট সময়সাপেক্ষ ও ব্যয়বহুল ছিল বর্তমানে তা যথেষ্ট সময় ও ব্যয় সাশ্রয়ী হয়ে উঠেছে। ব্যাংকিং সেবার এ উন্নতির বিষয়টি মাথায় রেখে জনাব মামুন ব্যাংক থেকে এমন একটি কার্ড সংগ্রহ করেন, যার সাহায্যে অর্থ উত্তোলন, তহবিল স্থানান্তর, হিসাবে রক্ষিত অর্থের বিপরীতে পণ্য ও সেবা ক্রয়ের সুবিধা পাওয়া যায়। অন্যদিকে, কাশেম লেনদেনের সুবিধার্থে একটি ব্যাংক কার্ড সংগ্রহ করেন। যাতে উপরোক্ত সুবিধার পাশাপাশি তাকে একটি নির্দিষ্ট সীমা পর্যন্ত ঋণ সুবিধা প্রদান করে।",
      "tag": "BB 25",
      "sub_questions": [
        {
          "label": "ক",
          "question": "ওয়ান স্টপ সার্ভিস কী?",
          "explanation": "ওয়ান স্টপ সার্ভিস বলতে একজন ব্যাংক কর্মকর্তার কাছ থেকে গ্রাহকের প্রয়োজনীয় সার্ভিস লাভকে বোঝায়।"
        },
        {
          "label": "খ",
          "question": "ই-ব্যাংকিং জগতে কাগজী মুদ্রার ব্যবহার হ্রাস পাওয়ার কারণ কী? ব্যাখ্যা করো।",
          "explanation": "অনলাইন ব্যাংকিং প্রক্রিয়ায় কম্পিউটার প্রযুক্তিনির্ভর নেটওয়ার্ক ব্যবস্থায় গ্রাহক ব্যাংকিং সুবিধা ভোগ করে, যা কাগজি মুদ্রার ব্যবহারকে কমিয়েছে। অর্থ জমাদান, চেকের অর্থ সংগ্রহ, বিল পরিশোধ প্রভৃতি কাজে অনলাইন ব্যাংকিং সেবা কাজে লাগানো যায়। ফলে গ্রাহককে ব্যাংকের নির্দিষ্ট শাখায় ব্যাংকিং-এর জন্য নগদ অর্থ বহন করতে হয় না।"
        },
        {
          "label": "গ",
          "question": "উদ্দীপকে উল্লিখিত জনাব মামুনের ব্যবহৃত কার্ডটি কোন ধরনের? ব্যাখ্যা করো।",
          "explanation": "উদ্দীপকে জনাব মামুনের ব্যবহৃত কার্ডটি হলো ডেবিট কার্ড। এ কার্ডের মাধ্যমে গ্রাহকগণ তাদের ব্যাংক হিসাবের জমাকৃত অর্থ নগদ উত্তোলনসহ কেনাকাটার অর্থ পরিশোধের সুবিধা লাভ করে। এ সুবিধা লাভের জন্য গ্রাহকের হিসাবে পর্যাপ্ত 'পরিমাণ নগদ অর্থ জমা থাকা বাধ্যতামূলক। নগদ টাকা, চেক ও ক্রেডিট কার্ডের বিকল্প হিসেবে ডেবিট কার্ড ব্যবহৃত হয়। বর্তমানে ব্যাংকিং সেবা ও সুবিধার ক্ষেত্রে ব্যাপক উন্নতি সাধিত হয়েছে। অতীতে যেখানে ব্যাংকিং সেবা প্রাপ্তির বিষয়টি যথেষ্ট সময়সাপেক্ষ ও ব্যয়বহুল ছিল বর্তমানে তা যথেষ্ট সময় ও ব্যয় সাশ্রয়ী হয়ে উঠেছে। ব্যাংকিং সেবার এ উন্নতির বিষয়টি মাথায় রেখে উদ্দীপকের জনাব মামুন ব্যাংক থেকে এমন একটি কার্ড সংগ্রহ করেন। কার্ডটির সাহায্যে অর্থ উত্তোলন, তহবিল স্থানান্তর, হিসাবে রক্ষিত অর্থের বিপরীতে পণ্য ও সেবা ক্রয়ের সুবিধা পাওয়া যায়। এক্ষেত্রে জনাব মামুনের ব্যবহৃত কার্ডটির সাথে ডেবিট কার্ডের বৈশিষ্ট্যের সাদৃশ্য রয়েছে। তাই বলা যায়, উদ্দীপকের জনাব মামুনের কার্ডটিকে বলা হয় ডেবিট কার্ড।"
        },
        {
          "label": "ঘ",
          "question": "উদ্দীপকে উল্লিখিত কার্ড দুইটির সুবিধার তুলনামুলক বিশ্লেষণ করো।",
          "explanation": "উদ্দীপকের জনাব মামুনের ব্যবহৃত ডেবিট কার্ডের তুলনায় জনাব কাশেমের ব্যবহৃত ক্রেডিট কার্ড বেশি উত্তম। ক্রেডিট কার্ড হলো একটি বহুল ব্যবহৃত ইলেকট্রনিক সেবা পদ্ধতি। এ ধরনের কার্ডের মাধ্যমে গ্রাহককে ঋণ (ক্রেডিট) সুবিধা দেওয়া হয়। এটিএম বুথ থেকে টাকা তুলতে এবং নির্দিষ্ট প্রতিষ্ঠান থেকে কেনাকাটা করতে এই কার্ড ব্যবহৃত হয়। এটি নগর্দ অর্থের চাহিদা পূরণ করে বিনিময়ের মাধ্যম হিসেবে কাজ করে। ব্যাংকিং সেবার এ উন্নতির বিষয়টি মাথায় রেখে জনাব মামুন ব্যাংক থেকে এমন একটি কার্ড সংগ্রহ করেন। উক্ত কার্ডটির সাহায্যে অর্থ উত্তোলন, তহবিল স্থানান্তর, হিসাবে রক্ষিত অর্থের বিপরীতে পণ্য ও সেবা ক্রয়ের সুবিধা পাওয়া যায়। অন্যদিকে, জনাব কাশেমও লেনদেনের সুবিধার্থে একটি ব্যাংক কার্ড সংগ্রহ করেন। তার কার্ডটিতে উপরিউক্ত সুবিধার পাশাপাশি একটি নির্দিষ্ট সীমা পর্যন্ত ঋণ সুবিধা প্রদান করে। অর্থাৎ, জনাব মামুন ডেবিট কার্ড এবং জনাব কাশেম ক্রেডিট কার্ড ব্যবহার করেন। ক্রেডিট কার্ডের মাধ্যমে গ্রাহক জামানত ছাড়াই ঋণ পেয়ে থাকে। প্রয়োজনের সময় এই ঋণ সুবিধাকে কাজে লাগানো যায়। এ ঋণের অর্থ একটি নির্দিষ্ট সময়ের মধ্যে ফেরত দিলে গ্রাহককে কোনো সুদ দিতে হয় না। এক্ষেত্রে ক্রেডিট কার্ড সুদবিহীন ঋণ হিসেবেওঁ গুরুত্ব বহন করে। আবার, গ্রাহক চাইলে কোনো ব্যাংক হিসাব ছাড়াও এই 'কার্ড ব্যবহার করতে পারে। তাই বলা যায়, উদ্দীপকের মি. জনাব মামুনের ডেবিট কার্ডের তুলনায় জনাব কাশেমের ক্রেডিট কার্ডটি বেশি উত্তম হবে।"
        }
      ]
    },
    {
      "number": "4",
      "uddipok": "জনাব নীলা সংসার খরচ হতে কিছু অর্থ সঞ্চয় করেন এবং একটি ব্যাংক হিসাবেজমা রাখেন, তিনি উক্ত হিসাবে সামান্য সুদ পান। ঐ হিসাবে জমানো অর্থ দিয়ে তিনি একটি অনলাইন ব্যবসা শুরু করেন। ব্যবসায়ের প্রয়োজনে প্রতিদিন তাকে অর্থ জমা দিতে হয় এবং উত্তোলন করতে হয়। তাই তিনি আরেকটি ব্যাংক হিসাব খুলেন, যে হিসাবে কোন সুদ দেওয়া হয় না। নতুন হিসাবের স্থিতির পরিমাণ ৩০,০০০ টাকা হলেও তিনি উক্ত হিসাবের ৩৫,০০০ টাকার একটি চেক ব্যাংকে উপস্থাপন করেন।",
      "tag": "BB 25",
      "sub_questions": [
        {
          "label": "ক",
          "question": "নমুনা স্বাক্ষর কার্ড কী?",
          "explanation": "চেকের স্বাক্ষর যথার্থ কি না তা মিলিয়ে দেখার জন্য আমানতকারীর নমুনা স্বাক্ষর ব্যাংক যে কার্ডে সংরক্ষণ করে তাকে নমুনা স্বাক্ষর কার্ড বলে।"
        },
        {
          "label": "খ",
          "question": "একটি সঞ্চয়ী হিসাব বন্ধ করতে হলে করণীয় কী? ব্যাখ্যা করো।",
          "explanation": "একটি সঞ্চয়ী হিসাব বন্ধ করতে চাইলে গ্রাহককে তার ব্যাংকে গিয়ে পাস বই ও অব্যবহৃত চেক বইগুলো ফেরত দিতে হয়। হিসাব বন্ধের জন্য গ্রাহককে সাদা কাগজে আবেদনপত্র লিখতে হয়। ব্যাংক কর্তৃপক্ষ তখন গ্রাহকের হিসাব থেকে বন্ধ-সংক্রান্ত প্রয়োজনীয় খরচ কেটে নেয়। আর বাকি টাকা গ্রাহককে ফেরত দেয়। টাকা ফেরত দেওয়ার পর পরই গ্রাহকের হিসাব বন্ধের প্রক্রিয়া শেষ হয়।"
        },
        {
          "label": "গ",
          "question": "উদ্দীপকে জনাব নীলা প্রথমে কোন ধরনের ব্যাংক হিসাব খুলেছিলেন? ব্যাখ্যা করো।",
          "explanation": "উদ্দীপকে জনাব নীলা প্রথমে সঞ্চয়ী হিসাব খুলেছিলেন। সঞ্চয়ী হিসাবে গ্রাহক যতবার ইচ্ছা অর্থ জমা দিতে পারে। তবে অর্থ উত্তোলনের ক্ষেত্রে কিছু নিয়ম মেনে চলতে হয়। এক্ষেত্রে সপ্তাহে দু'বারের বেশি অর্থ উত্তোলন করা যায় না। গ্রাহক তার জমাকৃত অর্থের ওপর স্বল্প পরিমাণে সুদ পায়। উদ্দীপকে জনাব নীলা সংসার খরচ হতে কিছু অর্থ সঞ্চয় করেন। উক্ত অর্থ তিনি একটি ব্যাংক হিসাবে জমা রাখেন। যেখান থেকে তিনি সামান্য সুদ পান। জনাব নীলা মূলত সঞ্চয়ী হিসাব খুলেছিলেন। যেখান থেকে সঞ্চয়ের ওপর সামান্য সুদ পাওয়া যায়। স্থীর ও স্বল্প আয়ের ব্যক্তির জন্য সঞ্চয়ী হিসাব উপযোগী। তাই বলা যায়,জনাব নীলা প্রথমে সঞ্চয়ী হিসাব খুলেছিলেন।"
        },
        {
          "label": "ঘ",
          "question": "তুমি কি মনে করো, উদ্দীপর্কে উল্লিখিত জন্যব নীলা কর্তৃক উত্থাপিত চেকের অর্থ পরবর্তী হিসাব হতে উত্তোলন করতে পারবে? তোমার উত্তরের সপক্ষে যুক্তি দাও।",
          "explanation": "জনাব নীলা চলতি হিসাব হতে উপস্থাপিত চেকের অর্থ উত্তোলন করতে পারবেন। যে হিসাবে যতবার ইচ্ছা অর্থ জমা ও উত্তোলন করা যায় তাকে চলতি হিসাব বলে। এক্ষেত্রে গ্রাহক ব্যাংক থেকে জমাতিরিক্ত অর্থ উত্তোলন করতে পারেন। যার বিপরীতে ব্যাংক চার্জ ধার্য করে। ব্যবসায়ী ও শিল্পপতি শ্রেণির ব্যক্তিদের জন্য চলতি হিসাব উপযোগী। উদ্দীপকে জনাব নীলা তার জমানো অর্থ দিয়ে একটি অনলাইন ব্যবসা শুরু করেন। তাকে ব্যবসায়ের প্রয়োজনে প্রতিদিন অর্থ জমা দিতে হয়। পাশাপাশি উত্তোলন ও করতে হয়। তাই তিনি একটি ব্যাংক হিসাব খোললেন। যে হিসাবে কোনো সুদ দেওয়া হয় না। তার নতুন স্থিতির পরিমাণ ৩০,০০০ টাকা হলেও তিনি উক্ত হিসাবের ৩৫,০০০ টাকার একটি চেক ব্যাংকে উপস্থাপন করেন। চলতি হিসাবে যতবার ইচ্ছা অর্থ জমাদান ও উত্তোলন করা যায়। এক্ষেত্রে ব্যাংক গ্রাহককে কোনো সুদ দেয় না। তবে গ্রাহক জমাতিরিক্ত অর্থ উত্তোলন করতে পারেন। যেটি একজন ব্যবসায়ীর জন্য বেশি উপযোগী। জনাব নীলা চলতি হিসাব খুলে তার ব্যবসায় পরিচালনা করছেন। যেখানে তার জমাকৃত ৩০,০০০ টাকার বিপরীতে ৩৫,০০০ টাকা উত্তোলন করতে চান। এটি চলতি হিসাবের মাধ্যমে সম্ভব। তাই বলা যায়, জনাব নীলা চলতি হিসাব হতে উপস্থাপিত চেকের অর্থ উত্তোলন করতে পারবেন।"
        }
      ]
    },
    {
      "number": "5",
      "uddipok": "জনাব কবির এর একটি ব্যাংক হিসাব ছিল। যেখানে তিনি পাঁচ বছর ধরে প্রতি মাসে ১,০০০ টাকা কিস্তি প্রদান করেন। পাঁচ বছর পর, হিসাবের মেয়াদপূর্তিতে, তিনি ১ লক্ষ টাকা পান। তিনি সর্বোচ্চ মনাফা হারে আরেকটি হিসাব খুলেন এবং উক্ত ১ লক্ষ টাকা আরো চার বছরের জন্য ঐ হিসাবে জমা রাখেন। তিন বছর পর তিনি ঐ ১ লক্ষ টাকা জরুরি প্রয়োজনে উত্তোলন করতে চাইলেন, কিন্তু ব্যাংক ম্যানেজার তাকে টাকা উত্তোলন না করে হিসাবটির মেয়াদপূর্তি পর্যন্ত অপেক্ষা করার পরামর্শ দেন।",
      "tag": "BB 25",
      "sub_questions": [
        {
          "label": "ক",
          "question": "ব্যাংক হিসাব কী?",
          "explanation": "গ্রাহকের নামে হিসাব খুলে ব্যাংক গ্রাহককে অর্থ লেনদেন ও ব্যাংকিং সেবা পাওয়ার যে সুযোগ দেয় তাকে ব্যাংক হিসাব বলে।"
        },
        {
          "label": "খ",
          "question": "KYC ফরম কেন ব্যবহার করা হয়? ব্যাখ্যা করো।",
          "explanation": "KYC ফর্মের মাধ্যমে গ্রাহক সম্পর্কে সঠিক তথ্য জানা যায় বিধায় এটি গ্রাহকের লেনদেনের স্বচ্ছতা নিশ্চিত করে। ব্যাংক যে ফর্মের মাধ্যমে গ্রাহক সম্পর্কিত যাবতীয় তথ্য সংগ্রহ করে তাই মূলত KYC ফর্ম। এর মাধ্যমে গ্রাহকের সঠিক পরিচয় শনাক্ত করা যায়। গ্রাহক কী উদ্দেশ্যে হিসাব খুলবে, কেমন লেনদেন করবে, গ্রাহক কোনো অবৈধ কাজে জড়িত কি না তা জানা যায়। আর এ উদ্দেশ্যকে লক্ষ্য রেখেই ব্যাংক KYC ফর্ম সংরক্ষণ করে।"
        },
        {
          "label": "গ",
          "question": "উদ্দীপকে জনাব কবির প্রথমে কোন ধরনের হিসাব খুলেছিলেন? ব্যাখ্যা করো।",
          "explanation": "উদ্দীপকে জনাব কবির প্রথমে পেনশন বা বিশেষ সঞ্চয়ী হিসাব খুলেছিলেন। পেনশন বা বিশেষ সঞ্চয়ী হিসাবের মাধ্যমে প্রতি মাসে নির্দিষ্ট তারিখের মধ্যে নির্দিষ্ট পরিমাণ অর্থ জমা দেওয়া হয়। মেয়াদ শেষে এককালীন অথবা কিস্তিতে সুদসহ এ অর্থ উত্তোলনের সুযোগ দেয়। এ হিসাবে সঞ্চয় ও বিনিয়োগ সুবিধা পাওয়া যায়। বেসরকারি চাকরিজীবী ও সকল ধরনের পেশাজীবী মানুষের জন্য এ হিসাব উপযোগী। জনাব কবিরের একটি ব্যাংক হিসাব ছিল। যেখানে তিনি পাঁচ বছর ধরে প্রতি মাসে ১,০০০ টাকা কিস্তি প্রদান করেন। পাঁচ বছর পর, হিসাবের মেয়াদপূর্তিতে তিনি ১ লক্ষ টাকা পান। জনাব কবির মূলত পেনশন বা বিশেষ সঞ্চয়ী হিসাব খুলেছিলেন। যেখান থেকে তিনি নির্দিষ্ট মেয়াদে, নির্দিষ্ট পরিমাণ অর্থ কিস্তিতে সঞ্চয় করেছেন। পরবর্তীতে তিনি সুদসহ অর্থ উত্তোলন করেছেন। তাই বলা যায়, জনাব কবির প্রথমে পেনশন বা বিশেষ সঞ্চয়ী হিসাব খুলেছিলেন।"
        },
        {
          "label": "ঘ",
          "question": "উদ্দীপকে পরবর্তীতে ব্যাংক ম্যানেজার কর্তৃক জনাব কবিরকে প্রদত্ত পরামর্শের যৌক্তিকতা বিশ্লেষণ করো।",
          "explanation": "ম্যানেজার কর্তৃক জনাব কবিরকে প্রদত্ত স্থায়ী হিসাব খোলার পরামর্শটি যৌক্তিক। স্থায়ী হিসাব একটি নির্দিষ্ট মেয়াদের জন্য খোলা হয়। এক্ষেত্রে এককালীন টাকা জমা দেওয়ার মাধ্যমে হিসাব আনুষ্ঠানিকভাবে শুরু হয়। এ হিসাবে গ্রাহক মেয়াদপূর্তির আগে অর্থ উত্তোলন করতে পারে না। যার জন্য জমাকৃত অর্থের ওপর বেশি হারে সুদ বা লাভ পায়। উদ্দীপকে জনাব কবির সর্বোচ্চ মুনাফা হারে নতুন একটি ব্যাংক হিসাব খোললেন। যেখানে তার ১ লক্ষ টাকা চার বছরের জন্য জমা রাখলেন। তিন বছর.পর তিনি জমাকৃত টাকা উত্তোলন করতে চান। কিন্তুব্যাংক ম্যানেজার তাকে টাকা উত্তোলন করতে না করেন। আর হিসাবের মেয়াদপূর্তি পর্যন্ত অপেক্ষা করার পরামর্শ দেন। গ্রাহক অধিক লাভের আশায় নির্দিষ্ট মেয়াদ পর্যন্ত অর্থ জমা করে স্থায়ী হিসাবে। এক্ষেত্রে গ্রাহক মেয়াদ পূর্তির আগে অর্থ উত্তোলন করতে পারেন না। গ্রাহক নির্দিষ্ট মেয়াদ শেষে সুদসহ অর্থ উত্তোলন করতে পারেন। জনাব কবির সর্বোচ্চ মুনাফার জন্য স্থায়ী হিসাবে টাকা জমা রাখেন। যার মেয়াদ ৪ বছর। যেখানে ৩ বছর পর উত্তোলন করতে চাইলেন। যেটি স্থায়ী হিসাবে সম্ভব নয়। তাই বলা যায়, স্থায়ী হিসাবের ফলে ম্যানেজার কর্তৃক জনাব কবিরকে প্রদত্ত পরামর্শ যৌস্তিক।"
        }
      ]
    },
    {
      "number": "6",
      "uddipok": "",
      "tag": "BB 25",
      "sub_questions": [
        {
          "label": "ক",
          "question": "বিনিময় বিল কী?",
          "explanation": "বিনিময় বিল হলো এমন এক প্রকার হস্তান্তরযোগ্য ঋণের দলিল যাতে কোনো ব্যক্তি অপর কোনো ব্যক্তিকে একটি নির্দিষ্ট পরিমাণ অর্থ পরিশোধের জন্য শর্তহীন নির্দেশ দেয় এবং অপরপক্ষ এতে স্বীকৃতিদান করে।"
        },
        {
          "label": "খ",
          "question": "প্রতিশ্রুতিপত্রে স্বীকৃতির প্রয়োজন হয় না কেন? ব্যাখ্যা করো।",
          "explanation": "প্রতিশ্রুতিপত্রে আদিষ্ট কেউ-ই থাকে না বলে স্বীকৃতির প্রয়োজন হয় না। দেনাদার, পাওনাদারের জন্য প্রতিশ্রুতিপত্র প্রস্তুত করে। যেখানে দেনাদার পাওনাদারকে নির্দিষ্ট সময় পর নির্দিষ্ট পরিমাণ অর্থ প্রদান করার শর্তহীন অঙ্গীকার দেয়। দেনাদার প্রস্তুত করার পরই প্রতিশ্রুতিপত্র আইনসম্মত দলিলে পরিণত হয়। যার ফলে কোনো স্বীকৃতির প্রয়োজন হয় না।"
        },
        {
          "label": "গ",
          "question": "উদ্দীপকে ১নং চেকটি কোন ধরনের চেক? ব্যাখ্যা করো।",
          "explanation": "উদ্দীপকে ১ নং চেকটি হলো বাহক চেক। যে চেকের মাধ্যমে যেকোনো ব্যক্তি বা বাহক ব্যাংক থেকে টাকা উত্তোলন করতে পারে তাকে বাহক চেক বলে। এ চেকে প্রাপকের নামের শেষে 'অথবা বাহককে' শব্দদ্বয় লেখা থাকে। এ চেক হস্তান্তরের জন্য অনুমোদনের প্রয়োজন হয় না। যার ফলে এ চেকের অর্থ যে কেউ উত্তোলন করতে পারে। উদ্দীপকে লাকী শামীমকে শাপলা ব্যাংক লিমিটেডের ৩০,০০০ টাকার একটি চেক প্রদান করে। চেকটিতে গ্রাহকের নাম হিসেবে শামীমের নাম উল্লেখ রয়েছে। পাশাপাশি 'অথবা বাহককে' শব্দদ্বয়েরও উল্লেখ রয়েছে। ১ নং চেকটি মূলত বাহক চেক। এ চেকের অর্থ শামীম অথবা যে কেউ উত্তোলন করতে পারবে। যেকোনো প্রকার অনুমোদন ছাড়াই হস্তান্তর করতে পারবে। সাধারণত বাহক চেকে এ বৈশিষ্ট্যগুলো লক্ষ করা যায়। তাই বলা যায়, উদ্দীপকে ১ নং চেকটি হলো বাহক চেক।"
        },
        {
          "label": "ঘ",
          "question": "উদ্দীপকে প্রদর্শিত চেক দুটির মধ্যে কোন চেকটি লেনদেনের ক্ষেত্রে অধিক নিরাপদ? যুক্তি দেখাও।",
          "explanation": "উদ্দীপকে প্রদর্শিত বাহক চেক ও দাগকাটা চেকের মধ্যে দাগকাটা চেক লেনদেনের ক্ষেত্রে অধিক নিরাপদ। দাগকাটা চেকের বাম কোনায় ওপরে দু'টি সমান্তরাল দাগ টেনে দেওয়া হয়। এ চেকের টাকা শুধু প্রাপকের ব্যাংক হিসাবের মাধ্যমে পরিশোধ করা হয়। অন্যদিকে, বাহক চেকের ক্ষেত্রে চেক হস্তান্তরের জন্য অনুমোদনের প্রয়োজন হয় না। যে কেউ টাকা উত্তোলন করতে পারে। উদ্দীপকে ১ নং চেকটি শাপলা ব্যাংক লিমিটেডের। যার মাধ্যমে লাকী শামীমকে ৩০,০০০ টাকা প্রদান করে। উক্ত চেকে গ্রাহক শামীমের নাম এবং 'অথবা বাহককে' শব্দদ্বয় উল্লেখ রয়েছে। অন্যদিকে, ২নং চেকটি রূপসা ব্যাংক লিমিটেডের। যেটির মাধ্যমে সুমি শারমিনকে ১০,০০০ টাকা প্রদান করে। উক্ত চেকের বাম কোণে দু'টি সমান্তরাল রেখা রয়েছে। বৈশিষ্ট্যগত দিক থেকে ১ নং চেকটি হলো বাহক চেক। আর ২ নং চেকটি হলো দাগকাটা চেক। দাগকাটা চেকের টাকা শুধু প্রাপকের ব্যাংক হিসাবের মাধ্যমে উত্তোলন করা যায়। ফলে এ চেক হারিয়ে গেলে বা চুরি হলেও এর অর্থ অন্য কেউ উভোলন করতে পারে না। অন্যদিকে, বাহক চেকের অর্থ যে কেউই উত্তোলন করতে পারে। যার ফলে লেনদেনের ক্ষেত্রে বাহক চেকের অর্থ প্রাপ্তির নিশ্চয়তা দাগকাটা চেকের তুলনায় কম। তাই বলা যায়, উদ্দীপকে প্রদর্শিত ২ নং দাগকাটা চেকটি লেনদেনের ক্ষেত্রে অধিক নিরাপদ।"
        }
      ]
    },
    {
      "number": "7",
      "uddipok": "'P' ও 'Q' কেন্দ্রীয় ব্যাংকের তালিকাভুক্ত দুইটি ব্যাংক। 'P' ব্যাংক একাধিক অফিসের মাধ্যমে দেশে ও বিদেশে কার্যক্রম পরিচালনায় সক্ষম হলেও 'Q' ব্যাংক শুধু একটি অফিসের মাধ্যমে নির্দিষ্ট এলাকার জনগণকে ব্যাংকিং সেবাদিয়ে আসছে।",
      "tag": "BB 25",
      "sub_questions": [
        {
          "label": "ক",
          "question": "তারল্য কী?",
          "explanation": "গ্রাহকদের চেকের অর্থ চাওয়ামাত্র পরিশোধের সামর্থ্য ধরে রাখার জন্য কাম্য পরিমাণ নগদ অর্থ সংরক্ষণের কৌশলকে ব্যাংকের তারল্য নীতি বলে।"
        },
        {
          "label": "খ",
          "question": "ব্যাংক বিশ্বস্ততার প্রতীক কেন? ব্যাখ্যা করো।",
          "explanation": "ব্যাংক গ্রাহকদের নিরাপদ ও নির্ভরযোগ্য ব্যাংকিং সেবা প্রদান করায় ব্যাংককে বিশ্বস্ততার প্রতীক বলা হয়। যুগ যুগ ধরে ব্যাংক গ্রাহকদের জমাকৃত অর্থ নিরাপদে সংরক্ষণ করে আসছে। আবার, গ্রাহকের প্রয়োজন মতো জমাকৃত অর্থ ফেরত দিয়ে থাকে। গ্রাহকের হিসাব-সংক্রান্ত তথ্য গ্রাহকের অনুমতি ব্যতীত অন্য কারো কাছে প্রকাশ করে না। এসব কাজের কারণেই ব্যাংক গ্রাহকদের কাছে বিশ্বস্ততার প্রতীক হিসেবে পরিচিত।"
        },
        {
          "label": "গ",
          "question": "উদ্দীপকে 'O' ব্যাংকটি সাংগঠনিক কাঠামোর ভিত্তিতে কোন ধরনের ব্যাংক? ব্যাখ্যা করো।",
          "explanation": "সাংগঠনিক কাঠামোর ভিত্তিতে উদ্দীপকের 'Q'ব্যাংকটি একটি একক ব্যাংক। এ ধরনের ব্যাংক একটি অফিসের মাধ্যমে তার সব ব্যাংকিং কাজ পরিচালনা করে। এ ব্যাংকের কাজ শুধু একটি নির্দিষ্ট এলাকায় সীমাবদ্ধ থাকে। কোথাও এর কোনো শাখা থাকে না। একটি শাখা দিয়েই ব্যাংক তার গ্রাহকদের প্রয়োজনীয় সেবা,দেয়। উদ্দীপকে 'P' ও 'Q' কেন্দ্রীয় ব্যাংকের তালিকাভুক্ত দুইটি ব্যাংক। এর মধ্যে 'P' ব্যাংক দেশ-বিদেশে শাখা স্থাপনের মাধ্যমে ব্যাংকিং কাজ় পরিচালনা করে। আর 'Q' ব্যাংক একটি অফিসের মাধ্যমে সব কাজ দেশে পরিচালনা করে। 'P' ব্যাংকের মতো 'Q' ব্যাংকের দেশের বাইরে কোনো শাখা নেই। এমনকি দেশেও শুধু একটি অফিসই আছে। একক ব্যাংকিংব্যবস্থায় ব্যাংকের একটি অফিস ছাড়া অন্য কোথাও কোনো শাখা থাকে না। ফলে এসব ব্যাংকের কার্যসীমানা ও মূলধনের পরিমাণ খুবই স্বল্প হয়। তাই বলা যায়, 'Q'ব্যাংকটি হলো একটি একক ব্যাংক।"
        },
        {
          "label": "ঘ",
          "question": "\"ব্যবসা বাণিজ্যের বিকাশে 'P' ব্যাংকটির ভূমিকা অধিক তাৎপর্যপূর্ণ\" তুমি কি একমত? যুক্তিসহ মতামত দাও।",
          "explanation": "ব্যবসা-বাণিজ্যের বিকাশে 'P' নামক শাখা ব্যাংকটির ভূমিকা অধিক তাৎপর্যপূর্ণ। শাখা ব্যাংকিংব্যবস্থায় ব্যাংক একটি প্রধান অফিসের অধীনে দেশ-বিদেশে বিভিন্ন স্থানে একই নামে শাখা স্থাপনের মাধ্যমে ব্যাংকিং কার্যক্রম পরিচালনা করে। প্রধান অফিসের নির্দেশনা অনুযায়ী এ ধরনের ব্যাংক পরিচালিত হয়। এরূপ ব্যাংকের বিভিন্ন শাখা থাকার কারণে আর্থিক লেনদেন সহজ হয় এবং দীর্ঘমেয়াদি ঋণের সুবিধাও পাওয়া যায়। উদ্দীপকে 'P' ও 'Q' কেন্দ্রীয় ব্যাংকের তালিকাভুক্ত তন্যতম দুটি ব্যাংক। 'P' ব্যাংক দেশ-বিদেশে শাখা স্থাপনের মাধ্যমে ব্যাংকিং কার্যক্রম পরিচালনা করে। পক্ষান্তরে, 'Q' ব্যাংক একটি অফিসের মাধ্যমে সব কাজ দেশেই পরিচালনা করে। অর্থাৎ, সাংগঠনিক কাঠামোর ভিত্তিতে 'P' ব্যাংক হচ্ছে শাখা ব্যাংক এবং ‘Q’ ব্যাংক হচ্ছে একক ব্যাংক। ব্যবসা-বাণিজ্যে অবদান রাখার ক্ষেত্রে 'Q' ব্যাংকের তুলনায় 'P' ব্যাংকের ভূমিকা বেশি। 'P' ব্যাংক দেশের বিভিন্ন স্থানে শাখা স্থাপনের মাধ্যমে ব্যবসায়ীদের সহজে লেনদেন করার সুযোগ করে দেয়। এতে ব্যবসায়ের প্রসার ঘটে। আবার, 'P' ব্যাংক বিদেশে শাখা স্থাপনের মাধ্যমে বৈদেশিক বাণিজ্য সম্প্রসারণেও ভূমিকা রাখে। এসবের কোনোটাই একক ব্যাংক তথা 'Q' ব্যাংকের মাধ্যমে করা সম্ভব হয় না। এ ব্যাংকের কাজ শুধু একটি নির্দিষ্ট এলাকায় সীমাবদ্ধ। তাই বলা যায়, ব্যবসা-বাণিজ্যের উন্নয়নে শাখা ব্যাংক তথা 'P' ব্যাংক তাৎপর্যপূর্ণ অবদান রাখছে।"
        }
      ]
    },
    {
      "number": "8",
      "uddipok": "জনাব করিম \"এম ভি সুরমা” নামক জাহাজের মালিক। তিনি জাহাজটির জন্য “XYZ\" বিমা কোম্পানির সাথে এক কোটি টাকার বিমা করেন। উক্ত বিমার-এক তৃতীয়াংশ ঝুঁকির জন্য \"XYZ” বিমা কোম্পানি “PQR” বিমা কোম্পানির সাথে আরেকটি বিমা চুক্তি করার সিদ্ধান্ত গ্রহণ করে।",
      "tag": "BB 25",
      "sub_questions": [
        {
          "label": "ক",
          "question": "বিমা কী?",
          "explanation": "বিমা এক ধরনের লিখিত চুক্তি, যার মাধ্যমে বিমাগ্রহীতা নির্দিষ্ট প্রিমিয়ামের বিনিময়ে তার সম্ভাব্য ঝুঁকি বা বিপদের ভার বিমাকারী ব্যক্তি বা প্রতিষ্ঠানকে দেয়।"
        },
        {
          "label": "খ",
          "question": "আন্তর্জাতিক বাণিজ্যের প্রসারের ক্ষেত্রে বিমা গুরুত্বপূর্ণ কেন? ব্যাখ্যা করো।",
          "explanation": "বিমা বৈদেশিক বাণিজ্যে ঝুঁকি কমিয়ে আমদানি-রপ্তানিকারকদের বিনিয়োগে উৎসাহিত করায় বৈদেশিক বাণিজ্যে প্রসার ঘটে। বেশিরভাগ বৈদেশিক বাণিজ্য সাধারণত সমুদ্রপথ ব্যবহার করে। সমুদ্রপথে পণ্য আনা-নেওয়া করার ক্ষেত্রে ঝুঁকি বিদ্যমান। কারণ যাত্রাপথে জাহাজ যেকোনো সময় দুর্ঘটনায় পড়তে পারে। এতে ব্যবসায়ীর আর্থিক ক্ষতি হওয়ার সম্ভাবনা থাকে। বিমা করার ফলে ব্যবসায়ী এ ক্ষতির হাত থেকে রক্ষা পায়। ফলে সে বেশি পরিমাণে বৈদেশিক বাণিজ্য করতে উৎসাহী হয়। এভাবে বিমা বৈদেশিক বাণিজ্যের প্রসারে সাহায্য করে।"
        },
        {
          "label": "গ",
          "question": "উদ্দীপকে জনাব করিম কোন ধরনের বিমা পত্র গ্রহণ করেছিলেন? ব্যাখ্যা করো।",
          "explanation": "উদ্দীপকে জনাব করিম নৌবিমাপত্র গ্রহণ করেছিলেন নৌ বিমায় সমুদ্রযাত্রায় নিয়োজিত জাহাজ বা জাহাজে রক্ষিত পণ্যসামগ্রীর কোন ক্ষতি হলে বিমাগ্রহীতাকে ক্ষতিপূরণ দেওয়া হয়। নৌ বিমা চুক্তিকে ক্ষতিপূরণের চুক্তি বলা হয়। নৌ বিমার মাধ্যমে যাত্রা সংশ্লিষ্ট জাহাজের ক্ষতিজনিত ঝুঁকি কমানো যায়। নৌ বিমাচুক্তি অনুযায়ী নির্দিষ্ট প্রিমিয়ামের বিনিময়ে বিমাকারী বিমাগ্রহীতাকে ক্ষতিপূরণের নিশ্চয়তা দেয়। উদ্দীপকে জনাব করিম 'এম ভি সুরমা' নামক,জাহাজের মালিক। তিনি জাহাজটির জন্য 'XYZ' বিমা কোম্পানির সাথে এক কোটি টাকার বিমা করেন। উল্লেখ্য যে, জাহাজ, পণ্য, ভাড়া বা মাশুল, নৌ-দায় নৌ বিমার অন্তর্ভুক্ত। জনাব করিম জাহাজটির ক্ষতিজণিত ঝুঁকি এড়ানোর জন্য বিমা করেছিলেন। এক্ষেত্রে, তিনি জাহাজটির জন্য ১ কোটি টাকার বিমাপত্র গ্রহণ করেছিলেন। জাহাজটি ক্ষতিগ্রস্ত হলে, বিমাকারি জনাব করিমকে চুত্তি অনুযায়ী ক্ষতিপূরণ প্রদান করবে। সুতরাং, উদ্দীপকের জনার করিম নৌ বিমা করেছিলেন।"
        },
        {
          "label": "ঘ",
          "question": "উদ্দীপকে \"XYZ” বিমা কোম্পানি কর্তৃক পরবর্তীতে গৃহীত সিদ্ধান্তের যৌক্তিকতা বিশ্লেষণ করো।",
          "explanation": "ঝুঁকি পুর্নবণ্টনের দিক বিবেচনায় উদ্দীপকের 'XYZ' বিমা কোম্পানি কর্তৃক পুনর্বিমার সিদ্ধান্ত যৌক্তিক। বিমাকারী বাবিমা কোম্পানি তার গৃহীত ঝুঁকির অংশ বিশেষ পূর্নচুক্তির মাধ্যমে অন্য কোনো বিমা কোম্পানির ওপর ন্যস্ত করলে তাকে পুনর্বিমা বলে। এর মাধ্যমে বিমাকারীর ঝুঁকি হ্রাস পায় ও বিমাগ্রহীতার বিমাদাবির সম্ভাবনা বৃদ্ধি পায়। পুনর্বিমার মাধ্যমে ঝুঁকিকে বিমা কোম্পানিগুলোর মধ্যে পুর্নবণ্টন করা হয়। এ বিমায় বিমাকারী ও বিমাগ্রহীতা উভয়ই বিমা কোম্পানি। উদ্দীপকে জনাব করিম \"এম ভি সুরমা” নামক জাহাজের মালিক। তিনি জাহাজের জন্য 'XYZ' বিমা কোম্পানির সাথে এক কোটি টাকার বিমা করেন। পরবর্তীতে, 'XYZ' বিমা কোম্পানি এক তৃতীয়াংশ ঝুঁকির জন্য 'PQR' বিমা কোম্পানির সাথে বিমাচুক্তি করার সিদ্ধান্ত নেয়। 'PQR' বিমা কোম্পানির সাথে করা বিমা চুক্তিটি হলো পুনর্বিমা। এক্ষেত্রে বিমাগ্রহীতা এবং বিমাকারী উভয়ই বিমা কোম্পানি। বিমা কোম্পানির ঝুঁকির মাত্রা বেশি হলে পুনরায় বিমার মাধ্যমে ঝুঁকি কমানো হয়। 'XYZ' বিমা, কোম্পানির জন্য জাহাজটির ঝুঁকি বেশি হতে পারে। ফলে বিমাগ্রহীতাকে ক্ষতিপূরণ প্রদানে সমস্যা হতে পারে। পুনর্বিমার মাধ্যমে 'XYZ' বিমা কোম্পানি তার ঝুঁকির অংশবিশেষ 'POR' বিমা কোম্পানির কাছে হস্তান্তর করে। তাই উদ্দেশ্য বিবেচনায় বলা যায়, উদ্দীপকে 'XYZ' বিমা কোম্পানি কর্তৃক পুনর্বিমা করা যৌস্তিক হয়েছে।"
        }
      ]
    },
    {
      "number": "9",
      "uddipok": "জনাব রিফাত তার ব্যক্তিগত ব্যবহৃত প্রাইভেট কারটি 'রূপালি বিমা কোম্পানি'র নিকট ২৫ লক্ষ টাকার বিমা করেন। ঢাকা-চট্টগ্রাম মহাসড়কে দুর্ঘটনায় গাড়িটি সম্পূর্ণ ক্ষতিগ্রস্ত হয়। পরবর্তীতে জনাব রিফাত বিমা দাবি করলে বিমা কোম্পানি সম্পূর্ণ অর্থ পরিশোধ করেন। আবার, বিমা কোম্পানি ক্ষতিগ্রস্ত গাড়িটি ৪ লক্ষ টাকায় বিক্রয় করে তার সম্পূর্ণ অর্থ গ্রহণ করে। কিন্তু জনাব রিফাত ক্ষতিগ্রস্ত গাড়ির বিক্রয়লব্ধ অর্থ দাবি করলে বিমা কোম্পানি তা পরিশোধে অস্বীকৃতি জানায়।",
      "tag": "BB 25",
      "sub_questions": [
        {
          "label": "ক",
          "question": "মৌলিক ঝুঁকি কী?",
          "explanation": "যে ঝুঁকি ব্যক্তি বা প্রতিষ্ঠানের নিয়ন্ত্রণ অযোগ্য কোনো কারণে সৃষ্টি হয়, যা সাধারণভাবে সবাইকে ক্ষতিগ্রস্ত করে তাকে মৌলিক ঝুঁকি বলে।"
        },
        {
          "label": "খ",
          "question": "ক্ষতির নিকটতম কারণ কাকে বলে? ব্যাখ্যা করো।",
          "explanation": "ক্ষতিসাধনের নিকটতম কারণকে প্রত্যক্ষ কারণ বলে। বিমা চুক্তিতে যে কারণে ক্ষতি সংঘটিত হলে ক্ষতিপূরণ দেওয়ার কথা বলা হয়েছে, এর সাথে প্রত্যক্ষভাবে সম্পর্কযুক্ত কারণে ক্ষতি হয়ে থাকলে বিমাগ্রহীতা ক্ষতিপূরণ পাবে। যদি উল্লিখিত কারণ ব্যতীত কারণে ক্ষতি হয়, তবে বিমা প্রতিষ্ঠান ক্ষতিপূরণ দিতে বাধ্য নয়। তাই ক্ষতিসাধনের নিকটতম কারণই হলো প্রত্যক্ষ কারণ।"
        },
        {
          "label": "গ",
          "question": "উদ্দীপকে কোন নীতির আলোকে জনাব রিফাত বিমা প্রতিষ্ঠান থেকে বিমা দাবি লাভ করেন? ব্যাখ্যা করো।",
          "explanation": "আর্থিক ক্ষতিপূরণের নীতির আলোকে উদ্দীপকের মি. রিফাত বিমা প্রতিষ্ঠানের নিকট থেকে অর্থ পেয়েছেন। বিমা ব্যবসায় কতগুলো মূলনীতির ওপর প্রতিষ্ঠিত। বিমাকারী ও বিমাগ্রহীতা উভয়ই এই মূলনীতিগুলো মেনে চলে। বিমা ব্যবসায়ের অন্যতম নীতি হলো আর্থিক ক্ষতিপূরণের নীতি। এ নীতি অনুযায়ী চুক্তিতে উল্লিখিত কারণে বিমাকৃত বিষয়বস্তুর ক্ষতি হলে বিমা কোম্পানি ক্ষতিপূরণ প্রদান করে। উদ্দীপকের মি. রিফাত ব্যবসায় প্রতিষ্ঠানে যাতায়াতের জন্য একটি গাড়ি কেনেন। তিনি গাড়িটির জন্য ২৫ লক্ষ টাকার একটি বিমা করেন। কিছুদিন নি পর এক দুর্ঘটনায় গাড়িটি সম্পূর্ণরূপে ক্ষতিগ্রস্ত হয়। বিমা কোম্পানি গাড়িটির ক্ষতিপূরণ বাবদ বিমাদাবির সম্পূর্ণ টাকা মি. রিফাতকে নি পরিশোধ করে। আর্থিক ক্ষতিপূরণের নীতি অনুযায়ী মি. রিফাত বিমা প্রতিষ্ঠান কর্তৃক ক্ষতিপূরণ পান। বিমাকৃত বিষয়বস্তুর ক্ষতিতে চুক্তি অনুযায়ী বিমা প্রতিষ্ঠান ক্ষতিপূরণ প্রদান করে। তাই বলা যায়, বিমা কোম্পানি আর্থিক ক্ষতিপূরণের নীতি অনুযায়ী গাড়িটির সম্পূর্ণ ক্ষতিপূরণ প্রদান করে।"
        },
        {
          "label": "ঘ",
          "question": "রূপালি বিমা কোম্পানি কর্তৃক ক্ষতিগ্রস্ত গাড়ির বিক্রয়লব্ধ অর্থ জনাব রিফাতকে পরিশোধ করা কি যৌক্তিক? উদ্দীপকের আলোকে তোমার মতামত দাও।",
          "explanation": "উদ্দীপকে ক্ষতিগ্রস্ত গাড়িটির বিক্রয়ের টাকা মি. রিফাতকে পরিশোধ না করা স্থলাভিষিক্তকরণের নীতি বিবেচনায় যৌক্তিক। বিমা ব্যবসায়ের অন্যতম একটি মূলনীতি হলো স্থলাভিষিক্তকরণের নীতি। এই নীতি অনুযায়ী বিমাকৃত সম্পত্তির সম্পূর্ণ ক্ষতিপূরণ দেওয়ার পর সম্পত্তির অবশিষ্টাংশ বা উদ্ধারযোগ্য অংশের মালিকানা বিমা প্রতিষ্ঠান পায়। এক্ষেত্রে বিমাগ্রহীতাকে অবশিষ্টাংশের মূল্য প্রদানে বিমা কোম্পানি বাধ্য থাকে না। মি. রিফাত তার ক্রয়কৃত গাড়িটি একটি বিমা কোম্পানির নিকট বিমা করেন। কিছুদিন পর দুর্ঘটনায় গাড়িটি সম্পূর্ণরূপে ক্ষতিগ্রস্ত হয়। বিমা কোম্পানি মি. রিফাতের বিমাদাবির সম্পূর্ণ অংশ পরিশোধ করে। গাড়িটির বাকি অংশ বিক্রি করে বিমা কোম্পানি ৫০ হাজার টাকা পায়। মি. রিফাত বিমা কোম্পানির নিকট এই ৫০ হাজার টাকা দাবি করেন এবং বিমা কোম্পানি তা পরিশোধে অস্বীকৃতি জানায়। উদ্দীপকে দুর্ঘটনার কারণে মি. রিফাতের গাড়ির সম্পূর্ণ অংশ ধ্বংস হয়। বিমা প্রতিষ্ঠানও চুক্তি অনুযায়ী তাকে সম্পূর্ণ ক্ষতিপূরণ দেয়। এক্ষেত্রে বিমার স্থলাভিষিক্তকরণের নীতি অনুযায়ী গাড়ির ধ্বংসাবশেষের মালিক হবে বিমা প্রতিষ্ঠান। আর এ কারণেই বিমা প্রতিষ্ঠান গাড়ির ধ্বংসাবশেষ বিক্রির অর্থ বিমাগ্রহীতাকে দিতে অস্বীকৃতি জানায়। তাই বলা যায়, স্থলাভিষিক্তকরণের নীতির আলোকে বিমা কোম্পানি কর্তৃক মি. রিফাতকে গাড়ি বিক্রির টাকা পরিশোধ না করা যথার্থ ছিল।"
        }
      ]
    },
    {
      "number": "10",
      "uddipok": "জনাব সলিল ২০২০ সালে একটি জীবন বিমাপত্র গ্রহণ করেন। ঐ বিমার জন্য তাকে যতদিন বেঁচে থাকবেন ততদিন প্রিমিয়াম প্রদান করতে হবে। তার মৃত্যুর পর তার সন্তানরা বিমা দাবি পাবে। ২০২৪ সালে তিনি অসুস্থ হয়ে পড়েন। তিনি বিমাটি বন্ধ করে দেন এবং তার প্রদত্ত প্রিমিয়াম ফেরত প্রদানের দাবি করেন।",
      "tag": "BB 25",
      "sub_questions": [
        {
          "label": "ক",
          "question": "জীবন বিমা কী?",
          "explanation": "যে বিমা চুক্তির বিষয়বস্তু মানুষেরজীবন ও জীবিকা তাকে জীবন বিমা বলে।"
        },
        {
          "label": "খ",
          "question": "জীবন বিমা চুক্তি সম্পাদনের ক্ষেত্রে প্রস্তাব গ্রহণ কখন কার্যকর হয়? ব্যাখ্যা করো।",
          "explanation": "জীবন বিমাপত্রের প্রথম কিস্তির রসিদ পাওয়া গেলে প্রস্তাব গ্রহণ কার্যকর হয়। প্রস্তাব নির্বাচনের পর প্রস্তাব গ্রহণ করার সিদ্ধান্ত নেওয়া হয়। সম্মতিপত্র ইস্যু করে বিমাগ্রহীতাকে বিমা সম্পর্কে বিস্তারিত বিষয়াদি জানিয়ে দেওয়া হয়। এরপর প্রথম কিস্তির রসিদ ইস্যু করা হয়। রসিদ ইস্যুর পরপরই বিমার প্রস্তাব গ্রহণ কার্যকর হয়।"
        },
        {
          "label": "গ",
          "question": "উদ্দীপকে জনাব সলিল কোন ধরনের জীবন বিমাপত্র গ্রহণ করেছিলেন? ব্যাখ্যা করো।",
          "explanation": "উদ্দীপকে জনাব সলিল অবিরাম কিস্তি আজীবন বিমাপত্র গ্রহণ করেছিলেন। এই বিমাপত্রে বিমাগ্রহীতাকে আজীবন বিমা কিস্তি পরিশোধ করতে হয়। বিমাকৃত ব্যক্তির মৃত্যুর পর তার মনোনীত ব্যক্তি বিমাদাবির অর্থ পায়। আজীবন এ বিমার কিস্তি পরিশোধ করা কষ্টসাধ্য হয়ে পড়ে। তাই এ বিমাপত্রটি তেমন জনপ্রিয় নয়। উদ্দীপকে জনাব সলিল ২০২০ সালে একটি জীবন বিমাপত্র গ্রহণ করেন। বিমাটির জন্য তাকে আজীবন প্রিমিয়াম প্রদান করতে হবে। তার মৃত্যুর পর তার সন্তানরা বিমাদাবি পাবে। জনাব সলিল তার দীর্ঘ ভবিষ্যৎ জীবনে নানা সমস্যার সম্মুখীন হতে পারেন। যে কারণে তার পক্ষে আজীবন প্রিমিয়াম চালানো সম্ভব নাও হতে পারে। এই বিষয়টি অবিরাম কিস্তি আজীবন বিমাপত্রের সাথে সাদৃশ্যপূর্ণ। যেখানে জীবনের শেষভাগে আয় কমে। ফলে কিস্তি পরিশোধ অসম্ভব হয়ে পড়ে। তাই বলা যায়, জনাব সলিলের গৃহীত জীবন বিমাপত্রটি হলো অবিরাম কিস্তি আজীবন বিমাপত্র।"
        },
        {
          "label": "ঘ",
          "question": "তুমি কি মনে করো, উদ্দীপকে জনাব সলিলের দাবিটি যৌক্তিক ছিল? তোমার উত্তরের সপক্ষে যুক্তি দাও।",
          "explanation": "উদ্দীপকে জনাব সলিলের দাবিটি যৌক্তিক নয় বলে আমি মনে করি। জীবন বিমা পলিসিতে একজন বিমাগ্রহীতা চাইলে আর্থিক সংকটের কারণে তার পলিসি বন্ধ করতে পারেন। তবে সেক্ষেত্রে তাকে বিমা পলিসিটি বিমা 'কোম্পানির কাছে সমর্পণ করতে হয়। সবকিছু বিবেচনা করে বিমা কোম্পানি বিমাগ্রহীতাকে কিছু আর্থিক সুবিধা দিয়ে থাকে। উক্ত আর্থিক সুবিধা সমর্পণ মূল্য হিসেবে প্রচলিত। উদ্দীপকে জনাব সলির ২০২০ সালে একটি জীবন বিমাপত্র গ্রহণ করেন। এর জন্য তাকে আজীবন প্রিমিয়াম প্রদান করতে হবে। তার মৃত্যুর পর সন্তানরা বিমা দাবি পাবে। ২০২৪ সালে তিনি অসুস্থ হয়ে পড়েন। তাই বিমাটি বন্ধ করে দেন। তিনি প্রদত্ত প্রিমিয়াম ফেরত প্রদানের দাবি করেন। আজীবন বিমাপত্রে শুধু বিমাগ্রহীতার মৃত্যুতেই বিমাদাবি তার নমিনিকে প্রদান করা হয়। কিন্তু উদ্দীপকে জনাব সলিল মৃত্যুবরণ করেননি। তিনি অসুস্থতার কারণে বিমাটি চালিয়ে যেতে ব্যর্থ হন। তাই তিনি কিস্তির টাকা পরিশোধের জন্য আবেদন করতে পারেন না। তবে তিনি সমর্পণ মূল্য পাবেন। কেননা জনাব সলিল ২০২৪ সাল পর্যন্ত কিস্তির টাকা পরিশোধ করেছেন। তাই বলা যায়, উদ্দীপকের জনাব সলিলের কিস্তির টাকা ফেরত চাওয়া যুক্তিযুক্ত নয়।"
        }
      ]
    },
    {
      "number": "11",
      "uddipok": "স্টার স্টিল মিল সকল শ্রমিকের জীবন এর জন্য একত্রে একটি জীবন বিমাপত্র গ্রহণ করেছে। জনাব শফিক ঐ মিল এর একজন শ্রমিক। তিনি এখন তার জীবনের ঝুঁকি নিয়ে চিন্তামুক্ত। কিন্তু তিনি তার সন্তানের ভবিষ্যৎ উচ্চশিক্ষার খরচ নিয়েও চিন্তিত।",
      "tag": "BB 25",
      "sub_questions": [
        {
          "label": "ক",
          "question": "মৃত্যুহার পঞ্জি কী?",
          "explanation": "মৃত্যুহার পঞ্জি হলো অতীত মৃত্যুহারের নথিপত্রের ওপর ভিত্তি করে ভবিষ্যতের মৃত্যুহার সম্পর্কে ধারণা করার একটি কৌশল।"
        },
        {
          "label": "খ",
          "question": "\"মেয়াদি জীবন বিমা সঞ্চয়ের হাতিয়ার হিসেবে কাজ করে\" ব্যাখ্যা করো।",
          "explanation": "সঞ্চয় ও বিনিয়োগের সুবিধা পাওয়া যায় বলে মেয়াদি জীবন বিমা সঞ্চয়ের হাতিয়ার হিসেবে কাজ করে। যে বিমাপত্র একটি নির্দিষ্ট মেয়াদের জন্য করা হয় এবং মেয়াদ উত্তীর্ণ হলে লাভসহ বিমাকৃত টাকা ফেরত পাওয়া যায় তাকে মেয়াদি জীবন বিমাপত্র বলে। এইবিমাপত্রের মেয়াদ শেষ হওয়ার আগে বিমাগ্রহীতার মৃত্যু হলে তার মনোনীত ব্যক্তিকে বিমাদাবি পরিশোধ করা হয়। এ বিমাপত্রে নিশ্চিত বিমাদাবি পাওয়া যায়। এজন্য মেয়াদি জীবন বিমা সঞ্চয়ের হাতিয়ার হিসেবে কাজ করে।"
        },
        {
          "label": "গ",
          "question": "উদ্দীপকে স্টারস্টিল মিল কোন ধরনের জীবনবিমা পত্র গ্রহণ করেছে? ব্যাখ্যা করো।",
          "explanation": "উদ্দীপকের স্টার স্টিল মিল গোষ্ঠী বিমাপত্র গ্রহণ করেছে। এ বিমা ব্যবস্থায় একটি বিশেষ গোষ্ঠীর অনেকজন ব্যক্তির জীবনকে একটি বিমাপত্রের অধীনে বিমা করা হয়। ফলে বিমা খরচ ও প্রিমিয়ামের হার অনেক কম হয়। এ বিমাপত্রের অধিভুক্ত কোনো বিমাগ্রহীতা মারা গেলেও বিমাপত্রটি সচল থাকে। উদ্দীপকে স্টার স্টিল মিল সকল শ্রমিকের জীবনের জন্য একত্রে একটি জীবন বিমাপত্র গ্রহণ করেছে। জনাব শফিক উক্ত মিলের একজন শ্রমিক। তিনি এখন তার জীবনের ঝুঁকি নিয়ে চিন্তামুক্ত। এখানে স্টার স্টিল মিলের গৃহীত বিমাপত্রটির অন্যতম বৈশিষ্ট্য হলো একক বিমা ব্যবস্থার মাধ্যমে অনেক কর্মীর জীবনের ওপর বিমা করা। উক্ত বৈশিষ্ট্যটি গোষ্ঠী বিমার বৈশিষ্ট্যের সাথে পুরোপুরি সাদৃশ্যপূর্ণ। তাই বলা যায়, উদ্দীপকের স্টার স্টিল মিল গোষ্ঠী বিমার মাধ্যমে কোম্পানির সকল কর্মকর্তা-কর্মচারীর, নিরাপত্তা নিশ্চিত করে।"
        },
        {
          "label": "ঘ",
          "question": "উদ্দীপকে উল্লিখিত জনাব শফিকের চিন্তা দূরীকরণে তোমার পরামর্শ কী? যুক্তি দাও।",
          "explanation": "উদ্দীপকে উল্লিখিত জনাব শফিকের চিন্তা দূরীকরণে তিনি শিক্ষাবৃত্তি বিমাপত্র গ্রহণ করতে পারেন। শিক্ষাবৃত্তি বিমাপত্র সন্তান-সন্ততিদের লেখাপড়ার স্বার্থে গ্রহণ করা হয়। এক্ষেত্রে বিমাগ্রহীতা নির্দিষ্ট মেয়াদের জন্য শিক্ষাবৃত্তি বিমাপত্র খুলে বিমা কিস্তির অর্থ প্রদান করতে থাকে। মেয়াদ শেষে বিমাকারী প্রতিষ্ঠান নির্দিষ্ট সময় পর্যন্ত বিমাপত্রে উল্লিখিত পোষ্য বা সন্তানকে নির্দিষ্ট সময় পরপর বৃত্তি হিসেবে অর্থ প্রদান করে উদ্দীপকে স্টার স্টিল মিল সকল শ্রমিকের জীবনের জন্য একত্রে একটি জীবন বিমাপত্র গ্রহণ করেছে। জনাব শফিক উক্ত মিলের একজন শ্রমিক। তিনি এখন তার জীবনের ঝুঁকি নিয়ে চিন্তামুক্ত। কিন্তু তিনি তার সন্তানের ভবিষ্যত উচ্চশিক্ষার খরচ নিয়ে দুশ্চিন্তায় আছেন। উদ্দীপকের পরিস্থিতিতে শিক্ষাবৃত্তি বিমাপত্রের মাধ্যমে জনাব শফিক তার সন্তানের শিক্ষাব্যয় নির্বাহের নিশ্চয়তা লাভ করতে পারবেন। এটি নির্দিষ্ট মেয়াদ শেষে তার সন্তানের লেখাপড়ার খরচ যোগাবে। জনাব শফিক যদি নির্দিষ্ট মেয়াদের আগে মারা যান, তবে আর বিমা কিস্তির অর্থ প্রদানের প্রয়োজন পড়বে না। এক্ষেত্রে বিমাগ্রহীতা মৃত্যুর পর হতেই বিমাকারী তার সন্তানকে শিক্ষাবৃত্তি প্রদান করবে। তাই বলা যায়, শিক্ষাবৃত্তি বিমাপত্রই জনার শফিকের চিন্তা দূরীকরণের অবলম্বনযোগ্য পন্থা বলে আমি মনে করি।"
        }
      ]
    }
  ]
}