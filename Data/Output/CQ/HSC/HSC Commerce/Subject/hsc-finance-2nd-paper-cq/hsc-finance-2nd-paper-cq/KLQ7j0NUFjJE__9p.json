{
  "title": "ঢাকা বোর্ড ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব শাফি যে ব্যাংকে কর্মরত আছেন, সে ব্যাংকটি মুদ্রা বাজারের স্থিতিশীলতা রক্ষা ও ঋণ নিয়ন্ত্রণের সাথে সংশ্লিষ্ট। অন্যদিকে, জনাব কাফির কর্মরত ব্যাংকটি প্রধানত জনগণের কাছ থেকে আমানত সংগ্রহ এবং ঋণদানের মাধ্যমে প্রয়োজনীয় মুনাফা অর্জন করে থাকে। কার্যাবলি ভিন্ন হলেও কাফির ব্যাংককে শাফির ব্যাংকের নিকট দায়বদ্ধ থাকতে হয়।",
      "tag": "DB 25",
      "sub_questions": [
        {
          "label": "ক",
          "question": "রাষ্ট্রায়ত্ত ব্যাংক কী?",
          "explanation": "বেসরকারি মালিকানায় প্রতিষ্ঠিত কোনো ব্যাংককে সরকার পরবর্তীতে রাষ্ট্রের মালিকানায় আনলে তাকে রাষ্ট্রায়াত্ত ব্যাংক বলে।"
        },
        {
          "label": "খ",
          "question": "ব্যাংকিং বলতে কী বোঝায়?",
          "explanation": "ব্যাংক কর্তৃক সম্পাদিত কাজকে ব্যাংকিং বলা হয়। ব্যাংকিং হলো ব্যাংকের সামগ্রিক কাজের সমন্বিত রূপ। বিভিন্ন হিসাব (সঞ্চয়ী, চলতি, স্থায়ী) খুলে ব্যাংক আমানত সংগ্রহ, ঋণদান, বিনিয়োগ, বিল বাট্টাকরণ, প্রত্যয়পত্র ইস্যু, এটিএম কার্ড ইস্যু ইত্যাদি কাজ করে, যা ব্যাংকিং নামে পরিচিত। ব্যাংকিং কাজ পরিচালনা করেন ব্যাংকার।"
        },
        {
          "label": "গ",
          "question": "উদ্দীপকে উল্লিখিত শাফির ব্যাংকটি কোন ধরনের ব্যাংক? ব্যাখ্যা করো।",
          "explanation": "উদ্দীপকে জনাব শাফির কর্মরত ব্যাংকটি হলো কেন্দ্রীয় ব্যাংক। অর্থবাজার ও ব্যাংক ব্যবস্থার নিয়ন্ত্রক কেন্দ্রীয় ব্যাংক। জনকল্যাণের উদ্দেশ্যে সরকারি নিয়ন্ত্রণে পরিচালিত দেশের এক ও অনন্য ব্যাংকিং প্রতিষ্ঠানই হলো কেন্দ্রীয় ব্যাংক। মুদ্রামান ও বৈদেশিক মুদ্রা সংরক্ষণ এবং ঋণ নিয়ন্ত্রণের মাধ্যমে স্থিতিশীল অর্থনৈতিক অবস্থা সৃষ্টিতে এ ব্যাংক কাজ করে। উদ্দীপকে জনাব শাফির কর্মরত ব্যাংকটি দেশের মুদ্রাবাজারের স্থিতিশীলতা রক্ষা ও ঋণ নিয়ন্ত্রণের সাথে যুক্ত। সুতরাং, জনাব শাফির ব্যাংকটি দেশের অর্থব্যবস্থা ও ব্যাংক ব্যবস্থার নিয়ন্ত্রক হিসেবে কাজ করে। এই দায়িত্ব শুধু একটি দেশের কেন্দ্রীয় ব্যাংক পালন করে। কেন্দ্রীয় ব্যাংক বাজারে মুদ্রা সরবরাহ হ্রাস-বৃদ্ধি করে মুদ্রাবাজার স্থিতিশীল রাখে। আবার, ঋণ নিয়ন্ত্রণের বিভিন্ন পদ্ধতিও ব্যবহার করে থাকে। তাই বলা যায়, জনাব শাফির কর্মরত ব্যাংকটি দেশের কেন্দ্রীয় ব্যাংক।"
        },
        {
          "label": "ঘ",
          "question": "উদ্দীপকে উল্লিখিত কাফির ব্যাংকটি শাফির ব্যাংকের নিকট দায়বদ্ধ থাকার যৌক্তিকতা বিশ্লেষণ করো।",
          "explanation": "উদ্দীপকে জনাব কাফি যে ব্যাংকে কর্মরত আছেন সেটি তালিকাভুক্ত বাণিজ্যিক ব্যাংক হওয়ায় এটি জনাব শাফির কর্মরত ব্যাংক তথা কেন্দ্রীয় ব্যাংকের কাছে দায়বদ্ধ। সহজে নিয়ন্ত্রণের লক্ষ্যে কেন্দ্রীয় ব্যাংক দেশের সব বাণিজ্যিক ব্যাংক ও আর্থিক প্রতিষ্ঠানকে তালিকাভুক্ত করে। ফলে ব্যাংকগুলো কেন্দ্রীয় ব্যাংকের নির্দেশিত নীতিমালা মেনে চলে। আবার, তালিকাভুক্ত ব্যাংকগুলো কেন্দ্রীয় ব্যাংক থেকে ঋণ সুবিধাসহ অন্যান্য আর্থিক সুবিধাও পায়। তালিকাভুক্ত ব্যাংকের সহায়তায় কেন্দ্রীয় ব্যাংকের অর্থবাজার নিয়ন্ত্রণ সহজ হয়। উদ্দীপকে জনাব কাফির ব্যাংকটি প্রধানত জনগণের কাছ থেকে আমানত নেয় এবং প্রয়োজনে ঋণদান করে। এর মাধ্যমে উক্ত ব্যাংকটি প্রয়োজনীয় মুনাফা অর্জন নিশ্চিত করে। অন্যদিকে, জনাব শাফি অন্য একটি ব্যাংকে কর্মরত আছেন, যেটি দেশের কেন্দ্রীয় ব্যাংক। উদ্দীপক অনুযায়ী জনাব কাফির ব্যাংকটি জনাব শাফির ব্যাংকের কাছে দায়বদ্ধ। দেশের সব বাণিজ্যিক ব্যাংক কেন্দ্রীয় ব্যাংকের তালিকার অন্তর্ভুক্তিতে বাধ্য। ফলে জনাব কাফির ব্যাংকটিও জনাব শাফির ব্যাংকের কাছে তালিকাভুক্ত। তালিকাভুক্ত ব্যাংকগুলো কেন্দ্রীয় ব্যাংকের সব নীতিমালা ও নির্দেশনা মানতে বাধ্য থাকে। কেন্দ্রীয় ব্যাংক যেকোনো ব্যাপারে তালিকাভুক্ত ব্যাংকগুলোকে সহায়তা করতে পারে। এক্ষেত্রে তালিকাভুক্ত ব্যাংকগুলো যেকোনো বিষয়ে কেন্দ্রীয় ব্যাংকের কাছে জবাবদিহিতায় বাধ্য। তাই বলা যায়, প্রকৃতি ও প্রয়োজনেই জনাব কাফির কর্মরত বাণিজ্যিক ব্যাংক জনাব শাফির কর্মরত কেন্দ্রীয় ব্যাংকের কাছে দায়বদ্ধ।"
        }
      ]
    },
    {
      "number": "2",
      "uddipok": "অনেকগুলো শাখার মাধ্যমে যমুনা ব্যাংক পরিচালিত হয়ে থাকে। অপরদিকে, একটিমাত্র অফিসের মাধ্যমে মেঘনা ব্যাংক ব্যাংকিং কার্যক্রম পরিচালনা করে। যমুনা ব্যাংকের মুনাফা মেঘনা ব্যাংকের চেয়ে যেমন বেশি তেমনই এর কাজের পরিধিও অনেক ব্যাপক ও বিস্তৃত।",
      "tag": "DB 25",
      "sub_questions": [
        {
          "label": "ক",
          "question": "একক ব্যাংক কী?",
          "explanation": "যে ব্যাংকের কাজ শুধু একটি নির্দিষ্ট অফিসের মাধ্যমে পরিচালিত হয় তাকে একক ব্যাংক বলে।"
        },
        {
          "label": "খ",
          "question": "শাখা ব্যাংক বলতে কী বোঝায়?",
          "explanation": "যে ব্যাংকিং ব্যবস্থায় একটি প্রধান অফিসের অধীনে দেশে-বিদেশে শাখা প্রতিষ্ঠার মাধ্যমে ব্যাংকিং কাজ করা হয় তাকে শাখা ব্যাংক বলে। শাখা ব্যাংক একটি বৃহদায়তন ব্যাংকিং প্রতিষ্ঠান। দক্ষ ব্যবস্থাপনার কারণে এ সংগঠনের কাঠামো বেশ শক্তিশালী। কারণ এর আর্থিক সামর্থ্য বেশি থাকে। বাংলাদেশের ব্যাংক ব্যবস্থা সামগ্রিকভাবে শাখা ব্যাংকের আওতাধীন।"
        },
        {
          "label": "গ",
          "question": "উদ্দীপকে উল্লিখিত যমুনা ব্যাংক কোন ধরনের সুবিধা পায়? ব্যাখ্যা করো।",
          "explanation": "উদ্দীপকে 'যমুনা' ব্যাংকটি শাখা ব্যাংকের সুবিধা পায়। শাখা ব্যাংক ব্যবস্থায় অনেক শাখা অফিসের মাধ্যমে ব্যাংকিং কাজ পরিচালনা করা হয়। একটি কেন্দ্রীয় অফিসের মাধ্যমে এই শাখাগুলোকে পরিচালনা করা হয়। বাংলাদেশের ব্যাংকব্যবস্থা শাখা ব্যাংকব্যবস্থার আওতাধীন। 'উদ্দীপকে 'যমুনা' ব্যাংকের একই নামে অনেক শাখা আছে। কারণ ব্যাংকটি একাধিক শাখার মাধ্যমে ব্যাংকিং ব্যবসায় পরিচালনা করে। তাই এটি শাখা ব্যাংক। অনেক শাখা অফিস থাকায় প্রতিষ্ঠানটির গ্রাহকের সংখ্যাও বেশি হয়। গ্রাহকের সংখ্যা বেড়ে যাওয়ার কারণে 'যমুনা' ব্যাংকের আমানত সংগ্রহের সম্ভাবনাও বাড়ে। এই কারণে 'যমুনা' ব্যাংকটি বেশি মূলধন গঠনের সুবিধা পায়। এছাড়া 'যমুনা' ব্যাংকের এক শাখার অর্থ প্রয়োজন পড়লে অন্য শাখা থেকে সংগ্রহ করতে পারে। এজন্য 'যমুনা' ব্যাংকের তারল্য সংকটের আশঙ্কা খুবই কম হয়। তাই বলা যায়, 'যমুনা' ব্যাংকটি শাখা ব্যাংকের সব সুবিধাই পায় বলে আমি মনে করি।"
        },
        {
          "label": "ঘ",
          "question": "উদ্দীপকের যমুনা ব্যাংক ও মেঘনা ব্যাংকের মধ্যে তুলনামূলক পার্থক্য বিশ্লেষণ করো।",
          "explanation": "উদ্দীপকে 'যমুনা' ও 'মেঘনা'ব্যাংকের মধ্যে প্রধান পার্থক্য হলো ব্যাংকিং পদ্ধতি। শাখা ব্যাংকিং পদ্ধতি বলতে কেন্দ্রীয় অফিসের অধীনে অনেক শাখা পরিচালনা করাকে বোঝায়। অপরপক্ষে, একক ব্যাংকিং পদ্ধতি হলো একটিমাত্র অফিসের মাধ্যমে ব্যাংকিং কাজ পরিচালনা করা। একক ব্যাংক অপেক্ষা শাখা ব্যাংক অধিক প্রচলিত ও জনপ্রিয়। উদ্দীপকে 'যমুনা' ব্যাংকের একই নামে অনেক শাখা আছে।'ব্যাংকটি উক্ত শাখাগুলোর মাধ্যমে ব্যাংকিং কার্যাবলি পরিচালনা করে। 'যমুনা',ব্যাংকটি হলো শাখা ব্যাংক। অপরদিকে, 'মেঘনা' ব্যাংক একটিমাত্র অফিস নিয়ে ব্যাংকিং কাজ পরিচালনা করে। তাই 'মেঘনা'ব্যাংকটি হলো একক ব্যাংক। 'যমুনা' ব্যাংকের মুনাফা 'মেঘনা' ব্যাংকের তুলনায় বেশি এবং 'যমুনা' ব্যাংকের কার্য পরিধিও ব্যাপক। এখানে 'মেঘনা' ব্যাংকের কাজ একটি নির্দিষ্ট অঞ্চল পর্যন্তই সীমাবদ্ধ। আবার, 'যমুনা' ব্যাংকের কাজ অনেকগুলো অঞ্চলে বিস্তৃত। 'মেঘনা' ব্যাংকটি হলো একটি ছোট আকারের ব্যাংকিং প্রতিষ্ঠান। আবার, 'যমুনা' ব্যাংকটি হলো একটি বড় আকারের ব্যাংকিং প্রতিষ্ঠান। একটি অফিস থাকায় 'মেঘনা' ব্যাংকে বেশি তারল্য (Liquidity Reserve) রাখতে হয়। তবে এক শাখা থেকে পাশের শাখায় সহজেই অর্থ নেওয়া যায় বলে 'যমুনা' ব্যাংকে কম 'তারল্য রাখলেও চলে। একটিমাত্র শাখা থাকায় 'মেঘনা' ব্যাংকে ঝুঁকি বণ্টন সম্ভব হয় না। অনেক শাখা থাকায় 'যমুনা' ব্যাংক সহজে ঝুঁকি বণ্টন করতে পারে। এতে এক শাখায় লোকসান হলেও তা অন্য শাখার মুনাফার সাথে সমন্বয় করা যায়। তাই বলা যায়, ব্যাংকিং কার্যক্রমের পার্থক্যের কারণেই যমুনা ব্যাংকের তুলনায় মেঘনা ব্যাংক আলাদাভাবে পরিচালিত হয়।"
        }
      ]
    },
    {
      "number": "3",
      "uddipok": "ঢাকার একটি বড় ব্যাংক যেটি সকল ব্যাংকের অভিভাবক হিসাবে পরিচিত। এই ব্যাংকটি দেশের বিভিন্ন জায়গায় আঞ্চলিক কার্যালয় স্থাপন করে তার কার্যক্রম পরিচালনা করে। প্রতিটি কার্যালয়ে একটি নির্দিষ্ট কক্ষ আছে, যেখানে প্রতিদিন বিভিন্ন ব্যাংকের চেক, ড্রাফট ইত্যাদি জমা হয় নিষ্পত্তির জন্য।",
      "tag": "",
      "sub_questions": [
        {
          "label": "ক",
          "question": "ঋণ নিয়ন্ত্রণ কী?",
          "explanation": "ঋণের পরিমাণ কাম্য স্তরে বজায় রাখাকে ঋণ নিয়ন্ত্রণ বলে।"
        },
        {
          "label": "খ",
          "question": "\"কেন্দ্রীয় ব্যাংক অন্যান্য ব্যাংকের ব্যাংকার\"- ব্যাখ্যা করো।",
          "explanation": "তালিকাভুক্ত ব্যাংকগুলো কেন্দ্রীয় ব্যাংকে হিসাব খুলে বিভিন্ন ব্যাংকিং সুবিধা পায় বলে এটিকে অন্যান্য ব্যাংকের ব্যাংকার বলা হয়। সাধারণ জনগণ যেভাবে বাণিজ্যিক ব্যাংকে হিসাব খুলে ব্যাংকিং সেবা পেয়ে থাকে, তেমনি তালিকাভুক্ত ব্যাংকসমূহও কেন্দ্রীয় ব্যাংকে হিসাব খুলে লেনদেন করে। দেশের ব্যাংকিং প্রতিষ্ঠানগুলো এই ব্যাংককে ঘিরেই তাদের ব্যবসায়িক কাজ পরিচালনা করে।"
        },
        {
          "label": "গ",
          "question": "উদ্দীপকে উল্লিখিত ব্যাংকটি কোন ধরনের ব্যাংক তা আলোচনা করো।",
          "explanation": "উদ্দীপকের আলোচিত ব্যাংকটি দেশের কেন্দ্রীয় ব্যাংক। জনকল্যাণের উদ্দেশ্যে সরকারের নিয়ন্ত্রণে পরিচালিত দেশের একক ব্যাংকিং প্রতিষ্ঠান হলো কেন্দ্রীয় ব্যাংক। এ ব্যাংক দেশের বিভিন্ন অঞ্চলে আঞ্চলিক কার্যালয় স্থাপনের মাধ্যমে তালিকাভুক্ত ব্যাংকসমূহের কাজ নিয়ন্ত্রণ ও তদারকি করে। উদ্দীপকে উল্লেখ্য ঢাকার একটি বড় ব্যাংক যেটি সকল ব্যাংকের অভিভাবক হিসেবে পরিচিত। ব্যাংকটি ঢাকা ছাড়াও দেশের বিভিন্ন অঞ্চলে কার্যালয় স্থাপনের মাধ্যমে ব্যাংকিং কার্যক্রম পরিচালনায় সহায়তা করে। এ ছাড়া ব্যাংকটির প্রতিটি কার্যালয়ে অন্য ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির জন্য প্রতিদিন চেক, ড্রাফট প্রভৃতি জমা হয়। সুতরাং, ব্যাংকটি আন্তঃব্যাংকিং দেনা-পাওনা নিষ্পত্তিতে নিকাশ ঘরের দায়িত্ব পালন করে, যা কেন্দ্রীয় ব্যাংকের অন্যতম বৈশিষ্ট্য। তাই বলা যায়, উদ্দীপকের ব্যাংকটি একটি কেন্দ্রীয় ব্যাংক।"
        },
        {
          "label": "ঘ",
          "question": "উদ্দীপকে উল্লিখিত যে কার্যাবলির কথা বলা হয়েছে তা অন্যান্য ব্যাংক পালন করতে পারে কি? উত্তরের সপক্ষে যুক্তি দাও।",
          "explanation": "উদ্দীপকে উল্লিখিত ব্যাংকটির নিকাশ ঘরের কাজ শুধু কেন্দ্রীয় ব্যাংক দ্বারা পরিচালিত হয় বিধায় তা অন্যান্য ব্যাংক পালন করতে পারে না। নিকাশ ঘর হলো কেন্দ্রীয় ব্যাংক কর্তৃক নিয়ন্ত্রিত ও পরিচালিত আন্তঃব্যাংকিং দেনা-পাওনা নিষ্পত্তির স্থান। নির্দিষ্ট এলাকায় অবস্থিত তালিকাভুক্ত ব্যাংকগুলোর মধ্যকার চেক, ড্রাফট,বিল প্রভৃতি লেনদেন থেকে সৃষ্ট দেনা- পাওনা নিকাশ ঘর নিষ্পত্তি করে। উদ্দীপকে উল্লেখ্য ঢাকাসহ দেশের বিভিন্ন অঞ্চলে কেন্দ্রীয় ব্যাংকের কার্যালয় আছে। এসব কার্যালয়ের মাধ্যমে ব্যাংকটি তার কার্যক্রম পরিচালনা করছে। তালিকাভুক্ত ব্যাংকের মধ্যকার দেনা-পাওনা নিষ্পত্তির কাজটিও মূলত এ ব্যাংক করে। অন্য ব্যাংকসমূহের মুরুব্বি নামে পরিচিত উদ্দীপকের কেন্দ্রীয় ব্যাংকটি নিকাশ ঘরের কার্যক্রম পরিচালনা করে। কেন্দ্রীয় ব্যাংক এ কাজটি সম্পাদনের একক অধিকারী প্রতিষ্ঠান। কোনো তালিকাভুক্ত বা অ-তালিকাভুক্ত ব্যাংক এ দায়িত্ব পালনের অধিকারী নয়। তাই বলা যায়, বৈশিষ্ট্য বিচারে ওপরে উল্লিখিত নিকাশ ঘরের কাজটি অন্য ব্যাংক করতে পারে না।"
        }
      ]
    },
    {
      "number": "4",
      "uddipok": "জনাব আলী তার আম বিক্রির ৬ লক্ষ টাকা থেকে ১ লক্ষ টাকা একটি ব্যাংক হিসাবে জমা রাখেন; যেখানে দৈনিক যতবার খুশি টাকা জমা রাখা গেলেও কিছু বাধ্যবাধকতার মধ্যে থেকে টাকা উত্তোলন করতে হয়। অবশিষ্ট টাকা তিনি অন্য একটি ব্যাংক হিসাবে দীর্ঘ সময়ের জন্য জমা রাখেন।",
      "tag": "DB 25",
      "sub_questions": [
        {
          "label": "ক",
          "question": "স্থায়ী হিসাব কী?",
          "explanation": "যে হিসাবে অর্থ নির্দিষ্ট মেয়াদের জন্য জমা রাখা হয় এবং ব্যাংক স্থায়ী আমানতের রসিদ সরবরাহ করে তাকে স্থায়ী হিসাব বলে।"
        },
        {
          "label": "খ",
          "question": "চলতি হিসাব বলতে কী বোঝায়?",
          "explanation": "যে হিসাবের মাধ্যমে ব্যাংক তার গ্রাহককে যতবার ইচ্ছা অর্থ জমা ও উত্তোলনের সুযোগ দেয় তাকে চলতি হিসাব বলে। চলতি হিসাবের আমানতকারীকে ব্যাংক কোনো সুদ বা মুনাফা দেয় না। এই হিসাব খোলার জন্য ন্যূনতম জমার কোনো বাধ্যবাধ্যকতা নেই। আমানতকারী চলতি হিসাবের মাধ্যমে ব্যাংক জমাতিরিক্ত উত্তোলনের সুযোগ পায়। শিল্পপতি ও ব্যবসায়ী শ্রেণির জন্য এরূপ হিসাব উপযোগী।"
        },
        {
          "label": "গ",
          "question": "উদ্দীপকে উল্লিখিত জনাব আলী প্রথম ব্যাংক হিসাবটি কোন ধরনের ব্যাংক হিসাব? র‍্যাখ্যা করো।",
          "explanation": "লাউদ্দীপকে উল্লিখিত জনাব আলীর প্রথম হিসাবটি হলো সঞ্চয়ী হিসাব। সঞ্চয়ী হিসাবে আমানতকারী যতবার ইচ্ছা অর্থ জমা দিতে পারে। তবে সপ্তাহে দু'বারের বেশি অর্থ উত্তোলন করতে পারে না। এক্ষেত্রে আমানতকারীর জমাকৃত অর্থের ওপর স্বল্প পরিমাণ সুদ দেওয়া হয়। চাকরিজীবী ও নির্দিষ্ট আয়ের মানুষের জন্য সঞ্চয়ী হিসাব উপযোগী। উদ্দীপকে জনাব আলী ৬ লক্ষ টাকার আম বিক্রি করেন। উক্ত টাকা থেকে তিনি ১ লক্ষ টাকা একটি ব্যাংক হিসাবে জমা রাখেন। যেখানে দৈনিক যতবার খুশি টাকা জমা রাখা যায়। তবে কিছু বাধ্যবাধকতার মধ্যে থেকে টাকা উত্তোলন করতে হয়। জনাব আলী মূলত সঞ্চয়ী হিসাবে টাকা জমা রাখেন। এর মাধ্যমে দিনে অনেকবার টাকা জমা দেওয়া গেলেও উত্তোলনে বাধ্যবাধকতা মেনে চলেন। তাই বলা যায়, জনাব আলীর প্রথম হিসাবটি হলো সঞ্চয়ী হিসাব।"
        },
        {
          "label": "ঘ",
          "question": "উদ্দীপকে বর্ণিত অবশিষ্ট টাকা দীর্ঘমেয়াদের জন্য অন্য একটি ব্যাংক হিসাবে জমা রাখার সিদ্ধান্তের যৌস্তিকতা বিশ্লেষণ করো।",
          "explanation": "উদ্দীপকে বর্ণিত অবশিষ্ট টাকা দীর্ঘমেয়াদের জন্য স্থায়ী হিসাবে জমা রাখা লাভজনক। যে হিসাবে দীর্ঘমেয়াদি সময়ের জন্য অর্থ জমা রাখা হয় তাকে স্থায়ী হিসাব বলে। এ হিসাবে গ্রাইক নির্দিষ্ট সময়ের পূর্বে অর্থ উত্তোলন করতে পারেন না। এক্ষেত্রে আমানতকারী জমাকৃত অর্থের ওপর বেশি লাভ বা সুদ পায়। নির্দিষ্ট সময় শেষে আমানতকারী জমা রসিদ ব্যবহার করে হিসাবের অর্থ উত্তোলন করতে পারেন। উদ্দীপকে জনাব আলী আম বিক্রি করে ৬ লক্ষ টাকা পান। এ টাকা থেকে তিনি ১ লক্ষ টাকা একটি ব্যাংক হিসাবে জমা রাখেন। যেখানে দৈনিক যতবার খুসি টাকা জমা রাখা যায়। তবে কিছু বাধ্যবাধকতার মধ্যে টাকা উত্তোলন করতে হয়। তিনি অবশিষ্ট টাকা অন্য একটি ব্যাংক হিসাবে দীর্ঘ সময়ের জন্য জমা রাখেন। অর্থাৎ, তিনি প্রথমে সঞ্চয়ী হিসাবে টাকা জমা রাখেন এবং পরবর্তীতে স্থায়ী হিসাবে টাকা জমা রাখেন। আমানতকারী বেশি লাভের আশায় দীর্ঘ সময়ের জন্য স্থায়ী হিসাবে অর্থ জমা রাখে। যেখানে অন্যান্য হিসাবের তুলনায় বেশি হারে সুদ বা লাভপাওয়া যায়। এক্ষেত্রে আমানতকারী নির্দিষ্ট সময়ের পর লাভসহ সব অর্থ উত্তোলন করতে পারে। উদ্দীপকে জনাব আলী তার অবশিষ্ট টাকা স্থায়ী হিসাবে জমা রাখেন। এ হিসাব থেকে জনাব আলী জমাকৃত অর্থের ওপর বেশি সুদ পাবেন। যেটি তার সঞ্চয়ী হিসাবের লাভ থেকে বেশি। তাই বলা যায়, লাভজনকতার বিচারে জনাব আলীর অবশিষ্ট টাকা স্থায়ী হিসাবে জমা রাখা যৌক্তিক।"
        }
      ]
    },
    {
      "number": "5",
      "uddipok": "শিল্পপতি সুমন সাহেব তার কর্মচারীদের দাগকাটা চেকের মাধ্যমে বেতন পরিশোধ করেন। আশিক একজন নতুন কর্মচারী বেতন বাবদ একটি দাগকাটা চেক পায়, সেখানে দুটি রেখার মধ্যে A/C Payee লেখা ছিল। আশিককে তার বন্ধু চেকটিকে অধিক নিরাপদ চেক বলে জানায়।",
      "tag": "DB 25",
      "sub_questions": [
        {
          "label": "ক",
          "question": "চেকের প্রাপক কে?",
          "explanation": "চেকের আদেষ্টা অর্থ পরিশোধের জন্য যার নাম চেকের পাতায় উল্লেখ করে তাকে চেকের প্রাপক বলে।"
        },
        {
          "label": "খ",
          "question": "হুকুম চেক বলতে কী বোঝায়?",
          "explanation": "যে চেকে প্রাপকের নামের পরে 'অথবা আদেশ অনুসারে' কথাটি লেখা থাকে তাকে আদেশ বা হুকুম চেক বলে। এ চেকের প্রাপকের কলামে যার নাম লেখা থাকে ব্যাংক তাকে অর্থ পরিশোধ করে। আবার প্রাপকের লিখিত অনুমোদনক্রমে অন্য ব্যক্তিকেও ব্যাংক এ চেকের অর্থ পরিশোধ করে। চেকের টাকা গ্রহণ করার আগে প্রাপককে বা অনুমোদন বলে প্রাপককে ব্যাংকের নিকট গ্রহণযোগ্য পরিচিতি প্রদান করতে হয়। অর্থ প্রাপ্তির নিশ্চয়তার জন্য এটি বাহক চেকের তুলনায় বেশি নিরাপদ।"
        },
        {
          "label": "গ",
          "question": "উদ্দীপকে উল্লিখিত চেকটি নিরাপদ কেন? ব্যাখ্যা করো।",
          "explanation": "উদ্দীপকে উল্লিখিত চেকটি দাগকাটা চেক হওয়ায় এটি নিরাপদ। দাগকাটা চেকের অর্থ প্রাপককে তার ব্যাংক হিসাবের মাধ্যমে উত্তোলন করতে হয়। বাহক বা হুকুম চেকের বামকোণে দুটো সমান্তরাল রেখা এঁকে এ চেক তৈরি করা হয়। দুটো সমান্তরাল রেখার মাঝে 'প্রাপকের হিসাব, অ্যান্ড কোং, হস্তান্তরযোগ্য নয়' ইত্যাদি লেখা থাকতে পারে অথবা ফাঁকা থাকে। প্রাপকের ব্যাংক হিসাব ছাড়া অন্য কেউ এ চেকের অর্থ উত্তোলন করে পারে না বলে এ চেক অধিক নিরাপদ। উদ্দীপকে সুমন একজন শিল্পপতি। তিনি তার কর্মচারীদের দাগকাটা চেকের মাধ্যমে বেতন পরিশোধ করেন। আশিক একজন নতুন কর্মচারী। সে বেতন বাবদ একটি দাগকাটা চেক পায়। সেখানে দুটি রেখার মধ্যে 'A/C Payee' লেখা ছিল। আশিককে তার বন্ধু উক্ত চেকটিকে অধিক নিরাপদ জানায়। কারণ উক্ত চেকের অর্থ শুধু আশিক তার ব্যাংক হিসাবে জমা দিয়ে উত্তোলন করতে পারবে। অন্য কেউ তা পারবে না। তাই বলা যায় উদ্দীপকে উল্লিখিত চেকটি দাগকাটা চেক হওয়ায় এটি অধিক নিরাপদ।"
        },
        {
          "label": "ঘ",
          "question": "উদ্দীপকে উল্লিখিত সুমন সাহেবের কর্মচারীদের সাথে আর্থিক লেনদেনের মাধ্যমটি কি সঠিক? বিশ্লেষণ করো।",
          "explanation": "উদ্দীপকে উল্লিখিত সুমন সাহেবের কর্মচারীদের সাথে চেকের মাধ্যমে আর্থিক লেনদেন সঠিক। চেক হলো সবচেয়ে জনপ্রিয় ও বহুল ব্যবহৃত ঋণের দলিল। বাহক চেক নগদ অর্থের বিকল্প হিসেবে ব্যবহার করা যায়। যার মাধ্যমে বাহক ব্যাংক থেকে খুব সহজে নগদ অর্থ সংগ্রহ করতে পারে। আবার অধিক নিরাপত্তার জন্য বাহক চেকের পরিবর্তে হুকুম বা দাগকাটা চেক ব্যবহার করা হয়। উদ্দীপকে সুমন সাহেব একজন শিল্পপতি। তিনি তার কর্মচারীদের দাগকাটা চেকের মাধ্যমে বেতন পরিশোধ করেন। আশিক একজন নতুন কর্মচারী। সে বেতন বাবদ একটি দাগকাটা চেক পায়। সেখানে দু'টি রেখার মধ্যে 'A/C Payee' লেখা ছিল। আশিককে তার বন্ধু চেকটি অধিক নিরাপদ চেক বলে জানায়। আশিকের বেতন বাবদ প্রাপ্ত চেকটি নগদ অর্থের বিপরীতে তাকে প্রদান করা হয়। লেনদেনের ক্ষেত্রে চেক একটি প্রামাণ্য দলিল। চেক যথানিয়মে উপস্থাপনের পরও অমর্যাদাকৃত হলে এর জন্য দায়ী পক্ষ সংশ্লিষ্ট অন্যদের কাছে দায়বদ্ধ থাকে। উদ্দীপকে আশিক বেতন বাবদ দাগকাটা চেক পেয়েছেন। যার মাধ্যমে সে তার ব্যাংক হিসাবে জমা করে অর্থ সংগ্রহ করবেন। যার দ্বারা নিরাপদ মাধ্যমে লেনদেন সম্পন্ন হয়েছে। তাই বলা যায়, সুমন সাহেবের কর্মচারীদের সাথে আর্থিক লেনদেনের মাধ্যমটি সঠিক।"
        }
      ]
    },
    {
      "number": "6",
      "uddipok": "জনাব রায়হান ব্যাংক প্রদত্ত চুম্বকীয় কার্ড ব্যবহার করে তার হিসাবে জমাকৃত টাকা থেকে উত্তোলন ও কেনাকাটা করতে পারেন। অপরদিকে, জনাব রন্নি ব্যাংক প্রদত্ত একই প্রকৃতির কার্ড ব্যবহার করে তার হিসাবে, পর্যাপ্ত পরিমাণ টাকা না থাকলেও যাবতীয় কেনাকাটা এবং বিল পরিশোধ করতে পারেন।",
      "tag": "DB 25",
      "sub_questions": [
        {
          "label": "ক",
          "question": "ই-ব্যাংকিং কী?",
          "explanation": "ই-ব্যাংকিং হলো একটি সমন্বিত প্রক্রিয়া, যেখানে কম্পিউটার প্রযুক্তির মাধ্যমে গ্রাহকদের বিভিন্ন ব্যাংকিং সুবিধা ও সেবা দেওয়া হয়।"
        },
        {
          "label": "খ",
          "question": "স্বয়ংক্রিয় নিকাশ ঘর বলতে কী বোঝায়?",
          "explanation": "স্বয়ংক্রিয় নিকাশ ঘর হলো এক ধরনের আধুনিক সেবা পদ্ধতি, যেখানে বিভিন্ন প্রতিষ্ঠানের লেনদেনগুলো ইলেকট্রনিক উপায়ে বিনিময় ও নিষ্পত্তি হয়। এ পদ্ধতিতে ইলেকট্রনিক উপায়ে ব্যাংকগুলোর মধ্যে মেশিনের সাহায্যে কাগজবিহীন লেনদেন হয়। এক্ষেত্রে মেশিনের সাহায্যে লেনদেনগুলো রেকর্ডভুক্ত হয়। এভাবে একটি অ্যাকাউন্টকে ডেবিট এবং অন্য অ্যাকাউন্টকে ক্রেডিট করে আন্তঃব্যাংকিং লেনদেন শেষ করা হয়। এভাবেই স্বয়ংক্রিয় নিকাশ ঘরের কাজ হয়।"
        },
        {
          "label": "গ",
          "question": "উদ্দীপকে জনাব রায়হানের ব্যবহৃত কার্ডটি কোন ধরনের? ব্যাখ্যা করো।",
          "explanation": "উদ্দীপকে জনাব রায়হান ডেরিট কার্ড ব্যবহার করেন। এ কার্ডের মাধ্যমে গ্রাহকগণ তাদের ব্যাংক হিসাবের জমাকৃত অর্থ নগদ উত্তোলনসহ কেনাকাটার অর্থ পরিশোধের সুবিধা লাভ করে। এ সুবিধা লাভের জন্য গ্রাহকের হিসাবে পর্যাপ্ত পরিমাণ নগদ অর্থ জমা থাকা বাধ্যতামূলক। জনাব রায়হান ব্যাংক প্রদত্ত চুম্বকীয় কার্ড ব‍্যবহার করে তার হিসাবে জমাকৃত টাকা থেকে উত্তোলন ও কেনাকাটা করতে পারেন। সাধারণত ডেবিট কার্ড ব্যবহার করে ব্যাংক থেকে জমাকৃত অর্থ উত্তোলন করা হয়। এ কার্ডের বিপরীতে জমাতিরিক্ত উত্তোলন সম্ভব নয়। অর্থাৎ, উদ্দীপকের জনাব রায়হানের ব্যবহৃত কার্ডটির সাথে ডেবিট কার্ডের বৈশিষ্ট্যের মিল রয়েছে। তাই বলা যায়, জনাব রায়হান ডেবিট কার্ড ব্যবহার করেছেন।"
        },
        {
          "label": "ঘ",
          "question": "উদ্দীপকে উল্লিখিত কার্ডদুটির মধ্যে কোনটি উত্তম? তোমার উত্তরের সপক্ষে যুক্তি দাও।",
          "explanation": "উদ্দীপকের জনাব রায়হানের ডেবিট কার্ড অপেক্ষা জনাব রনির ক্রেডিট কার্ড উত্তম। এ কার্ড একটি বহুল ব্যবহৃত ইলেকট্রনিক সেবা পদ্ধতি। এ ধরনের কার্ডের মাধ্যমে গ্রাহককে ঋণ (ক্রেডিট) সুবিধা দেওয়া হয়। এটিএম বুথ থেকে টাকা তুলতে এবং বিভিন্ন প্রতিষ্ঠান থেকে কেনাকাটা করতে এই কার্ড ব্যবহার করা হয়। উদ্দীপকে ব্যাংক জনাব রায়হানকে ডেবিট কার্ড এবং জনাব রনিকে ক্রেডিট কার্ড সরবরাহ করে। জনাব রনির হিসাবে টাকা না থাকলেও এই কার্ড দিয়ে তিনি কেনাকাটা করতে পারেন। এ কার্ডের একটি নির্দিষ্ট ক্রেডিট (ঋণ) সীমা থাকে। কিন্তু ডেবিট কার্ডের ক্ষেত্রে ব্যাংক হিসাবে টাকা থাকা বাধ্যতামূলক। ক্রেডিট কার্ডের মাধ্যমে গ্রাহক কোনো জামানত ছাড়াই ঋণ পেয়ে থাকে। প্রয়োজনীয় সময়ে এই ঋণ সুবিধাকে সহজে কাজে লাগানো যায়। এছাড়া গ্রেস পিরিয়ডের (ঋণ নেওয়ার পরের একটি নির্দিষ্ট সময়) মধ্যে ব্যাংকের টাকা ফেরত দিলে গ্রাহককে কোনো সুদ দিতে হয় না। এসব সুবিধা ডেবিট কার্ডের মাধ্যমে পাওয়া যায় না। তাই বলা যায়, উদ্দীপকের জনাব রায়হানের ডেবিট কার্ডের তুলনায় জনাব রনির ক্রেডিট কার্ডের সুবিধা বেশি রয়েছে।"
        }
      ]
    },
    {
      "number": "7",
      "uddipok": "রাজশাহীর একজন বড় ব্যবসায়ী ছালাম তালুকদার তার পাওনাদার ঢাকার একজন বড় ব্যবসায়ী জনাব কালামকে ৫ লক্ষ টাকার একটি চেক প্রদান করেন। জনাব কালাম ১০ ফেব্রুয়ারি ২০২৪ সালে প্রাপ্ত চেকটি ২০ আগস্ট ২০২৪ সালে তার ব্যাংক হিসাবে জমা দেন। ব্যাংক উক্ত চেকের অর্থ পরিশোধে অস্বীকৃতি জানায়।",
      "tag": "DB 25",
      "sub_questions": [
        {
          "label": "ক",
          "question": "চেকের আদেষ্টা কী?",
          "explanation": "যে ব্যক্তি চেকে স্বাক্ষরের মাধ্যমে, কোনো ব্যক্তিকে অথবা নিজেকে অর্থ পরিশোধের শর্তহীন নির্দেশ দেয় তাকে চেকের আদেষ্টা বা Drawer বলে।"
        },
        {
          "label": "খ",
          "question": "দাগকাটা চেক বলতে কী বোঝায়?",
          "explanation": "বাহক বা হুকুম চেকের বামপাশে দু'টি সমান্তরাল রেখা টানলে তা দাগকাটা চেকে পরিণত হয়। বাইক বা হুকুম চেকের উপরিভাগে বামপাশে আড়াআড়ি দু'টি রেখা অঙ্কন করলে ঐ চেকটি হলো দাগকাটা চেক। এরূপ চেকের অর্থ সরাসরি ব্যাংক কাউন্টার থেকে সংগ্রহ করা যায় না। গ্রাহকের ব্যাংক হিসাবে জমা দিয়ে অর্থ গ্রহণ করতে হয়। আর্থিক লেনদেনের ক্ষেত্রে অন্যান্য চেকের তুলনায় এ চেক অধিক নিরাপদ।"
        },
        {
          "label": "গ",
          "question": "উদ্দীপকে উল্লিখিত চেকের টাকা পরিশোধে ব্যাংকের অস্বীকৃতির কারণ কী? ব্যাখ্যা করো।",
          "explanation": "উদ্দীপকে উল্লিখিত চেকটি বাসি চেক হওয়ায় ব্যাংক চেকের অর্থ পরিশোধে অস্বীকৃতি জানায়। চেক প্রস্তুত তারিখের পর আইনানুগ নির্দিষ্ট সময়ের মধ্যে ভাঙানো না হলে উক্ত চেককে বাসি চেক বলে। চেক প্রস্তুতের পর নির্দিষ্ট সময়ের মধ্যে চেকটি ব্যাংকে উপস্থাপন করতে হয়। সাধারণত চেকের মেয়াদকাল ৬ মাস বা ১৮০ দিন পর্যন্ত হয়। উক্ত সময়ের পরে ব্যাংক চেকের অর্থ প্রদান করে না। উদ্দীপকে ছালাম তালুকদার রাজশাহীর একজন বড় ব্যবসায়ী। তিনি তার পাওনাদার ঢাকার বড় ব্যবসায়ী জনাব কালামকে ৫ লক্ষ টাকার একটি চেক প্রদান করেন। জনাব কালাম ১০ ফেব্রুয়ারি ২০২৪ তারিখে চেকটি পেয়েছিলেন। পরবর্তীতে উক্ত চেকটি ২০ আগস্ট ২০২৪ সালে তার ব্যাংক হিসাব জমা দেন। তবে ব্যাংক উক্ত চেকের অর্থ পরিশোধে অস্বীকৃতি জানায়। জনাব কালামের চেকটি মূলত বাসি চেক। যেটির সময় ৬ মাস বা ১৮০ দিন অতিক্রান্ত হয়ে গেছে। বাসি চেকের অর্থ ব্যাংক পরিশোধ করে না। তাই বলা যায়, উদ্দীপকে উল্লিখিত চেকটি বাসি চেক হওয়ায় ব্যাংক চেকের অর্থ পরিশোধে অস্বীকৃতি জানায়।"
        },
        {
          "label": "ঘ",
          "question": "উদ্দীপকে উল্লিখিত জনাব কালামের পক্ষে তার প্রাপ্য টাকা আদায় করা সম্ভব কি? উত্তরের সপক্ষে যুক্তি দাও।",
          "explanation": "চেকটি পুনরায় ইস্যু করলে জনাব কালামের পক্ষে তার প্রাপ্য টাকা আদায় সম্ভব হবে। চেক প্রস্তুত তারিখের আইনানুগত নির্দিষ্ট সময়ের মধ্যে ভাঙানো না হলে উত্ত চেককে বাসি চেক বলে। বাসি চেক হলে চেক বাতিল হয়ে যায়। সাধারণত চেকের মেয়াদকাল ৬ মাস বা ১৮০ দিন পর্যন্ত হয়। উক্ত সময়ের পরে ব্যাংক চেকের অর্থ প্রদান করে না। তখন পাওনাদার প্রাপককে পুনরায় চেকটি ইস্যু করে টাকা পরিশোধ করতে হয়। উদ্দীপকে জনাব ছালাম তালুকদার রাজশাহীর একজন বড় ব্যবসায়ী। তার পাওনাদার জনাব কালাম ঢাকার একজন বড় ব্যবসায়ী। জনাব ছালাম তার দেনা বাবদ কালামকে ৫ লক্ষ টাকার একটি চেক প্রদান করেন। চেকটি ১০ ফেব্রুয়ারি ২০২৪ তারিখে ইস্যু করা হয়। পরবর্তীতে জনাব কালাম উক্ত চেকটি ২০ আগস্ট ২০২৪ তারিখে তার ব্যাংক হিসাবে জমা দেন। তবে ব্যাংক উক্ত চেকের অর্থ পরিশোধে অস্বীকৃতি জানায়। চেক বাসি হয়ে গেলে ব্যাংক সেই চেকের টাকা পরিশোধ করে না। সেক্ষেত্রে চেকের টাকা উত্তোলনের জন্য পুনরায় সেটি ইস্যু করতে হয়। প্রাপক চেকের ইস্যুকারীর কাছ থেকে চেকটি পুনরায় ইস্যু করে নেয়। এভাবেই প্রাপ্ত চেকের অর্থ উত্তোলন করা যায়। এখন জনাব কালাম তার প্রাপ্য টাকা আদায় করতে চাইলে জনাব ছালাম তালুকদারের কাছ থেকে চেকটি পুনরায় ইস্যু করিয়ে নেবেন। পরবর্তী ব্যাংকে চেকটি জমা দিয়ে এর অর্থ সংগ্রহ করতে পারবেন। তাই বলা যায়, পুনরায় চেক ইস্যুর মাধ্যমে জনাব কালামের পক্ষে তার প্রাপ্য টাকা আদায় করা সম্ভব।"
        }
      ]
    },
    {
      "number": "8",
      "uddipok": "জনাব আকমল একজন শিক্ষক। তার বর্তমান বয়স ৪৫ বছর। তিনি তার ছেলে-মেয়েদের ভবিষ্যৎ ভেবে ১৫ বছরের জন্য একটি বিমাপত্র গ্রহণ করেন। তিনি তার স্ত্রীকে বিমাপত্রের নমিনি করেন। তিন বছর কিস্তি পরিশোধের পর জনাব আকমল মৃত্যুবরণ করেন। মেয়াদপূর্তির পর তার স্ত্রী বিমা কোম্পানির নিকট বিমা দাবি পেশ করেন।",
      "tag": "DB 25",
      "sub_questions": [
        {
          "label": "ক",
          "question": "পুনঃবিমা কী?",
          "explanation": "বিমাকারী বিমাকৃত ঝুঁকি একা বহন না করে অন্য কোনো বিমা প্রতিষ্ঠানের সাথে একটি নির্দিষ্ট প্রিমিয়ামের বিনিময়ে পুনরায় চুক্তি করলে তাকে পুনর্বিমা বলে।"
        },
        {
          "label": "খ",
          "question": "সমর্পণ মূল্য বলতে কী বোঝায়?",
          "explanation": "বিমাগ্রহীতা প্রিমিয়াম পরিশোধে অসমর্থ হলে পলিসি ফেরত দিয়ে যে অর্থ গ্রহণ করে তাকে সমর্পণ মূল্য বলে। সমর্পণ মূল্য প্রিমিয়ামের একটি অংশ। বিমা চুক্তির মেয়াদ কমপক্ষে দুই বছর উত্তীর্ণ হওয়ার পর সমর্পণ মূল্য পরিশোধ করা হয়।"
        },
        {
          "label": "গ",
          "question": "উদ্দীপকের জনাব আকমল কোন ধরনের বিমাপত্র গ্রহণ করেন? ব্যাখ্যা করো।",
          "explanation": "উদ্দীপকের জনাব আকমল মেয়াদি জীবন বিমাপত্র গ্রহণ করেছেন। এ বিমাপত্রটি একটি নির্দিষ্ট মেয়াদের জন্য খোলা হয়। মেয়াদ শেষে লাভসহ বিমাকৃত টাকা ফেরত পাওয়া যায়। তবে মেয়াদ শেষ হওয়ার আগে বিমাগ্রহীতা মারা গেলে তার মনোনীত ব্যক্তিকে বিমাদাবি পরিশোধ করা হয়। এ ধরনের বিমাপত্রে নিরাপত্তা ও বিনিয়োগ সুবিধা পাওয়া যায়। উদ্দীপকের জনাব আকমল পেশায় একজন শিক্ষক। তার বর্তমান বয়স ৪৫ বছর। তিনি সন্তানদের ভবিষ্যতের কথা বিবেচনা করে ১৫ বছরের একটি বিমাপত্র গ্রহণ করেন। অর্থাৎ, তিনি নির্দিষ্ট একটি মেয়াদকালের জন্য জীবন বিমাপত্রটি গ্রহণ করেছেন। এটি জীবন বিমার আওতাভুক্ত মেয়াদি বিমাপত্র। উক্ত বিমাপত্রটি মেয়াদপূর্তিতে তাকে অথবা তার অবর্তমানে তার উত্তরাধিকারীদের 'আর্থিক সহায়তা দেবে। তাই বলা যায়, জনাব আকমল মেয়াদি বিমাপত্র নিয়েছেন।"
        },
        {
          "label": "ঘ",
          "question": "উদ্দীপকে উল্লিখিত জনাব আকমলের স্ত্রী বিমা দাবি পেশ করতে পারবেন কি? যুক্তিসহ উত্তর দাও।",
          "explanation": "উদ্দীপকে জনাব আকমলের মেয়াদি বিমাপত্রের নমিনি হওয়ার কারণে তার স্ত্রী বিমাদাবি পেশ করতে পারবেন। মেয়াদি বিমাপত্রে নির্দিষ্ট মেয়াদপূর্তিতে বিমাগ্রহীঅকে বিমাদাবির অর্থ একত্রে পরিশোধ করা হয়। অথবা, বিমাগ্রহীতার মৃত্যুতে তার মনোনীত ব্যক্তি বিমা চুক্তির অর্থ নেওয়ার অধিকার রাখে। বিমাকারীর মৃত্যুতে বিমাপত্রের নমিনি ব্যতীত অন্য কেউ বিমাদাবি পেশ করতে পারে না। সাধারণত এ ধরনের বিমাপত্র নির্দিষ্ট মেয়াদের জন্যই গৃহীত হয়। উদ্দীপকে জনাব আকমল ১৫ বছরের জন্য একটি মেয়াদি জীবন বিমাপত্র নেন। উক্ত বিমাপত্রে জনাব আকমল তার স্ত্রীকে নমিনি হিসেবে মনোনীত করেন। জনাব আকমল মৃত্যুবরণ করেন। পরপর ৩ বছর বিমা কিস্তি দেওয়ার পর জনাব আকমল মৃত্যুবরণ করেন। মেয়াদপূর্তির পর তার স্ত্রী বিমা কোম্পানির নিকট বিমাদাবি পেশ করেন। জনাব আকমলের স্ত্রী এ পর্যায়ে বিমাপত্রের একমাত্র দাবিদার। মেয়াদি বিমাপত্রের শর্ত পূরণ করে জনাব আকমল তিন বছর পর্যন্ত প্রিমিয়াম দিয়েছেন। আর তার গৃহীত বিমাপত্রে তিনি তার স্ত্রীকে নমিনি হিসেবে উল্লেখ করেছেন। তাই বিমাকারী প্রতিষ্ঠান তার স্ত্রীকে বিমাদাবি পরিশোধ করতে বাধ্য। তাই বলা যায়, জনাব আকমলের স্ত্রী বিমাদাবি পেশা করতে পারবেন।"
        }
      ]
    },
    {
      "number": "9",
      "uddipok": "যতদিন বেঁচে থাকবেন, প্রিমিয়াম পরিশোধ করতে হবে এই শর্তে মি. আবির একটি বিমা চুক্তি সম্পাদন করেন। ৫ বছর পর তিনি মারা গেলে তার মনোনীত ব্যস্তিকে বিমা দাবি পরিশোধ করা হয়। অন্যদিকে, মি. নাদিম নির্দিষ্ট প্রিমিয়াম প্রদানের পরিপ্রেক্ষিতে ২ বছরের জন্য একটি বিমাপত্র গ্রহণ করেন। কিন্তু মেয়াদ শেষ হলেও বিমা প্রতিষ্ঠান কোনো অর্থ পরিশোধ করেনি।",
      "tag": "DB 25",
      "sub_questions": [
        {
          "label": "ক",
          "question": "মেয়াদি বিমাপত্র কী?",
          "explanation": "যে বিমাপত্রের ক্ষেত্রে নির্দিষ্ট মেয়াদের মধ্যে বিমাগ্রহীতার মৃত্যু হলে তার মনোনীত ব্যক্তিকে অথবা উক্ত মেয়াদের মধ্যে বিমাগ্রহীতার মৃত্যু না হলে নির্দিষ্ট সময় শেষে তাকে বিমাকৃত অর্থ দেওয়া হয়, সেটি সাধারণ মেয়াদি বিমাপত্র।"
        },
        {
          "label": "খ",
          "question": "একক জীবন বিমাপত্র বলতে কী বোঝায়?",
          "explanation": "যে জীবন বিমাপত্রে যেকোনো একজন ব্যক্তির জীবন বিমা করা হয়, তাকে একক জীবন বিমাপত্র বলে। একক জীবন বিমাপত্রের মাধ্যমে বিমাগ্রহীতা নিজ জীবনের জন্য বিমা করে। এছাড়া বিমাযোগ্য স্বার্থ রয়েছে এমন কোন ব্যক্তির ওপর বিমা পলিসি গ্রহণ করতে পারে। সাধারণভাবে বিমাপত্র একই হয়ে থাকে। সকল ধরনের জীবন বিমার ক্ষেত্রেই একক জীবন বিমাপত্র গ্রহণ করা যায়।"
        },
        {
          "label": "গ",
          "question": "উদ্দীপকে উল্লিখিত মি, আবির কোন ধরনের বিমাপত্র গ্রহণ করেছিলেন? ব্যাখ্যা করো।",
          "explanation": "উদ্দীপকের মি. আবির নিজের জন্য আজীবন বিমাপত্র গ্রহণ করেছেন। এ বিমায় বিমাগ্রহীতা জীবিত থাকাকালে সর্বদা বিমা প্রিমিয়াম পরিশোধ করেন। পরবর্তী সময়ে বিমাগ্রহীতার মৃত্যুর পর তার মনোনীত ব্যক্তিকে বিমাকৃত অর্থ ফেরত দেওয়া হয়। মানুষের জীবনের শেষাংশে আর্থিক সংকটের কারণে এই বিমার প্রিমিয়াম পরিশোধ করা কষ্টসাধ্য হয়ে যায়। এ বিমা পরিবারের সদস্যদের আর্থিক নিরাপত্তা নিশ্চিত করে। উদ্দীপকে মি. আবির আমৃত্যু প্রিমিয়াম পরিশোধ করতে হবে শর্তে একটি বিমা চুক্তি সম্পাদন করেন। ৫ বছর পর তিনি মৃত্যুবরণ করেন। পরবর্তীতে বিমা কোম্পানি তার মনোনীত ব্যক্তিকে বিমাদাবি পরিশোধ করা হয়। মি. আবিরের মৃত্যুতে তার স্ত্রী রাতুলকে বিমাদাবি পরিশোধ করা হবে। জনাব মিজানের গৃহীত বিমার প্রধান বৈশিষ্ট্য হলো বিমাপত্রটির কোনো নির্দিষ্ট মেয়াদ না থাকা। এছাড়াও শুধু তার মৃত্যুতেই বিমাদাবি তার মনোনীত ব্যক্তিকে পরিশোধ করা হবে। উল্লিখিত বৈশিষ্ট্য আজীবন বিমাপত্রের সাথে সাদৃশ্যপূর্ণ। তাই বলা যায়, উদ্দীপকে উল্লিখিত মি. আবির আজীবন বিমাপত্র গ্রহণ করেছিলেন।"
        },
        {
          "label": "ঘ",
          "question": "উদ্দীপকে উল্লিখিত মি. নাদিমকে বিমা প্রতিষ্ঠানের পক্ষ থেকে বিমার অর্থ পরিশোধ না করার সিদ্ধান্তটি কি যৌক্তিক? যুক্তিসহ বিশ্লেষণ করো।",
          "explanation": "সাময়িক বিমাপত্র হওয়ায় মি. নাদিমকে বিমা প্রতিষ্ঠানের পক্ষ থেকে বিমার অর্থ পরিশোধ না করার সিদ্ধান্তটি যৌক্তিক হয়েছে। সাময়িক বিমাপত্রে নির্দিষ্ট মেয়াদের মধ্যে বিমাগ্রহীতার মৃত্যু হলে বিমাদাবি তার মনোনীত ব্যক্তিকে পরিশোধ করা হয়। বিমাকৃত সময়ের পর বিমাগ্রহীতা মারা গেলে বিমাদাবি পরিশোধ করা হয় না। এ বিমাচুক্তি সাধারণত তিন মাস থেকে পাঁচ বছর মেয়াদি হয়ে থাকে। এক্ষেত্রে প্রিমিয়ামের হার কম ধার্য করা হয়। উদ্দীপকের মি. নাদিম নির্দিষ্ট প্রিমিয়াম প্রদানের পরিপ্রেক্ষিতে একটি বিমাপত্র গ্রহণ করেন। উক্ত বিমাপত্রটির মেয়াদ ছিল ২ বছর। বিমাপত্রটির মেয়াদ শেষ হলে বিমাদাবি করা হয়। কিন্তু বিমা প্রতিষ্ঠান কোনো অর্থ পরিশোধ করেনি। মি. নাদিমের বিমাপত্রটি ছিল সাময়িক বিমাপত্র। সাময়িক বিমাপত্রের শর্ত মোতাবেক উক্ত বিমার মেয়াদের মধ্যে যদি মি. নাদিম মৃত্যুবরণ করেন তবেই মনোনীত ব্যক্তিকে বিমাকারী বিমাদাবি পরিশোধ করবে। উদ্দীপকের বিমাপত্রটির মেয়াদ অতিক্রান্ত হয়েছিল। কিন্তু ঐ সময় পর্যন্ত মি. নাদিম জীবিত ছিলেন। উক্ত বিমাপত্রের চুক্তি অনুযায়ী, মি. নাদিম বিমাদাবি পাওয়ার যোগ্য না। কেননা, মেয়াদের মধ্যে মি. নাদিমের মৃত্যু হয়নি। বিমা প্রতিষ্ঠান মি. নাদিমকে বিমাদাবি পরিশোধে আইনগতভাবে বাধ্য নয়।"
        }
      ]
    },
    {
      "number": "10",
      "uddipok": "জনাব রবিন বাবার বাড়িতে একই সাথে বসবাস করেন। ভূমিকম্পে বাড়িটি ক্ষতিগ্রস্ত হতে পারে ভেবে জনাব রবিন বাড়িটি বিমা করতে গেলে বিমা প্রতিষ্ঠান বাড়িটি বিমা করতে অস্বীকৃতি জানায়। পরে জনাব রবিনের বাবা বাড়িটি নিজ নামে বিমা করেন। বিমা করার পর জনাব রবিন বিমা প্রতিষ্ঠানকে না জানিয়ে বাড়িটি দ্বিতীয় তলার কাজ শেষ করতে গেলে রাড়িটি এক পাশে হেলে যায়। জনাব রবিনের বাবা বিমা দাবি করলে বিমা প্রতিষ্ঠান দাবিপূরণে অস্বীকৃতি জানায়।",
      "tag": "DB 25",
      "sub_questions": [
        {
          "label": "ক",
          "question": "মৃত্যুহার পঞ্জি কী?",
          "explanation": "মৃত্যুহার পঞ্জি হলো অতীত মৃত্যুহারের নথিপত্রের ওপর ভিত্তি করে ভবিষ্যতের মৃত্যুহার সম্পর্কে ধারণা করার একটি কৌশল।"
        },
        {
          "label": "খ",
          "question": "ক্ষতিপূরণ-নীতি বলতে কী বোঝায়?",
          "explanation": "যে নীতি অনুযায়ী বিমাচুক্তিতে উল্লেখ্য বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয় তাকে বিমা ব্যবসায়ে আর্থিক ক্ষতিপূরণের নীতি বলে। ঝুঁকি থেকে উদ্ভুত ক্ষতি আর্থিকভাবে পূরণ করাই এ-নীতির মৌলিক কাজ। আর্থিক ক্ষতিপূরণের নীতি জীবনবিমার ক্ষেত্রে প্রযোজ্য নয়। কারণ, জীবনের ক্ষেত্রে ক্ষতি নিরূপণ করা যায় না। কিন্তু সম্পত্তির ক্ষেত্রে ক্ষতি নির্ণয় করা. যায়। তাই সম্পত্তির আর্থিক ক্ষতিপূরণের ক্ষেত্রেই এই নীতিটি প্রযোজ্য।"
        },
        {
          "label": "গ",
          "question": "উদ্দীপকে উল্লিখিত জনাব রবিনের বিমা প্রস্তাবে বিমা প্রতিষ্ঠান সম্মত হয়নি কোন নীতির কারণে? ব্যাখ্যা করো।",
          "explanation": "উদ্দীপকে বিমাযোগ্য স্বার্থের নীতি বিবেচনায় বিমা প্রতিষ্ঠান জনাব রবিনের বিমা চুক্তির প্রস্তাবে সম্মত হয়নি। বিমাযোগ্য স্বার্থ বলতে বিমাগ্রহীতার মালিকানা স্বত্ব বা আর্থিক স্বার্থকে বোঝায়। এজন্য বিমাকৃত বিষয়বস্তুর ক্ষতিতে বিমাগ্রহীতার আর্থিক ক্ষতির বিষয়টি জড়িত থাকে। বিমাযোগ্য স্বার্থ না থাকলে বিমা চুক্তি সম্পাদন করা যায় না। উদ্দীপকে জনাব রবিন যে বাড়িতে বাস করেন তা তার বাবার নামে ছিল। বাড়িটির প্রকৃত মালিক জনাব রবিনের বাবা। ভূমিকম্পজনিত ঝুঁকির কথা বিবেচনা করে জনাব রবিন বাড়িটি বিমা করার প্রস্তাব করেন। বিমা প্রতিষ্ঠান এ. বিমা চুক্তি করতে অস্বীকৃতি জানায়। এক্ষেত্রে বিমা প্রতিষ্ঠান বিমাযোগ্য স্বার্থের নীতির আলোকে বিমা প্রস্তাবটি প্রত্যাখ্যান করেছে। কারণ বাড়িটি ভূমিকম্পে ক্ষতিগ্রস্ত হলে প্রকৃতপক্ষে বাড়িটির মালিক জনাব রবিনের বাবা আর্থিকভাবে ক্ষতিগ্রস্ত হবেন। এটি জনাব রবিনের ওপর প্রত্যক্ষভাবে কোনো প্রভাব ফেলবে না। এরূপ বিষয় বিবেচনায় বিমা প্রতিষ্ঠান বাড়িটি বিমা করতে সম্মত হয়নি।"
        },
        {
          "label": "ঘ",
          "question": "উদ্দীপকে উল্লিখিত জনাব রবিনের বাবার ক্ষতিগ্রস্ত ঘরটি কি বিমা দাবি পাওয়ার যোগ্য? বিশ্লেষণ করো।",
          "explanation": "উদ্দীপকে প্রত্যক্ষ কারণে ক্ষতিপূরণ ও সদ্বিশ্বাসের নীতি লঙ্ঘন হওয়ায় জনাব রবিনের বাবা বিমাদাবি আদায়ে অযোগ্য হবেন। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। এজন্য উভয় পক্ষ বিমা সম্পর্কিত সব গুরুত্বপূর্ণ তথ্য সঠিকভাবে দিতে বাধ্য থাকে। এতে উভয় পক্ষের মাঝে স্বচ্ছতা বজায় থাকে। বিমা প্রতিষ্ঠানও চুক্তিতে উল্লিখিত কারণে সৃষ্ট ক্ষতিতে ক্ষতিপূরণ প্রদান করে। উদ্দীপকে জনাব রবিনের বাবা নিজ মালিকানাধীন বাড়িটি বিমা করেন। এক্ষেত্রে বিষয়বস্তুর ক্ষতির সম্ভাব্য ঝুঁকি হিসেবে ভূমিকম্পকে উল্লেখ করা হয়েছে। পরবর্তীতে জনাব রবিনের বাবা বিমা প্রতিষ্ঠানকে না জানিয়ে বাড়িটির দ্বিতীয় তলার নির্মাণ কাজ করেন। ঐ সময় বাড়িটি এক পাশে হেলে যায়। এটি বিমা শর্তে অন্তর্ভুক্ত ছিল না। উল্লিখিত পরিস্থিতিতে জনাব রবিনের বাবা বিমাদাবি পাওয়ার অযোগ্য। কারণ বিমাকৃত বাড়িটির সম্ভাব্য ঝুঁকি হিসেবে ভূমিকম্পকে উল্লেখ করা হলেও তা পুনঃনির্মাণ ত্রুটির কারণে হেলে পড়ে। এর দ্বারা বিমা চুক্তির প্রত্যক্ষ কারণের নীতি ভঙ্গ করা হয়েছে। এছাড়া জনাব রবিনের বাবা বাড়ির পুনঃনির্মাণের বিষয়টি বিমা প্রতিষ্ঠানের কাছে গোপন করেছেন। এটি বিমা চুক্তির সদ্বিশ্বাসের সম্পর্ককে লঙ্ঘন করেছে। তাই বলা যায়, উল্লিখিত দুটি, কারণে জনাব রবিনের বাবা বিমাদাবি আদায় করতে পারবেন না।"
        }
      ]
    },
    {
      "number": "11",
      "uddipok": "মি. বারি একজন প্রতিষ্ঠিত শিল্পপতি। তিনি তার শিল্পের সম্প্রসারণের জন্য এমন একটি প্রকল্প গ্রহণ করতে চাচ্ছেন যেখানে মোটা অঙ্কের বিনিয়োগ প্রয়োজন এবং ঝুঁকিও অধিক। তিনি বিনিয়োগযোগ্য মূলধন হারানোর ভয়ে বিমা প্রতিষ্ঠানের কাছে বিমা করতে গেলে বিমা প্রতিষ্ঠান বিমা করতে অপারগতা জানায়।",
      "tag": "DB 25",
      "sub_questions": [
        {
          "label": "ক",
          "question": "দ্বৈত বিমা কী?",
          "explanation": "কোনো বিমাগ্রহীতা একই বিষয়বস্তুর জন্য একাধিক বিমা প্রতিষ্ঠানের সাথে পৃথক পৃথক বিমা চুক্তি করলে তাকে দ্বৈত বিমা বলে।"
        },
        {
          "label": "খ",
          "question": "আর্থিক ঝুঁকি বলতে কী বোঝায়?",
          "explanation": "কোনো বিপদজনক বা ঝুঁকিপূর্ণ অবস্থা, দুর্ঘটনা দুর্ঘটনা থেকে ব্যক্তি বা প্রতিষ্ঠানের যে আর্থিক ক্ষতির আশঙ্কা লক্ষ করা যায়, তাকে আর্থিক ঝুঁকি বলে। সাধারণত, আর্থিক সংকটের মাধ্যমে আর্থিক ঝুঁকি তৈরি হয়। ব্যক্তি বা প্রতিষ্ঠানের দেউলিয়াত্বের সময়, মূলধন সংকটের কারণে এ ঝুঁকির উদ্ভব হয়। এ ধরনের ঝুঁকি অর্থের অঙ্কে পরিমাপযোগ্য। সাধারণভাবে এরূপ বুঝুঁকি বিমাযোগ্য।"
        },
        {
          "label": "গ",
          "question": "উদ্দীপকে উল্লিখিত মি. বারির বিনিয়োগযোগ্য মূলধন কোন ধরনের ঝুঁকির অন্তর্ভুক্ত? বিমার আলোকে ব্যাখ্যা করো।",
          "explanation": "উদ্দীপকে উল্লিখিত মি. বারির বিনিয়োগযোগ্য মূলধন আর্থিক ঝুঁকির অন্তর্ভুক্ত। কোনো দুর্ঘটনা, ঝুঁকি বা বিপদ থেকে কোনো ব্যক্তি বা প্রতিষ্ঠানের যে আর্থিক ক্ষতির আশঙ্কা থাকে তাকে আর্থিক ঝুঁকি বলে। পরিমাপযোগ্য সব ঝুঁকিকে আর্থিক ঝুঁকি হিসেবে গণ্য করা হয়। আর্থিক সংকটই আর্থিক বুঝুঁকির মূল কারণ। উদ্দীপকে মি. বারি একজন প্রতিষ্ঠিত শিল্পপতি। তিনি তার শিল্পের সম্প্রসারণের জন্য নতুন প্রকল্প চালু করতে চাচ্ছেন। এক্ষেত্রে বেশি পরিমাণ বিনিয়োগ প্রয়োজন এবং ঝুঁকিও বেশি। উদ্দীপকের মি. বারির বিনেয়োগযোগ্য মূলধন আর্থিক ঝুঁকির অন্তর্গত। আর্থিক সংকটের মাধ্যমে এ ঝুঁকি তৈরি হয়। এ ঝুঁকি পরিমাপযোগ্য রমাপযোগ্য। এক্ষেত্রে মি. বারির অর্থের অঙ্কে বিনিয়োগযোগ্য মূলধনের ক্ষতির আশঙ্কা রয়েছে। এছাড়া ঝুঁকি আর্থিক অঙ্কে পরিমাপযোগ্য হওয়ায় এটি আর্থিক ঝুঁকির অন্তর্গত।"
        },
        {
          "label": "ঘ",
          "question": "উদ্দীপকে উল্লিখিত মি. বারির বিমা প্রস্তাবে অপারগতা জানানো বিমা প্রতিষ্ঠানের জন্য কি যুক্তিসংগত হয়েছে বলে তুমি মনে করো? বিশ্লেষণ করো।",
          "explanation": "বিমাযোগ্য ঝুঁকি না হওয়ায়, মি. বারির বিমা প্রস্তাবে অপারগতা জানানো বিমা প্রতিষ্ঠানটির জন্য যুক্তিসংগত হয়েছে বলে আমি মনে করি। বিমা ব্যবসায়ের সাফল্য নির্ভর করে কাম্য পরিমাণ ঝুঁকি গ্রহণের ওপর। অতিরিক্ত মূলধন বিনিয়োগ থেকে আর্থিক ঝুঁকির সৃষ্টি হয়। এ ধরনের ঝুঁকিকে ফটকা বুঝুঁকি বলে। ফটকা ঝুঁকি বিমাযোগ্য ঝুঁকি নয়। উদ্দীপকে মি. বারি একজন প্রতিষ্ঠিত শিল্পপতি। শিল্পের সম্প্রসারণে তিনি একটি নতুন প্রকল্পে বিনিয়োগ করতে চান। প্রকল্পটিতে বিনিয়োগযোগ্য মূলধনের পরিমাণ বেশি প্রয়োজন এবং বুঝুঁকিও বেশি। ঝুঁকির পরিমাণ স্বাভাবিকের চেয়ে বেশি হওয়ায় বিমা প্রতিষ্ঠান বিমা প্রস্তাব গ্রহণে অপারগতা জানায়। বিমা প্রতিষ্ঠান মূলত তার সামর্থ্য অনুযায়ী ঝুঁকি নেওয়ার নীতি মেনে চলে। এতে বড় ঝুঁকি মোকাবিলায় বিমা প্রতিষ্ঠান দেউলিয়া হওয়ার সম্ভাবনা থেকে রক্ষা পায়। তাছাড়া, অধিক মূলধন বিনিয়োগের ফলে আর্থিক ঝুঁকির সৃষ্টি' হবে। এ ঝুঁকি মোকাবিলায় বিমা প্রতিষ্ঠান আর্থিকভারে ক্ষতিগ্রস্ত হতে পারে। বিমা ব্যবসায়ে এ ধরনের ঝুঁকি বিমাযোগ্য না। সুতরাং, মি. বারির বিমা প্রস্তাব প্রত্যাখ্যান যুক্তিসংগত হয়েছে।"
        }
      ]
    }
  ]
}