{
  "title": "আদমজী ক্যান্ট. কলেজ ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব জাহাঙ্গীর একজন মধ্যম আয়ের চাকরিজীবী। তার শেয়ার ব্যবসায়ের প্রতি অনেক আগ্রহ। তারই ফলশ্রুতিতে তিনি একটি ব্যাংকের ৫০০ শেয়ার ক্রয় করেন। উক্ত ব্যাংকটি বিভিন্ন কোম্পানির অবলেখকের ভূমিকা পালন করে। অন্যদিকে, জনাব জামান তার মুদি ব্যবসায়ের ক্ষেত্রে প্রকট অর্থ সংকটে পতিত হয়ে তার থানায় একটি ব্যাংকের শরণাপন্ন হন। ব্যাংকটি তাকে কোনো ধরনের ঋণ প্রদানে অসম্মতি জানায় এবং সাথে এটাও জানায় যে, এই ব্যাংকটি শুধু কৃষকদের সহযোগিতার জন্য কাজ করে।",
      "tag": "ACC 25",
      "sub_questions": [
        {
          "label": "ক",
          "question": "সমবায় ব্যাংক কাকে বলে?",
          "explanation": "দেশের প্রচলিত সমবায় আইন অনুসারে গঠিত, পরিচালিত ও নিয়ন্ত্রিত ব্যাংককে সমবায় ব্যাংক বলে।"
        },
        {
          "label": "খ",
          "question": "ব্যাংককে নিরাপত্তার প্রতীক কেন বলা হয়? ব্যাখ্যা করো।",
          "explanation": "গ্রাহকদের অর্থের নিরাপত্তা দেয় বলে ব্যাংককে নিরাপত্তার প্রতীক বলা হয়। যে প্রতিষ্ঠান আমানত সংগ্রহ করে, ঋণ দেয় ও বিনিময়ের মাধ্যম সৃষ্টি করে, তাকে ব্যাংক বলা হয়। কোনো ব্যাংকের আমানত সংগ্রহের পরিমাণ ঐ ব্যাংক কতটা নিরাপদ তার ওপর নির্ভর করে। গ্রাহকদের অর্থের নিরাপত্তা দিতে ব্যাংক কাজ করে। তাই ব্যাংককে নিরাপত্তা প্রতীক বলা হয়।"
        },
        {
          "label": "গ",
          "question": "উদ্দীপকে উল্লিখিত জনাব জাহাঙ্গীরের ব্যাংকটি কার্যাবলির ভিত্তিতে কোন ধরনের ব্যাংক? ব্যাখ্যা করো।",
          "explanation": "উদ্দীপকে উল্লিখিত জনাব জাহাঙ্গীরের ব্যাংকটি কার্যাবলির ভিত্তিতে একটি বিনিয়োগ ব্যাংক। এ ব্যাংক দেশের শিল্প ও ব্যবসায় প্রতিষ্ঠানের প্রয়োজনে মধ্য ও দীর্ঘমেয়াদি ঋণ দেয়। এ ব্যাংক সরকারি ও বেসরকারি প্রতিষ্ঠানের শেয়ার, ডিবেঞ্চার ও সিকিউরিটিজ ক্রয়-বিক্রয় করে। এছাড়াও প্রতিষ্ঠানটি নবগঠিত শেয়ারের অবলেখক হিসেবেও কাজ করে। বাংলাদেশ পুঁজি বিনিয়োগ সংস্থা (ICB) এ ধরনের ব্যাংক। উদ্দীপকে জনাব জাহাঙ্গীরের শেয়ার ব্যবসায়ের প্রতি অনেক আগ্রহ। তাই তিনি একটি ব্যাংকের ৫০০ শেয়ার ক্রয় করেন। উক্ত ব্যাংকটি বিভিন্ন কোম্পানির অবলেখকের ভূমিকা পালন করে। অর্থাৎ, প্রতিষ্ঠানটি সরকারি বা বেসরকারি প্রতিষ্ঠানের পক্ষ হয়ে বাজারে শেয়ার ও অন্যান্য সিকিউরিটিজ ক্রয়-বিক্রয় করে। এছাড়াও প্রতিষ্ঠানটি প্রয়োজনে গ্রাহকদের ঋণ সুবিধা ও আর্থিক পরামর্শ দিয়ে থাকে। আর এসকল কার্যাবলি বিনিয়োগ ব্যাংক গ্রাহকের পক্ষে করে থাকে। তাই বলা যায়, উদ্দীপকের জনাব জাহাঙ্গীরের ব্যাংকটি কার্যাবলির ভিত্তিতে একটি বিনিয়োগ ব্যাংক।"
        },
        {
          "label": "ঘ",
          "question": "আর্থ-সামাজিক প্রেক্ষাপট বিবেচনা করে জনার জামানের ব্যাংকটি আমাদের দেশে বেশি বেশি প্রতিষ্ঠিত হওয়া উচিতউত্তরের সপক্ষে যুক্তি দাও।",
          "explanation": "আর্থ-সামাজিক প্রেক্ষাপট বিবেচনা করে জনাব জামানের ব্যাংকটি (কৃষি ব্যাংক) আমাদের দেশে বেশি বেশি প্রতিষ্ঠিত হওয়া উচিত। দেশের কৃষি ও কৃষিজ শিল্পের উন্নয়নে কৃষি ব্যাংক কাজ করে। কৃষকদের কৃষি যন্ত্রপাতি, উন্নত বীজ, সার, কীটনাশক প্রভৃতি ক্রয়ে কৃষি ব্যাংক ঋণ সরবরাহ করে থাকে। বাংলাদেশ কৃষি ব্যাংক ও রাজশাহী কৃষি উন্নয়ন ব্যাংক বাংলাদেশে কৃষি খাতের উন্নয়নে কাজ করে যাচ্ছে। উদ্দীপকে জনাব জামান মুদি ব্যবসায়ের ক্ষেত্রে প্রবল অর্থ সংকটে পতিত হন। তিনি তার থানার একটি ব্যাংকের কাছে ঋণের জন্য শরণাপন্ন হন। কিন্তু ব্যাংকটি তাকে ঋণ প্রদানে অসম্মতি জানায়। কারণ এটি শুধু কৃষকদের সহযোগিতার জন্য কাজ করে। উদ্দীপকে জনাব জামানের ব্যাংকটি হলো কৃষি ব্যাংক। কারণ ব্যাংকটি অর্থনীতির বিশেষ কোনো খাত তথা কৃষি খাতের উন্নয়নে কাজ করে। ব্যাংকটি এক্ষেত্রে কৃষকদের চাহিদা ও প্রকৃতি অনুযায়ী বিভিন্ন ধরনের ঋণ সরবরাহ করে। উক্ত ঋণ ব্যবহার করে কৃষকরা প্রয়োজনীয় যন্ত্রপাতি, সার, বীজ, কীটনাশক ইত্যাদি ক্রয় করতে পারে। ফলে কৃষি শিল্প ত্বরান্বিত হয়। আর কৃষি শিল্প ত্বরান্বিত হলে দেশের অর্থনৈতিক ও সামাজিক উন্নয়নও নিশ্চিত হয়। তাই প্রত্যন্ত অঞ্চলের কৃষকদের কৃষি ব্যাংকিং সেবা প্রদান করার জন্য কৃষি ব্যাংকের বেশি বেশি শাখা স্থাপন করা উত্তম। তাই বলা যায়, দেশের আর্থ-সামাজিক উন্নয়নে জনাব জামানের কৃষি ব্যাংক আমাদের দেশে বেশি বেশি প্রতিষ্ঠিত হওয়া উচিত।"
        }
      ]
    },
    {
      "number": "2",
      "uddipok": "শাপলা ব্যাংক ও পদ্মা ব্যাংক আগে সফলতার সাথে ব্যাংকিং কার্যক্রম সম্পন্ন করলেও বর্তমানে লোকসানের সম্মুখীন হচ্ছে। ফলে তারা তাদের অস্তিত্ব টিকিয়ে রাখতে সমস্যার সম্মুখীন হচ্ছে। এমতাবস্থায়, বাজারের সবচেয়ে সফল ব্যাংক গ্রিনল্যান্ড ব্যাংক উভয় ব্যাংকের শেয়ার কেনার মাধ্যমে তাদের নিয়ন্ত্রণভার গ্রহণের প্রস্তাব দেয়। কিন্তু শাপলা ব্যাংক ও পদ্মা ব্যাংক গ্রিনল্যান্ড ব্যাংকের প্রস্তাব প্রত্যাখ্যান করে নিজেরা পারস্পরিক সহযোগিতার ভিত্তিতে একটি ব্যাংকিং সংগঠন গড়ে তোলে।",
      "tag": "ACC 25",
      "sub_questions": [
        {
          "label": "ক",
          "question": "মার্চেন্ট ব্যাংক কী?",
          "explanation": "বিনিময় ব্যাংকিং ও বিনিয়োগ ব্যাংকিং-এর সংমিশ্রণে গড়ে ওঠা ব্যাংককেই মার্চেন্ট ব্যাংক বলে।"
        },
        {
          "label": "খ",
          "question": "ব্যাংককে অর্থনীতির চালিকাশক্তি বলা হয় কেন? ব্যাখ্যা করো।",
          "explanation": "অর্থের যোগান ও এর সরবরাহের মাধ্যমে অর্থনীতিকে সচল রাখে বলে ব্যাংককে অর্থনীতির চালিকাশক্তি বলা হয়। ব্যাংক নোট ও মুদ্রার প্রচলন করে। অর্থের নিরাপত্তা নিশ্চিত করতে। আমানত সংগ্রহ করে। উৎপাদনের বিকাশে ঋণদান, লাভজনক প্রকল্পে বিনিয়োগ ও কর্মসংস্থান সৃষ্টি করে। এতে দেশের অর্থনৈতিক উন্নয়ন সাধিত হয়। এজন্য ব্যাংককে অর্থনীতির চালিকাশক্তি বলা হয়।"
        },
        {
          "label": "গ",
          "question": "গ্রিনল্যান্ড ব্যাংক কোন ধরনের ব্যাংক গঠনের প্রস্তাব দিয়েছে? ব্যাখ্যা করো।",
          "explanation": "নিম্নের অনুরূপঃ মুলধন সংকট মোকাবিলায় সরকার কর্তৃক দায়িত্বপ্রাপ্ত 'P' ব্যাংক কেন্দ্রীয় ব্যাংক। জনকল্যাণের উদ্দেশ্যে সরকারের নিয়ন্ত্রণে পরিচালিত দেশের একক ব্যংকিং প্রতিষ্ঠান হলো কেন্দ্রীয় ব্যাংক। এ ব্যাংক দেশে শিল্পায়ন ত্বরান্বিত করার জন্য আর্থিক নীতিমালা প্রণয়ন ও বাস্তবায়ন করে। দেশের মুদ্রা একই কাম্যস্তরে রাখার জন্য ঋণ নিয়ন্ত্রণ কার্যক্রম পরিচালনা করে থাকে। উল্লেখ্য, বর্তমানে দেশে মূলধন সংকট থাকায় শিল্পায়ন প্রক্রিয়া বাধাগ্রস্ত হচ্ছে। এ অবস্থা থেকে উত্তরণের জন্য সরকার প্রতিনিধিত্বকারী 'P' ব্যাংককে বিষয়টি সমাধানের নির্দেশনা প্রদান করা হয়। 'P' ব্যাংক দেশের সকল বাণিজ্যিক ব্যাংকের আমানতের হার পরিবর্তনের সিদ্ধান্ত গ্রহণ করে। যেকোনো দেশে সরকারের প্রতিনিধিত্বকারী ব্যাংক হলো কেন্দ্রীয় ব্যাংক। মূলধন সংকটে কেন্দ্ৰীয় ব্যংক সরকারের পক্ষ হয়ে দেশে মুদ্রার সরবরাহ বৃদ্ধি করে । তাই বলা যায়, উদ্দীপকের দায়িত্বপ্রাপ্ত 'P' ব্যাংক হলো কেন্দ্রীয় ব্যাংক।"
        },
        {
          "label": "ঘ",
          "question": "শাপলা ব্যাংক ও পদ্মা ব্যাংক পারস্পরিক সহযোগিতার ভিত্তিতে যে ব্যাংকিং সংগঠন গড়ে তুলেছে তা গ্রিনল্যান্ড ব্যাংকের প্রস্তাবিত ব্যাংকিং সংগঠন অপেক্ষা উত্তম-উক্তিটির যথার্থতা মূল্যায়ন করো।",
          "explanation": "নিম্নের অনুরূপঃ উদ্দীপকে বর্ণিত সংকট থেকে উত্তরণের জন্য 'P' ব্যাংকের গৃহীত জমার  হার পরিবর্তন নীতি সম্পূর্ণ কার্যকর হবে। প্রতিটি তালিকাভুক্ত বাণিজ্যিক ব্যাংক তার আমানতের একটি অংশ কেন্দ্রীয় ব্যাংকে জমা রাখে। কেন্দ্রীয় ব্যাংক এ হার হ্রাস-বৃদ্ধি করে  অর্থ সরবরাহ নিয়ন্ত্রণ করে। কেন্দ্রীয় ব্যাংকের ঋণ নিয়ন্ত্রণের এ পদ্ধতি সরাসরি সকল বাণিজ্যিক ব্যাংককে প্রভাবিত করে। উদ্দীপকে বলা হয়েছে, দেশে মূলধন সংকটের কারণে শিল্পায়ন প্রক্রিয়া মারাত্মকভাবে বাধাগ্রস্ত হচ্ছে। এ সমস্যা সমাধানে সরকার 'P' ব্যাংককে নির্দেশনা প্রদান করে। 'P' ব্যাংক দেশের সকল বাণিজ্যিক ব্যাংকের আমানতের হারের পরিবর্তনের মাধ্যমেই উক্ত সংকট মোকাবেলা করার সিদ্ধান্ত গ্রহণ করে। আমানতের হার পরিবর্তন কেন্দ্রীয় ব্যাংকের ঋণে নিয়ন্ত্রণের জমার হার পরিবর্তন  নীতির অন্তর্গত। এক্ষেত্রে উদ্দীপকের সরকারের প্রতিনিধিত্বকারী কেন্দ্রীয় ব্যাংক জমার হার হ্রাস করবে। ফলে বাণিজ্যিক ব্যাংকগুলো গৃহীত আমানতের স্বল্প অংশ কেন্দ্রীয় ব্যাংকে জমা রাখবে। এটি বাণিজ্যিক ব্যাংকের ঋণকৃত তহবিলের পরিমাণ বৃদ্ধি করবে। বাজারে ঋণ সরবরাহও বৃদ্ধি পাবে এবং দেশে মূলধন সংকট হ্রাস পাবে।  তাই বলা যায়, উদ্দীপকের বর্ণিত সংকট উত্তরণে 'P' ব্যাংকের গীত জমার হার পরিবর্তন নীতি কার্যকর হবে।"
        }
      ]
    },
    {
      "number": "3",
      "uddipok": "দেশের মানুষের আর্থসামাজিক ও জীবনযাত্রার মান উন্নয়নের জন্য বাংলাদেশ ব্যাংক ক্ষুদ্র ও কুটির শিল্প খাতে ও গৃহনির্মাণ খাতে সহজ শর্তে ঋণদানের নীতি গ্রহণ করে। কিছুদিন পরে বাংলাদেশ ব্যাংক দেখতে পেল মুদ্রাবাজারে অর্থের সরবরাহ অনেক বেড়ে গিয়েছে। এর ফলশ্রুতিতে মূল্যস্ফীতির পরিমাণ বেড়ে ১৫% হয়েছে। এই পরিস্থিতিতে সরকার বাংলাদেশ ব্যাংককে এ পরিস্থিতি নিয়ন্ত্রণের দায়িত্ব দিয়েছে। এরই প্রেক্ষিতে বাংলাদেশ ব্যাংক SLR ১৯% থেকে বৃদ্ধি করে ২১% করেছে।",
      "tag": "ACC 25",
      "sub_questions": [
        {
          "label": "ক",
          "question": "অ-তালিকাভুক্ত ব্যাংক কাকে বলে?",
          "explanation": "যে ব্যাংকগুলো ব্যাংকিং আইন অনুযায়ী গঠিত কিন্তু কেন্দ্রীয় ব্যাংকের তালিকাভুক্ত নয় তাকে অ-তালিকাভুক্ত ব্যাংক বলে।"
        },
        {
          "label": "খ",
          "question": "নৈতিক প্ররোচনা কী? ব্যাখ্যা করো।",
          "explanation": "অনৈতিক প্ররোচনা ঋণ নিয়ন্ত্রণের একটি গুণগত বা নির্বাচনমূলক পদ্ধতি। কেন্দ্রীয় ব্যাংক বাণিজ্যিক ব্যাংকগুলোকে ঋণ দেওয়ার জন্য কিছু সুপারিশমালা তৈরি করে। সেই অনুযায়ী ঋণ দেওয়ার জন্য বাণিজ্যিক ব্যাংকগুলোকে প্রভাবিত করার চেষ্টা করে। এই প্রভাবিত করার চেষ্টাকে নৈতিক প্ররোচনা বলা হয়। উদাহরণস্বরূপ, দেশে বন্যার ফলে কৃষির মারাত্মক ক্ষতি হলে কেন্দ্রীয় ব্যাংক কৃষি খাতে ঋণ দেওয়ার জন্য অধস্তন ব্যাংকগুলোকে উপদেশ ও পরামর্শ দেয়।"
        },
        {
          "label": "গ",
          "question": "উদ্দীপকে বাংলাদেশ ব্যাংক কর্তৃক গৃহীত প্রথম সিদ্ধান্তটি ঋণ নিয়ন্ত্রণের কোন কৌশলের অন্তর্ভুক্ত? ব্যাখ্যা করো।",
          "explanation": "উদ্দীপকে বাংলাদেশ ব্যাংক কর্তৃক গৃহীত প্রথম সিদ্ধান্তটি হলো খাণ নিয়ন্ত্রণের বরাদ্দকরণ নীতি। এ নীতি কেন্দ্রীয় ব্যাংকের ঋণ নিয়ন্ত্রণের গুণগত বা নির্বাচনমূলক পদ্ধতিগুলোর মধ্যে অন্যতম। বরাদ্দকরণ নীতি অনুযায়ী কেন্দ্রীয় ব্যাংক, বাণিজ্যিক ব্যাংকগুলোকে কিছু খাতে ঋণ দিতে বিধি-নিষেধ আরোপ করে। আবার বিশেষ খাত চিহ্নিত করে ঋণের পরিমাণ কম বেশি করে দেয়। উদ্দীপকে দেশের মানুষের আর্থ-সামাজিক ও জীবনযাত্রার মান উন্নয়নের জন্য বাংলাদেশ ব্যাংক ঋণ প্রদানে বিশেষ কিছু খাত চিহ্নিত করে দেয়। এক্ষেত্রে বাংলাদেশ ব্যাংক ক্ষুদ্র ও কুটির শিল্প খাতে ও গৃহনির্মাণ খাতে সহজ শর্তে ঋণদানের নীতি গ্রহণ করে। অর্থাৎ, দেশের কেন্দ্রীয় ব্যাংক, বাণিজ্যিক ব্যাংকগুলোকে ঋণদানের খাত নির্দিষ্ট করে দিয়ে মোট ঋণের অধিকাংশ উত্ত খাতের জন্য বরাদ্দ করেছে। মূলত বাংলাদেশ ব্যাংক ঋণ নিয়ন্ত্রণের বরাদ্দকরণ নীতি এক্ষেত্রে প্রয়োগ করেছে। এ নীতি অনুযায়ী যেসব খাতে খাণের প্রয়োজন তা কেন্দ্রীয় ব্যাংক চিহ্নিত করে ঋণ বরাদ্দের নির্দেশ দেয়। তাই বলা যায়, উদ্দীপকে বাংলাদেশ ব্যাংক ঋণ নিয়ন্ত্রণের বরাদ্দকরণ নীতি অনুসরণ করেছে।"
        },
        {
          "label": "ঘ",
          "question": "মুদ্রাস্ফীতি নিয়ন্ত্রণে বাংলাদেশ ব্যাংকের গৃহীত পরবর্তী পদক্ষেপটির যৌক্তিকতা বিশ্লেষণ করো।",
          "explanation": "মুদ্রাস্ফীতি নিয়ন্ত্রণে বাংলাদেশ ব্যাংকের গৃহীত পরবর্তী পদক্ষেপটি হলো জমার হার পরিবর্তন নীতি। কেন্দ্রীয় ব্যাংক নগদ সঞ্চিতির পাশাপাশি বিধিবদ্ধ তারল্য অনুপাত পরিবর্তন করে ঋণ নিয়ন্ত্রণ করে। প্রতিটি তালিকাভুক্ত ব্যাংককে তার দায়ের বিপরীতে সিকিউরিটিজ বন্ড কিনে কেন্দ্রীয় ব্যাংকে সংরক্ষণ করতে হয়। দেশের সব বাণিজ্যিক ব্যাংক তালিকাভুক্ত হয়ে পরিচালিত হলেই এরূপ নীতি কার্যকর হয়। উদ্দীপকে বাংলাদেশ ব্যাংক দেখতে পেল মুদ্রাবাজারে অর্থের সরবরাহ অনেক বেড়ে গিয়েছে। এর ফলশ্রুতিতে মূল্যস্ফীতির পরিমাণ বেড়ে ১৫% হয়েছে। এই পরিস্থিতিতে সরকার বাংলাদেশ ব্যাংককে পরিস্থিতি নিয়ন্ত্রণের দায়িত্ব দিয়েছে। এরই প্রেক্ষিতে বাংলাদেশ ব্যাংক SLR ১৯% থেকে বৃদ্ধি করে ২১% করেছে। SLR বাড়ানোর মাধ্যমে কেন্দ্রীয় ব্যাংক জমার হার বাড়ানোর উদ্যোগ নিয়েছে। জমার হার বাড়ানোর মাধ্যমে বাণিজ্যিক ব্যাংকগুলোর নগদ অবস্থা সংকুচিত হয়। এতে তাদের ঋণ প্রদান ক্ষমতা কমে যায়। এক্ষেত্রে তালিকাভুক্ত ব্যাংকগুলো আগের তুলনায় বেশি পরিমাণ অর্থ বাংলাদেশ ব্যাংকে জমা রাখবে। ফলে মুদ্রাস্ফীতি কমবে এবং মুদ্রার মান স্থিতিশীল হবে। তাই বলা যায়, উদ্দীপকে বাংলাদেশ ব্যাংকের গৃহীত জমার হার পরিবর্তনের পদক্ষেপটি যৌক্তিক।"
        }
      ]
    },
    {
      "number": "4",
      "uddipok": "কামরুল সাহেব তার ছেলে রিহানকে ৮০ হাজার টাকার একটি চেক দিয়ে ব্যাংক থেকে টাকা তুলে আনার জন্য পাঠালেন। চেকটিতে লেখা ছিল 'রিহানকে অথবা বাহককে চাওয়ামাত্র ৮০ হাজার টাকা দিন। ব্যাংকে যাওয়ার পথে রিহানের কাছ থেকে চেকটি ছিনতাই হয়ে যায়। রিহান তৎক্ষণাৎ এ ঘটনা তার বাবা কামরুল সাহেবকে জানান। এ অবস্থায় তিনি কী করবেন তাই ভাবছেন।",
      "tag": "ACC 25",
      "sub_questions": [
        {
          "label": "ক",
          "question": "ফাঁকা অনুমোদন কী?",
          "explanation": "চেকের আদেষ্টা বা ধারক চেকের উল্টো পৃষ্ঠায় কিছু না লিখে হস্তান্তরের উদ্দেশ্যে শুধু স্বাক্ষর করলে তাকে ফাঁকা অনুমোদন বলে।"
        },
        {
          "label": "খ",
          "question": "চেকের পক্ষসমূহ ব্যাখ্যা করো।",
          "explanation": "একটি চেকের সাধারণত তিনটি পক্ষ (আদেষ্টা, আদিষ্ট ও প্রাপক) থাকে। আদেষ্টা হলো আমানতকারী যিনি চেকটি প্রস্তুত করেন। আদেষ্টা হচ্ছে চেকের প্রথম পক্ষ। আমানতকারী বা আদেষ্টা যার ওপর চেকের মাধ্যমে অর্থ পরিশোধের শর্তহীন নির্দেশ দেয় তাকে আদিষ্ট বলে। আদিষ্ট হচ্ছে ব্যাংক এবং এটি চেকের দ্বিতীয় পক্ষ। অন্যদিকে, আমানতকারী চেকের অর্থ যাকে দেওয়ার জন্য ব্যাংককে নির্দেশ দেন তিনি হলেন প্রাপক।"
        },
        {
          "label": "গ",
          "question": "উদ্দীপকে কামরুল সাহেব তার ছেলে রিহানকে কোন ধরনের চেক ইস্যু করেছেন? ব্যাখ্যা করো।",
          "explanation": "উদ্দীপকে কামরুল সাহেব তার ছেলে রিহানকে বাহক চেক ইস্যু করেছেন। যে চেকের টাকা ব্যাংক চাহিবামাত্র এর বাহককে প্রদান করে তাকে বাহক চেক বলে। এ চেকে প্রাপকের নাম লেখার স্থানে অথবা বাহককে লেখা থাকে। এ চেক যেকোনো ব্যক্তি ব্যাংকে জমা দিয়ে নগদ অর্থ উত্তোলন করতে পারে। এ চেক তুলনামূলক কম নিরাপদ। উদ্দীপকে কামরুল সাহেব তার ছেলে রিহানকে ৮০ হাজার টাকার একটি চেক দেন। তিনি ব্যাংক থেকে টাকা তুলে আনার জন্য রিহানকে পাঠালেন। চেকটিতে লেখা ছিল 'রিহানকে অথবা বাহককে চাওয়ামাত্র ৮০ হাজার টাকা দিন।' কামরুল সাহেবের চেকটি বাহক চেক। বাহক চেকে প্রাপকের নামের শেষে 'অথবা বাহককে' লেখা থাকে। কামরুল সাহেবের প্রদত্ত চেকে 'অথবা বাহককে' লেখা আছে। তাই বলা যায়, উদ্দীপকে কামরুল সাহেব তার ছেলে রিহানকে বাহক চেক ইস্যু করেছেন।"
        },
        {
          "label": "ঘ",
          "question": "উদ্দীপকে বর্ণিত অবস্থায় কামরুল সাহেবের কী করা উচিত বলে তুমি মনে করো? মতামত দাও।",
          "explanation": "উদ্দীপকে বর্ণিত অবস্থায় কামরুল সাহেবের তৎক্ষণাৎ লিখিতভাবে ব্যাংককে জানানো উচিত বলে আমি মনে করি। চেক হারানো গেলে এবং বিষয়টি আদেষ্টার নজরে আসলে তার কর্তব্য হচ্ছে লিখিতভাবে তা ব্যাংককে জানানো। প্রাপক কর্তৃক আদেষ্টা চেক হারানোর বিষয়টি অবহিত করলেও আদেষ্টা তৎক্ষণাৎ ব্যাংককে জানাবেন। এক্ষেত্রে নির্দিষ্ট চেক নম্বরের বিপক্ষে অর্থ পরিশোধ না করতে ব্যাংককে অবহিত করা হয়। ফলে গ্রাহকের আর্থিক ঝুঁকি কমে যায়। উদ্দীপকের কামরুল সাহেব তার ছেলে রিহানকে ৮০ হাজার টাকার বাহক চেক দিয়ে ব্যাংক থেকে টাকা তুলে আনার জন্য পাঠালেন। ব্যাংকে যাওয়ার পথে রিহানের কাছ থেকে চেকটি ছিনতাই হয়ে যায়। রিহান তৎক্ষণাৎ এ ঘটনা তার বাবা কামরুল সাহেবকে জানান। চেক হারানো বা ছিনতাই হলে দ্রুততার সাথে ব্যাংককে জানানো উচিত। বাহক চেকের অর্থ যেকেউ ব্যাংকে চেক জমা দিয়ে উত্তোলন করতে পারবে। চেকের উদ্ধারকারী ব্যাংককে জানানোর পূর্বেই অর্থ তুলে নিলে ব্যাংকের ওপর দায় বর্তায় না। এক্ষেত্রে অবহিত হওয়ার সাথে সাথে কামরুল সাহেব ব্যাংককে জানালে ব্যাংক উক্ত চেকের টাকা পরিশোধ করবে না। ব্যাংককে অবহিত করার পরও ব্যাংক অর্থ পরিশোধ করলে এ দায় ব্যাংকের ওপর বর্তায়। ফলে কামরুল সাহেবের অর্থের নিরাপত্তা নিশ্চিত হবে। তাই আমি মনে করি, উদ্দীপকে বর্ণিত অবস্থায় কামরুল সাহেবের উচিত তৎক্ষণাৎ বিষয়টি লিখিতভাবে ব্যাংককে জানানো।"
        }
      ]
    },
    {
      "number": "5",
      "uddipok": "মতিঝিলের স্বনামধন্য ব্যবসায়ী জনাব আজাদ সাহেব তার বন্ধু জনাব স্বপনকে এমন একটি চেক প্রদান করেন, যা শুধু জনাব স্বপনই ব্যবহার করতে পারবেন। একইভাবে জনাব আজাদ তার পাওনাদার জনাব শান্তকে একটি চেক প্রদান করেন। তবে উক্ত চেকটি ব্যবহার করে জনাব শান্ত শুধু রূপালী ব্যাংকের ফার্মগেট শাখায় তার হিসাবের মাধ্যমেই অর্থ উত্তোলন করতে পারবেন।",
      "tag": "ACC 25",
      "sub_questions": [
        {
          "label": "ক",
          "question": "বিনিময় বিল কী?",
          "explanation": "পাওনাদার কর্তৃক দেনাদারের ওপর তৈরিকৃত অর্থ পরিশোধের শর্তহীন দলিলকে বিনিময় বিল বলে।"
        },
        {
          "label": "খ",
          "question": "চেকের অনুমোদনের প্রয়োজনীয়তা ব্যাখ্যা করো।",
          "explanation": "চেকের অনুমোদন দ্বারা চেকের মালিকানা পরিবর্তন নিশ্চিত হওয়ায় চেক হস্তান্তরে চেকের অনুমোদন গুরুত্বপূর্ণ। বাহক চেক শুধু প্রদানের মাধ্যমে অনুমোদন হলেও হুকুম চেকের উল্টো পিঠে অবশ্যই বৈধ অধিকারী দ্বারা অনুমোদিত হতে হয়। চেকের অনুমোদন অবশ্যই সম্পূর্ণ চেকের জন্য হয়।"
        },
        {
          "label": "গ",
          "question": "উদ্দীপকে জনাব আজাদ তার বন্ধুকে কোন ধরনের চেক প্রদান করেছে? ব্যাখ্যা করো।",
          "explanation": "উদ্দীপকে জনাব আজাদ তার বন্ধুকে হুকুম চেক প্রদান করেছে। এ চেকে সাধারণত প্রাপকের নামের শেষে 'অথবা আদেশানুসারে' কথাটি লেখা থাকে। এ চেকে প্রাপকের নাম অবশ্যই উল্লেখ থাকে। ব্যাংক এ চেকের অর্থ শুধু প্রাপককে অথবা তার আদেশানুসারে অন্য কাউকে পরিশোধ করে। এ চেক বাহক চেক অপেক্ষা অধিক নিরাপদ। উদ্দীপকে জনাব আজাদ মতিঝিলের একজন স্বনামধন্য ব্যবসায়ী। সে তার বন্ধু জনাব স্বপনকে একটি চেক প্রদান করেন। উক্ত চেকটি শুধু জনাব স্বপনই ব্যবহার করতে পারবেন। হুকুম চেকের ক্ষেত্রে নির্দিষ্ট ব্যক্তির নাম উল্লেখ থাকে। ব্যাংক প্রমাণ সাপেক্ষে শুধু উল্লিখিত ব্যক্তিকে অর্থ পরিশোধ করে। উদ্দীপকে উল্লিখিত ব্যক্তি, জনাব স্বপনের আদেশানুসারে ব্যাংক অন্য কাউকেও অর্থ পরিশোধ করতে পারে। তাই বলা যায়, জনাব আজাদ তার বন্ধু জনাব স্বপনকে হুকুম চেক প্রদান করেছেন।"
        },
        {
          "label": "ঘ",
          "question": "জনাব শান্তর চেকটি জনাব স্বপনের চেকের তুলনায় অধিক নিরাপদ- উদ্দীপকের আলোকে বিশ্লেষণ করো।",
          "explanation": "বিশেষ দাগকাটা চেক হওয়ায় জনাব শান্তর চেকটি জনাব স্বপনের চেকের তুলনায় অধিক নিরাপদ। বাহক বা হুকুম চেকের বামপাশের উপরিভাগে দুটি দাগ টেনে দাগকাটা চেক তৈরি করা হয়। দুই দাগের মাঝে ব্যাংকের নাম লেখা থাকলে তাকে বিশেষ দাগকাটা চেক বলা হয়। এ চেকের টাকা উল্লিখিত ব্যাংকে গ্রাহকের হিসাবে জমা দিয়ে উত্তোলন করতে হয়। তাই এ চেকের মাধ্যমে লেনদেন করা বেশি নিরাপদ। উদ্দীপকে মতিঝিলের একজন স্বনামধন্য ব্যবসায়ী জনাব আজাদ সাহেব। তিনি তার বন্ধু জনাব স্বপনকে একটি চেক প্রদান করেন যা শুধু জনাব স্বপনই ব্যবহার করতে পারবে। তার এ চেকটি ছিল হুকুম চেক। একইভাবে জনাব আজাদ তার পাওনাদার জনাব শান্তকে একটি চেক দেন। উক্ত চেকটি ব্যবহার করে জনাব শান্ত শুধু রূপালী ব্যাংকের ফার্মগেট শাখায় তার হিসাবে জমা দিয়ে অর্থ উত্তোলন করতে পারবেন। তার এ চেকটি ছিল বিশেষ দাগকাটা চেক। লেনদেনের ক্ষেত্রে দাগকাটা চেকের ব্যবহার সবচেয়ে বেশি নিরাপদ। কারণ এ চেকের অর্থ প্রাপক তার ব্যাংক হিসাবের মাধ্যমে সংগ্রহ করে। এ চেক হারানো বা চুরি হলেও অর্থ হারানোর ঝুঁকি থাকে না। ফলে ব্যাংকার ও গ্রাহকের আর্থিক ঝুঁকি কমে যায়। আবার, এ. চেক বাধ্যতামূলকভাবে ব্যাংক হিসাবে জমা করতে হয়। অন্যদিকে, হুকুম-চেকের টাকা নগদ উত্তোলন করা যায়। ফলে হারিয়ে যাওয়া বা চুরি হওয়ারও ভয় থাকে। তাই বলা যায়, জনাব শান্তর বিশেষ দাগকাটা চেক জনাব স্বপনের হুকুম চেকের তুলনায় অধিক নিরাপদ।"
        }
      ]
    },
    {
      "number": "6",
      "uddipok": "সফল ব্যবসায়ী জনাব সুবির 'হাবিব' ব্যাংকে একটি হিসাব খোলেন, যেখানে অর্থ জমা ও উত্তোলন করা যায় এবং বিমার সুবিধা পাওয়া যায়। মুনাফার কথা বিবেচনা করে তিনি আরেকটি হিসাব খোলেন, সেখানে নির্দিষ্ট সময়ের জন্য অর্থ জমা রাখেন এবং একটি পূর্ববর্তী ৭ দিনের নোটিশ প্রদানের মাধ্যমে টাকা উত্তোলন করা যায়। কিন্তু ব্যাংক তাকে কোনো চেক বই প্রদান করেনি। তিনি পূর্বের হিসাব খোলার পদ্ধতির চেয়ে পরবর্তী হিসাব খোলার পদ্ধতিকে সহজ মনে করেন।",
      "tag": "ACC 25,ACC 25",
      "sub_questions": [
        {
          "label": "ক",
          "question": "ব্যাংক হিসাব বিবরণী কী?",
          "explanation": "ব্যাংক তার গ্রাহককে লেনদেন সংক্রান্ত তথ্য জানাতে যে বিবরণী করে তাকে ব্যাংক হিসাব বিবরণী বলে।"
        },
        {
          "label": "খ",
          "question": "নাবালক কি ব্যাংক হিসাব খুলতে পারে? ব্যাখ্যা করো।",
          "explanation": "বিশেষ শর্তসাপেক্ষে নাবালক ব্যাংক হিসাব খুলতে পারে। নাবালকের নামে হিসাব খুলতে ব্যাংক বিশেষ সতর্কতা মেনে চলে। স্বাক্ষর গ্রহণ ছাড়াও নাবালকের জন্মতারিখ ও প্রাপ্ত বয়স্ক হওয়ার তারিখ নমুনা স্বাক্ষর কার্ডের ওপর লিখে রাখতে হয়। গ্রাহক প্রাপ্ত বয়স্ক হওয়ার পর ব্যাংক প্রয়োজনীয় ব্যবস্থা নেয়।"
        },
        {
          "label": "গ",
          "question": "জনাব সুবির প্রথমে কোন ধরনের হিসাব খোলেন? ব্যাখ্যা করো।",
          "explanation": "উদ্দীপকে জনাব সুবির 'হাবিব ব্যাংক' প্রথমে বিমা সঞ্চয়ী হিসাব খোলেন। এ হিসাবের মাধ্যমে সঞ্চয়ী হিসাবের পাশাপাশি বিমা সুবিধা পাওয়া যায়। হিসাবগ্রহীতাকে ব্যাংক চুক্তির শর্ত অনুযায়ী বিমা সুবিধা দেয়। তবে হিসাবগ্রহীতাকে তার হিসাবে সবসময় নির্দিষ্ট পরিমাণ টাকা জমা রাখতে হয়। উদ্দীপকে জনাব সুবির একজন সফল ব্যবসায়ী। তিনি 'হাবিব' ব্যাংকে একটি হিসাব খুলেছেন। এ হিসাবে তিনি যতবার খুশি অর্থ জমা ও উত্তোলন করতে পারেন। তবে এ হিসাবে মুনাফার পরিমাণ তুলনামূলক কম। সাধারণত বিমা সঞ্চয়ী হিসাবের মাধ্যমে বিমাগ্রহীতা বিমার সুবিধা ভোগ করে। এ হিসাবে অনেক সময় কর রেয়াত সুবিধা পাওয়া যায়। কিছু কোম্পানি এ হিসাবের বিপরীতে বোনাস দিয়ে থাকে। জনাব সুবিরও তার হিসাব থেকে বিমা সুবিধা পায়। সুতরাং বৈশিষ্ট্যের বিচারে বলা যায়, জনাব সুবির প্রথমে বিমা সঞ্চয়ী হিসাব খুলেছেন।"
        },
        {
          "label": "ঘ",
          "question": "উদ্দীপকে বর্ণিত প্রথম হিসাবের চেয়ে পরবর্তী হিসাব খোলা সহজ হওয়ার কারণ বিশ্লেষণ করো।",
          "explanation": "ব্যাংক হিসাব খোলার পদ্ধতি বিচারে উদ্দীপকে বর্ণিত প্রথম হিসাবের (বিমা সঞ্চয়ী হিসাব) চেয়ে পরবর্তী হিসাব (বিশেষ মেয়াদি স্থায়ী হিসাব) খোলা সহজ। ব্যাংক হিসাব খুলতে কতগুলো ধারাবাহিক নিয়ম পালন করতে হয়। ব্যাংক হিসাবের ধরন অনুযায়ী হিসাব খোলার ক্ষেত্রে নিয়মের পার্থক্য রয়েছে। ব্যাংক ও গ্রাহকের নিরাপত্তার স্বার্থে এরূপ আনুষ্ঠানিকতা পালন করা হয়। উদ্দীপকে জনাব সুবির প্রথমে 'হাবিব' ব্যাংকে একটি বিমা সঞ্চয়ী হিসাব খোলেন। এ হিসাবে তিনি যতবার খুশি অর্থ জমা ও উত্তোলন করতে পারেন। আবার বিমা সুবিধাও পায়। মুনাফার কথা বিবেচনা করে তিনি আরেকটি হিসাব খোলেন। উক্ত হিসাবে নির্দিষ্ট সময়ের জন্য অর্থ জমা রাখেন। এ হিসাব থেকে অর্থ উত্তোলনে ৭ দিনের নোটিশ দিতে হয়। তবে ব্যাংক এ হিসাবের জন্য তাকে কোনো চেক বই দেয়নি। তিনি পূর্বের হিসাব খোলার পদ্ধতির চেয়ে পরবর্তী হিসাব খোলার পদ্ধতিকে সহজ মনে করেন। ব্যাংক হিসাব খুলতে বিভিন্ন আনুষ্ঠানিকতা পালন করতে হয়। বিমা সঞ্চয়ী হিসাব খোলার জন্য গ্রাহক প্রথমে আবেদন ফর্ম সংগ্রহ করেন। এরপর KYC ফর্ম, সত্যায়িত ছবি, দলিলপত্র, নমুনা স্বাক্ষর কার্ড প্রভৃতি আবেদনপত্রের সাথে জমা দিতে হয়। সবকিছু ঠিকঠাক থাকলে ব্যাংক কর্মকর্তা হিসাব খোলার অনুমতি দেন। অন্যদিকে, বিশেষ মেয়াদি স্থায়ী হিসাব খোলার ক্ষেত্রে অল্প কিছু আনুষ্ঠানিকতা পালন করতে হয়। এ হিসাব খোলার জন্য আবেদনপত্র সংগ্রহ করতে হয়। আবেদনপত্র জমা দেওয়ার পরই ব্যাংক কর্মকর্তা গ্রাহককে একটি স্থায়ী জমা রসিদ দেয়। উক্ত রসিদে আমানতকারীর নাম, ঠিকানা, স্বাক্ষর, জমাকৃত অর্থের পরিমাণ, মেয়াদ প্রভৃতির উল্লেখ থাকে। এভাবে খুব সহজেই বিশেষ মেয়াদি স্থায়ী হিসাব খোলা যায়। তাই বলা যায়, হিসাব খোলার পদ্ধতি ও আনুষ্ঠানিকতার বিচারে উদ্দীপকে বর্ণিত প্রথম হিসাবের চেয়ে পরবর্তী হিসাব খোলা সহজ।"
        }
      ]
    },
    {
      "number": "7",
      "uddipok": "জনাব উজ্জ্বল একজন প্রতিষ্ঠিত কম্পিউটার ব্যবসায়ী। প্রতিদিন তাকে দ্রুত অনেক ধরনের লেনদেন, সম্পন্ন করতে হয়। এজন্য তিনি তার ব্যক্তিগত কম্পিউটারে ব্যাংক প্রদত্ত সফটওয়্যারের মাধ্যমে ইন্টারনেট ব্যবহার করে ঘরে বসে ব্যাংক হিসাবের বিভিন্ন তথ্য সম্পর্কে অবগত হতে পারেন। অন্যদিকে, জনাব তালহা ঢাকার একটি ব্যাংকের হিসাব পরিচালনা করছেন। তিনি এখন যশোর থেকে তার ব্যাংকের কার্যক্রম পরিচালনা করতে পারছেন।",
      "tag": "ACC 25",
      "sub_questions": [
        {
          "label": "ক",
          "question": "MICR চেক কী?",
          "explanation": "Magnetic Ink Character Recognition (MICR) চেক হচ্ছে বিশেষ ধরনের চেক যা মেশিনে পড়া যায়।"
        },
        {
          "label": "খ",
          "question": "ইলেকট্রনিক ব্যাংকিং জগতে কাগজি মুদ্রার ব্যবহার হ্রাস পাওয়ার কারণ কী? ব্যাখ্যা করো।",
          "explanation": "অনলাইন ব্যাংকিং প্রক্রিয়ায় কম্পিউটার প্রযুক্তিনির্ভর একটি নেটওয়ার্ক ব্যবস্থায় গ্রাহক ব্যাংকের যেকোনো শাখা হতে ব্যাংকিং সুবিধা ভোগ করে, যা কাগজী মুদ্রার ব্যবহার হ্রাস করেছে। অর্থ জমাদান, অর্থ সংগ্রহ, চেকের অর্থ সংগ্রহ, বিল প্রদান ইত্যাদি কাজে অনলাইন ব্যাংকিং সেবা কাজে লাগানো যায়। যার ফলে গ্রাহককে ব্যাংকের নির্দিষ্ট শাখায় ব্যাংকিং এর জন্য নগদ অর্থ বহন করতে হয় না।"
        },
        {
          "label": "গ",
          "question": "জনাব উজ্জ্বল কোন ধরনের ইলেকট্রনিক ব্যাংকিং সেবা গ্রহণ করেছেন? ব্যাখ্যা করো।",
          "explanation": "জনাব উজ্জ্বল ইলেকট্রনিক্স ব্যাংকিং-এর হোম ব্যাংকিং সেবা গ্রহণ করেছেন। ঘরে বসে ইন্টারনেটের মাধ্যমে ব্যাংকিং কার্যক্রম পরিচালনা করার ব্যবস্থাই হোম ব্যাংকিং। যেখানে ব্যাংক তার গ্রাহকের কম্পিউটার টার্মিনালে সফটওয়‍্যার স্থাপন করে দেয়। গ্রাহকরা ঘরে বসেই ব্যাংকের মাধ্যমে বিভিন্ন বিল পরিশোধ করতে পারে। এ ব্যাংকিং ব্যবস্থা পরিচালনার জন্য কম্পিউটার টার্মিনাল, গ্রাহকের পিন নম্বর ইত্যাদি প্রয়োজন হয়। উদ্দীপকে জনাব উজ্জ্বল একজন প্রতিষ্ঠিত কম্পিউটার ব্যবসায়ী। প্রতিদিন তাকে দ্রুত অনেক ধরনের লেনদেন সম্পন্ন করতে হয়। এজন্য তিনি তার ব্যক্তিগত কম্পিউটারে ব্যাংক প্রদত্ত সফটওয়্যার স্থাপন করেন। তিনি ইন্টারনেটের ব্যবহার করে ঘরে বসে ব্যাংক হিসাবে বিভিন্ন তথ্য সম্পর্কে অবগত হতে পারেন। এখানে জনাব উজ্জ্বল ঘরে বসে ব্যাংকিং সেবার মাধ্যমে উক্ত সুবিধাগুলো ভোগ করছেন। যেখানে তিনি ঘরে বসে ব্যাংকের। সাথে যোগাযোগ করে বিভিন্ন বিল পরিশোধ করতে পারবেন। তাই বলা যায়, জনাব উজ্জ্বল ইলেকট্রনিক্স ব্যাংকিং-এর হোম ব্যাংকিং সেবা গ্রহণ করেছেন।"
        },
        {
          "label": "ঘ",
          "question": "উদ্দীপকে বর্ণিত জনাব তালহার প্রাপ্ত ব্যাংকিং সেবার তাৎপর্য বিশ্লেষণ করো।",
          "explanation": "উদ্দীপকে বর্ণিত জনাব তালহার প্রাপ্ত ব্যাংকিং সেবাটি হলো ইন্টারনেট বা অনলাইন ব্যাংকিং। ইন্টারনেটের মাধ্যমে পরিচালিত ব‍্যাংকিং সেবা হলো অনলাইন ব‍্যাংকিং। এক্ষেত্রে ব্যাংকের শাখাগুলো একটি ওয়েবসাইটের মাধ্যমে যুক্ত থাকে। গ্রাহক সেই ওয়েবসাইট ব্যবহার করে সহজেই তার ব্যাংক হিসাবে প্রবেশ করতে পারে। ফলে হিসাব যে শাখাতেই থাকুক না কেন গ্রাহক যেকোনো শাখা থেকেই লেনদেন করতে পারে। উদ্দীপকে জনাব তালহা একটি ব্যাংক হিসাব পরিচালনা করেন। ব্যাংকটি ঢাকায় অবস্থিত। তবে তিনি এখন যশোর থেকে ব্যাংকের কার্যক্রম পরিচালনা করতে পারছেন। জনাব তালহা মূলত অনলাইন ব্যাংকিং সুবিধার মাধ্যমে ঢাকার ব্যাংকের হিসাবটি যশোর থেকে পরিচালনা করছেন। ব্যবসায়িক কিংবা ব্যক্তিগত প্রয়োজনে গ্রাহক দেশের বিভিন্ন প্রান্তে লেনদেন করতে হয়। তবে সব লেনদেনের জন্য গ্রাহক নির্দিষ্ট ব্যাংকে উপস্থিত থাকা সম্ভব নয়। এ অসুবিধা দূর করতে গ্রাহকেরা অনলাইন ব্যাংকিং সেবা নেন। এর মাধ্যমে জনাব তালহার মতো গ্রাহকেরা দেশের যেকোনো শাখায় হিসাব খুলে যেকোনো শাখায় লেনদেন করতে পারে। যেখানে জনাব তালহা ব্যালেন্স অনুসন্ধান, বিল পরিশোধ, অর্থ স্থানান্তরসহ বিভিন্ন ব্যাংকিং সেবা নিতে পারবেন। তাই বলা যায়, দ্রুত, সহজ ও নিরাপদ লেনদেনের ক্ষেত্রে তালহার প্রাপ্ত ইন্টারনেট বা অনলাইন ব্যাংকিং সেবা যথেষ্ট কার্যকর।"
        }
      ]
    },
    {
      "number": "8",
      "uddipok": "জনাব ফাহিম তার বন্ধু করিমের গার্মেন্টসের জন্য বিমা করতে চান, কিন্তু সব বিমা কোম্পানি ফাহিমের প্রস্তাব প্রত্যাখ্যান করে। অবশেষে ফাহিমের অনুরোধে করিম A ও B নামক দুটি বিমা কোম্পানির নিকট বিমা চুক্তি করে যার মোট মূল্য এক কোটি টাকা। কিছুদিন পর অগ্নিকান্ডে ৫০ লক্ষ টাকার ক্ষতি হয় এবং কোম্পানিগুলো ফাহিমের বিমাদাবি প্রত্যাখ্যান করে।",
      "tag": "ACC 25,ACC 25",
      "sub_questions": [
        {
          "label": "ক",
          "question": "দায় বিমা কাকে বলে?",
          "explanation": "যে চুক্তি অনুযায়ী নির্ধারিত ঝুঁকিজনিত যেকোনো ধরনের ক্ষতিপূরণের জন্য বিমাগ্রহীতার দায় বিমাকারী প্রতিষ্ঠান বহন করে তাকে দায় বিমা বলে।"
        },
        {
          "label": "খ",
          "question": "'কিছু কিছু ঝুঁকি নিয়ন্ত্রণ অযোগ্য'- ব্যাখ্যা করো।",
          "explanation": "ব্যক্তি বা প্রতিষ্ঠানের নিয়ন্ত্রণ সীমার বাইরের কোনো কারণ থেকে উদ্ভূত হয় নিয়ন্ত্রণ অযোগ্য ঝুঁকি। নিয়ন্ত্রণ অযোগ্যতাকে সংজ্ঞায়িত করা হয় মানুষের অসহায়ত্বের ভিত্তিতে। অর্থাৎ, এই ঝুঁকিসমূহ মানুষের পক্ষে নিয়ন্ত্রণ করা অসম্ভব। এ ধরনের ঝুঁকি প্রাকৃতিক বা অপ্রাকৃতিক উভয় কারণেই সৃষ্টি হতে পারে। উদাহরণ হিসেবে বলা যায় বন্যা, খরা, ভূমিকম্প, অগ্ন্যুৎপাত, যুদ্ধ, দাঙ্গা ইত্যাদি।"
        },
        {
          "label": "গ",
          "question": "উদ্দীপকের আলোকে জনাব করিম কী ধরনের বিমা চুক্তি করেছেন এবং কোম্পানিগুলোর নিকট থেকে জনাব করিম কত টাকার ক্ষতিপূরণ পাবেন? ব্যাখ্যা করো।",
          "explanation": "উদ্দীপকে জনাব করিম দ্বৈত বিমা চুক্তি করেছেন এবং কোম্পানিগুলোর নিকট থেকে জনাব করিম আনুপাতিক হারে ৫০ লক্ষ টাকার ক্ষতিপূরণ পাবেন। বিমাগ্রহীতার মাধ্যমে একই বিষয়বস্তুর জন্য একই সাথে দুইটি বিমা প্রতিষ্ঠানের নিকট বিমা করলে তাকে দ্বৈত বিমা বলে। এ বিমায় একজন গ্রহীতা ও দুটি বিমা প্রতিষ্ঠান জড়িত থাকে। বিমাগ্রহীতা দুটি বিমা প্রতিষ্ঠানকেই প্রিমিয়াম প্রদান করে। বিমাকৃত বিষয়বস্তু ক্ষতিগ্রস্ত হলে চুক্তিভুক্ত বিমা প্রতিষ্ঠানগুলো গৃহীত মূল্যের আনুপাতিক হারে ক্ষতিপূরণ দেয়। উদ্দীপকে জনাব করিম A ও B নামক দুটি বিমা কোম্পানির নিকট বিমা চুক্তি করে। বিমা চুক্তি দুটির মোট মূল্য ১ কোটি টাকা। উক্ত বিমা চুক্তির বিমাগ্রহীতা জনাব করিম এবং বিমা প্রতিষ্ঠান দুটি। জনাব করিম দুটি বিমা প্রতিষ্ঠানকেই প্রিমিয়াম প্রদান করে। অতএব, জনাব করিম A ও B নামক কোম্পানিগুলোর সাথে দ্বৈত বিমা চুক্তি করেছেন। কিছুদিন পর অগ্নিকাণ্ডে ৫০ লক্ষ টাকার ক্ষতি হয়। দ্বৈত বিমার ক্ষেত্রে আনুপাতিক হারে অংশগ্রহণের নীতি প্রযোজ্য হয়। এ নীতি অনুযায়ী জনাব করিম দুটি কোম্পানির কাছ থেকে আনুপাতিক হারে ৫০ লক্ষ টাকা ক্ষতিপূরণ পাবে।"
        },
        {
          "label": "ঘ",
          "question": "কোন কারণে বিমা কোম্পানিগুলো ফাহিমের বিমাদাবি প্রত্যাখ্যান করেছে তার যৌক্তিকতা বিশ্লেষণ করো।",
          "explanation": "বিমাকৃত বিষয়বস্তুর ওপর জনাব ফাহিমের বিমাযোগ্য স্বার্থ না থাকায় বিমা কোম্পানিগুলো ফাহিমের বিমাদাবি প্রত্যাখ্যান করেছে। বিমার বিষয়বস্তুতে বিমাগ্রহীতার যে আর্থিক স্বার্থ জড়িত থাকে তাকে বিমাযোগ্য স্বার্থ বলে। এ স্বার্থ রক্ষা করাই বিমা চুক্তির উদ্দেশ্য। এরূপ স্বার্থ না থাকলে বিমা করা যায় না। যেকোনো' বিমা চুক্তি সম্পাদনে বিমাযোগ্য স্বার্থ থাকা আবশ্যক। উদ্দীপকে জনাব ফাহিম তার বন্ধু করিমের গার্মেন্টসের জন্য বিমা করতে চান। সব বিমা কোম্পানি ফাহিমের প্রস্তাব প্রত্যাখ্যান করে। ফাহিমের অনুরোধে করিম A ও B নামক দুটি বিমা কোম্পানির নিকট বিমা চুক্তি ' করেন। কিছুদিন পর অগ্নিকান্ডে গার্মেন্টসে ৫০ লক্ষ টাকার ক্ষতি হয়। করিমের বন্ধু ফাহিম বিমা কোম্পানিগুলোর কাছে বিমাদাবি পেশ করে। কোম্পানিগুলো ফাহিমের বিমাদাবি প্রত্যাখ্যান করে। সাধারণত, বিমাকৃত বিষয়বস্তুর ওপর বিমাগ্রহীতার আর্থিক বা বিমাযোগ্য স্বার্থ জড়িত থাকে। বিমাকৃত বিষয়বস্তু ক্ষতিগ্রস্ত হলে বিমাযোগ্য স্বার্থ রয়েছে এমন ব্যক্তি অর্থাৎ বিমাগ্রহীতাকেই বিমাদাবি প্রদান করা হয়। উদ্দীপকে গার্মেন্টসটি অগ্নিকাণ্ডে ক্ষতিগ্রস্ত হলে ফাহিম বিমাদাবি পেশ করে। উদ্দীপকে বিমাকৃত বিষয়বস্তুর ওপর জনাব করিমের বিমাযোগ্য স্বার্থ রয়েছে। এক্ষেত্রে, বিমা কোম্পানিগুলো জনাব করিমকে বিমাদাবি প্রদান করবে। সুতরাং, করিমের বন্ধু ফাহিমের বিমাযোগ্য স্বার্থ না থাকা সত্ত্বেও বিমাদাবি করায় বিমা কোম্পানিগুলো তার বিমাদাবি প্রত্যাখ্যান করেছে।"
        }
      ]
    },
    {
      "number": "9",
      "uddipok": "জনাব রহমান একজন কলেজের প্রভাষক। কলেজ থেকে ফেরার সময় একটি দুর্ঘটনায় তিনি মারা যান। জনাব রহমানের মৃত্যুর পর তার স্ত্রী সংসার চালাতে ভয় পান। কিন্তু তিনি জানতে পারলেন যে, তার স্বামী পরিবারের কথা চিন্তা করে ১৫ বছর মেয়াদি একটি বিমা পলিসি করেছিলেন। কিন্তু বিমাপত্রে জনাব রহমানের কোনো মনোনীত ব্যক্তি ছিল না। বিমার দাবি পেশ করলে বিমাকারী বললেন জনাব রহমানের একমাত্র সন্তানকে বিমাদাবি দেওয়া যাবে কিন্তু এজন্য কিছু কাগজ দাখিল করতে হবে।",
      "tag": "ACC 25,ACC 25",
      "sub_questions": [
        {
          "label": "ক",
          "question": "আদর্শিক ঝুঁকি কী?",
          "explanation": "স্বাভাবিক বা গ্রহণযোগ্য মাত্রার ঝুঁকিকে আদর্শিক ঝুঁকি বলে।"
        },
        {
          "label": "খ",
          "question": "কোন ধরনের বিমাপত্রের অধীনে কারখানার সব শ্রমিকের বিমাপত্র করা যায়? ব্যাখ্যা করো।",
          "explanation": "গোষ্ঠী বিমাপত্রের অধীনে কারখানার সব শ্রমিকের বিমাপত্র করা যায়। এ বিমাপত্রের আওতায় একটি বিশেষ গোষ্ঠীর জীবনকে একক বিমাপত্রের অধীনে বিমা করা হয়। সাধারণত একই স্থানে কর্মরত কর্মীদের জন্য এ ধরনের বিমা করা হয়। নিয়োগকর্তা এ ধরনের বিমা করে কর্মীদের ভবিষ্যৎ নিরাপত্তা নিশ্চিত করে।"
        },
        {
          "label": "গ",
          "question": "উদ্দীপকের আলোকে জনাব রহমান কী ধরনের জীবন বিমা পলিসি করেছিলেন? ব্যাখ্যা করো।",
          "explanation": "উদ্দীপকের জনাব রহমান সাধারণ মেয়াদি জীবন বিমা পলিসি করেছিলেন। এ ধরনের বিমা একটি নির্দিষ্ট মেয়াদের জন্য গ্রহণ করা হয়। উক্ত মেয়াদের মধ্যে বিমাগ্রহীতা মারা গেলে তার মনোনীত ব্যক্তি বিমাকৃত টাকা পায়। তবে বিমাগ্রহীতা জীবিত থাকলে মেয়াদ শেষে নিজেই বিমার অর্থ গ্রহণ করতে পারবেন। এ বিমা একই সাথে প্রতিরক্ষা ও বিনিয়োগের সুবিধা দেয়। উদ্দীপকে জনাব রহমান একজন কলেজের প্রভাষক। কলেজ থেকে ফেরার সময় একটি দুর্ঘটনায় তিনি মারা যান। জনাব রহমানের মৃত্যুর পর তার স্ত্রী সংসার চালাতে ভয় পান। কিন্তু তিনি জানতে পারলেন যে, তার স্বামী পরিবারের কথা ভেবে ১৫ বছর মেয়াদি একটি বিমা পলিসি করেছিলেন। এক্ষেত্রে জনাব রহমানের গৃহীত বিমা পলিসির মেয়াদ নির্দিষ্ট অর্থাৎ, ১৫ বছর। চুক্তি অনুযায়ী তাকে ১৫ বছর প্রিমিয়াম পরিশোধ করতে হবে। নির্দিষ্ট মেয়াদ বা ১৫ বছর পর তিনি বা তার মনোনীত ব্যক্তি বিমাদাবি লাভ করবে। তাই বলা যায়, জনাব রহমান সাধারণ মেয়াদি জীবন বিমা পলিসি করেছিলেন।"
        },
        {
          "label": "ঘ",
          "question": "জনাব রহমানের সন্তান কীভাবে বিমার টাকা পাবে বলে তুমি মনে করো? উত্তরের সপক্ষে যুক্তি দেখাও।",
          "explanation": "উদ্দীপকে জনাব রহমানের সন্তান মৃত্যুর প্রমাণপত্র ও উত্তরাধিকার সনদপত্র উপস্থাপনের মাধ্যমে বিমার টাকা পাবে। বিমাকৃত ব্যক্তির মৃত্যুতে বিমাদাবি আদায়ের ক্ষেত্রে বিমাগ্রহীতার মৃত্যুর প্রমাণপত্র দাখিল করতে হয়। এজন্য স্থানীয় কর্তৃপক্ষ, যেমন- ওয়ার্ড কমিশনার বা পৌর চেয়ারম্যান থেকে বিমাকৃত ব্যক্তির মৃত্যুর প্রমাণপত্র সংগ্রহ করতে হয়। এছাড়াও বিমার প্রকৃত উত্তরাধিকারীকে তার আইনগত অধিকার প্রমাণের জন্য জেলা জজের কাছ থেকে উত্তরাধিকার সনদ সংগ্রহ করতে হয়। জনাব রহমান একজন কলেজের প্রভাষক। কলেজ থেকে ফেরার পথে তিনি দুর্ঘটনায় মারা যান। তবে তিনি ১৫ বছর মেয়াদি একটি বিমা পলিসি গ্রহণ করেছিলেন। কিন্তু বিমাপত্রে জনাব রহমানের কোনো মনোনীত ব্যক্তি ছিল না। বিমার দাবি পেশ করলে বিমাকারী বললেন জনাব রহমানের একমাত্র সন্তানকে বিমাদাবি দেওয়া যাবে। কিন্তু তার জন্য কিছু কাগজ দাখিল করতে হবে। জনাব রহমানের মেয়াদি জীবন বিমায় কোনো মনোনীত ব্যক্তি ছিল না। ফলে একমাত্র তার বৈধ উত্তরাধিকারী বিমার টাকা পাবেন। এক্ষেত্রে জনাব রহমানের একমাত্র বৈধ উত্তরাধিকারী হলো তার একমাত্র সন্তান। তাই তার সন্তানকে জেলা জজের কাছ থেকে উত্তরাধিকার সনদপত্র সংগ্রহ করে বিমাকারীকে জমা দিতে হবে। এছাড়াও জনাব রহমানের মৃত্যুর বিষয়টি নিশ্চিতকরণে তার মৃত্যুর বৈধ প্রমাণপত্র বিমাকারী বরাবর দাখিল করতে হবে। তাই বলা যায়, জনাব রহমানের সন্তান উত্তরাধিকার সনদপত্র ও বিমাগ্রহীতার মৃত্যুর প্রমাণপত্র দাখিল করে বিমার টাকা পাবে বলে আমি মনে করি।"
        }
      ]
    },
    {
      "number": "10",
      "uddipok": "জনাব জিসান ৩০ লক্ষ টাকার একটি বিমাপত্র গ্রহণ করেন। তিনি বিমা চুক্তির শর্তানুযায়ী প্রিমিয়াম হিসেবে এককালীন ২০ লক্ষ টাকা প্রদান করেন এবং কেবল বিমাগ্রহীতার মৃত্যুতেই তার মনোনীত ব্যক্তি বিমাকৃত অর্থ পাবে। ২০২৩ সালে জনাব জিসানের মৃত্যু হয়। তার সন্তান বিমাকৃত অর্থ দাবি করলে বিমা কর্মকর্তা তাকে জানালেন, জিসান সাহেবের স্ত্রী বিমাদাবির টাকা পাবে।",
      "tag": "ACC 25",
      "sub_questions": [
        {
          "label": "ক",
          "question": "আনুপাতিক অংশগ্রহণের নীতি কী?",
          "explanation": "কোনো সম্পত্তি একাধিক বিমা প্রতিষ্ঠানের সাথে বিমা করা হলে ক্ষতিপূরণের ক্ষেত্রে সব বিমা প্রতিষ্ঠান তাদের বিমাকৃত অঙ্কের আনুপাতিক হারে ক্ষতিপূরণ দিলে তাকে আনুপাতিক অংশগ্রহণের নীতি বলে।"
        },
        {
          "label": "খ",
          "question": "বিমাযোগ্য স্বার্থ বলতে কী বোঝায়? ব্যাখ্যা করো।",
          "explanation": "বিমাকৃত বিষয়বস্তুতে বিমাগ্রহীতার যে আর্থিক স্বার্থ থাকে তাকে বিমাযোগ্য স্বার্থ বলে। এ ধরনের স্বার্থ না থাকলে বিমা চুক্তি করা যায় না। সাধারণত বিমাযোগ্য স্বার্থ বিমাকারী প্রতিষ্ঠান দ্বারা সংরক্ষিত হয়। মূলত বিমার বিষয়বস্তুর ওপর বিমাকারীর আর্থিক স্বার্থ থাকে এবং বিমাকারী প্রতিষ্ঠান এ বিমাকৃত বিষয়বস্তুর আর্থিক ক্ষতি হলে তা পূরণের দায়িত্ব গ্রহণ করে।"
        },
        {
          "label": "গ",
          "question": "উদ্দীপকে জনাব জিসান কোন ধরনের বিমাপত্র করেছিলেন? ব্যাখ্যা করো।",
          "explanation": "উদ্দীপকের জনাব জিসান এককালীন কিস্তি আজীবন বিমাপত্র গ্রহণ করেছিলেন। এ ধরনের বিমাপত্রে বিমাগ্রহীতা মাত্র একটি কিস্তিতেই প্রিমিয়ামের অর্থ পরিশোধ করে। মৃত্যুর আগ পর্যন্ত আর প্রিমিয়াম পরিশোধ করতে হয় না। বিমাগ্রহীতার মৃত্যুর পর তার মনোনীত ব্যক্তি বিমার অর্থ উত্তোলন করতে পারে। উদ্দীপকের জনাব, জিসান ৩০ লক্ষ টাকার একটি বিমাপত্র গ্রহণ করেন। তিনি বিমা চুক্তির শর্তানুযায়ী প্রিমিয়াম হিসেবে এককালীন ২০ লক্ষ টাকা প্রদান করেন। এছাড়াও চুক্তি অনুযায়ী শুধু তার মৃত্যুতেই মনোনীত ব্যক্তি বিমাকৃত অর্থ পাবেন। এখানে লক্ষণীয় বিষয় হলো জনাব জিসান তার বিমাকৃত ২০ লক্ষ টাকা এক কিস্তিতেই পরিশোধ করেন। আবার তার মনোনীত ব্যক্তি শুধু তার মৃত্যুতেই বিমাকৃত টাকা পাবেন। উল্লিখিত এই বৈশিষ্ট্যদ্বয় শুধু এককালীন কিস্তি আজীবন বিমার ক্ষেত্রে বিদ্যমান। তাই বলা যায়, জনাব জিসান এককালীন আজীবন বিমা করেছিলেন।"
        },
        {
          "label": "ঘ",
          "question": "জনাব জিসানের সন্তানকে বিমার টাকা না দেওয়ার যৌক্তিকতা ব্যাখ্যা করো।",
          "explanation": "জনাব জিসানের সন্তান বিমা চুক্তির নমিনি বিধায় তাকে বিমার টাকা না দেওয়া যৌক্তিক। আজীবন বিমার ক্ষেত্রে বিমাগ্রহীতার জীবদ্দশায় কোনো আর্থিক সুবিধা পায় না। শুধু তার মৃত্যুতেই তার মনোনীত ব্যক্তি বিমাকৃত টাকা পায়। সেজন্য এ ধরনের ক্ষেত্রে নমিনি নির্বাচন করতে হয়। উদ্দীপকে জনাব জিসান ৩০ লক্ষ টাকার একটি বিমাপত্র গ্রহণ করেন। চুক্তি অনুযায়ী তিনি ২০ লক্ষ টাকার প্রিমিয়াম এককালীন পরিশোধ করেন এবং তার মৃত্যুতেই তার মনোনীত ব্যক্তি টাকা পাবে। ২০২৩ সালে জনাব জিসান মৃত্যুবরণ করেন। তার সন্তান বিমাকৃত অর্থ দাবি করলে বিমা কর্মকর্তা তাকে জানালেন জিসান সাহেবের স্ত্রী বিমাদাবির টাকা পাবেন। বিমা চুক্তির নিয়ম অনুসারে শুধু মনোনীত ব্যক্তি বিমাকৃত টাকা পায়। কিন্তু উদ্দীপকে জনাব জিসানের সন্তান তার বিমাপত্রের নমিনি নয়। কেননা বিমা কর্মকর্তা নমিনি হিসেবে জনাব জিসানের স্ত্রীর কথা উল্লেখ করেছেন। ফলে চুক্তি মোতাবেক জনাব জিসানের স্ত্রী বিমাকৃত টাকার বৈধ দাবিদার। তাই বিমা কোম্পানি জনাব জিসানের সন্তানকে বিমার টাকা দিতে বাধ্য নয়। তাই বলা যায়, নমিনি নয় বিধায় জনাব জিসানের সন্তানকে বিমাকৃত টাকা না দেওয়া যুক্তিযুক্ত হয়েছে।"
        }
      ]
    },
    {
      "number": "11",
      "uddipok": "বিশিষ্ট ব্যবসায়ী. মি. খান ভবিষ্যতের কথা চিন্তা করে একটি জীবন বিমা পলিসি গ্রহণ করেন। বিমা পলিসিতে তিনি তার একমাত্র ছেলে মি. রাকিবকে উত্তরাধিকারী করেন। কিন্তু তিনি একটি দুরারোগ্য ব্যধিতে আক্রান্ত থাকা সত্ত্বেও তথ্য গোপন করে বিমা পলিসি গ্রহণ করেন। চারটি প্রিমিয়াম প্রদানের পর মি. খান মৃত্যুবরণ করেন। মৃত্যু পরবর্তীকালীন মি. রাকিব বিমাদাবি পেশ করলে বিমা কোম্পানি দাবি পরিশোধে অস্বীকৃতি জানায়।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "মৃত্যুহার পঞ্জি হলো অতীত মৃত্যুহারের নথিপত্রের ওপর ভিত্তি করে ভবিষ্যতের মৃত্যুহার সম্পর্কে ধারণা করার একটি কৌশল।"
        },
        {
          "label": "খ",
          "question": "",
          "explanation": "মুনাফাযুক্ত বিমাপত্রের চুক্তিতে বোনাস প্রদানের শর্ত উল্লেখ করায় উক্ত বিমায় বোনাস দেওয়া হয়। স্বাভাবিক বা প্রত্যাশার বাইরে যেকোনো প্রাপ্তিই বোনাস। জীবন বিমা প্রতিষ্ঠানের তহবিল মানেই বিমাগ্রহীতাদের প্রদত্ত প্রিমিয়াম বা কিস্তি হতে সংগৃহীত অর্থ। এরূপ উৎস থেকে প্রাপ্ত অর্থ, বিমা কোম্পানি দীর্ঘমেয়াদে বিনিয়োগ করে যথেষ্ট আয় করে। বিমা কোম্পানি বার্ষিক মুনাফার একটি অংশ বিমাগ্রহীতাদের জমাকৃত অর্থ অনুপাতে তাদের মধ্যে বণ্টন করতে পারে। এরূপ বণ্টনকৃত অর্থকেই বোনাস বলা হয়। প্রতিষ্ঠানের মুনাফাযুক্ত বিমাপত্রের গ্রহীতাদের মধ্যেই শুধু এরূপ অর্থ বণ্টন করা হয়ে থাকে। মুনাফা না হলে বোনাস প্রদান করা হয় না।"
        },
        {
          "label": "গ",
          "question": "",
          "explanation": "উদ্দীপকের মি. খান আজীবন বিমাপত্র গ্রহণ করেছিলেন। এ জীবন বিমায় বিমাগ্রহীতা আমৃত্যু প্রিমিয়াম পরিশোধ করেন। জীবিত থাকা অবস্থায় তিনি কোনো প্রকার আর্থিক সুবিধা পান না। তবে বিমাগ্রহীতার মৃত্যুর পর তার মনোনীত ব্যক্তি বিমাদাবি আদায় করতে পারেন। উদ্দীপকের বিশিষ্ট ব্যবসায়ী মি. খান ভবিষ্যতের কথা চিন্তা করে একটি জীবন বিমা পলিসি গ্রহণ করেন। বিমা পলিসিতে তিনি তার একমাত্র ছেলে মি. রাকিবকে উত্তরাধিকারী করেন। চারটি প্রিমিয়াম প্রদানের পর মি. খান মৃত্যুবরণ করেন। এখানে মি. খানের বিমা পলিসির কোনো নির্দিষ্ট মেয়াদ নেই। অর্থাৎ, তিনি আমৃত্যু বিমা প্রিমিয়াম প্রদান করবেন। উক্ত বৈশিষ্ট্য আজীবন বিমাপত্রকে নির্দেশ করে। তাই বলা যায়, মি. খান তার জীবনের জন্য আজীবন বিমা পলিসি গ্রহণ করেছেন। উদ্দীপকের মি. খান বিমাচুক্তির অন্যতম উপাদান চূড়ান্ত সদ্বিশ্বাসের নীতি লঙ্ঘন করায়, বিমা কোম্পানি মি. রাকিবকে বিমাদাবি পরিশোধে অস্বীকৃতি জানায়। বিমাচুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে চূড়ান্ত সদ্বিশ্বাসের সম্পর্ক প্রতিষ্ঠিত হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে উপস্থাপন করতে বিমাগ্রহীতা বাধ্য। এতে উভয়পক্ষের সম্পর্কে সচ্ছলতা বজায় থাকে। উদ্দীপকের বিশিষ্ট ব্যবসায়ী মি. খান তার ভবিষ্যৎ নিয়ে চিন্তিত। তাই তিনি তার একমাত্র ছেলে মি. রাকিবকে উত্তরাধিকারী করে একটি আজীবন বিমা পলিসি গ্রহণ করেন। কিন্তু তিনি একটি দুরারোগ্য ব্যধিতে আক্রান্ত থাকা সত্ত্বেও বিমা কোম্পানির কাছে সে তথ্য গোপন করেন। মৃত্যু পরবর্তীতে উত্তরাধিকারী মি. রাকিব বিমাদাবির আবেদন করলে কোম্পানি তা প্রত্যাখ্যান করে। বিমাচুক্তির চূড়ান্ত সদ্বিশ্বাসের নীতি অনুযায়ী মি. খান সব গুরুত্বপূর্ণ তথ্য দিতে বাধ্য ছিলেন। কিন্তু তিনি এক্ষেত্রে অন্যতম গুরুত্বপূর্ণ তথ্য তথা তার দুরারোগ্য রোগের কথা গোপন করেন। যার ফলে আইনগতভাবে উভয়ের মধ্যে কোনো বৈধ চুক্তি সম্পন্ন হয়নি। এরকম পরিস্থিতিতে বিমা কোম্পানি বিমাগ্রহীতাকে আর্থিক সুবিধা দিতে বাধ্য নয়। তাই বলা যায়, বিমা কোম্পানি চূড়ান্ত সদ্বিশ্বাসের নীতি লঙ্ঘনের কারণে মি. রাকিবের আবেদন অ-স্বীকৃতি জানায়।"
        },
        {
          "label": "ঘ",
          "question": "",
          "explanation": "উদ্দীপকের মি. খান বিমা চুক্তির অন্যতম উপাদান চূড়ান্ত সদ্বিশ্বাসের নীতি লঙ্ঘন করায়, বিমা কোম্পানি মি. রাকিবকে বিমাদাবি পরিশোধে অস্বীকৃতি জানায়। বিমা চুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে চূড়ান্ত সদ্বিশ্বাসের সম্পর্ক প্রতিষ্ঠিত হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে উপস্থাপন করতে বিমাগ্রহীতা বাধ্য। এতে উভয়পক্ষের সম্পর্কে সচ্ছলতা বজায় থাকে। উদ্দীপকের বিশিষ্ট ব্যবসায়ী মি. খান তার ভবিষ্যৎ নিয়ে চিন্তিত। তাই তিনি তার একমাত্র ছেলে মি. রাকিরকে উত্তরাধিকারী করে একটি আজীবন বিমা পলিসি গ্রহণ করেন। কিন্তু তিনি একটি দুরারোগ্য ব্যধিতে আক্রান্ত থাকা সত্ত্বেও বিমা কোম্পানির কাছে সে তথ্য গোপন করেন। মৃত্যু পরবর্তী সময়ে উত্তরাধিকারী মি. রাকিব বিমাদাবির আবেদন করলে কোম্পানি তা প্রত্যাখ্যান করে। বিমা চুক্তির চূড়ান্ত সদ্বিশ্বাসের নীতি অনুযায়ী মি. খান সব গুরুত্বপূর্ণ তথ্য দিতে বাধ্য ছিলেন। কিন্তু তিনি এক্ষেত্রে অন্যতম গুরুত্বপূর্ণ তথ্য তথা তার দুরারোগ্য রোগের কথা গোপন করেন। যার ফলে আইনগতভাবে উভয়ের মধ্যে কোনো বৈধ চুক্তি সম্পন্ন হয়নি। এরকম পরিস্থিতিতে বিমা কোম্পানি বিমাগ্রহীতাকে আর্থিক সুবিধা দিতে বাধ্য নয়। তাই বলা যায়, বিমা কোম্পানি চূড়ান্ত সদ্বিশ্বাসের নীতি লঙ্ঘনের কারণে মি. রাকিবের আবেদন অ-স্বীকৃতি জানায়।"
        }
      ]
    }
  ]
}