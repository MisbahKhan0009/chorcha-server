{
  "title": "কুমিল্লা ভিক্টোরিয়া কলেজ ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "গোমতি ব্যাংক দেশের অনেক ছোট ছোট ব্যাংকের শেয়ার কিনে নিয়ন্ত্রণ নেয় এবং দেশের ব্যাংকিং জগতের অন্যতম সেবাদানকারী প্রতিষ্ঠানের মর্যাদা পায়। পরবর্তী সময়ে পরিচালনা পর্ষদ পরিবর্তন হওয়ায় ব্যাংকটি আগ্রাসী নীতি ও কার্যক্রম গ্রহণ করে। দেশের প্রত্যন্ত অঞ্চলগুলোতে ব্যাংকের অফিস প্রতিষ্ঠা করা হয়। কিন্তু কার্যকর নিয়ন্ত্রণ ব্যবস্থা আরোপে প্রতিষ্ঠানটি হিমশিম খাচ্ছে।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "আদালত কর্তৃক ব্যাংকের ওপর গ্রাহকের হিসাব বন্ধের নির্দেশকে গারনিশি অর্ডার বলে।"
        },
        {
          "label": "খ",
          "question": "ব্যাসেল-২ বলতে কী বোঝায়?",
          "explanation": "ব্যাসেল-২ হলো ব্যাংকের আর্থিক ও পরিচালনাগত ঝুঁকি মোকাবেলার জন্য কতটুকু মূলধন আলাদাভাবে সংরক্ষণ করা দরকার তা.. একটি আন্তর্জাতিক মানদণ্ড। ব্যাংকের নিজের মূলধন যাতে অপর্যাপ্ত ও ঝুঁকিপূর্ণ না হয় এবং আমানতকারীদের যেন ঝামেলায় পড়তে না হয়, সেজন্য ব্যাসেল-২ এর উৎপত্তি। Bank for International Settlement (BIS), ব্যাসেল-২ অনুসারে ব্যাংকগুলোকে নির্দিষ্ট পরিমাণ পরিশোধিত মূলধন ও সংরক্ষিত তহবিল সংরক্ষণ করার নির্দেশনা দেয়। ব্যাসেল-২ তে আর্থিক শৃঙ্খলা রক্ষার্থে ৩টি বিষয় সুপারিশ করা হয়েছে যা Three Pillars of Basel-2 নামে খ্যাত।"
        },
        {
          "label": "গ",
          "question": "উদ্দীপকের গোমতি ব্যাংক সাংগঠনিক কাঠামোর ভিত্তিতে কোন ধরনের ব্যাংকিং ব্যবস্থা গড়ে তুলেছে? ব্যাখ্যা করো।",
          "explanation": "উদ্দীপকের গোমতি ব্যাংক সাংগঠনিক কাঠামোর ভিত্তিতে গ্রুপ ব্যাংকিং ব্যবস্থা গড়ে তুলেছে। এ ব্যাংক ব্যবস্থায় একটি বড় ব্যাংক অন্য ব্যাংকগুলোকে নিয়ন্ত্রণ করে। নিয়ন্ত্রণকারী বড় ব্যাংককে হোল্ডিং ব্যাংক বলে। যাদের নিয়ন্ত্রণভার নেওয়া হয় তাদের সাবসিডিয়ারি ব্যাংক বলে। বড় ব্যাংকটি অন্য ব্যাংকগুলোর অর্ধেকের বেশি শেয়ার কেনার মাধ্যমে তাদের নিয়ন্ত্রণভার পায়। উদ্দীপকে গোমতি র‍্যাংক দেশের অনেক ছোট ছোট ব‍্যাংকের শেয়ার কিনে এর নিয়ন্ত্রণ পেয়েছে। ব্যাংকটি দেশের ব্যাংকিং জগতের অন্যতম সেবাদানকারী প্রতিষ্ঠানের মর্যাদা পায়। এখানে গোমতি ব্যাংক হলো হোল্ডিং ব্যাংক। আর ছোট ছোট ব্যাংকগুলো হলো সাবসিডিয়ারি ব্যাংক। মূলত সমজাতীয় কতিপয় দুর্বল ব্যাংক একটি শক্তিশালী ব্যাংকের অধীনে কাজ করে গ্রুপ ব্যাংকিং গঠন করে। তাই বলা যায়, সাংগঠনিক কাঠামোর ভিত্তিতে গোমতি ব্যাংক গ্রুপ ব্যাংকিং ব্যবস্থা গড়ে তুলেছে।"
        },
        {
          "label": "ঘ",
          "question": "উদ্দীপকের ব্যাংকটির পক্ষে কার্যকর নিয়ন্ত্রণের ব্যর্থতা মূল্যায়ন করো।",
          "explanation": "আগ্রাসী ব্যাংকিং নীতি ও অদক্ষ ব্যবস্থাপনার কারণে উদ্দীপকে উল্লিখিত ব্যাংকটি কার্যকর নিয়ন্ত্রণ করতে ব্যর্থ হয়েছে। -অদক্ষ পরিচালনা ও আগ্রাসী ব্যাংকিং নীতি হলো গ্রুপ ব্যাংকিং-এর অন্যতম অসুবিধা। এক্ষেত্রে অনেক সময় অযৌক্তিক ব্যাংকিং নীতি প্রাধান্য পায়। আবার, অনেক সাবসিডিয়ারি ব্যাংক থাকায় হোল্ডিং ব্যাংক দক্ষ পরিচালনা পদ্ধতি গ্রহণ করতে পারে না। এছাড়াও হোল্ডিং কোম্পানির সিদ্ধান্ত বাস্তবায়নে অনেক সময়ের প্রয়োজন হয়। উদ্দীপকে গোমতি ব্যাংক একটি গ্রুপ ব্যাংক গড়ে তুলেছে। ব্যাংকটি দেশের কিছু ছোট ব্যাংকের শেয়ার কিনে এর নিয়ন্ত্রণ লাভ করেছে। ফলে এটি দেশের ব্যাংকিং জগতে অন্যতম সেবাদানকারী প্রতিষ্ঠানের মর্যাদা পায়। পরবর্তী সময়ে, পরিচালনা পর্ষদ পরিবর্তন হওয়ায় ব্যাংকটি আগ্রাসী ব্যাংকিং নীতি ও কার্যক্রম গ্রহণ করে। এছাড়া দেশের প্রত্যন্ত অঞ্চলে ব্যাংকটির অফিস প্রতিষ্ঠা করা হয়। ফলে কার্যকর নিয়ন্ত্রণ ব্যবস্থা আরোপে ব্যাংকটি হিমশিম খাচ্ছে। কতিপয় সমজাতীয় ব্যাংক একটি শক্তিশালী ব্যাংকের অধীনে একত্র হয়ে ব্যাংকিং কাজ করতে পারে। এটি গ্রুপ ব্যাংকিং নামে পরিচিত। এক্ষেত্রে মাত্র একটি হোল্ডিং ব্যাংক সদস্য ব্যাংকগুলোর কাজ নিয়ন্ত্রণ করায় অসুবিধার সম্মুখীন হয়। অযৌক্তিক ও আগ্রাসী ব্যাংকিং নীতি এর স্বাভাবিক কার্যক্রমকে ব্যাহত করে। আবার প্রত্যন্ত অঞ্চলে অফিস খোলার কারণে দক্ষ পরিচালনা পদ্ধতি গ্রহণে ব্যাংকটি ব্যর্থ হয়। কারণ সবসময় স্থানীয় চাহিদা বিবেচনায় এনে ব্যাংকিং নীতিমালা প্রণয়ন করা সম্ভব হয় না। ফলে ব্যাংকিং ব্যবস্থা ক্ষতিগ্রস্ত হয়। তাই বলা যায়, উদ্দীপকের উল্লিখিত ব্যাংকটি আগ্রাসী নীতি ও অদক্ষ ব্যবস্থাপনার কারণে গ্রুপ ব্যাংকিং এর কার্যকর নিয়ন্ত্রণে ব্যর্থ হয়েছে।"
        }
      ]
    },
    {
      "number": "2",
      "uddipok": "বাণিজ্যিক ব্যাংকসমূহ ঋণদান কার্যক্রম বৃদ্ধি করায় দেশের দ্রব্যমূল্য ক্রমাগত বৃদ্ধি পায়। ফলে সরকার বাংলাদেশ ব্যাংককে মুদ্রাস্ফীতি রোধে বিশেষ ভূমিকা পালন করার নির্দেশ দেয়। এ প্রেক্ষিতে বাংলাদেশ ব্যাংক বাণিজ্যিক ব্যাংকগুলোর নগদ জমার হার ৪% থেকে ৬% এ উপনীত করে। এতে বাণিজ্যিক ব্যাংকগুলোর ঋণদান সামর্থ্য কমলেও তা আশানুরূপ না হওয়ায় বাংলাদেশ ব্যাংক পরবর্তী সময়ে বাজারে কিছু বন্ড ও সিকিউরিটি বিক্রয় করে। এতে দেশের আর্থিক বাজার স্থিতিশীল হয়।",
      "tag": "CGVC 25,CVC 25",
      "sub_questions": [
        {
          "label": "ক",
          "question": "বিহিত মুদ্রা কী?",
          "explanation": "যে মুদ্রা সরকারি আইন দ্বারা পরিচালিত এবং লেনদেনের মাধ্যম হিসেবে গ্রহণ করতে জনগণ আইনগতভাবে বাধ্য তাকে বিহিত মুদ্রা বলে।"
        },
        {
          "label": "খ",
          "question": "ঋণের সুদের হার জীবনযাত্রার মানের ওপর কী প্রভাব ফেলে? ব্যাখ্যা করো।",
          "explanation": "ঋণের সুদের হার কমলে জীবনযাত্রার মান উন্নয়ন হয়। বাণিজ্যিক ব্যাংকের ঋণের সুদের হার কমলে গ্রাহকগণ বেশি পরিমাণে ঋণ নেয়। ফলে বাজারে অর্থের পরিমাণ বাড়ে। এক্ষেত্রে গ্রাহকদের ক্রয়ক্ষমতা বাড়ে। তাই জীবনযাত্রায় মানের উপর ঋণের সুদের হার কমানোর প্রত্যক্ষ প্রভাব রয়েছে।"
        },
        {
          "label": "গ",
          "question": "উদ্দীপকে বাংলাদেশ ব্যাংক ঋণ নিয়ন্ত্রণে প্রথমে কোন পদ্ধতি ব্যবহার করেছে? ব্যাখ্যা করো।",
          "explanation": "উদ্দীপকে বাংলাদেশ ব্যাংক ঋণ নিয়ন্ত্রণে প্রথমে জমার হার পরিবর্তন নীতি ব্যবহার করেছে। তালিকাভুক্ত ব্যাংকগুলো এর আমানতের একটি নির্দিষ্ট অংশ বাধ্যতামূলকভাবে কেন্দ্রীয় ব্যাংকে জমা রাখে। এই জমার হার হ্রাস-বৃদ্ধি করে কেন্দ্রীয় ব্যাংক দেশে ঋণের পরিমাণ নিয়ন্ত্রণে রাখার জন্য যে কৌশল ব্যবহার করে তাকে জমার হার পরিবর্তন নীতি বলা হয়। দেশের সব বাণিজ্যিক ব্যাংক তালিকাভুক্ত হয়ে পরিচালিত হলেই এরূপ নীতি কার্যকর হয়। উদ্দীপকে সম্প্রতি দেশে দ্রব্যের মূল্য বাড়ছে। ফলে বাজারে মুদ্রাস্ফীতি দেখা দেয়। এজন্য বাংলাদেশ ব্যাংক, বাণিজ্যিক ব্যাংকগুলোর নগদ জমার হার ৪% থেকে ৬%-এ বাড়ানোর সিদ্ধান্ত নেয়। কেন্দ্রীয় ব্যাংক মূলত জমার হার বাড়ানোর চিন্তা করছে। অর্থবাজারে ঋণের পরিমাণ কমাতে এ ঋণের পদক্ষেপ নেওয়া হয়। এক্ষেত্রে তালিকাভুক্ত ব্যাংকগুলো আগের তুলনায় বেশি পরিমাণ অর্থ বাংলাদেশ ব্যাংকে জমা রাখবে। ফলে বাজারে ঋণের পরিমাণ কমে যায়। মুদ্রার মান স্থিতিশীল হবে। তাই বলা যায়, বাংলাদেশ ব্যাংক ঋণ নিয়ন্ত্রণে প্রথমে জমার হার পরিবর্তন নীতি অনুসরণ করেছে।"
        },
        {
          "label": "ঘ",
          "question": "তুমি কি মনে করো বাংলাদেশ ব্যাংকের পরবর্তী পদক্ষেপটি কাঙ্ক্ষিত লক্ষ্য অর্জনে সহায়ক হয়েছে? উত্তরের সপক্ষে যুক্তি দাও।",
          "explanation": "আমি মনে করি, বাংলাদেশ ব্যাংকের পরবর্তী পদক্ষেপটি (খোলাবাজার নীতি) কাঙ্ক্ষিত লক্ষ্য অর্জনে সহায়ক হবে। বাজারে বিল, সিকিউরিটিজ, ঋণপত্র, বন্ড ইত্যাদ ক্রয়-বিক্রয় করে কেন্দ্রীয় ব্যাংকের ঋণ নিয়ন্ত্রণের কৌশলকে খোলাবাজার নীতি বলা হয়। বাজারে ঋণের পরিমাণ হ্রাস করতে কেন্দ্রীয় ব্যাংক এসব দলিল বিক্রি করে বাজারে অর্থ প্রবাহ হ্রাস করে। আবার ঋণের পরিমাণ বৃদ্ধি করতে এসব দলিল বাজার থেকে ক্রয় করে বাজারে অর্থ প্রবাহ বৃদ্ধি করে। উদ্দীপকে বাণিজ্যিক ব্যাংকের ঋণদান কার্যক্রম বৃদ্ধি পাওয়ায় দেশের দ্রব্যমূল্য ক্রমাগত বৃদ্ধি পায়। সরকারের নির্দেশ অনুযায়ী বাংলাদেশ ব্যাংক বাণিজ্যিক ব্যাংকগুলোর নগদ জমার হার ৪% থেকে ৬% করে। তবে আশানুরূপ ফলাফল না পাওয়ায় কেন্দ্রীয় ব্যাংক বাজারে কিছু বন্ড ও সিকিউরিটি বিক্রি করে। এতে দেশের আর্থিক বাজার স্থিতিশীল হয়। এখানে বাংলাদেশ ব্যাংক বাজারে বন্ড ও বিল ছাড়ার মাধ্যমে খোলাবাজার নীতি অনুসরণ করেছে। এই বন্ড ও সিকিউরিটি বাণিজ্যিক ব্যাংকগুলো ক্রয় করবে। ফলে বাণিজ্যিক ব্যাংক থেকে অর্থ কেন্দ্রীয় ব্যাংকে চলে যাবে এবং তাদের ঋণদান ক্ষমতা হ্রাস পাবে। এতে বাজারে ঋণ সরবরাহ এবং মুদ্রাস্ফীতি উভয়ই কমবে। সর্বোপরি খোলাবাজার নীতি কেন্দ্রীয় ব্যাংকে ঋণ নিয়ন্ত্রণে সহায়তা করছে। তাই বলা যায়, জমার হার পরিবর্তন নীতির পাশাপাশি খোলাবাজার নীতি কেন্দ্রীয় ব্যাংকের কাঙ্ক্ষিত লক্ষ্য অর্জনে সহায়ক ভূমিকা পালন করেছে।"
        }
      ]
    },
    {
      "number": "3",
      "uddipok": "জনাব জাওয়াদ ৬ বছর মেয়াদি একটি ব্যাংক হিসাবে ৫ লক্ষ টাকা জমা রাখেন। ব্যাংক তাকে কোনো চেক বই দেয়নি। অন্যদিকে, তার বন্ধু ফাইয়াজ প্রতি মাসে ৫,০০০ টাকা করে ব্যাংকে জমা রাখার সিদ্ধান্ত নিয়েছেন। চুক্তি অনুযায়ী তিনি আগামী ৫ বছরব্যাপী তার ব্যাংক হিসাবে টাকা জমা রাখবেন এবং মেয়াদ শেষে এককালীন সম্পূর্ণ অর্থ উত্তোলন করবেন।",
      "tag": "CVC 25",
      "sub_questions": [
        {
          "label": "ক",
          "question": "চেক বই কী?",
          "explanation": "চলতি ও সঞ্চয়ী হিসাবের গ্রাহককে অর্থ তোলার জন্য ব্যাংক চেকের পাতা-সম্বলিত যে বই সরবরাহ করে তাকে চেক বই বলে।"
        },
        {
          "label": "খ",
          "question": "নমুনা স্বাক্ষর কার্ড কেন প্রয়োজন?",
          "explanation": "ব্যাংক হিসাব খোলার সময় ব্যাংক কর্তৃক সরবরাহকৃত যে ছাপানো কার্ডে গ্রাহক তার নাম ও নমুনা স্বাক্ষর প্রদান করে তাকে নমুনা স্বাক্ষর কার্ড বলা হয়। এই কার্ডের অনুরূপ দস্তখত দিয়েই গ্রাহককে পরবর্তীতে ব্যাংকের সঙ্গে সব ধরনের লেনদেন করতে হয়। চেকের দস্তখতের সঙ্গে কার্ডের দস্তখতে কোনো গরমিল হলে ব্যাংক চেকটি ফেরত দেয়। তাই নমুনা স্বাক্ষর কার্ডের গুরুত্ব অপরিসীম।"
        },
        {
          "label": "গ",
          "question": "উদ্দীপকে জনাব জাওয়াদ কোন ধরনের ব্যাংক হিসাব খুলেছেন? ব্যাখ্যা করো।",
          "explanation": "উদ্দীপকে জনাব জাওয়াদ ব্যাংকে স্থায়ী হিসাব খুলেছেন। এ ধরনের হিসাব একটি নির্দিষ্ট মেয়াদের জন্য খোলা হয়। উক্ত মেয়াদের মধ্যে জমাকৃত টাকা উত্তোলন করা যায় না। মেয়াদ শেষে জমাকৃত টাকা সুদসহ উত্তোলন করতে হয়। নিয়মিত লেনদেন করতে হয় বিধায় এ হিসাবে চেক বই সরবরাহ করা হয় না। উদ্দীপকে জনাব জাওয়াদ ৬ বছর মেয়াদি একটি ব্যাংক হিসাবে ৫ লক্ষ টাকা জমা করেন। ব্যাংক তাকে কোনো চেক বই দেয়নি। এ হিসাবে গ্রাহক নির্দিষ্ট সময়ের জন্য অর্থ জমা রাখে। নির্দিষ্ট মেয়াদ শেষে অর্থ উত্তোলন করা যাবে। তবে এ হিসাবের ওপর গ্রাহক বেশি হারে সুদ পাবে। তাই বলা যায়, হিসাবের ধরন অনুযায়ী জনাব জাওয়াদ ব্যাংকে স্থায়ী হিসাব খুলেছেন।"
        },
        {
          "label": "ঘ",
          "question": "\"জনাব ফাইয়াজের ব্যাংক হিসাব একাধারে সঞ্চয় ও বিনিয়োগ সুবিধা প্রদান করবে\"-তুমি কি একমত? মতামত দাও।",
          "explanation": "উদ্দীপকের জনাব ফাইয়াজের পেনশন সঞ্চয়ী হিসাব একাধারে সঞ্চয় ও বিনিয়োগ সুবিধা প্রদান করবে। এ হিসাবে প্রতি মাসে একটি নির্দিষ্ট পরিমাণ টাকা একটি নির্দিষ্ট মেয়াদের জন্য জমা দিতে হয়। মেয়াদ শেষে জমাকৃত টাকা মুনাফাসহ উত্তোলন করতে হয়। চাকরিজীবী ও পেশাজীবীদের জন্য এ হিসাবের মাধ্যমে টাকা জমানো খুবই সহজ। উদ্দীপকে জনাব ফাইয়াজ প্রতি মাসে ৫,০০০ টাকা করে ব্যাংকে জমা রাখার সিদ্ধান্ত নিয়েছেন। চুক্তি অনুযায়ী তিনি আগামী ৫ বছরব্যাপী তার ব্যাংক হিসাবে টাকা জমা রাখবেন। মেয়াদ শেষে এককালীন সম্পূর্ণ টাকা উত্তোলন করবেন। জনাব ফাইয়াজের পেনশন সঞ্চয়ী হিসাব একসাথে বিনিয়োগ ও সঞ্চয় সুবিধা দেবে। এ হিসাবে প্রতি মাসে নির্দিষ্ট পরিমাণ টাকা দিতে হবে। ফলে জনাব ফাইয়াঁজ উক্ত টাকা বাধ্যতামূলকভাবে সঞ্চয় রাখবে। অন্যদিকে, মেয়াদ শেষে এককালীন সংগৃহীত অর্থ জনাব ফাইয়াজ বিভিন্ন লাভজনক খাতে বিনিয়োগ করতে পারবে। এর ফলে জনাব ফাইয়াজের হিসাবটি তাকে ৫ বছর ধরে সঞ্চয়ে সহায়তা করবে। আবার মেয়াদ শেষে বিনিয়োগের জন্য এককালীন মূলধনেরও সংস্থান করবে। তাই বলা যায়, জনাব ফাইয়াজের ব্যাংক হিসাব একাধারে সঞ্চয় ও বিনিয়োগ সুবিধা প্রদান করবে- উক্তিটি যথার্থ হয়েছে।"
        }
      ]
    },
    {
      "number": "4",
      "uddipok": "মি. নাজির ও রহিম দুজনেই প্রতিষ্ঠিত ব্যবসায়ী। মি. রহিম তিন মাস পর মূল্য পরিশোধের শর্তে বাকিতে মি. নাজিরকে ৫,০০,০০০ টাকার মালামাল দেন। কিন্তু মি. নাজির পারিবারিক কিছু সমস্যার কারণে ব্যবসায়ে সময় দিতে না পারায় মন্দাবস্থা দেখা দেয় এবং মি. রহিমের টাকা পরিশোধ না করেই তিনি তার ব্যবসায় প্রতিষ্ঠান বন্ধ করে দেন। উপায়ান্তর না পেয়ে মি. রহিম আদালতের শরণাপন্ন হন। আদালত মি. নাজিরের ব্যাংক হিসাবের বিপরীতে স্থগিতাদেশ জারি করেন।",
      "tag": "CVC 25",
      "sub_questions": [
        {
          "label": "ক",
          "question": "চেইন ব্যাংকিং কী?",
          "explanation": "সমজাতীয় কতিপয় ব্যাংক নিজেদের স্বাধীন সত্তা বজায় রেখে সমঝোতা ও সহযোগিতার ভিত্তিতে বিশেষ উদ্দেশ্যে যে ব্যাংকিং কার্যক্রম পরিচালনা করে তাকে চেইন ব্যাংক বলে।"
        },
        {
          "label": "খ",
          "question": "ব্যাংক তারল্য সংরক্ষণ করে কেন?",
          "explanation": "গ্রাহকদের জমাকৃত অর্থ চাওয়ামাত্র ফেরত দেওয়ার জন্য ব্যাংক তারল্য সংরক্ষণ করে। বাণিজ্যিক ব্যাংকের তহবিলের মূল উৎস হলো গ্রাহকের আমানত। এ আমানত থেকে ব্যাংক কিছু অংশ ঋণ দেয়। আর কিছু অংশ তারল্য হিসেবে সংরক্ষণ করে। এ তারল্যের পরিমাণ যথেষ্ট না হলে সমস্যার সৃষ্টি হবে। কারণ ব্যাংক গ্রাহককে চাওয়ামাত্র অর্থ ফেরত দিতে পারবে না। ফলে গ্রাহক অসন্তুষ্টি সৃষ্টি হবে। সেই সাথে ব্যাংকের সুনাম নষ্ট হবে। তাই ব্যাংক যথাযথ তারল্য সংরক্ষণ করে থাকে।"
        },
        {
          "label": "গ",
          "question": "উদ্দীপকে আদালত মি. নাজিরের ব্যাংক হিসাবের বিপরীতে যে ধরনের আদেশ জারি করেন তা ব্যাখ্যা করো।",
          "explanation": "উদ্দীপকে আদালত মি. নাজিরের ব্যাংক হিসাবের বিপরীতে গারনিশি আদেশ জারি করে। গ্রাহকের কোনো হিসাব বন্ধ করার জন্য আদালত কর্তৃক ব্যাংকের ওপর যে আদেশ দেওয়া হয়, তাই গারনিশি আদেশ। ব্যাংকের গ্রাহক ঋণ চুক্তির শর্ত ভঙ্গ করলে, ঋণদাতার আবেদনের প্রেক্ষিতে এ আদেশ জারি করা হয়। এ আদেশ পাওনাদারকে আর্থিক ক্ষতির হাত থেকে রক্ষা করে। উদ্দীপকে মি. রহিম বাকিতে ৫ লক্ষ টাকার মালামাল মি. নাজিরকে দেন। মি. নাজিরের তিন মাসের মধ্যে টাকা পরিশোধ করার কথা। কিন্তু টাকা পরিশোধের পূর্বেই মি. নাজির ব্যবসায় বন্ধ করে দেন। উপায়ান্তর না পেয়ে মি. রহিম আদালতের শরণাপন্ন হলে, আদালত মি. নাজিরের ব্যাংক হিসাব বন্ধ করে দেন। এক্ষেত্রে আদালত মি. নাজিরের ব্যাংক হিসাবের বিপরীতে গারনিশি আদেশ পাঠায়। এ আদেশের কারণে ব্যাংক মি. নাজিরের হিসাব বন্ধ করে দিবে। ফলে মি. নাজির কোনো ব্যাংকিং লেনদেন করতে পারবে না। তাই বলা যায়, আদালত গারনিশি আদেশ অনুযায়ী, মি. নাজিরের ব্যাংক হিসাব স্থগিত করে।"
        },
        {
          "label": "ঘ",
          "question": "আদালতের মাধ্যমে মি. রহিম কি তার টাকা ফেরত পাওয়ার আশা করতে পারেন? তোমার উত্তরের সপক্ষে যুক্তি দাও।",
          "explanation": "গারনিশি আদেশ পাওনাদারদের আর্থিক নিরাপত্তার ব্যবস্থা করে বলে, মি. রহিম আদালতের মাধ্যমে তার পাওনা টাকা ফেরত পাওয়ার আশা করতে পারেন। দেনাদার অর্থ পরিশোধে ব্যর্থ হলে আদালত পাওনাদারের আবেদনের প্রেক্ষিতে দেনাদারের হিসাবের বিপরীতে গারনিশি আদেশ দেয়। এর মাধ্যমে দেনাদারের হিসাবের সব লেনদেন বন্ধ রাখা হয়। ফলে দেনাদার দ্রুত টাকা পরিশোধের ব্যবস্থা করে। এটি পাওনাদারের আর্থিক ক্ষতির বিপক্ষে প্রতিরক্ষামূলক ব্যবস্থা হিসেবে কাজ করে। উদ্দীপকে প্রতিষ্ঠিত ব্যবসায়ী মি. নাজির মি. রহিমের কাছ থেকে ৫ লক্ষ টাকার মালামাল বাকিতে ক্রয় করেন। কিন্তু মি. নাজির টাকা পরিশোধের পূর্বেই ব্যবসায় বন্ধ করে দেন। পাওনা টাকা না পেয়ে মি. রহিম আদালতের শরণাপন্ন হন। আদালত মি. নাজিরের ব্যাংক হিসাবের বিপরীতে স্থগিতাদেশ জারি করেন। এখানে আদালত মি. নাজিরের ব্যাংক হিসাবের বিপরীতে গারনিশি আদেশ জারি করেন। এর মাধ্যমে প্রথমত তার হিসাবের সব লেনদেন বন্ধ করে দেওয়া হবে। মি. রহিমের দাবি যৌক্তিক কি না, তা আদালত যাচাই করবেন। ঘটনার সত্যতা পেলে, আদালত ঐ বন্ধ করা হিসাব থেকে মি. রহিমকে অর্থ পরিশোধের ব্যবস্থা করবেন। ব্যাংকও এক্ষেত্রে আদালতের আদেশ পালনে বাধ্য থাকবে। ফলে মি. রহিমের অর্থ পাওয়ার আশা বেড়ে যাবে। এভাবে মি. রহিম আদালতের মাধ্যমে তার পাওনা টাকা ফেরত পাওয়ার আশা করতে পারেন।"
        }
      ]
    },
    {
      "number": "5",
      "uddipok": "কুমিল্লার মনির ব্যবসায়ের প্রয়োজনে ঢাকার চাঁদনী চকের ব্যবসায়ী রাসেলকে ৩০ লক্ষ টাকার একটি চেক প্রদান করেন। জুনের ১ তারিখে ইস্যুকৃত চেকটি রাসেল ডিসেম্বরের ১০ তারিখে তার ব্যাংক হিসাবে জমা দেন।",
      "tag": "CVC 25",
      "sub_questions": [
        {
          "label": "ক",
          "question": "প্রত্যয়পত্র কী?",
          "explanation": "যে পত্রের মাধ্যমে ব্যাংক আমদানিকারকের পক্ষে রপ্তানিকারকের অনুকূলে আমদানি করা পণ্যের মূল্য পরিশোধের নিশ্চয়তা দেয় তাকে প্রত্যয়পত্র বলে।"
        },
        {
          "label": "খ",
          "question": "বিনিময় বিল কি শর্তযুক্ত হতে পারে?",
          "explanation": "বিনিময় বিল শর্তযুক্ত হতে পারে না। এ বিলের মাধ্যমে কোনো ব্যক্তি অন্য ব্যক্তিকে নির্দিষ্ট সময়ে নির্দিষ্ট পরিমাণ অর্থ প্রদানের শর্তহীন আদেশ দেয়। এ বিলে অর্থ প্রদানের নির্দেশ সুস্পষ্টভাবে লেখা থাকে। এতে কোনো ধরনের শর্ত আরোপ করার সুযোগ নেই।"
        },
        {
          "label": "গ",
          "question": "উদ্দীপকে বর্ণিত চেকটি কোন ধরনের? এ চেকের সুবিধা বর্ণনা করো।",
          "explanation": "উদ্দীপকে বর্ণিত চেকটি দাগকাটা চেক। বাহক চেক বা হুকুম চেকের ওপরে সাধারণত বাম পাশে কিছু লিখে বা না লিখে আড়াআড়ি দুটি রেখা অঙ্কন করলে ঐ চেককে দাগটাকা চেক বলা হয়। আদেষ্টা বা প্রাপক সাধারণ চেককে দাগকাটা চেকে রূপান্তর করতে পারে। এ চেক গ্রাহকের ব্যাংক হিসাবের মাধ্যমে উপস্থাপন করতে হয়। উদ্দীপকে মনির ব্যবসায়ের প্রয়োজনে রাসেলকে একটি চেক দেন। রাসেল সেটি তার হিসাবে জমা দেন। বৈশিষ্ট্য বিচারে দাগকাটা চেকই শুধু গ্রাহকের হিসাবে জমা দিতে হয়। আর এই চেকের সুবিধা হচ্ছে প্রকৃত প্রাপক ছাড়া অন্য কেউ এর অর্থ সংগ্রহ করতে পারে না। ফলে এটি নিরাপদ। বড় অঙ্কের লেনদেন এই চেকের মাধ্যমে করা নিরাপদ। তাই উদ্দীপকে ৩০ লক্ষ টাকার চেকটি একটি দাগকাটা চেক।"
        },
        {
          "label": "ঘ",
          "question": "",
          "explanation": "রাসেল চেকটি পুনরায় নতুন তারিখ ইস্যু করিয়ে প্রাপ্য টাকা আদায় করতে পারবেন। কোনো চেক প্রস্তুত করার পর ৬ মাস বা ১৮০ দিনের মধ্যে ভাঙানো না হলে ঐ চেককে বাসি চেক বলা হয়। চেক বাসি হলে তা বাতিল হয়ে যায়। এই চেকের টাকা উত্তোলনে যথাযথ পদ্ধতি অনুসরণ করতে হয়। উদ্দীপকে রাসেল মনিরের কাছ থেকে একটি দাগকাটা চেক পান। চেকটি ১ জুন তারিখে ইস্যুকৃত ছিল। পরবর্তীতে তিনি এই চেকটি ডিসেম্বর ১০ তারিখে তার হিসাবে জমা দেন। তিনি চেকটির বৈধ মেয়াদকাল অর্থাৎ, ৬ মাস পরে জমা দেন।. উদ্দীপকের জমাকৃত চেকটি বাসি চেক হয়ে গিয়েছিল। তাই চেক প্রত্যাখ্যানের নিয়ম অনুসারে ব্যাংক চেকটি প্রত্যাখ্যান করবে। ফলে চেকটির অর্থ সংগ্রহের জন্য রাসেলকে পুনরায় সেটি ইস্যু করতে হবে। এখন তিনি মনিরের কাছ থেকে পুনরায় চেকটি ইস্যু করাবেন। পরবর্তীতে ব্যাংকে চেকটি জমা দিলে ব্যাংক তার অর্থ পরিশোধ করে দেবে। আর এভাবেই রাসেল তার প্রাপ্য টাকা আদায় করতে পারবেন।"
        }
      ]
    },
    {
      "number": "6",
      "uddipok": "শাওন এমবিএ পাস করে একটি ব্যাংকে 'সহকারী পরিচালক' পদে যোগদান করেন। ব্যাংকটি দেশের মুদ্রাবাজারের স্থিতিশীলতা রক্ষা ও ঋণ নিয়ন্ত্রণের সাথে সংশ্লিষ্ট। অন্যদিকে তার বন্ধু সাগর আরেকটি ব্যাংকে 'সিনিয়র অফিসার' পদে যোগদান করে যেটি জনগণের কাছ থেকে আমানত গ্রহণ করে এবং প্রয়োজনে ঋণদানের মাধ্যমে প্রতিষ্ঠানের জন্য প্রয়োজনীয় মুনাফা অর্জন নিশ্চিত করে। কার্যাবলি ভিন্ন হলেও সাগরের কর্মরত ব্যাংককে শাওনের কর্মরত ব্যাংকের নিকট দায়বদ্ধ থাকতে হয়।",
      "tag": "CVC 25",
      "sub_questions": [
        {
          "label": "ক",
          "question": "নিকাশ ঘর কী?",
          "explanation": "ব্যাংকিং লেনদেন থেকে সৃষ্ট আন্তঃব্যাংকিং দেনা-পাওনার নিষ্পত্তিস্থলই হলো নিকাশ ঘর।"
        },
        {
          "label": "খ",
          "question": "কোন ব্যাংককে মুদ্রাবাজারের অভিভাবক বলা হয় এবং কেন?",
          "explanation": "কেন্দ্রীয় ব্যাংক মুদ্রাবাজার গঠন, পরিচালনা ও নিয়ন্ত্রণ করে বলে একে মুদ্রাবাজারের অভিভাবক বলে। মুদ্রাবাজারে স্বল্পমেয়াদি অর্থ বা আর্থিক সম্পদ কেনা-বেচা করা হয়। এ বাজারের হাতিয়ার হলো- ট্রেজারি বিল, বাণিজ্যিক কাগজ, ব্যাংকের স্বীকৃতিপত্র ইত্যাদি। এ বাজারের গুরুত্বপূর্ণ অংশ হলো বাণিজ্যিক ব্যাংক। কেন্দ্রীয় ব্যাংক এ বাজারের উন্নয়নে সহায়তা করে। তাই একে মুদ্রাবাজারের অভিভাবক বলা হয়।"
        },
        {
          "label": "গ",
          "question": "কার্যাবলির ভিত্তিতে শাওনের ব্যাংকটি কোন ধরনের ব্যাংক? ব্যাখ্যা করো।",
          "explanation": "উদ্দীপকে শাওনের কর্মরত ব্যাংকটি কাজের ভিত্তিতে কেন্দ্রীয় ব্যাংক। কেন্দ্রীয় ব্যাংক অর্থবাজার ও ব্যাংক ব্যবস্থার নিয়ন্ত্রক। জনকল্যাণের উদ্দেশ্যে সরকারি নিয়ন্ত্রণে পরিচালিত দেশের এক ও অনন্য ব্যাংকিং প্রতিষ্ঠানই হলো কেন্দ্রীয় ব্যাংক। মুদ্রামান ও বৈদেশিক মুদ্রা সংরক্ষণ এবং ঋণ নিয়ন্ত্রণের মাধ্যমে স্থিতিশীল অর্থনৈতিক অবস্থা সৃষ্টিতে এই ব্যাংকটি কাজ করে। উদ্দীপকে শাওন এমবিএ পাস করে একটি ব্যাংকে সহকারী পরিচালক পদে যোগদান করেন। উক্ত ব্যাংকটি দেশের মুদ্রাবাজারের স্থিতিশীলতা রক্ষা ও ঋণ নিয়ন্ত্রণের সাথে যুক্ত। সুতরাং, শাওনের ব্যাংকটি দেশের অর্থব্যবস্থা ও ব্যাংক ব্যবস্থার নিয়ন্ত্রক হিসেবে কাজ করে। এই দায়িত্ব শুধু একটি দেশের কেন্দ্রীয় ব্যাংক পালন করে। কেন্দ্রীয় ব্যাংক বাজারে মুদ্রা সরবরাহ হ্রাস-বৃদ্ধি করে মুদ্রাবাজার স্থিতিশীল রাখে। আবার ঋণ নিয়ন্ত্রণের বিভিন্ন পদ্ধতিও ব্যবহার করে থাকে। তাই বলা যায়, শাওনের কর্মরত ব্যাংকটি দেশের কেন্দ্রীয় ব্যাংক।"
        },
        {
          "label": "ঘ",
          "question": "সাগরের কর্মরত ব্যাংককে শাওনের কর্মরত ব্যাংকের নিকট দায়বদ্ধ থাকার যৌক্তিকতা বিশ্লেষণ করো।",
          "explanation": "উদ্দীপকে সাগর যে ব্যাংকে কর্মরত আছেন তা একটি তালিকাভুক্ত বাণিজ্যিক ব্যাংক হওয়ায় এটি শাওনের কর্মরত ব্যাংক তথা কেন্দ্রীয় ব্যাংকের কাছে দায়বদ্ধ। সহজ নিয়ন্ত্রণের লক্ষ্যে কেন্দ্রীয় ব্যাংক দেশের সব বাণিজ্যিক ব্যাংক ও আর্থিক প্রতিষ্ঠানকে তালিকাভুক্ত করে। ফলে ব্যাংকগুলো কেন্দ্রীয় ব্যাংকের নির্দেশিত নীতিমালা মেনে চলে। আবার তালিকাভুক্ত ব্যাংকগুলো কেন্দ্রীয় ব্যাংক থেকে ঋণ সুবিধাসহ অন্যান্য আর্থিক সুবিধাও পায়। তালিকাভুক্ত ব্যাংকের সহায়তায় কেন্দ্রীয় ব্যাংকের অর্থবাজার নিয়ন্ত্রণ সহজ হয়। উদ্দীপকে সাগর একটি ব্যাংকের সিনিয়র অফিসার পদে যোগদান করেন। ব্যাংকটি প্রধানত জনগণের কাছ থেকে আমানত নেয় এবং প্রয়োজনে ঋণদান করে। এর মাধ্যমে উক্ত ব্যাংকটি প্রয়োজনীয় মুনাফা অর্জন নিশ্চিত করে। অন্যদিকে, শাওন অন্য একটি ব্যাংকে কর্মরত আছেন যেটি দেশের কেন্দ্রীয় ব্যাংক। উদ্দীপক অনুযায়ী সাগরের ব্যাংকটি শাওনের ব্যাংকের কাছে দায়বদ্ধ। দেশের সব বাণিজ্যিক ব্যাংক কেন্দ্রীয় ব্যাংকের তালিকার অন্তর্ভুক্তিতে বাধ্য। ফলে সাগরের ব্যাংকটিও শাওনের ব্যাংকের কাছে তালিকাভুক্ত। তালিকাভুক্ত ব্যাংকগুলো কেন্দ্রীয় ব্যাংকের সব নীতিমালা ও নির্দেশনা মানতে বাধ্য থাকে। কেন্দ্রীয় ব্যাংক যেকোনো ব্যাপারে তালিকাভুক্ত ব্যাংকগুলোকে সহায়তা করতে পারে। তবে তালিকাভুক্ত ব্যাংকগুলো যেকোনো বিষয়ে কেন্দ্রীয় ব্যাংকের কাছে জবাবদিহিতায় বাধ্য। তাই বলা যায়, প্রকৃতি ও প্রয়োজনেই সাগরের কর্মরত বাণিজ্যিক ব্যাংক শাওনের কর্মরত কেন্দ্রীয় ব্যাংকের কাছে দায়বদ্ধ।"
        }
      ]
    },
    {
      "number": "7",
      "uddipok": "জনাব রফিক সম্প্রতি ব্যাংক থেকে টাকা উত্তোলন ও ঋণের কিস্তি পরিশোধে এক ধরনের কার্ড ব্যবহার করেন। কিন্তু ব্যাংক হিসাবে পর্যাপ্ত টাকা না থাকলে এ কার্ডের কোন কার্যকারিতা থাকে না। অপরদিকে, তার ভাই শফিক ভিন্ন ধরনের আরেকটি কার্ড ব্যবহার করেন যা নগদ অর্থের বিকল্প হিসেবে যেমন ব্যবহৃত হয় তেমনি হিসাবে টাকা না থাকলেও নির্দিষ্ট পরিমাণ অর্থ পর্যন্ত পণ্য বা সেবা ক্রয় ও নগদ অর্থ উত্তোলন করতে পারেন।",
      "tag": "CGVC 25,CVC 25",
      "sub_questions": [
        {
          "label": "ক",
          "question": "SWIFT এর পূর্ণরূপ কী?",
          "explanation": "SWIFT এর পূর্ণরূপ হলো Society for Worldwide Interbank Financial Telecommunication."
        },
        {
          "label": "খ",
          "question": "বিক্রয় সেবা বিন্দু (POS) বলতে কী বোঝায়?",
          "explanation": "POS বলতে এমন স্থানকে বােঝায় যেখানে খুচরা লেনদেন সম্পাদন হয়। এটা হচ্ছে এমন একটি পয়েন্ট যেখানে পণ্য ও সেবার মূল্য ব্যবসায়ীদেরকে প্রদান করা হয়। আর পণ্য বা সেবার মূল্য নির্ধারণ করার জন্য এখানে স্ক্যানার বা ইলেকট্রনিক মেশিন ব্যবহার করা হয়।"
        },
        {
          "label": "গ",
          "question": "উদ্দীপকে রফিক কোন ধরনের কার্ড ব্যবহার করেন? ব্যাখ্যা করো।",
          "explanation": "উদ্দীপকে জনাব রফিক ডেবিট কার্ড ব্যবহার করেন। ব্যাংকে জমাকৃত অর্থ ATM থেকে উত্তোলনের জন্য ব্যবহৃত প্লাস্টিক কার্ডকে ডেবিট কার্ড বলে। এটি ইলেকট্রনিক ব্যাংকিং-এর একটি অন্যতম সেবা। এর সাহায্যে সহজে কেনাকাটা করা যায়। এই কার্ড ব্যবহারের ফলে নগদ টাকা বহন করার ঝুঁকি কমে যায়। উদ্দীপকে জনাব রফিক ব্যাংক থেকে টাকা উত্তোলন ও ঋণের কিস্তি পরিশোধের জন্য এক ধরনের কার্ড ব্যবহার করেন। কিন্তু ব্যাংক হিসাবে পর্যাপ্ত টাকা না থাকলে এ কার্ডের কার্যকারিতা থাকে না। হিসাবে টাকা থাকার বিপরীতে যেকোনো সময় টাকা উত্তোলন ও স্থানান্তর করা যায় মূলত ডেবিট কার্ড ব্যবহার করে। হিসাবে পর্যাপ্ত টাকা না থাকলে এ কার্ড ব্যবহার করা যায় না। সুতরাং, উদ্দীপকে জনাব রফিকের ব্যবহৃত কার্ডটি হলো ডেবিট কার্ড।"
        },
        {
          "label": "ঘ",
          "question": "রফিক ও শফিকের ব্যবহৃত কার্ডের মধ্যে সার্বক্ষণিক তাৎক্ষণিক লেনদেনে কোনটি শ্রেয়? ব্যাখ্যা করো।",
          "explanation": "উদ্দীপকে জনাব রফিক ও জনাব শফিকের ব্যবহৃত কার্ডের মধ্যে সার্বক্ষণিক ও তাৎক্ষণিক লেনদেনে জনাব শফিকের ক্রেডিট কার্ডটি শ্রেয়। ক্রেডিট কার্ড হলো একটি ইলেকট্রনিক ব্যাংকিং সেবা পদ্ধতি। এ কার্ডের মাধ্যমে গ্রাহককে ঋণ সুবিধা দেওয়া হয়। কেনাকাটা, বিল পরিশোধ ও টাকা উত্তোলনের কাজে এ কার্ড ব্যবহৃত হয়। এই কার্ডের বিপরীতে ব্যাংকে হিসাব না থাকলেও লেনদেন করা যায়। উদ্দীপকে জনাব রফিক ব্যাংক থেকে টাকা উত্তোলন ও ঋণের কিস্তি পরিশোধের জন্য এক ধরনের কার্ড ব্যবহার করেন। এটি হলো ডেবিট কার্ড। ব্যাংক হিসাবে পর্যাপ্ত টাকা না থাকলে এ কার্ড ব্যবহারের কোনো কার্যকারিতা থাকে না। অন্যদিকে, তাই ভাই শফিক ভিন্ন ধরনের কার্ড ব্যবহার করেন। যেটি তিনি নগদ অর্থের বিকল্প হিসেবে ব্যবহার করতে পারেন। আবার, হিসাবে টাকা না থাকলেও নির্দিষ্ট পরিমাণ অর্থ পর্যন্ত পণ্য বা সেবা ক্রয় ও নগদ অর্থ উত্তোলন করতে পারেন। ব্যাংক থেকে অর্থ উত্তোলনের জন্য ডেবিট ও ক্রেডিট কার্ড ব্যবহার করা হয়। জনাব রফিক ডেবিট কার্ডের মাধ্যমে শুধু হিসাবে জমাকৃত টাকাই উত্তোলন করতে পারবেন। অন্যদিকে ক্রেডিট কার্ডের মাধ্যমে গ্রাহককে ঋণ সুবিধা দেওয়া হয়। সুতরাং, জনাব শফিক প্রয়োজনে ঋণ নিয়ে অর্থ উত্তোলন করতে পারবেন। ফলে হিসাবে টাকা না থাকলেও তিনি এর মাধ্যমে বিল পরিশোধ বা কেনাকাটা করতে পারবেন। তাই বলা যায়, জনাব রফিক ও জনাব শফিকের ব্যবহৃত কার্ডের মধ্যে জনাব শফিকের ক্রেডিট কার্ডটিই বেশি উপযোগী।"
        }
      ]
    },
    {
      "number": "8",
      "uddipok": "জনাব রাতুল তার ঝুঁকিবহুল গ্লাস কারখানার জন্য আলফা বিমা কোম্পানি ও বিটা বিমা কোম্পানি নামে দুইটি বিমা কোম্পানির সাথে যথাক্রমে ১২ লক্ষ ও ৮ লক্ষ টাকার পৃথক পৃথক দুইটি বিমা চুক্তি করেন। দুর্ঘটনায় কারখানাটির ১০ লক্ষ টাকার ক্ষতি হলে আলফা বিমা কোম্পানি জনাব রাতুলের দাবিকৃত অর্থ ক্ষতিপূরণ করেন। পরবর্তী সময়ে আলফা বিমা কোম্পানি বিটা বিমা কোম্পানির নিকট ক্ষতিপূরণের অংশ দাবি করে।",
      "tag": "CVC 25",
      "sub_questions": [
        {
          "label": "ক",
          "question": "দায় বিমা কী?",
          "explanation": "যে চুক্তি অনুযায়ী নির্ধারিত ঝুঁকিজনিত যেকোনো ধরনের ক্ষতিপূরণের জন্য বিমাগ্রহীতার দায় বিমাকারী প্রতিষ্ঠান বহন করে তাকে দায় বিমা বলে।"
        },
        {
          "label": "খ",
          "question": "'বিশ্বাসই হলো বিমা চুক্তির মূলধন'- ব্যাখ্যা করো।",
          "explanation": "বিমা চুক্তির অপরিহার্য উপাদান হলো বিশ্বাস। বিমা চুক্তি চূড়ান্ত সদ্বিশ্বাসের ওপর প্রতিষ্ঠিত হয়। এ চুক্তি কার্যকর হওয়ার জন্য মূলত একে অপরের ওপর বিশ্বাস এবং আস্থার প্রয়োজন হয়। একে অন্যের ওপর বিশ্বাস না থাকলে বিমা ব্যবসায়ে সাফল্য অর্জিত হয় না। তাই, বিশ্বাস হলো বিমা চুক্তির মূলধন।"
        },
        {
          "label": "গ",
          "question": "উদ্দীপকে জনাব রাতুল দুইটি বিমা কোম্পানির সাথে কোন ধরনের বিমা চুক্তি করেন? ব্যাখ্যা করো।",
          "explanation": "নিম্নের অনুরূপঃ উদ্দীপকে জনাব রফিক দুটি বিমা কোম্পানির সাথে দ্বৈত বিমা চুক্তি করেন। এ ধরনের বিমার ক্ষেত্রে একই বিষয়বস্তুর জন্য একাধিক বিমা প্রতিষ্ঠানের সাথে বিমা চুক্তি করা হয়। বিমাকৃত বিষয়বস্তুর মূল্য বেশি হলে এ বিমা করা হয়। জীবন ও সম্পত্তি উভয় ক্ষেত্রেই এরূপ বিমার প্রচলন রয়েছে। বিমাগ্রহীতা কোম্পানিগুলোকে প্রিমিয়াম প্রদান করে। বিমাকৃত বিষয়বস্তু ক্ষতিগ্রস্থ হলে কোম্পানিগুলো আনুপাতিক হারে ক্ষতিপূরণ দেয়। উদ্দীপকে জনাব রফিক চট্টগ্রামে সিমেন্ট উৎপাদনকারী কারখানার মালিক। তার কারখানার জন্য তিনি কর্ণফুলী বিমা কোম্পানি ও মধুমতি বিমা কোম্পানি নামে দুটি কোম্পানির সাথে বিমা চুক্তি করেন। তিনি দুটি পৃথক বিমা চুক্তি করেছেন যার মোট মূল্য ২০ লক্ষ টাকা। এক্ষেত্রে, তিনি উভয় কোম্পানিকে প্রিমিয়াম প্রদান করেছেন। তার সিমেন্ট কারখানায় কোনো দুর্ঘটনা ঘটলে দুটি বিমা কোম্পানিই এর ক্ষতিপূরণ করবে। সুতরাং একাধিক বিমা কোম্পানির সাথে বিমা চুক্তি করেছেন বলে জনাব রফিকের বিমাকে দ্বৈত বিমা বলা যায়।"
        },
        {
          "label": "ঘ",
          "question": "আলফা বিমা কোম্পানি যে নীতির আলোকে বিটা বিমা কোম্পানির নিকট ক্ষতিপূরণ দাবি করে তার যৌক্তিকতা বিশ্লেষণ করো।",
          "explanation": "আনুপাতিক অংশগ্রহণের নীতি অনুযায়ী আলফা বিমা প্রতিষ্ঠান, বিটা বিমা প্রতিষ্ঠানের কাছে ক্ষতিপূরণের অংশ দাবি করে, যা যুক্তিসংগত হয়েছে। কোনো সম্পত্তি একাধিক বিমা প্রতিষ্ঠানের কাছে বিমা করা হলে এ নীতি অনুসরণ করা হয়। এ নীতি অনুযায়ী সব বিমা প্রতিষ্ঠান আনুপাতিক হারে ক্ষতিপূরণ দিতে বাধ্য থাকে। শুধু সম্পত্তি বিমার ক্ষেত্রেই এ নীতি প্রযোজ্য। উদ্দীপকে রাতুল তার গ্লাস কারখানার জন্য দুটি বিমা কোম্পানির সাথে ১২ লক্ষ টাকার পৃথক পৃথক দুটি বিমা চুক্তি করেছেন। বিমা দুটির মোট মূল্য- ২০ লক্ষ টাকা। দুর্ঘটনায় কারখানাটির ১০ লক্ষ টাকার ক্ষতি হয়। আলফা বিমা প্রতিষ্ঠান উক্ত ক্ষতিপূরণের টাকা পরিশোধ করে। পরবর্তীতে আলফা বিমা কোম্পানি, বিটা বিমা কোম্পানির কাছে ক্ষতিপূরণের অংশ দাবি করে। একই সম্পত্তি একাধিক বিমা কোম্পানির সাথে বিমা করা থাকলে বিমা প্রতিষ্ঠানগুলো বিমাদাবির মূল্য আনুপাতিক হারে পরিশোধ করে। উদ্দীপকে জনাব রাতুল দুটি বিমা প্রতিষ্ঠানের কাছে মোট ২০ লক্ষ টাকার দুটি বিমা করেছেন। দুর্ঘটনার কারণে ১০ লক্ষ টাকার ক্ষতি হয়। এক্ষেত্রে নিয়ম অনুযায়ী আলফা ও বিটা বিমা কোম্পানি আনুপাতিক হারে অর্থাৎ, আলফা বিমা কোম্পানি ৬ লক্ষ এবং বিটা বিমা কোম্পানি ৪ লক্ষ টাকা পরিশোধ করবে। কিন্তু আলফা বিমা কোম্পানিই সম্পূর্ণ টাকা পরিশোধ করেছে। সুতরাং আনুপাতিক অংশগ্রহণের নীতি অনুযায়ী আলফা বিমা কোম্পানি বাকি অংশ ফেরত পাবে। তাই বলা যায়, প্রতিষ্ঠানটি যৌক্তিকভাবেই বিটা বিমা কোম্পানির কাছে ক্ষতিপূরণের অংশ দাবি করতে পারে বলে আমি মনে করি।"
        }
      ]
    },
    {
      "number": "9",
      "uddipok": "মি. রাকিব একটি পোশাক কারখানার মালিক। তিনি তার শ্রমিকদেরকে পর্যাপ্ত বেতন-ভাতা দিয়ে থাকেন। তিনি কারখানার স্থায়িত্বের কথা চিন্তা করে উক্ত কারখানার জন্য একটি বিমাপত্র খোলেন। তিনি শ্রমিকদের জন্যও একটি বিমা করেন। এতে শ্রমিকগণ উৎসাহের সাথে কারখানার কাজ করছেন।",
      "tag": "CVC 25",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "বিমা চুক্তিতে বিমাগ্রহীতা এককালীন অথবা নির্দিষ্ট সময় পর বিমাকারীকে যে অর্থ দেয়, তাকে প্রিমিয়াম বলে।"
        },
        {
          "label": "খ",
          "question": "'বিমা হলো ক্ষতিপূরণের চুক্তি'- ব্যাখ্যা করো।",
          "explanation": "বিমা চুক্তিতে বিমাগ্রহীতা বিমাকৃত বস্তুর ক্ষতির ভার নির্দিষ্ট প্রিমিয়াম দেওয়ার মাধ্যমে বিমা প্রতিষ্ঠানের ওপর দেয় বলে এটিকে ক্ষতিপূরণের চুক্তি বলা হয়। বিমা হলো এক ধরনের লিখিত চুক্তি। সাধারণত কোনো ব্যক্তি বা বস্তুকে ক্ষতির হাত থেকে রক্ষা করতে বিমা চুক্তি করা হয়। এ চুক্তি অনুসারে বিমাকৃত বস্তু ক্ষতিগ্রস্ত হলে বিমা প্রতিষ্ঠান বিমাগ্রহীতাকে ক্ষতিপূরণ দেয়। ক্ষতি থেকে রক্ষার্থে এ চুক্তি করা হয়। তাই বলা যায়, বিমা হলো ক্ষতিপূরণের চুক্তি।"
        },
        {
          "label": "গ",
          "question": "উদ্দীপকে মি. রাকিব কারখানার জন্য কোন ধরনের বিমা করেছেন? ব্যাখ্যা করো।",
          "explanation": "উদ্দীপকে মি. রাকিব কারখানার জন্য সম্পত্তি বিমা করেছেন। এ বিমার ক্ষেত্রে বিমাকৃত সম্পদের নির্দিষ্ট সময়ের মধ্যে আংশিক বা সম্পূর্ণ ক্ষতি হলে বিমাকারি ক্ষতিপূরণ দেয়। এরূপ বিমা চুক্তিতে প্রিমিয়াম একবারেই প্রদত্ত হয়। আর নির্দিষ্ট সময়ের মধ্যে শুধু ক্ষতি হলে ক্ষতিপূরণ দেওয়া হয়। নৌ বিমা, অগ্নিবিমা, শস্য বিমা ইত্যাদি সম্পত্তি বিমার অন্তর্গত। উদ্দীপকের মি. রাকিব একটি পোশাক কারখানার মালিক। তিনি তার শ্রমিকদের পর্যাপ্ত বেতন-ভাতা দিয়ে থাকেন। তিনি তার কারখানার স্থায়ীত্বের কথা বিবেচনা করে উক্ত কারখানার জন্য একটি বিমাপত্র খোলেন। উদ্দীপকে মি. রাকিবের বিমাপত্রের মূল বিষয়বস্তু হচ্ছে কারখানা বা সম্পদ। আর মি. রাকিব হলেন সেই কারখানার মালিক। তাই মালিক হিসেবে তিনি তার সম্পত্তি তথা কারখানার জন্য সম্পত্তি বিমা খুলতে পারেন। তাই বলা যায়, মি. রাকিব তার কারখানার জন্য সম্পত্তি বিমাপত্র গ্রহণ করেছেন।"
        },
        {
          "label": "ঘ",
          "question": "মি. রাকিবের কারখানার শ্রমিকদের জন্য বিমাপত্র খোলার যৌক্তিকতা বিশ্লেষণ করো।",
          "explanation": "উদ্দীপকের মি. রাকিবের কারখানার শ্রমিকদের জন্য গোষ্ঠী বিমাপত্র খোলার যৌক্তিকতা রয়েছে। এ বিমা ব্যবস্থায় একটি বিশেষ গোষ্ঠীর অনেক ব্যক্তির জীবনকে একটি বিমাপত্রের অধীনে বিমা করা হয়। এক্ষেত্রে সব ধরনের ঝুঁকি বিবেচনা করে গড় হারে প্রিমিয়াম নির্ধারণ করা হয়। এ বিমায় কোনো বিমাগ্রহীতা মারা গেলেও বিমাপত্র সচল থাকে। ফলে বারবার পলিসি গ্রহণের ঝামেলা থাকে না। উদ্দীপকের মি. রাকিব একটি পোশাক কারখানার মালিক। সে তার কারখানার শ্রমিকদের জন্য একটি বিমা করেন। এতে শ্রমিকগণ, উৎসাহের সাথে কারখানার কাজ করছেন। তিনি মূলত শ্রমিকদের জন্য গোষ্ঠী বিমাপত্র গ্রহণ করেন। মি. রাকিব গোষ্ঠী বিমার দ্বারা কারখানার শ্রমিকদের জীবনের সুরক্ষার ব্যবস্থা করলেন। এর ফলে শ্রমিকগণ এখন পূর্বের তুলনায় অধিক নিশ্চিন্তে কাজ করতে পারবেন। এতে করে মি. রাকিবের কারখানার সামগ্রিক উৎপাদন বৃদ্ধি পাবে। এছাড়াও একটি বিমাপত্রের মাধ্যমে সকলের নিরাপত্তার ব্যবস্থা করায় জনাব রাকিবের বিমা খরচও হ্রাস পাবে। তাই বলা যায়, কারখানার শ্রমিকদের জন্য গৃহিত গোষ্ঠী বিমাপত্র মি. রাকিব এবং শ্রমিকগণ উভয়ের জন্যই ইতিবাচক হবে।"
        }
      ]
    },
    {
      "number": "10",
      "uddipok": "জনাব শিমুল ১২ বছরের জন্য পাঁচ লক্ষ টাকার একটি জীবন বিমা চুক্তি সম্পাদন করেন। ৫ বছর প্রিমিয়াম পরিশোধের পর আর্থিক অসামর্থ্যের কারণে বিমাপত্রটি চালিয়ে যাওয়া সম্ভব নয় বলে তিনি বিমা কোম্পানিকে জানান এবং প্রিমিয়ামের টাকা দাবি করেন। বিমা কোম্পানি তাকে দাবিকৃত পাঁচ লক্ষ টাকা পরিশোধে অস্বীকৃতি জানায়।",
      "tag": "CVC 25",
      "sub_questions": [
        {
          "label": "ক",
          "question": "আজীবন বিমাপত্র কী?",
          "explanation": "যে জীবন বিমাপত্রে শুধু বিমাকৃত ব্যক্তির মৃত্যুর পর তার মনোনীত ব্যক্তিকে বিমাদাবি পরিশোধ করা হয়, তাকে আজীবন বিমাপত্র বলে।"
        },
        {
          "label": "খ",
          "question": "পুনর্বিমার ধারণাটি ব্যাখ্যা করো।",
          "explanation": "পুনঃবীমা হলো এক ধরণের বীমা যা বীমা কোম্পানিগুলি ঝুঁকি কমাতে ক্রয় করে । মূলত, পুনঃবীমা বীমা প্রদানকারীর তাত্ত্বিকভাবে যে ক্ষতির সম্মুখীন হতে পারে তা সীমিত করতে পারে। অন্য কথায়, এটি বীমা প্রদানকারীদের আর্থিক সঙ্কট থেকে রক্ষা করে, এইভাবে তাদের ক্লায়েন্টদের অপ্রকাশিত ঝুঁকি থেকে রক্ষা করে।"
        },
        {
          "label": "গ",
          "question": "জনাব শিমুল কোন ধরনের বিমাপত্র গ্রহণ করেছেন? ব্যাখ্যা করো।",
          "explanation": "উদ্দীপকের জনাব শিমুল মেয়াদি জীবন বিমাপত্র গ্রহণ করেছেন। এ ধরনের বিমাপত্র একটি নির্দিষ্ট মেয়াদের জন্য খোলা হয়। উল্লিখিত মেয়াদের মধ্যে বিমাগ্রহীতা মারা গেলে তার মনোনীত ব্যক্তি বা ব্যক্তিবর্গ বিমার অর্থ পেয়ে থাকে। তবে উক্ত মেয়াদের মধ্যে বিমাগ্রহীতা মারা না গেলে বিমাগ্রহীতা নিজেই আর্থিক সুবিধা পায়। উদ্দীপকের জনাব শিমুল ১২ বছরের জন্য পাঁচ লক্ষ টাকার একটি বিমা চুক্তি সম্পাদন করেন। চুক্তি অনুযায়ী তিনি ৫ বছর প্রিমিয়াম প্রদানে সমর্থ হন। এখানে জনাব শিমুলের গৃহীত জীবন বিমাপত্রের লক্ষণীয় বৈশিষ্ট্য হলো মেয়াদের নির্দিষ্টতা। আর প্রধানত মেয়াদি বিমাপত্রের ক্ষেত্রে মেয়াদ নির্দিষ্ট থাকে। তাই বৈশিষ্ট্য বিবেচনা করে বলা যায়, জনাব শিমুলের গৃহীত বিমাপত্রটি হলো মেয়াদি বিমাপত্র।"
        },
        {
          "label": "ঘ",
          "question": "উদ্দীপকে বর্ণিত বিমা কোম্পানির বিমাদাবি পরিশোধে অস্বীকৃতি জানানো কি যৌক্তিক? উত্তরের সপক্ষে যুক্তি দাও।",
          "explanation": "সমর্পণ মূল্য ধারণা অনুযায়ী উদ্দীপকের বিমা কোম্পানির বিমাদাবি পরিশোধে অস্বীকৃতি জানানো যৌক্তিক। জীবন বিমার ক্ষেত্রে বিমাগ্রহীতা চাইলে বিমাপত্র বন্ধ করে দিতে পারেন। সেক্ষেত্রে বিমাপত্রটি কোম্পানির কাছে হস্তান্তর করতে হবে। ফলে বিমা কোম্পানি সবকিছু বিবেচনা করে ক্ষেত্রবিশেষে বিমাগ্রহীতাকে কিছু আর্থিক সহায়তা দিয়ে থাকে। এই আর্থিক সহায়তাই হলো সমর্পণ মূল্য। সমর্পণ মূল্য প্রাপ্তির জন্য বিমাগ্রহীতাকে কমপক্ষে ২ বছর প্রিমিয়াম পরিশোধ করতে হয়। উদ্দীপকের জনাব শিমুল ১২ বছরের জন্য ৫ লক্ষ টাকার বিমাপত্র গ্রহণ করেন। ৫ বছর প্রিমিয়াম পরিশোধের পর আর্থিক অসামর্থের কারণে বিমাপত্রটি চালিয়ে যাওয়া সম্ভব নয় বলে তিনি বিমা কোম্পানিকে জানিয়ে প্রিমিয়ামের টাকা দাবি করেন। বিমা কোম্পানি তার দাবিকৃত পাঁচ লক্ষ টাকা পরিশোধে অস্বীকৃতি জানায়। বিমা চুক্তি অনুযায়ী কোনো বিমাগ্রহীতা বিমাদাবি পাওয়ার জন্য বিমা চুক্তির সব নীতি মানতে হয়। তাই মেয়াদি জীবন বিমার ক্ষেত্রে বিমাগ্রহীতাকে বিমাদাবি পাওয়ার জন্য অবশ্যই চুক্তিতে উল্লিখিত মেয়াদের মধ্যে মারা যেতে হয়। কিন্তু উদ্দীপকের জনাব শিমুলের ক্ষেত্রে তেমন কিছু ঘটেনি। বরং তিনি মেয়াদপূর্তির পূর্বেই বিমা প্রিমিয়াম পরিশোধে অসমর্থ হন। তাই তার পক্ষে বিমার টাকা চাওয়ার যৌক্তিকতা নেই। তবে তিনি সমর্পণ মূল্য পাবেন। কারণ তিনি ৫ বছর প্রিমিয়াম পরিশোধ করেছেন। তাই বলা যায়, বিমা কোম্পানির বিমাদাবি প্রদানের প্রস্তাব অস্বীকৃতি জানানো যৌক্তিক হয়েছে।"
        }
      ]
    },
    {
      "number": "11",
      "uddipok": "বিশিষ্ট ব্যবসায়ী. মি. খান ভবিষ্যতের কথা চিন্তা করে একটি জীবন বিমা পলিসি গ্রহণ করেন। বিমা পলিসিতে তিনি তার একমাত্র ছেলে মি. রাকিবকে উত্তরাধিকারী করেন। কিন্তু তিনি একটি দুরারোগ্য ব্যধিতে আক্রান্ত থাকা সত্ত্বেও তথ্য গোপন করে বিমা পলিসি গ্রহণ করেন। চারটি প্রিমিয়াম প্রদানের পর মি. খান মৃত্যুবরণ করেন। মৃত্যু পরবর্তীকালীন মি. রাকিব বিমাদাবি পেশ করলে বিমা কোম্পানি দাবি পরিশোধে অস্বীকৃতি জানায়।",
      "tag": "CGVC 25,CVC 25",
      "sub_questions": [
        {
          "label": "ক",
          "question": "",
          "explanation": "মৃত্যুহার পঞ্জি হলো অতীত মৃত্যুহারের নথিপত্রের ওপর ভিত্তি করে ভবিষ্যতের মৃত্যুহার সম্পর্কে ধারণা করার একটি কৌশল।"
        },
        {
          "label": "খ",
          "question": "",
          "explanation": "মুনাফাযুক্ত বিমাপত্রের চুক্তিতে বোনাস প্রদানের শর্ত উল্লেখ করায় উক্ত বিমায় বোনাস দেওয়া হয়। স্বাভাবিক বা প্রত্যাশার বাইরে যেকোনো প্রাপ্তিই বোনাস। জীবন বিমা প্রতিষ্ঠানের তহবিল মানেই বিমাগ্রহীতাদের প্রদত্ত প্রিমিয়াম বা কিস্তি হতে সংগৃহীত অর্থ। এরূপ উৎস থেকে প্রাপ্ত অর্থ, বিমা কোম্পানি দীর্ঘমেয়াদে বিনিয়োগ করে যথেষ্ট আয় করে। বিমা কোম্পানি বার্ষিক মুনাফার একটি অংশ বিমাগ্রহীতাদের জমাকৃত অর্থ অনুপাতে তাদের মধ্যে বণ্টন করতে পারে। এরূপ বণ্টনকৃত অর্থকেই বোনাস বলা হয়। প্রতিষ্ঠানের মুনাফাযুক্ত বিমাপত্রের গ্রহীতাদের মধ্যেই শুধু এরূপ অর্থ বণ্টন করা হয়ে থাকে। মুনাফা না হলে বোনাস প্রদান করা হয় না।"
        },
        {
          "label": "গ",
          "question": "",
          "explanation": "উদ্দীপকের মি. খান আজীবন বিমাপত্র গ্রহণ করেছিলেন। এ জীবন বিমায় বিমাগ্রহীতা আমৃত্যু প্রিমিয়াম পরিশোধ করেন। জীবিত থাকা অবস্থায় তিনি কোনো প্রকার আর্থিক সুবিধা পান না। তবে বিমাগ্রহীতার মৃত্যুর পর তার মনোনীত ব্যক্তি বিমাদাবি আদায় করতে পারেন। উদ্দীপকের বিশিষ্ট ব্যবসায়ী মি. খান ভবিষ্যতের কথা চিন্তা করে একটি জীবন বিমা পলিসি গ্রহণ করেন। বিমা পলিসিতে তিনি তার একমাত্র ছেলে মি. রাকিবকে উত্তরাধিকারী করেন। চারটি প্রিমিয়াম প্রদানের পর মি. খান মৃত্যুবরণ করেন। এখানে মি. খানের বিমা পলিসির কোনো নির্দিষ্ট মেয়াদ নেই। অর্থাৎ, তিনি আমৃত্যু বিমা প্রিমিয়াম প্রদান করবেন। উক্ত বৈশিষ্ট্য আজীবন বিমাপত্রকে নির্দেশ করে। তাই বলা যায়, মি. খান তার জীবনের জন্য আজীবন বিমা পলিসি গ্রহণ করেছেন। উদ্দীপকের মি. খান বিমাচুক্তির অন্যতম উপাদান চূড়ান্ত সদ্বিশ্বাসের নীতি লঙ্ঘন করায়, বিমা কোম্পানি মি. রাকিবকে বিমাদাবি পরিশোধে অস্বীকৃতি জানায়। বিমাচুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে চূড়ান্ত সদ্বিশ্বাসের সম্পর্ক প্রতিষ্ঠিত হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে উপস্থাপন করতে বিমাগ্রহীতা বাধ্য। এতে উভয়পক্ষের সম্পর্কে সচ্ছলতা বজায় থাকে। উদ্দীপকের বিশিষ্ট ব্যবসায়ী মি. খান তার ভবিষ্যৎ নিয়ে চিন্তিত। তাই তিনি তার একমাত্র ছেলে মি. রাকিবকে উত্তরাধিকারী করে একটি আজীবন বিমা পলিসি গ্রহণ করেন। কিন্তু তিনি একটি দুরারোগ্য ব্যধিতে আক্রান্ত থাকা সত্ত্বেও বিমা কোম্পানির কাছে সে তথ্য গোপন করেন। মৃত্যু পরবর্তীতে উত্তরাধিকারী মি. রাকিব বিমাদাবির আবেদন করলে কোম্পানি তা প্রত্যাখ্যান করে। বিমাচুক্তির চূড়ান্ত সদ্বিশ্বাসের নীতি অনুযায়ী মি. খান সব গুরুত্বপূর্ণ তথ্য দিতে বাধ্য ছিলেন। কিন্তু তিনি এক্ষেত্রে অন্যতম গুরুত্বপূর্ণ তথ্য তথা তার দুরারোগ্য রোগের কথা গোপন করেন। যার ফলে আইনগতভাবে উভয়ের মধ্যে কোনো বৈধ চুক্তি সম্পন্ন হয়নি। এরকম পরিস্থিতিতে বিমা কোম্পানি বিমাগ্রহীতাকে আর্থিক সুবিধা দিতে বাধ্য নয়। তাই বলা যায়, বিমা কোম্পানি চূড়ান্ত সদ্বিশ্বাসের নীতি লঙ্ঘনের কারণে মি. রাকিবের আবেদন অ-স্বীকৃতি জানায়।"
        },
        {
          "label": "ঘ",
          "question": "",
          "explanation": "উদ্দীপকের মি. খান বিমা চুক্তির অন্যতম উপাদান চূড়ান্ত সদ্বিশ্বাসের নীতি লঙ্ঘন করায়, বিমা কোম্পানি মি. রাকিবকে বিমাদাবি পরিশোধে অস্বীকৃতি জানায়। বিমা চুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে চূড়ান্ত সদ্বিশ্বাসের সম্পর্ক প্রতিষ্ঠিত হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে উপস্থাপন করতে বিমাগ্রহীতা বাধ্য। এতে উভয়পক্ষের সম্পর্কে সচ্ছলতা বজায় থাকে। উদ্দীপকের বিশিষ্ট ব্যবসায়ী মি. খান তার ভবিষ্যৎ নিয়ে চিন্তিত। তাই তিনি তার একমাত্র ছেলে মি. রাকিরকে উত্তরাধিকারী করে একটি আজীবন বিমা পলিসি গ্রহণ করেন। কিন্তু তিনি একটি দুরারোগ্য ব্যধিতে আক্রান্ত থাকা সত্ত্বেও বিমা কোম্পানির কাছে সে তথ্য গোপন করেন। মৃত্যু পরবর্তী সময়ে উত্তরাধিকারী মি. রাকিব বিমাদাবির আবেদন করলে কোম্পানি তা প্রত্যাখ্যান করে। বিমা চুক্তির চূড়ান্ত সদ্বিশ্বাসের নীতি অনুযায়ী মি. খান সব গুরুত্বপূর্ণ তথ্য দিতে বাধ্য ছিলেন। কিন্তু তিনি এক্ষেত্রে অন্যতম গুরুত্বপূর্ণ তথ্য তথা তার দুরারোগ্য রোগের কথা গোপন করেন। যার ফলে আইনগতভাবে উভয়ের মধ্যে কোনো বৈধ চুক্তি সম্পন্ন হয়নি। এরকম পরিস্থিতিতে বিমা কোম্পানি বিমাগ্রহীতাকে আর্থিক সুবিধা দিতে বাধ্য নয়। তাই বলা যায়, বিমা কোম্পানি চূড়ান্ত সদ্বিশ্বাসের নীতি লঙ্ঘনের কারণে মি. রাকিবের আবেদন অ-স্বীকৃতি জানায়।"
        }
      ]
    }
  ]
}