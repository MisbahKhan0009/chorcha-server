{
  "title": "ঢাকা বোর্ড ২০১৭",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "সাজীন ও তাজিন সদ্য এমবিএ পাস করেছে। দু'জনেরই লক্ষ্য ভালো কোনো ব্যাংকে চাকরি করা। সেই লক্ষ্যে সাজীন খুলনার একটি ব্যাংকে সিনিয়র এক্সিকিউটিভ পদে যোগদান করেন। যেটি শুধু দেশের শিল্পোন্নয়নে কাজ করে। অপরদিকে তাজিনও একটি নামকরা ব্যাংকে যোগদান করেন। ব্যাংকটি একটি কেন্দ্রীয় অফিস দ্বারা পরিচালিত হয়। ব্যাংকটির মূল কাজ আমানত সংগ্রহ, ব্যবসা-বাণিজ্যে ঋণ দান ও আমদানি-রপ্তানি বাণিজ্যে নানা রকম সহায়তা করা।",
      "tag": "DB 17",
      "sub_questions": [
        {
          "label": "ক",
          "question": "ব্যাংক কাকে বলে?",
          "explanation": "ব্যাংক হলো এমন একটি আর্থিক প্রতিষ্ঠান যা আমানত হিসেবে অর্থ সংগ্রহ করে, ঋণ দেয় ও অর্থ সংক্রান্ত যাবতীয় কাজ করে।"
        },
        {
          "label": "খ",
          "question": "ব্যাংক কীভাবে বিনিময়ের মাধ্যম সৃষ্টি করে? ব্যাখ্যা করো।",
          "explanation": "ব্যাংক অর্থ ও অর্থের মূল্যে পরিমাপযোগ্য দলিল দিয়ে বিনিময়ের মাধ্যম সৃষ্টি করে। চেক, ক্রেডিট কার্ড, ব্যাংক ড্রাফট, পে-অর্ডার ইত্যাদি হলো ব্যাংক সৃষ্ট বিনিময় মাধ্যম। এগুলোর মাধ্যমে সহজে অর্থ লেনদেন করা যায়। এসব দলিল ও উপকরণের প্রচলন ঘটিয়ে বাণিজ্যিক ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "উদ্দীপকে উল্লিখিত সাজীনের ব্যাংক কোন ধরনের ঋণ প্রদান করে? তা আলোচনা করো।",
          "explanation": "উদ্দীপকে সাজীন শিল্প ব্যাংকে কর্মরত আছেন, যা স্বল্প ও দীর্ঘমেয়াদি ঋণ দেয়। এ ব্যাংক দেশের শিল্প উন্নয়নের লক্ষ্যে প্রতিষ্ঠিত হয়। এ ব্যাংকটির মূল কাজ শিল্প উদ্যোক্তাদের প্রয়োজনীয় দীর্ঘমেয়াদি ও স্বল্পমেয়াদি ঋণ দেওয়া। বাংলাদেশ উন্নয়ন ব্যাংক লিমিটেড এ ধরনের ব্যাংকের উদাহরণ। উদ্দীপকে সাজীন এমবিএ পাস করে একটি ব্যাংকে সিনিয়র এক্সিটিউটিভ পদে যোগদান করেন। তবে তার ব্যাংকটি শুধু দেশের শিল্প উন্নয়নে কাজ করে। সাজীনের ব্যাংকটি বিশেষায়িত ব্যাংকের আওতাভুক্ত শিল্প ব্যাংক। এ ধরনের ব্যাংক শিল্প খাতের উন্নয়নে উদ্যোক্তাদের দীর্ঘমেয়াদি ঋণ দেয়। এছাড়া শিল্প খাতের উন্নয়নে ধারাবাহিকতা ধরে রাখতে স্বল্পমেয়াদেও ঋণ দেয়। ব্যাংকটি ঋণপত্র ও শেয়ার বিক্রিতেও সহায়তা করে।"
        },
        {
          "label": "ঘ",
          "question": "তাজিনের ব্যাংকটি সাজীনের ব্যাংক অপেক্ষা কেন আলাদা প্রকৃতির? তা বিশ্লেষণ করো।",
          "explanation": "উদ্দীপকের তাজিনের কর্মরত বাণিজ্যিক ব্যাংকটি বৈশিষ্ট্যগত কারণে সাজিনের কর্মরত শিল্প ব্যাংক থেকে আলাদা। বাণিজ্যিক ব্যাংকের মূল কাজ হলো জনগণের কাছ থেকে অর্থ বিভিন্ন হিসাব (চলতি, সঞ্চয়ী ও স্থায়ী)-এর মাধ্যমে আমানত হিসেবে সংগ্রহ করা। এছাড়াও ব্যবসা-বাণিজ্যের প্রয়োজনীয় অর্থের যোগানে এই ব্যাংক ঋণদানসহ বৈদেশিক বাণিজ্যেও সহায়তা করে। এই ব্যাংকের মূল উদ্দেশ্য মুনাফা অর্জন করা। উদ্দীপকের সাজীন একটি শিল্প ব্যাংকে কর্মরত। এ ব্যাংকের কাজ হলো শিল্প খাতের উন্নয়ন নিশ্চিত করা। সাজীনের ব্যাংকটি কাজের ভিত্তিতে একটি শিল্প ব্যাংক। অন্যদিকে, তাজিনের ব্যাংকটি একটি কেন্দ্রীয় অফিসের মাধ্যমে পরিচালিত হয়। এ ব্যাংকের প্রধান কাজ আমানত সংগ্রহ ও ঋণদান করা। ব্যাংকটির কাজের বৈশিষ্ট্যসমূহ বাণিজ্যিক ব্যাংকের কাজের সাথে সাদৃশ্যপূর্ণ। উদ্দীপকের সাজীন ও তাজিনের ব্যাংক দুটি শুধু কাজের ভিন্নতার জন্য আলাদা। তাজিনের ব্যাংকটির প্রধান কাজ হলো গ্রাহকদের সাধারণ ব্যাংকিং (আমানত সংগ্রহ, ব্যবসা-বাণিজ্যে ঋণদান, আমদানি-রপ্তানি বাণিজ্যে সহায়তা) সেবা দেওয়া। কিন্তু সাজীনের ব্যাংকটি শিল্প ব্যাংক হওয়ায় এর কাজ শিল্প উদ্যোক্তাদের ঋণ সহায়তা দেওয়া। উপরোক্ত আলোচনা থেকে বলা যায়, বৈশিষ্ট্যগত কারণে ব্যাংক দুটির মাঝে কাজের ভিন্নতা দেখা যায়।"
        }
      ]
    },
    {
      "number": "2",
      "uddipok": "ঢাকার ব্যাংক পাড়ায় একটি বড় ব্যাংক আছে যাকে ব্যাংকদের মুরব্বি বলা হয়। ঢাকা ছাড়াও দেশের বিভিন্ন অঞ্চলে আঞ্চলিক কার্যালয় আছে যা তার কার্যক্রম পরিচালনায় সহায়তা করে। সব কার্যালয়ে একটি নির্দিষ্ট কক্ষ থাকে যেখানে আন্তঃব্যাংকিং নিষ্পত্তির জন্য প্রতিদিন সকল ব্যাংকের চেক, ড্রাফট ইত্যাদি এসে জমা হয়।",
      "tag": "DB 17,RB 17",
      "sub_questions": [
        {
          "label": "ক",
          "question": "ব্যাংক হার কী?",
          "explanation": "কেন্দ্রীয় ব্যাংক যে হারে বাণিজ্যিক ব্যাংকগুলোর ঋণপত্র বা বিলসমূহ বাট্টাকরণ করে তাই ব্যাংক হার।"
        },
        {
          "label": "খ",
          "question": "ঋণ নিয়ন্ত্রণ বলতে কী বোঝায়?",
          "explanation": "ঋণের পরিমাণ কাম্য মাত্রায় বজায় রাখাকে ঋণ নিয়ন্ত্রণ বলে। প্রতিটি ব্যক্তি ও প্রতিষ্ঠান স্ব-স্ব ক্ষেত্রে ঋণ নিয়ন্ত্রণের চেষ্টা করে। দেশের সামগ্রিক ঋণের পরিমাণ কাম্য মাত্রায় বজায় রাখার জন্য কেন্দ্রীয় ব্যাংক দায়িত্ব পালন করে। ব্যাংক ঋণ বাজারে অর্থ যোগানের গুরুত্বপূর্ণ উৎস। তাই এই ঋণকে কাম্য মাত্রায় বজায় রাখতে ঋণ নিয়ন্ত্রণ গুরুত্বপূর্ণ।"
        },
        {
          "label": "গ",
          "question": "উদ্দীপকে যে ব্যাংকের কথা বলা হয়েছে তা আলোচনা করো।",
          "explanation": "উদ্দীপকের আলোচিত ব্যাংকটি দেশের কেন্দ্রীয় ব্যাংক। জনকল্যাণের উদ্দেশ্যে সরকারি নিয়ন্ত্রণে পরিচালিত দেশের একক ব্যাংকিং প্রতিষ্ঠান হলো কেন্দ্রীয় ব্যাংক। এই ব্যাংক দেশের বিভিন্ন অঞ্চলে আঞ্চলিক কার্যালয় স্থাপনের মাধ্যমে তালিকাভুক্ত ব্যাংকসমূহের কাজ নিয়ন্ত্রণ ও তদারকি করে। উদ্দীপকে উল্লেখ্য ঢাকার ব্যাংকপাড়ায় একটি বড় ব্যাংক অবস্থিত, যাকে অন্য ব্যাংকসমূহের মুরব্বি বলা হয়। ব্যাংকটি ঢাকা ছাড়াও দেশের বিভিন্ন অঞ্চলে কার্যালয় স্থাপনের মাধ্যমে কার্যক্রম পরিচালনা করে। এছাড়া ব্যাংকটির প্রতিটি কার্যালয়ে অন্য ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির জন্য প্রতিদিন চেক, ড্রাফট প্রভৃতি জমা হয়। সুতরাং ব্যাংকটি আন্তঃব্যাংকিং দেনা-পাওনা নিষ্পত্তিতে নিকাশঘরের দায়িত্ব পালন করে, যা কেন্দ্রীয় ব্যাংকের অন্যতম বৈশিষ্ট্য।"
        },
        {
          "label": "ঘ",
          "question": "উদ্দীপকে উল্লিখিত যে কার্যাবলির কথা উল্লেখ করা হয়েছে তা কি অন্যান্য ব্যাংক করতে পারে? উত্তরের সপক্ষে যুক্তি দাও।",
          "explanation": "উদ্দীপকে উল্লিখিত ব্যাংকটির নিকাশঘরের কাজ শুধু কেন্দ্রীয় ব্যাংক দ্বারা পরিচালিত হয় বিধায় তা অন্যান্য ব্যাংক পরিচালনা করতে পারে না। নিকাশঘর হলো কেন্দ্রীয় ব্যাংক কর্তৃক নিয়ন্ত্রিত ও পরিচালিত আন্তঃব্যাংকিং দেনা-পাওনা নিষ্পত্তির স্থান। নির্দিষ্ট এলাকায় অবস্থিত তালিকাভুক্ত ব্যাংকগুলোর মধ্যকার চেক, ড্রাফট, বিল প্রভৃতি লেনদেন থেকে সৃষ্ট দেনা-পাওনা নিকাশঘর নিষ্পত্তি করে। উদ্দীপকে ঢাকার ব্যাংকপাড়ায় অবস্থিত কেন্দ্রীয় ব্যাংক দেশের বিভিন্ন অঞ্চলে কার্যালয় আছে। এসব কার্যালয়ের মাধ্যমে ব্যাংকটি তার কার্যক্রম পরিচালনা করছে। তালিকাভুক্ত ব্যাংকের মধ্যকার দেনা-পাওনা নিষ্পত্তির কাজটিও মূলত এ ব্যাংক করে। অন্য ব্যাংকসমূহের মুরব্বি নামে পরিচিত উদ্দীপকের কেন্দ্রীয় ব্যাংকটি নিকাশঘরের কার্যক্রম পরিচালনা করে। কেন্দ্রীয় ব্যাংক এই কাজটি সম্পাদনের একক অধিকারী প্রতিষ্ঠান। সুতরাং, উপরে উল্লিখিত নিকাশঘরের কাজটি অন্য ব্যাংক করতে পারে না।"
        }
      ]
    },
    {
      "number": "3",
      "uddipok": "চিত্রা ব্যাংক' কালীগঞ্জ শাখার মাধ্যমে অনেকদিন যাবত ব্যাংকিং কার্যক্রম পরিচালনা করে আসছে। কালীগঞ্জের পাশেই মধুগঞ্জ মডেল টাউন নামে নতুন আবাসিক এলাকা গড়ে উঠেছে। এখানে নতুন স্কুল, কলেজ, হাসপাতাল, বড় বড় শপিংমল গড়ে উঠেছে। এলাকার লোকজনের সুবিধার কথা বিবেচনা করে 'চিত্রা ব্যাংক' মধুগঞ্জ মডেল টাউনের মধ্যে একটি নতুন শাখা স্থাপনের সিদ্ধান্ত নেয়। কপোতাক্ষ ব্যাংক নামে এখানে একটি ব্যাংক আছে। এ ব্যাংক অন্য কোনো স্থানে শাখা খুলতে পারে।",
      "tag": "DB 17",
      "sub_questions": [
        {
          "label": "ক",
          "question": "বাণিজ্যিক ব্যাংক কী?",
          "explanation": "যে ব্যাংক মুনাফা অর্জনের উদ্দেশ্যে আমানত সংগ্রহ, ঋণ প্রদান ও অন্যান্য আর্থিক কাজ সম্পন্ন করে, তাকে বাণিজ্যিক ব্যাংক বলে।"
        },
        {
          "label": "খ",
          "question": "বাণিজ্যিক ব্যাংকের দীর্ঘমেয়াদি ঋণ দেয়া উচিত নয় কেন?",
          "explanation": "বাণিজ্যিক ব্যাংক তার সংগৃহীত আমানত চাহিবামাত্র ফেরত দানে বাধ্য থাকে বলে তাদের দীর্ঘমেয়াদি ঋণ দেওয়া উচিত নয়। বাণিজ্যিক ব্যাংকসমূহের তহবিলের মূল উত্স হলো জনগণের কাছ থেকে সংগৃহীত আমানত। এ অর্থ চাহিবামাত্র ব্যাংক তাদের ফেরত দিয়ে থাকে। তাই বাণিজ্যিক ব্যাংক এ অর্থ দীর্ঘমেয়াদি ঋণ বা বিনিয়োগ না করে স্বল্পমেয়াদে ঋণ দেয়।"
        },
        {
          "label": "গ",
          "question": "উদ্দীপকে উল্লিখিত 'চিত্রা ব্যাংক' সাংগঠনিক কাঠামোর ভিত্তিতে কোন ধরনের ব্যাংক? তা আলোচনা করো।",
          "explanation": "উদ্দীপকের তিস্তা ব্যাংক সাংগঠনিক কাঠামোর ভিত্তিতে একটি শাখা ব্যাংক। এ ধরনের বাণিজ্যিক ব্যাংক একটি কেন্দ্রীয় অফিসের অধীনে দেশ-বিদেশের বিভিন্ন স্থানে একই নামে অনেক শাখা স্থাপনের মাধ্যমে ব্যাংকিং সেবা দেয়। এ ব্যাংকিং ব্যবস্থায় নিয়ন্ত্রণকারী অফিসকে প্রধান অফিস এবং বিভিন্ন স্থানে স্থাপিত শাখাগুলোকে শাখা ব্যাংক বলা হয়। বাংলাদেশের ব্যাংক ব্যবস্থা শাখা ব্যাংকসমূহের আওতাধীন। উদ্দীপকের তিস্তা ব্যাংক কালীগঞ্জ শাখার মাধ্যমে অনেক দিন ধরে ব্যাংকিং কাজ পরিচালনা করে আসছে। তবে বর্তমানে ব্যাংকটি মধুগঞ্জ মডেল টাউনের ভেতরে একটি নতুন শাখা স্থাপনের সিদ্ধান্ত নিয়েছে। অর্থাৎ তিস্তা ব্যাংক দীর্ঘদিন প্রধান অফিস দ্বারা পরিচালিত হলেও একাধিক শাখা স্থাপনের অধিকার রাখে। সুতরাং, তিস্তা ব্যাংকের বৈশিষ্ট্য ও কাঠামোগত বিচারে শাখা ব্যাংকের সাথে সামঞ্জস্যপূর্ণ।"
        },
        {
          "label": "ঘ",
          "question": "কপোতাক্ষ ব্যাংকের নতুন শাখা স্থাপনের ব্যর্থতার যৌক্তিকতা বিশ্লেষণ করো।",
          "explanation": "উদ্দীপকের কপোতাক্ষ ব্যাংক একক ব্যাংক হওয়ায় এটি নতুন শাখা স্থাপনে ব্যর্থ হয়েছে। একক ব্যাংক একটি ক্ষুদ্র আয়তন ও একক শাখা বিশিষ্ট আর্থিক প্রতিষ্ঠান। এই ব্যাংক ব্যবস্থায় শুধু একটি অফিসের মাধ্যমে ব্যাংকিং কাজ পরিচালিত হয়। ফলে এ ধরনের ব্যাংকের কাজের পরিসর সীমিত। উদ্দীপকের কপোতাক্ষ ব্যাংকের অফিস আছে মধুগঞ্জ মডেল টাউনে। এটি একক ব্যাংক হওয়ায় অন্য কোথাও নতুন শাখা খোলার অধিকার রাখে না। কারণ ব্যাংকটি একক ব্যাংকের বৈশিষ্ট্যের আলোকে কেবল একটি অফিসের মাধ্যমে তাদের কাজ সম্পন্ন করতে পারবে। সুতরাং, একক ব্যাংকের সাংগঠনিক কাঠামো অনুসারে, কপোতাক্ষ ব্যাংকের নতুন শাখা স্থাপনের ব্যর্থতা যুক্তিযুক্ত হয়েছে।"
        }
      ]
    },
    {
      "number": "4",
      "uddipok": "আড়পাড়ার আনিস সাহেব অস্ট্রেলিয়ায় চাকরি করেন। তিনি ব্যাংকের মাধ্যমে প্রতিমাসে দেশে টাকা পাঠিয়ে থাকেন। যা স্থানীয় 'নবগঙ্গা ব্যাংকে' জমা হচ্ছে। তবে তিনি এবার দেশে ফিরে কিছু টাকা একত্র করে নির্দিষ্ট সময়ের জন্য অধিক লাভজনক হিসাবে রেখে দেয়ার কথা চিন্তাভাবনা করছেন।",
      "tag": "DB 17",
      "sub_questions": [
        {
          "label": "ক",
          "question": "ব্যাংক হিসাব কী?",
          "explanation": "অর্থ লেনদেন ও অন্যান্য ব্যাংকিং সেবার সুযোগ দিয়ে গ্রাহকের নামে ব্যাংক যে হিসাব খোলে তাই ব্যাংক হিসাব।"
        },
        {
          "label": "খ",
          "question": "নমুনা স্বাক্ষর কার্ড কেন প্রয়োজন হয়? ব্যাখ্যা করো।",
          "explanation": "ব্যাংক হিসাব খোলার সময় ব্যাংক যে ছাপানো কার্ডে গ্রাহকের নাম ও নমুনা স্বাক্ষর সংরক্ষণ করে তাই নমুনা স্বাক্ষর কার্ড। এই কার্ডে গৃহীত অনুরূপ স্বাক্ষর দিয়েই গ্রাহককে পরবর্তীতে ব্যাংকের সাথে সব ধরনের লেনদেন সম্পন্ন করতে হয়। চেকের স্বাক্ষরের সাথে কার্ডের স্বাক্ষরে কোনো অমিল হলে ব্যাংক চেকটি ফেরত দেয়। তাই নমুনা স্বাক্ষর কার্ডের গুরুত্ব অপরিসীম।"
        },
        {
          "label": "গ",
          "question": "আনিস সাহেব কোন ধরনের হিসাবে টাকা জমা করছেন? ব্যাখ্যা করো।",
          "explanation": "উদ্দীপকে আনিস সাহেব সঞ্চয়ী হিসাবে টাকা জমা করছেন। ব্যাংকিং লেনদেনের পাশাপাশি সঞ্চয়ের উদ্দেশ্যে গ্রাহক ব্যাংকে সঞ্চয়ী হিসাব খোলে। এ হিসাবে একই কার্যদিবসে যতবার ইচ্ছা অর্থ জমা দেওয়া যায়। তবে সপ্তাহে সর্বোচ্চ দু'বার অর্থ উত্তোলন করা যায়। এক্ষেত্রে বিশেষ প্রয়োজনে ব্যাংকের অনুমতি নিয়ে সপ্তাহে দুইবারের বেশি অর্থ উত্তোলন করা যায়। উদ্দীপকে আনিস সাহেব অস্ট্রেলিয়ায় কর্মরত একজন প্রবাসী। তিনি ব্যাংকের মাধ্যমে প্রতিমাসে দেশে টাকা পাঠান। উক্ত টাকা স্থানীয় 'নবগঙ্গা ব্যাংক'-এ জমা হচ্ছে। এখানে তিনি সঞ্চয়ের উদ্দেশ্যে দেশীয় একটি ব্যাংকে টাকা জমা রাখতে আগ্রহী। তাই বলা যায়, তিনি সঞ্চয়ী হিসাবেই টাকা জমা করছেন।"
        },
        {
          "label": "ঘ",
          "question": "আনিস সাহেবের নতুন হিসাবে টাকা জমা করা কি অধিক লাভজনক হবে? ব্যাখ্যা করো।",
          "explanation": "উদ্দীপকের আনিস সাহেব যে নতুন ব্যাংক হিসাব খোলার চিন্তা করছেন সেটি হলো স্থায়ী হিসাব। উক্ত হিসাবে টাকা জমা করা তার জন্য বেশি লাভজনক হবে। বেশি মুনাফার উদ্দেশ্যে নির্দিষ্ট সময়ের জন্য গ্রাহকরা ব্যাংকে স্থায়ী হিসাব খুলে থাকে। মেয়াদপূর্তিতে গ্রাহকরা বেশি মুনাফাসহ জমাকৃত অর্থ উত্তোলনের সুযোগ পান। নির্দিষ্ট সময়ের বা মেয়াদের জন্য এই হিসাব খোলা হয় বলে একে মেয়াদি হিসাবও বলে। উদ্দীপকে আনিস সাহেব তার সঞ্চয়ী হিসাবের জমাকৃত অর্থ নির্দিষ্ট সময়ের জন্য বেশি লাভজনক হিসাবে জমা রাখতে আগ্রহী। তিনি এমন একটি ব্যাংক হিসাব খোলার চিন্তা করছেন, যা থেকে নির্দিষ্ট সময় পরে বেশি মুনাফাসহ জমাকৃত অর্থ ফেরত পাবেন। উদ্দীপকের আনিস সাহেবের জন্য ব্যাংকের স্থায়ী হিসাব বেশি উপযোগী। কারণ স্থায়ী হিসাবের গ্রাহকগণ নির্দিষ্ট মেয়াদে অর্থ বিনিয়োগ করেন। এতে তারা অন্যান্য ব্যাংক হিসাবের তুলনায় বেশি মুনাফা পান। এটি আনিস সাহেবের চিন্তার সাথে মিলে গেছে। তাই বলা যায়, তার জন্য স্থায়ী হিসাব বেশি লাভজনক।"
        }
      ]
    },
    {
      "number": "5",
      "uddipok": "মি. কামাল 'রূপসা ব্যাংকে' চাকরি করেন। ঈদ সেলামি হিসেবে তার মেয়ে ঐশীকে কিছু ৫ টাকা, ১০ টাকা ও ২০ টাকার নতুন নোট উপহার দিলেন। ঐশী জানতে চাইল এই নতুন টাকাগুলো 'রূপসা ব্যাংক' ছাপায় কিনা? মি. কামাল বললেন যে, কিছু টাকা সরকার ও কিছু টাকা 'গড়াই ব্যাংক' ছাপায় কিন্তু রূপসা ব্যাংক কোনো টাকা ছাপাতে পারে না।",
      "tag": "DB 17",
      "sub_questions": [
        {
          "label": "ক",
          "question": "অঙ্গীকারপত্র কী?",
          "explanation": "অঙ্গীকারপত্র বলতে এমন দলিলকে বোঝায় যাতে কোনো ব্যক্তি অপর ব্যক্তিকে নির্দিষ্ট পরিমাণ অর্থ নির্দিষ্ট সময় পর পরিশোধের অঙ্গীকার করে।"
        },
        {
          "label": "খ",
          "question": "হস্তান্তরযোগ্য ঋণ দলিল বলতে কী বোঝায়?",
          "explanation": "হস্তান্তরের মাধ্যমে যে দলিলের মালিকানার পরিবর্তন হয় তাকে হস্তান্তরযোগ্য ঋণের দলিল বলে। হস্তান্তরের মাধ্যমে এ দলিলের হস্তান্তরগ্রহীতা এর বৈধ মালিকানা লাভ করে। আমাদের দেশে হস্তান্তরযোগ্য দলিল আইন অনুসারে অঙ্গীকারপত্র, বিনিময় বিল ও চেক হস্তান্তরযোগ্য দলিল হিসেবে ব্যবহৃত হয়।"
        },
        {
          "label": "গ",
          "question": "উদ্দীপকে উল্লিখিত নোটগুলো কী ধরনের নোট ব্যাখ্যা করো।",
          "explanation": "উদ্দীপকে উল্লেখ্য ৫ টাকা হলো সরকারি নোট এবং ১০ টাকা ও ২০ টাকা হলো ব্যাংক নোট। সরকারি নোট মূলত দেশের সরকার অর্থ মন্ত্রণালয়ের অধীনে ইস্যু করে। এই নোট কেন্দ্রীয় ব্যাংক কর্তৃক ছাপানো হয় না। অন্যদিকে ব্যাংক নোট সরকারের অনুমতিক্রমে কেন্দ্রীয় ব্যাংক ইস্যু করে। উদ্দীপকের প্রদত্ত তথ্যে ৫, ১০ ও ২০ টাকার নোটের উল্লেখ আছে। এক্ষেত্রে উল্লিখিত নোটগুলোর মধ্যে ৫ টাকার নোট সাধারণত সরকার কর্তৃক ইস্যুকৃত। এ নোটে অর্থ সচিবের স্বাক্ষর রয়েছে, যা সরকারি নোটের পরিচয় বহন করছে। বাংলাদেশের সরকার ১ টাকা, ২ টাকা ও ৫ টাকার নোট ইস্যু করে। উক্ত তিনটি নোট ছাড়া সব নোটই ব্যাংক নোট। তাই উল্লেখ্য ১০ টাকা ও ২০ টাকার নোটকে স্বাভাবিকভাবেই ব্যাংক নোট বলা যায়।"
        },
        {
          "label": "ঘ",
          "question": "গড়াই ব্যাংকে'র পক্ষে বাংলাদেশের প্রচলিত ১ টাকা ও ২ টাকার নোট প্রচলন করা কী সম্ভব?",
          "explanation": "উদ্দীপকে উল্লেখ্য ৫ টাকা হলো সরকারি নোট এবং ১০ টাকা ও ২০ টাকা হলো ব্যাংক নোট। সরকারি নোট মূলত দেশের সরকার অর্থ মন্ত্রণালয়ের অধীনে ইস্যু করে। এই নোট কেন্দ্রীয় ব্যাংক কর্তৃক ছাপানো হয় না। অন্যদিকে ব্যাংক নোট সরকারের অনুমতিক্রমে কেন্দ্রীয় ব্যাংক ইস্যু করে। উদ্দীপকের প্রদত্ত তথ্যে ৫, ১০ ও ২০ টাকার নোটের উল্লেখ আছে। এক্ষেত্রে উল্লিখিত নোটগুলোর মধ্যে ৫ টাকার নোট সাধারণত সরকার কর্তৃক ইস্যুকৃত। এ নোটে অর্থ সচিবের স্বাক্ষর রয়েছে, যা সরকারি নোটের পরিচয় বহন করছে। বাংলাদেশের সরকার ১ টাকা, ২ টাকা ও ৫ টাকার নোট ইস্যু করে। উক্ত তিনটি নোট ছাড়া সব নোটই ব্যাংক নোট। তাই উল্লেখ্য ১০ টাকা ও ২০ টাকার নোটকে স্বাভাবিকভাবেই ব্যাংক নোট বলা যায়। উদ্দীপকের ঐশী কৌতূহলের বশে জানতে চাইলো ৫ টাকা, ১০ টাকা ও ২০ টাকার নোট তার বাবা মি. কামালের ব্যাংকটি ছাপায় কিনা। তিনি বললেন, কিছু টাকা সরকার ও কিছু টাকা 'গড়াই ব্যাংক' ছাপায়। এক্ষেত্রে উদ্দীপকে উল্লিখিত ৫ টাকার নোট সরকার কর্তৃক ইস্যুকৃত। আর বাকি দু'টি নোট কেন্দ্রীয় ব্যাংক হিসেবে 'গড়াই ব্যাংক' ইস্যু করে। উদ্দীপকে কেন্দ্রীয় ব্যাংক হিসেবে গড়াই ব্যাংকের পক্ষে শুধু ব্যাংক নোটগুলো ইস্যু করা সম্ভব। সরকারি নোট হিসেবে চিহ্নিত ১ টাকা, ২ টাকা ও ৫ টাকার নোট 'গড়াই ব্যাংক' ইস্যু করে না। যা শুধু সরকারের অর্থ মন্ত্রণালয় কর্তৃক ইস্যু ও প্রচলন করা হয়। তাই 'গড়াই ব্যাংক'-এর পক্ষে ১ ও ২ টাকার নোট প্রচলন করা সম্ভব না। বলে আমি মনে করি।"
        }
      ]
    },
    {
      "number": "6",
      "uddipok": "মি. সাজ্জাদ তার হিসাবের একটি চেক জনাব সিফাতকে দিলেন। চেকে প্রাপকের ঘরে কোনো নাম লেখা ছিল না। জনাব সিফাত চেকটি তার হিসাবে জমা দেয়ার জন্য তার কর্মচারীকে ব্যাংকে পাঠালেন। তবে জমা দেয়ার আগে চেকের বাম পাশে দুটি রেখা পাশাপাশি দিয়ে দেন। প্রাপকের নাম না থাকায় ব্যাংক কর্মকর্তা ম্যানেজার সাহেবকে বিষয়টি জানান। ম্যানেজার সাহেব বললেন, চেকের টাকা মি. সিফাতের হিসাবে জমা করে দিলে কোনো সমস্যা নেই।",
      "tag": "DB 17",
      "sub_questions": [
        {
          "label": "ক",
          "question": "বাসি চেক কী?",
          "explanation": "প্রস্তুত তারিখের পর থেকে আইনানুগ নির্দিষ্ট সময়ের মধ্যে চেকটি ভাঙানো না হলে উক্ত চেককে বাসি চেক বলা হয়।"
        },
        {
          "label": "খ",
          "question": "চেকের অনুমোদন-এর ধারণাটি ব্যাখ্যা করো।",
          "explanation": "হস্তান্তরের উদ্দেশ্যে চেকের আদেষ্টা বা প্রাপক বা ধারক চেকের উল্টোপিঠে কিছু লিখে বা না লিখে স্বাক্ষর করে চেকের অনুমোদন দেয়। চেক একটি হস্তান্তরযোগ্য দলিল। চেক হস্তান্তরের জন্য অনুমোদনের প্রয়োজন হতেও পারে আবার নাও হতে পারে। এটি অনুমোদনের মুখ্য উদ্দেশ্য হলো চেকটি হস্তান্তর করা। অর্থাৎ অনুমোদনের মাধ্যমে অন্যকে চেকের মালিকানা দেওয়া। হস্তান্তরের জন্য বাহক চেকে অনুমোদনের প্রয়োজন হয় না। তবে দাগকাটা চেকের ক্ষেত্রে অনুমোদনের প্রয়োজন হয়।"
        },
        {
          "label": "গ",
          "question": "মি. সাজ্জাদ সিফাতকে কী ধরনের চেক প্রদান করেছিলেন? বর্ণনা করো।",
          "explanation": "উদ্দীপকের মি. সাজ্জাদ, জনাব সিফাতকে বাহক চেক দিয়েছিলেন। এই চেকের টাকা ব্যাংক যেকোনো বাহককে দেয়। চেকে প্রাপকের নামের শেষে 'অথবা বাহককে' শব্দটি লেখা থাকলেও ব্যাংক চেকের অর্থ এর বাহককে পরিশোধ করে। শুধু হাত বদলের মাধ্যমেই এ চেকের মালিকানা হস্তান্তরিত হয়। উদ্দীপকে মি. সাজ্জাদ তার ব্যাংক হিসাবের একটি চেক জনাব সিফাতকে দেন। জনাব সিফাতকে চেকটি দিয়ে মি. সাজ্জাদ এর স্বত্ব হস্তান্তর করেছেন। আর শুধু বাহক চেকের ক্ষেত্রেই হাত বদলের মাধ্যমে মালিকানা পরিবর্তিত হয়। তবে উক্ত চেকে প্রাপকের নামের স্থানটি ফাঁকা ছিল। ফলে ব্যাংক চেকটি বাহক চেক হিসেবে নেয়।"
        },
        {
          "label": "ঘ",
          "question": "চেকটি জনাব সিফাতের হিসাবে জমা দেয়ার যৌক্তিকতা বিশ্লেষণ করো।",
          "explanation": "উদ্দীপকের জনাব সিফাতের ব্যাংক হিসাবে প্রাপকের নাম ছাড়া দাগকাটা চেকটি জমা দেওয়ার কোনো যৌক্তিকতা নেই। বাহক বা হুকুম চেকের বাম কোণে দুটি আড়াআড়ি দাগ টানা চেকই - মূলত দাগকাটা চেক। এ চেকের অর্থ পেতে অবশ্যই প্রাপকের নাম উল্লেখ করতে হয়। উদ্দীপকের মি. সাজ্জাদ তার ব্যাংক হিসাবের একটি চেক জনাব সিফাতকে দিলেও তাতে প্রাপকের নামের স্থানটি ফাঁকা ছিল। মি. সাজ্জাদ জনাব সিফাতকে একটি বাহক চেক ইস্যু করেছিল। পরবর্তীতে জনাব সিফাত চেকটিতে দুটি দাগ টেনে দাগকাটা চেকে রূপান্তর করেন। তবে দাগ কাটার মাধ্যমে চেকটি দাগকাটা চেকে পরিণত হলেও তাতে প্রাপকের নামের স্থানটি ফাঁকাই ছিল। জনাব সিফাত পরবর্তীতে চেকটি জমা দিতে তার কর্মচারীকে ব্যাংকে পাঠালেন। ব্যাংক কর্মকর্তা ব্যাংকের ম্যানেজারের পরামর্শে জনাব সিফাতের হিসাবে চেকটি জমা নেওয়ার সিদ্ধান্ত নিলেন। এক্ষেত্রে দাগকাটা চেক শুধু গ্রাহকের ব্যাংক হিসাবের মাধ্যমে নগদায়ন (In cash) হওয়ায় এ চেকে প্রাপকের নাম থাকা আবশ্যক। তবে জনাব সিফাতের গৃহীত ঢেকে তা ছিল না। তাই বলা যায়, প্রাপকের নাম ছাড়া দাগকাটা চেক ব্যাংকে জমা দেওয়ার সিদ্ধান্তটি অযৌক্তিক।"
        }
      ]
    },
    {
      "number": "7",
      "uddipok": "মি. নাহিদ ও মি. শাকিল দুই ভাই ফাইভ স্টার হোটেলে চাকরি করেন। তাদের দুই ভাইয়েরই পদ্মা ব্যাংকে হিসাব আছে। পদ্মা ব্যাংক মি. নাহিদকে একটি প্লাস্টিক কার্ড প্রদান করেছে যার মাধ্যমে সে তার জমাকৃত টাকা উত্তোলন করা ছাড়াও পণ্য ক্রয় করতে পারে। অরপদিকে পদ্মা ব্যাংক লি. শাকিলকেও একটি প্লাস্টিক কার্ড সরবরাহ করেছে, যেটি দ্বারা বাকিতে পণ্য ক্রয় করা ছাড়াও ধারে টাকা উত্তোলন করতে পারবে। পদ্মা ব্যাংক দেশের বিভিন্ন এলাকায় শাখা স্থাপন করে সেবা প্রদান করছে। তা ছাড়া গ্রাহকদের আরো আধুনিক সেবা কীভাবে বাড়ানো যায় তা নিয়ে ভাবছে।",
      "tag": "DB 17",
      "sub_questions": [
        {
          "label": "ক",
          "question": "ই-ব্যাংকিং কী?",
          "explanation": "উন্নত ইলেকট্রনিক প্রযুক্তি ব্যবহার করে দ্রুত, নির্ভুল ও বিস্তৃত কাজ পরিচালনায় সক্ষম ব্যাংক ব্যবস্থাই হলো ই-ব্যাংকিং।"
        },
        {
          "label": "খ",
          "question": "অনলাইন ব্যাংকিং জগতে কাগজি মুদ্রার ব্যবহার হ্রাস পাওয়ার কারণ কী?",
          "explanation": "অনলাইন ব্যাংকিং প্রক্রিয়ায় কম্পিউটার প্রযুক্তিনির্ভর নেটওয়ার্ক ব্যবস্থায় গ্রাহক অনলাইনের মাধ্যমে ব্যাংকিং সুবিধা ভোগ করে। অর্থ জমাদান, অর্থ সংগ্রহ, চেকের অর্থ সংগ্রহ, বিল প্রদান প্রভৃতি কাজ অনলাইন ব্যাংকিং ব্যবস্থায় করা যায়। ফলে গ্রাহককে ব্যাংকের নির্দিষ্ট শাখায় ব্যাংকিং-এর জন্য নগদ অর্থ বহন করতে হয় না। এজন্য অনলাইন ব্যাংকিং জগতে কাগজি মুদ্রার ব্যবহার কমে যাচ্ছে।"
        },
        {
          "label": "গ",
          "question": "উদ্দীপকে উল্লিখিত ব্যাংকটি নাহিদকে কোন ধরনের কার্ড ইস্যু করেছে, ব্যাখ্যা করো।",
          "explanation": "উদ্দীপকে উল্লিখিত ব্যাংকটি মি. নাহিদকে ডেবিট কার্ড ইস্যু করেছে। এ কার্ডের মাধ্যমে একজন গ্রাহক তার ব্যাংক হিসাব থেকে জমাকৃত অর্থ উত্তোলনের সুযোগ পায়। এছাড়া কেনাকাটার ক্ষেত্রে ডেবিট কার্ড অর্থের ন্যায় কাজ করে। উদ্দীপকে মি. নাহিদ পদ্মা ব্যাংকে একটি হিসাব পরিচালনা করে। তার হিসাবের বিপরীতে ব্যাংক তাকে একটি বিশেষ ধরনের প্লাস্টিক কার্ড দিয়েছে। এর মাধ্যমে মি. নাহিদ তার ব্যাংক হিসাব থেকে অর্থ উত্তোলনসহ পণ্য কেনার সুযোগ পান। সুতরাং, মি. নাহিদের গৃহীত কার্ডটির সাথে ডেবিট কার্ডের সাদৃশ্য রয়েছে। তাই বলা যায়, মি. নাহিদের কার্ডটি বৈশিষ্ট্যগত দিক থেকে একটি ডেবিট কার্ড।"
        },
        {
          "label": "ঘ",
          "question": "জনাব শাকিলের কার্ড দ্বারা অর্থ স্থানান্তর করা কী সম্ভব? ব্যাখ্যা করো।",
          "explanation": "উদ্দীপকে মি. শাকিলের ক্রেডিট কার্ডটি দিয়ে অর্থ স্থানান্তর করা অসম্ভব। ব্যাংকের ক্রেডিট কার্ডের গ্রাহকরা ঋণ ও ধারে পণ্য কেনার সুবিধা পান। তবে তারা ডেবিট কার্ডধারীদের ন্যায় অর্থ স্থানান্তরে কোনো সুবিধা পান না। উদ্দীপকে মি. শাকিল পদ্মা ব্যাংক থেকে এক ধরনের প্লাস্টিক কার্ড নিয়েছেন। এটি দিয়ে বাকিতে পণ্য কেনা ছাড়াও তিনি ধারে টাকা উত্তোলন করতে পারবেন। সুতরাং, মি. শাকিল পদ্মা ব্যাংক থেকে ক্রেডিট কার্ড পেয়েছেন। মি. শাকিলের গৃহীত কার্ড দিয়ে ইলেকট্রনিক ব্যাংকিং সুবিধা পাওয়া সম্ভব। তবে ক্রেডিট কার্ডের গ্রাহকদের যেহেতু ব্যাংক হিসাবে অর্থ জমা থাকার প্রয়োজন হয় না, সেহেতু কার্ডধারীরা অর্থ স্থানান্তরের সুযোগ থেকে বঞ্চিত হয়। আর তাই মি. শাকিল একজন ক্রেডিট কার্ডধারী হওয়ায় তার কার্ড দিয়ে অর্থ স্থানান্তর করা সম্ভব হবে না।"
        }
      ]
    },
    {
      "number": "8",
      "uddipok": "মি. সিহান তার বাবার সাথে একই বাড়িতে থাকেন। বাড়িটি মি. সিহানের বাবার নামে। ভূমিকম্প হলে বাড়িটি ক্ষতিগ্রস্ত হতে পারে এই কথা চিন্তা করে মি. সিহান বাড়িটি বিমা করতে গেলে বিমা কোম্পানি বাড়িটি বিমা করতে অস্বীকৃতি জানায়। তখন মি. সিহানের বাবা নিজেই বাড়িটি বিমা করেন। তারপর মি. সিহান বিমা কোম্পানিকে না জানিয়ে বাড়ির ২য় তলার কাজ শুরু করেন। ২য় তলার কাজ শেষ হওয়ার পরপরই বাড়িটি এক পাশে হেলে গেছে। মি. সিহানের বাবা বিমা দাবি করলে বিমা কোম্পানি বিমা দাবি পূরণে অস্বীকৃতি জানায়।",
      "tag": "DB 17",
      "sub_questions": [
        {
          "label": "ক",
          "question": "বিমা কী?",
          "explanation": "বিমা হলো এক ধরনের লিখিত চুক্তি যেখানে নির্দিষ্ট প্রিমিয়ামের বিনিময়ে বিমাগ্রহীতার সম্ভাব্য ঝুঁকির দায়ভার বিমাকারী প্রতিষ্ঠান নেয়।"
        },
        {
          "label": "খ",
          "question": "বিমাযোগ্য স্বার্থ বলতে কী বোঝায়?",
          "explanation": "বিমাকৃত বিষয়বস্তুতে বিমাগ্রহীতার যে আর্থিক স্বার্থ থাকে তাকে বিমাযোগ্য স্বার্থ বলে। এ ধরনের স্বার্থ না থাকলে বিমা চুক্তি করা যায় না। সাধারণত বিমাযোগ্য স্বার্থ বিমাকারী প্রতিষ্ঠান দ্বারা সংরক্ষিত। বিমার বিষয়বস্তুর ওপর বিমাকারীর আর্থিক স্বার্থ থাকায় বিমাকারী প্রতিষ্ঠান এ বিমাকৃত বিষয়বস্তুর আর্থিক ক্ষতি হলে তা পূরণের দায়িত্ব নেয়।"
        },
        {
          "label": "গ",
          "question": "কোন নীতির জন্য মি. সিহানের প্রস্তাবে বিমা কোম্পানি সম্মত হয়নি? ব্যাখ্যা করো।",
          "explanation": "উদ্দীপকে বিমাযোগ্য স্বার্থের নীতির অভাবে বিমা প্রতিষ্ঠান মি. সিহানের বিমা চুক্তির প্রস্তাব প্রত্যাখ্যান করেছে। বিমাযোগ্য স্বার্থ বলতে বিমাগ্রহীতার মালিকানা স্বত্ব বা আর্থিক স্বার্থকে বোঝায়। সুতরাং বিমাকৃত বিষয়বস্তুর ক্ষতিতে বিমাগ্রহীতার আর্থিক - ক্ষতির বিষয়টি জড়িত থাকে। উদ্দীপকে মি. সিহান যে বাড়িতে বাস করেন তা তার বাবার নামে ছিল। সুতরাং বাড়িটির প্রকৃত মালিক মি. সিহানের বাবা। ভূমিকম্পজনিত ঝুঁকির কথা বিবেচনা করে মি. সিহান বাড়িটি বিমা করার প্রস্তাব করেন। বিমা প্রতিষ্ঠান এ বিমাচুক্তি করতে অস্বীকৃতি জানায়। এক্ষেত্রে বিমা প্রতিষ্ঠান বিমাযোগ্য স্বার্থের নীতির আলোকে বিমা প্রস্তাবটি প্রত্যাখ্যান করেছে। কারণ বাড়িটি ভূমিকম্পে ক্ষতিগ্রস্ত হলে প্রকৃতপক্ষে বাড়িটির মালিক মি. সিহানের বাবা আর্থিকভাবে ক্ষতিগ্রস্ত হবেন। এটি মি. সিহানের ওপর প্রত্যক্ষভাবে কোনো প্রভাব ফেলবে না। এরূপ বিষয় বিবেচনায় বিমা প্রতিষ্ঠান বাড়িটি বিমা করতে সম্মত হয়নি।"
        },
        {
          "label": "ঘ",
          "question": "উদ্দীপকের আলোকে মি. সিহানের বাবা কি বিমা দাবি পাওয়ার যোগ্য? কারণ বিশ্লেষণ করো।",
          "explanation": "লাউদ্দীপকে উল্লেখ্য পরিস্থিতিতে প্রত্যক্ষ কারণে ক্ষতিপূরণ ও সদ্বিশ্বাসের নীতি লঙ্ঘিত হওয়ায় মি. সিহানের বাবা বিমাদাবি আদায়ে অযোগ্য হবেন। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত। এজন্য উভয় পক্ষ বিমা সম্পর্কিত সব গুরুত্বপূর্ণ তথ্য সঠিকভাবে দিতে বাধ্য থাকে। এতে উভয় পক্ষের মাঝে স্বচ্ছতা বজায় থাকে। উদ্দীপকে মি. সিহানের বাবা নিজ মালিকানাধীন বাড়িটি বিমা করেন। এক্ষেত্রে বিষয়বস্তুর ক্ষতির সম্ভাব্য ঝুঁকি হিসেবে ভূমিকম্পকে উল্লেখ করা হয়েছে। পরবর্তীতে মি. সিহান বিমা প্রতিষ্ঠানকে না জানিয়ে বাড়ির ২য় তলার কাজ শুরু করেন। ফলে বাড়িটি একপাশে হেলে পড়ে যা বিমা শর্তে অন্তর্ভুক্ত ছিল না। উল্লেখ্য পরিস্থিতিতে মি. সিহানের বাবা বিমাদাবি পাওয়ার অযোগ্য। কারণ বিমাকৃত বাড়িটির সম্ভাব্য ঝুঁকি হিসেবে ভূমিকম্পকে উল্লেখ করা হলেও তা পুনঃনির্মাণ ত্রুটির কারণে হেলে পড়ে। এর দ্বারা বিমা চুক্তির প্রত্যক্ষ কারণ নীতি ভঙ্গ করা হয়েছে। এছাড়া মি. সিহান বাড়ির পুনঃনির্মাণের বিষয়টি বিমা প্রতিষ্ঠানের কাছে গোপন করেছেন যা বিমা চুক্তির সম্বিশ্বাসের সম্পর্ককে লঙ্ঘন করেছে। তাই উল্লেখ্য দুটি কারণে মি. সিহানের বাবা বিমাদাবি আদায় করতে পারবেন না।"
        }
      ]
    },
    {
      "number": "9",
      "uddipok": "জনাব রহিমের বর্তমান বয়স ৪৫ বছর। তিনি শিক্ষকতা পেশায় নিয়োজিত। তিনি তার সন্তানদের ভবিষ্যতের কথা চিন্তা করে নিজ নামে ১৫ বছরের একটি জীবন বিমাপত্র গ্রহণ করেন। তিনি তার স্ত্রীকে বিমাপত্রের নমিনি করেন। পরপর ৩ বছর কিস্তি প্রদান করার পর জনাব রহিমের মৃত্যু হয়। মেয়াদপূর্তির পর তার স্ত্রী বিমা কোম্পানির নিকট বিমা দাবি পেশ করে।",
      "tag": "DB 17",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "বিমা চুক্তিতে বিমাগ্রহীতা এককালীন অথবা নির্দিষ্ট সময় পর বিমাকারীকে যে অর্থ দেয় তাকে প্রিমিয়াম বলে।"
        },
        {
          "label": "খ",
          "question": "সমর্পণ মূল্য বলতে কী বোঝায়?",
          "explanation": "বিমাপত্র সমর্পণের মাধ্যমে বিমাগ্রহীতা যে অর্থ ফেরত পায় তাই হলো সমর্পণ মূল্য। সমর্পণ মূল্য প্রিমিয়ামের একটি অংশ। আর্থিক সমস্যার কারণে বিমাগ্রহীতা প্রিমিয়ামের অর্থ নিয়মিত নাও পরিশোধ করতে পারেন। এক্ষেত্রে তিনি বিমাপত্রটি বিমাকারী প্রতিষ্ঠানের কাছে সমর্পণ করতে পারেন। তবে বিমা চুক্তির মেয়াদ কমপক্ষে দুই বছর উত্তীর্ণ হওয়ার পর সমর্পণ মূল্য পরিশোধ করা হয়।"
        },
        {
          "label": "গ",
          "question": "জনাব রহিম কোন ধরনের বিমাপত্র গ্রহণ করেছেন? ব্যাখ্যা করো।",
          "explanation": "উদ্দীপকের জনাব রহিম মেয়াদি বিমাপত্র গ্রহণ করেছেন। এ বিমাপত্রটি একটি নির্দিষ্ট মেয়াদের জন্য খোলা হয়। মেয়াদ শেষে লাভসহ বিমাকৃত টাকা ফেরত পাওয়া যায়। তবে মেয়াদ শেষ হওয়ার আগে বিমাগ্রহীতা মারা গেলে তার মনোনীত ব্যক্তিকে বিমাদাবি পরিশোধ করা হয়। উদ্দীপকের জনাব রহিম পেশায় একজন শিক্ষক। তিনি সন্তানদের ভবিষ্যতের কথা বিবেচনা করে নিজ নামে ১৫ বছরের জন্য একটি বিমাপত্র গ্রহণ করেন। সুতরাং তিনি নির্দিষ্ট একটি মেয়াদকালের জন্য জীবন বিমাপত্রটি গ্রহণ করেছেন। যা জীবন বিমার আওতাভুক্ত মেয়াদি বিমাপত্র। মেয়াদপূর্তিতে উক্ত বিমাপত্রটি তাকে অথবা তার অবর্তমানে তার উত্তরাধিকারীদের আর্থিক সহায়তা দেবে।"
        },
        {
          "label": "ঘ",
          "question": "উদ্দীপকের আলোকে জনাব রহিমের স্ত্রী কি বিমা দাবি করতে পারবেন? যুক্তিসহ ব্যাখ্যা করো।",
          "explanation": "উদ্দীপকে জনাব রহিমের মেয়াদি বিমাপত্রের উত্তরাধিকারিণী হিসেবে তার স্ত্রী বিমাদাবি করতে পারবেন। মেয়াদি বিমাপত্রে নির্দিষ্ট মেয়াদপূর্তিতে বিমাগ্রহীতাকে বিমাদাবির অর্থ একত্রে পরিশোধ করা হয়। বিমাগ্রহীতার মৃত্যুতে তার মনোনীত ব্যক্তি বিমা চুক্তির অর্থ নেওয়ার অধিকার রাখে। সাধারণত এ ধরনের বিমাপত্র নির্দিষ্ট মেয়াদের জন্যই গৃহীত হয়। উদ্দীপকে জনাব রহিম ১৫ বছরের জন্য মেয়াদি একটি মেয়াদি জীবন বিমাপত্র নেন। উক্ত বিমাপত্রে জনাব রহিম তার স্ত্রীকে নমিনি হিসেবে মনোনীত করেন। তবে পরপর তিন বছর বিমা কিস্তি দেওয়ার পর জনাব রহিম মারা যান। জনাব রহিমের স্ত্রী এ পর্যায়ে বিমাপত্রের একমাত্র দাবিদার। মেয়াদি বিমাপত্রের শর্ত পূরণ করে জনাব রহিম তিন বছর পর্যন্ত প্রিমিয়াম দিয়েছেন। আর তার গৃহীত বিমাপত্রে তিনি তার স্ত্রীকে নমিনি হিসেবে উল্লেখ করেছেন। তাই বিমাকারী প্রতিষ্ঠান তার স্ত্রীকে বিমাদাবি পরিশোধ করতে বাধ্য। সঙ্গত কারণে তাই জনাব রহিমের স্ত্রী বিমাদাবি করতে পারবেন।"
        }
      ]
    },
    {
      "number": "10",
      "uddipok": "এমভি সাগরকন্যা নামে একটি জাহাজ ১ জানুয়ারি ২০১৭ চট্টগ্রাম বন্দর থেকে ছেড়ে রিয়াদ বন্দরে যাবে বলে নৌ-বিমার চুক্তিপত্রে লেখা ছিল। কিন্তু কোনো এক কারণে জাহাজটি ৩ জানুয়ারি ২০১৭ যাত্রা করে। তারপর জাহাজের ক্যাপ্টেন নিজের ইচ্ছানুযায়ী যাত্রাপথ পরিবর্তন করে। চলতে চলতে এক পর্যায়ে সমুদ্রের গভীরে থাকা একটি হিমবাহতে ধাক্কা লেগে জাহাজটি ক্ষতিগ্রস্ত হয়। এরপর বিমা কোম্পানির নিকট ক্ষতিপূরণ দাবি করলে বিমা কোম্পানি তা পরিশোধ করতে অপরাগতা প্রকাশ করে।",
      "tag": "DB 17",
      "sub_questions": [
        {
          "label": "ক",
          "question": "জাহাজ বিমা কী?",
          "explanation": "পণ্য পরিবহনে ব্যবহৃত জাহাজের সম্ভাব্য ক্ষতির বিপরীতে যে বিমা করা হয় তা হলো জাহাজ বিমা।"
        },
        {
          "label": "খ",
          "question": "সমুদ্রে পণ্য নিক্ষেপণ কেন করা হয়?",
          "explanation": "সামুদ্রিক ঝড়, জলোচ্ছ্বাস বা অন্য কারণে বিপদগ্রস্ত জাহাজকে হালকা করার জন্য সমুদ্রে পণ্য নিক্ষেপ করা হয়। জাহাজ ও এর অধিকাংশ মালামালকে বিপদমুক্ত করার প্রয়োজনে পণ্য S নিক্ষেপ করা হয়। এটি মানবসৃষ্ট বা অপ্রাকৃতিক বিপদ হিসেবে দেখা হয়। তবে সামুদ্রিক ক্ষতির ক্ষেত্রে পণ্য নিক্ষেপ আংশিক ক্ষতি তৈরি করে।"
        },
        {
          "label": "গ",
          "question": "এমভি সাগরকন্যাকে কোন ধরনের নৌ বিপদ মোকাবিলা করতে হয়েছে? ব্যাখ্যা করো।",
          "explanation": "উদ্দীপকের এমভি সাগরকন্যাকে প্রাকৃতিক নৌ বিপদ মোকাবিলা। করতে হয়েছে। সমুদ্রপথে জাহাজ চলাকালে প্রাকৃতিক কারণে সংঘটিত বিপর্যয় বা দুর্ঘটনাসমূহ হলো প্রাকৃতিক বিপদ। এ ধরনের বিপদ আকস্মিক ঘটায় সতর্ক হওয়ার আগেই অনেক সময় বিপদগ্রস্ত হতে হয়। উদ্দীপকে এমভি সাগরকন্যা নামের একটি জাহাজ সমুদ্রে চলাচলকালে সমুদ্রের গভীরে নিমজ্জিত একটি হিমবাহে ধাক্কা লাগে। ফলে জাহাজটি ক্ষতিগ্রস্ত হয়। এক্ষেত্রে সাগরকন্যা জাহাজটি প্রাকৃতিক বিপর্যয়ের সম্মুখীন হয়েছে। তাই বলা যায়, এটি নৌ বিমার ক্ষেত্রে প্রাকৃতিক বিপদের আওতাভুক্ত।"
        },
        {
          "label": "ঘ",
          "question": "বিমা কোম্পানির বিমা দাবি প্রত্যাখানের যৌক্তিকতা বিশ্লেষণ করো।",
          "explanation": "উদ্দীপকে নৌ বিমার ব্যক্ত শর্তাবলি ভঙ্গ হওয়ায় বিমা প্রতিষ্ঠানের ক্ষতিগ্রস্ত এমভি সাগরকন্যার বিমাদাবি প্রত্যাখ্যান করা যৌক্তিক হয়েছে। নৌ বিমা একটি লিখিত আনুষ্ঠানিক চুক্তি। চুক্তিপত্রে উল্লিখিত শর্তসমূহ বিমাপত্রের জন্য ব্যক্ত শর্তাবলি। এটি ভঙ্গের কারণে বিমাকারী বিমাদাবি পরিশোধে অস্বীকৃতি জানাতে পারে। উদ্দীপকের এমভি সাগরকন্যা নামে একটি জাহাজ নৌ বিমা চুক্তিতে আবদ্ধ হয়। তবে চুক্তিপত্রে জাহাজটি ১ জানুয়ারি ২০১৭ তারিখে চট্টগ্রাম বন্দর থেকে ছেড়ে রিয়াদ বন্দরে যাবে বলে উল্লেখ ছিল। কিন্তু জাহাজটি ৩ জানুয়ারি ২০১৭ তারিখে যাত্রা করে। এছাড়া জাহাজের ক্যাপ্টেন ইচ্ছানুযায়ী যাত্রাপথে দিক পরিবর্তন করেন। হঠাৎ সমুদ্রে নিমজ্জিত হিমবাহে ধাক্কা লেগে জাহাজটি ক্ষতিগ্রস্ত হয়। বিমাপত্রে উল্লিখিত সমুদ্রযাত্রার তারিখ এবং যাত্রাপথ বিমাপত্রের জন্য একটি লিখিত শর্ত। সুতরাং যাত্রার তারিখ এবং যাত্রাপথ উভয়পক্ষের সম্মতিক্রমে নির্ধারিত হয় এবং তা চুক্তিপত্রে লিখিত থাকে। এই শর্ত ভঙ্গ হলে বিমাকারী বিমাদাবি পরিশোধে অস্বীকৃতি জানানোর অধিকার রাখে। তাই উল্লিখিত তথ্য বিশ্লেষণে বলা যায়, বিমা প্রতিষ্ঠানের বিমাদাবি প্রত্যাখ্যান যথার্থ হয়েছে।"
        }
      ]
    },
    {
      "number": "11",
      "uddipok": "আজকাল প্রায় সময় গার্মেন্টস-এ অগ্নিকাণ্ড ঘটে থাকে। এই জন্য মি. শাহরুখ তার গার্মেন্টস ফ্যাক্টরির ৩ কোটি টাকার কাপড়ের জন্য ২ কোটি টাকার অগ্নি বিমাপত্র গ্রহণ করেন। গুদামে মালামাল থাকা অবস্থায় বৈদ্যুতিক শর্টসার্কিট থেকে আগুন লেগে গুদামের সমস্ত কাপড় পুড়ে যায়। তখন কাপড়ের বাজারমূল্য ছিল ২ কোটি ৭০ লক্ষ টাকা। মি. শাহরুখ বিমা কোম্পানির কাছে ২ কোটি ৭০ লক্ষ টাকা বিমা দাবি করেন।",
      "tag": "DB 17",
      "sub_questions": [
        {
          "label": "ক",
          "question": "অগ্নিবিমা কী?",
          "explanation": "অগ্নিজনিত ক্ষতির বিপক্ষে আর্থিক প্রতিরক্ষাই হলো অগ্নিবিমা।"
        },
        {
          "label": "খ",
          "question": "অগ্নিবিমা একটি ক্ষতিপূরণের চুক্তি'- বুঝিয়ে বলো।",
          "explanation": "অগ্নিবিমা অগ্নিজনিত ক্ষতির বিপক্ষে আর্থিক প্রতিরক্ষা ব্যবস্থা হওয়ায় এটি একটি ক্ষতিপূরণের চুক্তি। অগ্নিকান্ডের ফলে বিমাকৃত সম্পত্তি নষ্ট হলে চুক্তি অনুযায়ী বিমাকারী আর্থিক ক্ষতিপূরণে বাধ্য থাকে। এক্ষেত্রে ক্ষতি আংশিক বা সম্পূর্ণ যাই হোক না কেন বিমা প্রতিষ্ঠান আনুপাতিক হারে ক্ষতিপূরণ করে।"
        },
        {
          "label": "গ",
          "question": "মি. শাহরুখ অগ্নিবিমার কোন ধরনের পলিসি গ্রহণ করেছেন? ব্যাখ্যা করো।",
          "explanation": "উদ্দীপকে মি. শাহরুখ অগ্নিবিমার আওতাভুক্ত নির্দিষ্ট বিমাপত্র গ্রহণ করেছেন। এ ধরনের বিমাপত্রে একটি নির্দিষ্ট পরিমাণ সম্পত্তির বিপক্ষে একটি নির্দিষ্ট পরিমাণ মূল্যের উল্লেখ থাকে। ক্ষতি সংঘটিত হলে বিমা প্রতিষ্ঠান উল্লিখিত পরিমাণ ক্ষতিপূরণ করতে বাধ্য থাকে। উদ্দীপকে মি. শাহরুখ তার ৩ কোটি টাকা মূল্যের গার্মেন্টস ফ্যাক্টরির জন্য ২ কোটি টাকার অগ্নি বিমাপত্র সংগ্রহ করেন। সুতরাং বিমাকৃত গার্মেন্টস ফ্যাক্টরির ক্ষতিতে মি. শাহরুখ দুই কোটি টাকাই বিমা দাবি করতে পারেন। অগ্নিবিমায় উল্লিখিত পরিমাণ বিমা দাবি পরিশোধ শুধু নির্দিষ্ট বিমাপত্রের ক্ষেত্রেই বিমা প্রতিষ্ঠান দিয়ে থাকে। তাই বলা যায়, বিমা দাবি পরিশোধের ভিত্তিতে মি. শাহরুখের গৃহীত বিমাপত্রটি একটি নির্দিষ্ট বিমাপত্র।"
        },
        {
          "label": "ঘ",
          "question": "উদ্দীপকের আলোকে মি. শাহরুখ বিমা কোম্পানি থেকে কি ২ কোটি ৭০ লক্ষ টাকার ক্ষতিপূরণ পাবে? যুক্তিসহ মতামত দাও।",
          "explanation": "উদ্দীপকের উল্লিখিত তথ্যের আলোকে ক্ষতিপূরণ মূল্য বিমাপত্রে নির্দিষ্ট থাকায় মি. শাহরুখের পক্ষে ২ কোটি টাকার বেশি ক্ষতিপূরণ পাওয়া সম্ভব নয়। নির্দিষ্ট অগ্নি বিমাপত্রে ক্ষতিপূরণ মূল্য আগেই নির্দিষ্ট করে বিমা চুক্তি সম্পাদিত হয়। ফলে বিমাগ্রহীতা বিমাকৃত বিষয়বস্তুর ক্ষতিতে উল্লিখিত অর্থই নিতে পারে। এক্ষেত্রে ক্ষতির পরিমাণ কম বা বেশি যাই হোক না কেন বিমা প্রতিষ্ঠান আগে নির্ধারিত অর্থই দেয়। উদ্দীপকে মি. শাহরুখ ৩ কোটি টাকার গার্মেন্টস ফ্যাক্টরিটি ২ কোটি টাকায় অগ্নিবিমা করেন। গুদামে মালামাল থাকা অবস্থায় বৈদ্যুতিক শর্টসার্কিট থেকে আগুন লেগে গুদামের সমস্ত কাপড় পুড়ে যায়। এর বাজারমূল্য ছিল ২ কোটি ৭০ লক্ষ টাকা। মি. শাহরুখ পরবর্তীতে ক্ষতিপূরণের জন্য বিমা প্রতিষ্ঠানের কাছে ঐ পরিমাণ অর্থ দাবি করেন। উদ্দীপকে মি. শাহরুখ নির্দিষ্ট বিমাপত্র নেওয়ায় বিমা প্রতিষ্ঠান থেকে ২ কোটি টাকার বেশি ক্ষতিপূরণ পাবেন না। কারণ, এ বিমাপত্রের বৈশিষ্ট্য অনুযায়ী বিমাকারী ক্ষতির পরিমাণকে বিবেচনা না করে বিমাকৃত বিষয়বস্তুর ক্ষতিতে চুক্তিতে উল্লিখিত পরিমাণ বিমাদাবি পরিশোধে বাধ্য থাকে। তাই বলা যায়, উদ্দীপকের মি. শাহরুখ এ বিমাপত্রের চুক্তি মোতাবেক বিমা প্রতিষ্ঠান থেকে ২ কোটি ৭০ লাখ টাকার ক্ষতিপূরণ পাবেন না বরং যে পরিমাণ টাকার ক্ষতিপূরণ বিমা করা হয়েছে সেটিই পাবেন অর্থাৎ ২ কোটি টাকা পাবেন।"
        }
      ]
    }
  ]
}