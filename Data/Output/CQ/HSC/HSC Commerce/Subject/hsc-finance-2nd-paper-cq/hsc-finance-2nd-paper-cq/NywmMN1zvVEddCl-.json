{
  "title": "চট্টগ্রাম বোর্ড ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব জহির, বাংলাদেশের অন্যতম ব্যাংকিং ব্যক্তিত্ব ছিলেন। তাঁর জীবদ্দশায় নিজের গড়া ওয়েস্টার্ন ব্যাংকিং হাউজ দেশের অনেকগুলো ছোট ব্যাংকের শেয়ার কিনে নিয়ন্ত্রণ নেয় এবং দেশের ব্যাংকিং জগতের অন্যতম সেরা প্রতিষ্ঠানের মর্যাদা পায়। পরবতীতে জনাব জহিরের অবর্তমানে প্রতিষ্ঠানটি আগ্রাসী ব্যাংক নীতি ও কার্যক্রম গ্রহণ করে। দেশের প্রত্যন্ত অঞ্চলগুলোতেও ব্যাংকের শাখা প্রতিষ্ঠা করা হয়। কিন্তু কার্যকর নিয়ন্ত্রণ ব্যবস্থা আরোপে প্রতিষ্ঠানটি হিমশিম খাচ্ছে।",
      "tag": "CTG.B 25",
      "sub_questions": [
        {
          "label": "ক",
          "question": "ব্যাসেল-২ কী?",
          "explanation": "বাণিজ্যিক ব্যাংকের ঝুঁকিভিত্তিক মূলধন কাঠামো নির্ধারণের একটি আন্তর্জাতিক মানদণ্ড হলো ব্যাসেল-২।"
        },
        {
          "label": "খ",
          "question": "গারনিশি অর্ডার কেন জারি করা হয়?",
          "explanation": "গ্রাহকের কোনো হিসাব ক্লোক বা বন্ধ করা বা লেনদেন স্থগিত করার জন্য আদালত কর্তৃক ব্যাংকের ওপর গারনিশি অর্ডার জারি করা হয়। আদালত কর্তৃক ব্যাংকের ওপর গ্রাহকের হিসাব বন্ধের নির্দেশকে গারনিশি আদেশ বলা হয়। পাওনাদারের পাওনা অর্থ আদায়ের উদ্দেশ্যে আদালত ব্যাংকের প্রতি এরূপ আদেশ জারি করে। পাওনাদারের আবেদনের প্রেক্ষিতে আদালত যদি প্রমাণ পায় যে, আমানতকারী আবেদনকারীর কাছে দায়গ্রস্ত তবেই এরূপ নির্দেশ দিয়ে থাকে।"
        },
        {
          "label": "গ",
          "question": "উদ্দীপকে বর্ণিত ওয়েস্টার্ন ব্যাংকিং হাউজ সাংগঠনিক কাঠামোর ভিত্তিতে কোন ধরনের ব্যাংক ব্যবস্থা গড়ে তুলেছে? ব্যাখ্যা করো।",
          "explanation": "উদ্দীপকের বর্ণিত ওয়েস্টার্ন ব্যাংকিং হাউজ সাংগঠনিক কাঠামোর ভিত্তিতে গ্রুপ ব্যাংকিং ব্যবস্থা গড়ে তুলেছে। এর‍্যাংক ব্যবস্থায় একটি বড় ব্যাংক অন্য ব্যাংকগুলোকে নিয়ন্ত্রণ করে। নিয়ন্ত্রণকারী বড় ব্যাংককে হোন্ডিং ব্যাংক বলা হয়। যাদের নিয়ন্ত্রণ ভার নেওয়া হয় তাদের সাবসিডিয়ারি ব্যাংক বলে। বড় ব্যাংকটি অন্য ব্যাংকগুলোর অর্ধেকের বেশি শেয়ার কেনার মাধ্যমে তাদের নিয়ন্ত্রণ ভার পায়। উদ্দীপকে জনাব জহির বাংলাদেশের অন্যতম ব্যাংকিং ব্যক্তিত্ব ছিলেন। তিনি ওয়েস্টার্ন ব্যাংকিং হাউজ নামে একটি ব্যাংক গড়ে তোলেন। এটি দেশের অনেক ছোট ছোট ব্যাংকের শেয়ার কিনে এর নিয়ন্ত্রণ পেয়েছে। এখানে ওয়েস্টার্নব্যাংকিং হাউজ হলো হোল্ডিং ব্যাংক। আর ছোট ছোট ব্যাংকগুলো হলো সাবসিডিয়ারি ব্যাংক। মূলত সমজাতীয় কতিপয় দুর্বল ব্যাংক একটি শক্তিশালী ব্যাংকের অধীনে কাজ করে গ্রুপ ব্যাংকিং গঠন করে। তাই বলা যায়, সাংগঠনিক কাঠামোর ভিত্তিতে ওয়েস্টার্ন ব্যাংকিং হাউজ গ্রুপ ব্যাংকিংব্যবস্থা গঠন করেছে।"
        },
        {
          "label": "ঘ",
          "question": "উদ্দীপকে বর্ণিত ব্যাংকিং কার্যক্রমে কার্যকর নিয়ন্ত্রণ ব্যবস্থা আরোপের লক্ষে ওয়েস্টার্ন ব্যাংকিং হাউজ কী পদক্ষেপ নিতে পারে? মতামত দাও।",
          "explanation": "উদ্দীপকে বর্ণিত ব্যাংকিং কার্যক্রমে কার্যকর নিয়ন্ত্রণ ব্যবস্থা আরোপের লক্ষ্যে ওয়েস্টার্ন ব্যাংকিং হাউজ আগ্রাসী ব্যাংকিং নীতি পরিহার ও দক্ষ ব্যবস্থাপনার পদক্ষেপ গ্রহণ করতে পারে। অদক্ষ পরিচালনা ও আগ্রাসী ব্যাংকিং নীতি হলো গ্রুপ ব্যাংকিং-এর অন্যতম অসুবিধা। এক্ষেত্রে অনেক সময় অযৌক্তিক ব্যাংকিং নীতি প্রাধান্য পায়। আবার, অনেক সাবসিডিয়ারি ব্যাংক থাকায় হোল্ডিং ব্যাংক দক্ষ পরিচালনা পদ্ধতি গ্রহণ করতে পারে না। উদ্দীপকে জনাব জহির, ওয়েস্টার্ন ব্যাংকিং হাউজ নামে একটি গ্রুপ ব্যাংক গড়ে তুলেছেন। ব্যাংকটি দেশের কিছু ছোট ব্যাংকের শেয়ার কিনে এর নিয়ন্ত্রণ লাভ করেছে। ফলে এটি দেশের ব্যাংকিং জগতে অন্যতম সেবাদানকারী প্রতিষ্ঠানের মর্যাদা পায়। পরবর্তীতে জনাব জহির না থাকায় ব্যাংকটি আগ্রাসী ব্যাংকিং নীতি ও কার্যক্রম গ্রহণ করে। এছাড়া দেশের প্রত্যন্ত: অঞ্চলে ব্যাংকটির অফিস প্রতিষ্ঠা করা হয়। ফলে কার্যকর নিয়ন্ত্রণব্যবস্থা আরোপে ব্যাংকটি হিমশিম খাচ্ছে। কতিপয় সমজাতীয় ব্যাংক একটি শক্তিশালী ব্যাংকের অধীনে একত্র হয়ে ব্যাংকিং কাজ করতে পারে। এটি গ্রুপ ব্যাংকিং নামে পরিচিত। এক্ষেত্রে মাত্র. একটি হোল্ডিং ব্যাংক সদস্য ব্যাংকগুলোর কাজ নিয়ন্ত্রণ করায় অসুবিধার সম্মুখীন হয়। তাই হোল্ডিং ব্যাংকের উচিত অন্যান্য সাবসিডিয়ারি ব্যাংকের সাথে সমন্বয় করে সমন্বিত ব্যাংকিং নীতি গ্রহণ করা। আবার, প্রত্যন্ত অঞ্চলে অফিস খোলার পূর্বে স্থানীয় চাহিদার পূর্বমূল্যায়ন দক্ষ ব্যাংক ব্যবস্থাপনার অন্যতম কাজ। তাছাড়াও ব্যাংকিং নীতিমালা প্রণয়নের পূর্বে সাবসিডিয়ারি ব্যাংকগুলোর মতামত গ্রহণ করেও কার্যকর ব্যাংকিংব্যবস্থা গড়ে তোলা সম্ভব। তাই বলা যায়, দক্ষ ব্যাংক ব্যবস্থাপনা ও আগ্রাসী নীতির পরিবর্তে সমন্বিত ব্যাংকিং নীতি গ্রহণই উদ্দীপকের ওয়েস্টার্ন ব্যাংকিং হাউজকে কার্যকর নিয়ন্ত্রণে সহায়তা করবে।"
        }
      ]
    },
    {
      "number": "2",
      "uddipok": "যথাযথ তারল্য সংরক্ষণ না করায় 'উদয়ন ব্যাংক পিএলসি' ব্যাংকিং কার্যক্রম পরিচালনায় অর্থ সংকটে পড়েছে। বিভিন্ন আর্থিক প্রতিষ্ঠানের সহায়তা চেয়ে আবেদন করলেও তা সম্পূর্ণভাবে ব্যর্থ হয়। এমতাবস্থায় অন্য একটি ব্যাংকের পরামর্শে নিয়ন্ত্রণকারী ব্যাংক প্রতিষ্ঠানের কাছে, আবেদন করলে প্রয়োজনীয় ঋণ পায়। উক্ত নিয়ন্ত্রণকারী প্রতিষ্ঠানটি দেশের দক্ষিণাঞ্চলে জলচ্ছাসের কারণে জমিতে লবণাক্ততা দূরীকরণে স্বল্প সুদে ২০০ কোটি টাকা ঋণ প্রদানের প্রকল্প গ্রহণ করেছে। যার ফলে দেশের সুষম উন্নয়ন নিশ্চিত হয়।",
      "tag": "CTG.B 25",
      "sub_questions": [
        {
          "label": "ক",
          "question": "ঋণের বরাদ্দকরণ নীতি কী?",
          "explanation": "বিশেষ খাত চিহ্নিত করে সেক্ষেত্রে ঋণের পরিমাণ কম বা বেশি করার নীতিকে ঋণের বরাদ্দকরণ নীতি বলে।"
        },
        {
          "label": "খ",
          "question": "কেন্দ্রীয় ব্যাংককে মুদ্রাবাজারের অভিভাবক বলা হয় কেন? ব্যাখ্যা করো।",
          "explanation": "কেন্দ্রীয় ব্যাংক মুদ্রা বাজার গঠন, পরিচালনা ও নিয়ন্ত্রণ করে বলে একে মুদ্রা বাজারের অভিভাবক বলে। মুদ্রা বাজারে স্বল্পমেয়াদি অর্থ বা আর্থিক সম্পদ কেনা-বেচা করা হয়। এ বাজারের হাতিয়ার হলো- ট্রেজারি বিল, বাণিজ্যিক কাগজ, ব্যাংকের স্বীকৃতিপত্র ইত্যাদি। এ বাজারের গুরুত্বপূর্ণ অংশ হলো বাণিজ্যিক ব্যাংক। কেন্দ্রীয় ব্যাংক এ বাজারের উন্নয়নেসহায়তা করে। তাই একে মুদ্রাবাজারের অভিভাবক বলা হয়।"
        },
        {
          "label": "গ",
          "question": "উদ্দীপকের 'উদয়ন ব্যাংক পিএলসি' কোন ব্যাংক প্রতিষ্ঠান থেকে ঋণ সুবিধা পেয়েছে? বর্ণনা করো।",
          "explanation": "উদ্দীপকের 'উদয়ন ব্যাংক পিএলসি' কেন্দ্রীয় ব্যাংক থেকে ঋণ সুবিধা পেয়েছে। কেন্দ্রীয় ব্যাংক হলো একটি দেশের প্রধান ব্যাংক। মুদ্রাবাজারের নিয়ন্ত্রণ ও পরিচালনার দায়িত্ব কেন্দ্রীয় ব্যাংকের। এটি মুদ্রার মানের স্থিতিশীলতা রক্ষা করে। বাণিজ্যিক ব্যাংকগুলোর আর্থিক সংকটের সময় এটি ঋণের শেষ আশ্রয়স্থল হিসেষে কাজ করে। উদ্দীপকে যথাযথ তারল্য সংরক্ষণ না করায় 'উদয়ন ব্যাংক পিএলসি' ব্যাংকিং কার্যক্রম পরিচালনায় অর্থ সংকটে পড়েছে। বিভিন্ন আর্থিক প্রতিষ্ঠানের সহায়তা চেয়েও ব্যাংকটি ব্যর্থ হয়। এমতাবস্থায় অন্য একটি ব্যাংকের পরামর্শে নিয়ন্ত্রকারী ব্যাংক প্রতিষ্ঠানের কাছে আবেদন করলে প্রয়োজনীয় ঋণ পায়। কেন্দ্রীয় ব্যাংক বাণিজ্যিক ব্যাংকগুলোর প্রয়োজনে ঋণ ও বিভিন্ন সেবা দেয়। সাধারণত ব্যাংকগুলো অন্য উৎস থেকে তহবিল সংগ্রহ করতে ব্যর্থ হলে কেন্দ্রীয় ব্যাংকের কাছ থেকে ঋন পেয়ে থাকে। এর মাধ্যমে ব্যাংকগুলো জরুরি আর্থিক সংকট মোকাবিলা করতে সক্ষম হয়। তাই বলা যায়, উদ্দীপকের 'উদয়ন ব্যাংক পিএলসি' কেন্দ্রীয় ব্যাংক থেকে ঋণ সুবিধা পেয়েছে।"
        },
        {
          "label": "ঘ",
          "question": "সুষম উন্নয়নের লক্ষে উদ্দীপকের ব্যাংকের কর্মকাণ্ডে কোন নীতির প্রভাব পরিলক্ষিত হয়? যুক্তিসহ আলোচনা করো।",
          "explanation": "সুষম উন্নয়নের লক্ষ্যে উদ্দীপকের ব্যাংকের কর্মকাণ্ডে ঋণের বরাদ্দকরণ নীতির প্রভাব পরিলক্ষিত হয়। ঋণের বরাদ্দকরণ নীতি অনুযায়ী কেন্দ্রীয় ব্যাংক ঋণের খাত নির্দিষ্ট করে দেয়। এর মাধ্যমে বাণিজ্যিক ব্যাংকের ঋণদান ক্ষমতা নিয়ন্ত্রণ করে। বাণিজ্যিক ব্যাংকগুলোকে কিছু খাতে ঋণদানের বিধি-নিষেধ আরোপ করা হয়। আবার কেনো কোনো ক্ষেত্রে নির্দিষ্ট সীমাসহ ঋণদানে উৎসাহী করা হয়। উদ্দীপকে 'উদয়ন ব্যাংক পিএলসি'র নিয়ন্ত্রণকারী প্রতিষ্ঠানটি দেশের দক্ষিণাঞ্চলে জলোচ্ছ্বাসের কারণে লবণাক্ততা দূরীকরণের উদ্যোগ নেয়। প্রতিষ্ঠানটি স্বল্প সুদে ২০০ কোটি টাকা ঋণ প্রদানের প্রকল্প গ্রহণ করেছে। যার 'ফলে দেশের সুষম উন্নয়ন নিশ্চিত হয়। এটি ঋণের বরাদ্দকরণ নীতি নামে পরিচিত। কেন্দ্রীয় ব্যাংক ঋন নিয়ন্ত্রণে ঋণের খাত নির্দিষ্ট করে দেয়। এক্ষেত্রে দেশের দক্ষিণাঞ্চলের লবণাক্ততা সমস্যা দূরীকরণে ঋণ সরবরাহে কেন্দ্রীয় ব্যাংক উদার মনোভাব অবলম্বন করেছে। এ নীতির আওতায় ঋণের উদ্দেশ্য, ব্যবহার ও প্রকৃতির বিচারে ঋণ দেওয়ার জন্য বাণিজ্যিক ব্যাংকগুলোকে নির্দেশ দেয়া হয়। ফলে ঋণের সুষম বণ্টন নিশ্চিত হয়। পাশাপাশি ওই প্রকল্পে অর্থ বরাদ্দের মাধ্যমে দেশে ঋণের প্রবাহেও ভারসাম্য রক্ষা করা যায়। তাই বলা যায়, উদ্দীপকের ব্যাংকের কর্মকাণ্ডে ঋণের বরাদ্দকরণ নীতির প্রভাব পরিলক্ষিত হয়।"
        }
      ]
    },
    {
      "number": "3",
      "uddipok": "মিরসরাই এর সমুদ্র উপকূলবর্তী অঞ্চলে নতুন নতুন জাহাজ নির্মাণ কারখানা গড়ে উঠেছে। জাহাজ নির্মাণ কারখানাকে ঋণ দেয়ার লক্ষে সেখানে সিলোনিয়া নামে একটি ব্যাংক প্রতিষ্ঠিত হয়। পর্যাপ্ত মূলধন ও তরল অর্থ থাকা সত্ত্বেও গ্রাহক সংখ্যা কম থাকায় ব্যাংকটি ভালো ব্যবসা করতে পারছে না। এ অবস্থা দূরীকরণে কেন্দ্রীয় ব্যাংক উক্ত ব্যাংকটিকে আমানত সংগ্রহ ও ঋণ প্রদানসহ অন্যান্য কার্যাবলি সম্পাদনের অনুমতি প্রদান করে।",
      "tag": "CTG.B 25",
      "sub_questions": [
        {
          "label": "ক",
          "question": "স্বায়ত্তশাসিত ব্যাংক কী?",
          "explanation": "যেসব ব্যাংক সরকারের বিশেষ আইন দ্বারা ও নিজস্ব নিয়ন্ত্রণে পরিচালিত হয় তাকে স্বায়ত্তশাস্থিত ব্যাংক বলে।"
        },
        {
          "label": "খ",
          "question": "ব্যাংক কীভাবে বিনিময়ের মাধ্যম সৃষ্টি করে? ব্যাখ্যা করো।",
          "explanation": "অর্থ ও অর্থের মূল্যে পরিমাপযোগ্য দলিলের দ্বারা ব্যাংক বিনিময়ের মাধ্যম সৃষ্টি করে। চেক, ব্যাংক ড্রাফট, ক্রেডিট কার্ড, পে-অর্ডার ইত্যাদি হলো ব্যাংক সৃষ্ট বিনিময় মাধ্যম। এই সর দলিল ও উপকরণ দিয়ে সহজে অর্থ লেনদেন করা যায়। মূলত এসব দলিলের প্রচলন ঘটিয়ে ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "উদ্দীপকে বর্ণিত সিলোনিয়া ব্যাংক প্রথমে কোন ধরনের ব্যাংক ছিল? ব্যাখ্যা করো।",
          "explanation": "উদ্দীপকে বর্ণিত সিলোনিয়া ব্যাংক প্রথমে শিল্প ব্যাংক ছিল। শিল্প খাতের উন্নয়নের লক্ষ্যে প্রতিষ্ঠিত ও পরিচালিত ব্যাংক হলো শিল্প ব্যাংক। এ ব্যাংকের মূল কাজ হলো শিল্প উদ্যোক্তাদের স্বল্পমেয়াদি ও দীর্ঘমেয়াদি ঋণদান এবং শেয়ার ও ঋণপত্র বিক্রয়ে সহযোগিতা করা। দেশের এক বা একাধিক খাতের অবকাঠামোগত উন্নয়নে এ ব্যাংক বিশেষভাবে কাজ করে। উদ্দীপকে মিরসরাই-এর সমুদ্র উপকূলবর্তী অঞ্চলে নতুন নতুন জাহাজ নির্মাণ কারখানা গড়ে উঠেছে। জাহাজ নির্মাণ কারখানাকে ঋণ দেওয়ার লক্ষ্যে সেখানে 'সিলোনিয়া' নামে একটি ব্যাংক প্রতিষ্ঠিত হয়। অর্থনীতির বিশেষ খাত নিয়ে কাজ করে বিশেষায়িত ব্যাংক। আর শিল্প খাতের উন্নয়নে কাজ করে বিশেষায়িক ব্যাংকের অন্তর্ভুক্ত শিল্প ব্যাংক। এ ব্যাংক শিল্প খাতের উন্নয়নে দীর্ঘমেয়াদি ঋণ সুবিধা দেয়, নতুন নতুন উদ্যোক্তা সৃষ্টিতে পরামর্শ দিয়ে সহায়তা করে। উদ্দীপকের সিলোনিয়া ব্যাংকটি একইভাবে জাহাজ নির্মাণ শিল্পের উন্নয়নের-লক্ষ্যে প্রতিষ্ঠিত। তাই বলা যায়,উদ্দীপকের সিলোনিয়া ব্যাংকটি বিশেষায়িত ব্যাংকের শ্রেণিভুক্ত শিল্প ব্যাংক।"
        },
        {
          "label": "ঘ",
          "question": "\"সিলোনিয়া ব্যাংক পরবর্তীতে সম্পাদিত কার্যক্রমের মাধ্যমে পর্যাপ্ত মুনাফা অর্জনে সক্ষম হবে\"- তুমি কি একমত? মতামত দাও।",
          "explanation": "উদ্দীপকের সিলোনিয়া ব্যাংক শিল্প ব্যাংক হতে বাণিজ্যিক ব্যাংকে পরিণত হয়ে পর্যাপ্ত মুনাফা অর্জনে সক্ষম হবে। শিল্প ব্যাংক দেশের অর্থনীতির বিশেষ কোনো খাতের উন্নয়নের লক্ষ্যে প্রয়োজনীয় ব্যাংকিং সেবা প্রদান করে। অন্যদিকে, বাণিজ্যিক ব্যাংক আমানতি অর্থ থেকে ঋণ সৃষ্টির কাজে নিয়োজিত থাকে। এ ব্যাংক আমানতি অর্থ বিভিন্ন খাতে বিভিন্ন মেয়াদে ঋণ হিসেবে বিনিয়োগ করে মুনাফা অর্জন করে। উদ্দীপকে মিরসরাই-এর সমুদ্র উপকূলবর্তী অঞ্চলে জাহাজ নির্মাণ কারখানা গড়ে উঠেছে। এ খাতের উন্নয়নে সিলোনিয়া নামে একটি ব্যাংক প্রতিষ্ঠিত হয়। এ ব্যাংকের পর্যাপ্ত মূলধন ও তরল অর্থ থাকলেও গ্রাহক সংখ্যা কম থাকায় ব্যাংকটি ভালো ব্যবসায় করতে পারছে না। তাই কেন্দ্রীয় ব্যাংক উক্ত ব্যাংকটিকে আমানত সংগ্রহ ও ঋণ প্রদানসহ অন্যান্য সাধারণ ব্যাংকিং কার্যাবলি সম্পাদনের অনুমতি দেয়। ফলে ব্যাংকটি বাণিজ্যিকব্যাংকে পরিণত হয়। শিল্প ব্যাংক শুধু অর্থনীতির বিশেষ খাত নিয়ে কাজ করে। কোনো কারণে ঐ খাত উন্নতি করতে না পারলে সংশ্লিষ্ট শিল্প ব্যাংক ব্যবসায়ে ভালো করতে পারে না। অন্যদিকে, বাণিজ্যিক ব্যাংক স্বল্প সুদের বিনিময়ে জনগণের কাছ থেকে আমানত সংগ্রহ করে। আমানতি অর্থের একটি অংশ' তারল্য হিসেবে জমা রেখে বাকি অংশ বিভিন্ন খাতে ঋণ হিসেবে বিনিয়োগ করে। ফলে কোনো বিনিয়োগ খাতে আশানুরূপ ফল না পেলে, সহজেই অন্য খাতে বিনিয়োগের পরিমাণ বাড়িয়ে দিতে পারে। উদ্দীপকের ব্যাংকটি প্রথমে শিল্প ব্যাংক হিসেরে প্রতিষ্ঠিত হলেও পরবর্তীতে আমানত সংগ্রহ ও ঋণদানের অনুমতি পেয়ে বাণিজ্যিক ব্যাংকে রূপান্তরিত হয়েছে। ফলে ব্যাংকটি বিভিন্ন খাতে বিনিয়োগ করতে পারবে এবং মূলধন ও তরল অর্থ অলস থাকবে না। এতে প্রতিষ্ঠানটি পর্যাপ্ত পরিমাণ মুনাফা অর্জন করতে পারবে। তাই বলা যায়, পর্যাপ্ত মুনাফা অর্জনে সিলোনিয়া ব্যাংকের পরবর্তীতে বাণিজ্যিক ব্যাংকে রূপান্তর হওয়া যৌস্তিক ছিল বলে আমি মনে করি।"
        }
      ]
    },
    {
      "number": "4",
      "uddipok": "জনাব মতিন চাকরি থেকে অবসর নেওয়ার পর একটি ব্যবসা শুরু করেন। চাকরিতে থাকা অবস্থায় তার যেব্যাংক হিসাব ছিল সেটির মাধ্যমে তিনি তার ব্যবসায়িক লেনদেন নিষ্পত্তি করে আসছিলেন। তিনি ঢাকার চকবাজার থেকে তার ব্যবসার জন্য প্রয়োজনীয় মালামাল ক্রয় করে হাবিব ব্রাদার্সকে তাদের পাওনা বাবদ একটি চেক প্রদান করেন। হাবিব ব্রাদার্স চেকের টাকা উত্তোলন করার জন্য ব্যাংকে গেলে ব্যাংকের ক্যাশিয়ার জানান জনাব মতিন চলতিসপ্তাহে তার হিসাব থেকে দুবার টাকা উত্তোলন করেছেন। তাই চেকের টাকা পরিশোধ করা সম্ভব নয়। পাওনাদার হাবিব ব্রাদার্স জনাব মতিনকে আলাদা একটি ব্যাংক হিসাব খোলার পরামর্শ দেন যেখান থেকে তিনি সপ্তাহেযতবার ইচ্ছা টাকা জমা ও উত্তোলন করতে পারবেন।",
      "tag": "CTG.B 25",
      "sub_questions": [
        {
          "label": "ক",
          "question": "নমুনা স্বাক্ষর কার্ড কী?",
          "explanation": "চেকের স্বাক্ষর যথার্থ কি না তা মিলিয়ে দেখার জন্য আমানতকারীর নমুনা স্বাক্ষর ব্যাংক যে কার্ডে সংরক্ষণ করে তাকে নমুনা স্বাক্ষর কার্ড বলে।"
        },
        {
          "label": "খ",
          "question": "KYC ফরম কেন পূরণ করা হয়?",
          "explanation": "KYC ফর্মের মাধ্যমে গ্রাহক সম্পর্কে সঠিক তথ্য জানা যায় বিধায় এটি গ্রাহকের লেনদেনের স্বচ্ছতা নিশ্চিত করে। ব্যাংক যে ফর্মের মাধ্যমে গ্রাহক সম্পর্কিত যাবতীয় তথ্য সংগ্রহ করে তাই মূলত KYC ফর্ম। এর মাধ্যমে গ্রাহকের সঠিক পরিচয় শনাক্ত করা যায়। গ্রাহক কী উদ্দেশ্যে হিসাব খুলবে, কেমন লেনদেন করবে, গ্রাহক কোনো অবৈধ কাজে জড়িত কি না তা জানা যায়। আর এ উদ্দেশ্যকে লক্ষ্য রেখেই ব্যাংক KYC ফর্ম সংরক্ষণ করে।"
        },
        {
          "label": "গ",
          "question": "উদ্দীপকের জনাব মতিনের পুরাতন হিসাবটি কোন ধরনের? ব্যাখ্যা করো।",
          "explanation": "উদ্দীপকে জনাব মতিনের পুরাতন হিসাবটি হলো সঞ্চয়ী হিসাব। সঞ্চয়ী হিসাবের মাধ্যমে আমানতকারী যততবার ইচ্ছা অর্থ জমা দিতে পারে। তবে উভোলনের ক্ষেত্রে কিছু নিয়ম মানতে হয়। এ হিসাবে জমাকৃত অর্থের ওপর ব্যাংক স্বল্প হারে সুদ দেয়। চাকরিজীবী ও নির্দিষ্ট আয়ের মানুষের জন্য সঞ্চয়ী হিসাব উপযোগী। উদ্দীপকে জনাব মতিন চাকরি থেকে অবসর নেন। পরবর্তীতে তিনি একটি ব্যবসায় শুরু করেন। তিনি চাকরি থাকা অবস্থায় যে ব্যাংক হিসাবটি 'ছিল, তা দিয়েই ব্যবসায়িক লেনদেন নিষ্পত্তি করে আসছিলেন। তার পাওনাদার হাবিব ব্রাদার্সকে চেক প্রদান করলে সেটি ব্যাংক পরিশোধ করে না। কারণ, মতিন তার হিসাব থেকে সপ্তাহে দু'বার টাকা উত্তোলন করেছেন। জনাব মতিন মূলত সঞ্চয়ী হিসাব পরিচালনা করছিলেন। সঞ্চয়ী হিসাবে সপ্তাহে দু'বারের বেশি উত্তোলন করা যায় না। তাই বলা যায়, জনাব মতিনের পুরাতন হিসাবটি হলো সঞ্চয়ী হিসাব।"
        },
        {
          "label": "ঘ",
          "question": "পাওনাদার হাবিব ব্রাদার্সের পরামর্শ মতে নতুন হিসাব খুলে জনাব মতিনের ব্যবসায়িক লেনদেন কতটা সহজ হবে? তোমার মতামত দাও।",
          "explanation": "পাওনাদার হাবিব ব্রাদার্সের পরামর্শ মতে চলতি হিসাব খুললে জনাব মতিনের ব্যবসায়িক লেনদেন অধিকতর সহজ হবে। চলতি হিসাবের ক্ষেত্রে গ্রাহক প্রয়োজনমতো যতবার ইচ্ছা অর্থ জমা দিতে পারে। আবার, প্রয়োজনমতো যতবার ইচ্ছা উত্তোলনও করতে পারে। ক্ষেত্রবিশেষে এ হিসাবের বিপরীতে জমাতিরিক্ত অর্থ উত্তোলন করা যায়। তবে জমাকৃত অর্থের ওপর কোনো সুদ দেওয়া হয় না। ব্যবসায়ীদের জন্য চলতি হিসাব সবচেয়ে উপযোগী। উদ্দীপকে জনাব মতিন চাকরি থেকে অবসর নিয়ে ব্যবসা শুরু করেন। তিনি চাকুরি অবস্থায় পরিচালিতব্যাংক হিসাবটি দিয়ে ব্যবসায়িক লেনদেন নিষ্পত্তি করে আসছিলেন। তার পাওনাদার হাবিব ব্রাদার্সকে চেক দিলে সেটি ব্যাংক কর্তৃক পরিশোধিত হয়নি। কারণ,জনাব মতিন চলতি সপ্তাহে দু'বার টাকা উত্তোলন করেছেন। পরবর্তীতে তার পাওনাদার হাবিব ব্রাদার্স একটি ব্যাংক হিসাব খোলার পরামর্শ দেন। যেটির মাধ্যমে জনাব মতিন সপ্তাহে যতবার ইচ্ছা টাকা জমা ও উভোলন করতে পারবেন। অর্থাৎ, জনাব মতিনের পুরাতন সঞ্চয়ী হিসাবের পাশাপাশি চলতি হিসাব খোলার পরামর্শ দেন। ব্যবসায়ীদের জন্য সবচেয়ে উপযোগী ব্যাংক হিসাব হলো চলতি হিসাব। যার মাধ্যমে গ্রাহক যতবার ইচ্ছা অর্থ জমা দিতে পারে। আবার প্রয়োজনমতো অর্থ উত্তোলন করতে পারে। এক্ষেত্রে গ্রাহক জমাতিরিক্ত টাকা উত্তোলন করে ঋণ সুবিধা পায়। তাই চলতি হিসাবের মাধ্যমে ব্যবসায়িক লেনদেন সহজ হয়। এক্ষেত্রে হাবিব ব্রাদার্স জনাব মতিনকে চলতি হিসাব খোলার পরামর্শ দেন। যেটির মাধ্যমে জনাব মতিন খুব সহজেই লেনদেন করতে পারবেন। তাই বলা যায়, পাওনাদার হাবিব ব্রাদার্সের পরামর্শ মতে, চলতি হিসাব খুললে জনাব মতিনের ব্যবসায়িক লেনদেন অনেক সহজ হবে।"
        }
      ]
    },
    {
      "number": "5",
      "uddipok": "জনাব নাফিস তার সঞ্চিত অর্থ ব্যাংকে জমা দিয়ে নির্দিষ্ট সময়ের জন্য একটি ব্যাংক হিসাব খোলেন। উক্ত ব্যাংক হিসাব হতে তিনি প্রতি মাসে নির্দিষ্ট হারে মুনাফা পাবেন। হঠাৎ করে নগদ অর্থের প্রয়োজন হওয়ায় জমাকৃত অর্থের একটি অংশ উত্তোলন করতে গেলে ব্যাংক অর্থ প্রদানে অপারগতা প্রকাশ করে।",
      "tag": "CTG.B 25",
      "sub_questions": [
        {
          "label": "ক",
          "question": "ভ্রমণকারীর চেক কী?",
          "explanation": "ভ্রমণকালে বিদেশে অর্থ সংগ্রহের জন্য ব্যাংক ভ্রমণকারীদের যে বিশেষ ধরনের চেক ইস্যু করে তাকে ভ্রমণকারীর চেক বলে।"
        },
        {
          "label": "খ",
          "question": "বিনিময় বিল অপেক্ষা চেকের ব্যবহার সর্বজনীন কেন? ব্যাখ্যা করো।",
          "explanation": "নিরাপত্তা বিবেচনার চেকের ব্যবহার বিনিময় বিল অপেক্ষা বেশি। দৈনন্দিন প্রয়োজনে বিভিন্ন রকমের চেক ব্যবহার করা হয়। সাধারণত ব্যবসায়িক লেনদেনেই বিনিময় বিল ও অঙ্গীকারপত্র ব্যবহৃত হয়। কিন্তু চেক সকল ধরনের মানুষ ব্যবহার করে। এছাড়া এর প্রস্তুত প্রণালি ও ব্যবহার সহজ। যে কারণে চেকের ব্যবহার সর্বজনীন।"
        },
        {
          "label": "গ",
          "question": "উদ্দীপকে জনাব নাফিস কোন ধরনের ব্যাংক হিসাব খোলেন? ব্যাখ্যা করো।",
          "explanation": "উদ্দীপকে জনাব নাফিসস্থায়ী হিসাব খুলেছিলেন। স্থায়ী হিসাবে নির্দিষ্ট মেয়াদের জন্য অর্থ জমা করা হয়। উক্ত সময়ের পূর্বে হিসাব থেকে অর্থ উত্তোলন করা যায় না। তাই এ হিসাবে আমানতের ওপর বেশি লাভ দেওয়া হয়। স্থায়ী হিসাবের ক্ষেত্রে ব্যাংক চেক বই সরবরাহ না করে আমানত রসিদ সরবরাহ করে। যার মাধ্যমে মেয়াদান্তে হিসাবের জমাকৃত অর্থ উভোলন করা যায়। উদ্দীপকে জনাব নাফিসের সঞ্চিত অর্থ আছে। উক্ত অর্থ ব্যাংকে জমা দিয়ে তিনি নির্দিষ্ট সময়ের জন্য একটি ব্যাংক হিসাব খোলেন। এই ব্যাংক হিসাব থেকে তিনি প্রতি মাসে নির্দিষ্ট হারে মুনাফা পাবেন। হঠাৎ করে তার নগদ অর্থের প্রয়োজন হয়। তিনি জমাকৃত অর্থের একটি অংশ উত্তোলন করতে গেলে ব্যাংক অর্থ প্রদানে অপারগতা প্রকাশ করে। জনাব নাফিস মূলত স্থায়ী হিসাব পরিচালনা করছিলেন। স্থায়ী হিসাবে নির্দিষ্ট সময়ের আগে অর্থ পরিশোধ করা হয় না। তাই বলা যায়, জনাব নাফিস স্থায়ী হিসাব খুলেছিলেন।"
        },
        {
          "label": "ঘ",
          "question": "উদ্দীপকে জনাব নাফিসকে ব্যাংক কর্তৃক অর্থ প্রদানে অপারগতার যৌক্তিকতা বিশ্লেষণ করো।",
          "explanation": "স্থায়ী হিসাবের অর্থ নির্দিষ্ট সময় পর্যন্ত জমা থাকা প্রয়োজন বলে ব্যাংক কর্তৃক অর্থ প্রদানে অপারগতা জানায়। যে হিসাবে দীর্ঘমেয়াদের জন্য অর্থ জমা রাখা হয় তাকে স্থায়ী হিসাব বলে। এক্ষেত্রে জমাকৃত অর্থ নির্দিষ্ট সময়ের আগে উত্তোলন করা যায় না। এক্ষেত্রে ব্যাংক গ্রাহককে জমা রসিদ সরবরাহ করে। উল্লিখিত সময়ের শেষে গ্রাহক উক্ত রসিদের মাধ্যমে তার হিসাবের অর্থ মুনাফাসহ উত্তোলন করতে পারে। উদ্দীপকে জনাব, নাফিস সঞ্চিত অর্থ ব্যাংকে জমা দিয়ে নির্দিষ্ট সময়ের জন্য একটি ব্যাংক হিসাব খোলেন। এই ব্যাংক হিসাব থেকে তিনি প্রতি মাসে নির্দিষ্ট হারে মুনাফা পাবেন। হঠাৎ করে তার নগদ অর্থের প্রয়োজন হয়। তাই তিনি তার জমাকৃত অর্থের একটি অংশ উত্তোলন করতে গেলেন। কিন্তু ব্যাংক অর্থ প্রদানে অপারগতা প্রকাশ করে। আমানতকারী স্থায়ী হিসাবের মাধ্যমে দীর্ঘ সময়ের জন্য ব্যাংকে জমা রাখে। আমানতকৃত অর্থ ব্যাংক দীর্ঘমেয়াদি ঋণ দিয়ে সুদ আদায় করে। উক্ত সুদ আমানতকারীকে তার জমাকৃত অর্থের ওপর সুদ দেওয়া হয়। এক্ষেত্রে দীর্ঘমেয়াদি ঋণ দেওয়ার ফলে আমানতকারীকে নির্দিষ্ট সময়ের আগে অর্থ পরিশোধ করতে পারে না। উদ্দীপকে জনাব নাফিস স্থায়ী হিসাবে অর্থ জমা রাখেন। স্থায়ী হিসাবের অর্থ নির্দিষ্ট সময় পর্যন্ত জমা রাখতে হয় বলে ব্যাংক অর্থ পরিশোধ করে না। তাই জনাব নাফিসকে ব্যাংক অর্থ প্রদানে অপারগতা প্রকাশ করা যৌক্তিক হয়েছে।"
        }
      ]
    },
    {
      "number": "6",
      "uddipok": "",
      "tag": "CTG.B 25",
      "sub_questions": [
        {
          "label": "ক",
          "question": "অঙ্গীকারপত্র কী?",
          "explanation": "যে পত্রের মাধ্যমে পাওনাদারের প্রতি দেনাদার কর্তৃক নির্দিষ্ট পরিমাণ অর্থ নির্দিষ্ট সময়ে পরিশোধের প্রতিশ্রুতি দেওয়া হয় তাকে অঙ্গীকারপত্র বলে।"
        },
        {
          "label": "খ",
          "question": "\"বাহক চেকে অনুমোদনের প্রয়োজন নেই\"-ব্যাখ্যা করো।",
          "explanation": "বাহক চেকের ক্ষেত্রে শুধু অর্পণের দ্বারাই স্বত্ব হস্তান্তর হয় বলে এর অনুমোদনের প্রয়োজন নেই। বাহক চেকে প্রাপকের নামের শেষে 'অথবা বাহককে' শব্দটি উল্লেখ করে অর্থ পরিশোধের নির্দেশ দেওয়া হয়। এ চেক হস্তান্তরের মাধ্যমেই স্বত্ব হস্তান্তর করা হয়। আলাদাভাবে দাগকাটা চেকের ন্যায় স্বত্ব হস্তান্তরের ক্ষেত্রে অনুমোদনের প্রয়োজন হয় না। যেকোনো ব্যক্তি এই ধরনের চেকের অর্থ উত্তোলন করতে পারে। তাই বলা যায়, শুধু অর্পণের দ্বারা স্বত্ব হস্তান্তরিত হয় বলে বাহক চেকের অনুমোদনের প্রয়োজন নেই।"
        },
        {
          "label": "গ",
          "question": "উদ্দীপকে উল্লিখিত প্রথম চেকটি কোন ধরনের? ব্যাখ্যা করো।",
          "explanation": "উদ্দীপকে উল্লিখিত প্রথম চেকটি সাধারণ দাগকাটা চেক। সাধারণ দাগকাটা চেকের ওপরে বাম কোনায় আড়াআড়ি দুটি সমান্তরাল রেখা থাকে। সমান্তরাল রেখার মাঝে ব্যাংকের নাম লেখা থাকে না। তবে সমান্তরাল রেখার মাঝে অ্যান্ড কোং, প্রাপকের হিসাব, হিসারে প্রদেয়, হস্তান্তরযোগ্য নয় ইত্যাদি লেখা থাকতে পারে। প্রাপক তার ব্যাংক হিসাবে জমা দিয়ে উক্ত চেকে টাকা তুলতে পারে। উদ্দীপকের করিম, মানিকের নিকট থেকে একটি চেক পান। চেকটির উপরিভাগে বাম কোণে অঙ্কিত আড়াআড়ি দু'টি সমান্তরাল রেখা রয়েছে। উক্ত রেখার মাঝখানে 'প্রাপকের হিসাব' কথাটি লেখা ছিল। এখানে চেকের বাম কোনায় 'দুইটি সমান্তরাল রেখা থাকায় চেকটি একটি দাগকাটা চেক। আবার চেকটির সমান্তরাল রেখার মাঝে ব্যাংকের নাম উল্লেখ না থাকায় তাকে সাধারণভাবে দাগকাটা চেক বলা 'হবে। উক্ত চেকের টাকা গ্রহণের জন্য কোনো নির্দিষ্ট ব্যাংকে যাওয়া লাগবে না। জনাব করিম তার ব্যাংক হিসাবে জমা দিয়ে টাকা উত্তোলন করতে পারবেন। তাই বলা যায়, বৈশিষ্ট্যগতভাবে উদ্দীপকের প্রথম চেকটি একটি সাধারণ দাগকাটা চেক।"
        },
        {
          "label": "ঘ",
          "question": "উদ্দীপকে উল্লিখিত উভয় চেকের বৈশিষ্ট্যাদির তুলনামূলক বিশ্লেষণ করো।",
          "explanation": "উদ্দীপকের প্রথম চেকটি সাধারণ দাগকাটা চেক এবং দ্বিতীয় চেকটি বিশেষভাবে দাগকাটা চেক। চেকের ওপরে বাম কোনায় আড়াআড়ি দু'টি সমান্তরাল রেখা টেনে দাগকাটা চেক তৈরি করা হয়। এ দাগকাটা চেকের মাঝে অ্যান্ড কোং, প্রাপকের হিসাব ইত্যাদি লেখা থাকলে তা সাধারণ দাগকাটা চেক। অপরদিকে, আড়াআড়ি দাগের ভেতর নির্দিষ্ট ব্যাংকের নাম উল্লেখ থাকলে তা বিশেষভাবে দাগকাটা চেক। উদ্দীপকের প্রথম চিত্রে মানিক একতা ব্যাংক পিএলসি-এর একটি চেক জনাব করিমকে দেয়! এ চিত্রের ওপরে বামে আড়াআড়ি দাগকাটা রয়েছে এবং দাগের ভেতরে লেখা প্রাপকের হিসাব। আবার উদ্দীপকের দ্বিতীয় চিত্রে প্রান্ত সতুতা ব্যাংক পিএলসি-এর একটি চেক জনাব ফারুককে দেয়। এ চেকটির-ওপরে বামপাশেও আড়াআড়ি রেখাটানা। তবে এ রেখার মাঝে লেখা 'ANZ ব্যাংক লি.'। সমান্তরাল রেখার মাঝে ব্যাংক এর নাম ও শাখা ব্যতীত অন্য কিছু লেখা থাকলে তা সাধারণ দাগকাটা চেক। এ বৈশিষ্ট্যের বিচারে উদ্দীপকের ১ম চিত্রের চেকটি সাধারণ দাগকাটা চেক। অপরদিকে, দাগকাটা চেকের ২ দাগের মাঝে ব্যাংক বা ব্যাংকের শাখার নাম লেখা থাকলে তা বিশেষভাবে দাগকাটা চেকে রূপান্তর হয়। এ বৈশিষ্ট্যের কারণে উদ্দীপকের ২য় চিত্রের দুই দাগের মাঝে 'ANZ ব্যাংক লি.' লেখা থাকার চেকটি একটি বিশেষভাবে দাগকাটা চেক।"
        }
      ]
    },
    {
      "number": "7",
      "uddipok": "কাজী লি, এর কর্মকর্তার একটি নতুন ভাইরাসের আবির্ভাবের কারণে বাসায় বসে তাদের অফিসিয়াল কার্যক্রম সম্পন্ন করছেন। প্রতিষ্ঠানের আর্থিক ব্যবস্থাপক সময়মতো সবার বেতন পৌঁছে দেওয়ার লক্ষ্যে নিজ নামে ব্যাংক হিসাব খোলার পাশাপাশি নগদ, রকেট, বিকাশেও হিসাব খোলার পরামর্শ দেন। উক্ত হিসাবগুলোতে মাস শেষে তাঁদের বেতন জমা হবে।",
      "tag": "CTG.B 25",
      "sub_questions": [
        {
          "label": "ক",
          "question": "SWIFT এর পূর্ণরূপ কী?",
          "explanation": "SWIFT-এর পূর্ণরূপ হলো Society for Worldwide Interbank Financial Telecommunication।"
        },
        {
          "label": "খ",
          "question": "ক্রেডিট কার্ড ডেবিট কার্ড অপেক্ষা উত্তম কেন?",
          "explanation": "ঋণ সুবিধার কারণে ক্রেডিট কার্ড ডেবিট কার্ড অপেক্ষা উত্তম। ডেবিট ও ক্রেডিট উভয় কার্ড দিয়ে ক্রয়কৃত পণ্যের মূল্য পরিশোধ ও দেনার নিষ্পত্তি করা হয়। ব্যাংক অ্যাকাউন্টে হিসাবধারীর টাকা জমা থাকলে ডেবিট কার্ড ব্যবহার করা যায়। তবে ক্রেডিট কার্ডের ক্ষেত্রে ব্যাংক থেকে নির্দিষ্ট পরিমাণ টাকা ধার হিসেবে 'নিয়ে তা খরচ করা যায়। এ কার্ড ব্যবহার করে একটি নির্দিষ্ট সীমা পর্যন্ত অর্থ নগদ উত্তোলনও করা যায়। এসব বৈশিষ্ট্য ক্রেডিট কার্ডকে ডেবিট কার্ড অপেক্ষা বেশি জনপ্রিয় করে তুলেছে।"
        },
        {
          "label": "গ",
          "question": "উদ্দীপকে কোন ধরনের ব্যাংকিং এর কথা বলা হয়েছে? ব্যাখ্যা করো।",
          "explanation": "উদ্দীপকে মোবাইল ব্যাংকিং-এর কথা বলা হয়েছে। মোবাইল হ্যান্ডসেট ব্যবহার করে ব্যাংকের সাথে যোগাযোগ প্রতিষ্ঠান, তথ্য সংগ্রহ ও লেনদেন করাকেই মোবাইর ব্যাংকিং বলে। এ ব্যাংকিং ব্যবস্থায় গ্রাহক ঘরে বসে ব্যাংকিং সেবা পায়। এতে গ্রাহকের সময় ও খরচ কমে যায়। একটি নতুন ভাইরাসের আবির্ভাবের কারণে কাজী লি.-এর কর্মকর্তারা বাসায় বসে তাদের অফিসিয়াল কার্যক্রম সম্পাদন করছেন। প্রতিষ্ঠানের আর্থিক ব্যবস্থাপক সময়মতো সকলের বেতন পৌঁছে দেওয়ার লক্ষ্যে নিজ নামে ব্যাংক হিসাব খোলার পাশাপাশি নগদ, রকেট, বিকাশেও হিসাব খোলার পরামর্শ দেন। নগদ, রকেট, বিকাশ হিসাব খোলা এবং তা পরিচালনা করার জন্য মোবাইল হ্যান্ডসেট-এর প্রয়োজন হয়। এরূপ হিসাব খোলা ও পরিচালনা করা মোবাইল ব্যাংকিং-এর বৈশিষ্ট্য। তাই বলা যায়, উদ্দীপকে মোবাইল ব্যাংকিং-এর উল্লেখ রয়েছে।"
        },
        {
          "label": "ঘ",
          "question": "উদ্দীপকে উল্লিখিত ব্যাংকিং ব্যবস্থা আর্থিক লেনদেনকে সহজ ও নিরাপদ করেছে বিশ্লেষণ করো।",
          "explanation": "উদ্দীপকে উল্লিখিত ইলেকট্রনিক ব্যাংকিং ব্যবস্থা আর্থিক লেনদেনকে সহজ ও নিরাপদ করেছে। উন্নত প্রযুক্তিনির্ভর দূত, নির্ভুল ও সহজে ব্যাংকিং সেবা দেওয়ার আধুনিক ব্যবস্থা হলো ইলেকট্রনিক ব্যাংকিং বা ই-ব্যাংকিং'।' এ পদ্ধেিত কম্পিউটার প্রযুক্তি ও ইন্টারনেট ব্যবহার করে গ্রাহকদের কম সময়ে উন্নত সেবা দেওয়া হয়। ই-ব্যাংকিং-এর অন্তর্ভুক্ত হলো ATM, ডেবিট কার্ড, ক্রেডিট কার্ড, অনলাইন ব্যাংকিং, মোবাইল ব্যাংকিং ইত্যাদি। উদ্দীপকে একটি নতুন ভাইরাসের আবির্ভারের কারণে কাজী লি.-এর কর্মকর্তারা বাসায় বসে তাদের অফিসিয়াল কার্যক্রম সম্পন্ন করছেন। প্রতিষ্ঠানের আর্থিক ব্যবস্থাপক সময়মতো সকলের বেতন পৌঁছে দেওয়ার লক্ষ্যে নিজ় নামে ব্যাংক হিসাব খোলার পাশাপাশি নগদ, রকেট, বিকাশেও হিসাব খোলার পরামর্শ দেন। এ হিসাবগুলোতে মাস শেষে তাদের বেতন জমা হবে। অর্থাৎ, এখানে ইলেকট্রনিক ব্যাংকিং এর কথা বলেছেন। ই-ব্যাংকিং-এর মাধ্যমে গ্রাহক ২৪ ঘণ্টা ব্যাংকিং সেবা গ্রহণের সুর্যোগ পায়। এক্ষেত্রে গ্রাহককে ব্যাংকে উপস্থিত হতে হয় না। ব্যাংকের এটিএম, ডেবিট কার্ড, ক্রেডিট কার্ড, অনলাইন ব্যাংকিং মোবাইল ব্যাংকি ব্যবস্থা, ইব্যাংকিং কে সহজ করেছে। সুতরাং, গ্রাহকরা সহজে ও নিরাপদে ব্যাংকিং লেনদেন (অর্থ জমা, উত্তোলন, স্থানান্তর ইত্যাদি) করতে পারছেন।"
        }
      ]
    },
    {
      "number": "8",
      "uddipok": "মি. আসলাম একজন ব্যবসায়ী। ব্যবসা প্রতিষ্ঠানে যাতায়াতের জন্য তিনি একটি গাড়ি ক্রয় করে এবং গাড়ির জন্য ২৫ লক্ষ টাকার একটি বিমা করেন। কিছুদিন পর দুর্ঘটনায় গাড়িটি সম্পূর্ণ ক্ষতিগ্রস্ত হলে মি. আসলাম বিমা প্রতিষ্ঠানের নিকট বিমা দাবি পেশ করেন। পরবর্তীতে বিমা প্রতিষ্ঠান তার দাবিকৃত ক্ষতিপূরণ প্রদান করে। এদিকে বিমা প্রতিষ্ঠান ক্ষতিগ্রস্ত গাড়িটি ঢাকার একটি ওয়ার্কশপে ৫০ হাজার টাকায় বিক্রয় করে। গাড়ি বিক্রয় থেকে প্রাপ্ত অর্থ মি. আসলাম দাবি করলে বিমা প্রতিষ্ঠান উক্ত টাকা দিতে অস্বীকৃতি জানায়।",
      "tag": "CTG.B 25",
      "sub_questions": [
        {
          "label": "ক",
          "question": "বিমা সেলামি কী?",
          "explanation": "বিমা চুক্তিতে বিমাগ্রহীতার ঝুঁকি বহনের বিনিময়ে বিমাগ্রহীতা বিমাকারীকে যে অর্থ দেয় তাকে বিমা সেলামি বলে।"
        },
        {
          "label": "খ",
          "question": "বিমা ব্যবসায়ে বিমাযোগ্য স্বার্থ গুরুত্বপূর্ণ কেন? ব্যাখ্যা করো।",
          "explanation": "বিমাকৃত বিষয়বস্তুতে বিমাগ্রহীতার স্বার্থ থাকায় বিমা ব্যবসায়ে বিমাযোগ্য স্বার্থ গুরুত্বপূর্ণ। বিমাকৃত বিষয়বস্তুতে বিমাগ্রহীতার আর্থিক স্বার্থকে বিমাযোগ্য স্বার্থ বলে। আইনানুযায়ী বিমা একটি বৈধ ব্যবসায়। তবে বিমাযোগ্য স্বার্থ ছাড়া বিমা চুক্তি বৈধ হয় না। এছাড়া ন্যায়সঙ্গত ক্ষতিপূরণ নিশ্চিত করতে বিমাযোগ্য স্বার্থ গুরুত্বপূর্ণ।"
        },
        {
          "label": "গ",
          "question": "উদ্দীপকে মি. আসলাম কোন নীতির আলোকে বিমা প্রতিষ্ঠানের নিকট থেকে অর্থ পেয়েছেন? ব্যাখ্যা করো।",
          "explanation": "আর্থিক ক্ষতিপূরণের নীতির আলোকে উদ্দীপকের মি. আসলাম বিমা প্রতিষ্ঠানের নিকট থেকে অর্থ পেয়েছেন। বিমা ব্যবসায় কতগুলো মূলনীতির ওপর প্রতিষ্ঠিত। বিমাকারী ও বিমাগ্রহীতা উভয়ই এই মূলনীতিগুলো মেনে চলে। বিমা ব্যবসায়ের অন্যতম নীতি হলো আর্থিক ক্ষতিপূরণের নীতি। এ নীতি অনুযায়ী চুক্তিতে উল্লিখিত কারণে বিমাকৃক্ত বিষয়বস্তুর ক্ষতি হলে বিমা কোম্পানি ক্ষতিপূরণ প্রদান করে। উদ্দীপকের মি. আসলাম ব্যবসায় প্রতিষ্ঠানে যাতায়াতের জন্য একটি গাড়ি-কেনেন। তিনি গাড়িটির জন্য ২৫ লক্ষ টাকার একটি বিমা করেন। কিছুদিন পর এক দুর্ঘটনায় গাড়িটি সম্পূর্ণরূপে ক্ষতিগ্রস্ত হয়। বিমা কোম্পানি গাড়িটির ক্ষতিপূরণ বাবদ বিমাদাবির সম্পূর্ণ টাকা মি. আসলামকে পরিশোধ করে। আর্থিক ক্ষতিপূরণের নীতি অনুযায়ী মি. আসলাম বিমা প্রতিষ্ঠান কর্তৃক ক্ষতিপূরণ পান। বিমাকৃত বিষয়বস্তুর ক্ষতিতে চুক্তি অনুযায়ী বিমা প্রতিষ্ঠান ক্ষতিপূরণ প্রদান করে। তাই বলা যায়, বিমা কোম্পানি আর্থিক ক্ষতিপূরণের নীতি অনুযায়ী গাড়িটির সম্পূর্ণ ক্ষতিপূরণ প্রদান করে।"
        },
        {
          "label": "ঘ",
          "question": "বিমা প্রতিষ্ঠান কর্তৃক মি.আসলামকে সর্বশেষ দাবি পূরণ না করার যৌক্তিকতা কী? উদ্দীপকের আলোকে বিশ্লেষণ করো।",
          "explanation": "উদ্দীপকে ক্ষতিগ্রস্ত গাড়িটির বিক্রয়ের টাকা মি. আসলামকে পরিশোধ না করা স্থলাভিষিক্তকরণের নীতি বিবেচনায় যৌক্তিক। বিমা ব্যবসায়ের অন্যতম একটি মূলনীতি হলো স্থলাভিষিক্তকরণের নীতি। এ নীতি অনুযায়ী বিমাকৃত সম্পত্তির সম্পূর্ণ ক্ষতিপূরণ দেওয়ার পর সম্পত্তির অবশিষ্টাংশ বা উদ্ধারযোগ্য অংশের মালিকানা বিমা প্রতিষ্ঠান পায়। এক্ষেত্রে বিমাগ্রহীতাকে অবশিষ্টাংশের মূল্য প্রদানে বিমা কোম্পানি বাধ্য থাকে না। মি. আসলাম তার ক্রয়কৃত গাড়িটি একটি বিমা কোম্পানির নিকট বিমা করেন। কিছুদিন পর দুর্ঘটনায় গাড়িটি সম্পূর্ণরূপে ক্ষতিগ্রস্ত হয়। বিমা: কোম্পানি মি. আসলামের বিমাদাবির সম্পূর্ণ অংশ পরিশোধ করে। গাড়িটির বাকি অংশ বিক্রি করে বিমা কোম্পানি ৫০ হাজার টাকা পায়। মি. আসলাম বিমা কোম্পানির নিকট এই ৫০ হাজার টাকা দাবি করেন এবং বিমা কোম্পানি তা পরিশোধে অস্বীকৃতি জানায়। উদ্দীপকে দূর্ঘটনার কারণে মি. আসলামের গাড়ির সম্পূর্ণ অংশ ধ্বংস হয়। বিমা প্রতিষ্ঠানও চুক্তি অনুযায়ী তাকে সম্পূর্ণ ক্ষতিপূরণ দেয়। এক্ষেত্রে বিমার স্থলাভিষিক্তকরণের নীতি অনুযায়ী গাড়ির ধ্বংসাবশেষের মালিক হবে বিমা প্রতিষ্ঠান। আর এ কারণেই বিমা প্রতিষ্ঠান গাড়ির ধ্বংসাবশেষ বিক্রির অর্থ বিমাগ্রহীতাকে দিতে অস্বীকৃতি জানায়। তাই বলা যায়, স্থলাভিষিক্তকরণের নীতির আলোকে বিমা কোম্পানি কর্তৃক মি. আসলামকে গাড়ি বিক্রির টাকা পরিশোধ না করা যথার্থ ছিল।"
        }
      ]
    },
    {
      "number": "9",
      "uddipok": "জনাব রবিন বাবার বাড়িতে একই সাথে বসবাস করেন। ভূমিকম্পে বাড়িটি ক্ষতিগ্রস্ত হতে পারে ভেবে জনাব রবিন বাড়িটি বিমা করতে গেলে বিমা প্রতিষ্ঠান বাড়িটি বিমা করতে অস্বীকৃতি জানায়। পরে জনাব রবিনের বাবা বাড়িটি নিজ নামে বিমা করেন। বিমা করার পর জনাব রবিন বিমা প্রতিষ্ঠানকে না জানিয়ে বাড়িটি দ্বিতীয় তলার কাজ শেষ করতে গেলে বাড়িটি এক পাশে হেলে যায়। জনাব রবিনের বাবা বিমা দাবি করলে বিমা প্রতিষ্ঠান দাবিপূরণে অস্বীকৃতি জানায়।",
      "tag": "CTG.B 25",
      "sub_questions": [
        {
          "label": "ক",
          "question": "মৃত্যুহার পঞ্জি কী?",
          "explanation": "মৃত্যুহার পঞ্জি হলো অতীত মৃত্যুহারের নথিপত্রের ওপর ভিত্তি করে ভবিষ্যতের মৃত্যুহার সম্পর্কে ধারণা করার একটি কৌশল।"
        },
        {
          "label": "খ",
          "question": "ক্ষতিপূরণ নীতি বলতে কী বোঝায়?",
          "explanation": "যে নীতি অনুযায়ী বিমাচুক্তিতে উল্লেখ্য বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয় তাকে বিমা ব্যবসায়ে আর্থিক ক্ষতিপূরণের নীতি বলে। ঝুঁকি থেকে উদ্ভত ক্ষতি আর্থিকভাবে পূরণ করাই এ-নীতির মৌলিক কাজ। আর্থিক ক্ষতিপুরণের নীতি জীবনবিমার ক্ষেত্রে প্রযোজ্য নয়। কারণ, জীবনের ক্ষেত্রে ক্ষতি নিরূপণ করা যায় না। কিন্তু সম্পত্তির ক্ষেত্রে ক্ষতি নির্ণয় করা. যায়। তাই সম্পত্তির আর্থিক ক্ষতিপূরণের ক্ষেত্রেই এই নীতিটি প্রযোজ্য।"
        },
        {
          "label": "গ",
          "question": "উদ্দীপকে উল্লিখিত জনাব রবিনের বিমা প্রস্তাবে বিমা প্রতিষ্ঠান সম্মত হয়নি কোন নীতির কারণে? ব্যাখ্যা করো।",
          "explanation": "উদ্দীপকে বিমাযোগ্য স্বার্থের নীতি বিবেচনায় বিমা প্রতিষ্ঠান জনাব রবিনের বিমা চুক্তির প্রস্তাবে সম্মত হয়নি। বিমাযোগ্য স্বার্থ বলতে বিমাগ্রহীতার মালিকানা স্বত্ব বা আর্থিক স্বার্থকে বোঝায়। এজন্য বিমাকৃত বিষয়বস্তুর ক্ষতিতে বিমাগ্রহীতার আর্থিক ক্ষতির বিষয়টি জড়িত থাকে। বিমাযোগ্য স্বার্থ না থাকলে বিমা চুক্তি সম্পাদন করা যায় না। উদ্দীপকে জনাব রবিন যে বাড়িতে বাস করেন তা তার বাবার নামে ছিল। বাড়িটির প্রকৃত মালিক জনাব রবিনের বাবা। ভূমিকম্পজনিত ঝুঁকির কথা বিবেচনা করে জনাব রবিন বাড়িটি বিমা করার প্রস্তাব করেন। বিমা প্রতিষ্ঠান এ. বিমা চুক্তি করতে অস্বীকৃতি জানায়। এক্ষেত্রে বিমা প্রতিষ্ঠান বিমাযোগ্য স্বার্থের নীতির আলোকে বিমা প্রস্তাবটি প্রত্যাখ্যান করেছে। কারণ বাড়িটি ভূমিকম্পে ক্ষতিগ্রস্ত হলে প্রকৃতপক্ষে বাড়িটির মালিক জনাব রবিনের বাবা আর্থিকভাবে ক্ষতিগ্রস্ত হবেন। এটি জনাব রবিনের ওপর প্রত্যক্ষভাবে কোনো প্রভাব ফেলবে না। এরূপ বিষয় বিবেচনায় বিমা প্রতিষ্ঠান বাড়িটি বিমা করতে সম্মত হয়নি।"
        },
        {
          "label": "ঘ",
          "question": "উদ্দীপকে উল্লিখিত জনাব রবিনের বাবার ক্ষতিগ্রস্ত ঘরটি কি বিমাদাবি পাওয়ার যোগ্য? বিশ্লেষণ করো।",
          "explanation": "উদীপকে প্রত্যক্ষ কারণে ক্ষতিপূরণ ও সদ্বিশ্বাসের নীতি লঙ্ঘন হওয়ায় জনাব রবিনের বাবা বিমাদাবি আদায়ে অযোগ্য হবেন। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। এজন্য উভয় পক্ষ বিমা সম্পর্কিত সব গুরুত্বপূর্ণ তথ্য সঠিকভাবে দিতে বাধ্য থাকে। এতে উভয় পক্ষের মাঝে স্বচ্ছতা বজায় থাকে। বিমা প্রতিষ্ঠানও চুক্তিতে উল্লিখিত কারণে সৃষ্ট ক্ষতিতে ক্ষতিপূরণ প্রদান করে। উদ্দীপকে জনাব রবিনের বাবা নিজ মালিকানাধীন বাড়িটি বিমা করেন। এক্ষেত্রে বিষয়বস্তুর ক্ষতির সম্ভাব্য ঝুঁকি হিসেবে ভূমিকম্পকে উল্লেখ করা হয়েছে। পরবর্তীতে জনাব রবিনের বাবা বিমা প্রতিষ্ঠানকে না জানিয়ে বাড়িটির দ্বিতীয় তলার নির্মাণ কাজ করেন। ঐ সময় বাড়িটি এক পাশে হেলে যায়। এটি বিমা শর্তে অন্তর্ভুক্ত ছিল না। উল্লিখিত পরিস্থিতিতে জনাব রবিনের বাবা বিমাদাবি পাওয়ার অযোগ্য। কারণ বিমাকৃত বাড়িটির সম্ভাব্য ঝুঁকি হিসেবে ভূমিকম্পকে উল্লেখ করা হলেও তা পুনঃনির্মাণ ত্রুটির কারণে হেলে পড়ে। এর দ্বারা বিমা চুক্তির প্রত্যক্ষ কারণের নীতি ভঙ্গ করা হয়েছে। এছাড়া জনাব রবিনের বাবা বাড়ির পুনঃনির্মাণের বিষয়টি বিমা প্রতিষ্ঠানের কাছে গোপন করেছেন। এটি বিমা চুক্তির সদ্বিশ্বাসের সম্পর্ককে লঙ্ঘন করেছে। তাই বলা যায়, উল্লিখিত দুটি, কারণে জনাব রবিনের বাবা বিমাদাবি আদায় করতে পারবেন না।"
        }
      ]
    },
    {
      "number": "10",
      "uddipok": "মিস জেসমিন একটি বেসরকারি প্রতিষ্ঠানে চাকরি করেন। তিনি আর্থিক নিরাপত্তার কথাচিন্তা করে ৭ বছর মেয়াদি ১০ লক্ষ টাকার একটি জীবনবিমা চুক্তি সম্পাদন করেন। চুক্তি অনুযায়ী তাকে প্রতি বছর শেষে নির্দিষ্ট পরিমাণ প্রিমিয়াম পরিশোধ করতে হয়। চার বছর প্রিমিয়াম পরিশোধ করার পর চাকরি হারানোর কারণে তিনি বিমা পলিসিটি চালাতে অসমর্থ হন্ত্র। বিষয়টি বিমাকারী প্রতিষ্ঠানকে অবহিত করে তিনি পরিশোধিত প্রিমিয়ামের সম্পূর্ণ অংশ ফেরত পাওয়ার জন্য আবেদন করেন।",
      "tag": "CTG.B 25",
      "sub_questions": [
        {
          "label": "ক",
          "question": "IDRA-এর পূর্ণরূপ কী?",
          "explanation": "IDRA-এর পূর্ণরূপ Insurance Development and Regulatory Authority।"
        },
        {
          "label": "খ",
          "question": "কোন বিমায় স্থলাভিষিক্তকরণের নীতির প্রযোজ্য নয়? ব্যাখ্যা করো।",
          "explanation": "জীবন বিমায় স্থলাভিষিক্তকরণের নীতি প্রযোজ্য নয়। এ নীতি অনুযায়ী সম্পত্তির ক্ষতিপূরণের পর বিমাচুক্তির বিষয়বস্তুর মালিকানা বিমা কোম্পানি পায়। তবে, জীবন বিমায় বিমাকৃত ব্যক্তির মৃত্যুতে ক্ষতিপূরণের পর বিমা কোম্পানি উক্ত ব্যন্তির শরীর বা মরদেহের মালিকানা পায় না। অর্থাৎ, স্থলাভিষিক্তকরণের নীতি এ বিমার ক্ষেত্রে প্রযোজ্য নয়।"
        },
        {
          "label": "গ",
          "question": "মিস জেসমিন কোন ধরনের জীবন বিমাপত্র গ্রহণ করেছেন? ব্যাখ্যা করো।",
          "explanation": "মিস জেসমিন মেয়াদি জীবন বিমাপত্র গ্রহণ করেছিলেন। এ জীবন বিমাপত্র নির্দিষ্ট মেয়াদের জন্য খোলা হয়। নির্দিষ্ট সময় শেষে বিমাগ্রহীতা বিমাকৃত অর্থ ফেরত পায়। তবে মেয়াদ শেষ হওয়ার আগে বিমাগ্রহীতার মৃত্যু হলে তার মনোনীত ব্যক্তি বিমাদাবি আদায় করতে পারে। এ বিমা একই সাথে জীবন বিমা ও সঞ্চয়ের সুবিধা দেয়। মিস জেসমিন একটি বেসরকারি প্রতিষ্ঠানে চাকরি করেন। তিনি আর্থিক নিরাপত্তার কথা চিন্তা করে একটি জীবনবিমা চুক্তি সম্পাদন করেন। যার মেয়াদ ৭ বছর এবং মূল্য ১০ লক্ষ টাকা। চার বছর প্রিমিয়াম পরিশোধ করার পর চাকরি হারানোর কারণে তিনি বিমা পলিসিটি চালাতে অসমর্থ হন। মিস জেসমিনের বিমাপত্রের মেয়াদ নির্দিষ্ট ছিল। এটি জীবন বিমার 'অন্তর্গত মেয়াদি বিমাপত্র। উক্ত বিমাপত্রের পলিসির টাকা তিনি মেয়াদ শেষ হওয়ার পর উত্তোলন করতে পারবেন। কিন্তু ৭ বছরের মধ্যে তার মৃত্যু হলে তার মনোনীত ব্যক্তি এই অর্থ উত্তোলন করতে পারবেন। তাই বৈশিষ্ট্য বিবেচনায় বলা যায়, মিস জেসমিনের বিমাপত্রটি মেয়াদি জীবন বিমাপত্র হিসেবে বিবেচিত হবে।"
        },
        {
          "label": "ঘ",
          "question": "উদ্দীপকে মিস জেসমিনের বিমাকারী প্রতিষ্ঠানের নিকট সম্পূর্ণ প্রিমিয়ামের অর্থ ফেরত চাওয়া কতটুকু যৌক্তিক? বিশ্লেষণ করো।",
          "explanation": "উদ্দীপকে মিস জেসমিনের বিমাকারী প্রতিষ্ঠানের নিকট সম্পূর্ণ প্রিমিয়ামের অর্থ ফেরত চাওয়া যৌক্তিক নয়। বিমাগ্রহীতা আর্থিক সমস্যা বা অন্য কোনো কারণে বিমাপত্র বন্ধ করে দিতে পারেন। এক্ষেত্রে বিমাগ্রহীতাকে বিমাপত্রটি বিমা প্রতিষ্ঠানের কাছে সমর্পণ করতে হয়। বিমা কোম্পানি সবকিছু বিবেচনা করে বিমাগ্রহীতাকে যে আর্থিক প্রতিদান দেয়, তাকে সমর্পণ মূল্য বলে। তবে সমর্পণ মূল্য অবশ্যই বিমাদাবি অপেক্ষা কম হবে। মিস জেসমিন আর্থিক নিরাপত্তার কথা চিন্তা করে ৭ বছর মেয়াদি একটি জীবনবিমা চুক্তি সম্পাদন করেন। চুক্তি অনুযায়ী তাকে প্রতি বছর শেষে নির্দিষ্ট পরিমাণ প্রিমিয়াম পরিশোধ করতে হয়। ৪ বছর প্রিমিয়াম পরিশোধ করার পর চাকরি হারানোর কারণে তিনি বিমা পলিসিটি চালাতে অসমর্থ হন। বিষয়টি বিমাকারী প্রতিষ্ঠানকে অবহিত করে তিনি পরিশোধিত প্রিমিয়ামের সম্পূর্ণ অংশ ফেরত পাওয়ার জন্য আবেদন করেন। এখানে মিস জেসমিন চুক্তি অনুযায়ী সম্পূর্ণ বিমাদাবি আদায় করতে পারবেন না। কারণ, তার বিমাপত্রের মেয়াদ ৭ বছর হলেও তিনি ৪ বছরের প্রিমিয়াম পরিশোধ করেছেন। তবে তিনি বিমাপত্রের সমর্পণ মূল্য দাবি করতে পারবেন। মূল্য পাওয়ার জন্য ন্যূনতম ২ বছর প্রিমিয়াম পরিশোধ করতে হয়। যেখানে মিস জেসমিন ৪ বছর বিমা প্রিমিয়াম পরিশোধ করেছেন। এখানে তিনি পরিশোধকৃত অর্থের একটি অংশ সমর্পণ মূল্য হিসেবে পাবেন। তাই বলা যায়, মিস জেসমিন বিমা প্রতিষ্ঠানের কাছ থেকে সম্পূর্ণ বিমাদাবি আদায় করতে না পারলেও সমর্পণ মূল্য আদায় করতে পারবেন।"
        }
      ]
    },
    {
      "number": "11",
      "uddipok": "মি. জুনায়েদ তার কোম্পানিতে কর্মরত ২৫০ জন কমীর নিরাপত্তার জন্য জনতা লাইফ ইন্স্যুরেন্স কোম্পানির সাথে একটি বিমা পলিসির আওতায় বিমা চুক্তি সম্পাদন করেন। জনতা লাইফ ইন্স্যুরেন্স আবার ডেল্টা লাইফ ইন্স্যুরেন্স কোম্পানির সাথে একই বিষয়বস্তুর ওপর একটি বিমা চুক্তি সম্পাদন করেন।",
      "tag": "CTG.B 25",
      "sub_questions": [
        {
          "label": "ক",
          "question": "সমকিস্তি বিমাপত্র কী?",
          "explanation": "যে বিমাপত্রে সাধারণত বার্ষিক, সাপ্তাহিক, ত্রৈমাসিক বা মাসিক ভিত্তিতে সমান কতগুলো কিস্তিতে বিমা প্রিমিয়াম নেওয়া হয় তাকে সমকিস্তি বিমাপত্র বলা হয়।"
        },
        {
          "label": "খ",
          "question": "মৃত্যুহার পঞ্জি কেন ব্যবহার করা হয়?",
          "explanation": "পরিসংখ্যান অনুযায়ী নির্দিষ্ট বয়স সীমায় নির্দিষ্ট এলাকায় প্রতি হাজারে মৃত ব্যক্তির সংখ্যা সম্বলিত সারণীকে মৃত্যুহার পঞ্জি বলে। এই সারণী বা তালিকা মূলত নির্দিষ্ট বয়সের লোকদের হাজার প্রতি মৃত্যু সংখ্যা নির্দেশ করে। এই তালিকা বা পঞ্জি নির্দিষ্ট এলাকার মানুষের মৃত্যুঝুঁকি ও প্রিমিয়ামের পরিমাণ নির্ধারণে সাহায্য করে।"
        },
        {
          "label": "গ",
          "question": "মি. জুনায়েদ কোন ধরনের বিমা চুক্তি সম্পাদন করেছেন? ব্যাখ্যা করো।",
          "explanation": "উদ্দীপকে মি. 'জুনায়েদ' গোষ্ঠী বিমা করলেন। এ বিমা ব্যবস্থায় একটি বিশেষ গোষ্ঠীর অনেকজন ব্যক্তির জীবনকে একটি বিমাপত্রের অধীনে বিমা করা হয়। ফলে বিমা খরচ ও প্রিমিয়ামের হার অনেক কম হয়। সাধারণত নিয়োগকর্তা তার কর্মী ও শ্রমিক সংঘ তার সদস্যদের জন্য এ বিমা ব্যবহার করে থাকে। গোষ্ঠীভুক্ত কোনো বিমাগ্রহীতা মারা গেলেও এই বিমাপত্র চালু থাকে। উদ্দীপকে মি. 'জুনায়েদ' তার প্রতিষ্ঠানের ৫,০০০ কর্মীর নিরাপত্তার জন্য একক বিমাপত্রের অধীনে 'জনতা লাইফ ইন্স্যুরেন্স কোম্পানি'-এর সাথে একটি বিমা করেন। সাধারণত একই স্থানের কর্মরত কর্মীদের জন্য এ বিমা করা হয়। নিয়োগকর্তা এ ধরনের বিমার মাধ্যমে অধিক সংখ্যক কর্মীর নিরাপত্তার কলে ব্যবস্থা করেন। বিমাপত্রটির বৈশিষ্ট্য অনুযায়ী এটি গোষ্ঠী বিমার সাথে সাদৃশ্যপূর্ণ। তাই বলা যায়, মি. 'জুনায়েদ' গোষ্ঠী বিমাপত্র গ্রহণ করেছিলেন।"
        },
        {
          "label": "ঘ",
          "question": "জনতা লাইফ ইন্স্যুরেন্স কোম্পানি কর্তৃক ডেল্টা লাইফ ইন্স্যুরেন্স কোম্পানির সাথে সম্পাদিত চুক্তি তাদের ঝুঁকি হ্রাস করবে-তুমি কি একমত? মতামত দাও।",
          "explanation": "উদ্দীপকে উল্লিখিত 'ডেল্টা লাইফ ইন্স্যুরেন্স কোম্পানির'-এর সাথে 'জনতা লাইফ ইন্স্যুরেন্স কোম্পানি'-এর সম্পাদিত পুনর্বিমা যথার্থ হয়েছে। বিমাকারী বা বিমা কোম্পানি তার গৃহীত ঝুঁকির অংশ বিশেষ পুনঃচুক্তির মাধ্যমে অন্য কোনো বিমা কোম্পানির ওপর ন্যস্ত করলে তাকে পুনর্বিমা বলে। এর মাধ্যমে বিমাকারীর ঝুঁকি হ্রাস পায় ও বিমাগ্রহীতার বিমাদাবির সম্ভাবনা বৃদ্ধি পায়। পুনর্বিমার মাধ্যমে ঝুঁকি বিমা কোম্পানিগুলোর মাঝে পুনর্বষ্টিত হয়। উদ্দীপকে মি. 'জুনায়েদ' তার প্রতিষ্ঠানের কর্মীদের জন্য 'জনতা লাইফ ইন্স্যুরেন্স' কোম্পানি কাছে বিমা করেন। এজন্য তিনি ৫,০০০ কর্মীদের বিপরীতে একটি বিমাপত্র নিয়েছেন। 'জনতা লাইফ ইন্স্যুরেন্স কোম্পানি আবার একই বিষয়বস্তুর ওপর 'ডেল্টা লাইফ ইন্স্যুরেন্স কোম্পানির-এর সাথে বিমা চুক্তি করে। 'ডেল্টা লাইফ ইন্স্যুরেন্স কোম্পানির'-এর সাথে করা বিমা চুক্তিটি হলো পুনর্বিমা। এক্ষেত্রে বিমাগ্রহীতা এবং বিমাকারী উভয়ই বিমা কোম্পানি। বিমা কোম্পানির ঝুঁকির মাত্রা বেশি হলে পুনরায় বিমার মাধ্যমে ঝুঁকি কমানো হয়। 'জনতা লাইফ ইন্স্যুরেন্স কোম্পানির' একার জন্য ৫,০০০ কর্মীর ঝুঁকি অনেক বেশি। ফলে 'ডেল্টা লাইফ ইন্স্যুরেন্স কোম্পানির' সাথে বিমা চুক্তির মাধ্যমে ঝুঁকি বষ্টিত হয়েছে। ফলে মি. 'জুনায়েদ'-এর ভবিষ্যৎ ক্ষতিপূরণ পাওয়ার সম্ভাবনাও বৃদ্ধি পেয়েছে। এটি পুনর্বিমা চুক্তির মূল উদ্দেশ্য। তাই উদ্দেশ্য ও বৈশিষ্ট্য বিবেচনায় বলা যায়, 'ডেল্টা লাইফ ইন্স্যুরেন্স কোম্পানির' সাথে পুনর্বিমা চুক্তি করেছে।"
        }
      ]
    }
  ]
}