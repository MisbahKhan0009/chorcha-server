{
  "title": "যশোর বোর্ড ২০১৭",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "আর্থিকভাবে শক্তিশালী বাণিজ্যিক ব্যাংক 'সান ব্যাংক লি.' অপেক্ষাকৃত দুর্বল দুটি বাণিজ্যিক ব্যাংক 'মুন ব্যাংক লি.' এবং 'ডেনাস ব্যাংক লি.-এর অধিকাংশ শেয়ার ক্রয়ের মাধ্যমে তাদের নিয়ন্ত্রণ গ্রহণের প্রস্তাব দিল। কিন্তু 'মুন ব্যাংক লি.' এবং 'ভেনাস ব্যাংক লি.' সে প্রস্তাব প্রত্যাখ্যান করল। ব্যাংক দুটি যৌথভাবে সহযোগিতার ভিত্তিতে একই ব্যবস্থাপনার অধীনে নিজেদের ব্যাংকিং কার্যক্রম পরিচালনা এবং নিয়ন্ত্রণ করা শুরু করল।",
      "tag": "JB 17",
      "sub_questions": [
        {
          "label": "ক",
          "question": "গারনিশি অর্ডার কী?",
          "explanation": "আদালত কর্তৃক ব্যাংকের ওপর গ্রাহকের হিসাব বন্ধের নির্দেশকে গারনিশি আদেশ বলে ।"
        },
        {
          "label": "খ",
          "question": "ব্যাংক বিনিময়ের মাধ্যম সৃষ্টি করে'- ব্যাখ্যা করো ।",
          "explanation": "ব্যাংক অর্থ ও অর্থের মূল্যে পরিমাপযোগ্য দলিল দ্বারা বিনিময়ের মাধ্যম সৃষ্টি করে । চেক, ক্রেডিট কার্ড, ব্যাংক ড্রাফট, পে-অর্ডার প্রভৃতি হলো ব্যাংক সৃষ্ট বিনিময়ের মাধ্যম। এসব দলিল ও উপকরণ দিয়ে সহজে অর্থ লেনদেন করা যায়। ওপরে উল্লিখিত দলিল ও উপকরণের প্রচলন ঘটিয়ে ব্যাংক বিনিময়ের মাধ্যম সৃষ্টি করে ।"
        },
        {
          "label": "গ",
          "question": "উদ্দীপকে সান ব্যাংক, সাংগঠনিক কাঠামোভিত্তিক কোন ধরনের ব্যাংক গঠনের প্রস্তাব দিয়েছিল? ব্যাখ্যা করো।",
          "explanation": "উদ্দীপকে ‘সান ব্যাংক লি.' সাংগঠনিক কাঠামো অনুযায়ী গ্রুপ ব্যাংক গঠনের প্রস্তাব দিয়েছিল। গ্রুপ ব্যাংকিং পদ্ধতিতে একটি বড় ব্যাংক অন্য ব্যাংকগুলোকে নিয়ন্ত্রণ করে। নিয়ন্ত্রণকারী বড় ব্যাংককে হোল্ডিং ব্যাংক এবং যাদের নিয়ন্ত্রণ ভার নেওয়া হয় তাদের সাবসিডিয়ারি ব্যাংক বলে। বড় ব্যাংকটি অন্য ব্যাংকগুলোর অধিকাংশ শেয়ার কেনার মাধ্যমে এ নিয়ন্ত্রণ লাভ করে । উদ্দীপকে ‘সান ব্যাংক লি.' একটি বাণিজ্যিক ব্যাংক। ব্যাংকটি অন্য দুটি বাণিজ্যিক ব্যাংক ‘মুন ব্যাংক লি.' ও 'ভেনাস ব্যাংক লি.'-কে সাংগঠনিক কাঠামোর ভিত্তিতে ব্যাংক ব্যবসায় পরিচালনার ধরন পরিবর্তনের প্রস্তাব দেয়। এক্ষেত্রে সান ব্যাংক চেয়েছিল মুন ও ভেনাস ব্যাংকের অধিকাংশ শেয়ার কেনার মাধ্যমে ব্যাংক দুটিকে নিয়ন্ত্রণ করতে। তাই এ ব্যবস্থায় মুন ও ভেনাস ব্যাংক হতো সান ব্যাংকের অধীনস্থ ব্যাংক, যেটি গ্রুপ ব্যাংকিং পদ্ধতির সাথে সাদৃশ্যপূর্ণ। সুতরাং, ‘সান ব্যাংক লি.' অন্য দুটি ব্যাংককে গ্রুপ ব্যাংক গঠনেরই প্রস্তাব করেছিল।"
        },
        {
          "label": "ঘ",
          "question": "মুন ব্যাংক ও ভেনাস ব্যাংক কর্তৃক সান ব্যাংকের প্রদত্ত প্রস্তাব প্রত্যাখ্যানের যৌক্তিকতা বিশ্লেষণ করো।",
          "explanation": "উদ্দীপকে ‘মুন ব্যাংক লি.' ও ‘ভেনাস ব্যাংক লি.' যৌথভাবে চেইন ব্যাংক গঠনের উদ্দেশ্যে ‘সান ব্যাংক লি.' - এর প্রস্তাব প্রত্যাখ্যান করে । চেইন ব্যাংকিং পদ্ধতিতে প্রতিটি ব্যাংকের স্বাধীনসত্তা বজায় থাকে। এক্ষেত্রে সমঝোতা ও সহযোগিতার মাধ্যমে ব্যাংকিং কাজ পরিচালনা করা হয়। উদ্দীপকে ‘সান ব্যাংক লি.' অন্য দুটি বাণিজ্যিক ব্যাংক ‘মুন ব্যাংক লি. ও 'ভেনাস ব্যাংক লি.'-কে গ্রুপ ব্যাংক গঠনের প্রস্তাব দেয়। ‘মুন ব্যাংক লি.' ও 'ভেনাস ব্যাংক লি.' এ প্রস্তাব প্রত্যাখ্যান করে। পরবর্তীতে ব্যাংক দুটি যৌথভাবে সহযোগিতার ভিত্তিতে ও একই ব্যবস্থাপনায় ব্যাংকিং কাজ পরিচালনা করে । এখানে একই ব্যবস্থাপনা ও পারস্পরিক সহযোগিতার ভিত্তিতে মুন ব্যাংক ও ভেনাস ব্যাংক স্বাধীনভাবেই কাজ পরিচালনা করছে। সুতরাং, ব্যাংক দুটি চেইন ব্যাংকিং পদ্ধতি অনুসরণ করছে। এতে প্রতিটি ব্যাংকই নিজস্ব সিদ্ধান্ত ও মতামত অনুযায়ী তাদের কাজ পরিচালনা করতে পারবে। ব্যাংক দুটি সান ব্যাংকের অধীনস্থ হলে নিজস্ব সত্তা হারাতো। এমনকি যেকোনো সিদ্ধান্তের ক্ষেত্রে সান ব্যাংকের মতামত নিতে হতো। বর্তমানে ব্যাংক দুটির ক্ষেত্রে চেইন ব্যাংকিং ব্যবস্থায় পারস্পরিক সহযোগিতা ও স্বাধীন সত্তা উভয় বৈশিষ্ট্যই বজায় রয়েছে। তাই সান ব্যাংকের প্রদত্ত প্রস্তাব প্রত্যাখ্যানের বিষয়টি যৌক্তিক হয়েছে।"
        }
      ]
    },
    {
      "number": "2",
      "uddipok": "'C' ব্যাংকের অধীনে তালিকাভুক্ত হয়ে এবং ঐ ব্যাংকের অনুমতি গ্রহণ করে D ব্যাংক আমানত গ্রহণ এবং ঋণ প্রদান কার্যক্রম শুরু করে। সম্প্রতি গ্রাহকদের প্রয়োজনমত নগদ অর্থ সরবরাহ করতে D ব্যাংক ব্যর্থ হচ্ছে।",
      "tag": "JB 17",
      "sub_questions": [
        {
          "label": "ক",
          "question": "নিকাশ ঘর কী?",
          "explanation": "ব্যাংকিং লেনদেন থেকে উদ্ভূত আন্তঃব্যাংকিং দেনা-পাওনার নিষ্পত্তিস্থল হলো নিকাশঘর ।"
        },
        {
          "label": "খ",
          "question": "বাণিজ্যিক ব্যাংক কিভাবে ঋণের মাধ্যমে আমানত সৃষ্টি করে? ব্যাখ্যা করো।",
          "explanation": "ব্যাংক ঋণের অর্থ গ্রাহকের হিসাবে স্থানান্তর করে উক্ত অর্থ থেকে নতুন ঋণের সৃষ্টি করাই হলো ঋণ আমানত সৃষ্টি। ব্যাংক কোনো ব্যক্তি বা প্রতিষ্ঠানকে সরাসরি নগদ অর্থ ঋণ দেয় না । ঋণগ্রহীতাকে তার নামে একটি আমানত হিসাব খোলার জন্য বলে এবং তাতে ঋণের অর্থ দেয়। চেকের মাধ্যমে এই হিসাব থেকে ঋণগ্রহীতা অর্থ উত্তোলন করে । এভাবে প্রদত্ত ঋণ থেকে আমানতের সৃষ্টি হয় ।"
        },
        {
          "label": "গ",
          "question": "উদ্দীপকে 'C' ব্যাংকের সাথে বাংলাদেশের কোন ব্যাংকের কার্যক্রম সাদৃশ্যপূর্ণ? ব্যাখ্যা করো।",
          "explanation": "উদ্দীপকে C ব্যাংকের কাজের সাথে বাংলাদেশের কেন্দ্রীয় ব্যাংকের কাজ সাদৃশ্যপূর্ণ । কেন্দ্রীয় ব্যাংক হলো একটি দেশের প্রধান ব্যাংক। মুদ্রাবাজারের নিয়ন্ত্রণ ও পরিচালনার দায়িত্ব এ ব্যাংকের। দেশের সব বাণিজ্যিক ব্যাংকের অভিভাবকের দায়িত্বও এই ব্যাংক পালন করে । উদ্দীপকে C ব্যাংকের অধীনে তালিকাভুক্ত হয়ে এবং ঐ ব‍্যাংকের অনুমতি নিয়ে D ব্যাংক তার কাজ পরিচালনা শুরু করে। সুতরাং C ব্যাংক এখানে অভিভাবকের ভূমিকা পালন করছে। অন্যদিকে D ব্যাংক হলো একটি বাণিজ্যিক ব্যাংক। বাংলাদেশে এরূপ বাণিজ্যিক ব্যাংকসমূহের অভিভাবকের দায়িত্ব পালন করছে বাংলাদেশ ব্যাংক। তাই নির্দ্বিধায় বলা যায়, C ব্যাংকের কাজের সাথে বাংলাদেশের কেন্দ্রীয় ব্যাংক তথা বাংলাদেশ ব্যাংকের কাজের মিল রয়েছে।"
        },
        {
          "label": "ঘ",
          "question": "'D' ব্যাংকের সমস্যা সমাধানে তোমার পরামর্শ কী? উদ্দীপকের আলোকে আলোচনা করো।",
          "explanation": "উদ্দীপকে D ব্যাংকের সমস্যা সমাধানের জন্য ব্যাংকটিকে অবশ্যই কাম্য পরিমাণ তারল্য সংরক্ষণ করতে হবে । তারল্য বলতে ব্যাংক কর্তৃক গ্রাহকের অর্থ চাহিবামাত্র ফেরত দেওয়ার সামর্থ্যকে বোঝায়। পর্যাপ্ত তারল্যের অভাবে ব্যাংকের দেউলিয়া হওয়ার আশঙ্কা থাকে । উদ্দীপকের D ব্যাংক C ব্যাংকের একটি তালিকাভুক্ত ব্যাংক। D ব্যাংক C ব্যাংকের অনুমতি নিয়ে আমানত সংগ্রহ এবং ঋণদানের কাজ শুরু করে। D ব্যাংক সম্প্রতি গ্রাহকদের প্রয়োজনমতো নগদ অর্থ সরবরাহ করতে ব্যর্থ হচ্ছে। তারল্যের নীতি সঠিকভাবে অনুসরণ না করায় D ব্যাংক অর্থ সংকটে পড়েছে। সাময়িকভাবে ব্যাংকটি কেন্দ্রীয় ব্যাংক তথা C ব্যাংক থেকে ঋণ নিয়ে তারল্য সমস্যার সমাধান করতে পারে। তবে ব্যাংকটিকে ভবিষ্যতে তার কার্যক্রম চালু রাখতে হলে অবশ্যই বাণিজ্যিক ব্যাংকের অন্যতম মূলনীতি ‘তারল্য নীতি' মেনে চলতে হবে। এজন্য ব্যাংকটিকে সবসময় কাম্য পরিমাণ নগদ অর্থ সংরক্ষণ করতে হবে ।"
        }
      ]
    },
    {
      "number": "3",
      "uddipok": "সফটওয়্যার রপ্তানিকারক জিনিয়া রহমান এর ব্যাংক হিসাবে স্থিতির পরিমাণ দশ লক্ষ টাকা। ব্যবসায়ের প্রয়োজনে তিনি ব্যাংক ম্যানেজারের সাথে আলোচনা করে পনের লক্ষ টাকা তার হিসাব থেকে উত্তোলন করেন। পরবর্তীতে ব্যবসায় লাভের ১০,০০,০০০ টাকা দীর্ঘমেয়াদে একই হিসাবে জমা দিতে গেলে ব্যাংক ম্যানেজার তাকে পৃথক একটি হিসাব খোলার পরামর্শ দেন।",
      "tag": "JB 17",
      "sub_questions": [
        {
          "label": "ক",
          "question": "বিমা সঞ্চয়ী হিসাব কী?",
          "explanation": "যে হিসাবের মাধ্যমে আমানতকারী সঞ্চয়ী হিসাবের সুবিধা ভোগ করার পাশাপাশি বিমার সুবিধা ভোগ করে তাকে বিমা সঞ্চয়ী হিসাব বলে।"
        },
        {
          "label": "খ",
          "question": "একজন চাকরিজীবীর জন্য কোন ধরনের হিসাব উপযুক্ত? ব্যাখ্যা করো।",
          "explanation": "একজন চাকরিজীবীর জন্য সঞ্চয়ী হিসাব উপযুক্ত। সঞ্চয়ের পাশাপাশি ব্যাংকের মাধ্যমে লেনদেনের উদ্দেশ্য নিয়ে গ্রাহক এই ধরনের হিসাব খোলেন। একজন চাকরিজীবী মাস শেষে নির্দিষ্ট বেতন পেয়ে তা ব্যাংকে জমা রাখতে পারেন। আবার প্রয়োজনে কিছু অর্থ উত্তোলন করতে পারেন। এ হিসাবে জমাকৃত অর্থের ওপর গ্রাহক সুদ পান। এর মাধ্যমে গ্রাহক চেকের অর্থ সংগ্রহ, স্থানান্তরসহ বিভিন্ন ব্যাংকিং সেবা পান ।"
        },
        {
          "label": "গ",
          "question": "উদ্দীপকে জিনিয়া রহমান কোন ধরনের হিসাব পরিচালনা করছেন? ব্যাখ্যা করো ।",
          "explanation": "উদ্দীপকে জিনিয়া রহমান চলতি হিসাব পরিচালনা করছেন। এ ধরনের হিসাবের ক্ষেত্রে দিনে যতবার খুশি অর্থ জমা ও উত্তোলন করা যায়। এমনকি এ হিসাবে জমাতিরিক্ত উত্তোলনের সুযোগও দেওয়া হয় । মূলত ব্যবসায়ীদের জন্য এ হিসাব বেশি সুবিধাজনক। উদ্দীপকে সফটওয়্যার রপ্তানিকারক জিনিয়া রহমানের ব্যাংক হিসাবে দশ লক্ষ টাকা আছে । ব্যবসায়ের প্রয়োজনে তিনি এ হিসাব থেকে পনের লক্ষ টাকা উত্তোলন করেন। তার এই হিসাব থেকে তিনি জমার অতিরিক্ত অর্থ উত্তোলনের সুযোগ পেয়েছেন। মূলত চলতি হিসাবের গ্রাহকগণ এরূপ সুবিধা পেয়ে থাকেন। তাই বলা যায়, ব্যাংকে জিনিয়া রহমান একটি চলতি হিসাব পরিচালনা করছেন।"
        },
        {
          "label": "ঘ",
          "question": "ব্যাংক ম্যানেজার কর্তৃক জিনিয়া রহমানকে নতুন ব্যাংক হিসাব খোলার পরামর্শের যৌক্তিকতা বিশ্লেষণ করো।",
          "explanation": "উদ্দীপকে ব্যাংক ম্যানেজার জিনিয়া রহমানকে স্থায়ী হিসাব খোলার পরামর্শ দেন। স্থায়ী হিসাবে একটি নির্দিষ্ট মেয়াদের জন্য অর্থ জমা রাখা হয় । উক্ত সময়ের আগে সাধারণত এই ধরনের হিসাব থেকে জমাকৃত অর্থ উত্তোলনের সুযোগ থাকে না। তবে এ হিসাবের বিপরীতে গ্রাহক অন্যান্য হিসাবের তুলনায় বেশি হারে সুদ পান । উদ্দীপকে সফটওয়্যার রপ্তানিকারক জিনিয়া রহমান ব্যাংকে একটি চলতি হিসাব পরিচালনা করেন। তিনি এ হিসাব থেকে জমাতিরিক্তসহ পনের লক্ষ টাকা উত্তোলন করেন । পরবর্তীতে তিনি ব্যবসায়ের লাভ থেকে দশ লক্ষ টাকা দীর্ঘমেয়াদের জন্য একই হিসাবে জমা করতে যান । তখন ব্যাংক ম্যানেজার তাকে নতুন আরেকটি হিসাবে এ অর্থ জমা করার পরামর্শ দেন। এখানে দীর্ঘমেয়াদে অর্থ জমা রাখার জন্য ব্যাংক ম্যানেজার তাকে স্থায়ী হিসাব খুলতে বলেন। কেননা এ হিসাব থেকে তিনি বেশি হারে সুদ পাবেন। আবার প্রয়োজন হলে ঋণও নিতে পারবেন। এসব বিষয় বিবেচনা করে বলা যায়, ব্যাংক ম্যানেজার কর্তৃক স্থায়ী হিসাব খোলার পরামর্শটি যৌক্তিক।"
        }
      ]
    },
    {
      "number": "4",
      "uddipok": "জনাব রহমান 'কনকা লি'-এর ব্যবস্থাপনা পরিচালক। তিনি তার ব্যবসা সম্প্রসারণের জন্য “শাপলা ব্যাংক লি.'-এর কাছে ২০ লক্ষ টাকা ঋণ চাইলে ব্যাংক তা মঞ্জুর করে এবং “কনকা লি'-কে ঋণের অর্থ জমার জন্য একটি হিসাব খুলতে বলে। 'কনকা লি.' চেকের মাধ্যমে 'শাপলা ব্যাংক লি.' থেকে ঋণের অর্থ উত্তোলন করেন। অন্যদিকে জনাব মহসিন 'বলাকা ব্যাংক লি'-এ ১০ লক্ষ টাকা জমা করেন। পরবর্তীতে বলাকা ব্যাংক লি. জনাব মহসিন এর জমাকৃত টাকা থেকে ২০% জমা রেখে অবশিষ্ট টাকা সেলিমকে ঋণ হিসাবে প্রদান করে।",
      "tag": "JB 17",
      "sub_questions": [
        {
          "label": "ক",
          "question": "বাণিজ্যিক ব্যাংকের তহবিলের মূল্য উৎস কোনটি?",
          "explanation": "বাণিজ্যিক ব্যাংকের তহবিলের মূল উৎস হলো আমানতকারীদের জমাকৃত অর্থ ।"
        },
        {
          "label": "খ",
          "question": "গ্রাহককে জানতে বিশেষ বৈশিষ্ট্যমণ্ডিত ফরম কোনটি? ব্যাখ্যা করো ।",
          "explanation": "গ্রাহককে জানতে বিশেষ বৈশিষ্ট্যমণ্ডিত ফরম হলো KYC (Know Your Customer) ফরম। ব্যাংকে হিসাব খোলার সময় আবেদন ফরমের সাথে আবেদনকারীর তথ্যসম্বলিত একটি ফরম পূরণ করা বাধ্যতামূলক। একে KYC ফরম বলে। ব্যাংক কর্তৃপক্ষ এর সত্যতা যাচাই করে এতে স্বাক্ষর করেন। ভুয়া গ্রাহক চিহ্নিতকরণ ও অবৈধ লেনদেন বন্ধ করার উদ্দেশ্যে ব্যাংক এই ফরম সংরক্ষণ করে।"
        },
        {
          "label": "গ",
          "question": "বলাকা ব্যাংক লি. কত টাকা ঋণ আমানত সৃষ্টি করতে পারবে? ব্যাখ্যা করো।",
          "explanation": "'বলাকা ব্যাংক লি.-এর ঋণ আমানত সৃষ্টির পরিমাণ নির্ণয় : আমরা জানি, ঋণ আমানতের পরিমাণ = মূল আমানত নগদ জমার হার \\frac{\\text{মূল আমানত}}{\\text{নগদ জমার হার}} নগদ   জমার   হার মূল   আমানত ​ এখানে, মূল আমানত = ১০ লক্ষ টাকা নগদ জমার হার = ২০% বা ০.২০ ∴ \\therefore ∴ ঋণ আমানতের পরিমাণ = ১০ ০ . ২০ \\frac{১০}{০.২০} ০ . ২০ ১০ ​ লক্ষ টাকা = ৫০ লক্ষ টাকা অর্থাৎ, 'বলাকা ব্যাংক লি.' ১০ লক্ষ টাকা আমানত থেকে মোট ৫০ লক্ষ টাকা পর্যন্ত ঋণ আমানত সৃষ্টি করতে পারবে।"
        },
        {
          "label": "ঘ",
          "question": "'শাপলা ব্যাংক লি.' এবং ‘বলাকা ব্যাংক লি.' এর ঋণ আমানত সৃষ্টির কৌশলের মধ্যে তুলনামূলক বিশ্লেষণ করো।",
          "explanation": "উদ্দীপকে শাপলা ব্যাংক ঋণের মাধ্যমে আমানত সৃষ্টি করেছে। অন্যদিকে বলাকা ব্যাংক আমানত থেকে ঋণ সৃষ্টি করেছে।বাণিজ্যিক ব্যাংক দুইভাবে ঋণ আমানত সৃষ্টি করে। প্রথমত, ঋণ দেওয়ার মাধ্যমে আমানত সৃষ্টি । দ্বিতীয়ত, আমানতকৃত অর্থ থেকে ঋণ সৃষ্টি। উদ্দীপকে শাপলা ব্যাংক মঞ্জুরকৃত ঋণের অর্থ সরাসরি নগদে না দিয়ে গ্রাহকের হিসাবে জমা করে। সুতরাং ঋণের মাধ্যমে ব্যাংকটি আমানত সৃষ্টি করেছে। অপরদিকে, বলাকা ব্যাংক তার গ্রাহক জনাব মহসিনের জমাকৃত অর্থ থেকে ২০% জমা রেখে বাকি অর্থ জনাব সেলিমকে ঋণ দেয় । এক্ষেত্রে বলাকা ব্যাংক আমানতের অর্থ থেকে ঋণ সৃষ্টি করছে। ঋণের মাধ্যমে আমানত সৃষ্টি প্রক্রিয়ায় ব্যাংক গ্রাহককে সরাসরি ঋণ দেয় না। এজন্যই শাপলা ব্যাংক কনকা লি. কে ঋণ দেওয়ার আগে একটি হিসাব খুলতে বলে। এ প্রক্রিয়ায় ঋণের অর্থ থেকে নতুন করে আমানত সৃষ্টি হয়। পরবর্তীতে এ আমানত থেকে ব্যাংকটি কনকা লি. কে ঋণের অর্থ উত্তোলনের সুযোগ দেয়। অপরদিকে আমানতকৃত অধীদপ্তর থেকে ঋণ সৃষ্টি প্রক্রিয়ায় ব্যাংক আমানতকারীর অর্থ থেকে নির্দিষ্ট পরিমাণ তারল্য সংরক্ষণ করে বাকি অর্থ ঋণ দেয়। এখানে বলাকা ব্যাংক জনাব মহসিনের আমানত থেকে ২০% তারল্য সংরক্ষণ করে বাকি অর্থ জনাব সেলিমকে ঋণ দিয়েছে। সুতরাং, শাপলা ব্যাংক এবং বলাকা ব্যাংক দুটি ভিন্ন প্রক্রিয়ায় ঋণ আমানত সৃষ্টি করেছে।"
        }
      ]
    },
    {
      "number": "5",
      "uddipok": "চেকটি ০৮/০৪/২০১৭ তারিখে আল্‌ফা ব্যাংক লি.-এর প্রাপকের হিসাবে জমা করা হলে চেকটি প্রত্যাখ্যাত হয় ।",
      "tag": "JB 17",
      "sub_questions": [
        {
          "label": "ক",
          "question": "চেক কী?",
          "explanation": "ব্যাংক থেকে অর্থ উত্তোলনের জন্য আমানতকারীর লিখিত শর্তহীন নির্দেশনামাকে চেক বলা হয়।"
        },
        {
          "label": "খ",
          "question": "বাহক চেক, হুকুম চেক অপেক্ষা কম নিরাপদ কেন?",
          "explanation": "বাহক চেকের মাধ্যমে যে কেউ অর্থ উত্তোলন করতে পারে বলে তা হুকুম চেক অপেক্ষা কম নিরাপদ । হুকুম চেকের প্রাপক অন্য কোনো ব্যক্তিকে চেক হস্তান্তর করলে চেকে যথাযথ অনুমোদন থাকতে হয়। এক্ষেত্রে ব্যাংক প্রাপক বা অনুমোদন বলে প্রাপকের যথার্থতা যাচাই করে অর্থ দেয়। আর বাহক চেকে এ সুযোগ থাকে না বলে তা কম নিরাপদ।"
        },
        {
          "label": "গ",
          "question": "উদ্দীপকে প্রদর্শিত চেকটি কোন ধরনের চেক? ব্যাখ্যা করো।",
          "explanation": "উদ্দীপকে প্রদর্শিত চেকটি বিশেষ দাগকাটা চেক । দাগকাটা চেক দুই ধরনের। যথা- সাধারণ দাগকাটা চেক এবং বিশেষ দাগকাটা চেক। সাধারণ দাগকাটা চেকের ক্ষেত্রে চেকের উপরিভাগে দুটি আড়াআড়ি সমান্তরাল রেখা থাকে। বিশেষভাবে দাগকাটা চেকের ক্ষেত্রে এ দুই রেখার মাঝে কোনো ব্যাংকের নাম উল্লেখ থাকে। উদ্দীপকে কিশোর নামক একজন প্রাপককে একটি চেক দেওয়া হয়েছে। চেকটির উপরিভাগে বাম কোণায় দুটি আড়াআড়িভাবে সমান্তরাল রেখা টানা রয়েছে। রেখা দুটির মাঝে একটি ব্যাংকের নাম রয়েছে। ব্যাংকটির নাম ডেলটা ব্যাংক লি.। তাই চেকের প্রাপক কিশোরকে এ চেকের অর্থ উক্ত ব্যাংকের হিসাবের মাধ্যমে উত্তোলন করতে হবে। চেকটিতে দুটি সমান্তরাল রেখার মাঝে ব্যাংকের নাম উল্লেখ থাকায় বলা যায় চেকটি একটি বিশেষ দাগকাটা চেক ।"
        },
        {
          "label": "ঘ",
          "question": "আলুফা ব্যাংক লি. কর্তৃক প্রাপকের হিসাবে জমাকৃত চেকটি প্রত্যাখ্যানের যৌক্তিকতা বিশ্লেষণ করো।",
          "explanation": "উদ্দীপকে বর্ণিত চেকটি বিশেষ দাগকাটা চেক হওয়ায় আলফা ব্যাংক লি. প্রাপকের হিসাবে জমাকৃত চেকটির প্রত্যাখ্যান যৌক্তিক। বিশেষ দাগকাটা চেকের ক্ষেত্রে আড়াআড়িভাবে দুটি সমান্তরাল রেখা টানা হয়। রেখা দুটির মাঝে নির্দিষ্ট কোনো ব্যাংকের নাম উল্লেখ থাকে। প্রাপককে ঐ নির্দিষ্ট ব্যাংক থেকেই তার হিসাবের মাধ্যমে চেকের অর্থ উত্তোলন করতে হয় । উদ্দীপকে বর্ণিত চেকটির উপরিভাগে বাম কোণায় আড়াআড়িভাবে দুটি সমান্তরাল রেখা টানা রয়েছে। রেখাদ্বয়ের মাঝে ডেলটা ব্যাংক লি.-এর নাম উল্লেখ রয়েছে। এতে চেকটি বিশেষ দাগকাটা চেকে রূপান্তরিত হয়েছে। চেকটি ৮/০৪/২০১৭ তারিখে আলফা ব্যাংকে প্রাপকের হিসাবে জমা করা হলে তা প্রত্যাখ্যাত হয়। চেকটি বিশেষ দাগকাটা চেক হওয়ায় প্রাপককে অবশ্যই ডেলটা ব্যাংকের হিসাবের মাধ্যমে এর অর্থ উত্তোলন করতে হবে। অন্য কোনো ব্যাংকের মাধ্যমে চেকটি উপস্থাপিত হলে এর অর্থ পরিশোধিত হবে না। তাই আলফা ব্যাংকের চেকটি প্রত্যাখ্যাত করার সিদ্ধান্তটি যৌক্তিক। কারণ এটি অন্য ব্যাংকের ওপর অঙ্কিত চেক।"
        }
      ]
    },
    {
      "number": "6",
      "uddipok": "করিম বাংলাদেশের গ্রামের মহিলাদের তৈরি হস্তশিল্পজাত পণ্য রপ্তানি করেন। যুক্তরাষ্ট্রের ব্যবসায়ী নাদিয়া, করিমকে ৬ মাসের মধ্যে পণ্য রপ্তানির জন্য একটি প্রত্যয়পত্র প্রেরণ করেন এবং তিনি করিমকে জানান যে, এই ৬ মাসের মধ্যে নাদিয়া হঠাৎ কোনো কারণে মৃত্যুবরণ করলেও নাদিয়ার ব্যাংক করিমের বিল পরিশোধ করবে। পণ্য রপ্তানির পূর্বে ডলার এর মূল্য বেশি থাকলেও পরবর্তীতে তা হ্রাস পায়। করিম খোঁজ নিয়ে জানতে পারেন, আমদানি কমে যাওয়ায় ডলার এর চাহিদা হ্রাস পেয়েছে, এতে করিম আর্থিকভাবে কিছুটা ক্ষতিগ্রস্ত হয়।",
      "tag": "JB 17",
      "sub_questions": [
        {
          "label": "ক",
          "question": "বৈদেশিক বিনিময় কী?",
          "explanation": "বৈদেশিক বিনিময় বলতে সাধারণত এক দেশের সাথে অন্য দেশের লেনদেন বা বিনিময়কে বোঝায়।"
        },
        {
          "label": "খ",
          "question": "ফ্যাক্টরিং-এর চেয়ে ফোরফেইটিং কার্য ব্যাপকতর কেন?",
          "explanation": "ফোরফেইটিং (Forfaiting)-এ আমদানি-রপ্তানির সব লেনদেন বিবেচিত হয় বিধায় এটি ফ্যাক্টরিং (Factoring) এর চেয়ে বেশি জনপ্রিয়। ফ্যাক্টরিং (Factoring)-এ শুধু বিল ক্রয়, হিসাব সংরক্ষণ, বিলের অর্থ আদায় প্রভৃতি মুখ্য। কিন্তু ফোরফেইটিং (Forfaiting)-এর ক্ষেত্রে আমদানিকারক ও রপ্তানিকারকের মধ্যকার প্রস্তাবিত পুরো লেনদেনই বিবেচিত হয়। ফলে এর ব্যাপকতা অপেক্ষাকৃত বেশি ।"
        },
        {
          "label": "গ",
          "question": "উদ্দীপকে করিম নাদিয়ার নিকট থেকে কোন ধরনের প্রত্যয়পত্র পেয়েছিলেন? ব্যাখ্যা করো।",
          "explanation": "উদ্দীপকে করিম নাদিয়ার কাছ থেকে স্থির প্রত্যয়পত্র পেয়েছিলেন। ইস্যুকারী ব্যাংক মেয়াদ উত্তীর্ণ ব্যতিরেকে যে প্রত্যয়পত্র বাতিল করতে পারে না তাকে স্থির প্রত্যয়পত্র বলে। অবশ্য বাতিলের আগে এ পত্রের ভিত্তিতে কোনো বিল তৈরি করা হলে বা বিল স্বীকৃত হলে তার মর্যাদা দিতে ব্যাংক বাধ্য থাকে । উদ্দীপকে করিম বাংলাদেশের গ্রামের মহিলাদের তৈরি হস্তশিল্পজাত পণ্য রপ্তনি করেন। যুক্তরাষ্ট্রের ব্যবসায়ী নাদিয়া, করিমকে ৬ মাসের মধ্যে পণ্য রপ্তনির জন্য একটি প্রত্যয়পত্র পাঠিয়ে দেন এবং তিনি করিমকে জানান যে, এই ৬ মাসের মধ্যে নাদিয়া হঠাৎ কোনো কারণে মৃত্যুবরণ করলেও নাদিয়ার ব্যাংক করিমের বিল পরিশোধ করবে। এখানে ব্যাংক ৬ মাস মেয়াদ উত্তীর্ণ ব্যতিরেকে প্রত্যয়পত্র বাতিল করতে পারবে না। এ ধরনের প্রত্যয়পত্রকে স্থির প্রত্যয়পত্র বলে। সুতরাং নাদিয়া করিমকে স্থির প্রত্যয়পত্র দিয়েছিলেন।"
        },
        {
          "label": "ঘ",
          "question": "উদ্দীপকে নির্দেশিত বৈদেশিক বিনিময় হার নির্ধারণ পদ্ধতি কতটুকু যৌক্তিক বলে তুমি মনে করো? যুক্তিসহ লেখ।",
          "explanation": "উদ্দীপকে চাহিদা ও যোগানতত্ত্ব অনুযায়ী বৈদেশিক বিনিময় হার নির্ধারণ সঠিক হয়েছে বলে আমি মনে করি। চাহিদা ও যোগানতত্ত্ব অনুযায়ী দুটি দেশের মুদ্রার বিনিময় হার তাদের মুদ্রার পারস্পরিক চাহিদা ও যোগান অনুযায়ী নির্ধারিত হয়। এ তত্ত্বকে বিনিময় হার নির্ধারণের আধুনিক তত্ত্ব বলা হয়। উদ্দীপকে করিম বাংলাদেশ থেকে হস্তশিল্পজাত পণ্য রপ্তানি করেন। তিনি দেখেন, পণ্য রপ্তানির আগে ডলারের মূল্য বেশি থাকলেও পরবর্তীতে তা কমেছে। তিনি খোঁজ নিয়ে জানতে পারেন, আমদানি কমে যাওয়ায় ডলারের চাহিদা কমেছে। এতে তিনি আর্থিকভাবে কিছুটা ক্ষতির সম্মুখীন হন। এখানে বৈদেশিক মুদ্রার চাহিদা ও যোগানের ওপর ভিত্তি করে বিনিময় হার নির্ধারিত হয়েছে। বৈদেশিক বিনিময় হার নির্ধারণের অন্যান্য পদ্ধতি হলো ক্রয়ক্ষমতার সমতা তত্ত্ব ও স্বর্ণমান ব্যবস্থায় বিনিময় হার নির্ধারণ। অন্যান্য পদ্ধতিতে বিভিন্ন অসুবিধার কারণে চাহিদা ও যোগানতত্ত্বটি বর্তমানে সবচেয়ে কার্যকর পদ্ধতি হিসেবে স্বীকৃত। সুতরাং উদ্দীপকে নির্দেশিত বিনিময় হার নির্ধারণের ক্ষেত্রে চাহিদা ও যোগান পদ্ধতিটি যৌক্তিক।"
        }
      ]
    },
    {
      "number": "7",
      "uddipok": "শাহীন তার ব্যাংক প্রদত্ত বিশেষ চুম্বকীয় কার্ড ব্যবহার করে যে কোনো সময় তার হিসাবের জমাকৃত অর্থ উত্তোলন করতে পারেন। অপরদিকে রবিন ব্যাংক প্রদত্ত একই প্রকৃতির কার্ড ব্যবহার করে তার হিসাবে পর্যাপ্ত পরিমাণ টাকা না থাকলেও যাবতীয় কেনাকাটা এবং বিল পরিশোধ করতে পারেন, যা তিনি পরবর্তীতে সুদসহ ব্যাংককে পরিশোধ করেন।",
      "tag": "JB 17",
      "sub_questions": [
        {
          "label": "ক",
          "question": "SWIFT কী ?",
          "explanation": "SWIFT (The Society for Worldwide Interbank Financial Technology) হলো সহজে ও নিরাপদে আন্তর্জাতিক লেনদেন করার একটি নেটওয়ার্ক ব্যবস্থা।"
        },
        {
          "label": "খ",
          "question": "অনলাইন ব্যাংকিং-এর সুবিধা কী? ব্যাখ্যা করো ।",
          "explanation": "অনলাইন ব্যাংকিং-এর প্রধান সুবিধা হলো এর মাধ্যমে খুব সহজে ও দ্রুত ব্যাংকিং কার্যক্রম সম্পন্ন করা যায়। এ পদ্ধতিতে গ্রাহক ব্যাংকের যেকোনো শাখার মাধ্যমে তার প্রয়োজনীয় লেনদেন করতে পারবে। এছাড়া অনলাইন ব্যাংকিং-এ ২৪ ঘণ্টা সেবা দেওয়া সম্ভব। যা ব্যাংকিং লেনদেনে গতিশীলতা আনে ।"
        },
        {
          "label": "গ",
          "question": "উদ্দীপকে শাহীন-এর ব্যবহৃত কার্ডের নাম কী? ব্যাখ্যা করো।",
          "explanation": "উদ্দীপকে শাহীনের ব্যবহৃত কার্ডটি হলো ডেবিট কার্ড । ডেবিট কার্ড হলো ইলেকট্রনিক ব্যাংকিং-এর একটি পণ্য বা সেবা। এ কার্ড ব্যবহার করে গ্রাহক যেকোনো সময় নগদ উত্তোলন ও পণ্যের মূল্য পরিশোধ করতে পারেন। তবে এক্ষেত্রে গ্রাহকের হিসাবে পর্যাপ্ত পরিমাণ অর্থ থাকতে হয়। উদ্দীপকে শাহীন তার ব্যাংকের কাছ থেকে একটি বিশেষ চুম্বকীয় কার্ড গ্রহণ করেন। কার্ডটি ব্যবহার করে তিনি যেকোনো সময় তার হিসাবে জমাকৃত অর্থ উত্তোলন করতে পারেন। এছাড়াও ঋণের কিস্তি পরিশোধ, ফান্ড ট্রান্সফারের মতো সুবিধা পেয়ে থাকেন। শুধু ডেবিট কার্ডের গ্রাহকরাই এমন সুবিধা পেয়ে থাকে। তাই বলা যায়, শাহীন ইলেকট্রনিক ব্যাংকিং-এর ডেবিট কার্ড সেবাটি নিয়েছেন"
        },
        {
          "label": "ঘ",
          "question": "উদ্দীপকে উল্লিখিত কার্ড দুটির মধ্যে কোনটি উত্তম? তোমার উত্তরের সপক্ষে যুক্তি দাও ।",
          "explanation": ""
        }
      ]
    },
    {
      "number": "8",
      "uddipok": "রুবিনা ইসলাম ২০১১ সালে মর্ডান লাইফ ইন্স্যুারেন্স এর সাথে মাসিক প্রিমিয়াম প্রদানের বিনিময়ে ১০ বছরের জন্য একটি বিমা চুক্তি সম্পাদন করেন। ১০ বছরের মধ্যে তিনি মারা গেলে তার মনোনীত সন্তানেরা বিমার অর্থ পাবেন আর বেঁচে থাকলে তিনি অর্থ পাবেন। পাচ বছর পর আর্থিক অসঙ্গতির কারণে তিনি বিমাটি বন্ধ করে দেয়ার জন্য আবেদন করেন এবং প্রদত্ত প্রিমিয়ামের ২৫ শতাংশ ফেরত প্রদানের দাবি করেন।",
      "tag": "JB 17",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": ""
        },
        {
          "label": "খ",
          "question": "জীবন বিমায় মৃত্যুহার পঞ্জি ব্যবহার করা হয় কেন? ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকে রুবিনা ইসলাম মেয়াদভিত্তিক কোন ধরনের জীবন বিমাপত্র গ্রহণ করেছিলেন? ব্যাখ্যা করো।",
          "explanation": ""
        },
        {
          "label": "ঘ",
          "question": "তুমি কি মনে করো, মডার্ন লাইফ ইন্স্যুরেন্স রুবিনা ইসলামকে তার দাবিকৃত অর্থ প্রদান করবে? উদ্দীপকের আলোকে যুক্তিসহ ব্যাখ্যা করো ।",
          "explanation": ""
        }
      ]
    },
    {
      "number": "9",
      "uddipok": "চট্টগ্রাম শিপিং লিমিটেড ২০১৬ সালে শুধু চট্টগ্রাম-লন্ডন রুটে পণ্য পরিবহনকারী তাদের তিনটি জাহাজ 'পদ্মা', 'মেঘনা' এবং 'যমুনা'র জন্য 'সীগাল বিমা' কোম্পানির সাথে এক বছর মেয়াদি বিমা চুক্তি সম্পাদন করে। ২০১৬ সালের জুন মাসে ঝড়ো হাওয়ার কারণে ‘মেঘনা' নামের জাহাজটি ডুবে যাওয়ার উপক্রম হলে জাহাজটির ক্যাপ্টেন কিছু পণ্য সমুদ্রে নিক্ষেপ করার সিদ্ধান্ত গ্রহণ করল।",
      "tag": "JB 17",
      "sub_questions": [
        {
          "label": "ক",
          "question": "নৌ বিমায় অব্যক্ত শর্ত কী?",
          "explanation": ""
        },
        {
          "label": "খ",
          "question": "সামুদ্রিক ঝড় কোন ধরনের বিপদ – বুঝিয়ে লেখ ।",
          "explanation": ""
        },
        {
          "label": "গ",
          "question": "উদ্দীপকে চট্টগ্রাম শিপিং লিমিটেড কোন ধরনের নৌ বিমাপত্র গ্রহণ করেছেন? ব্যাখ্যা করো।",
          "explanation": ""
        },
        {
          "label": "ঘ",
          "question": "উদ্দীপকে 'মেঘনা' নামক জাহাজের ক্যাপ্টেনের পণ্য সমুদ্রে ফেলে দেয়ার সিদ্ধান্ত কতটুকু যৌক্তিক? তোমার উত্তরের সপক্ষে যুক্তি দাও ।",
          "explanation": ""
        }
      ]
    },
    {
      "number": "10",
      "uddipok": "মিনা বিদেশ গমনের পূর্বে দশ লক্ষ টাকা মূল্যের একটি গাড়ি ক্রয় করেন এবং তার বান্ধবী টিনার হেফাজতে এক বছরের জন্য রেখে যান। নিরাপত্তার কথা চিন্তা করে টিনা গাড়িটি এক বছরের মধ্যে অগ্নি দুর্ঘটনায় আংশিক বা সম্পূর্ণরূপে ক্ষতিগ্রস্ত হলে ক্ষতি অনুপাতে ক্ষতিপূরণ পাবেন এই মর্মে রয়েল বিমা কোম্পানির সাথে বিমা চুক্তি করার প্রস্তাব প্রদান করেন। কিন্তু রয়েল বিমা কোম্পানি টিনার প্রস্তাব প্রত্যাখ্যান করার সিদ্ধান্ত গ্রহণ করে।",
      "tag": "JB 17",
      "sub_questions": [
        {
          "label": "ক",
          "question": "অগ্নিবিমা কী?",
          "explanation": ""
        },
        {
          "label": "খ",
          "question": "অগ্নিবিমা ক্ষতিপূরণের বিমা কেন? ব্যাখ্যা করো ।",
          "explanation": ""
        },
        {
          "label": "গ",
          "question": "উদ্দীপকে টিনা কোন ধরনের অগ্নিবিমা করার প্রস্তাব দিয়েছিলেন? ব্যাখ্যা করো।",
          "explanation": ""
        },
        {
          "label": "ঘ",
          "question": "উদ্দীপকে বর্ণিত রয়েল বিমা কোম্পানির টিনার প্রস্তাব প্রত্যাখ্যান করার সিদ্ধান্ত কতটুকু যৌক্তিক ছিল? উত্তরের সপক্ষে যুক্তি দাও ।",
          "explanation": ""
        }
      ]
    },
    {
      "number": "11",
      "uddipok": "গ্রীন ফার্ম লিমিটেড তাদের প্রতিষ্ঠানের কৃষি বিভাগে কর্মরত কৃষকদের কর্মকালীন দুর্ঘটনার জন্য 'X' বিমা কোম্পানির থেকে একটি পলিসি গ্রহণ করে। এছাড়াও প্রতিষ্ঠানটি ডেইরি বিভাগের ১০০০টি গরুর জন্য 'Y' বিমা কোম্পানি থেকে একটি পলিসি গ্রহণ করে।",
      "tag": "JB 17",
      "sub_questions": [
        {
          "label": "ক",
          "question": "শস্য বিমা কী?",
          "explanation": ""
        },
        {
          "label": "খ",
          "question": "'বিমা ঝুঁকি বণ্টনের যৌথ ব্যবস্থা'- ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকে 'X' কোম্পানি থেকে গৃহীত বিমা পলিসিটি কোন ধরনের? ব্যাখ্যা করো।",
          "explanation": ""
        },
        {
          "label": "ঘ",
          "question": "গ্রীন ফার্ম লি.-এর \"Y\" বিমা কোম্পানি থেকে বিমা পলিসি গ্রহণ করা কতটুকু যৌক্তিক ছিল? উদ্দীপকের আলোকে যুক্তিসহ বিশ্লেষণ করো।",
          "explanation": ""
        }
      ]
    }
  ]
}