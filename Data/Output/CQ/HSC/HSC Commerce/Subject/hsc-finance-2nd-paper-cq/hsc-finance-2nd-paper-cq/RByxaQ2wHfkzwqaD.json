{
  "title": "দিনাজপুর বোর্ড ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "বর্তমানে 'A' ব্যাংক লি. ও 'B' ব্যাংক লি. বাংলাদেশের অন্যতম দুটি সমৃদ্ধিশালী ব্যাংক। 'A' ব্যাংক লি. একটি মাত্র অফিসের মাধ্যমেই তাদের ব্যাংকিং কার্যক্রম পরিচালনা করে। অন্যদিকে, 'B' ব্যাংক লি. একাধিক অফিসের মাধ্যমে দেশে বিদেশে ব্যাংকিং কার্যক্রম পরিচালনা করছে।",
      "tag": "DIN.B 25",
      "sub_questions": [
        {
          "label": "ক",
          "question": "বিশেষায়িত ব্যাংক কী?",
          "explanation": "যেসব ব্যাংক গ্রাহকদের প্রয়োজন ও অর্থনীতির বিশেষ কোনো দিক নিয়ে ব্যাংকিং কাজ পরিচালনা করে তাকে বিশেষায়িত ব্যাংক বলে।"
        },
        {
          "label": "খ",
          "question": "ব্যাংককে আধুনিক অর্থনীতির জীবনীশক্তি বলা হয় কেন? ব্যাখ্যা করো।",
          "explanation": "ব্যবসায়ের প্রয়োজনীয় মূলধন সরবরাহ করে বলে ব্যাংককে ব্যবসায়ের জীবনীশক্তি বলা হয়। ব্যবসায় প্রতিষ্ঠান পরিচালনা করতে অর্থের প্রয়োজন। ব্যবসায় প্রতিষ্ঠানগুলো আর্থিক সংকটে ব্যাংক থেকে স্বল্প, মধ্য ও দীর্ঘমেয়াদে ঋণ নিতে পারে। তাছাড়া ব্যবসায়ের জন্য পণ্য আমদানি রপ্তানি করতেও ব্যাংকের সাহায্য প্রয়োজন হয়।"
        },
        {
          "label": "গ",
          "question": "উদ্দীপকে উল্লিখিত 'A' ব্যাংক লি. সাংগঠনিক কাঠামোর ভিত্তিতে কোন ধরনের ব্যাংক? ব্যাখ্যা করো।",
          "explanation": "সাংগঠনিক কাঠামোর ভিত্তিতে উদ্দীপকের 'A' ব্যাংক লি. একটি একক ব্যাংক। এ ধরনের ব্যাংক একটি অফিসের মাধ্যমে তার সব ব্যাংকিং কাজ পরিচালনা করে। এ ব্যাংকের কাজ শুধু একটি নির্দিষ্ট এলাকায় সীমাবদ্ধ থাকে। কোথাও এর কোনো শাখা থাকে না। একটি শাখা দিয়েই ব্যাংক তার গ্রাহকদের প্রয়োজনীয় সেবা দেয়। উদ্দীপকে দেশের অন্যতম দুটি ব্যাংক হলো 'A' ব্যাংক লি. ও 'B' ব্যাংক লি.। এর মধ্যে 'B' ব্যাংক লি, দেশ-বিদেশে শাখা স্থাপনের মাধ্যমে ব্যাংকিং কাজ পরিচালনা করে। আর 'A' ব্যাংক লি, একটি অফিসের মাধ্যমে সব কাজ দেশে পরিচালনা করে। 'B' ব্যাংক লি.-এর মতো 'A' ব্যাংক লি.-এর দেশের বাইরে কোনো শাখা নেই। এমনকি দেশেও শুধু একটি অফিসই আছে। একক ব্যাংকিং ব্যবস্থায় ব্যাংকের একটি অফিস ছাড়া'অন্য কোথাও -কোনো শাখা থাকে না। ফলে.এ ব্যাংকের মূলধন ও কার্যপরিধি খুবই স্বল্প হয়ে থাকে। তাই বলা যায়, 'A' ব্যাংক লি. একটি একক ব্যাংক।"
        },
        {
          "label": "ঘ",
          "question": "উদ্দীপকে \"A ব্যাংক লি.\" থেকে \"B ব্যাংক লি.\" দেশের অর্থনৈতিক উন্নয়নে অধিকতর ভূমিকা পালন করে-তুমি কি একমত? তোমার উত্তরের সপক্ষে যুক্তি দাও।",
          "explanation": "উদ্দীপকে 'B' ব্যাংক লি. শাখা ব্যাংক হওয়ায় দেশের অর্থনৈতিক উন্নয়নে 'A' ব্যাংক লি.-এর তুলনায় অধিক কার্যকরী ভূমিকা পালন করছে বলে আমি মনে করি। শাখা ব্যাংকিং ব্যবস্থায় ব্যাংক একটি প্রধান অফিসের অধীনে দেশ-বিদেশে বিভিন্ন স্থানে একই নামে শাখা স্থাপনের মাধ্যমে ব্যাংকিং কার্যক্রম পরিচালনা করে। প্রধান অফিসের নির্দেশনা অনুযায়ী এ ধরনের ব্যাংক পরিচালিত হয়। এরূপ ব্যাংকের বিভিন্ন শাখা থাকার কারণে আর্থিক লেনদেন সহজ হয় এবং দীর্ঘমেয়াদি ঋণের সুবিধাও পাওয়া যায়। উদ্দীপকে 'A' ব্যাংক লি. ও 'B' ব্যাংক লি. দেশের অন্যতম দুটি সমৃদ্ধিশালী ব্যাংক। 'B' ব্যাংক লি. দেশ-বিদেশে শাখা স্থাপনের মাধ্যমে ব্যাংকিং কার্যক্রম পরিচালনা করে। পক্ষান্তরে, 'A' ব্যাংক লি. একটি অফিসের মাধ্যমে সব কাজ পরিচালনা করে। অর্থাৎ, সংগঠন কাঠামোর ভিত্তিতে 'B' ব্যাংক লি. হচ্ছে শাখা ব্যাংক এবং 'A' ব্যাংক লি. একক ব্যাংক। দেশের অর্থনীতিতে অবদান রাখার ক্ষেত্রে 'A' ব্যাংক লি.-এর তুলনায় 'B' ব্যাংক লি.-এর অবদান অনেক বেশি। 'B' ব্যাংক লি. দেশের বিভিন্ন স্থানে শাখা স্থাপনের মাধ্যমে গ্রাহকদের সহজে লেনদেন করার সুযোগ করে দেয়। এতে ব্যবসায়ের প্রসার ঘটে। আবার, 'B' ব্যাংক লি. বিদেশে শাখা স্থাপনের মাধ্যমে রেমিট্যান্স সংগ্রহ এবং 'বৈদেশিক বাণিজ্য সম্প্রসারণেও ভূমিকা রাখে। এসবের কোনোটাই একক ব্যাংক তথা 'A' ব্যাংক লি.-এর মাধ্যমে করা সম্ভব হয় না। এ ব্যাংকের কাজ শুধু একটি নির্দিষ্ট এলাকায় সীমাবদ্ধ। তাই বলা যায়, অর্থনৈতিক উন্নয়নে শাখা ব্যাংক তথা 'B' ব্যাংক লি. অধিক কার্যকরী অবদান রাখছে।"
        }
      ]
    },
    {
      "number": "2",
      "uddipok": "কেন্দ্রীয় ব্যাংক একটি দেশের মুদ্রা বাজারের স্থিতিশীলতা রক্ষা করার ক্ষেত্রে গুরুত্বপূর্ণ ভূমিকা পালন করে। সাম্প্রতিক বৈশ্বিক ঘটনা প্রবাহের কারণে মুদ্রাস্ফীতি দেখা দিলে ব্যাংকটি তার সুদের হার ১% বৃদ্ধির সিদ্ধান্ত গ্রহণ করে। সুদের হার বৃদ্ধির পরও মুদ্রাস্ফীতি নিয়ন্ত্রণে না আসায় ব্যাংকটি ঋণ সরবরাহের ক্ষেত্রে কিছু খাত নির্দিষ্ট করে দেয়। যার ফলে বাজারে স্থিতিশীলতা আসে।",
      "tag": "DIN.B 25",
      "sub_questions": [
        {
          "label": "ক",
          "question": "BEFTN-এর পূর্ণরূপ কী?",
          "explanation": "BEFTN-এর পূর্ণরূপ হলো Bangladesh Electronic Fund Transfer Network।"
        },
        {
          "label": "খ",
          "question": "\"ঋণের শেষ আশ্রয়স্থল\" কেন্দ্রীয় ব্যাংককে বলা হয় কেন? ব্যাখ্যা করো।",
          "explanation": "কেন্দ্রীয় ব্যাংককে ঋণের শেষ আশ্রয়স্থল বলা হয়। তালিকাভুক্ত ব্যাংকসমূহ যেকোনো কারণেই তারল্য সংকটে বা আর্থিক সংকটে পড়তে পারে। এ সময় ব্যাংকগুলো অন্য কোনো উৎস থেকে অর্থ সংগ্রহে ব্যর্থ হলে কেন্দ্রীয় ব্যাংক ঋণ সরবরাহে এগিয়ে আসে। এক্ষেত্রে এই ব্যাংক ঋণদানের শেষ আশ্রয়স্থল হিসেবে কাজ করে। এছাড়াও ব্যাংক বাণিজ্যিক ছুন্ডি, প্রতিজ্ঞাপত্র ইত্যাদি পুনঃবাট্টা করে ঋণ দেয়।"
        },
        {
          "label": "গ",
          "question": "উদ্দীপকে বর্ণিত কেন্দ্রীয় ব্যাংক ঋণ নিয়ন্ত্রণের জন্য প্রথমত, কোন ধরনের সংখ্যাত্মক পদ্ধতি ব্যবহার করেছে? ব্যাখ্যা করো।",
          "explanation": "উদ্দীপকে বর্ণিত কেন্দ্রীয় ব্যাংক ঋণ নিয়ন্ত্রণে কেন্দ্রীয় ব্যাংক প্রথমে ব্যাংক হার নীতি ব্যবহার করেছে। যে সুদের হারে বাণিজ্যিক ব্যাংক কেন্দ্রীয় ব্যাংক থেকে ঋণ গ্রহণ করে তাকে ব্যাংক'হার বলে। কেন্দ্রীয় ব্যাংক উক্ত হার হ্রাস-বৃদ্ধি করে বাণিজ্যিক ব্যাংকের ঋণদান ক্ষমতা নিয়ন্ত্রণ করে। আর বাণিজ্যিক ব্যাংকের ঋণদান ক্ষমতা নিয়ন্ত্রিত হলে মুদ্রাবাজারে অর্থ সরবরাহও স্থিতিশীল হয়। উদ্দীপকে কেন্দ্রীয় ব্যাংক মুদ্রাবাজারের স্থিতিশীলতা রক্ষায় কাজ করে। বৈশ্বিক ঘটনা প্রবাহের কারণে দেশে মুদ্রাস্ফীতি দেখা দিলে ব্যাংকটি তার সুদের হার ১% বৃদ্ধির সিদ্ধান্ত নেয়। মুদ্রাস্ফীতি নিয়ন্ত্রণে ব্যাংকটি বাণিজ্যিক ব্যাংক কর্তৃক কেন্দ্রীয় ব্যাংকের কাছ থেকে গৃহীত ঋণের সুদের হার বাড়িয়েছে। এর ফলে বাণিজ্যিক ব্যাংকের সুদের হার বাড়বে। এতে বাণিজ্যিক ব্যাংকের ঋণদান ক্ষমতা এবং বাজারে অর্থ সরবরাহ কমবে। তাই বলা যায়, ঋণ নিয়ন্ত্রণে কেন্দ্রীয় ব্যাংক কর্তৃক ব্যাংক হার বৃদ্ধি করা ব্যাংক হার নীতির সাথে-সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে ঋণ নিয়ন্ত্রণ করার জন্য কেন্দ্রীয় ব্যাংক কর্তৃক গৃহীত সর্বশেষ পদক্ষেপটির যৌক্তিকতা বিশ্লেষণ করো।",
          "explanation": "ঋণ নিয়ন্ত্রণের জন্য কেন্দ্রীয় ব্যাংক কর্তৃক ঋণের বরাদ্দকরণ নীতি অনুসরণের পদক্ষেপটি অত্যন্ত যৌক্তিক। ঋণের বরাদ্দকরণ নীতি অনুযায়ী,.কেন্দ্রীয় ব্যাংক ঋণের খাত নির্দিষ্ট করে বাণিজিক ব্যাংকের ঋণদান ক্ষমতা নিয়ন্ত্রণ করে। বাণিজ্যিক ব্যাংকগুলোকে কিছু খাতে ঋণদানের ওপর বিধি-নিষেধ দেয়। আবার, কোনো কোনো ক্ষেত্রে নির্দিষ্ট সীমাসহ ঋণদানে উৎসাহী করে। উদ্দীপকে কেন্দ্রীয় ব্যাংক মুদ্রাবাজারের নিয়ন্ত্রণে ভূমিকা রাখে। সম্প্রতি মুদ্রাস্ফীতি দেখা দিলে ব্যাংক তার সুদের হার ১% বৃদ্ধি করার সিদ্ধান্ত নেয়। তবু মুদ্রাসস্ফীতি নিয়ন্ত্রণে না আসায় ব্যাংকটি ঋণ প্রদানের ক্ষেত্রে কতগুলো খাত (যেমন: কৃষি খাত, শিল্প খাত, মৎস্য খাত প্রভৃতি) সুনির্দিষ্ট করে দেয়। ফলে ঋণ সরবরাহে স্থিতিশীলতা আসে। এখানে কেন্দ্রীয় ব্যাংক প্রথমত, ব্যাংক হার বৃদ্ধি করে। কিন্তু বাণিজ্যিক ব্যাংকগুলো আর্থিকভাবে সচ্ছল হলে, তারা ঋণের জন্য কেন্দ্রীয় ব্যাংকের কাছে যাবে না। ফলে ব্যাংক হার নীতিও কার্যকর হবে না। পরবর্তী সময়ে কেন্দ্রীয় ব্যাংক বাণিজ্যিক ব্যাংকের লাগামহীন ঋণ নিয়ন্ত্রণে ঋণের খাত বরাদ্দ করে দেয়। ফলে সামর্থ্য থাকা সত্ত্বেও বাণিজ্যিক ব্যাংক শুধু কেন্দ্রীয় ব্যাংক কর্তৃক নির্ধারিত খাতেই ঋণ দিতে পারবে। এটি উদ্দীপকে উল্লিখিত পরিস্থিতিতে দেশের মুদাস্ফীতি নিয়ন্ত্রণ করতে বিশেষ ভূমিকা রাখবে। তাই বলা যায়, উদ্দীপকে সর্বশেষ পর্যায়ে ঋণ নিয়ন্ত্রণে কেন্দ্রীয় ব্যাংকের ঋণের বাদ্দকরণ নীতি প্রয়োগ করা যৌক্তিক হয়েছে।"
        }
      ]
    },
    {
      "number": "3",
      "uddipok": "বাংলাদেশ ব্যাংক মুদ্রা বাজারের অভিভাবক। এই ব্যাংকের একটি বিশেষ কক্ষ রয়েছে, যেখানে তালিকাভুক্ত ব্যাংকসমূহের পারষ্পরিক দেনা পাওনার নিষ্পত্তি হয়। সাম্প্রতিক সময়ে মুদ্রাস্ফীতি দেখা দিলে ব্যাংকটির সুদের হার ৫% থেকে ৬% এ উন্নীত করে। তবু মুদ্রাস্ফীতি নিয়ন্ত্রণ না হওয়ায় বাংলাদেশ ব্যাংক CRR বৃদ্ধির সিদ্ধান্ত নেয়।",
      "tag": "DIN.B 25",
      "sub_questions": [
        {
          "label": "ক",
          "question": "তারল্য কী?",
          "explanation": "চাওয়ামাত্র গ্রাহকের অর্থ পরিশোধ করার সামর্থ্যকে তারল্য বলে।"
        },
        {
          "label": "খ",
          "question": "'খোলাবাজার নীতি কীভাবে ঋণ নিয়ন্ত্রণে ভূমিকা রাখে'? ব্যাখ্যা করো।",
          "explanation": "কেন্দ্রীয় ব্যাংক ঋণ নিয়ন্ত্রণের উদ্দেশ্যে খোলাবাজারে বন্ড, সিকিউরিটিজ, বিল, শেয়ার, ডিবেজ্ঞার ইত্যাদি কেনা-বেচা করাকে খোলাবাজার নীতি বলে। বাজারে অর্থের সরবরাহ বেশি হলে কেন্দ্রীয় ব্যাংক খোলাবাজারে জনগণকে শেয়ার, বন্ড, সিকিউরিটিজ ইত্যাদি কেনার আহ্বান জানায়। আবার অর্থ সরবরাহ কম হলে কেন্দ্রীয় ব্যাংক জনগণের কাছ থেকে শেয়ার, বন্ড, সিকিউরিটিজ ইত্যাদি ক্রয় করে। এতে ঋণের প্রবাহ সঠিকভাবে নিয়ন্ত্রিত হয়।"
        },
        {
          "label": "গ",
          "question": "উদ্দীপকে বাংলাদেশ ব্যাংকের কোন বিশেষ কক্ষের কথা উল্লেখ করা হয়েছে? ব্যাখ্যা করো।",
          "explanation": "উদ্দীপকে বাংলাদেশ ব্যাংকের নিকাশ ঘর নামক বিশেষ কক্ষের কথা উল্লেখ রয়েছে। বাণিজ্যিক ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির স্থান হলো নিকাশ ঘর। এটি কেন্দ্রীয় ব্যাংকের প্রত্যক্ষ -তত্ত্বাবধানে পরিচালিত হয়। সদস্য ব্যাংকগুলো প্রতি কার্যদিবসে কেন্দ্রীয় ব্যাংকের এ সেবার মাধ্যমে তাদের দেনা-পাওনা নিষ্পত্তি করে। কেন্দ্রীয় ব্যাংক মূলত আন্তঃব্যাংকিং নিকাশ ঘর পরিচালনা করে। উদ্দীপকে বাংলাদেশ ব্যাংক হলো মুদ্রাবাজারের অভিভাবক। এই ব্যাংকের একটি বিশেষ কক্ষ আছে। উক্ত কক্ষে তালিকাভুক্ত ব্যাংকসমূহের পারস্পরিক দেনা-পাওনা নিষ্পত্তি করা হয়। কেন্দ্রীয় ব্যাংকের এই বিশেষ কক্ষ হলো নিকাশ ঘর। এখানে সদস্য ব্যাংকগুলো প্রতি কার্য দিবসে তাদের দেনা- পাওনার বিবরণী নিয়ে উপস্থিত হয়। কেন্দ্রীয় ব্যাংক সবার দেনা ও পাওনা সমন্বয় করে। ফলে খুব সহজেই ব্যাংকণুলো অন্য ব্যাংকের চেক, বিল, ড্রাফট ইত্যাদি নিষ্পত্তি করতে পারে। তাই বলা যায়, উদ্দীপকে বাংলাদেশ ব্যাংকের নিকাশ ঘরের কথা উল্লেখ করা হয়েছে।"
        },
        {
          "label": "ঘ",
          "question": "উদ্দীপকে মুদ্রাস্ফীতি নিয়ন্ত্রণে বাংলাদেশ ব্যাংকের গৃহীত ২য় ব্যবস্থা কতটুকু যুক্তিযুক্ত? মতামত দাও।",
          "explanation": "উদ্দীপকে বাংলাদেশ ব্যাংক মুদ্রাস্ফীতি নিয়ন্ত্রণের জন্য ব্যাংক হার নীতি ও জমার হার পরিবর্তন নীতি গ্রহণ করেছে। ব্যাংক ঋণের হার হ্রাস-বৃদ্ধি করে ঋণ নিয়ন্ত্রণ'করার কৌশল হলো ব্যাংক হার নীতি। কেন্দ্রীয় ব্যাংক মুদ্রাস্ফীতি প্রতিরোধে ব্যাংক হার বৃদ্ধি করে। আবার, প্রতিটি তালিকাভুক্ত ব্যাংক আমানতের একটি অংশ কেন্দ্রীয় ব্যাংকে জমা রাখে। এ হার হ্রাস-বৃদ্ধি করে ঋণ নিয়ন্ত্রণ করাই হলো জমার হার পরিবর্তন নীতি। উদ্দীপকে বাংলাদেশ ব্যাংক মুদ্রাবাজার নিয়ন্ত্রণ ও আন্তঃব্যাংকিং- দেনা- পাওনা নিষ্পত্তি করে। সম্প্রতি দেশে মুদ্রাস্ফীতি দেখা দেয়। কেন্দ্রীয় ব্যাংকটি তার সুদের হার ৫% থেকে ৬%-এ উন্নীত করে। তবু মুদ্রাস্ফীতি নিয়ন্ত্রণে আসেনি। তাই বাংলাদেশ ব্যাংক CRR বৃদ্ধির সিদ্ধান্ত নেয়। প্রতিটি তালিকাভুক্ত বাণিজ্যিক ব্যাংক যে হারে কেন্দ্রীয় ব্যাংকের কাছ থেকে ঋণ গ্রহণ করে সেটি ব্যাংক হার। উদ্দীপকে প্রথমত ব্যাংক হার বৃদ্ধি করা হয়। ফলে বাণিজ্যিক ব্যাংক কম ঋণ গ্রহণ করবে এবং বাজারে অর্থের সরবরাহ হ্রাস পাবে। কিন্তু ব্যাংকগুলো যদি আর্থিকভাবে সচ্ছল হয়, তাহলে এ নীতি তেমন কার্যকর হয় না। আবার, প্রতিটি তালিকাভুক্ত বাণিজ্যিক ব্যাংককে আমানতের একটি অংশ বাধ্যতামূলকভাবে কেন্দ্রীয় ব্যাংকে জমা রাখতে হয়। এই হারকে জমার হার বলা হয়। কেন্দ্রীয় ব্যাংকু এ হার বৃদ্ধি করলে ব্যাংকের ঋণদান ক্ষমতা হ্রাস পায়। ফলে বাজারে ঋণ সরবরাহও হ্রাস পায়। তাই, বলা যায়, উদ্দীপকের ব্যাংক হার নীতি ও জমার হার প্ররিবর্তন নীতির মধ্যে জমার হার পরিবর্তন নীতি অধিক কার্যকর।"
        }
      ]
    },
    {
      "number": "4",
      "uddipok": "জনাব দেবাশীষ একজন শিক্ষক। তিনি তার বেতনের অর্থ একটি ব্যাংক হিসাবে জমা করেন। বর্তমানে তার সঞ্চিত অর্থ দীর্ঘমেয়াদে বেশি মুনাফা দিবে এমন একটি হিসাবে জমা করার চিন্তা করছেন। এ বিষয়ে তিনি ব্যাংক ব্যবস্থাপকের সাথে যোগাযোগ করলে ব্যবস্থাপক তাকে তার প্রস্তাবমতে অন্য একটি ব্যাংক হিসাব খোলার পরামর্শ দেন।",
      "tag": "DIN.B 25",
      "sub_questions": [
        {
          "label": "ক",
          "question": "KYC ফর্ম কী?",
          "explanation": "ব্যাংক হিসাবের আবেদন ফর্মের সাথে আবেদনকারীর তথ্যসম্বলিত যে ফর্ম বাধ্যতামূলকভাবে হিসাবগ্রহীতাকে পূরণ করতে হয় তাকে KYC (Know Your Customer) ফর্ম বলে।"
        },
        {
          "label": "খ",
          "question": "চলতি হিসাবের গ্রাহকদের ব্যাংক মুনাফা দেয় না কেন? ব্যাখ্যা করো।",
          "explanation": "ব্যাংক চলতি হিসাবের অর্থ দীর্ঘমেয়াদে বিনিয়োগের সুযোগ পায় না, তাই এ হিসাবের বিপরীতে কোনো সুদ দেয় না। এ হিসাবের গ্রাহকগণ ব্যাংকিং সময়ে যতবার খুশি টাকা জমা দিতে পারেন। আবার, প্রয়োজনমতো টাকা তুলতেও পারেন। কোনো ব্যাংকই এ হিসাবের অর্থ বেশি সময়ের জন্য বিনিয়োগ করতে পারে না। ফলে ব্যাংকের মুনাফাও বাড়ে না। এজন্য ব্যাংক এ হিসাবের বিপরীতে কোনো সুদ প্রদান করে না।"
        },
        {
          "label": "গ",
          "question": "উদ্দীপকে জনাব দেবাশীষ প্রথমে কোন ধরনের ব্যাংক হিসাব খুলেছিলেন? ব্যাখ্যা করো।",
          "explanation": "উদ্দীপকের জনাব দেবাশীষ প্রথমে সঞ্চয়ী হিসাব খুলেছিলেন। সঞ্চয়ী হিসাবের মাধ্যমে আমানতকারী যতবার ইচ্ছা টাকা জমা দিতে পারে। তবে উত্তোলনের ক্ষেত্রে কিছু নিয়ম মেনে চলতে হয়। এ হিসাবে আমানতের ওপর ব্যাংক স্বল্প হারে সুদ দেয়। চাকরিজীবী এবং নির্দিষ্ট আয়ের মানুষের জন্য এ হিসাব উপযোগী। উদ্দীপকে জনাব দেবাশীষ একজন শিক্ষক। তিনি তার বেতনের অর্থ একটি ব্যাংক হিসাবে জমা করেন। তার হিসাবে সঞ্চিত অর্থ উত্তোলন করে অন্য হিসাবে রাখার চিন্তা করছেন। জনাব দেবাশীষ মূলত সঞ্চয়ী হিসাব খুলেছেন। কারণ তার প্রতি মাসের আয় নির্দিষ্ট। এ হিসাবে তিনি যতবার ইচ্ছা টাকা জমা দিতে পারলেও, উত্তোলনের ক্ষেত্রে কিছু বাধ্যবাধকতা মেনে চলেন। জনাব দেবাশীষ বেতনের অর্থ এ হিসাবে জমা করেন। তাই বলা যায়, জনাব দেবাশীষ প্রথমে সঞ্চয়ী হিসাব খুলেছেন।"
        },
        {
          "label": "ঘ",
          "question": "জনাব দেবাশীষের দীর্ঘমেয়াদি ব্যাংক হিসাব খোলার যৌক্তিকতা উদ্দীপকের আলোকে বিশ্লেষণ করো।",
          "explanation": "অধিক লাভজনকতার বিচারে জনাব দেবাশীষ কর্তৃক দীর্ঘমেয়াদি ব্যাংক হিসাব অর্থাৎ, স্থায়ী হিসাব খোলা যৌক্তিক। স্থায়ী হিসাবে আমানতকারী নির্দিষ্ট সময়ের জন্য ব্যাংকে অর্থ জমা করে। জমাকৃত অর্থ নির্দিষ্ট মেয়াদের পূর্বে উত্তোলন করা যায় না। এ হিসাবে সুদের হার সবচেয়ে বেশি। মেয়াদ শেষে আমানতকারী সুদসহ জমাকৃত অর্থ উত্তোলন করেন। উদ্দীপকে জনাব দেবাশীষ একজন শিক্ষক। তিনি তার বেতনের অর্থ একটি ব্যাংক হিসাবে জমা করেন। বর্তমানে তিনি দীর্ঘমেয়াদে বেশি মুনাফা পেতে চান। তাই তিনি একটি বেশি মুনাফাযুক্ত হিসাবে টাকা জমা রাখতে চান। এ বিষয়ে তিনি ব্যাংকে যোগাযোগ করেন। যার বিপরীতে ব্যবস্থাপক একটি ব্যাংক হিসাব খোলার পরামর্শ দেন। অর্থাৎ, জনাব দেবাশীষ প্রথমে সঞ্চয়ী হিসাব খোলেন এবং পরবর্তীতে ব্যাংক ব্যবস্থাপক স্থায়ী হিসাব খোলার পরামর্শ দেন। স্থায়ী হিসাবে একটি নির্দিষ্ট সময়ের জন্য অর্থ জমা রাখা হয়। এক্ষেত্রে নির্ধারিত সময়ের আগে জমাকৃত অর্থ উত্তোলন করা যায় না। তবে আমানতকারী জমাকৃত অর্থের বিপরীতে বেশি হারে সুদ পায়। মেয়াদশেষে আমানতকারী সুদসহ জমাকৃত অর্থ ফেরত পায়। উদ্দীপকে জনাব দেবাশীয় তার সঞ্চিত অর্থ দীর্ঘমেয়াদে বেশি মুনাফা দেবে এমন একটি হিসাবে জমা করতে চান। সুদের হার ও মেয়াদের বিচারে ব্যাংক ব্যবস্থাপক জনীব দেবাশীষকে স্থায়ী হিসাব-ই খুলতে বলেছেন। তাই বলা যায়, জনাব দেবাশীষের জন্য স্থায়ী হিসাব খোলা যুক্তিযুক্ত হবে।"
        }
      ]
    },
    {
      "number": "5",
      "uddipok": "জনাব M জনাব N-এর নিকট থেকে ২০.০১.২০২৪ তারিখে পণ্য বিক্রয় বাবদ ৫০,০০০ টাকার একটি চেক গ্রহণ করেন। উক্ত চেকের বামে উপরের কোনায় আড়াআড়ি দুটি সরলরেখা টানা ছিল। পরবর্তীতে জনাব 'M' ২০.০৮.২০২৪ তারিখে চেকটি ব্যাংকে টাকা আদায়ের জন্য জমা দিলে ব্যাংক কর্তৃপক্ষ চেকটি ফেরত দেয়।",
      "tag": "DIN.B 25",
      "sub_questions": [
        {
          "label": "ক",
          "question": "ভ্রমণকারী চেক কাকে বলে?",
          "explanation": "ভ্রমণকালে বিদেশে অর্থ সংগ্রহের জন্য ব্যাংক ভ্রমণকারীদের যে বিশেষ ধরনের চেক ইস্যু করে তাকে ভ্রমণকারীর চেক বলে।"
        },
        {
          "label": "খ",
          "question": "বিনিময় বিল অপেক্ষা চেকের ব্যবহার সর্বজনীন কেন? ব্যাখ্যা করো।",
          "explanation": "নিরাপত্তা বিবেচনার চেকের ব্যবহার বিনিময় বিল অপেক্ষা বেশি। দৈনন্দিন প্রয়োজনে বিভিন্ন রকমের চেক ব্যবহার করা হয়। সাধারণত ব্যবসায়িক লেনদেনেই বিনিময় বিল ও অঙ্গীকারপত্র ব্যবহৃত হয়। কিন্তু চেক সকল ধরনের মানুষ ব্যবহার করে। এছাড়া এর প্রস্তুত প্রণালি ও ব্যবহার সহজ। যে কারণে চেকের ব্যবহার সর্বজনীন।"
        },
        {
          "label": "গ",
          "question": "উদ্দীপকের জনাব M যে চেকটি পেয়েছিলেন তা কোন ধরনের চেক? ব্যাখ্যা করো।",
          "explanation": "উদ্দীপকে জনাব 'M' যে চেকটি পেয়েছিলেন সেটি হলো দাগকাটা চেক। বাহক বা হুকুম চেকের বাম কোনায় আড়াআড়ি দুটি সমান্তরাল রেখা টেনে দাগকাটা চেক তৈরি করা হয়। এ চেকের অর্থ ব্যাংক সরাসরি নগদে প্রদান করে না। প্রাপকের ব্যাংক হিসাবে জমা করে উক্ত চেকের টাকা পরিশোধ করা হয়। অন্যান্য চেকের তুলনায় এটি অধিক নিরাপদ। উদ্দীপকে জনাব 'M' জনাব 'N' এর নিকট পণ্য বিক্রয় করেন। বিক্রয় বাবদ জনাব 'M' ২০-০১-২০২৪ তারিখের একটি চেক গ্রহণ করেন। উক্ত চেকের বামে ওপরের কোনায় আড়াআড়ি দু'টি সরলরেখা টানা ছিলো। জনাব 'M' মূলত দাগকাটা চেক পেয়েছিলেন। যেখানে চেকের বাম কোনায় আড়াআড়ি দু'টি সরলরেখা টেনে অর্থ প্রাপ্তির নিশ্চয়তা পান। উক্ত চেকের টাকা তিনি ব্যাংক হিসাবে জমা করে উত্তোলন করতে পারবেন। তাই বলা যায়, উদ্দীপকের জনাব 'M'.এর প্রাপ্ত চেকটি বৈশিষ্ট্যগতকারণেদাগকাটা চেক ছিল।"
        },
        {
          "label": "ঘ",
          "question": "জনাব M এর জমাকৃত চেকটি ব্যাংক কর্তৃক ফেরত দেয়ার যৌক্তিকত উদ্দীপকের আলোকে বিশ্লেষণ করো।",
          "explanation": "জনাব 'M' এর জমাকৃত চেকটি বাসি চেক হওয়ায় ব্যাংক কর্তৃক ফেরত দেওয়া যৌক্তিক। চেক প্রস্তুত তারিখের পর আইনানুগ নির্দিষ্ট সময়ের মধ্যে ভাঙানো না হলে উক্ত চেককে বাসি চেক বলে। চেক প্রস্তুতের পর নির্দিষ্ট সময়ের মধ্যে চেকটি ব্যাংকে উপস্থাপন করতে হয়। সাধারণত চেকের বৈধ মেয়াদকাল ৬ মাস বা ১৮০ দিন পর্যন্ত হয়। এ সময়ের পরে ব্যাংক চেকের অর্থ প্রদান করে না। উদ্দীপকে জনাব 'M' জনাব 'N'-এর নিকট পণ্য বিক্রয় করে একটি চেক গ্রহণ করেন। উক্ত চেকটি ২০-০১-২০২৪ তারিখে ইস্যু করা হয়। পরবর্তীতে জনাব 'M' ২০-০৮-২০২৪ তারিখে চেকটি ব্যাংকে জমা দেন। তবে ব্যাংক কর্তৃপক্ষ চেকের টাকা পরিশোধ করেনি। ব্যাংক, চেকটি জনাব 'M' কে ফেরত দেয়। চেকে উল্লিখিত তারিখের ৬ মাস বা ১৮০ দিন অতিক্রান্ত হলে চেক বাসি হয়ে যায়। এক্ষেত্রে ব্যাংক উক্ত চেকের টাকা দিতে অপারগতা জানায়। অর্থাৎ, চেকটি প্রত্যাখ্যাত হয়। জনাব 'M' চেকটি ২০-০৮-২০২৪ তারিখে আদায়ের জন্য জমা দিলে ব্যাংক কর্তৃপক্ষ চেকটি ফেরত দেয়। সুতরাং, জনাব 'M'-এর জমাকৃত চেকটি বাসি চেক হওয়ায় ব্যাংক কর্তৃক চেকটি ফেরত দেওয়া যৌক্তিক।"
        }
      ]
    },
    {
      "number": "6",
      "uddipok": "হুমায়ুরা ব্যাংক প্রদত্ত চুম্বকীয় কার্ড ব্যবহার করে যেকোনো সময় ব্যাংকে জমা টাকা উত্তোলন করতে পারে। অন্যদিকে, নাজিফা তার ব্যাংক হিসাবে পর্যাপ্ত টাকা না থাকার পরেও একই ধরনের অন্য একটি কার্ড ব্যবহার করে সকল কেনাকাটা ও বিল পরিশোধ করতে পারে। কিন্তু নাজিফাকে পরবর্তীতে উক্ত টাকা সুদসহব্যাংকে পরিশোধ করতে হয়।",
      "tag": "DIN.B 25",
      "sub_questions": [
        {
          "label": "ক",
          "question": "স্বয়ংক্রিয় নিকাশ ঘর সেবা কী?",
          "explanation": "স্বয়ংক্রিয় নিকাশ ঘর সেবা একটি সমন্বিত ইলেকট্রনিক সেবা পদ্ধতি, যেখানে, প্রতিষ্ঠানের পরিশোধসমূহ ইলেকট্রনিক উপায়েবিনিময় ও নিষ্পত্তি করা হয়।"
        },
        {
          "label": "খ",
          "question": "মোবাইল ব্যাংকিং জনপ্রিয় কেন? ব্যাখ্যা করো।",
          "explanation": "মোবাইল ফোন ব্যবহার করে গ্রাহক ব্যাংকিং সুবিধাসহ বিভিন্ন বিল পরিশোধের সুযোগ পায়, যা মোবাইল ব্যাংকিং সেবাকে জনপ্রিয় করেছে। আধুনিক ব্যাংকিং-এর নতুন সংযোজন হলো মোবাইল ব্যাংকিং। বাংলাদেশে ব্রাক ব্যাংক বিকাশ নামেও ডাচ্ বাংলা-ব্যাংক মোরাইল ব্যাংকিং সেবা নামে এ ধরনের ব্যাংকিং চালুকরেছে, যা আমাদের দেশে মোবাইল ব্যাংকিংকে জনপ্রিয় করেছে।"
        },
        {
          "label": "গ",
          "question": "উদ্দীপকে হুমায়রার ব্যবহৃত কার্ডটি কোন ধরনের চুম্বকীয় কার্ড? ব্যাখ্যা করো।",
          "explanation": "উদ্দীপকে হুমায়রার ব্যবহৃত কার্ডটি চুম্বকীয় ডেবিট কার্ড। এ কার্ডের মাধ্যমে গ্রাহকগণ তাদের ব্যাংক হিসাবে জমাকৃত টাকা নগদ উত্তোলনসহ কেনাকাটার অর্থ পরিশোধের সুবিধা লাভ করে। এ.সুবিধা লাভের জন্য গ্রাহকের ব্যাংকের হিসাবে টাকা জমা থাকতে হয়। এরপর গ্রাহক কার্ড দিয়ে নিজের ইচ্ছামতো সেই টাকা ব্যবহার করতে পারে। উদ্দীপকে হুমায়রা ব্যাংক প্রদত্ত চুম্বকীয় কার্ড ব্যবহার করে যেকোনো সময় ব্যাংকে জমা টাকা তুলতে পারেন। এটি ব্যবহার করে সে টাকা উত্তোলনসহ কেনাকাটাও করতে পারেন। তার হিসাবে অর্থ জমা থাকা সাপেক্ষে যেকোনো সময় ব্যাংকিং লেনদেন করতে পারেন। ত্ববে জমার অতিরিক্ত অর্থ উত্তোলন করতে পারেন না। তাই বলা যায়, হুমায়রার ব্যবহৃত ইলেকট্রনিক কার্ডটি বৈশিষ্ট্যের বিচারে একটি ডেবিট কার্ড।"
        },
        {
          "label": "ঘ",
          "question": "উদ্দীপকে যে দুটি কার্ডের কথা উল্লেখ করা হয়েছে তন্মধ্যে কোন কার্ডটির সুবিধা তুলনামূলক বেশি? উত্তরের সপক্ষে যুক্তি দাও।",
          "explanation": "উদ্দীপকের চুম্বকীয় কার্ড দুইটির মধ্যে নাজিফাঁকে সরবরাহ করা ক্রেডিট কার্ডের সুযোগ-সুবিধা তুলনামুলকভাবে বেশি। এ কার্ড একটি বহুল ব্যবহৃত ইলেকট্রনিক সেবা পদ্ধতি। এ ধরনের কার্ডের মাধ্যমে গ্রাহককে ঋণ (ক্রেডিট) সুবিধা দেওয়া হয়। এটিএম বুথ থেকে টাকা তুলতে এবংবিভিন্ন প্রতিষ্ঠান থেকে কেনাকাটাকরতে এইকার্ডব্যবহার করাহয়। উদ্দীপকে হুমায়ুরা ব্যাংক প্রদত্ত চুম্বকীয় কার্ড ব্যবহার করে যেকোনো সময় ব্যাংকে জমা টাকা উভোলন করতে পারেন। অন্যদিকে, নাজিফা তার ব্যাংক হিসাবে পর্যাপ্ত টাকা না থাকার পরেও একই ধরনের অন্য একটি কার্ড ব্যবহার করে সকল কেনাকাটা ও বিল পরিশোধ করতে পারেন। কিন্তু নাজিফাকে পরবর্তীতে উক্ত টাকা সুদসহ ব্যাংকে পরিশোধ করতে হয়। অর্থাৎ হুমায়রা ডেবিট কার্ড এবং নাফিজা ক্রেডিট কার্ড ব্যবহার করেন। ক্রেডিট কার্ডের মাধ্যমে গ্রাহক কোনো জামানত ছাড়াই ঋণ পেয়ে থাকে। প্রয়োজনীয় সময়ে এই ঋণ সুবিধাকে সহজে কাজে লাগানো যায়। এছাড়া গ্রেস পিরিয়ডের (ঋণ নেওয়ার পরের একটি নির্দিষ্ট সময়) মধ্যে ব্যাংকের টাকা ফেরত দিলে গ্রাহককে কোনো সুদ দিতে হয় না। এসব সুবিধা ডেবিট কার্ডের মাধ্যমে পাওয়া যায় না। তাই বলা যায়, উদ্দীপকের হুমায়রার ডেবিট কার্ডের তুলনায় নাজিফার ক্রেডিট কার্ডের সুবিধা বেশি রয়েছে।"
        }
      ]
    },
    {
      "number": "7",
      "uddipok": "মি. করিম তার ব্যবসায়িক লেনদেন নিষ্পত্তি বাবদ মি. গালিবকে ৫ লক্ষ টাকার একটি চেক প্রদান করলেন। চেকটিতে গ্রাহকের নাম মি. গালিব এর নামের পাশাপাশি \"অথবা বাহককে\" শব্দদ্বয় উল্লেখ ছিল। অন্যদিকে, মি. জাওয়াদ গ্রামীণ ফ্যাশন লি. থেকে লভ্যাংশ,বাবদ একটি চেক পান যেখানে লেখা ছিল 'মি. জাওয়াদকে অথবা আদেশানুসারে ২,০০,০০০ টাকা প্রদান করুন।",
      "tag": "DIN.B 25",
      "sub_questions": [
        {
          "label": "ক",
          "question": "চেকের অমর্যাদা কী?",
          "explanation": "কোনো চেক ব্যাংকে উপস্থাপিত হওয়ার পর ব্যাংক এর অর্থ পরিশোধ করতে অস্বীকৃতি জানালে তাকে চেকের প্রত্যাখ্যান বা অমর্যাদা বা Dishonour বলে।"
        },
        {
          "label": "খ",
          "question": "চেকের অনুমোদন কেন প্রয়োজন হয়? ব্যাখ্যা করো।",
          "explanation": "চেকের অনুমোদন দ্বারা চেকের মালিকানা পরিবর্তন নিশ্চিত হওয়ায় চেক হস্তান্তরে চেকের অনুমোদন গুরুত্বপূর্ণ। বাহক চেক শুধু প্রদানের মাধ্যমে অনুমোদন হলেও হুকুম চেকের উল্টো পিঠে অবশ্যই বৈধ অধিকারী দ্বারা অনুমোদিত হতে হয়। চেকের অনুমোদন অবশ্যই সম্পূর্ণ চেকের জন্য হয়।"
        },
        {
          "label": "গ",
          "question": "উদ্দীপকে মি. গালিব এর চেকটি কোন ধরনের? ব্যাখ্যা করো।",
          "explanation": "উদ্দীপকে মি. গালিবের চেকটি হলো বাহক চেক। বাহক চেক যেকোনো ব্যক্তি বা বাহক ব‍্যাংকে উপস্থাপন করে অর্থ সংগ্রহ করতে পারে। এ চেকে প্রাপকের নামের শেষে 'অথবা বাহককে' শব্দদ্বয় লেখা থাকে। এ ধরনের চেকের অর্থ যে কেউ উত্তোলন করতে পারে। বাহক চেক হস্তান্তরের জন্য অনুমোদনের প্রয়োজন হয় না। ফলে এটি অপেক্ষাকৃত কম নিরাপদ। উদ্দীপকে মি. করিম তার ব্যবসায়িক লেনদেন নিষ্পত্তি বাবদ মি. গালিবকে ৫ লক্ষ টাকার একটি চেক'প্রদান করেন। চেকটিতে গ্রাহকের নাম হিসেরে মি. গালিবের নাম লেখা ছিল। পাশাপাশি 'অথবা বাহককে' শব্দদ্বয়েরও উল্লেখ ছিল। এ চেকের অর্থ তিনি নিজে অথবা যে কেউ উত্তোলন করতে পারবে। কোনো প্রকার অনুমোদন ছাড়াই এই চেক হস্তান্তর করা যায়। সাধারণত বাহক চেকে এ বৈশিষ্ট্যগুলো লক্ষ করা যায়। সুতরাং, মি. গালিবের চেকটিকে বাহক চেক বলা যায়।"
        },
        {
          "label": "ঘ",
          "question": "“উদ্দীপকে উল্লিখিত মি.জাওয়াদ এর চেকটি তুলনামূলকভাবে বেশি নিরাপদ” তুমি কি একমত? উত্তরের সপক্ষে যুক্তি দাও।",
          "explanation": "মি. জাওয়াদ-এর চেকটি হুকুম চেক হওয়ায় তুলনামূলকভাবে এটি বেশি নিরাপদ। যে চেকে প্রাপকের নামের সাথে 'অথবা আদেশানুসারে' কথাটি লেখা থাকে তাকে হুকুম চেক বলে। এ চেকে যার নাম লেখা থাকে ব্যাংক তাকেই টাকা দিতে বাধ্য থাকে। অন্য ব্যক্তিকে ব্যাংক টাকা পরিশোধ করে না। এ ধরনের চেক বাহক চেক থেকে বেশি নিরাপদ। উদ্দীপকে মি. জাওয়াদ গ্রামীণ ফ্যাশন লি.-এর কাছ থেকে লভ্যাংশ বাবদ একটি চেক পেয়েছেন। উক্ত চেকে লেখা ছিল 'মি. জাওয়াদকে অথবা আদেশানুসারে' ২,০০,০০০ (দুই লক্ষ) টাকা প্রদান করুন'। এটি একটি হুকুম চেক। অন্যদিকে, ব্যবসায়িক লেনদেন নিষ্পত্তি করতে মি. করিম মি.গালিবকে ২০ লক্ষ টাকার একটি চেক দেন। উক্ত চেকটিতে গ্রাহকের নামের পাশাপাশি 'অথবা বাহককে' শব্দদ্বয় উল্লেখ ছিল। উক্ত চেকটি একটি বাহক চেক। বাহক চেকের চেয়ে হুকুম চেক বেশি নিরাপদ। কারণ বাহক চেকের অর্থ যে কেউ উঠাতে পারে। এক্ষেত্রে চেকটি চুরি হলে বা হারিয়ে গেলে আর্থিক ক্ষতির আশঙ্কা থাকে। অন্যদিকে, হুকুম চেকে প্রাপকের নাম উল্লেখ থাকে। তাই চেকে উল্লিখিত ব্যক্তিকেই ব্যাংক টাকা পরিশোধ করে। অন্য কেউ এ চেকের টাকা তুলতে পারে না.। উদ্দীপকে চেকে মি. জাওয়াদের নাম উল্লেখ থাকায় তিনি ছাড়া অন্য কেউ এ চেকের অর্থ উত্তোলন করতে পারবেন না। কিন্তু মি. গালিবের চেকটি বাহক চেক হওয়ায় যে কেউ অর্থ উত্তোলন করতে পারবে। সুতরাং, নিরাপত্তা বিবেচনায় মি. জাওয়াদের চেকটিই তুলনামূলকভাবে বেশি নিরাপদ।"
        }
      ]
    },
    {
      "number": "8",
      "uddipok": "জনাব এস. কে বড়য়া ১২ বছর মেয়াদি ১৫ লক্ষ টাকার একটি জীবনবিমা পলিসি গ্রহণ করেন। বিমা পলিসি গ্রহণের পর ৫ বছর পর্যন্ত প্রিমিয়াম পরিশোধের পর আর্থিক অসামর্থ্যের কারণে বিমাপত্রটি চালিয়ে যাওয়া সম্ভব নয় বলে বিমা কোম্পানিকে জানায়. এবং তিনি কিছু অর্থ ফেরত পাওয়ার জন্য বিমা কোম্পানির নিকট আবেদন করেন।",
      "tag": "DIN.B 25",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "বিমা চুক্তিতে বিমাগ্রহীতা এককালীন অথবা নির্দিষ্ট সময় পর বিমাকারীকে যে অর্থ দেয়, তাকে প্রিমিয়াম বলে।"
        },
        {
          "label": "খ",
          "question": "জীবনবিমা চুক্তিতে মৃত্যুহার পঞ্জি কেন গুরুত্বপূর্ণ? ব্যাখ্যা করো।",
          "explanation": "জীবন বিমা ব্যবসায়কে অনুমানের গতানুগতিক ধারা থেকে বৈজ্ঞানিক হিসাব-নিকাশের ধারায় নিয়ে আসতে মৃত্যুহার পঞ্জি ব্যবহার করা. হয়। অতীত পরিসংখ্যান ও অভিজ্ঞতার আলোকে নির্দিষ্ট বয়সসীমার প্রতি হাজারে সম্ভাব্য মৃত ব্যক্তির সংখ্যা-সম্বলিত সারণী দ্বারা মৃত্যুহার পঞ্জি নির্ণয় করা হয়। এরূপ পঞ্জি মৃত্যু ঝুঁকি ও প্রিমিয়ামের পরিমাণ নির্ধারণে সাহায্য করে। এজন্য জীবন বিমা চুন্তিতে মৃত্যুহার পঞ্জি গুরুত্বপূর্ণ।"
        },
        {
          "label": "গ",
          "question": "উদ্দীপকে জনাব এস. কে বড়ুয়া কোন ধরনের জীবন বিমাপত্র গ্রহণ করেছিলেন? ব্যাখ্যা করো।",
          "explanation": "জনাব এস. কে বড়ুয়া মেয়াদি জীবন বিমাপত্র গ্রহণ করেছিলেন। এ জীবন বিমাপত্র নির্দিষ্ট মেয়াদের জন্য খোলা হয়। নির্দিষ্ট সময় শেষে বিমাগ্রহীতা বিমাকৃত অর্থ ফেরত পায়। তবে মেয়াদ শেষ হওয়ার আগে বিমাগ্রহীতার মৃত্যু হলে তার মনোনীত ব্যক্তি বিমাদাবি আদায় করতে পারে। এ বিমা একই সাথে জীবন বিমা ও সঞ্চয়ের সুবিধা দেয়। উদ্দীপকে জনাব এস. কে, বড়ুয়া ১২ বছর মেয়াদি ১৫ লক্ষ টাকার একটি জীবন বিমা পলিসি গ্রহণ করেন। ৫ বছর পর্যন্ত প্রিমিয়াম পরিশোধ করেন। পরবর্তীতে আর্থিক অসামর্থ্যের কারণে তার বিমাপত্রটি চালিয়ে যাওয়া সম্ভব হয়নি। জনার এস. কে, বড়ুয়ার বিমাপত্রের মেয়াদ নির্দিষ্ট ছিল। এটি জীবন বিমার অন্তর্গত মেয়াদি বিমাপত্র। উক্ত বিমাপত্রের পলিসির টাকা তিনি মেয়াদ শেষ হওয়ার পর উত্তোলন করতে পারবেন। কিন্তু ১২ বছরের মধ্যে তার মৃত্যু হলে তার মনোনীত ব্যক্তি এই অর্থ উত্তোলন করতে পারবেন। তাই বৈশিষ্ট্য বিবেচনায় বলা যায়, জনাব এস. কে. বড়ুয়ার বিমাপত্রটি মেয়াদি জীবন বিমাপত্র হিসেবে বিবেচিত হবে।"
        },
        {
          "label": "ঘ",
          "question": "উদ্দীপকে উল্লিখিত জনাব এস. কে বড়ুয়া কি বিমা কোম্পানি থেকে আবেদনকৃত অর্থ পাওয়ার অধিকারী হবেন? যুক্তি দাও।",
          "explanation": "উদ্দীপকে উল্লিখিত জনাব এস. কে. বড়ুয়া সমর্পণ মূল্য হিসেবে আবেদনকৃত অর্থ পাওয়ার অধিকারী হবেন। 'বিমাগ্রহীতা আর্থিক সমস্যা বা অন্য কোনো কারণে বিমাপত্র বন্ধ করে দিতে পারেন। এক্ষেত্রে বিমাগ্রহীতাকে বিমাপত্রটি বিমা প্রতিষ্ঠানের কাছে সমর্পণ করতে হয়। বিমা কোম্পানি সবকিছু বিবেচনা করে বিমাগ্রহীতাকে যে আর্থিক প্রতিদান দেয়, তাকে সমর্পণ মূল্য বলে। তবে সমর্পণ মূল্য অবশ্যই বিমাদাবি অপেক্ষা কম হবে। উদ্দীপকের জনার এস. কে. বড়ুয়া ১৫ লক্ষ টাকার একটি মেয়াদি জীবন বিমাপত্র গ্রহণ করেন। উক্ত বিমাপত্রটির মেয়াদ ছিল ১২ বছর। ৪ বছর প্রিমিয়াম পরিশোধের পর আর্থিক অসচ্ছলতার কারণে তার বিমাপত্রটি চালিয়ে যাওয়া সম্ভব হয় না। তাই তিনি বিমাদাবি আদায়ের জন্য আবেদন করেন। এখানে জনাব এস. কে. বড়ুয়া চুক্তি অনুযায়ী সম্পূর্ণ বিমাদাবি আদায় করতে পারবেন না। কারণ, তার বিমাপত্রের মেয়াদ ১২ বছর হলেও তিনি ৫ বছরের প্রিমিয়াম পরিশোধ করেছেন। তবে তিনি বিমাপত্রের সমর্পণ মূল্য দাবি করতে পারবেন। সমর্পণ মূল্য মূলত পরিশোধিত প্রিমিয়ামেরই একটি অংশ। সমর্পণ মূল্য পাওয়ার জন্য ন্যূনতম ২ বছর প্রিমিয়াম পরিশোধ করতে হয়। যেখানে জনাব এস,কে.বড়ুয়া ৪ বছর বিমা প্রিমিয়াম পুরিশোধ করেছেন। এখানে তিনি পরিশোধকৃত অর্থের একটি অংশ সমর্পণ মূল্যহিসেবে পাবেন। তাই বলাযায়, জনাব এস. কে. বড়ুয়া বিমা প্রতিষ্ঠানের কাছ থেকে সম্পূর্ণ বিমাদাবি আদায় করতে না পারলেও সমর্পণ মূল্য আদায় করতে পারবেন।"
        }
      ]
    },
    {
      "number": "9",
      "uddipok": "জনাব আলম একজন সাংবাদিক। তিনি পরিবারে আর্থিক নিরাপত্তার কথা চিন্তা করে একটি জীবন বিমা পলিসি গ্রহণ করেন। যার সুবিধা তিনি জীবদ্দশায় ভোগ করবেন না। পলিসি করার সময় তিনি স্ত্রীকে উত্তরাধিকারী মনোনয়ন দেন। চারটি বিমা প্রিমিয়াম নিয়মিত পরিশোধ করার পর তিনি মৃত্যুবরণ করেন। মৃত্যুর পর স্ত্রী ও ছেলে পৃথকভাবে বিমা কোম্পানির নিকট বিমাদাবি পেশ করেন। বিমা কোম্পানি স্ত্রীকে বিমাদাবি পরিশোধ করলেও ছেলের বিমাদাবি প্রত্যখ্যান করেন।",
      "tag": "DIN.B 25",
      "sub_questions": [
        {
          "label": "ক",
          "question": "বার্ষিক বৃত্তি কী?",
          "explanation": "বিমা প্রতিষ্ঠান বিমাগ্রহীতাকে তার মৃত্যুর পূর্ব পর্যন্ত বা জীবনের একটি নির্দিষ্ট সময় পর্যন্ত প্রতিবছর যে নির্দিষ্ট হারে নির্দিষ্ট পরিমাণ অর্থ দেয়, তাকে বার্ষিক বৃত্তি বলা হয়।"
        },
        {
          "label": "খ",
          "question": "মেয়াদিজীবন বিমাপত্র অধিক জনপ্রিয় কেন? ব্যাখ্যা করো।",
          "explanation": "সঞ্চয় ও বিনিয়োগের সুবিধার কারণে মেয়াদি জীবন বিমাপত্র অধিক জনপ্রিয়। মেয়াদি বিমাপত্রে একটি নির্দিষ্ট মেয়াদের জন্য করা হলে উক্ত মেয়াদ শেষে লাভসহ বিমাকৃত টাকা ফেরত পাওয়া যায়। তবে মেয়াদ শেষ হওয়ার আগে বিমাগ্রহীতার মৃত্যু হলে তার মনোনীত ব্যস্তিকে বিমাদাবি পরিশোধ করা হয়। অন্যান্য বিমাপত্রে সাধারণত সঞ্চয় ও বিনিয়োগের সুবিধা পাওয়া যায় না। এজন্য বিমার জনপ্রিয়তা বেশি।"
        },
        {
          "label": "গ",
          "question": "উদ্দীপকে জনাব আলম কোন ধরনের জীবন বিমাপত্র গ্রহণ করেছেন? ব্যাখ্যা করো।",
          "explanation": "উদ্দীপকে জনাব আলম আজীবন বিমাপত্র গ্রহণ করেছেন। এ বিমায় বিমাগ্রহীতা একটি নির্দিষ্ট সময়কাল পর্যন্ত বা আজীবন প্রিমিয়াম পরিশোধ করে। বিমাগ্রহীতার মৃত্যুর পর তার মনোনীত ব্যক্তি বা উত্তরাধিকারী আর্থিক প্রতিদান পায়। অর্থাৎ,,বিমাগ্রহীতা কোনো প্রকার আর্থিক সুবিধা সরাসরি ভোগ করতে পারে না। এ বিমা খুব বেশি জনপ্রিয় নয়। উদ্দীপকে জনাব আলম একজন সাংবাদিক। তিনি পরিবারের আর্থিক নিরাপত্তার কথা চিন্তা করে একটি জীবন বিমা পলিসি গ্রহণ করেন। এ বিমার সুবিধা তিনি জীবদ্দশায় ভোগ করতে পারবেন না। এখানে জনাব আলমের মৃত্যুর পরই বিমাদাবি পরিশোধ করা হবে। সাধারণত আজীবন মেয়াদি জীবন বিমায় বিমাগ্রহীতার মৃত্যুর পরই কেবল বিমাদাবি পরিশোধ করা হয়। তাছাড়াও জনাব আলমের বিমাপত্রের নির্দিষ্ট কোনো মেয়াদ নেই। তাই বলা যায়, উদ্দীপকের জনাব আলম তার নিজের জন্য আজীবন মেয়াদি জীবন বিমা করেছেন।"
        },
        {
          "label": "ঘ",
          "question": "উদ্দীপকে বিমা কোম্পানি কর্তৃক জনাব আলমের ছেলের বিমা দাবি প্রত্যাখ্যানের যৌক্তিকতা বিশ্লেষণ করো।",
          "explanation": "উদ্দীপকে উল্লিখিত জনাব আলমের ছেলের নাম মনোনীত ব্যক্তি হিসেবে বিমা চুক্তিতে উল্লেখ না থাকায় তার বিমাদাবি প্রত্যাখ্যান করা যৌক্তিক ছিল। জীবন বিমায় বিমাগ্রহীতার মৃত্যুর পর বিমাদাবি পরিশোধ করা হয়। বিমাগ্রহীতার অবর্তমানে তার মনোনীত ব্যক্তি বিমাদাবি পেয়ে থাকেন। তবে মনোনীত ব্যক্তি হিসেবে কারও নাম উল্লেখ না থাকলে উত্তরাধিকারী বিমাদাবি পেয়ে থাকে। উদ্দীপকে জনাব আলম একটি জীবন বিমা পলিসি গ্রহণ করেন। যার সুবিধা তিনি জীবনদ্দশায় ভোগ করতে পারবেন না। তিনি স্ত্রীকে উত্তরাধিকারী মনোনয়ন দেন। তার মৃত্যুর পর স্ত্রী ও ছেলে পৃথকভাবে বিমা কোম্পানির নিকট বিমাদাবি পেশ করেন। কিন্তু বিমা কোম্পানি জনাব আলমের ছেলের বিমাদাবি প্রত্যাখ্যান করে। বিমাকৃত ব্যক্তির মৃত্যুতে বিমা প্রতিষ্ঠান তার মনোনীত ব্যক্তিকেবিমাদাবি পরিশোধ করে।বিমা চুক্তি সম্পাদনের সময় মনোনীত ব্যক্তি কে বা কারা হবে তা চুক্তিপত্রে উল্লেখ থাকে। জনাব আলম বিমা চুদ্ভিপত্রে তার স্ত্রীকে মনোনীত করেছেন। এখানে তার ছেলে মনোনীত ব্যক্তি নয়। তাই বিমা প্রতিষ্ঠান তার ছেলের বিমাদাবি বাতিল করে দেয়। সুতরাং, মনোনয়ন না থাকায় বিমা প্রতিষ্ঠান থেকে জনাব আলমের ছেলের বিমাদাবি প্রত্যাখ্যান করা যৌক্তিক।"
        }
      ]
    },
    {
      "number": "10",
      "uddipok": "\"মি. 'x' মার্কস বিডি কোম্পানি লি.\" এর ব্যবস্থাপনা পরিচালক। তিনি তাঁর কোম্পানির ৫,০০০ কর্মীর নিরাপত্তার কথা চিন্তা করে একক বিমাপত্রের অধীনে \"মেরিন সিটি বিমা কোম্পানি\"-এর সাথে একটি বিমাচুক্তি করলেন। \"মেরিন সিটি বিমা কোম্পানি” আবার একই বিমা বিষয়বস্তুর অংশবিশেষের ওপর \"পোর্ট সিটি বিমা কোম্পানির\" সাথে একটি বিমা চুক্তি করল।",
      "tag": "DIN.B 25",
      "sub_questions": [
        {
          "label": "ক",
          "question": "দ্বৈত বিমা কী?",
          "explanation": "কোনো বিমাগ্রহীতা একই বিষয়বস্তুর জন্য একাধিক বিমা প্রতিষ্ঠানের সাথে পৃথক পৃথক বিমা চুক্তি করলে তাকে দ্বৈত বিমা বলে।"
        },
        {
          "label": "খ",
          "question": "জীবন বিমা মানুষের প্রাত্যহিক জীবনের আর্থিক প্রতিরক্ষা ব্যবস্থা স্বরূপ\"-ব্যাখ্যা করো।",
          "explanation": "জীবন বিমা আর্থিক নিশ্চয়তার চুক্তি, যেখানে ক্ষতি হলে বিমাকারী ক্ষতিপরণ বাবদ নির্দিষ্ট পরিমাণ অর্থ পরিশোধের নিশ্চয়তা দেয়। জীবন বিমা হলো মানব জীবন সংশ্লিষ্ট বিমা চুক্তি। এ বিমা চুক্তি ব্যক্তির যেকোনো দুর্ঘটনায় অক্ষমতা বা তার মৃত্যুতে পরিবারের আর্থিক ক্ষতিতে আর্থিক নিরাপত্তার প্রতিশ্রুতি দেয়। তাই এটি প্রাত্যহিক জীবনে আর্থিক হাতিয়ারস্বরূপ।"
        },
        {
          "label": "গ",
          "question": "মি. 'x' কোন ধরনের বিমা করলেন? উদ্দীপকের আলোকে ব্যাখ্যা করো।",
          "explanation": "উদ্দীপকে মি. X' গোষ্ঠী বিমা করলেন। এ বিমা ব্যবস্থায় একটি বিশেষ গোষ্ঠীর অনেকজন ব্যন্তির জীবনকে একটি বিমাপত্রের অধীনে বিমা করা হয়। ফলে বিমা খরচ ও প্রিমিয়ামের হার অনেক কম হয়। সাধারণত নিয়োগকর্তা তার কর্মী ও শ্রমিক সংঘ তার সদস্যদের জন্য এ বিমা ব্যবহার করে থাকে। গোষ্ঠীভুক্ত কোনো বিমাগ্রহীতামারা গেলেও এই বিমাপত্র চালু থাকে। উদ্দীপকে মি. 'X' 'মার্কস বিডি কোম্পানি' লি.-এর ব্যবস্থাপনা পরিচালক। তিনি তার প্রতিষ্ঠানের ৫,০০০ কর্মীর নিরাপত্তার জন্য একক বিমাপত্রের অধীনে 'মেরিন সিটি বিমা কোম্পানি'-এর সাথে একটি বিমা করেন। সাধারণত একই স্থানের কর্মরত কর্মীদের জন্য এ বিমা করা হয়। নিয়োগকর্তা এ ধরনের বিমার মাধ্যমে অধিক সংখ্যক কর্মীর নিরাপত্তার ব্যবস্থা করেন। বিমাপত্রটির বৈশিষ্ট্য অনুযায়ী এটি গোষ্ঠী বিমার সাথে সাদৃশ্যপূর্ণ। তাই বলা যায়, মি. 'X' গোষ্ঠী বিমাপত্র গ্রহণ করেছিলেন।"
        },
        {
          "label": "ঘ",
          "question": "উদ্দীপকে উল্লিখিত “মেরিন সিটি বিমা কোম্পানি” এর সাথে \"পোর্ট সিটি বিমা কোম্পানির” সম্পাদিত বিমা চুক্তির যথার্থতা মূল্যায়ন করো।",
          "explanation": "উদ্দীপকে উল্লিখিত 'পোর্ট সিটি বিমা কোম্পানি'-এর সাথে 'মেরিন সিটি বিমা কোম্পানি'-এর সম্পাদিত পুনর্বিমা যথার্থ হয়েছে। বিমাকারী বা বিমা কোম্পানি তার গৃহীত ঝুঁকির অংশ বিশেষ পুনঃচুন্তির মাধ্যমে অন্য কোনোবিমা কোম্পানির ওপর ন্যস্ত করলে তাকে পুনর্বিমা বলে। এর মাধ্যমে বিমাকারীর ঝুঁকি হ্রাস পায় ও বিমাগ্রহীতার বিমাদাবির সম্ভাবনা বৃদ্ধি পায়। পুনর্বিমার মাধ্যমে ঝুঁকি বিমা কোম্পানিগুলোর মাঝে পুনর্বষ্টিত হয়। উদ্দীপকে মি. 'X' তার প্রতিষ্ঠানের কর্মীদের জন্য 'মেরিন সিটি' কোম্পানি কাছে বিমা করেন। এজন্য তিনি ৫,০০০ কর্মীদের বিপরীতে একটি বিমাপত্র নিয়েছেন। 'মেরিন সিটি বিমা কোম্পানি'-এর আবার একই বিষয়বস্তুর ওপর 'পোর্ট সিটি বিমা কোম্পানি'-এর সাথে বিমা চুক্তি করে। 'পোর্ট সিটি বিমা কোম্পানির'-এর সাথে করা বিমা চুক্তিটি হলো পুনর্বিমা। এক্ষেত্রে বিমাগ্রহীতা এবং বিমাকারী উভয়ই বিমা কোম্পানি। বিমা কোম্পানির ঝুঁকির মাত্রা বেশি হলে পুনরায় বিমার মাধ্যমে ঝুঁকি কমানো হয়। 'মেরিন সিটি বিমা কোম্পানি' একার জন্য ৫,০০০ কর্মীর ঝুঁকি অনেক বেশি। ফলে 'পোর্ট সিটি বিমা কোম্পানি' সাথে বিমা চুক্তির মাধ্যমে ঝুঁকি বণ্টিত হয়েছে। ফলে মি. 'X'-এর ভবিষ্যৎ ক্ষতিপূরণ পাওয়ার সম্ভাবনাও বৃদ্ধি পেয়েছে। এটি পুনর্বিমা চুক্তির মূল উদ্দেশ্য। তাই উদ্দেশ্য ও বৈশিষ্ট্য বিবেচনায় বলা যায়, 'পোর্ট সিটি বিমা কোম্পানির'সাথে পুনর্বিমা চুক্তি করেছে।"
        }
      ]
    },
    {
      "number": "11",
      "uddipok": "জনাব রবিন বাবার বাড়িতে একই সাথে বসবাস করেন। ভূমিকম্পে বাড়িটি ক্ষতিগ্রস্ত হতে পারে ভেবে জনাব রবিন বাড়িটি বিমা করতে গেলে বিমা প্রতিষ্ঠান বাড়িটি বিমা করতে অস্বীকৃতি জানায়। পরে জনাব রবিনের বাবা বাড়িটি নিজ নামে বিমা করেন। বিমা করার পর জনাব রবিন বিমা প্রতিষ্ঠানকে না জানিয়ে বাড়িটি দ্বিতীয় তলার কাজ শেষ করতে গেলে বাড়িটি এক পাশে হেলে যায়। জনাব রবিনের বাবা বিমা দাবি করলে বিমা প্রতিষ্ঠান দাবিপূরণে অস্বীকৃতি জানায়।",
      "tag": "DIN.B 25",
      "sub_questions": [
        {
          "label": "ক",
          "question": "মৃত্যুহার পঞ্জি কী?",
          "explanation": "মৃত্যুহার পঞ্জি হলো অতীত মৃত্যুহারের নথিপত্রের ওপর ভিত্তি করে ভবিষ্যতের মৃত্যুহার সম্পর্কে ধারণা করার একটি কৌশল।"
        },
        {
          "label": "খ",
          "question": "ক্ষতিপূরণ নীতি বলতে কী বোঝায়?",
          "explanation": "যে নীতি অনুযায়ী বিমাচুক্তিতে উল্লেখ্য বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয় তাকে বিমা ব্যবসায়ে আর্থিক ক্ষতিপূরণের নীতি বলে। ঝুঁকি থেকে উদ্ভত ক্ষতি আর্থিকভাবে পূরণ করাই এ-নীতির মৌলিক কাজ। আর্থিক ক্ষতিপুরণের নীতি জীবনবিমার ক্ষেত্রে প্রযোজ্য নয়। কারণ, জীবনের ক্ষেত্রে ক্ষতি নিরূপণ করা যায় না। কিন্তু সম্পত্তির ক্ষেত্রে ক্ষতি নির্ণয় করা. যায়। তাই সম্পত্তির আর্থিক ক্ষতিপূরণের ক্ষেত্রেই এই নীতিটি প্রযোজ্য।"
        },
        {
          "label": "গ",
          "question": "উদ্দীপকে উল্লিখিত জনাব রবিনের বিমা প্রস্তাবে বিমা প্রতিষ্ঠান সম্মত হয়নি কোন নীতির কারণে? ব্যাখ্যা করো।",
          "explanation": "উদ্দীপকে বিমাযোগ্য স্বার্থের নীতি বিবেচনায় বিমা প্রতিষ্ঠান জনাব রবিনের বিমা চুক্তির প্রস্তাবে সম্মত হয়নি। বিমাযোগ্য স্বার্থ বলতে বিমাগ্রহীতার মালিকানা স্বত্ব বা আর্থিক স্বার্থকে বোঝায়। এজন্য বিমাকৃত বিষয়বস্তুর ক্ষতিতে বিমাগ্রহীতার আর্থিক ক্ষতির বিষয়টি জড়িত থাকে। বিমাযোগ্য স্বার্থ না থাকলে বিমা চুক্তি সম্পাদন করা যায় না। উদ্দীপকে জনাব রবিন যে বাড়িতে বাস করেন তা তার বাবার নামে ছিল। বাড়িটির প্রকৃত মালিক জনাব রবিনের বাবা। ভূমিকম্পজনিত ঝুঁকির কথা বিবেচনা করে জনাব রবিন বাড়িটি বিমা করার প্রস্তাব করেন। বিমা প্রতিষ্ঠান এ. বিমা চুক্তি করতে অস্বীকৃতি জানায়। এক্ষেত্রে বিমা প্রতিষ্ঠান বিমাযোগ্য স্বার্থের নীতির আলোকে বিমা প্রস্তাবটি প্রত্যাখ্যান করেছে। কারণ বাড়িটি ভূমিকম্পে ক্ষতিগ্রস্ত হলে প্রকৃতপক্ষে বাড়িটির মালিক জনাব রবিনের বাবা আর্থিকভাবে ক্ষতিগ্রস্ত হবেন। এটি জনাব রবিনের ওপর প্রত্যক্ষভাবে কোনো প্রভাব ফেলবে না। এরূপ বিষয় বিবেচনায় বিমা প্রতিষ্ঠান বাড়িটি বিমা করতে সম্মত হয়নি।"
        },
        {
          "label": "ঘ",
          "question": "উদ্দীপকে উল্লিখিত জনাব রবিনের বাবার ক্ষতিগ্রস্ত ঘরটি কি বিমাদাবি পাওয়ার যোগ্য? বিশ্লেষণ করো।",
          "explanation": "উদীপকে প্রত্যক্ষ কারণে ক্ষতিপূরণ ও সদ্বিশ্বাসের নীতি লঙ্ঘন হওয়ায় জনাব রবিনের বাবা বিমাদাবি আদায়ে অযোগ্য হবেন। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। এজন্য উভয় পক্ষ বিমা সম্পর্কিত সব গুরুত্বপূর্ণ তথ্য সঠিকভাবে দিতে বাধ্য থাকে। এতে উভয় পক্ষের মাঝে স্বচ্ছতা বজায় থাকে। বিমা প্রতিষ্ঠানও চুক্তিতে উল্লিখিত কারণে সৃষ্ট ক্ষতিতে ক্ষতিপূরণ প্রদান করে। উদ্দীপকে জনাব রবিনের বাবা নিজ মালিকানাধীন বাড়িটি বিমা করেন। এক্ষেত্রে বিষয়বস্তুর ক্ষতির সম্ভাব্য ঝুঁকি হিসেবে ভূমিকম্পকে উল্লেখ করা হয়েছে। পরবর্তীতে জনাব রবিনের বাবা বিমা প্রতিষ্ঠানকে না জানিয়ে বাড়িটির দ্বিতীয় তলার নির্মাণ কাজ করেন। ঐ সময় বাড়িটি এক পাশে হেলে যায়। এটি বিমা শর্তে অন্তর্ভুক্ত ছিল না। উল্লিখিত পরিস্থিতিতে জনাব রবিনের বাবা বিমাদাবি পাওয়ার অযোগ্য। কারণ বিমাকৃত বাড়িটির সম্ভাব্য ঝুঁকি হিসেবে ভূমিকম্পকে উল্লেখ করা হলেও তা পুনঃনির্মাণ ত্রুটির কারণে হেলে পড়ে। এর দ্বারা বিমা চুক্তির প্রত্যক্ষ কারণের নীতি ভঙ্গ করা হয়েছে। এছাড়া জনাব রবিনের বাবা বাড়ির পুনঃনির্মাণের বিষয়টি বিমা প্রতিষ্ঠানের কাছে গোপন করেছেন। এটি বিমা চুক্তির সদ্বিশ্বাসের সম্পর্ককে লঙ্ঘন করেছে। তাই বলা যায়, উল্লিখিত দুটি, কারণে জনাব রবিনের বাবা বিমাদাবি আদায় করতে পারবেন না।"
        }
      ]
    }
  ]
}