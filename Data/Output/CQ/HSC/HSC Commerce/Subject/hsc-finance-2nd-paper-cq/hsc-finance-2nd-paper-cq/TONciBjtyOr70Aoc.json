{
  "title": "রাজশাহী বোর্ড ২০১৭",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "গড়াই কো-অপারেটিভ ফাইন্যান্স লি. দেশের বিভিন্ন জায়গায় তার শাখা স্থাপন করে জনগণের কাছ থেকে টাকা সংগ্রহ করে থাকে। কিন্তু তাদের ওপর জনগণের আস্থা কম কারণ প্রতিষ্ঠানটি কোনো শক্তিশালী প্রতিষ্ঠানের অধীনে পরিচালিত হচ্ছে না। তাছাড়া প্রতিষ্ঠানটি আর্থিক সংকটে পড়লে উদ্ধার করার কেউ নেই। প্রতিষ্ঠানটি তাদের ব্যবসায়ের ভবিষ্যৎ নিয়ে অনেক চিন্তিত, সেইজন্য তাদের কাঠামো পরিবর্তন করে একটি শক্তিশালী ব্যাংকের অধীনে পরিচালিত হতে চায় যেটি তার ঋণ দানের শেষ আশ্রয়স্থল হিসেবে কাজ করবে।",
      "tag": "RB 17",
      "sub_questions": [
        {
          "label": "ক",
          "question": "ব্যাংকিং কী?",
          "explanation": "ব্যাংক সম্পাদিত সব কাজের সমষ্টিকে ব্যাংকিং বলা হয়।"
        },
        {
          "label": "খ",
          "question": "KYC কেন প্রয়োজন? ব্যাখ্যা করো।",
          "explanation": "গ্রাহকের পরিচয় সঠিকভাবে শনাক্ত করার জন্য KYC ফর্মের প্রয়োজন। ব্যাংক যে ফরমের মাধ্যমে গ্রাহক সম্পর্কিত প্রয়োজনীয় তথ্য সংগ্রহ করে তাকে KYC (Know Your Customer) ফরম বলা হয়। গ্রাহক কী উদ্দেশ্যে হিসাব খুলবেন, কেমন লেনদেন করবেন, কোনো অবৈধ কাজে জড়িত কিনা-তা এই ফরম-এর তথ্য থেকে বোঝা যায়। এসব উদ্দেশ্য অর্জনের জন্য ব্যাংক KYC ফরম সংরক্ষণ করে।"
        },
        {
          "label": "গ",
          "question": "গড়াই কো-অপারেটিভ ফাইন্যান্স লি. কোন ধরনের প্রতিষ্ঠান আলোচনা করো।",
          "explanation": "উদ্দীপকে গড়াই কো-অপারেটিভ ফাইন্যান্স লি.-একটি অতালিকাভুক্ত ব্যাংক। অতালিকাভুক্ত ব্যাংক বলতে কেন্দ্রীয় ব্যাংকের সংরক্ষিত তালিকায় অন্তর্ভুক্ত নয় এমন ব্যাংককে বোঝায়। এসব ব্যাংককে অ-তফসিলি ব্যাংকও বলা হয়। তবে এই ধরনের ব্যাংকের ওপর কেন্দ্রীয় ব্যাংকের প্রত্যক্ষ নিয়ন্ত্রণ না থাকলেও পরোক্ষ নিয়ন্ত্রণ অবশ্যই বজায় থাকে। উদ্দীপকে গড়াই কো-অপারেটিভ ফাইন্যান্স লি. নিজস্ব শাখা অফিসের মাধ্যমে মানুষের কাছ থেকে অর্থ সংগ্রহ করছে। তবে তারা কোনো শক্তিশালী প্রতিষ্ঠানের অধীনে পরিচালিত হচ্ছে না। সুতরাং গড়াই কো- অপারেটিভ ব্যাংকটি সরাসরি কেন্দ্রীয় ব্যাংকের অধীনে নয়। ফলে আর্থিক সংকটে পড়লে ব্যাংকটি কেন্দ্রীয় ব্যাংক থেকে ঋণ নিতে পারবে না। সাধারণত অতালিকাভুক্ত ব্যাংকসমূহ কেন্দ্রীয় ব্যাংক থেকে ঋণের শেষ আশ্রয়স্থলের সুবিধাটি পায় না। এসব বৈশিষ্ট্য বিবেচনায় বলা যায়, গড়াই কো-অপারেটিভ ফাইন্যান্স লি. প্রতিষ্ঠানটি কেন্দ্রীয় ব্যাংকের আওতাভুক্ত নয়। তাই প্রতিষ্ঠানটি একটি অ-তফসিলি বা অতালিকাভুক্ত ব্যাংক।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটি তার কাঠামো পরিবর্তনের ফলে দেশের অর্থনৈতিক উন্নয়নে কী বেশি ভূমিকা রাখতে পারবে? সপক্ষে যুক্তি দাও।",
          "explanation": "উদ্দীপকের প্রতিষ্ঠানটির কাঠামো পরিবর্তন করে অতালিকাভুক্ত থেকে তালিকাভুক্ত ব্যাংকে পরিণত করা হলে সেটি দেশের অর্থনৈতিক উন্নয়নে বেশি ভূমিকা রাখতে পারবে বলে আমি মনে করি। তালিকাভুক্ত ব্যাংক বলতে কেন্দ্রীয় ব্যাংকের সংরক্ষিত তালিকায় অন্তর্ভুক্ত ব্যাংককে বোঝায়। এসব ব্যাংককে কেন্দ্রীয় ব্যাংকের নির্দেশনা মেনে চলতে হয়। এর ফলে কেন্দ্রীয় ব্যাংক থেকে প্রয়োজনীয় আর্থিক, নীতিগত ও প্রশাসনিক সুবিধা পাওয়া যায়। উদ্দীপকে গড়াই কো-অপারেটিভ ফাইন্যান্স লি. জনগণের কাছ থেকে আমানত সংগ্রহ করে। প্রতিষ্ঠানটি কেন্দ্রীয় ব্যাংকের তালিকাভুক্ত নয়। এজন্য এর প্রতি মানুষের আস্থা কম। এই সমস্যা সমাধানের জন্য প্রতিষ্ঠানটি তার কাঠামো পরিবর্তন করার মাধ্যমে অতালিকাভুক্ত ব্যাংক থেকে তালিকাভুক্ত ব্যাংকে পরিণত হতে চায়। কাঠামোগত এ পরিবর্তনের ফলে জনগণের আস্থা অর্জন করা ব্যাংকটির জন্য সহজ হবে। কেন্দ্রীয় ব্যাংকের প্রত্যক্ষ নিয়ন্ত্রণে থাকলে প্রতিষ্ঠানটির বিনিয়োগে স্বচ্ছতা আসবে। এটির আর্থিক সংকটে কেন্দ্রীয় ব্যাংক ঋণের শেষ আশ্রয়স্থল হিসেবে কাজ করবে। ফলে ব্যাংকটি তার কাজের পরিধি বাড়াতে পারবে। তাই এটি দেশের অর্থনীতিতে ইতিবাচক ভূমিকা রাখবে বলে আমি মনে করি।"
        }
      ]
    },
    {
      "number": "2",
      "uddipok": "ঢাকার ব্যাংক পাড়ায় একটি বড় ব্যাংক আছে যাকে ব্যাংকদের মুরব্বি বলা হয়। ঢাকা ছাড়াও দেশের বিভিন্ন অঞ্চলে আঞ্চলিক কার্যালয় আছে যা তার কার্যক্রম পরিচালনায় সহায়তা করে। সব কার্যালয়ে একটি নির্দিষ্ট কক্ষ থাকে যেখানে আন্তঃব্যাংকিং নিষ্পত্তির জন্য প্রতিদিন সকল ব্যাংকের চেক, ড্রাফট ইত্যাদি এসে জমা হয়।",
      "tag": "DB 17,RB 17",
      "sub_questions": [
        {
          "label": "ক",
          "question": "ব্যাংক হার কী?",
          "explanation": "কেন্দ্রীয় ব্যাংক যে হারে বাণিজ্যিক ব্যাংকগুলোর ঋণপত্র বা বিলসমূহ বাট্টাকরণ করে তাই ব্যাংক হার।"
        },
        {
          "label": "খ",
          "question": "ঋণ নিয়ন্ত্রণ বলতে কী বোঝায়?",
          "explanation": "ঋণের পরিমাণ কাম্য মাত্রায় বজায় রাখাকে ঋণ নিয়ন্ত্রণ বলে। প্রতিটি ব্যক্তি ও প্রতিষ্ঠান স্ব-স্ব ক্ষেত্রে ঋণ নিয়ন্ত্রণের চেষ্টা করে। দেশের সামগ্রিক ঋণের পরিমাণ কাম্য মাত্রায় বজায় রাখার জন্য কেন্দ্রীয় ব্যাংক দায়িত্ব পালন করে। ব্যাংক ঋণ বাজারে অর্থ যোগানের গুরুত্বপূর্ণ উৎস। তাই এই ঋণকে কাম্য মাত্রায় বজায় রাখতে ঋণ নিয়ন্ত্রণ গুরুত্বপূর্ণ।"
        },
        {
          "label": "গ",
          "question": "উদ্দীপকে যে ব্যাংকের কথা বলা হয়েছে তা আলোচনা করো।",
          "explanation": "উদ্দীপকের আলোচিত ব্যাংকটি দেশের কেন্দ্রীয় ব্যাংক। জনকল্যাণের উদ্দেশ্যে সরকারি নিয়ন্ত্রণে পরিচালিত দেশের একক ব্যাংকিং প্রতিষ্ঠান হলো কেন্দ্রীয় ব্যাংক। এই ব্যাংক দেশের বিভিন্ন অঞ্চলে আঞ্চলিক কার্যালয় স্থাপনের মাধ্যমে তালিকাভুক্ত ব্যাংকসমূহের কাজ নিয়ন্ত্রণ ও তদারকি করে। উদ্দীপকে উল্লেখ্য ঢাকার ব্যাংকপাড়ায় একটি বড় ব্যাংক অবস্থিত, যাকে অন্য ব্যাংকসমূহের মুরব্বি বলা হয়। ব্যাংকটি ঢাকা ছাড়াও দেশের বিভিন্ন অঞ্চলে কার্যালয় স্থাপনের মাধ্যমে কার্যক্রম পরিচালনা করে। এছাড়া ব্যাংকটির প্রতিটি কার্যালয়ে অন্য ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির জন্য প্রতিদিন চেক, ড্রাফট প্রভৃতি জমা হয়। সুতরাং ব্যাংকটি আন্তঃব্যাংকিং দেনা-পাওনা নিষ্পত্তিতে নিকাশঘরের দায়িত্ব পালন করে, যা কেন্দ্রীয় ব্যাংকের অন্যতম বৈশিষ্ট্য।"
        },
        {
          "label": "ঘ",
          "question": "উদ্দীপকে উল্লিখিত যে কার্যাবলির কথা উল্লেখ করা হয়েছে তা কি অন্যান্য ব্যাংক করতে পারে? উত্তরের সপক্ষে যুক্তি দাও।",
          "explanation": "উদ্দীপকে উল্লিখিত ব্যাংকটির নিকাশঘরের কাজ শুধু কেন্দ্রীয় ব্যাংক দ্বারা পরিচালিত হয় বিধায় তা অন্যান্য ব্যাংক পরিচালনা করতে পারে না। নিকাশঘর হলো কেন্দ্রীয় ব্যাংক কর্তৃক নিয়ন্ত্রিত ও পরিচালিত আন্তঃব্যাংকিং দেনা-পাওনা নিষ্পত্তির স্থান। নির্দিষ্ট এলাকায় অবস্থিত তালিকাভুক্ত ব্যাংকগুলোর মধ্যকার চেক, ড্রাফট, বিল প্রভৃতি লেনদেন থেকে সৃষ্ট দেনা-পাওনা নিকাশঘর নিষ্পত্তি করে। উদ্দীপকে ঢাকার ব্যাংকপাড়ায় অবস্থিত কেন্দ্রীয় ব্যাংক দেশের বিভিন্ন অঞ্চলে কার্যালয় আছে। এসব কার্যালয়ের মাধ্যমে ব্যাংকটি তার কার্যক্রম পরিচালনা করছে। তালিকাভুক্ত ব্যাংকের মধ্যকার দেনা-পাওনা নিষ্পত্তির কাজটিও মূলত এ ব্যাংক করে। অন্য ব্যাংকসমূহের মুরব্বি নামে পরিচিত উদ্দীপকের কেন্দ্রীয় ব্যাংকটি নিকাশঘরের কার্যক্রম পরিচালনা করে। কেন্দ্রীয় ব্যাংক এই কাজটি সম্পাদনের একক অধিকারী প্রতিষ্ঠান। সুতরাং, উপরে উল্লিখিত নিকাশঘরের কাজটি অন্য ব্যাংক করতে পারে না।"
        }
      ]
    },
    {
      "number": "3",
      "uddipok": "মধুমতি ব্যাংক ঢাকার আগারগাঁও শাখার মাধ্যমে দীর্ঘদিন যাবৎ তার ব্যাংকিং কার্যক্রম পরিচালনা করে আসছে। আগারগাঁও এর পাে পাশেই 'রূপায়ণ গার্ডেন সিটি' নামে একটি নতুন আবাসিক এলাকা গড়ে উঠেছে। সেখানে নতুন নতুন স্কুল- কলেজ, হাসপাতাল এবং শপিং মলও গড়ে উঠেছে। এলাকাবাসীর সুবিধার কথা বিবেচনা করে মধুমতি ব্যাংক 'রূপায়ণ গার্ডেন সিটি'র পাশেই একটি শাখা স্থাপনের সিদ্ধান্ত নেয়।",
      "tag": "RB 17",
      "sub_questions": [
        {
          "label": "ক",
          "question": "বাণিজ্যিক ব্যাংকের সংজ্ঞা দাও।",
          "explanation": "বাণিজ্যিক ব্যাংক হলো একটি আর্থিক প্রতিষ্ঠান যা জনগণের কাছ থেকে কম সুদে আমানত সংগ্রহ করে তার চেয়ে বেশি সুদে অন্য ব্যক্তি বা প্রতিষ্ঠানকে ঋণ দেয়।"
        },
        {
          "label": "খ",
          "question": "বাণিজ্যিক ব্যাংক ঋণ আমানত সৃষ্টি করে'- ব্যাখ্যা করো।",
          "explanation": "ঋণগ্রহীতাকে দেওয়া অর্থ থেকে বাণিজ্যিক ব্যাংক ঋণ আমানত সৃষ্টি করে। ব্যাংক কোনো ব্যক্তি বা প্রতিষ্ঠানকে ঋণ মঞ্জুর করলে সরাসরি নগদ অর্থ দেয় না। ঋণগ্রহীতাকে ব্যাংকে একটি হিসাব খুলতে হয়। ব্যাংক এ হিসাবে ঋণের অর্থ স্থানান্তর করে। চেকের মাধ্যমে সেখান থেকে ঋণগ্রহীতা তার প্রয়োজনীয় অর্থ উত্তোলন করেন। এভাবে ঋণ থেকে ব্যাংকগুলো আমানত সৃষ্টি করে।"
        },
        {
          "label": "গ",
          "question": "উদ্দীপকে উল্লিখিত মধুমতি ব্যাংক সাংগঠনিক কাঠামোর ভিত্তিতে কোন ধরনের ব্যাংক তা আলোচনা করো।",
          "explanation": "উদ্দীপকের মধুমতি ব্যাংক সাংগঠনিক কাঠামোর ভিত্তিতে একটি শাখা ব্যাংক। শাখা ব্যাংক অনেক শাখার মাধ্যমে ব্যাংকিং কার্যক্রম পরিচালনা করে। এসব ব্যাংক একটি প্রধান কার্যালয়ের মাধ্যমে পরিচালিত হয়। আমাদের দেশের ব্যাংকিং ব্যবস্থাকে শাখা ব্যাংক ব্যবস্থা বলা হয়। উদ্দীপকের মধুমতি ব্যাংক ঢাকার আগারগাঁও শাখার মাধ্যমে ব্যাংকিং কাজ পরিচালনা করছে। বর্তমানে আগারগাঁও এর পাশে নতুন আবাসিক এলাকা \"রূপায়ণ গার্ডেন সিটি\" গড়ে উঠেছে। এলাকাবাসীর কথা বিবেচনা করে মধুমতি ব্যাংক রূপায়ণ গার্ডেন সিটির পাশে নতুন শাখা স্থাপনের সিদ্ধান্ত নেয়। মূলত শাখা ব্যাংকই একাধিক শাখার মাধ্যমে ব্যাংকিং কাজ পরিচালনা করতে পারে। এছাড়া মধুমতি ব্যাংক একটি প্রধান কার্যালয়ের তত্ত্বাবধানে এবং একাধিক শাখার মাধ্যমে ব্যাংকিং কাজ পরিচালনা করছে। এসব বিষয় বিবেচনা করে বলা যায়, সাংগঠনিক কাঠামোর ভিত্তিতে মধুমতি ব্যাংক একটি শাখা ব্যাংক।"
        },
        {
          "label": "ঘ",
          "question": "মধুমতি ব্যাংকের নতুন শাখা স্থাপনের যৌক্তিকতা বিশ্লেষণ করো।",
          "explanation": "উদ্দীপকে মধুমতি ব্যাংকের নতুন শাখা স্থাপনের সিদ্ধান্তটি যৌক্তিক। শাখা ব্যাংক ব্যবস্থায় একটি কেন্দ্রীয় অফিস থাকে। এই কেন্দ্রীয় কার্যালয়ের অধীনে থেকে এই ব্যাংক দেশে-বিদেশে শাখা খুলে ব্যাংকিং কাজ পরিচালনা করে। এই ব্যাংকিং ব্যবস্থাকে ব্রিটিশ ব্যাংকিং পদ্ধতিও বলা হয়। উদ্দীপকে মধুমতি ব্যাংক আগারগাঁও শাখার মাধ্যমে ব্যাংকিং কাজ পরিচালনা করছে। সম্প্রতি নতুন আবাসিক এলাকা 'রূপায়ণ গার্ডেন সিটি'র পাশেও ব্যাংকটি শাখা স্থাপনের সিদ্ধান্ত নেয়। মধুমতি ব্যাংক নতুন শাখার মাধ্যমে নতুন গ্রাহক সৃষ্টি করতে পারবে। কারণ নতুন আবাসিক এলাকার অনেকেই ব্যাংকে হিসাব খুলে আমানত রাখবে। এতে ব্যাংকের আর্থিক মূলধন গঠিত হবে। অন্যদিকে প্রয়োজনের সময় জনগণ ঋণ নিবে। এক্ষেত্রে ব্যাংকও ঋণের বিপরীতে সুদ পাবে। ফলে ব্যাংকের মুনাফা বাড়বে। তাই বলা যায়, মধুমতি ব্যাংকের নতুন শাখা স্থাপনের সিদ্ধান্তটি সঠিক হয়েছে।"
        }
      ]
    },
    {
      "number": "4",
      "uddipok": "খুলনার মি. সালেক একজন চাকরিজীবী। মাসিক ব্যয় করার পর তিনি কিছু কিছু সঞ্চয় করেন এবং চিত্রা ব্যাংকে একটি হিসাব খুলে নির্দিষ্ট সময়ের জন্য অর্থ জমা রাখেন। তিনি হিসাব খোলার পর পরই অর্থ উত্তোলন করতে ব্যাংকে গেলে শর্ত পূরণ হয়নি বলে ব্যাংক তাকে টাকা দিতে অপারগতা জানায়। এতে তিনি ক্ষুদ্ধ হয়ে নিয়মিত অর্থ জমা ও উত্তোলন করা যায় এমন একটি হিসাবে অর্থ জমা রাখার সিদ্ধান্ত গ্রহণ করেন।",
      "tag": "RB 17",
      "sub_questions": [
        {
          "label": "ক",
          "question": "ব্যাংক হিসাব কী?",
          "explanation": "গ্রাহকের নামে যে হিসাব খুলে ব্যাংক গ্রাহককে অর্থ লেনদেন ও অন্যান্য ব্যাংকিং সেবা পাওয়ার সুযোগ দেয় তাকে ব্যাংক হিসাব বলা হয়।"
        },
        {
          "label": "খ",
          "question": "একজন ছাত্রের জন্য কোন ধরনের হিসাব উপযোগী? ব্যাখ্যা দাও।",
          "explanation": "একজন ছাত্রের জন্য সঞ্চয়ী হিসাব উপযোগী। ছাত্রদের সঞ্চয়ে উৎসাহী করতে এ ধরনের হিসাব খোলার সুযোগ দেওয়া হয়। এ হিসাবে আমানতকারী দিনে যতবার ইচ্ছা অর্থ জমা দিতে পারে। কিন্তু নির্দিষ্ট নিয়মের বাইরে অর্থ উঠাতে পারবে না। তাই ছাত্ররা তাদের খরচের টাকা থেকে কিছু অর্থ বাঁচিয়ে এ হিসাবে জমা রাখতে পারে।"
        },
        {
          "label": "গ",
          "question": "নির্দিষ্ট সময়ের জন্য মি. সালেক ব্যাংকে কোন ধরনের হিসাব খুলেছেন?",
          "explanation": "উদ্দীপকে মি. সালেক নির্দিষ্ট সময়ের জন্য স্থায়ী হিসাব খুলেছেন। এ হিসাবে একটি নির্দিষ্ট সময়ের জন্য টাকা জমা রাখা যায়। উক্ত সময়ের আগে হিসাব থেকে অর্থ উত্তোলন করা যায় না। এক্ষেত্রে গ্রাহকরা অন্যান্য হিসাবের তুলনায় বেশি হারে সুদ পায়। উদ্দীপকে মি. সালেক একজন চাকরিজীবী। তিনি প্রতি মাসে কিছু টাকা সঞ্চয় করতে পারেন। চিত্রা ব্যাংকে একটি হিসাব খুলে তিনি নির্দিষ্ট সময়ের জন্য অর্থ জমা রাখেন। হিসাব খোলার পর তিনি অর্থ উত্তোলন করতে গেলে ব্যাংক এতে অপারগতা জানায়। সাধারণত স্থায়ী হিসাবের ক্ষেত্রেই গ্রাহকরা নির্দিষ্ট সময়ের জন্য অর্থ জমা রাখেন। মি. সালেকও নির্দিষ্ট সময়ের জন্য অর্থ জমা রেখেছেন। তবে মেয়াদ উত্তীর্ণ হওয়ার আগে তিনি এ অর্থ উত্তোলন করতে পারবেন না। তবে তিনি বেশি হারে সুদ পাবেন। এসব বৈশিষ্ট্য বিবেচনায় বলা যায়, মি. সালেকের ব্যাংক হিসাবটি হলো স্থায়ী হিসাব।"
        },
        {
          "label": "ঘ",
          "question": "নিয়মিত অর্থ জমা রাখা ও উত্তোলনের বিষয়ে মি. সালেক যে সিদ্ধান্ত গ্রহণ করেছেন তা কতটুকু বাস্তবসম্মত। যুক্তিসহ ব্যাখ্যা করো।",
          "explanation": "সঞ্চয়ী হিসাবের মাধ্যমে নিয়মিত অর্থ জমা রাখা ও উত্তোলনের বিষয়ে মি. সালেকের সিদ্ধান্তটি যথেষ্ট বাস্তবসম্মত। সঞ্চয়ী হিসাবে দিনে যতবার খুশি অর্থ জমা দেওয়া যায়। এই হিসাব খোলার জন্য ন্যূনতম জমার কোনো নির্দিষ্ট সীমা নেই। স্বল্প বা স্থায়ী আয়ের ব্যক্তিদের জন্য এ হিসাব বিশেষ উপযোগী। বর্তমানে প্রায় সব ব্যাংকই এই হিসাব থেকে যতবার খুশি অর্থ উত্তোলনের সুযোগ দেয়। উদ্দীপকে মি. সালেক তার সঞ্চিত অর্থ চিত্রা ব্যাংকের স্থায়ী হিসাবে জমা রাখেন। হিসাব খোলার পর তিনি অর্থ উত্তোলন করতে গেলে ব্যাংক তা দিতে অস্বীকৃতি জানায়। সাধারণত স্থায়ী হিসাব থেকে নির্দিষ্ট সময়ের আগে জমাকৃত অর্থ উত্তোলনের সুযোগ থাকে না। তাই তিনি নিয়মিত অর্থ জমা ও উত্তোলন করা যায় এমন হিসাব খোলার সিদ্ধান্ত নেন। মি. সালেক স্থায়ী হিসাবের পরিবর্তে সঞ্চয়ী হিসাবের মাধ্যমে এ সুবিধা পেতে পারেন। সঞ্চয়ী হিসাব থেকে অর্থ উত্তোলনের ক্ষেত্রে কোনো বিধি-নিষেধ নেই। তাই সঞ্চয়ের পাশাপাশি যেকোনো সময়ে সহজে অর্থ উত্তোলনের সুযোগ পাওয়া যায়। তাই বলা যায়, চিত্রা ব্যাংকে সঞ্চয়ী হিসাব খুলে মি. সালেক তার সিদ্ধান্তটি বাস্তবায়ন করতে পারবেন।"
        }
      ]
    },
    {
      "number": "5",
      "uddipok": "রূপসা ব্যাংকের কাছে A ফার্মের ব্যবস্থাপক চলতি মূলধনের চাহিদা পূরণের জন্য দুই কোটি টাকার ঋণের আবেদন করেন এবং B কোম্পানি লি. একটি উৎপাদনমুখী প্রতিষ্ঠান যেটি পাঁচটি ভিন্ন ধরনের প্রকল্পের জন্য দুই কোটি টাকা ঋণের আবেদন করেন যার প্রতিটির খরচ চল্লিশ লাখ টাকা। রূপসা ব্যাংক শুধু একই প্রকল্পে ঋণ না দিয়ে বিভিন্ন প্রকল্পে ঋণ দিয়ে থাকে।",
      "tag": "RB 17",
      "sub_questions": [
        {
          "label": "ক",
          "question": "ব্যাংক তহবিল কী?",
          "explanation": "ব্যবসায়িক প্রয়োজনে নিজস্ব বা বহিস্থ উৎস থেকে সংগৃহীত অর্থই হলো ব্যাংক তহবিল।"
        },
        {
          "label": "খ",
          "question": "ঋণ মঞ্জুরের কালে গ্রাহকের চরিত্র বিবেচনা করতে হয় কেন? ব্যাখ্যা করো।",
          "explanation": "ঋণের অর্থ ফেরত পাওয়ার নিশ্চয়তা যাচাই করার জন্য ব্যাংক ঋণ মঞ্জুর করতে ঋণগ্রহীতার চরিত্র বিবেচনা করে। ঋণগ্রহীতার সুনাম ও সততা যাচাই করে দেখা উচিত। কোনো ব্যক্তির সামাজিক সুনাম ও সততা না থাকলে তাকে ঋণ মঞ্জুর করা উচিত নয়। এরূপ ব্যক্তিকে ঋণ দিলে উক্ত ঋণের টাকা ফেরত পেতে ব্যাংককে যথেষ্ট ঝামেলার সম্মুখীন হতে হয়। এজন্য ঋণ মঞ্জুরকালে ব্যাংক গ্রাহকের চরিত্র বিবেচনা করে।"
        },
        {
          "label": "গ",
          "question": "উদ্দীপকে উল্লিখিত রূপসা ব্যাংকটি ঋণ মঞ্জুরের সময় কোন বিষয়টি অধিক গুরুত্ব দিয়ে থাকে? ব্যাখ্যা করো।",
          "explanation": "উদ্দীপকে রূপসা ব্যাংকটি ঋণ মঞ্জুরের সময় প্রকল্পের বৈচিত্রায়নের ওপর বেশি গুরুত্ব দেয়। ঋণ প্রদানে বৈচিত্রায়ন বলতে একই ধরনের প্রকল্পের পরিবর্তে একাধিক খাতকে গুরুত্ব দেওয়াকে বোঝায়। এর মাধ্যমে ঝুঁকি কমানো যায়। উদ্দীপকে রূপসা ব্যাংকের কাছে A ও B প্রতিষ্ঠান ঋণের জন্য আবেদন করেছে। A প্রতিষ্ঠান চলতি মূলধনের চাহিদা পূরণের জন্য ঋণের আবেদন করেছে। অপরদিকে, B প্রতিষ্ঠান পাঁচটি ভিন্ন ধরনের প্রকল্পের জন্য ঋণের আবেদন করেছে। রূপসা ব্যাংক সাধারণত একই প্রকল্পে ঋণ না দিয়ে বিভিন্ন প্রকল্পে ঋণ দেয়। এতে কোনো একটি খাতে লোকসান হলেও অন্যান্য প্রকল্প থেকে পাওয়া মুনাফার মাধ্যমে তারা ক্ষতি পুষিয়ে নেওয়ার সুযোগ পাবে। তাই বলা যায়, রূপসা ব্যাংক বৈচিত্রায়নের নীতিটি অনুসরণ করেছে।"
        },
        {
          "label": "ঘ",
          "question": "উদ্দীপকে উল্লিখিত রূপসা ব্যাংকের দুইটি ঋণের মধ্যে কোন ঋণটি অধিক ঝুঁকিপূর্ণ? যুক্তি সহকারে ব্যাখ্যা করো।",
          "explanation": "উদ্দীপকে A প্রতিষ্ঠানকে ঋণ দেওয়া রূপসা ব্যাংকের জন্য বেশি ঝুঁকিপূর্ণ। ঝুঁকি এড় এড়ানোর জন্য ঋণ মঞ্জুরকালে ব্যাংক তার নিজের তারল্য, প্রকল্পের বৈচিত্রতা, জামানতের পরিমাণ, ঋণ নেওয়ার উদ্দেশ্য প্রভৃতি বিবেচনা করে। ঋণ দেওয়ার ক্ষেত্রে সঠিক সিদ্ধান্ত নিতে ভুল হলে ঋণের টাকা ফেরত পেতে ব্যাংকগুলোকে অনেক ঝামেলায় পড়তে হয়। উদ্দীপকে রূপসা ব্যাংকের কাছে A প্রতিষ্ঠান চলতি মূলধনের চাহিদা পূরণের জন্য ঋণের আবেদন করেছে। অপরদিকে B প্রতিষ্ঠান তাদের পাঁচটি ভিন্ন ভিন্ন প্রকল্পের জন্য ঋণের আবেদন করেছে। প্রতিষ্ঠান দুটির প্রত্যেকেই দুই কোটি টাকার ঋণের জন্য আবেদন করেছে। উদ্দীপকে A প্রতিষ্ঠান ঋণ নিয়ে প্রতিষ্ঠানের চলতি মূলধন হিসেবে বিনিয়োগ করবে। ফলে প্রতিষ্ঠানের লোকসান হলে ব্যাংক কর্তৃক প্রদত্ত ঋণ পরিশোধ করা তাদের জন্য কঠিন হয়ে পড়বে। অন্যদিকে B প্রতিষ্ঠান ঋণ নিয়ে তা পাঁচটি ভিন্ন ক্ষেত্রে বিনিয়োগ করবে। ফলে কোনো কারণে একটি প্রকল্পে লোকসান হলেও অন্যগুলোয় মুনাফা করার সুযোগ থাকবে। সুতরাং বলা যায়, A প্রতিষ্ঠানকে ঋণ দেওয়া হলে ব্যাংককে বেশি ঝুঁকি বহন করতে হবে।"
        }
      ]
    },
    {
      "number": "6",
      "uddipok": "জনাব সোহেল খুলনায় 'সোহেল এ্যাপারেলস লি.' নামে একটি গার্মেন্টস পরিচালনা করেছেন। যুক্তরাষ্ট্রের একাটি অর্ডারের বিপরীতে তিনি ছয় লাখ ডলারের একটি ড্রাফট পেয়েছেন। অন্যদিকে স্বীকৃতি দিয়ে যুক্তরাজ্য থেকে আমদানিককৃত সাত লাখ টাকার কাপড়ের মূল্য তাকে দ্রুত পরিশোধ করতে হবে।",
      "tag": "RB 17",
      "sub_questions": [
        {
          "label": "ক",
          "question": "বৈদেশিক বিনিময় কী?",
          "explanation": "বৈদেশিক বিনিময় বলতে সাধারণত এক দেশের সাথে অন্য দেশের লেনদেন বা বিনিময়কে বোঝায়।"
        },
        {
          "label": "খ",
          "question": "আমদানি-রপ্তানির ক্ষেত্রে বিনিময় হার নির্ধারণ গুরুত্বপূর্ণ কেন? ব্যাখ্যা করো।",
          "explanation": "আমদানি-রপ্তানি ব্যবসায়ের ক্ষেত্রে পণ্যের মূল্য পরিশোধের জন্য বিনিময় হার নির্ধারণ করা গুরুত্বপূর্ণ। সাধারণত দুটি দেশের মুদ্রার মূল্যের তুলনা করে বিনিময় হার নির্ধারিত হয়। পৃথিবীর প্রায় প্রতিটি দেশের নিজস্ব মুদ্রা আছে। তাই সাধারণত এক দেশের মুদ্রা অন্য দেশে ব্যবহার করা যায় না। এজন্য বৈদেশিক লেনদেন নিষ্পত্তি করতে মুদ্রার বিনিময় হার নির্ধারণ করা প্রয়োজন।"
        },
        {
          "label": "গ",
          "question": "রপ্তানির বিপরীতে গৃহীত ড্রাফটের অর্থ জনাব সোহেল কীভাবে সংগ্রহ করবে ব্যাখ্যা করো।",
          "explanation": "উদ্দীপকে রপ্তানির বিপরীতে গৃহীত ড্রাফটটি ব্যাংকে ভাঙ্গিয়ে জনাব সোহেল অর্থ সংগ্রহ করবেন। ব্যাংক ড্রাফট হলো একটি হস্তান্তরযোগ্য ঋণের দলিল যা চাহিবামাত্র হস্তান্তর করা যায়। প্রাপক এ ড্রাফটের অর্থ সরাসরি ব্যাংক থেকে সংগ্রহ করতে পারেন। উদ্দীপকে জনাব সোহেল \"সোহেল এ্যাপারেলস লি.” নামে একটি গার্মেন্টস পরিচালনা করছেন। যুক্তরাষ্ট্র থেকে একটি অর্ডারের বিপরীতে তিনি ছয় লাখ ডলারের একটি ড্রাফট পেয়েছেন। সুতরাং উক্ত অর্ডারের বিপরীতে তিনি ব্যাংক ড্রাফট পেয়েছেন। আমদানিকারক যখন ব্যাংক ড্রাফট পাঠিয়েছেন তখন তাকে কমিশনসহ সম্পূর্ণ অর্থ ব্যাংকে জমা দিতে হয়েছে। তাই বলা যায়, জনাব সোহেল ব্যাংক ড্রাফটটি ব্যাংকে জমা দিয়ে তার পাওনা অর্থ সংগ্রহ করতে পারবেন।"
        },
        {
          "label": "ঘ",
          "question": "যুক্তরাজ্য থেকে আমদানিককৃত কাপড়ের মূল্য দ্রুত পরিশোধে সোহেল কোন পদ্ধতি ব্যবহার করতে পারেন বলে তুমি মনে করো? যুক্তি দাও।",
          "explanation": "যুক্তরাজ্য থেকে আমদানিকৃত কাপড়ের মূল্য দ্রুত পরিশোধে জনাব সোহেল বৈদেশিক বিনিময় বিল (Bill of exchange) ব্যবহার করতে পারেন বলে আমি মনে করি। এরূপ বিলের মাধ্যমে পাওনাদার অর্থ পরিশোধের জন্য বিদেশি দেনাদারের ওপর একটি শর্তহীন লিখিত নির্দেশ দিতে পারেন। আমদানিকারক বিলে স্বীকৃতি দিলে তা বৈধ বিলে পরিণত হয়। ফলে রপ্তানিকারক তা ব্যাংকে জমা দিয়ে অথবা আগাম বাট্টা বা বিক্রি করে অর্থ সংগ্রহ করতে পারেন। উদ্দীপকে জনাব সোহেল খুলনায় একটি গার্মেন্টস পরিচালনা করছেন। ব্যবসায়ের প্রয়োজনে তাকে যুক্তরাজ্য থেকে কাপড় আমদানি করতে হয়েছে। তাই আমদানিকৃত কাপড়ের মূল্য তাকে দ্রুত পরিশোধ করতে হবে। জনাব সোহেল বৈদেশিক বিনিময় বিলের মাধ্যমে কাপড়ের মূল্য দ্রুত পরিশোধ করতে পারবেন। তিনি বিলে স্বীকৃতি দিলে তা বৈধ বিলে পরিণত হবে। ফলে রপ্তানিকারক বিলটি ব্যাংকে বাট্টাকরণ (Discounting) করে মেয়াদপূর্তির আগেই অর্থ সংগ্রহ করতে পারবেন। সুতরাং বলা যায়, জনাব সোহেল বৈদেশিক বিনিময় বিলে স্বীকৃতি দিয়ে দ্রুত পণ্যমূল্য পরিশোধ করতে পারবেন।"
        }
      ]
    },
    {
      "number": "7",
      "uddipok": "Z' ব্যাংক লিমিটেড কেনাকাটার সুবিধার্থে গ্রাহকদের এক ধরনের কণ্ঠ সরবরাহ করে। ভবিষ্যতে গ্রাহক সেবা আরো উন্নত করার লক্ষ্যে ব্যাংকটি যখন যেখানে প্রয়োজন সেখানেই গ্রাহককে নগদ অর্থ উত্তোলনের সুযোগ দিয়ে এক ধরনের কার্ড ইস্যুর ব্যবস্থা গ্রহণ করেছে।",
      "tag": "RB 17",
      "sub_questions": [
        {
          "label": "ক",
          "question": "ইলেট্রনিক ব্যাংকিং কী?",
          "explanation": "উন্নত প্রযুক্তিনির্ভর কম্পিউটারাইজড প্রক্রিয়ার মাধ্যমে দ্রুত নির্ভুলভাবে ব্যাংকিং কাজ পরিচালনা করাই হলো ইলেকট্রনিক ব্যাংকিঃ"
        },
        {
          "label": "খ",
          "question": "স্বয়ংক্রিয় নিকাশঘর বলতে কী বোঝায়? ব্যাখ্যা করো।",
          "explanation": "স্বয়ংক্রিয় নিকাশ ঘর হলো এক ধরনের আধুনিক সেবা পা যেখানে বিভিন্ন প্রতিষ্ঠানের লেনদেনগুলো ইলেকট্রনিক উপায়ে বিনিময় নিষ্পত্তি হয়। এ পদ্ধতিতে ইলেকট্রনিক উপায়ে ব্যাংকগুলোর মধ্যে মেশিনের সাহাে কাগজবিহীন লেনদেন হয়। এক্ষেত্রে মেশিনের সাহায্যে লেনদেনগুে রেকর্ডভুক্ত হয়। এভাবে একটি একাউন্টকে ডেবিট এবং অ একাউন্টকে ক্রেডিট করে আন্তঃব্যাংকিং লেনদেন শেষ করা হয় এভাবেই স্বয়ংক্রিয় নিকাশ ঘরের কাজ হয়।"
        },
        {
          "label": "গ",
          "question": "Z ব্যাংক লি. গ্রাহকদের সুবিধার্থে কী ধরনের কার্ড সরবরাহ করেছে? ব্যাখ্যা করো।",
          "explanation": "উদ্দীপকে 'Z' ব্যাংক লি. গ্রাহকদের সুবিধার্থে ATM কার্ড ত ডেবিট ও ক্রেডিট কার্ড সরবরাহ করেছে। ব্যাংক জমা থেকে উত্তোলন বা ফান্ড স্থানান্তরের জন্য ব্যাংক ত গ্রাহকদের চুম্বকীয় শক্তিসম্পন্ন যে প্লাস্টিক কার্ড সরবরাহ করে তা হে ডেবিট কার্ড। অপরদিকে, ব্যাংক কর্তৃক গ্রাহকদেরকে ঋণ সুবিধাসংবলি যে কার্ড ইস্যু করা হয় তাকে ক্রেডিট কার্ড বলে। এক্ষেত্রে উভয় কারে মাধ্যমেই গ্রাহকেরা কেনাকাটার সুবিধা পেয়ে থাকে। উদ্দীপকের 'Z' ব্যাংক লি. কেনাকাটার সুবিধার জন্য গ্রাহকদেরকে এ ধরনের কার্ড সরবরাহ করেছে। এক্ষেত্রে যারা ব্যাংকের হিসাবধা গ্রাহক ছাড়াও অন্যান্য গ্রাহকদেরও এরূপ সুবিধার অন্তর্ভুক্ত করেছে। তা হিসাবধারী গ্রাহকগণ সচ্ছলতা সাপেক্ষে ডেবিট কার্ডের পাশাপাি ক্রেডিট কার্ডও পাবেন। কিন্তু হিসাবধারী ব্যতিত গ্রাহকরা নির্দি পরিমাণ ঋণ সুবিধাযুক্ত শুধু ক্রেডিট কার্ড পাবেন। এ ধরনের কার্ড দ্বার উভয় গ্রাহকগণ নির্দিষ্ট শপিং সেন্টার বা দোকান থেকে কেনাকাট করতে পারবেন। সেই সাথে ATM মেশিন থেকে নগদ টাকাও উত্তোলন করতে পারবেন। তাই বলা যায়, 'Z' ব্যাংক সব শ্রেণির গ্রাহকের সুবিধার্থে ATM কার্ড তথা ডেবিট ও ক্রেডিট কার্ড সরবরাহ করেছে।"
        },
        {
          "label": "ঘ",
          "question": "গ্রাহক সেবা বৃদ্ধিতে Z ব্যাংক লিমিটেড কর্তৃক গৃহীত পদক্ষেপ তাদের প্রাতিষ্ঠানিক উন্নয়নে কতটুকু ভূমিকা রাখবে বলে তুমি মনে করো? উত্তরের সপক্ষে যুক্তি দাও।",
          "explanation": "উদ্দীপকে গ্রাহকসেবা বাড়াতে তাদের ডেবিট কার্ড ও ক্রেডিট কার্ড দেওয়া 'Z' ব্যাংকটির প্রাতিষ্ঠানিক উন্নয়নে গুরুত্বপূর্ণ ভূমিকা রাখবে বলে আমি মনে করি। ডেবিট ও ক্রেডিট কার্ডের মাধ্যমে ব্যাংক গ্রাহকদের আধুনিক ও ইলেকট্রনিক ব্যাংকিং সেবা দিতে পারে। ফলে গ্রাহকদের সন্তুষ্ট করা যায়। ব্যাংকিং ব্যবসায়ের সাফল্য অনেকাংশেই গ্রাহক সন্তুষ্টির ওপর নির্ভর করে। উদ্দীপকে 'Z' ব্যাংক লি. কেনাকাটার সুবিধার্থে গ্রাহকদের এক ধরনের কার্ড সরবরাহ করেছে। গ্রাহকসেবাকে আরও উন্নতির লক্ষ্যে ব্যাংক এ কার্ড ইস্যু করেছে। এই কার্ডের মাধ্যমে গ্রাহক এটিএম বুথ থেকে যেকোনো সময় নগদ অর্থ উত্তোলন করতে পারবেন। এই কার্ড ইস্যুর কারণে 'Z' ব্যংকের পক্ষে নতুন গ্রাহক তৈরি করা সহজ হবে। কারণ সহজ পদ্ধতিতে অর্থ উত্তোলনের সুযোগ থাকায় অনেকেই এ ব্যাংকে হিসাব খুলবেন। কোনো ব্যাংক কর্মীর সহযোগিতা ছাড়াই গ্রাহক অর্থ উত্তোলন করতে পারবেন। ফলে ব্যাংকের ব্যয় কমানোর সুযোগ থাকবে। এছাড়া ঋণের সুবিধা, ফান্ড ট্রান্সফার, ঋণের কিস্তি দেওয়া প্রভৃতি কাজ গ্রাহক সহজে করতে পারবেন। সুতরাং, 'Z' ব্যাংকের নেওয়া পদক্ষেপ তাদের প্রাতিষ্ঠানিক উন্নয়নকে গতিশীল করবে এবং কাঙ্ক্ষিত সাফল্য অর্জনে ভূমিকা রাখবে বলে আমি মনে করি।"
        }
      ]
    },
    {
      "number": "8",
      "uddipok": "জনাব তাহের তার প্রতিষ্ঠানটি ৫০ লক্ষ টাকায় বিমা করেছিলেন। দুঘটনায় প্রতিষ্ঠানটি সম্পূর্ণ ক্ষতিগ্রস্ত হয় এবং জনাব তাহের বিমা দাবি পেশ করেন। বিমা কোম্পানি সম্পূর্ণ ক্ষতিপূরণ প্রদান করে। উদ্ধারকৃত সম্পত্তি বিমা কোম্পানি দাবি করায়, জনাব তাহের শুরুতে তা হস্তান্তরে অস্বীকৃতি জানালেও পরবর্তী সময়ে তা প্রদানে বাধ্য হন।",
      "tag": "JB 23,RB 17",
      "sub_questions": [
        {
          "label": "ক",
          "question": "",
          "explanation": "বীমাযোগ্য স্বার্থ বলতে বীমাকৃত বিষয়বস্তুর উপর বীমাগ্রহীতার আর্থিক স্বার্থকে বোঝায়।"
        },
        {
          "label": "খ",
          "question": "",
          "explanation": "আইন অনুযায়ী বিমা চুক্তিকে পরম বিশ্বাসের চুক্তি বলা যায়। এরূপ চুক্তির ক্ষেত্রে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয় এবং পক্ষগুলো একে অপরের প্রতি বিশ্বস্ত আচরণ করতে বাধ্য থাকে। বিমা চুক্তিকে পরম বিশ্বাসের চুক্তি হিসেবে গণ্য করার অর্থ হলো , বিমাগ্রহীতা বিমা চুক্তি করার সময়ে এর বিষয়বস্তু সম্পর্কে যেসব গুরুত্বপূর্ণ তথ্য জানা আছে তা বিমাকারী বা ঝুঁকি গ্রহণকারীর কাছে সঠিক ও সম্পূর্ণভাবে প্রকাশ করতে বাধ্য থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত আর্থিক ক্ষতিপূরণের নীতির আওতায় জনাব তাহের বিমা প্রতিষ্ঠানের কাছ থেকে অর্থ লাভ করেছেন । বিমা হলো আর্থিক দুরবস্থার বিপক্ষে আর্থিক ক্ষতিপূরণের একটি ব্যবস্থা। এ নীতি অনুসারে চুক্তিতে উল্লিখিত কারণে বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয়। ক্ষতিপূরণ পাওয়ার আশায় মানুষ তার জীবন ও সম্পত্তির ঝুঁকি বিমা প্রতিষ্ঠানের ওপর অর্পণ করে। জনাব তাহের তার প্রতিষ্ঠানটি ৫০ লক্ষ টাকায় বিমা করেছিলেন। দুঘটনায় প্রতিষ্ঠানটি সম্পূর্ণ ক্ষতিগ্রস্ত হয় এবং জনাব তাহের বিমা দাবি পেশ করেন কিন্তু বিমা প্রতিষ্ঠান সম্পূর্ণ বিমা দাবি পরিশোধ করে। আর্থিক ক্ষতিপূরণের নীতি অনুযায়ী , বিমার বিষয়বস্তু ক্ষতিগ্রস্ত হলে এবং বিমাচুক্তি যথাযথভাবে মেনে চললে বিমা প্রতিষ্ঠান ক্ষতিপূরণ দেয়। উদ্দীপকের জনাব তাহের ও চুক্তি অনুযায়ী সৃষ্ট ক্ষতিতে আর্থিক ক্ষতিপূরণ হিসেবে বিমা দাবি লাভ করেছেন। তাই বলা যায় , উদ্দীপকের জনাব তাহের আর্থিক ক্ষতিপূরণের নীতির আলোকে বিমা প্রতিষ্ঠান থেকে বিমা দাবি লাভ করেন।"
        },
        {
          "label": "ঘ",
          "question": "",
          "explanation": "স্থলাভিষিক্তকরণের নীতি অনুযায়ী জনাব তাহের সম্পত্তি হস্তান্তরে অস্বীকৃতি জানানো যৌক্তিক ছিল না। সম্পত্তি বিমায় চুক্তি মোতাবেক বিমা প্রতিষ্ঠান সম্পূর্ণ ক্ষতিপূরণ দেয়। চুক্তি অনুযায়ী সম্পূর্ণ বিমা দাবি পরিশোধ করলে উক্ত সম্পত্তির অবশিষ্ট অংশের মালিকানা বিমা প্রতিষ্ঠান পায়। বিমাগ্রহীতার কাছ থেকে সম্পত্তির অধিকার বিমা প্রতিষ্ঠানের কাছে স্থানান্তর হওয়ার এ নীতিই স্থলাভিষিক্তকরণের নীতি । উদ্দীপকের জনাব তাহের তার প্রতিষ্ঠানটি ৫০ লক্ষ টাকায় বিমা করেছিলেন। দুঘটনায় প্রতিষ্ঠানটি সম্পূর্ণ ক্ষতিগ্রস্ত হয় এবং জনাব তাহের বিমা দাবি পেশ করেন। বিমা কোম্পানি দাবির যৌক্তিকতা বিবেচনা করে সম্পূর্ণ ক্ষতিপূরণ প্রদান করেন। কিন্তু সম্পূর্ণ ক্ষতিপূরণ পাওয়ার পরেও জনাব তাহেরের সম্পত্তি হস্তান্তরে অস্বীকৃতির জানায়। তাই বলা যায় , উদ্দীপকের সম্পূর্ণ ক্ষতিপূরণ পাওয়ার পরেও জনাব তাহেরের সম্পত্তি হস্তান্তরে অস্বীকৃতির সিদ্ধান্ত সঠিক ছিল না।"
        }
      ]
    },
    {
      "number": "9",
      "uddipok": "জনাব তৌহিদ ১৫ বছরের জন্য ৫ লক্ষ টাকার একটি জীবন বিমা চুত্তি সম্পাদন করেন। ৫ বছর প্রিমিয়াম পরিশোধের পর আর্থিক অসামর্থের কারণে তার বিমা পত্রটি চালিয়ে যাওয়া সম্ভব নয় বলে বিমা কোম্পানিকে জানায় এবং বিমা দাবি আদায়ের জন্য আবেদন করেন।",
      "tag": "RB 17",
      "sub_questions": [
        {
          "label": "ক",
          "question": "জীবন বিমা কী?",
          "explanation": "জীবন বিমা হলো এমন একটি চুক্তি যেখানে বিমাকারী প্রিমিয়ামের বিনিময়ে বিমাগ্রহীতার জীবন সংক্রান্ত ঝুঁকি মোকাবিলায় তাকে বা তার মনোনীত ব্যক্তিকে আর্থিক নিশ্চয়তা দেয়।"
        },
        {
          "label": "খ",
          "question": "জীবন বিমাকে নিশ্চয়তার চুক্তি বলা হয় কেন? ব্যাখ্যা করো।",
          "explanation": "মানুষের জীবন সংক্রান্ত বিপদের আর্থিক ঝুঁকির নিশ্চয়তা দেয় জীবন বিমা। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেওয়া হয় তাকে নিশ্চয়তার চুক্তি বলে। মানুষের মৃত্যু হলে তার ক্ষতির পরিমাণ আর্থিকভাবে পরিমাপযোগ্য নয়। এক্ষেত্রে বিমাগ্রহীতাকে শুধু একটি নির্দিষ্ট পরিমাণ অর্থ পরিশোধের নিশ্চয়তা দেওয়া যায়। এ কারণেই জীবন বিমাকে নিশ্চয়তার চুক্তি বলা হয়।"
        },
        {
          "label": "গ",
          "question": "জনাব তৌহিদ কোন ধরনের জীবন বিমাপত্র গ্রহণ করেছেন আলোচনা করো।",
          "explanation": "উদ্দীপকে জনাব তৌহিদ জীবন বিমার মেয়াদি বিমাপত্র (Endowment policy) গ্রহণ করেছেন। সাধারণত একটি নির্দিষ্ট সময়ের জন্য এ ধরনের বিমাপত্র করা হয়। এই বিমাপত্রের শর্ত হলো উক্ত সময়ের মধ্যে বিমাগ্রহীতা মারা গেলে তার মনোনীত ব্যক্তি বিমাকৃত অর্থ পাবেন। উদ্দীপকে জনাব তৌহিদ ১৫ বছরের জন্য ৫ লক্ষ টাকার একটি জীবন বিমা চুক্তি করেছেন। তাই এ বিমা পলিসির টাকা তিনি ১৫ বছর পর উত্তোলন করতে পারবেন। কিন্তু তিনি এই সময়ের মধ্যে মারা গেলে তার মনোনীত ব্যক্তি এ অর্থ পাবেন। এখানে জনাব তৌহিদের বিমাটি ১৫ বছরের জন্য করা হয়েছে বিধায় তা একটি মেয়াদি জীবন বিমাপত্র হিসেবে বিবেচিত হবে।"
        },
        {
          "label": "ঘ",
          "question": "জানব তৌহিদ কী বিমাকারী কোম্পানি থেকে বিমাদাবি পাওয়ার অধিকারী হবেন? যুক্তি দাও।",
          "explanation": "উদ্দীপকের জনাব তৌহিদ বিমাকারী প্রতিষ্ঠান থেকে বিমাদাবি পাওয়ার অধিকারী হবেন না, তবে তিনি বিমাপত্রের সমর্পণ (Surrender value) মূল্য পাবেন। বিমাগ্রহীতা আর্থিক অসচ্ছলতা বা অন্য কোনো কারণে বিমা চালু রাখতে না পারলে বিমা প্রতিষ্ঠানের কাছে তা সমর্পণ করতে পারেন। এর ফলে বিমাকারী প্রতিষ্ঠান থেকে বিমাগ্রহীতা যে অর্থ পান তাকে বিমাপত্রের সমর্পণ মূল্য বলা হয়। উদ্দীপকে জনাব তৌহিদ ৫ লক্ষ টাকার একটি মেয়াদি জীবন বিমাপত্র নেন। ১৫ বছরের বিমাপত্রে তিনি ৫ বছর প্রিমিয়াম পরিশোধের পর আর্থিকভাবে অসমর্থ হয়ে পড়েন। তাই তিনি বিমাদাবি আদায়ের জন্য আবেদন করেন। এখানে তিনি চুক্তি অনুযায়ী বিমাকৃত সম্পূর্ণ মূল্য দাবি করতে পারবেন না। কারণ বিমাপত্রের মেয়াদ আরও ১০ বছর বাকি আছে এবং তিনি এখনও জীবিত আছেন। তবে তিনি বিমাপত্রের সমর্পণ মূল্য দাবি করতে পারেন। সমর্পণ মূল্য পাওয়ার ক্ষেত্রে একটি শর্ত হলো ন্যূনতম ২ বছর পর্যন্ত প্রিমিয়াম দিতে হবে। এখানে জনাব তৌহিদ ৫ বছর প্রিমিয়াম পরিশোধ করেছেন। তাই তিনি সম্পূর্ণ বিমাদাবি না পেলেও সমর্পণ মূল্য পাবেন।"
        }
      ]
    },
    {
      "number": "10",
      "uddipok": "কর্ণফুলি কোম্পানি লি. ৪৫ কোটি টাকা দামের একটি জাহাজ 'X', 'Y'. Z তিনটা বিমা কোম্পানির নিকট সমান মূল্যে বিমা করে। জাহাজটি অন্য একটি জাহাজের সাথে ধাক্কা লেগে ক্ষতিগ্রস্ত হয় এবং মেরামত করতে ৯ কোটি টাকা খরচ হয়। কর্ণফুলি কোম্পানি লি. 'X' বিমা কোম্পানির নিকট থেকে সম্পূর্ণ ক্ষতিপূরণ আদায় করে। পরবর্তীতে 'X' বিমা কোম্পানি 'Y' ও বিমা কোম্পানির পনির নিকট থেকে আনুপাতিক হারে ক্ষতিপূরণ দাবি করে।",
      "tag": "RB 17",
      "sub_questions": [
        {
          "label": "ক",
          "question": "নৌ বিমা কী?",
          "explanation": "নৌ বিমা হচ্ছে ক্ষতিপূরণের চুক্তি যেখানে নির্দিষ্ট প্রিমিয়ামের বিনিময়ে বিমাকারী নৌযাত্রায় ব্যবহৃত জাহাজ বা জাহাজে রক্ষিত পণ্যসামগ্রীর কোনো ক্ষতি হলে বিমাগ্রহীতাকে ক্ষতিপূরণের অঙ্গীকার করে।"
        },
        {
          "label": "খ",
          "question": "নৌ বিমা চুক্তিকে কেন ক্ষতিপূরণের চুক্তি বলা হয়? ব্যাখ্যা করো।",
          "explanation": "বিমা চুক্তি অনুযায়ী বিমাকারী প্রতিষ্ঠান বিমাগ্রহীতাকে শুধু ক্ষতিপূরণ দেয় বলে একে ক্ষতিপূরণের চুক্তি বলা হয়। নৌ বিমা চুক্তিতে বিমাকৃত বিষয়বস্তুর কোনো ক্ষতি হলে বিমাকারী প্রতিষ্ঠান বিমাগ্রহীতাকে ক্ষতিপূরণ দিতে বাধ্য থাকে। তবে শুধু যতটুকু ক্ষতি হয় বিমাকারী ততটুকু পূরণ করে বলে একে ক্ষতিপূরণের চুক্তি বলা হয়।"
        },
        {
          "label": "গ",
          "question": "কর্ণফুলি কোং লি. কোন ধরনের বিমা করেছে? ব্যাখ্যা করো।",
          "explanation": "উদ্দীপকে কর্ণফুলি কো. লি. বৃহৎ ঝুঁকির বিমা করেছে। এই বিমাপত্রের ক্ষেত্রে একাধিক বিমা প্রতিষ্ঠান একত্র হয়ে বড় অঙ্কের নৌ বিমার দায়িত্ব নেয়। উক্ত বিমা প্রতিষ্ঠানগুলো চুক্তি অনুযায়ী দায় পরিশোধে বাধ্য থাকে। উদ্দীপকে কর্ণফুলি কোম্পানি ৪৫ কোটি টাকার একটি জাহাজ তিন বিমা প্রতিষ্ঠানের (X, Y, Z) সাথে বিমা করে। এখানে প্রতিটি বিমা প্রতিষ্ঠানের সাথে সমানমূল্যে বিমা চুক্তি করা হয়েছে। তাই বিমাকৃত জাহাজটির ক্ষতি হলে তিনটি প্রতিষ্ঠান সমানভাবে ক্ষতিপূরণ দিবে। সাধারণত বড় ঝুঁকির বিমাপত্রের ক্ষেত্রে অনেক বিমা প্রতিষ্ঠান একত্র হয়ে একটি বিমা চুক্তি করে। এখানেও তিনটি বিমা প্রতিষ্ঠান একত্র হয়ে ৪৫ কোটি টাকার বিমাচুক্তি করেছে। সুতরাং বলা যায়, কর্ণফুলি কোম্পানি বৃহৎ ঝুঁকির বিমা করেছে।"
        },
        {
          "label": "ঘ",
          "question": "উদ্দীপকে 'X' কোম্পানি কর্তৃক 'Y' ও 'Z' বিমা কোম্পানির নিকট ক্ষতিপূরণ দাবির যৌক্তিকতা মূল্যায়ন করো।",
          "explanation": "নৌ বিমার আনুপাতিক অংশগ্রহণের (Proportionate contribution) নীতি অনুযায়ী 'X' প্রতিষ্ঠান ক্ষতিপূরণ দাবি করেছে যা সম্পূর্ণ যৌক্তিক। এই নীতি অনুযায়ী একটি সম্পত্তি একাধিক প্রতিষ্ঠানের কাছে বিমা করা হলে প্রতিটি প্রতিষ্ঠান আনুপাতিক হারে ঐ সম্পদের ক্ষতিপূরণ দিতে বাধ্য থাকবে। উদ্দীপকে তিনটি প্রতিষ্ঠান একত্র হয়ে কর্ণফুলি কোম্পানির সাথে জাহাজের জন্য বিমাচুক্তি করে। জাহাজটির সাথে অন্য জাহাজের ধাক্কা লাগার কারণে ৯ কোটি টাকা ক্ষতি হয়। 'X' প্রতিষ্ঠান সম্পূর্ণ ৯ কোটি টাকা ক্ষতিপূরণ দেয়। পরবর্তীতে সেটি অন্য দুটি প্রতিষ্ঠানের কাছে ক্ষতিপূরণ দাবি করে। এখানে প্রতিটি বিমাকারী প্রতিষ্ঠানের কাছে কর্ণফুলি কোম্পানি লি. সমানমূল্যে বিমা করায় 'X' প্রতিষ্ঠানের মতো 'Y' এবং 'Z' প্রতিষ্ঠানও সমভাবে দায়বদ্ধ। তাই ৯ কোটি টাকার ক্ষতি তিনটি প্রতিষ্ঠানের মধ্যে সমান ভাগে ভাগ হবে। সুতরাং বলা যায় যে, 'X' প্রতিষ্ঠান যুক্তিসঙ্গতভাবেই দাবি করেছে।"
        }
      ]
    },
    {
      "number": "11",
      "uddipok": "খুলনার ব্যবসায়ী জনাব আবিরের মোটর যন্ত্রাংশ তৈরির একটি কারখানা আছে। অগ্নিজনিত ক্ষতি মোকাবিলার জন্য ৫০ লাখ টাকা মূল্যের যন্ত্রপাতির মধ্যে নির্দিষ্ট ৩০ লাখ টাকার মূল্য নির্ধারণ করে বিমাচুক্তি সম্পাদন করে। বৈদ্যুতিক ঘট সার্কিট হতে অগ্নিকাণ্ড সংগঠিত হয়ে সম্পূর্ণ যন্ত্রপাতি ভস্মীভূত হয়ে যায়। তিনি সম্পূর্ণ ক্ষতিপূরণ পাওয়ার জন্য বিমা কোম্পানির নিকট ক্ষতিপূরণ চেয়ে আবেদন করেছেন।",
      "tag": "RB 17",
      "sub_questions": [
        {
          "label": "ক",
          "question": "গড়পড়তা বিমাপত্র কী?",
          "explanation": "যে বিমাপত্রের ক্ষেত্রে ক্ষতির উদ্ভব হলে বিমাপত্রে উল্লিখিত পরিমাণ বিমাদাবি পরিশোধ না করে গড়পড়তা হারে তা নির্ণয় করা হয় তাকে গড়পড়তা বিমাপত্র বলা হয়।"
        },
        {
          "label": "খ",
          "question": "অগ্নিবিমার ক্ষেত্রে নৈতিক ঝুঁকিকে বিশেষ গুরুত্ব দেয়া হয় কেন? ব্যাখ্যা করো।",
          "explanation": "বিমাগ্রহীতার চরিত্র বা পার্শ্ববর্তী লোকজনের কার্যকলাপ থেকে অগ্নিবিমায় নৈতিক ঝুঁকির সৃষ্টি হয় বলে অগ্নিবিমায় ঝুঁকিকে বিশেষ গুরুত্ব দেওয়া হয়। লোভের বশবর্তী হয়ে অনেক সময় বিমাগ্রহীতা নিজের সম্পত্তিতে আগুন লাগিয়ে দাবি আদায়ের চেষ্টা করে। আবার অনেক সময় দুরভিসন্ধিসম্পন্ন লোক শত্রুতাবশত, রাজনৈতিক আক্রোশ বা ধর্মীয় কারণেও সম্পত্তিতে অগ্নিসংযোগ করতে পারে। তাই অগ্নিবিমায় নৈতিক ঝুঁকির পরিমাণ বেশি। তবে এজন্য অগ্নিবিমার ক্ষেত্রে নৈতিক ঝুঁকিকে বিশেষ গুরুত্ব দেওয়া হয়।"
        },
        {
          "label": "গ",
          "question": "জনাব আবির কর্তৃক গৃহীত বিমাপত্রটি কোন শ্রেণির অগ্নিবিমা? ব্যাখ্যা করো।",
          "explanation": "উদ্দীপকে জনাব আবিরের গৃহীত বিমাপত্রটি হলো অগ্নিবিমার অন্তর্গত নির্দিষ্ট বিমাপত্র। নির্দিষ্ট বিমাপত্রে মূলত কোনো সম্পত্তির নির্দিষ্ট পরিমাণ মূল্য আগেই উল্লেখ থাকে। এ ধরনের বিমাপত্রে ক্ষতি যাই হোক না কেন বিমা প্রতিষ্ঠান ঐ নির্দিষ্ট মূল্যই ক্ষতিপূরণ দেয়। উদ্দীপকে জনাব আবিরের একটি মোটর যন্ত্রাংশ তৈরির কারখানা রয়েছে। অগ্নিজনিত ক্ষতি মোকাবিলার জন্য তিনি সম্পূর্ণ যন্ত্রপাতির মধ্যে নির্দিষ্ট ৩০ লাখ টাকার উল্লেখ করে একটি বিমা করেন। যন্ত্রপাতির প্রকৃতমূল্য ছিল ৫০ লাখ টাকা। বিমা চুক্তি অনুযায়ী তার যন্ত্রপাতি দুর্ঘটনায় ক্ষতি হলে তিনি ৩০ লক্ষ টাকাই ক্ষতিপূরণ পাবেন। ক্ষতি যাই হোক তিনি ক্ষতিপূরণ বাবদ উক্ত টাকাই পাবেন। সুতরাং জনাব আবিরের গৃহীত বিমাপত্রটি অগ্নিবিমার নির্দিষ্ট বিমাপত্রের সাথে সামঞ্জস্যপূর্ণ। কারণ নির্দিষ্ট বিমাপত্রেই সম্পত্তির নির্দিষ্ট মূল্যের উল্লেখ করে বিমা চুক্তি করা হয়।"
        },
        {
          "label": "ঘ",
          "question": "জনাব আবির কী সম্পূর্ণ ক্ষতিপূরণ পাওয়ার অধিকারী? যুক্তি সহকারে ব্যাখ্যা করো।",
          "explanation": "উদ্দীপকে জনাব আবির অগ্নিবিমা চুক্তি অনুযায়ী ৩০ লাখ টাকা ক্ষতিপূরণ পাওয়ার অধিকারী। অগ্নিজনিত ঝুঁকির হাত থেকে বিমাগ্রহীতাকে আর্থিকভাবে রক্ষা করাই হলো অগ্নিবিমা চুক্তির মূল উদ্দেশ্য। এ চুক্তি মূলত ক্ষতিপূরণের চুক্তি। উদ্দীপকে জনাব আবির তার ৫০ লাখ টাকার মোটর যন্ত্রপাতির জন্য নিদিষ্ট অগ্নিবিমাপত্র নিয়েছেন। এতে সম্পত্তির প্রকৃত মূল্য ৫০ লাখ টাকা হলেও নির্দিষ্ট ৩০ লক্ষ টাকার জন্য বিমাপত্র করা হয়। বৈদ্যুতিক শর্টসার্কিটের কারণে আগুন লেগে ক্ষতি হলে তিনি সম্পূর্ণ ক্ষতিপূরণের জন্য বিমাদাবি করেন। অগ্নি বিমাচুক্তি অনুযায়ী বিমা প্রতিষ্ঠান অবশ্যই আবিরকে বিমাদাবি পরিশোধে বাধ্য। নির্দিষ্ট বিমাপত্রের শর্ত মোতাবেক ক্ষতি যাই হোক জনাব আবির ৩০ লাখ টাকা ক্ষতিপূরণ পাওয়ার অধিকারী। অতএব, তার সম্পত্তির সম্পূর্ণ অংশ ক্ষতি হলেও তিনি নির্দিষ্ট মূল্যের সম্পূর্ণ অংশই বিমাদাবি পাওয়ার অধিকারী।"
        }
      ]
    }
  ]
}