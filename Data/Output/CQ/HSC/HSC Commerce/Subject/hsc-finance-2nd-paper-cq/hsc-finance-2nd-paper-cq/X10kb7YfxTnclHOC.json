{
  "title": "রেসিডেন্সিয়াল কলেজ ২০২৪",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব দ্বীপ নয়োপাড়ার ব্যাংক নামক একটি ব্যাংকে গেলেন। তিনি একজন কর্মকর্তাকে চট্টগ্রামে তার ছেলের নিকট ৫০,০০০/- টাকা পাঠাতে চাইলেন। ব্যাংক কর্মকর্তা তাকে জানালেন আমাদের নয়োপাড়ার বাইরে অন্য স্থানে কোনো অফিস নেই। এমনকি অন্য কোনো স্থানে টাকাও পাঠাই না এবং ব্যাংকিং সেবাও প্রদান করি না। তিনি সেখান থেকে বের হয়ে রাস্তার অপর পার্শ্বের একটি ব্যাংক থেকে অর্থ প্রেরণ করলেন। অত্র ব্যাংকের কর্মকর্তা জানালেন আমাদের ব্যাংকের দেশের সর্বত্র অফিস আছে এবং সবখানে সেবা প্রদান করি।",
      "tag": "DRMC 24",
      "sub_questions": [
        {
          "label": "ক",
          "question": "ব্যাংকিং কী?",
          "explanation": "ব্যাংক কর্তৃক সম্পাদিত সব কাজকে ব্যাংকিং বলা হয়।"
        },
        {
          "label": "খ",
          "question": "চেইন ব্যাংক বলতে কী বোঝায়? ব্যাখ্যা করো।",
          "explanation": "যে ব্যবস্থায় সমজাতীয় কতগুলো ব্যাংক একই গোত্রের অধীনে নিজ নিজ স্বাধীন সত্তা বজায় রেখে ব্যাংকিং কাজ করে, তাকে চেইন ব্যাংকিং বলে। সাধারণত একক ব্যাংকগুলো বৃহদায়তন ব্যাংকিং সুবিধা দিতে পারে না তাই এরা নিজেদের মাঝে একটি ঐক্য গড়ে তোলে। এতে কিছুটা হলেও তাদের অসুবিধা দূর হয়। আর এই ঐক্যের মাধ্যমে তাদের স্বাধীন সত্ত বজায় থাকে।"
        },
        {
          "label": "গ",
          "question": "উদ্দীপকের প্রথম ব্যাংকটি কোন ধরনের ব্যাংক? ব্যাখ্যা করো।",
          "explanation": "উদ্দীপকের প্রথম ব্যাংকটি হলো একক ব্যাংক। এ ব্যাংকের একটি অফিস থাকে। একটি অফিসের মাধ্যমে এ ব্যাংক কাজ করে বলে এর কার্যক্ষেত্র সীমিত। যে এলাকায় ব্যাংকটি অবস্থিত সে এলাকার মধ্যেই এর কার্যক্ষেত্র সীমাবদ্ধ থাকে। উদ্দীপকে জনাব দ্বীপ চট্টগ্রামে তার ছেলের কাছে টাকা পাঠাতে চান। এ উদ্দেশ্যে তিনি নয়োপাড়ার ব্যাংক নামক একটি ব্যাংকে গেলেন। তবে ব্যাংক কর্মকর্তা তাকে জানালেন নয়োপাড়ার বাইরে তাদের অন্য কোনো অফিস নেই। এমনকি ব্যাংকটি অন্য কোনো স্থানে টাকাও পাঠায় না এবং ব্যাংকিং সেবাও প্রদান করে না। অর্থাৎ উক্ত ব্যাংকটির কোনো শাখা নেই। ব্যাংকটি কেবল তাদের এ অফিসের মাধ্যমেই সেবা দেয়। আর ব্যাংকটির সেবাদান উক্ত এলাকার মধ্যেই সীমাবদ্ধ। ব্যাংকটির এসব বৈশিষ্ট্য একক ব্যাংকের সাথে মিলে যায়। তাই বলা যায়, উদ্দীপকের প্রথম ব্যাংকটি বৈশিষ্ট্যগত বিচারে একটি একক ব্যাংক।"
        },
        {
          "label": "ঘ",
          "question": "ব্যাংকিং ব্যবসায়ের ক্ষেত্রে উদ্দীপকের উল্লিখিত কোন ব্যাংকটি শ্রেষ্ঠ বলে তুমি মনে করো? মতামত দাও।",
          "explanation": "ব্যাংকিং ব্যবসায়ের ক্ষেত্রে উদ্দীপকে দ্বিতীয় ব্যাংকটি শাখা ব্যাংক, প্রথম ব্যাংক তথা একক ব্যাংকের তুলনায় শ্রেষ্ঠ বলে আমি মনে করি। কেন্দ্রীয় কার্যালয়ের নিয়ন্ত্রণে দেশে-বিদেশে অনেকগুলো শাখা স্থাপন করে এ ব্যাংক কাজ পরিচালনা করে। এ ব্যাংকের মাধ্যমে গ্রাহক এক স্থান থেকে অন্য স্থানে সহজে টাকা পাঠাতে পারেন। ফলে শাখা ব্যাংক গ্রাহকদের বৃহৎ পরিসরে ব্যাংকিং সেবা দিতে সক্ষম। উদ্দীপকে জনাব দ্বীপ নয়োপাড়া এলাকায় বসবাস করেন। চট্টগ্রামে ছেলের কাছে তার টাকা পাঠানো প্রয়োজন। এজন্য তিনি স্থানীয় একটি ব্যাংকে গেলেন। তবে ব্যাংকটি একক ব্যাংক হওয়ায় তিনি ছেলেকে টাকা পাঠাতে পারেননি। পরবর্তী সময়ে রাস্তার অপর পাশের একটি ব্যাংক থেকে টাকা পাঠান। উক্ত ব্যাংকের একজন কর্মকর্তা জনাব দ্বীপকে জানান, তাদের দেশের সর্বত্র অফিস আছে। ফলে ব্যাংকটি সমগ্র দেশে ব্যাংকিং সেবা দিয়ে থাকে। জনাব দ্বীপ যে ব্যাংক থেকে টাকা পাঠিয়েছেন, ব্যাংকটি একটি শাখা ব্যাংক। সমগ্র দেশে ব্যাংকটির শাখা থাকায় জনাব দ্বীপ চট্টগ্রামে অর্থ স্থানান্তর করতে পেরেছিলেন। এ কাজ তার যাওয়া প্রথম ব্যাংকটি দ্বারা সম্ভব হয়নি। এছাড়া শাখা ব্যাংকিং ব্যবস্থায় একাধিক শাখা থাকায় সহজে আর্থিক ও ব্যবসায়িক লেনদেন করা যায়। আবার এ ধরনের ব্যাংক অনলাইন ব্যাংকিং সুবিধা দিতে সক্ষম। ফলে গ্রাহকরা যেকোনো স্থান থেকে দ্রুত ব্যাংকিং সেবা নিতে পারে। আর এসব সুবিধা একক ব্যাংক থেকে পাওয়া সম্ভব নয়। তাই বলা যায়, ব্যাংকিং ব্যবসায়ের ক্ষেত্রে উদ্দীপকে শাখা ব্যাংক অর্থাৎ দ্বিতীয় ব্যাংকটি উত্তম।"
        }
      ]
    },
    {
      "number": "2",
      "uddipok": "জনাব রাসেল গ্রাম উন্নয়ন ব্যাংকে চাকরি করেন। তার ব্যাংকটি কেন্দ্রীয় ব্যাংকের নির্দেশিত সব নিয়ম মানে না। তাই কেন্দ্রীয় ব্যাংকের কাছ থেকে তেমন সহযোগিতাও পায় না। তার বন্ধু জনাব জামান ইউনিক ব্যাংকের ব্যাংকার। ইউনিক ব্যাংক বাংলাদেশ ব্যাংক থেকে প্রয়োজনীয় আর্থিক, নীতিগত ও প্রশাসনিক সুবিধা পায়।",
      "tag": "DRMC 24",
      "sub_questions": [
        {
          "label": "ক",
          "question": "স্বায়ত্তশাসিত ব্যাংক কী?",
          "explanation": "যেসব ব্যাংক সরকারের বিশেষ আইন দ্বারা ও নিজস্ব নিয়ন্ত্রণে পরিচালিত হয় তাকে স্বায়ত্তশাসিত ব্যাংক বলে।"
        },
        {
          "label": "খ",
          "question": "ব্যাসেল-২-এর স্তম্ভগুলো ব্যাখ্যা করো।",
          "explanation": "ব্যাসেল-২-এর স্তম্ভগুলো হলো ন্যূনতম মূলধন সংরক্ষণ, তত্ত্বাবধায়ক পর্যালোচনা এবং বাজার শৃঙ্খলা। ন্যূনতম মূলধন পর্যাপ্ততা নিশ্চিতকরণের জন্য পরিশোধিত মূলধন, মুখ্য মূলধন, সম্পূরক মূলধন ও ঝুঁকিগ্রস্ত সম্পদের প্রভিশন নিশ্চিত করতে হবে। ঝুঁকি' ব্যবস্থাপনাকে সঠিকভাবে পরিচালনা করার জন্য তত্ত্বাবধায়ক পর্যালোচনা গুরুত্বপূর্ণ। বাজার শৃঙ্খলার ধারণা অনুযায়ী' ব্যাংক সচ্ছলতার সাথে ব্যাংকিং কার্যক্রম পরিচালনা করবে।"
        },
        {
          "label": "গ",
          "question": "উদ্দীপকে গ্রাম উন্নয়ন ব্যাংকটি কোন ধরনের ব্যাংক? ব্যাখ্যা করো",
          "explanation": "উদ্দীপকে গ্রাম উন্নয়ন ব্যাংকটি হলো অতালিকাভুক্ত ব্যাংক। এ ব্যাংক দেশে বিদ্যমান ব্যাংকিং আইন অনুযায়ী গঠিত হয়। তবে, এ ব্যাংক কেন্দ্রীয় ব্যাংকের তালিকায় অন্তর্ভুক্ত হয় না। তাই এ ব্যাংক কেন্দ্রীয় ব্যাংকের নির্দেশনা মেনে চলে না। একইভাবে এ ব্যাংক কেন্দ্রীয় ব্যাংক থেকে কোনো সহায়তাও পায় না। উদ্দীপকে জনাব রাসেল গ্রাম উন্নয়ন ব্যাংকে চাকরি করেন। তার ব্যাংকটি কেন্দ্রীয় ব্যাংকের নির্দেশিত সব নিয়ম মানে না। তাই কেন্দ্রীয় ব্যাংকের কাছ থেকে তেমন সহযোগিতাও পায় না। সাধারণত অতালিকাভুক্ত ব্যাংক নিজস্ব নিয়ম অনুযায়ী পরিচালিত হয়। এসব ব্যাংক কেন্দ্রীয় ব্যাংকের সব নির্দেশনা মেনে চলতে বাধ্য থাকে না। তাই বলা যায়, উদ্দীপকের গ্রাম উন্নয়ন ব্যাংকটি হলো অতালিকাভুক্ত ব্যাংক।"
        },
        {
          "label": "ঘ",
          "question": "উদ্দীপকের ব্যাংক দুটোর মধ্যে কোন ব্যাংকটি দেশের অর্থনৈতিক অধিকতর ভূমিকা পালন করছে বলে তুমি মনে করো? উত্তরের পক্ষে যুক্তি দাও।",
          "explanation": "তালিকাভুক্ত ব্যাংক হওয়ায় উদ্দীপকের ইউনিক ব্যাংকটি দেশের অর্থনৈতিক অর্থনৈ উন্নয়নে অধিকতর ভূমিকা পালন করছে। তালিকাভুক্ত ব্যাংক কেন্দ্রীয় ব্যাংকের নিয়ন্ত্রণে পরিচালিত হয়। এ ব্যাংক কেন্দ্রীয় ব্যাংকের সকল নির্দেশনা মেনে চলতে বাধ্য থাকে। এ ব্যাংক কেন্দ্রীয় ব্যাংক থেকে প্রয়োজনীয় আর্থিক, নীতিগত ও প্রশাসনিক সুবিধা পেয়ে থাকে। উদ্দীপকে জনাব রাসেলের গ্রাম উন্নয়ন ব্যাংক কেন্দ্রীয় ব্যাংকের সব নির্দেশ মানে না। তাই কেন্দ্রীয় ব্যাংক থেকে তেমন সহযোগিতাও পায় না। অন্যদিকে, জনাব জামান ইউনিক ব্যাংকের ব্যাংকার। এ ব্যাংক বাংলাদেশ থেকে প্রয়োজনীয় আর্থিক, নীতিগত ও প্রশাসনিক সুবিধা পায়। উদ্দীপকে জনাব রাসেলের কর্মরত ব্যাংক হলো অতালিকাভুক্ত ব্যাংক। এ ব্যাংকের কার্যপরিধি তেমন বিস্তৃত ও দক্ষ নয়। এছাড়াও লেনদেনে ঝুঁকি রয়েছে। অন্যদিকে, জনাব জামানের কর্মরত ইউনিক ব্যাংক হলো তালিকাভুক্ত ব্যাংক। এ ব্যাংক বৃহৎ পরিসরে আমানত সংগ্রহ ও মূলধন গঠন করে উৎপাদনের চাকা সচল রাখে। কেন্দ্রীয় ব্যাংকের সহায়তায় সময়োপযোগী ব্যাংকিং সেবা দিয়ে গ্রাহকদের জীবনযাত্রার মান উন্নয়ন করে। দেশের ঋণ সরবরাহ কাম্য স্তরে রাখতে ও নোট প্রচলনে কেন্দ্রীয় ব্যাংকে সহায়তা করে। বৃহৎ কার্যপরিধির মাধ্যমে কর্মসংস্থানের সুযোগ সৃষ্টি করে। তাই বলা যায়, তালিকাভুক্ত ব্যাংক হওয়ায় উদ্দীপকের ইউনিক ব্যাংক দেশের অর্থনৈতিক উন্নয়নে অধিকতর ভূমিকা পালন করছে।"
        }
      ]
    },
    {
      "number": "3",
      "uddipok": "তোহা ব্যাংক লি. তার কার্যক্রম সুনামের সহিত পরিচালনা করে আসছিল। 'কোভিড-১৯'-এর কারণে ব্যাংকটি অর্থ সংকটে পড়েছে। উক্ত ব্যাংকটি ঋণ প্রদানকারী একটি বৃহৎ ব্যাংকের নিকট ঋণের আবেদন করে। ঋণ প্রদানকারী প্রতিষ্ঠানটি বিভিন্ন ব্যাংকের আর্থিক সমস্যা দূরীকরণের লক্ষ্যে প্রথমত ব্যাংকের সুদ হ্রাস করে। এমনকি উত্ত প্রতিষ্ঠানটি বিভিন্ন ব্যাংকের জমার হারও কমিয়ে দেয়। উক্ত প্রতিষ্ঠানটি দেশের সকল অংশের মধ্যে সুষম উন্নয়ন নিশ্চিত করার জন্য বিভিন্ন অঞ্চলে প্রকল্প গ্রহণ করে থাকে।",
      "tag": "DRMC 24",
      "sub_questions": [
        {
          "label": "ক",
          "question": "নোট ইস্যুকরণ কী?",
          "explanation": "বাজারে অর্থের চাহিদা অনুযায়ী কেন্দ্রীয় ব্যাংক কর্তৃক ইস্যুকৃত নোট ও মুদ্রা প্রচলন ব্যবস্থাকে নোট ইস্যুকরণ বলা হয়।"
        },
        {
          "label": "খ",
          "question": "কেন্দ্রীয় ব্যাংককে মুদ্রা বাজারের অভিভাবক বলা হয় কেন?",
          "explanation": "কেন্দ্রীয় ব্যাংক মুদ্রাবাজার গঠন, পরিচালনা ও নিয়ন্ত্রণ করে বলে একে মুদ্রাবাজারের অভিভাবক বলে। মুদ্রা বাজারে স্বল্পমেয়াদি অর্থ বা আর্থিক সম্পদ কেনা-বেচা করা হয়। এ বাজারের হাতিয়ার হলো- ট্রেজারি বিল, বাণিজ্যিক কাগজ, ব্যাংকের স্বীকৃতিপত্র ইত্যাদি। কেন্দ্রীয় ব্যাংক এ বাজারের উন্নয়নে সহায়তা করে। নোট ও মুদ্রা প্রচলন, মুদ্রাস্ফীতি ও মুদ্রা সংকোচন রোধে কেন্দ্রীয় ব্যাংক কাজ করে। তাই একে মুদ্রা বাজারের অভিভাবক বলা হয়।"
        },
        {
          "label": "গ",
          "question": "উদ্দীপকে ঋণ প্রদানকারী প্রতিষ্ঠানটি বিভিন্ন ব্যাংকের আর্থিক সমস্যা দূরীকরণের জন্য প্রথমে কোন ধরনের পদক্ষেপ গ্রহণ করে? ব্যাখ্যা করো।",
          "explanation": "উদ্দীপকে ঋণ প্রদানকারী প্রতিষ্ঠানটি বিভিন্ন ব্যাংকের আর্থিক সমস্যা সমাধানের জন্য প্রথমে ঋণ নিয়ন্ত্রণের সংখ্যাত্মক/সাধারণ পদ্ধতি প্রয়োগ করেছে। এ পদ্ধতিতে ঋণের ব্যবহারকে বিবেচনা না করে সংখ্যাত্মক পরিবর্তনের মাধ্যমে ঋণ নিয়ন্ত্রণ করা হয়। এক্ষেত্রে ব্যাংক হার নীতি, খোলাবাজার নীতি ও জমার হার পরিবর্তন নীতি কেন্দ্রীয় ব্যাংক প্রয়োগ করে। ব্যাংক হার বলতে কেন্দ্রীয় ব্যাংক যে হারে বাণিজ্যিক ব্যাংককে ঋণ দেয় তাকে বোঝায়। অন্যদিকে, তালিকাভুক্ত ব্যাংকগুলো এর সংগৃহীত আমানতের যে নির্দিষ্ট হার (%) কেন্দ্রীয় ব্যাংকে জমা রাখে তাই জমার হার। উদ্দীপকে তোহা ব্যাংক লি. তার কাজ সুনামের সাথে পরিচালনা করছিল। তবে কোভিড-১৯-এর কারণে প্রতিষ্ঠানটি অর্থ সংকটে পড়েছে। উক্ত সমস্যা থেকে উত্তরণের জন্য ব্যাংকটি ঋণ প্রদানকারী একটি বৃহৎ ব্যাংকের কাছে ঋণের আবেদন করে। বিভিন্ন ব্যাংকের আর্থিক সমস্যা দূর করতে প্রতিষ্ঠানটি ব্যাংকের সুদ হ্রাস করে। পাশাপাশি বিভিন্ন ব্যাংকের জমার হারও কমিয়ে দেয়। অর্থাৎ, তোহা ব্যাংক মূলত দেশের কেন্দ্রীয় ব্যাংকের কাছে ঋণের জন্য আবেদন করেছে। কারণ মুদ্রা বাজারের নিয়ন্ত্রণকারী হিসেবে প্রতিষ্ঠানটি সাধরণ/সংখ্যাত্মক পদ্ধতি প্রয়োগ করে সুদের হার এবং নগদ জমার হার কমিয়েছে। ফলে আগের তুলনায় বাণিজ্যিক ব্যাংকে তারল্য বেশি থাকবে। ঋণ নিয়ন্ত্রণে এ পর্যায়ে কেন্দ্রীয় ব্যাংক সংখ্যাগত পরিবর্তন করেছে। তাই বলা যায়, বিভিন্ন ব্যাংকের আর্থিক সমস্যা দূর করতে কেন্দ্রীয় ব্যাংক প্রথমে সংখ্যাত্মক পদ্ধতি ব্যবহার করেছে।"
        },
        {
          "label": "ঘ",
          "question": "তুমি কি মনে করো ঋণ প্রদানকারী প্রতিষ্ঠানটির দ্বিতীয় পদক্ষেপের ফলে বিভিন্ন ব্যাংকের আর্থিক সমস্যা দূর হবে? মতামত দাও।",
          "explanation": "উদ্দীপকে ঋণদানকারী প্রতিষ্ঠানটির দ্বিতীয় পদক্ষেপটি ঋণ নিয়ন্ত্রণের গুণগত পদ্ধতি হওয়ায় বিভিন্ন ব্যাংকের আর্থিক সমস্যা দূর হবে বলে আমি মনে করি। কোনো বিশেষ ক্ষেত্রে বিশেষ লক্ষ্য অর্জনের জন্য ঋণের উদ্দেশ্য ও ব্যবহারের প্রতি খেয়াল রেখে ঋণ নিয়ন্ত্রণের যে পদ্ধতি ব্যবহার করা হয় তাকে ঋণ নিয়ন্ত্রণের গুণগত পদ্ধতি বলা হয়। ঋণের বরাদ্দকরণ নীতি, ভোক্তাঋণ নিয়ন্ত্রণ ইত্যাদি এ পদ্ধতির অন্তর্গত। উদ্দীপকে তোহা ব্যাংক লি. কোভিড-১৯-এর কারণে আর্থিক সংকটে পড়েছে। সংকট নিরসনে ব্যাংকটি কেন্দ্রীয় ব্যাংকের কাছে ঋণ আবেদন করে। কেন্দ্রীয় ব্যাংক প্রথম পর্যায়ে ঋণের ও জমার সুদের হার কমিয়ে দেয়। অর্থাৎ, ঋণ নিয়ন্ত্রণের সংখ্যাগত পদ্ধতি প্রয়োগ করে। পরবর্তীতে কেন্দ্রীয় ব্যাংক দেশের সব অংশের মধ্যে সুষম উন্নয়ন নিশ্চিত করতে বিভিন্ন অঞ্চলে প্রকল্প গ্রহণ করে। উদ্দীপকে কেন্দ্রীয় ব্যাংক মূলত দ্বিতীয় পর্যায়ে ঋণ নিয়ন্ত্রণের গুণগত পদ্ধতি গ্রহণ করেছে। এ পদ্ধতির মূল উদ্দেশ্য হচ্ছে অর্থনীতির বিশেষ লক্ষ্য অর্জনে সহায়তা করা। উদ্দীপকে কোভিড-১৯-এর কারণে মূলত দেশের সুষম উন্নয়ন বাধাগ্রস্ত হয়েছে। আর এ সুষম উন্নয়নকে নিশ্চিত করতে অর্থাৎ, দেশের সব খাতকে সমানভাবে এগিয়ে নিতেই কেন্দ্রীয় ব্যাংক গুণগত পদ্ধতি গ্রহণ করেছে। এ পদ্ধতির অন্তর্গত ঋণের বরাদ্দকরণ নীতি এক্ষেত্রে বিশেষ প্রযোজ্য। এ নীতি অনুযায়ী বিশেষ খাত চিহ্নিত করে সেক্ষেত্রে ঋণের বিশেষ বরাদ্দ দেওয়া হয়। আবার, যে খাতে ঋণের পরিমাণ কমানো প্রয়োজন ঐ খাতে ঋণের বরাদ্দ বাতিল করা হয়। ফলে সব খাতের মধ্যে ভারসাম্য নিশ্চিত হয়। উদ্দীপকে ব্যাংকগুলো বরাদ্দকরণ নীতি অনুসরণ করলে ব্যাংকগুলোর আর্থিক সমস্যা দূর হবে। ফলে পাশাপাশি অর্থনৈতিক সুষম উন্নয়ন সম্ভব হবে। তাই বলা যায়, উদ্দীপকে দ্বিতীয় পদক্ষেপের ফলে বিভিন্ন ব্যাংকের আর্থিক সমস্যা দূর হবে।"
        }
      ]
    },
    {
      "number": "4",
      "uddipok": "বৈশ্বিক করোনা সমস্যার কারণে সরকার জনগণের চলাচলের ওপর বিধি- নিষেধ জারি করেছে। সামনে ঈদ তাই মি. 'Y' ঈদের বাজার করার পর দোকানদারকে ২৫-০১-২০২১ তারিখের চেকের মাধ্যমে অর্থ পরিশোধ করলেন। দোকানদার ২১-০৮-২০২১ তারিখে তার কর্মচারীর মাধ্যমে চেকের টাকা উত্তোলন করার জন্য ব্যাংকে পাঠায়। কিন্তু ব্যাংক উক্ত চেকের টাকা পরিশোধ করতে অস্বীকৃতি জানায়।",
      "tag": "DRMC 24",
      "sub_questions": [
        {
          "label": "ক",
          "question": "চেক কী?",
          "explanation": "আমানতকারী কর্তৃক ব্যাংক থেকে অর্থ উত্তোলনের লিখিত শর্তহীন নির্দেশনামাকে চেক বলে।"
        },
        {
          "label": "খ",
          "question": "দাগকাটা চেক নিরাপদ কেন?",
          "explanation": "দাগকাটা চেকের অর্থ প্রাপককে 'তার ব্যাংক হিসাবের মাধ্যমে উত্তোলন করতে হয় বলে এ চেক বেশি নিরাপদ। বাহক চেক বা হুকুম চেকের বামকোণে দুটো সমান্তরাল রেখা এঁকে যে চেক তৈরি করা হয় তাকে দাগকাটা চেক বলে। দুটো সমান্তরাল রেখার মাঝখানে 'A/C Payee', 'হস্তান্তরযোগ্য', 'নির্দিষ্ট অঙ্কের টাকা' প্রভৃতি শব্দাবলি লেখা থাকে। দাগকাটা চেকের মাধ্যমে প্রাপকের ব্যাংক হিসাব ছাড়া কেউ এর অর্থ আদায় করতে পারে না। এতে ঝুঁকি কমে। তাই দাগকাটা চেক বেশি নিরাপদ।"
        },
        {
          "label": "গ",
          "question": "উদ্দীপকে উল্লিখিত 'Y' কর্তৃক ইস্যুকৃত চেকটি কোন ধরনের? ব্যাখ্যা করো।",
          "explanation": "উদ্দীপকে উল্লিখিত 'Y' কর্তৃক ইস্যুকৃত চেকটি হলো বাহক চেক। এ চেকে প্রাপকের নামের শেষে 'অথবা বাহককে' লেখা থাকে। এই চেক যেকোনো ব্যক্তি ব্যাংকে জমা দিয়ে এর অর্থ ওঠাতে পারে। হস্তান্তরের ক্ষেত্রে এ চেকের অনুমোদনের প্রয়োজন হয় না। উদ্দীপকে মি. 'Y' ঈদের বাজার করার পর দোকানদারকে একটি চেক দেন। চেকের টাকা উত্তোলন করার জন্য দোকানদার তার কর্মচারীকে চেকটি দিয়ে ব্যাংকে পাঠায়। অর্থাৎ, এ চেকের টাকা যেকেউ উত্তোলন করতে পারে বিধায় দোকানদার চেকটি তার কর্মচারীকে দিয়েছেন। আর বাহক চেকের টাকাই কেবল ব্যাংকে 'যেকেউ উপস্থাপন করলে নগদায়ন করা যায়। তাই বলা যায়, দোকানদার বাহক চেক পেয়েছেন।"
        },
        {
          "label": "ঘ",
          "question": "উদ্দীপকে উল্লিখিত চেকের অর্থ পরিশোধ করতে অস্বীকৃতি জানানোর যৌক্তিকতা বিশ্লেষণ করো।",
          "explanation": "উদ্দীপকের চেকটি বাসি চেক হওয়ায় ব্যাংক কর্তৃক এটির প্রত্যাখ্যান যথার্থ হয়েছে বলে আমি মনে করি। - চেক প্রস্তুতের পর থেকে নির্দিষ্ট সময়ের মধ্যে চেকের অর্থ উত্তোলন করতে হয়। নির্দিষ্ট সময় অতিক্রম হলে ঐ চেক বাসি চেকে পরিণত হয়। সাধারণত যেকোনো চেকের বৈধ মেয়াদকাল ৬ মাস বা ১৮০ দিন পর্যন্ত হয়। উদ্দীপকে মি. 'Y' ঈদের বাজার করেন। চেকের মাধ্যমে তিনি মূল্য পরিশোধ করেন। চেকটিতে ইস্যু তারিখ হিসেবে ২৫ জানুয়ারি ২০২১ উল্লেখ ছিল। দোকানদার ২১ আগস্ট ২০২১ তারিখে তার কর্মচারীর মাধ্যমে চেকটি ব্যাংকে উপস্থাপন করেন। কিন্তু ব্যাংক উক্ত চেকের টাকা পরিশোধ করতে অস্বীকৃতি জানায়। ব্যাংকে জমাকৃত চেকটি বাসি চেকে পরিণত হয়েছে। কারণ চেকটির মেয়াদ ৬ মাস বা ১৮০ দিন অতিক্রম হয়েছে। এক্ষেত্রে দোকানদারের প্রাপ্ত চেকটি মেয়াদ উত্তীর্ণ চেকে পরিণত হয়েছে। এ ধরনের চেকের টাকা ব্যাংক পরিশোধ করে না। তাই বলা যায়, উদ্দীপকে চেকটি বাসি চেকে পরিণত হওয়ায় ব্যাংক কর্তৃক চেকটি প্রত্যাখ্যান যৌক্তিক হয়েছে।"
        }
      ]
    },
    {
      "number": "5",
      "uddipok": "জনাব রায়হান একজন মুদি ব্যবসায়ী। তিনি তার ব্যবসায় পরিচালনার জন্য ইসলামি ব্যাংকের মাধ্যমে লেনদেন করেন। তিনি প্রায়ই নগদে পণ্য বিক্রি করেন। একদিন তিনি মাল বিক্রির জন্য ক্রেতার নিকট থেকে একটি ইসলামি ব্যাংকের চেক ও সোনালী ব্যাংকের চেক পেলেন। ইসলামি ব্যাংকের চেকটি ব্যাংকে উপস্থাপনের সাথে সাথে টাকা উত্তোলন করতে পারলেন। অপর চেকের টাকা পেতে তার পাঁচ দিন সময় লেগে গেল।",
      "tag": "DRMC 24",
      "sub_questions": [
        {
          "label": "ক",
          "question": "চেকের আদিষ্ট কে?",
          "explanation": "চেকের আদিষ্ট হলো ব্যাংক।"
        },
        {
          "label": "খ",
          "question": "চেকের অমর্যাদা বলতে কী বোঝায়?",
          "explanation": "যুক্তিসংগত কারণে ব্যাংক চেকের অর্থ পরিশোধ না করলে তাকে চেকের অমর্যাদা বলে। আমানতকারী কর্তৃক যথাযথভাবে উপস্থাপিত চেকের অর্থ ব্যাংক পরিশোধ করতে বাধ্য। তবে চেক অসম্পূর্ণ থাকলে বা অন্য কোনো ন্যায়সংগত কারণে ব্যাংক চেকের অর্থ পরিশোধে অপারগতা জানায়। সাধারণত ব্যাংক হিসাবে পর্যাপ্ত অর্থ না থাকলে, স্বাক্ষর না মিললে, তারিখ যথাযথ না হলে, টাকার পরিমাণ সঠিকভাবে না লেখা হলে, অনুমোদন সঠিক না হলে ইত্যাদি কারণে ব্যাংক চেকের অমর্যাদা করে থাকে।"
        },
        {
          "label": "গ",
          "question": "জনাব রায়হান ব্যাংকে উপস্থাপন মাত্রই টাকা উত্তোলন করতে পেরেছিলেন যে চেকের মাধ্যমে সে চেকটি কোন ধরনের চেক? ব্যাখ্যা করো।",
          "explanation": "উদ্দীপকে জনাব রায়হান ব্যাংকে উপস্থাপন মাত্রই বাহক চেকের মাধ্যমে টাকা উত্তোলন করতে পেরেছিলেন। এ চেকে প্রাপকের নামের স্থানের পর 'অথবা বাহককে' শব্দদ্বয় লেখা থাকে। এ চেকের অর্থ যেকেউ ব্যাংকে উপস্থাপনের মাধ্যমে নগদ অর্থ সংগ্রহ করতে পারেন এ চেক তুলনামূলক কম নিরাপদ হয়। উদ্দীপকে জনাব রায়হান একজন মুদি ব্যবসায়ী। তিনি তার ব্যবসায় পরিচালনার জন্য ইসলামি ব্যাংক-এর মাধ্যমে লেনদেন করেন। তিনি প্রায়ই নগদে পণ্য বিক্রি করেন। একদিন তিনি ক্রেতার কাছ থেকে ইসলামি ব্যাংক-এর একটি ও সোনালী ব্যাংক-এর একটি চেক পেলেন। ইসলামি ব্যাংক-এর চেকটি ব্যাংকে উপস্থাপনের সাথে সাথে' টাকা উত্তোলন করতে পারলেন। জনাব রায়হানের পাওয়া ইসলামি ব্যাংক-এর চেকটি মূলত একটি বাহক চেক। কারণ বাহক চেক উপস্থাপনের সাথে সাথেই ব্যাংক উক্ত চেকের অর্থ পরিশোধ করে। আর জনাব রায়হানও তার পাওয়া ইসলামি ব্যাংক-এর চেক ব্যাংকে. উপস্থাপনের সাথে সাথেই নগদায়ন করতে পেরেছেন। তাই বলা যায়, জনাব রায়হান বাহক চেক ব্যাংকে উপস্থাপন মাত্রই টাকা উঠাতে পেরেছিলেন।"
        },
        {
          "label": "ঘ",
          "question": "দুটি চেকের মধ্যে চেক দাতা এবং চেকগ্রহীতা উভয়ের জন্য অধিক নিরাপদ কোনটি? বিশ্লেষণ করো।",
          "explanation": "উদ্দীপকে উল্লিখিত দুটি চেকের মধ্যে একটি দাগকাটা চেক হওয়ায় সোনালী ব্যাংক-এর চেকটি চেক দাতা এবং চেকগ্রহীতা উভয়ের জন্য অধিক নিরাপদ। দাগকাটা চেকের অর্থ ব্যাংক হিসাবের মাধ্যমে সংগ্রহ করতে হয়। তাই এ চেক বেশি নিরাপদ। নিকাশ ঘরের মাধ্যমে এ চেকের আন্তঃব্যাংকিং দেনা-পাওনা নিষ্পত্তি হয়ে থাকে। উদ্দীপকে জনাব রায়হান একজন ব্যবসায়ী। তিনি প্রায়ই নগদে পণ্য বিক্রি করেন। একদিন বকেয়া বাবদ তিনি ক্রেতার কাছ থেকে ইসলামি ও সোনালী ব্যাংক-এর দুটি চেক পান। চেক দুটি ব্যাংকে উপস্থাপন করলে ব্যাংক ইসলামি ব্যাংক-এর চেকের অর্থ তখনই পরিশোধ করে। অন্যদিকে, সোনালী ব্যাংক-এর চেকের অর্থ পেতে তার পাঁচ দিন সময় লেগেছে। ইসলামি ব্যাংক-এর চেকটি বাহক চেক হওয়ায় ব্যাংক তা সাথে সাথে পরিশোধ করে। কিন্তু অন্য চেকটি দাগকাটা চেক হওয়ায় তা নিষ্পত্তি করতে ব্যাংকের পাঁচ দিন সময় লাগে। দাগকাটা চেক বাধ্যতামূলকভাবে - ব্যাংক হিসাবে জমা করতে হয় বলে এ চেকের টাকা জমা হতে সময় লাগে। ব্যাংক হিসাবের মাধ্যমে সংগ্রহ করলে চেক চুরি বা হারিয়ে গেলে ক্ষতির আশঙ্কা থাকে না। এছাড়া এ চেক চুরি বা হারিয়ে যাওয়ার • সংবাদ ব্যাংককে জানিয়ে দিলে ব্যাংক চেক ভাঙানোর প্রক্রিয়ায় সহজেই অপরাধীকে শনাক্ত করতে পারে। তাই বলা যায়, উক্ত দুটি চেকের মধ্যে চেক দাতা ও চেক গ্রহীতা উভয়ের জন্য দাগকাটা চেক অধিক নিরাপদ।"
        }
      ]
    },
    {
      "number": "6",
      "uddipok": "জনাব সোহান 'Y' ব্যাংকের একজন কর্মকর্তা। তিনি তার প্রতিষ্ঠান পরিচালনার জন্য 'X' ব্যাংকের নীতিমালা অনুসরণ করেন। কেননা 'Y' ব্যাংকসহ অন্যান্য ব্যাংকসমূহের সঠিক পরিচালনা, উন্নয়ন ও নিয়ন্ত্রণে 'X' ব্যাংক বিভিন্ন কার্যক্রম গ্রহণ করে। দেশের মুদ্রা বাজার ও অর্থনৈতিক উন্নয়নে ভূমিকা অপরিসীম।",
      "tag": "DRMC 24",
      "sub_questions": [
        {
          "label": "ক",
          "question": "ব্যাংক হার কী?",
          "explanation": "বাণিজ্যিক ব্যাংকগুলো যে সুদের হারে কেন্দ্রীয় ব্যাংকের কাছ থেকে ঋণ নেয় বা প্রথম শ্রেণির বিল বা সিকিউরিটিজসমূহ বাট্টা করে, সেই হারকে ব্যাংক হার বলে।"
        },
        {
          "label": "খ",
          "question": "নিকাশ ঘর বলতে কী বোঝায়?",
          "explanation": "বাণিজ্যিক ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির স্থান হলো নিকাশ ঘর। প্রতি কার্যদিবসে একটি নির্দিষ্ট সময়ে নিকাশ ঘরের সদস্যদের নিয়ে বৈঠক হয় এবং কেন্দ্রীয় ব্যাংকের প্রতিনিধি এতে সভাপতিত্ব করেন। সদস্য ব্যাংকগুলো বিভিন্ন ব্যাংকের মাধ্যমে প্রাপ্ত চেক, বিল, ড্রাফট প্রভৃতির সমন্বয়ে মোট দেনা-পাওনার বিবরণী তৈরি করে। যেসব ব্যাংকের কাছে টাকা পাওনা আছে সেসব ব্যাংকের কাছে দাবি সংবলিত রিপোর্টটি উপস্থাপন করা হয়। ফলে খুব সহজেই একটি ব্যাংক তার দেনা-পাওনার হিসাব তৈরি করতে পারে। বাংলাদেশের নিকাশ ঘর দু'ধরনের পদ্ধতিতে কাজ করে। একটি হলো আন্তঃশাখা নিকাশ ঘর পদ্ধতি, অপরটি আন্তঃব্যাংক নিকাশ ঘর পদ্ধতি।"
        },
        {
          "label": "গ",
          "question": "উদ্দীপকে জনাব সোহানের ব্যাংকটি কোন ধরনের ব্যাংক? ব্যাখ্যা করো।",
          "explanation": "উদ্দীপকে জনাব সোহানের ব্যাংকটি হলো তালিকাভুক্ত ব্যাংক। এ ধরনের ব্যাংক কেন্দ্রীয় ব্যাংকের নিয়ন্ত্রণে পরিচালিত হয়। এ ব্যাংক কেন্দ্রীয় ব্যাংকের তালিকায় অন্তর্ভুক্ত হয়ে ব্যাংকিং কার্যাবলি পরিচালনা করে। এ ব্যাংক কেন্দ্রীয় ব্যাংকের নির্দেশিত নীতিমালা ও আদেশ- নির্দেশ যথাযথভাবে পালন করে। আবার, এ ব্যাংকগুলো কেন্দ্রীয় ব্যাংক থেকে আর্থিক ও প্রশাসনিক সুবিধা পায়। জনাব সোহান 'Y' ব্যাংকের একজন কর্মকর্তা। তার প্রতিষ্ঠান পরিচালনায় 'X' ব্যাংকের নীতিমালা অনুসরণ করা হয়। কারণ 'Y' ব্যাংকসহ অন্যান্য ব্যাংকসমূহের সঠিক পরিচালনা, উন্নয়ন ও নিয়ন্ত্রণে 'X' ব্যাংক বিভিন্ন. কার্যক্রম গ্রহণ করে। কোনো দেশে তালিকাভুক্ত ব্যাংকগুলোই কেন্দ্রীয় ব্যাংকের নীতিমালা অনুসরণ করে। আবার, আর্থিক সংকটে ঋণ সুবিধা ও ব্যাংকিং কার্যাবলি সংক্রান্ত পরামর্শও তালিকাভুক্ত ব্যাংকগুলো কেন্দ্রীয় ব্যাংক থেকে পায়। উদ্দীপকের 'Y' নামক তালিকাভুক্ত ব্যাংকও 'X' নামক কেন্দ্রীয় ব্যাংকে তালিকাভুক্ত। তাই বলা যায়, উদ্দীপকের জনাব সোহানের 'Y' ব্যাংক হলো তালিকাভুক্ত ব্যাংক।"
        },
        {
          "label": "ঘ",
          "question": "ব্যাংক ব্যবসায়ের ক্ষেত্রে 'X' ব্যাংকের ভূমিকা অপরিসীম\"- উদ্দীপকের আলোকে মূল্যায়ন করো।",
          "explanation": "বিভিন্ন আদেশ-নির্দেশ ও. পরামর্শদানের মাধ্যমে উদ্দীপকের 'X' ব্যাংক অন্যান্য ব্যাংকের উন্নয়নে অবদান রাখে। জনকল্যাণের উদ্দেশ্যে সরকার কর্তৃক গঠিত ও নিয়ন্ত্রিত ব্যাংকিং প্রতিষ্ঠানই হলো কেন্দ্রীয় ব্যাংক। এ ব্যাংক তালিকাভুক্ত ব্যাংকের সহায়তায় দেশে নোট ও মুদ্রার প্রচলন এবং মুদ্রামান সংরক্ষণ করে। তালিকাভুক্ত ব্যাংকের কার্যাবলি নিয়ন্ত্রণে ব্যাংকিং নীতি প্রণয়ন ও বাস্তবায়ন করে। উদ্দীপকের জনাব সোহান 'Y' ব্যাংকের কর্মকর্তা। তার প্রতিষ্ঠান পরিচালনায় 'X' ব্যাংকের নীতিমালা অনুসরণ করা হয়। অন্যান্য ব্যাংকের সঠিক পরিচালনা, উন্নয়ন ও নিয়ন্ত্রণে 'X' ব্যাংক কাজ করে। দেশের মুদ্রা বাজার ও অর্থনৈতিক উন্নয়নে এ ব্যাংক ভূমিকা রাখে। অর্থাৎ, 'X' ব্যাংক হলো কেন্দ্রীয় ব্যাংক। কেন্দ্রীয় ব্যাংকের মুখ্য উদ্দেশ্য হলো জনকল্যাণ। এ লক্ষ্যে কেন্দ্রীয় ব্যাংক যেসব কাজ করে তা তালিকাভুক্ত ব্যাংকের মাধ্যমে করে। কেন্দ্রীয় ব্যাংক তালিকাভুক্ত ব‍্যাংকের কার্যাবলি তদারকি করে। অন্যান্য ব্যাংক কীভাবে তাদের কার্যাবলি পরিচালনা করবে, কী উদ্দেশ্যে পরিচালিত হবে এ সব কিছুতে কেন্দ্রীয় ব্যাংক নির্দেশনা দেয়। আর অন্য ব্যাংকগুলো কেন্দ্রীয় ব্যাংকের এই দিক-নির্দেশনা মানতে বাধ্য থাকে। আবার, তালিকাভুক্ত ব্যাংকগুলোর আর্থিক সংকটে ঋণ সুবিধা প্রদান করে। ব্যাংকগুলোর আন্তঃব্যাংকিং দেনা-পাওনা নিষ্পত্তিতে নিকাশ ঘরের সুবিধা প্রদান করে। এভাবেই উদ্দীপকের 'X' নামক কেন্দ্রীয় ব্যাংকটি ব্যাংক ব্যবসায়ের উন্নয়নে অবদান রাখে।"
        }
      ]
    },
    {
      "number": "7",
      "uddipok": "মি. রবি এবি ব্যাংকের একটি কার্ডের অধিকারী। তিনি সেই কার্ড দিয়ে দিন-রাত অর্থ উত্তোলন করতে পারেন। ব্যাংকের কর্মচারী জনাব ইকবাল তাকে আরেকটি কার্ড গ্রহণের প্রস্তাব দেন যা দিয়ে তিনি নির্ধারিত কিছু মার্কেটের শপিংমলে কেনাকাটা করা ও পণ্যের মূল্য পরিশোধ করতে পারবেন। উক্ত প্রস্তাবে মি. রবি রাজি হলেন।",
      "tag": "DRMC 24",
      "sub_questions": [
        {
          "label": "ক",
          "question": "মোবাইল ব্যাংকিং কী?",
          "explanation": "মোবাইল ফোনের মাধ্যমে গ্রাহক যে ব্যাংকিং সুবিধা পায় তাকেই মোবাইল ব্যাংকিং বলে।"
        },
        {
          "label": "খ",
          "question": "স্বয়ংক্রিয় নিকাশ ঘর বলতে কী বোঝায়?",
          "explanation": "স্বয়ংক্রিয় নিকাশ ঘর হলো এক ধরনের আধুনিক সেবা পদ্ধতি, যেখানে বিভিন্ন প্রতিষ্ঠানের লেনদেনগুলো ইলেকট্রনিক উপায়ে বিনিময় ও নিষ্পত্তি হয়। এ পদ্ধতিতে ইলেকট্রনিক উপায়ে ব্যাংকগুলোর মধ্যে মেশিনের সাহায্যে কাগজবিহীন লেনদেন হয়। এক্ষেত্রে মেশিনের সাহায্যে লেনদেনগুলো রেকর্ডভুক্ত হয়। এভাবে একটি একাউন্টকে ডেবিট এবং অন্য একাউন্টকে ক্রেডিট করে আন্তঃব্যাংকিং লেনদেন শেষ করা হয়। এভাবেই স্বয়ংক্রিয় নিকাশ ঘরের কাজ হয়।"
        },
        {
          "label": "গ",
          "question": "উদ্দীপকে উল্লিখিত জনাব রবি ব্যাংকের কী ধরনের কার্ডের অধিকারী? ব্যাখ্যা করো।",
          "explanation": "উদ্দীপকে উল্লিখিত মি. রবি ব্যাংকের ডেবিট কার্ডের অধিকারী। গ্রাহকের হিসাবে ডেবিট জের থাকলেই শুধু এরূপ কার্ড ব্যবহার করা যায় বিধায় একে ডেবিট কার্ড বলা হয়। এটি ব্যবহার করে এটিএম বুথ থেকে অর্থ উত্তোলন করা যায়। এর মাধ্যমে অর্থ স্থানান্তরসহ বিভিন্ন বিল পরিশোধ করা যায়। উদ্দীপকে মি. রবি এবি ব্যাংকের একটি কার্ডের অধিকারী। তিনি উক্ত কার্ড দিয়ে দিন-রাত যেকোনো সময় অর্থ উত্তোলন করতে পারেন। অর্থাৎ, মি. রবির এবি ব্যাংকে একটি হিসাব রয়েছে। এ হিসাবের বিপরীতে ব্যাংক মি. রবিকে একটি ডেবিট কার্ড ইস্যু করেছে। কারণ এ কার্ডের বিপরীতে গ্রাহকের হিসাবে পর্যাপ্ত ব্যালেন্স থাকতে হয়। পর্যাপ্ত ব্যালেন্স না থাকলে গ্রাহক এ কার্ড থেকে কোনো ধরনের সুবিধা ভোগ করতে পারে না। তাই বলা যায়, মি. রবি এবি ব্যাংকের ডেবিট কার্ডের অধিকারী।"
        },
        {
          "label": "ঘ",
          "question": "তোমার মতে দুটি কার্ডের মধ্যে 'কোনটা উত্তম? তোমার উত্তরের সপক্ষে যুক্তি দেখাও।",
          "explanation": "উদ্দীপকে দুটি কার্ডের মধ্যে দ্বিতীয় কার্ডটি ক্রেডিট কার্ড হওয়ায় এর সুযোগ-সুবিধা তুলনামূলক বেশি। ক্রেডিট কার্ড একটি জনপ্রিয় ATM কার্ড। এ কার্ডের মাধ্যমে ব্যাংক গ্রাহককে ঋণ সুবিধা দেয়। এটিএম বুথ থেকে টাকা তুলতে এবং নির্দিষ্ট প্রতিষ্ঠান থেকে কেনাকাটা করতে এ কার্ড ব্যবহৃত হয়। উদ্দীপকে মি. রবি এবি ব্যাংকের একটি কার্ডের অধিকারী। তিনি সেই কার্ড দিয়ে দিন-রাত অর্থ উত্তোলন করতে পারেন। ব্যাংকের কর্মচারী জনাব ইকবাল তাকে আরেকটি কার্ড গ্রহণের প্রস্তাব দেয়। উক্ত কার্ড দিয়ে তিনি নির্ধারিত কিছু মার্কেটে কেনাকাটা করে পণ্যের মূল্য পরিশোধ করতে পারবেন। উক্ত প্রস্তাবে মি. রবি রাজি হলেন। উদ্দীপকে মি. রবি প্রথমে মূলত ডেবিট কার্ড ব্যবহার করেছেন। পরবর্তীতে তিনি ব্যাংক থেকে ক্রেডিট কার্ড গ্রহণ করেছেন। উক্ত দুটি কার্ডের মধ্যে ক্রেডিট কার্ড অধিক উত্তম। কারণ এ কার্ডটির মাধ্যমে গ্রাহক জামানত ছাড়া ঋণ সুবিধা পায়। প্রয়োজনীয় সময়ে এই ঋণ সুবিধাকে কাজে লাগানো যায়। এছাড়া গ্রেস পিরিয়ডের (ঋণ নেওয়ার পরের একটি নির্দিষ্ট সময়) মধ্যে ব্যাংকের টাকা ফেরত দিলে গ্রাহককে কোনো সুদদিতে হয় না। এসব সুবিধা ডেবিট কার্ডের মাধ্যমে পাওয়া যায় না। এছাড়া ক্রেডিট কার্ডের মাধ্যমে পণ্যের মূল্য পরিশোধের সুযোগ পাওয়া গেলেও ডেবিট কার্ডের বিপরীতে ব্যাংক হিসাবে টাকা থাকলেই এ সুবিধা পাওয়া যায়। তাই বলা যায়, উদ্দীপকে দুটি কার্ডের মধ্যে ক্রেডিট কার্ড উত্তম বলে আমি মনে করি।"
        }
      ]
    },
    {
      "number": "8",
      "uddipok": "মি. সিহাব একজন ব্যবসায়ী। তিনি বিভিন্ন ধরনের ব্যবসায়ের সাথে জড়িত। তার অবর্তমানে ছোট ছোট ছেলেমেয়ের ভবিষ্যৎ চিন্তা করে তিনি আমৃত্যু মেয়াদের জন্য একটি বিমাপত্র গ্রহণ করেছেন। বিমাপত্র গ্রহণের ২০ বছর পর বিমাকৃত ব্যক্তি আর্থিক সুবিধা পাওয়ার আশায় বিমা কর্তৃপক্ষের নিকট বিমা পলিসির দাবি পেশ করেন।",
      "tag": "DRMC 24",
      "sub_questions": [
        {
          "label": "ক",
          "question": "সমর্পণ মূল্য কী?",
          "explanation": "সমর্পণ মূল্য হলো বিমাগ্রহীতার মাধ্যমে পরিশোধিত প্রিমিয়ামের সেই অংশ, যেটি বিমাপত্র ফেরতদানের সময় তাকে পরিশোধ করা হয়।"
        },
        {
          "label": "খ",
          "question": "বিমায় বোনাস দেওয়া হয় কেন?",
          "explanation": "মুনাফাযুক্ত বিমাপত্রের চুক্তিতে বোনাস প্রদানের শর্ত উল্লেখ করায় উক্ত বিমায় বোনাস দেওয়া হয়। স্বাভাবিক বা প্রত্যাশার বাইরে যেকোনো প্রাপ্তিই বোনাস। জীবন বিমা প্রতিষ্ঠানের তহবিল মানেই বিমাগ্রহীতাদের প্রদত্ত প্রিমিয়াম বা কিস্তি হতে সংগৃহীত অর্থ। এরূপ উৎস থেকে প্রাপ্ত অর্থ, বিমা কোম্পানি দীর্ঘমেয়াদে বিনিয়োগ করে যথেষ্ট আয় করে। বিমা কোম্পানি বার্ষিক মুনাফার একটি অংশ বিমাগ্রহীতাদের জমাকৃত অর্থ অনুপাতে তাদের মধ্যে বণ্টন করতে পারে। এরূপ বণ্টনকৃত অর্থকেই বোনাস বলা হয়। প্রতিষ্ঠানের মুনাফাযুক্ত বিমাপত্রের গ্রহীতাদের মধ্যেই শুধু এরূপ অর্থ বণ্টন করা হয়ে থাকে। মুনাফা না হলে বোনাস প্রদান করা হয় না।"
        },
        {
          "label": "গ",
          "question": "মি. সিহাব কোন ধরনের বিমাপত্র গ্রহণ করেছেন? ব্যাখ্যা করো।",
          "explanation": "উদ্দীপকে মি. সিহাব আজীবন বিমাপত্র গ্রহণ করেছেন। এ বিমাপত্রে বিমাগ্রহীতা মৃত্যুর আগ পর্যন্ত প্রিমিয়াম পরিশোধ করে। এ বিমায় প্রিমিয়ামের হার কম। বিমাগ্রহীতার মৃত্যুর পর মনোনীত ব্যক্তি এ বিমাপত্রের টাকা পায়। উদ্দীপকে মি. সিহাব বিভিন্ন ধরনের ব্যবসায়ের সাথে জড়িত। তার অবর্তমানে ছেলে-মেয়ের ভবিষ্যৎ চিন্তা করে তিনি আমৃত্যু মেয়াদের জন্য একটি বিমাপত্র' গ্রহণ করেছেন। অর্থাৎ, মি. সিহাব তার জীবদ্দশায় এ বিমার কোনো সুবিধা ভোগ করতে পারবেন না। মূলত তার মৃত্যুর পর তার সন্তানেরা এর সুবিধা পাবে। এক্ষেত্রে মি. সিহাবের বিমাপত্রটি আজীবন বিমাপত্রের বৈশিষ্ট্যের সাথে মিলে যায়। তাই বলা যায়, মি. সিহাব আজীবন বিমাপত্র গ্রহণ করেছেন।"
        },
        {
          "label": "ঘ",
          "question": "মি. সিহাব কি বিমাদাবি পাওয়ার অধিকারী? বিশ্লেষণ করো।",
          "explanation": "উদ্দীপকে মি. সিহাব আজীবন বিমাপত্র গ্রহণ করায় তিনি বিমাদাবি পাওয়ার অধিকারী নন। বিমাকারীর পক্ষে আজীবন বিমাপত্রের বিমাদাবি পরিশোধ করা সহজ। কারণ শুধু বিমাকৃত ব্যক্তির মৃত্যু হলেই এরূপ অর্থ পরিশোধের প্রশ্ন আসে। বিমাগ্রহীতার উত্তরাধিকারী বা মনোনীত ব্যক্তিই শুধু এ বিমার সুবিধা ভোগ করে। উদ্দীপকে মি. সিহাব একজন ব্যবসায়ী। তার অবর্তমানে তিনি তার ছোট ছোট ছেলে-মেয়েদের ভবিষ্যৎ নিয়ে চিন্তিত। তাই তিনি আমৃত্যু মেয়াদের জন্য একটি রিমাপত্র গ্রহণ করেছেন। বিমাপত্র গ্রহণের ২০ বছর পর তিনি আর্থিক সুবিধা পাওয়ার আশায় বিমা কর্তৃপক্ষের কাছে বিমা পলিসির দাবি পেশ করেন। মি. সিহাবের উক্ত গৃহীত বিমাপত্রটি একটি আজীবন বিমাপত্র। এ বিমার চুক্তি অনুযায়ী বিমাগ্রহীতা এককালীন, নির্দিষ্ট সময় পর্যন্ত বা আজীবন প্রিমিয়াম পরিশোধ করেন। এর বিনিময়ে বিমাকারী, বিমাগ্রহীতার মৃত্যুতে তার মনোনীত ব্যক্তি বা উত্তরাধিকারীদেরকে বিমাকৃত অর্থ পরিশোধের প্রতিশ্রুতি দেয়। অর্থাৎ, আজীবন বিমা পলিসি শুধু নমিনিদের স্বার্থ রক্ষা করে। এক্ষেত্রে মি. সিহাব বিমা পলিসির দাবি পেশ করলেও চুক্তি অনুযায়ী তিনি তা পাওয়ার অধিকারী নন। তাই বলা যায়, মি. সিহাব বিমা দাবি পাওয়ার অযোগ্য।"
        }
      ]
    },
    {
      "number": "9",
      "uddipok": "মি. নোমান একজন সফল জুট ব্যবসায়ী। তিনি তার জুটের গুদামের বিমা করেছিলেন। জুটের পরিমাণ সঠিকভাবে উল্লেখ না করায় বিমা কোম্পানি তার বিমাচুক্তিটি বাতিল করে। তাই মি. নোমান বেশ চিন্তিত।",
      "tag": "DRMC 24",
      "sub_questions": [
        {
          "label": "ক",
          "question": "বিমাযোগ্য স্বার্থ কী?",
          "explanation": "বিমাযোগ্য স্বার্থ বলতে বিমাকৃত সম্পদ বা জীবনের ওপর বিমাগ্রহীতার আর্থিক স্বার্থকে বোঝায়।"
        },
        {
          "label": "খ",
          "question": "যুগ্ম বিমা বলতে কী বোঝায়? ব্যাখ্যা করো।",
          "explanation": "কোনো বিমাগ্রহীতা যখন একই বিষয়বস্তুর জন্য একাধিক বিমা প্রতিষ্ঠানের সাথে পৃথক পৃথক বিমা চুক্তি করে তাকে দ্বৈত বা যুগ্ম বিমা বলা হয়। সাধারণত বিমাকৃত বিষয়বস্তুর মূল্য বেশি হলে একটি বিমা প্রতিষ্ঠানের কাছে বিমা করা ক্ষেত্রবিশেষে ঝুঁকিপূর্ণ মনে হয়। সেক্ষেত্রে বিমাগ্রহীতা দুই বা ততোধিক বিমা প্রতিষ্ঠানের আশ্রয় নেয়। একটি প্রতিষ্ঠানের কাছে বিমা না করে একাধিক প্রতিষ্ঠানের কাছে বিমাকৃত সম্পত্তির ঝুঁকি ভাগ করে বিমা করা হয়। তাই এটি দ্বৈত বা যুগ্ম বিমা।"
        },
        {
          "label": "গ",
          "question": "মি. নোমান বিমাচুক্তির কোন পক্ষ? ব্যাখ্যা করো।",
          "explanation": "উদ্দীপকে মি. নোমান বিমাচুক্তির প্রস্তাবকারী হিসেবে তিনি বিমাগ্রহীতা পক্ষ। বিমাচুক্তিতে বিমাগ্রহীতা বিমার আবেদন ফর্ম পূরণ করে তারপর ফর্মটি জমা দিয়ে এরূপ প্রস্তাব করে। বিমা প্রতিষ্ঠান আবেদনপত্র গ্রহণ করে তাতে স্বীকৃতি জানায়। উদ্দীপকে মি. নোমান একজন জুট ব্যবসায়ী। তিনি সফলভাবে ব্যবসায় করেন। তিনি তার জুটের গুদাম বিমা করেছেন। অর্থাৎ, মি. নোমান তার গুদামের জন্য বিমা চুক্তি করেন। মি. নোমান বিমাচুক্তির ক্ষেত্রে বিমা কোম্পানিকে তিনি চুক্তির প্রস্তাব করেছেন। তার প্রস্তাব পর্যালোচনা করে বিমা কোম্পানি উক্ত প্রস্তাবে সম্মত হয়েছে। এক্ষেত্রে বিমাচুক্তির দুটি পক্ষের মধ্যে মি. নোমান হলেন বিমাগ্রহীতা এবং প্রস্তাব গ্রহণ করায় বিমা প্রতিষ্ঠান হলো বিমাকারী। তাই বলা যায়, মি. নোমান হলেন বিমা চুক্তির বিমাগ্রহীতা।"
        },
        {
          "label": "ঘ",
          "question": "বিমা কোম্পানির চুক্তি বাতিলের সিদ্ধান্তের যৌক্তিকতা মূল্যায়ন করো",
          "explanation": "উদ্দীপকে বিমাচুক্তির চূড়ান্ত সদ্বিশ্বাসের নীতি লঙ্ঘনের কারণে বিমা কোম্পানির চুক্তি বাতিলের সিদ্ধান্তটি যৌক্তিক হয়েছে। এ নীতি অনুযায়ী, বিমাচুক্তিতে বিমাকারী ও বিমাগ্রহীতা একে অন্যের কাছে বিমার বিষয়বস্তু সম্পর্কে প্রয়োজনীয় সব তথ্য প্রকাশে বাধ্য। বিমা চুক্তি করার সময় বিমাকারী ও বিমাগ্রহীতা উভয়কে এ নীতি মেনে চলতে হয়। কোনো তথ্য গোপন রেখে বিমাচুক্তি করা হলে উক্ত বিমাপত্রটি বাতিল বলে গণ্য হয়। উদ্দীপকে মি. নোমান একজন সফল জুট ব্যবসায়ী। তিনি তার জুটের গুদাম বিমা করেছিলেন। তবে বিমাচুক্তিতে জুটের পরিমাণ সঠিকভাবে উল্লেখ করেননি। তাই বিমা কোম্পানি মি. নোমানের বিমাচুক্তিটি বাতিল করে। উদ্দীপকে মি. নোমান মূলত দুর্ঘটনা থেকে সৃষ্ট ক্ষতিপূরণের লক্ষ্যে তার জুট গুদামের বিমা করেছিলেন। কিন্তু চুক্তিতে বিষয়বস্তু সম্পর্কে পূর্ণ তথ্য উপস্থাপন সঠিকভাবে করেননি। তিনি বিমা চুক্তির সদ্বিশ্বাসের নীতি লঙ্ঘন করেছেন। ফলে বিমা প্রতিষ্ঠান মি. নোমানের বিমাচুক্তি বাতিলের অধিকার রাখে। তাই বলা যায়, পারস্পরিক সদ্বিশ্বাসের অভাবে বিমা কোম্পানির মি. নোমানের বিমাচুক্তি বাতিলের সিদ্ধান্তটি যথার্থ ছিল।"
        }
      ]
    },
    {
      "number": "10",
      "uddipok": "তাজ বেগম একজন গৃহিণী। সে লোকমুখে বিমার কথা শুনে একটি নির্দিষ্ট মেয়াদের ভিত্তিতে সন্ধানী লাইফ ইন্স্যুরেন্স কোম্পানির একটি পলিসি গ্রহণ করেন। কিন্তু দুর্ভাগ্যবশত কয়েকটি কিস্তি প্রদানের পর একটি সড়ক দুর্ঘটনায় তাজ বেগম মারা যান। অতঃপর মেয়াদ শেষে বিমা কোম্পানি তাজ বেগমের মনোনীত ব্যক্তিকে জমাকৃত সমুদয় অর্থ প্রদান করে।",
      "tag": "DRMC 24",
      "sub_questions": [
        {
          "label": "ক",
          "question": "জীবন বিমা কী?",
          "explanation": "যে বিমাচুক্তির বিষয়বস্তু মানুষের জীবন ও জীবিকা তাকে জীবন বিমা বলে।"
        },
        {
          "label": "খ",
          "question": "প্রিমিয়াম বলতে কী বোঝায়? ব্যাখ্যা করো।",
          "explanation": "বিমা চুক্তিতে বিমাগ্রহীতা এককালীন অথবা নির্দিষ্ট সময় পরপর বিমাকারীকে যে অর্থ দেয় তাকে প্রিমিয়াম বলে। প্রিমিয়ামের বিনিময়ে বিমাকারী বিমাগ্রহীতার ঝুঁকি কমায়। অর্থাৎ, ঝুঁকি নেওয়ার প্রতিদান হিসেবে বিমাগ্রহীতার কাছ থেকে এককালীন অথবা কিস্তিতে অর্থ নেওয়া হলো প্রিমিয়াম। প্রিমিয়ামের অর্থ থেকে বিমাদাবি পরিশোধ করা হয়।"
        },
        {
          "label": "গ",
          "question": "উদ্দীপকে বিমাকারী কোন ধরনের জীবন বিমা পলিসি গ্রহণ করেন? ব্যাখ্যা করো।",
          "explanation": "উদ্দীপকে তাজ বেগম সাধারণ মেয়াদি জীবন বিমা পলিসি গ্রহণ করেন। যে জীবন বিমাপত্র একটি নির্দিষ্ট মেয়াদের জন্য খোলা হয়, তাকে সাধারণ মেয়াদি বিমাপত্র বলে'। এ নির্দিষ্ট সময়ের মধ্যে ব্যক্তি মারা গেলে বা মেয়াদপূর্তিতে বিমাদাবি পরিশোধিত হয়। এ ধরনের বিমাপত্র, একাধারে বিনিয়োগ ও প্রতিরক্ষার সুবিধা প্রদান করে। উদ্দীপকে তাজ বেগম একজন গৃহিণী। তিনি একটি নির্দিষ্ট মেয়াদের জন্য সন্ধানী লাইফ ইন্স্যুরেন্স কোম্পানির একটি পলিসি গ্রহণ করেন। নির্দিষ্ট মেয়াদের জন্য জীবন বিমা করায় তাজ বেগম নিঃসন্দেহে সাধারণ মেয়াদি জীবন বিমা করেছেন। এ বিমার শর্ত অনুযায়ী উক্ত মেয়াদের মধ্যে তিনি মারা গেলে তার মনোনীত ব্যক্তি এ বিমার অর্থ পাবে। আর তিনি বেঁচে থাকলে নিজেই এই অর্থ পাবেন। সুতরাং, তার বিমাপত্রটি সাধারণ মেয়াদি বিমাপত্রের মতো একই সাথে বিনিয়োগ ও প্রতিরক্ষার সুবিধা দিচ্ছে। তাই বলা যায়, বিমাচুক্তির বৈশিষ্ট্য অনুযায়ী তাজ বেগমের গৃহীত বিমাপত্রটি হলো সাধারণ মেয়াদি বিমাপত্র।"
        },
        {
          "label": "ঘ",
          "question": "উদ্দীপকে উল্লিখিত তাজ বেগম মনোনীত ব্যক্তিকে বিমা পলিসির দাবি পরিশোধের যৌক্তিকতা বিশ্লেষণ করো।",
          "explanation": "উদ্দীপকে তাজ বেগম সাধারণ মেয়াদি বিমাপত্র খোলায় তার মৃত্যুতে তার মনোনীত ব্যক্তিকে বিমা পলিসির দাবি পরিশোধ যথার্থ। এ জাতীয় বিমাপত্রে বিমাগ্রহীতা মেয়াদপূর্তির পূর্বে মারা গেলে মনোনীত ব্যক্তি বিমাদাবি করতে পারে। আবার জীবিত থাকলে নিজেই আদায় করতে পারবে। বিমাগ্রহীতা মেয়াদের মধ্যে মারা গেলে আর কিস্তি পরিশোধ করতে হয় না। উদ্দীপকে তাজ বেগম একটি নির্দিষ্ট মেয়াদের জন্য সন্ধানী লাইফ ইন্স্যুরেন্স কোম্পানির জীবন বিমা পলিসি' গ্রহণ করেন। কিন্তু কয়েকটি কিস্তি দেওয়ার • পর একটি সড়ক দুর্ঘটনায় তিনি মারা যান। পরে বিমাপত্রের মেয়াদ শেষ হলে বিমা কোম্পানি তাজ বেগমের মনোনীত ব্যক্তিকে বিমা মূল্য পরিশোধ করে। সন্ধানী লাইফ ইন্স্যুরেন্স মূলত সাধারণ মেয়াদি বিমাপত্রের বিমাদাবি পরিশোধের পদ্ধতি অনুসরণ করেছে। এ পদ্ধতি অনুযায়ী তাজ বেগম বিমা পত্রের মেয়াদ উত্তীর্ণ হওয়ার আগে মারা যাওয়ায় এ বিমার প্রিমিয়াম আর পরিশোধ করতে হবে না। তবে বিমাপত্রটি চালু থাকবে। বিমার মেয়াদ পূর্ণ হওয়ার পর তাজ বেগমের মনোনীত ব্যক্তিকে সন্ধানী লাইফ ইন্স্যুরেন্স কোম্পানি বিমার মূল্য পরিশোধ করবে। আর বিমা কোম্পানিটি এ পদ্ধতিতেই বিমা দাবি পরিশোধ করেছে। তাই বলা যায়, তাজ বেগমের মনোনীত ব্যক্তিকে বিমা পলিসির দাবি পরিশোধ করা যৌক্তিক হয়েছে।"
        }
      ]
    },
    {
      "number": "11",
      "uddipok": "বাংলাদেশ একটি জনবহুল দেশ। জনসংখ্যার দিক বিচার করে মি. আমজাদ একটি পোশাক কারখানা প্রতিষ্ঠা করার চিন্তা করলেন। মোটামুটি বেতন ভাতা দিতে পারেন। তিনি কারখানার স্থায়িত্বের কথা চিন্তা করে উক্ত কারখানার জন্য একটি বিমাপত্র খোলেন। এছাড়াও কারখানার শ্রমিকদের জন্যও তিনি একটি বিমাপত্র খোলেন। এতে শ্রমিকগণ উৎসাহের সাথে কারখানার কাজ করছেন।",
      "tag": "DRMC 24",
      "sub_questions": [
        {
          "label": "ক",
          "question": "বিমা কী?",
          "explanation": "বিমা এক ধরনের লিখিত চুক্তি, যার মাধ্যমে বিমাগ্রহীতা নির্দিষ্ট প্রিমিয়ামের বিনিময়ে তার সম্ভাব্য ঝুঁকি বা বিপদের ভার বিমাকারী ব্যক্তি বা প্রতিষ্ঠানকে দেয়।"
        },
        {
          "label": "খ",
          "question": "বিমাচুক্তি বলতে কী বোঝায়?",
          "explanation": "মানুষের সহায়-সম্পদকে বিপদের বিপক্ষে আর্থিক নিষ্কৃতি বা নিশ্চয়তা প্রদানে যে চুক্তি সম্পাদিত হয় তাই বিমাচুক্তি। এরূপ চুক্তিতে একপক্ষ তার জীবন বা সম্পত্তির সম্ভাব্য ঝুঁকি প্রিমিয়াম বা সেলামি প্রদানের বিনিময়ে বিমা কোম্পানির ওপর অপর্ণ করে। বিনিময়ে বিমা কোম্পানি তার আর্থিক ঝুঁকি পূরণের প্রতিশ্রুতি প্রদান করে। আর মানুষের জীবন বা সম্পত্তির ঝুঁকি মোকাবিলার প্রক্রিয়াই হলো বর্তমানকালের বিমা ব্যবস্থা।"
        },
        {
          "label": "গ",
          "question": "মি. আমজাদ কোন ধরনের বিমা করেছেন? ব্যাখ্যা করো।",
          "explanation": "উদ্দীপকে মি. আমজাদ তার কারখানার জন্য সম্পত্তি বিমা করেছেন। সম্পদের ক্ষয়ক্ষতির বিপক্ষে বিমা করাকে সম্পত্তি বিমা বলা হয়। এক্ষেত্রে বিমাকৃত সম্পদের নির্দিষ্ট সময়ের মধ্যে সম্পূর্ণ বা আংশিক ক্ষতি হলে বিমাকারী প্রতিষ্ঠান বিমাগ্রহীতাকে ক্ষতিপূরণের নিশ্চয়তা দেয়। এ ধরনের বিমাচুক্তিতে প্রিমিয়াম একবারেই দেওয়া হয়। উদ্দীপকে বাংলাদেশের জনসংখ্যার দিক বিচার করে মি. আমজাদ একটি পোশাক কারখানা প্রতিষ্ঠা করার চিন্তা করলেন। তিনি কারখানার স্থায়িত্বের কথা চিন্তা করে উক্ত কারখানার জন্য একটি বিমাপত্র খোলেন। মি. আমজাদ মূলত তার সম্পদের আর্থিক সুরক্ষাকে নিশ্চিত করতে চেয়েছেন। অর্থাৎ, তার কারখানা বিমা চুক্তিতে উল্লেখ্য সম্ভাব্য কোনো ঝুঁকি দ্বারা ক্ষতিগ্রস্ত হলে তিনি বিমাকারী প্রতিষ্ঠান থেকে আর্থিক ক্ষতিপূরণ পাবেন। এক্ষেত্রে বিমাকারী প্রতিষ্ঠান মি. আমজাদের কারখানার আর্থিক ঝুঁকিগত প্রতিবন্ধকতার দায় বহন করছে। এটি সম্পত্তি বিমার মূল বিষয়বস্তু। তাই বলা যায়, মি. আমজাদ সম্পত্তি বিমা করেছেন।"
        },
        {
          "label": "ঘ",
          "question": "মি. আমজাদের কারখানায় শ্রমিকদের বিমাপত্র খোলার যৌক্তিকতা বিশ্লেষণ করো।",
          "explanation": "উদ্দীপকে মি. আমজাদের কারখানার শ্রমিকদের জন্য গোষ্ঠী বিমা খোলা যৌক্তিক হয়েছে বলে আমি মনে করি। গোষ্ঠী বিমা হলো নিয়োগকারী ও বিমাকারীর মধ্যে সম্পাদিত চুক্তি। অর্থাৎ, কর্মীদের জন্য গৃহীত ভবিষ্যৎ নিরাপত্তা বিমাই হলো গোষ্ঠী বিমা। এ বিমা বিশেষ গোষ্ঠীর জীবনের নিরাপত্তার চুক্তি। উদ্দীপকে মি. আমজাদ একটি পোশাক কারখানার মালিক। তিনি শ্রমিকদের মোটামুটি বেতন-ভাতা দিতে পারেন। তিনি কারখানার শ্রমিকদের জন্য একটি বিমাপত্র খোলেন। এতে শ্রমিকগণ উৎসাহের সাথে কারখানার কাজ করছেন। মি. আমজাদ মূলত কারখানার শ্রমিকদের জন্য গোষ্ঠী বিমা খুলেছেন। সাধারণত একই স্থানে কর্মরত কর্মীদের জন্য এ ধরনের বিমা করা হয়। নিয়োগকর্তা এ ধরনের বিমা করে কর্মীদের ভবিষ্যৎ নিরাপত্তা ব্যবস্থা গড়ে তোলে। কারণ কারখানায় কর্মরত শ্রমিকদের পেশাজনিত ক্ষতির দায়ভার নিয়োগকর্তার ওপর বর্তে। তাই শ্রমিকদের এ ধরনের ক্ষতিতে ক্ষতিপূরণের দায়িত্বও মি. আমজাদের। আর এক্ষেত্রে মি. আমজাদ যথেষ্ট সচ্ছল না হওয়ায় শ্রমিকদের মধ্যে ক্ষতিপূরণ পাওয়া নিয়ে দ্বিধা-দ্বন্দ্ব থাকতে পারে। আর এ ক্ষতিপূরণের নিশ্চয়তা গোষ্ঠী বিমার মাধ্যমে পাওয়া সম্ভব। তাই বলা যায়, মি. আমজাদের কারখানার শ্রমিকদের জন্য গোষ্ঠী বিমাপত্র খোলা যথার্থ হয়েছে।"
        }
      ]
    }
  ]
}