{
  "title": "হলিক্রস কলেজ ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "গ্রাহকের লেনদেনের মাধ্যমে ক ব্যাংক খ ব্যাংকের নিকট ১০ কোটি টাকা এবং খ ব্যাংক ক ব্যাংকের নিকট ১২ কোটি টাকা পাওনা হয়। উভয় ব্যাংক নিয়ন্ত্রণকারী ব্যাংকের শরণাপন্ন হলে ব্যাংকটি দ্রুততার সাথে উভয়ের লেনদেন নিষ্পত্তির ব্যবস্থা গ্রহণ করে। নিয়ন্ত্রণকারী ব্যাংকটি স্বয়ংক্রিয় উপায়ে নিজেদের অভ্যন্তরীণ লেনদেন সম্পন্ন করার ওপর তাগিদ দিয়েছে।",
      "tag": "HC 25",
      "sub_questions": [
        {
          "label": "ক",
          "question": "CHIPS কী?",
          "explanation": "CHIPS (Clearing House Interbank Payment System) হলো বৃহৎ পরিমাণ আর্থিক লেনদেনের নিষ্পত্তির জন্য ব্যবহৃত একটি সিস্টেম।"
        },
        {
          "label": "খ",
          "question": "মোবাইল ব্যাংকিং বলতে কী বোঝায়?",
          "explanation": "মোবাইল ফোন ব্যবহার করে যাবতীয় ব্যাংকিং কার্যক্রম সম্পাদিত হলে তাকে মোবাইল ব্যাংকিং বলে। এ ব্যাংকিং ব্যবস্থায় গ্রাহক ঘরে বসে ব্যাংকিং সেবা পায়। অর্থাৎ, গ্রাহককে ব্যাংকের কোনো শাখা বা অফিসে যেতে হয় না। এতে গ্রাহকের সময় ও খরচ কমে যায়।"
        },
        {
          "label": "গ",
          "question": "নিয়ন্ত্রণকারী ব্যাংক কোন পদ্ধতিতে ক ও খ ব্যাংকের লেনদেন নিষ্পত্তি করে? ব্যাখ্যা করো।",
          "explanation": "নিয়ন্ত্রণকারী ব্যাংক নিকাশ ঘরের মাধ্যমে ক ও খ ব্যাংকের লেনদেন নিষ্পত্তি করে। বাণিজ্যিক ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির স্থান হলো নিকাশ ঘর। এটি কেন্দ্রীয় ব্যাংকের প্রত্যক্ষ তত্ত্বাবধানে পরিচালিত হয়। সদস্য ব্যাংকগুলো প্রতি কার্যদিবসে কেন্দ্রীয় ব্যাংকের এ সেবার মাধ্যমে তাদের দেনা-পাওনা নিষ্পত্তি করে। কেন্দ্রীয় ব্যাংক মূলত আন্তঃব্যাংকিং নিকাশ ঘর পরিচালনা করে। উদ্দীপকে গ্রাহকের লেনদেনের মাধ্যমে ক ব্যাংক খ ব্যাংকের নিকট ১০ কোটি টাকা পাওনা হয়। আবার, খ ব্যাংক ক ব্যাংকের নিকট ১২ কোটি টাকা পাওনা হয়। উভয় ব্যাংক নিয়ন্ত্রণকারী ব্যাংকের শরণাপন্ন হলে ব্যাংকটি দ্রুততার সাথে উভয়ের লেনদেন নিষ্পত্তির ব্যবস্থা করে। নিকাশ ঘরের মাধ্যমে ব্যাংকগুলো তাদের মধ্যকার চেক, বিনিময় বিল, হুন্ডি ইত্যাদি থেকে সৃষ্ট লেনদেন নিষ্পত্তি করে থাকে। এটি একটি প্রাত্যহিক লেনদেন নিষ্পত্তির ব্যবস্থা। উদ্দীপকে নিয়ন্ত্রণকারী ব্যাংকও এই পদ্ধতি অনুসরণ করে। তাই বলা যায়, নিয়ন্ত্রণকারী ব্যাংকটি তার নিকাশ ঘরের মাধ্যমে ক ও খ ব্যাংকের মধ্যকার লেনদেন নিষ্পত্তি করে।"
        },
        {
          "label": "ঘ",
          "question": "কী উপায়ে ক ও খ ব্যাংক নিজেদের অভ্যন্তরীণ লেনদেন দ্রুততার সাথে সম্পাদন করতে পারবে বলে মনে করো? মতামত দাও।",
          "explanation": "আধুনিক স্বয়ংক্রিয় প্রযুক্তির নিকাশ ঘরের মাধ্যমে ক ও খ ব্যাংক নিজেদের অভ্যন্তরীণ লেনদেন দ্রুততার সাথে সম্পাদন করতে পারবে বলে আমি মনে করি। বাণিজ্যিক ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির স্থান হলো নিকাশ ঘর। এটি কেন্দ্রীয় ব্যাংকের প্রত্যক্ষ তত্ত্বাবধানে পরিচালিত হয়। সদস্য ব্যাংকগুলো প্রতি কার্যদিবসে কেন্দ্রীয় ব্যাংকের এ সেবার মাধ্যমে তাদের দেনা-পাওনা নিষ্পত্তি করে। এটি আধুনিক ব্যাংকিং ব্যবস্থার এক সহজ ও অভিনব কর্মপদ্ধতি।.... উদ্দীপকে গ্রাহকের লেনদেনের মাধ্যমে ক ব্যাংক খ ব্যাংকের নিকট ১০ কোটি টাকা পাওনা হয়। আবার খ ব্যাংক ক ব্যাংকের নিকট ১২ কোটি টাকা পাওনা হয়। উভয় ব্যাংকের দেনা-পাওনা নিয়ন্ত্রণকারী ব্যাংক নিষ্পত্তির ব্যবস্থা করে। নিয়ন্ত্রণকারী ব্যাংকটি স্বয়ংক্রিয় উপায়ে অর্থাৎ, স্বয়ংক্রিয় প্রযুক্তির নিকাশ ঘরের সাহায্যে আভ্যন্তরীণ লেনদেন সম্পাদনের তাগিদ দিয়েছে। স্বয়ংক্রিয় প্রযুক্তির নিকাশ ঘরের মাধ্যমে খুব অল্প সময়ে যেকোনো ব্যাংকের চেক, বিনিময় বিল এবং অন্যান্য হস্তান্তরযোগ্য বিনিময় মাধ্যমের আন্তঃব্যাংকিং লেনদেন নিষ্পত্তি করা সম্ভব। যেকোনো ব্যাংক এই প্রক্রিয়ায় তাৎক্ষণিক আন্তঃব্যাংকিং লেনদেন নিষ্পত্তির মাধ্যমে দৈনন্দিন দেনা-পাওনার উদ্বৃত্ত বের করতে পারে। এ পদ্ধতিতে MICR চেকও ব্যবহৃত হয়। যেখানে চেকের বিভিন্ন অংশের ছবি সম্পূর্ণ অটোমেটেড মেশিনে গ্রহণযোগ্য হয়। অর্থাৎ, স্বয়ংক্রিয় নিকাশ ঘর ব্যবহারে সহজেই ক ও খ ব্যাংক নিজেদের অভ্যন্তরীণ লেনদেন দ্রুততার সাথে সম্পাদন করতে পারবে।"
        }
      ]
    },
    {
      "number": "2",
      "uddipok": "মি. আহাদ ফিন্যান্স বিষয়ের একজন প্রভাষক। তিনি তার কর্মস্থল রাজশাহীতে 'A' ব্যাংকে একটি হিসাব খোলেন। দেশের বিভিন্ন জায়গায় এই ব্যাংকটি দেখতে পাওয়া যায়। মি. আহাদের বন্ধু যি, খান ঢাক শহরের একজন স্কুল শিক্ষক। তিনি তার কর্মস্থলের পাশে অবস্থিত ? ব্যাংকে একটি হিসাব খোলেন। 'P' ব্যাংকের সব কার্যক্রম ঐ অফিস থেকে পরিচালিত হয়। একদিন তারা দুই বন্ধু ভ্রমণে যাওয়ার সিদ্ধান্ত নিলেন। যাওয়ার সময় তারা যথেষ্ট টাকা এবং চেকবই সাথে নিলেন। জাফলং-এ পৌছানোর পর হঠাৎ তাদের টাকার ঘাটতি ঘটে। তারা উভয়ই তাদের চেক ইস্যু করে টাকা সংগ্রহের চেষ্টা করেন। তবে মি, আহাদ চেকের মাধ্যমে টাকা সংগ্রহ করতে পারলেও মি. খান ব্যর্থ হন।",
      "tag": "HC 25,HC 25",
      "sub_questions": [
        {
          "label": "ক",
          "question": "গারনিশি অর্ডার কী?",
          "explanation": "আদালত কর্তৃক ব্যাংকের ওপর গ্রাহকের হিসাব বন্ধের নির্দেশকে গারনিশি অর্ডার বলে।"
        },
        {
          "label": "খ",
          "question": "চেইন ব্যাংকিং বলতে কী বোঝ?",
          "explanation": "যে ব্যবস্থায় সমজাতীয় কতগুলো ব্যাংক একই গোত্রের অধীনে নিজ নিজ দ্বাধীন সত্তা বজায় রেখে ব্যাংকিং কাজ করে, তাকে চেইন ব্যাংকিং বলে। সাধারণত একক ব্যাংকগুলো বৃহদায়তন ব্যাংকিং সুবিধা দিতে পারে না। তাই এরা নিজেদের মাঝে একটি ঐক্য গড়ে তোলে। এতে কিছুটা হলেও তাদের অসুবিধা দূর হয়। আর এই ঐক্যের মাধ্যমে তাদের স্বাধীন সভা বজায় থাকে।"
        },
        {
          "label": "গ",
          "question": "উদ্দীপকে মি. খান কোন ধরনের ব্যাংকে হিসাব খোলেন? ব্যাখ্যা করো।",
          "explanation": "উদ্দীপকে মি. খান একক ব্যাংকে হিসাব খুলেছেন। যে ব্যাংকের কাজ শুধু একটি নির্দিষ্ট অফিসের মাধ্যমে পরিচালিত হয় তাকে একক ব্যাংক বলা হয়। এ ব্যাংকের প্রধান অফিস ছাড়া অন্য কোথাও শাখা থাকে না। এটি সীমিত এলাকায় তাদের কার্যক্রম পরিচালনা করে থাকে। উদ্দীপকে মি. খান ঢাকা শহরের একজন স্কুল শিক্ষক। তিনি তার কর্মস্থলের পাশে অবস্থিত 'P' ব্যাংকে একটি হিসাব খুলেছেন। উত্ত ব্যাংকের সব কার্যক্রম ঐ অফিস থেকে পরিচালিত হয়। সাধারণত একক ব্যাংকের একটিই অফিস থাকে। উক্ত অফিসেই ব্যাংকটির সব কার্যক্রম পরিচালিত হয়। একটি নির্দিষ্ট এলাকায় এ ব্যাংক তার কার্যক্রম পরিচালনা করে থাকে। ফলে মি. খান জাফলং-এ চেকের মাধ্যমে টাকা সংগ্রহ করতে পারেননি। উদ্দীপকে 'P' ব্যাংকের সাথে একক ব্যাংকের বৈশিষ্ট্য সম্পূর্ণ মিলে যায়। তাই বলা যায়, উদ্দীপকে মি. খানের হিসাব খোলা ব্যাংকটি হলো একক ব্যাংক।"
        },
        {
          "label": "ঘ",
          "question": "উদ্দীপকের আলোকে মি. আহাদের পক্ষে চেকের মাধ্যমে টাকা সংগ্রহের যৌক্তিকতা বিশ্লেষণ করো।",
          "explanation": "উদ্দীপকে মি. আহাদ শাখা ব্যাংকের সুবিধার কারণে চেকের মাধ্যমে টাকা সংগ্রহ করতে পেরেছেন। একটি প্রধান অফিসের অধীনে বেশ কিছু শাখা খেলার মাধ্যমে এ ব্যাংকের কার্যক্রম পরিচালিত হয়। দেশ-বিদেশে শাখা ব্যাংকের একাধিক শাখা থাকে। শাখাগুলোর মাধ্যমে প্রতিষ্ঠানটি বিস্তৃত ব্যাংকিং সেবা দিয়ে থাকে। উদ্দীপকে মি. আহাদ ও মি. খান দুই বন্ধু। তারা ভ্রমণে যাওয়ার সময় যথেষ্ট টাকা ও চেক বই সাথে নিয়েছেন জাফলং-এ পৌছানোর পর হঠাৎ তারা নগদ টাকার সংকটে পড়েন। তখন তারা চেক ইস্যু করে টাকা সংগ্রহ করার চেষ্টা করেন মি. আহাদ চেকের মাধ্যমে টাকা সংগ্রহ করতে পারলেও মি. খান তা পারেননি দেশের বিভিন্ন এলাকায় শাখা ব্যাংকের কার্যক্রম বিস্তৃত থাকে একাধিক শাখা থাকায় এ ব্যাংক সহজেই গ্রাহকদের বিভিন্ন ধরনের ব্যাংকিং সেবা দিতে পারে। এ ব্যাংকের যেকোনো শাখা থেকে ইস্যুকৃত চেকের অর্থ সংগ্রহ করা যায়। অর্থাৎ, গ্রাহক যে শাখায় হিসাব খুলেছেন সেটা ছাড়ার ব্যাংকটির অন্য শাখায় চেক ইস্যু করে টাকা সংগ্রহ করতে পারবেন বলা যায়, শাখা ব্যাংকে হিসাব থাকার কারণে মি. আহাদ তার ব্যাংকিং এলাকার বাইরে গিয়েও চেকের মাধ্যমে টাকা সংগ্রহ করতে পেরেছেন।"
        }
      ]
    },
    {
      "number": "3",
      "uddipok": "বাবু ও পাপ্পু সদ্য ডিগ্রি পাস করেছে দু'জনেরই লক্ষ্য হলো কোনো ব্যাংকে চাকরি করা। সেই লক্ষ্যে বাবু কুমিল্লার একটি ব্যাংকে জুনিয়র এক্সিকিউটিভ পদে যোগদান করে, যেটি শুধু দেশের শিল্পোন্নয়নে কাজ করে। অপরদিকে, পাপ্পুও একটি নামকরা ব্যাংকে যোগদান করে ব্যাংকটি একটি কেন্দ্রীয় অফিসের মাধ্যমে পরিচালিত হয় ব্যাংকটির মূল কাজ আমানত সংগ্রহ, ব্যবসা-বাণিজ্যে ঋণ দান ও আমদানি-রপ্তানি বাণিজ্যে নানারকম সহায়তা করা।",
      "tag": "HC 25",
      "sub_questions": [
        {
          "label": "ক",
          "question": "ব্যাংক কাকে বলে?",
          "explanation": "ব্যাংক হলো এমন একটি আর্থিক প্রতিষ্ঠান, যা আমানত হিসেবে অর্থ সংগ্রহ করে, ঋণ দেয় ও ব্যাংক সংক্রান্ত যাবতীয় কাজ সম্পাদন করে।"
        },
        {
          "label": "খ",
          "question": "ব্যাংক কীভাবে বিনিময়ের মাধ্যম সৃষ্টি করে? ব্যাখ্যা করো।",
          "explanation": "ব্যাংক বিনিময়ের মাধ্যম সৃষ্টি করে গ্রাহকের চাহিদা অনুযায়ী বিভিন্ন আর্থিক সেবা প্রদানের মাধ্যমে। বাণিজ্যিক ব্যাংকগুলি গ্রাহকদের হিসাবের মাধ্যমে টাকা জমা, উত্তোলন, এবং স্থানান্তরের ব্যবস্থা করে, যা বিনিময়ের মাধ্যম হিসেবে কাজ করে। এছাড়া, ব্যাংক চেক, ব্যাংক ড্রাফট, পে-অর্ডার, ঋণপত্র, এবং ইলেক্ট্রনিক ফান্ড ট্রান্সফার (EFT) এর মতো বিভিন্ন পদ্ধতি ব্যবহার করে, যা বিনিময়ের মাধ্যম হিসেবে ব্যবহৃত হয়।"
        },
        {
          "label": "গ",
          "question": "উদ্দীপকে উল্লিখিত বাবুর ব্যাংক কোন ধরনের ঋণ প্রদান করে? ব্যাখ্যা করো।",
          "explanation": "উদ্দীপকের বাবুর কর্মরত ব্যাংকটি শিল্প ব্যাংক হওয়ায় এ ধরনের ব্যাংক স্বল্পমেয়াদি ও দীর্ঘমেয়াদি ঋণ দেয় দেশের শিল্প খাতের উন্নয়নের উদ্দেশ্যে মূলত শিল্প ব্যাংক প্রতিষ্ঠিত এই ব্যাংকের মূল কাজ হলো শিল্প উদ্যোক্তাদের প্রয়োজনীয় দীর্যমেয়াদি ও স্বল্পমেয়াদি ঋণ দেওয়া। বিভিন্ন শিল্পকারখানা স্থাপন, সম্প্রসারণ ও উন্নয়নে এ ব্যাংক কাজ করে উদ্দীপকে বাবু ডিগ্রি পাস করে একটি ব্যাংকে জুনিয়র এক্সিকিউটিভপদে যোগদান করেন। তার ব্যাংকটি শুধু দেশের শিল্প উন্নয়নে কাজ করে। সুতরাং, বাবুর ব্যাংকটি বিশেষায়িত ব্যাংকের আওতাভুক্ত শিল্প ব্যাংক। এই ধরনের ব্যাংক শিল্প খাতের উন্নয়নে উদ্যোক্তাদের প্রয়োজনীয় মূলধন হিসেবে দীর্ঘমেয়াদি ঋণ দিয়ে থাকে এছাড়াও শিল্প খাতের উন্নয়নে ধারাবাহিক গতিশীলতা ধরে রাখতে ব্যাংকটি স্বল্পমেয়াদেও ঋণ দেয়। ব্যাংকটি দেশের শিল্প খাতের উন্নয়নে গ্রাহকদের আর্থিক পরামর্শও প্রদান করে থাকে তাই বলা যায়, শিল্প ব্যাংক হিসেবে বাবুর ব্যাংক স্বল্পমেয়াদি ও দীর্ঘমেয়াদি ঋণ প্রদান করে।"
        },
        {
          "label": "ঘ",
          "question": "পাপ্পুর ব্যাংকটি বাবুর ব্যাংক অপেক্ষা কেন আলাদা প্রকৃতির? বিশ্লেষণ করো।",
          "explanation": "উদ্দীপকের ব্যাংকের কার্যভিত্তিক বৈশিষ্ট্যের ভিন্নতায় পাপ্পুর বাণিজ্যিক ব্যাংক বাবুর শিল্প ব্যাংক হতে আলাদা প্রকৃতির বাণিজ্যিক ব্যাংকের মূল কাজ হলো জনগণের কাছ থেকে অর্থ বিভিন্ন হিসাবের (চলতি, সঞ্চয়ী ও স্থায়ী) মাধ্যমে আমানত হিসেবে সংগ্রহ করা। এছাড়াও ব্যবসা-বাণিজ্যের প্রয়োজনীয় অর্থের যোগানে এই ব্যাংক ঋণদানসহ বৈদেশিক বাণিজ্যেও ভূমিকা রাখে অন্যদিকে শিল্প ব্যাংক দেশের শিল্প খাতের উন্নয়নে ব্যাংকিং কার্যাবলি সম্পাদন করে। উদ্দীপকে বাবু একটি শিল্প ব্যাংকে কর্মরত উক্ত ব্যাংকের কাজ হলো শুধু শিল্প খাতের উন্নয়ন নিশ্চিত করা। সুতরাং, বাবুর ব্যাংকটি কার্যাবলির ভিত্তিতে একটি শিল্প ব্যাংক। অন্যদিকে, পাপ্পুর ব্যাংকটি একটি কেন্দ্রীয় অফিসের মাধ্যমে পরিচালিত হয়। উক্ত ব্যাংকটির প্রধান কাজ হলো আমানত সংগ্রহ ও ঋণদান করা। ব্যাংকটির কাজ বাণিজ্যিক ব্যাংকের কাজের সাথে মিল রয়েছে। উদ্দীপকের বাবু ও পাপ্পুর ব্যাংক দুটি শুধু কার্যাবলির ভিন্নতার জন্য পৃথক। এক্ষেত্রে বাবুর ব্যাংকটি দেশের শিল্প খাতে উন্নয়ন করার কাজে নিয়োজিত থাকলেও পাপ্পুর ব্যাংক জনসাধারণের আর্থিক নিরাপত্তা ও ব্যক্তিগত উন্নয়নকে নিশ্চিত করে। এছাড়া পাপ্পুর বাণিজ্যিক ব্যাংকের কার্যপরিধি শিল্প ব্যাংকের তুলনায় অনেক বিস্তৃত। বাণিজ্যিক ব্যাংক দেশের সমগ্র অর্থনীতির উন্নয়নে অবদান রাখে। তাই বলা যায়, ব্যাংক দুটির মধ্যকার কাজের ভিন্নতা পরিলক্ষিত হয়েছে।"
        }
      ]
    },
    {
      "number": "4",
      "uddipok": "রানার কাছ থেকে ৫ লক্ষ টাকার একটি চেক পেল রেজা। রানা চেকটির বাম কোণে আড়াআড়িভাবে দুটি রেখা টেনে তার মাঝখানে প্রাইম ব্যাংক লিমিটেড কথাটি লিখে দিল। রেজা চেকটি তার এক্সিম ব্যাংক শাখায় উপস্থাপন করলে ব্যাংকটি তাকে তার চেকটি প্রাইম ব্যাংক শাখায় উপস্থাপনের পরামর্শ দিল।",
      "tag": "HC 25",
      "sub_questions": [
        {
          "label": "ক",
          "question": "আদেষ্টা কে?",
          "explanation": "যে ব্যক্তি চেকে স্বাক্ষরের মাধ্যমে কোনো ব্যক্তিকে অথবা নিজেকে অর্থ পরিশোধের শর্তহীন নির্দেশ দেয় তাকে চেকের আদেষ্টা বা Drawer বলে।"
        },
        {
          "label": "খ",
          "question": "হস্তান্তরযোগ্য ঋণের দলিল বলতে কী বোঝ?",
          "explanation": "হস্তান্তরের মাধ্যমে যে দলিলের মালিকানার পরিবর্তন ঘটে তাকে হস্তান্তরযোগ্য ঋণের দলিল বলে। যথানিয়মে একহাত থেকে অন্যহাতে হস্তান্তরের মাধ্যমে এ দলিলের হস্তান্তরগ্রহীতা এর বৈধ মালিকানা লাভ করে। আমাদের দেশের আইনে অঙ্গীকারপত্র, বিনিময় বিল ও চেক হস্তান্তরযোগ্য দলিল হিসেবে গণ্য।"
        },
        {
          "label": "গ",
          "question": "",
          "explanation": "রেজার চেকটি বিশেষ দাগকাটা চেক হওয়ায় চেকটি কেবল প্রাইম ব্যাংক শাখায় উপস্থাপনের মাধ্যমে টাকা উত্তোলন করতে পারবে চেকের ওপর বাম দিকে আড়াআড়িভাবে দাগ টেনে তার মধ্যে 'এন্ড কোং', 'প্রাপকের হিসাবে দেয়', 'নট নেগোশিয়েবল' ইত্যাদি লেখা হোক বা না হোক ব্যাংকের নাম উল্লেখ করা হলে তাকে বিশেষভাবে দাগকাটা চেক বলে। এই চেকের ক্ষেত্রে কেবল দাগের মধ্যে উল্লিখিত ব্যাংকের মাধ্যমে চেকের টাকা সংগ্রহ করা হয়। কোনো নির্দিষ্ট ব্যাংক থেকে টাকা তুলতে এ চেক ব্যবহৃত হয়। উদ্দীপকের রানার কাছ থেকে রেজা একটি চেক পেল। রানার চেকটির বাম কোণে আড়াআড়িভাবে দুটি রেখা টেনে তার মাঝখানে প্রাইম ব্যাংক লিমিটেড কথাটি লেখা আছে। সাধারণত দাগকাটা চেকে নির্দিষ্ট ব্যাংকের নাম উল্লেখ থাকতে পারে। তখন চেকটি বিশেষভাবে দাগকাটা চেকে রূপান্তরিত হয়। উল্লিখিত চেকটি দাগকাটা হওয়ায় এবং সমান্তরাল দাগদ্বয়ের মাঝে প্রাইম ব্যাংকের নাম উল্লেখ থাকায় চেকটি বিশেষভাবে দাগকাটা চেক। আর চেকটি বিশেষভাবে দাগকাটা হওয়ার কারণে চেকটি প্রাইম ব্যাংকে জমা দেয়ার মাধ্যমে রেজা চেকের টাকা উত্তোলন করতে পারবে।"
        },
        {
          "label": "ঘ",
          "question": "",
          "explanation": "উদ্দীপকের বিশেষভাবে দাগকাটা চেকটি ঋণ আমানত সৃষ্টি করতে পারে বলে আমি মনে করি। বাণিজ্যিক ব্যাংক ঋণের মাধ্যমে আমানত সৃষ্টি করে ব্যাংক কোনো ব্যক্তি বা প্রতিষ্ঠানকে ঋণ দেওয়ার সময় সরাসরি অর্থ না দিয়ে তার হিসাবে জমা করে। এরপর ঋণগ্রহীতা চেকের মাধ্যমে ঐ হিসাব থেকে অর্থ উত্তোলন করে। এভাবেই বাণিজ্যিক ব্যাংক ঋণের মাধ্যমে আমানত সৃষ্টি করে উদ্দীপকে জনাব রেজা রানার কাছ থেকে ৫ লক্ষ টাকার একটি চেক পেল। উক্ত চেকটির মধ্যে প্রাইম ব্যাংকের নাম উল্লেখ করে দাগকাটা হয়েছে। এতে চেকটি বিশেষ দাগকাটা চেকে রূপান্তরিত করেছে এজন্য রেজা এক্সিম ব্যাংকে চেকটি নিয়ে গেলে তাকে প্রাইম ব্যাংকে যাওয়ার পরামর্শ দেয় অর্থ উত্তোলনের জন্য বিশেষ দাগকাটা চেকের ক্ষেত্রে ঢেকে উল্লিখিত ব্যাংকে চেক জমা দিতে হয়। এ ধরনের চেকের ক্ষেত্রে ব্যাংক সরাসরি নগদ অর্থ প্রদান করেন না। ব্যাংক প্রথমে প্রাপকের নামে একটি হিসাব খুলে থাকে। পরবর্তীতে উক্ত হিসাবে ব্যাংক অর্থ জমা করে। এক্ষেত্রে প্রাপক তার নামে খোলা হিসাব হতে অর্থ উত্তোলন করে। সাধারণত এসব হিসাব হতে সম্পূর্ণ অর্থ একসাথে উত্তোলন করা হয় না। এজন্য ব্যাংক অবশিষ্ট অর্থ ঋণ হিসেবে প্রদান করে। ফলে ঋণ আমানত সৃষ্টি হয়। তাই বলা যায়, রেজা সাহেবের প্রাপ্ত চেকটি ঋণ আমানত সৃষ্টি করতে পারে।"
        }
      ]
    },
    {
      "number": "5",
      "uddipok": "জনাব আবির টগর ব্যাংকে একটি সত্যয়ী হিসাব খোলেন। যেখানে তিনি টগর ব্যাংকের যেকোনো শাখায় ব্যাংকিং সময়ের মধ্যে সব ধরনের ব্যাংকিং লেনদেন করতে পারেন। এছাড়াও তিনি মুন ব্যাংক থেকে এমন এক ধরনের কার্ড সংগ্রহ করেছেন যা দিয়ে খঋণ সুবিধা পাওয়া যায় এবং নির্দিস্ট সীমা পর্যন্ত বাকিতে পণ্য কেনা যায়।",
      "tag": "HC 25",
      "sub_questions": [
        {
          "label": "ক",
          "question": "SWIFT কী?",
          "explanation": "যে সংস্থা আন্তর্জাতিক নেটওয়ার্কের মাধ্যমে আন্তর্জাতিক আর্থিক লেনদেন সংক্রান্ত তথ্য সহজে, দ্রুত ও নিরাপদে আদান-প্রদান করে তাকে SWIFT বলে।"
        },
        {
          "label": "খ",
          "question": "অনলাইন ব্যাংকিং জগতে কাগজি মুদ্রার ব্যবহার কমে যাওয়ার কারণ কী? ব্যাখ্যা করো।",
          "explanation": "অনলাইন ব্যাংকিং প্রক্রিয়ায় কম্পিউটার প্রযুক্তিনির্ভর নেটওয়ার্ক ব্যবস্থায় গ্রাহক ব্যাংকিং সুবিধা ভোগ করে, যা কাগজি মুদ্রার ব্যবহারকে কমিয়েছে। অর্থ জমাদান, চেকের অর্থ সংগ্রহ, বিল পরিশোধ প্রভৃতি কাজে অনলাইন ব্যাংকিং সেবা কাজে লাগানো যায়। ফলে গ্রাহককে ব্যাংকের নির্দিষ্ট শাখায় * ব্যাংকিং-এর জন্য নগদ অর্থ বহন করতে হয় না। এজন্য কাগজি মুদ্রার ব্যবহার দৃশ্যমানগতভাবে কমেছে।"
        },
        {
          "label": "গ",
          "question": "জনাব আবির মুন ব্যাংক থেকে কোন ধরনের কার্ড সংগ্রহ করেছেন? ব্যাখ্যা করো।",
          "explanation": "জনাব আবির মুন ব্যাংক থেকে ক্রেডিট কার্ড সংগ্রহ করেছেন। এটি চুম্বকীয় শক্তিসম্পন্ন এক ধরনের প্লাস্টিক কার্ড। এতে একটি সাংকেতিক নম্বর থাকে। এর মাধ্যমে গ্রাহক বাকিতে কেনাকাটা করতে পারেন। ব্যাংক গ্রাহককে এর মাধ্যমে জমাতিরিক্ত যান সুবিধা দেয়। পরবর্তীতে গ্রাহককে সুদসহ সম্পূর্ণ ঋণ পরিশোধ করতে হয়। উদ্দীপকে জনাব আবির টগর ব্যাংকে একটি সঞ্চয়ী হিসাব খোলেন। যেখানে তিনি টগর ব্যাংকের যেকোনো শাখায় ব্যাংকিং সময়ের মধ্যে লেনদেন করতে পারেন। এছাড়াও তিনি মুন ব্যাংক থেকে এমন এক ধরনের কার্ড সংগ্রহ করেন যা দিয়ে ঋণ সুবিধা পাওয়া যায় আবার, নির্দিষ্ট সীমা পর্যন্ত বাকিতে পণ্য কেনা যায়। উদ্দীপকের জনাব আবিরের কার্ডটির সাথে ক্রেডিট কার্ডের বৈশিষ্ট্যের মিল রয়েছে। সুতরাং বলা যায়, তার ব্যবহূত কার্ডটি একটি ক্রেডিট কার্ড।"
        },
        {
          "label": "ঘ",
          "question": "উদ্দীপকে জনাব আবিরের টগর ব্যাংক থেকে প্রাপ্ত সেবার যৌক্তিকতা বিশ্লেষণ করো।",
          "explanation": "উদ্দীপকে জনাব আবিরের টগর ব্যাংক থেকে প্রাপ্ত অনলাইন ব্যাংকিং সেবা যৌক্তিক। অনলাইন ব্যাংকিং ইন্টারনেটের মাধ্যমে গ্রাহক সেবা নিশ্চিত করে। এটি কম্পিউটার নেটওয়ার্কভিত্তিক একটি আধুনিক ইলেকট্রনিক ব্যাংকিং সেবা। এই ব্যবস্থায় ব্যাংকের একটি শাখায় হিসাব খুলে দেশের যে কোনো শাখায় লেনদেন করা হয়। গ্রাহক তার ব্যাংকের ওয়েবসাইট ব্যবহার করে সহজেই তার ব্যাংক হিসাবে প্রবেশ করতে পারে। উদ্দীপকে জনাব আবির টগর ব্যাংকে একটি সঞ্চয়ী হিসাব খোলেন। সেখানে তিনি টগর ব্যাংকের যেকোনো শাখায় ব্যাংকিং সময়ের মধ্যে সব ধরনের ব্যাংকিং লেনদেন করতে পারেন। উক্ত সেবাসমূহ মূলত অনলাইন ব্যাংকিং সেবা হিসেবে বিবেচিত। সুতরাং জনাব আবির টগর ব্যাংক থেকে অনলাইন ব্যাংকিং সেবা গ্রহণ করেন। অনলাইন ব্যাংকিং-এ ব্যাংকের শাখাগুলো একটি ওয়েবসাইটের মাধ্যমে যুক্ত থাকে। এক্ষেত্রে জনাব আবির টপর ব্যাংকের ওয়েবসাইট ব্যবহার করে সহজেই তার হিসাবে প্রবেশ করতে পারবে। এর মাধ্যমে তিনি যেকোনো শাখার মাধ্যমে লেনদেন, হিসাবের জের অনুসন্ধান, বিল পরিশোধ, অর্থ স্থানান্তর প্রভৃতি সুবিধা নিতে পারবেন। আবার, ইলেকট্রনিক ডেবিট ও ক্রেডিট কার্ড পদ্ধতি, ডিজিটাল মুদ্রা প্রভৃতি ইলেকট্রনিক অর্থের মাধ্যমে লেনদেন সম্পন্ন করতে পারবেন। তাই এসব সুবিধার আলোকে বলা যায়, জনাব আবিরের টগর ব্যাংক থেকে প্রাপ্ত সুবিধা যুক্তিসংগত।"
        }
      ]
    },
    {
      "number": "6",
      "uddipok": "মুদ্রাস্ফীতি ও মুদ্রা সংকোচন উভয়ই দেশের অর্থনীতির জন্য ক্ষতি করে। মুদ্রাস্ফীতি ও মুদ্রা সংকোচন নিয়ন্ত্রণ করার জন্য R ব্যাংক প্রয়োজনীয় পদক্ষেপ নেয়, যার অংশ হিসেবে R ব্যাংক ঋণ নিয়ন্ত্রণ পদ্ধতি প্রয়োগ করে। S ব্যাংককে তার সংগৃহীত আমানতের একটি নির্দিষ্ট পরিমাণ টাকা বাধ্যতামূলকভাবে ২ ব্যাংকের নিকট জমা রাখতে হয়। R ব্যাংক জমার পরিমাণ হ্রাস-বৃদ্ধি করে ঋণ নিয়ন্ত্রণ করে থাকে।",
      "tag": "HC 25,HC 25",
      "sub_questions": [
        {
          "label": "ক",
          "question": "কল মানি রেট কী?",
          "explanation": "সাময়িক তারল্য সংকটে কম সময়ের জন্য বাণিজ্যিক ব্যাংক সমজাতীয় ব্যাংক থেকে যে সুদের হারে অর্থ সংগ্রহ করে তাকে কল মানি রেট বলে।"
        },
        {
          "label": "খ",
          "question": "খোলাবাজার নীতি বলতে কী বোঝায়? ব্যাখ্যা করো।",
          "explanation": "কেন্দ্রীয় ব্যাংক ঋণ নিয়ন্ত্রণের উদ্দেশ্যে খোলাবাজারে বন্ড, সিকিউরিটিজ, বিল, শেয়ার, ডিবেঞ্চার ইত্যাদি কেনা-বেচা করাকে খোলাবাজার নীতি বলে। বাজারে অর্থের সরবরাহ বেশি হলে কেন্দ্রীয় ব্যাংক খোলাবাজারে জনগণকে শেয়ার, বন্ড, সিকিউরিটিজ ইত্যাদি কেনার আহ্বান জানায়। আবার অর্থ সরবরাহ কম হলে কেন্দ্রীয় ব্যাংক জনগণের কাছ থেকে শেয়ার, বন্ড, সিকিউরিটিজ ইত্যাদি ক্রয় করে। এতে ঋণের প্রবাহ সঠিকভাবে নিয়ন্ত্রিত হয়।"
        },
        {
          "label": "গ",
          "question": "উদ্দীপকে উল্লিখিত R ব্যাংক মালিকানার ভিত্তিতে কোন ধরনের ব্যাংক? ব্যাখ্যা করো।",
          "explanation": "উদ্দীপকে উল্লিখিত R ব্যাংক মালিকানার ভিত্তিতে একটি স্বায়ত্তশাসিত ব্যাংক। স্বায়ত্তশাসিত ব্যাংক সরকারের বিশেষ আইন দ্বারা ও নিজস্ব নিয়ন্ত্রণে পরিচালিত হয়। সরকার এ ব্যাংকের মুখ্য পদে বা পরিচালকমণ্ডলীর প্রতিনিধি প্রেরণ করে। তবে সাধারণ কাজে কোনো হস্তক্ষেপ করে না। আমাদের দেশে বাংলাদেশ ব্যাংকসহ আরো কিছু স্বায়ত্তশাসিত ব্যাংক আছে। উদ্দীপকে মুদ্রাস্ফীতি ও মুদ্রা সংকোচন উভয়ই দেশের অর্থনীতির জন্য ক্ষতি করে। মুদ্রাস্ফীতি ও মুদ্রা সংকোচন নিয়ন্ত্রণ করার জন্য ২ ব্যাংক প্রয়োজনীয় পদক্ষেপ নেয়। এর অংশ হিসেবে ২ ব্যাংক ঋণ নিয়ন্ত্রণ পদ্ধতি প্রয়োগ করে। সাধারণত স্বায়ত্তশাসিত ব্যাংক সরকার কর্তৃক প্রতিষ্ঠিত হলেও স্বাধীনভাবে তাদের কার্যক্রম পরিচালনা করতে পারে। এই ব্যাংকগুলো বিশেষ উন্নয়নমূলক বা অর্থনৈতিক উদ্দেশ্যে প্রতিষ্ঠিত হয়। উদ্দীপকে R ব্যাংক দেশের মুদ্রাবাজার নিয়ন্ত্রণ করে যা স্বায়ত্তশাসিত ব্যাংকের বৈশিষ্ট্যের সাথে সাদৃশ্যপূর্ণ। তাই বলা যায়, উদ্দীপকের R ব্যাংক একটি স্বায়ত্তশাসিত ব্যাংক।"
        },
        {
          "label": "ঘ",
          "question": "R ব্যাংকটির পক্ষে ঋণ নিয়ন্ত্রণ করা কি সম্ভব? উদ্দীপকের আলোকে বিশ্লেষণ করো।",
          "explanation": "উদ্দীপকে বর্ণিত জমার হার পরিবর্তন নীতি প্রয়োগ করে R ব্যাংকটির পক্ষে ঋণ নিয়ন্ত্রণ সম্ভব বলে আমি মনে করি। তালিকাভুক্ত ব্যাংকগুলো তার আমানতের একটি নির্দিষ্ট অংশ বাধ্যতামূলকভাবে কেন্দ্রীয় ব্যাংকে জমা রাখে। এই জমার হার পরিবর্তন করে কেন্দ্রীয় ব্যাংকের ঋণ নিয়ন্ত্রণের কৌশলকে জমার হার পরিবর্তন নীতি বলে মুদ্রাস্ফীতি বেড়ে গেলে কেন্দ্রীয় ব্যাংক জমার হার বাড়িয়ে দেয়। আর মুদ্রা সংকোচন হলে জমার হার কমিয়ে দেয়। উদ্দীপকে মুদ্রাস্ফীতি ও মুদ্রা সংকোচন উভয়ই দেশের অর্থনীতির জন্য ক্ষতিকর। এজন্য R ব্যাংক বিভিন্ন ঋণ নিয়ন্ত্রণ নীতি প্রয়োগ করে। এ এর আওতায় R ব্যাংক ৪ ব্যাংকের জমার পরিমাণ হ্রাস করে। এখানে কেন্দ্রীয় ব্যাংক R ঋণ নিয়ন্ত্রণ কৌশল বাণিজ্যিক ব্যাংক S-এর ওপর প্রয়োগ করেছে। এভাবে জমার হার পরিবর্তনের মাধ্যমে R ব্যাংক বাজারে ঋণ নিয়ন্ত্রণ করে থাকে। জমার হার পরিবর্তন নীতি হলো কেন্দ্রীয় ব্যাংকের ঋণ নিয়ন্ত্রণের একটি কৌশল। উদ্দীপকে R ব্যাংক বাজারে ঋণের পরিমাণ নিয়ন্ত্রণ করার জন্য এ পদ্ধতি প্রয়োগ করেছে। বাজারে অর্থের পরিমাণ কমে গেলে R ব্যাংক জমার হার কমিয়ে দেয়। এর ফলে তালিকাভুক্ত বাণিজ্যিক ব্যাংক কম পরিমাণ নগদ অর্থ কেন্দ্রীয় ব্যাংকে জমা রাখবে। ফলে S ব্যাংক অতিরিক্ত অর্থ জনগণকে ঋণ দিতে পারে। যা বাজারে অর্থ সরবরাহ বৃদ্ধি করবে। একইভাবে R ব্যাংক জমার হার বৃদ্ধি করেও অর্থ সরবরাহ কাম্য স্তরে রাখতে পারে। তাই বলা যায়, জমার হার পরিবর্তন নীতি ব্যবহার করে R ব্যাংকটির পক্ষে ঋণ নিয়ন্ত্রণ করা সম্ভব।"
        }
      ]
    },
    {
      "number": "7",
      "uddipok": "বাংলাদেশ ব্যাংক আমাদের দেশে অর্থ ও ঋণের যোগান নিয়ন্ত্রণের একক ক্ষমতার অধিকারী। এ ব্যাংক দেশের চাহিদা ও অন্যান্য অর্থনৈতিক বিষয়ের সাথে সঙ্গতি রেখে নোট ইস্যু করে অর্থের যোগানে ভূমিকা পালন করে; যা বাংলাদেশ ব্যাংক অর্ডার, ১৯৭২ এর বিভিন্ন ধারায় আলোচনা করা হয়েছে। এক্ষেত্রে ভারসাম্য নীতি ও আন্তর্জাতিক বিভিন্ন নিয়মকানুনও বাংলাদেশ ব্যাংককে অনুসরণ করতে হয়। অন্যদিকে, বাংলাদেশ ব্যাংক দেশের অর্থনীতিতে ঋণ নিয়ন্ত্রণের জন্য বিভিন্ন সংখ্যাত্মক পদ্ধতি ব্যবহার করলেও জমার হার পরিবর্তন নীতিই এদেশের অর্থনীতিতে অধিক কার্যকর বলে বিশেষজ্ঞরা মত দিয়েছেন।",
      "tag": "HC 25",
      "sub_questions": [
        {
          "label": "ক",
          "question": "ঋণের বরাদ্দকরণ নীতি কী?",
          "explanation": "বিশেষ খাত চিহ্নিত করে সেক্ষেত্রে ঋণের পরিমাণ কম বা বেশি করার নীতিকে ঋণের বরাদ্দকরণ নীতি বলে।"
        },
        {
          "label": "খ",
          "question": "ঋণ নিয়ন্ত্রণ বলতে কী বোঝায়? ব্যাখ্যা করো।",
          "explanation": "ঋণের পরিমাণ কাম্য মাত্রায় বজায় রাখাকে ঋণ নিয়ন্ত্রণ বলে। ব্যক্তি ও প্রতিষ্ঠান স্ব-স্ব ক্ষেত্রে ঋণ নিয়ন্ত্রণের চেষ্টা করে। দেশের সামগ্রিক ঋণের পরিমাণ কাম্য মাত্রায় বজায় রাখার জন্য কেন্দ্রীয় ব্যাংক দায়িত্ব পালন করে। ব্যাংক ঋণ বাজারে অর্থ যোগানের গুরুত্বপূর্ণ উৎস। তাই এই ঋণকে কাম্য মাত্রায় বজায় রাখতে ঋণ নিয়ন্ত্রণ গুরুত্বপূর্ণ।"
        },
        {
          "label": "গ",
          "question": "বাংলাদেশ ব্যাংক অর্ডার, ১৯৭২-এ বাংলাদেশ ব্যাংকের নোট ইস্যু সম্পর্কে কী ধারণা দেওয়া হয়েছে? আলোচনা করো।",
          "explanation": "বাংলাদেশ ব্যাংক অর্ডার, ১৯৭২ এ বাংলাদেশ ব্যাংকের নোট ইস্যু সম্পর্কে বিস্তারিত বিধান দেওয়া হয়েছে। এ অর্ডার অনুযায়ী বাংলাদেশ ব্যাংক হলো একমাত্র প্রতিষ্ঠান যা আইনত ব্যাংক নোট ইস্যু করতে পারে। বাংলাদেশ ব্যাংকের ইস্যু করা নোট সরকার কর্তৃক নির্ধারিত মূল্য অনুযায়ী আইনগত বৈধ মুদ্রা হিসেবে গণ্য হবে। বাংলাদেশ ব্যাংককে নির্দিষ্ট পরিমাণ স্বর্ণ, রৌপ্য বা বৈদেশিক মুদ্রার রিজার্ভরাখতে হয়। এর মাধ্যমে ব্যাংকিং নোটের স্থিতিশীলতা বজায় রাখে। উদ্দীপকে বাংলাদেশ ব্যাংক আমাদের দেশে অর্থ ও ঋণের যোগান নিয়ন্ত্রণের একক ক্ষমতার অধিকারী। এ ব্যাংক দেশের চাহিদা ও অন্যান্য অর্থনৈতিক বিষয়ের সাথে সঙ্গতি রেখে নোট ইস্যু করে। নোট ইস্যু সম্পর্কে বাংলাদেশ ব্যাংক অর্ডার, ১৯৭২-এর বিভিন্ন ধারায় আলোচনা করা হয়েছে। এ অর্ডারের আওতাধীন নোটের আকৃতি, রং, নিরাপত্তা, বৈশিষ্ট্য ও অন্যান্য বিষয় নির্ধারিত হয়। এছাড়া নোট প্রত্যাহার ও বাতিলকরণ সম্পর্কেও উক্ত অভারে আলোচনা করা হয়েছে। এই অর্ডারের মাধ্যমে নিশ্চিত করা হয়েছে যে, বাংলাদেশ ব্যাংক দেশের অর্থনৈতিক স্থিতিশীলতা রক্ষার জন্য দায়িত্বশীলভাবে নোট ইস্যু করবে এবং মুদ্রানীতির ভারসাম্য বজায় রাখবে।"
        },
        {
          "label": "ঘ",
          "question": "উদ্দীপকে কেন জমার হার পরিবর্তন নীতিকে অধিক কার্যকর বলা হয়েছে? অন্যান্য সংখ্যাত্মক পদ্ধতিগুলোর সাথে তুলনামূলক আলোচনা করো।",
          "explanation": "সরাসরি ব্যাংকের ঋণ দেওয়ার ক্ষমতাকে প্রভাবিত করে বিধায় জমার হার পরিবর্তন নীতি অধিক কার্যকর। ব্যাংকগুলোর CRR বা SLR বাড়া-কমার মাধ্যমে তাদের ঋণ প্রদানের ক্ষমতা সরাসরি বাড়ে বা কমে। জমার হার বাড়লে ব্যাংকের ঋণদান সামর্থা কমে যায়। আর জমার হার কমলে ব্যাংকের ঋণদান সামর্থ্য বাড়ে। অন্যান্য নিয়ন্ত্রণ নীতির তুলনায় জমার হার পরিবর্তন নীতি দ্রুত কাজ করে। উদ্দীপকে বাংলাদেশ ব্যাংক দেশের অর্থনীতিতে ঋণ নিয়ন্ত্রণের জন্য বিভিন্ন সংখ্যাত্মক পদ্ধতি ব্যবহার করে। তবে জমার হার নীতিই এদেশের অর্থনীতিতে অধিক কার্যকর বলে বিশেষজ্ঞরা মত দিয়েছেন। উচ্চ জমার হার ব্যাংকগুলোর ঝুঁকিপূর্ণ ঋণ কার্যক্রম কমায়। ফলে অর্থনৈতিক স্থিতিশীলতা বজায় থাকে। ঋণ নিয়ন্ত্রণের অন্যান্য সংখ্যাত্মক পদ্ধতিগুলো তুলনামূলক ধীরে কাজ করে। কারণ এগুলো বাজারের চাহিদা ও বিনিয়োগকারীদের প্রতিক্রিয়ার ওপর নির্ভর করে। বাজারে মুদ্রাস্ফীতি বৃদ্ধি পেলে কেন্দ্রীয় ব্যাংক তৎক্ষণাৎ জমার হার বাড়িয়ে মূল্যস্তর স্থিতিশীল রাখতে সক্ষম হয়। আবার অর্থনৈতিক মন্দার সময় জমার হার কমিয়ে ব্যাংকগুলোর কাছে ঋণ দেওয়ার জন্য বেশি তহবিল রাখা হয়। এছাড়া ব্যাংক হার নীতি বা খোলাবাজার নীতি বাণিজ্যিক ব্যাংকগুলোর ওপর প্রভাব ফেলে। বিপরীতে জমার হার পরিবর্তন নীতি সরাসরি জনগণকে সঞ্চয় বৃদ্ধিতে উদ্বুদ্ধ করে। তাই জমার হার পরিবর্তন নীতি অর্থনীতির দ্রুত ও কার্যকর নিয়ন্ত্রণ পদ্ধতি হিসেবে বিবেচিত হয়।"
        }
      ]
    },
    {
      "number": "8",
      "uddipok": "জনাব তপু একজন ব্যবসায়ী। তিনি তার ব্যক্তিগত ব্যবহারের জন্য একটি গাড়ি জাপান থেকে আমদানি করেছেন। তিনি তার গাড়িটি প্রাইম ইন্স্যুরেন্স কোম্পানির কাছে বিমা করেন। প্রাইম ইন্স্যুরেন্স কোম্পানি তার ঝুঁকি কমানোর জন্য গাড়িটি রূপালী ইন্স্যুরেন্স কোম্পানির কাছে বিমা করে। অন্যদিকে, জনাব তপু তার গুদামে রক্ষিত পণ্যের জন্য আরেকটি বিমাপত্র সংগ্রহ করেছেন। পণ্যের পরিমাণ সঠিকভাবে উল্লেখ না করায় পরবর্তীতে তার বিমাপত্রটি বাতিল হয়ে যায়।",
      "tag": "HC 25",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "বিমা চুক্তিতে বিমাগ্রহীতা এককালীন অথবা নির্দিষ্ট সময় পর বিমাকারীকে যে অর্থ দেয়, তাকে প্রিমিয়াম বলে।"
        },
        {
          "label": "খ",
          "question": "বিমাকে ঝুঁকি বণ্টনের যৌথ ব্যবস্থা বলা হয় কেন?",
          "explanation": "বিমার মাধ্যমে বিমাগ্রহীতা তার সম্ভাব্য ঝুঁকিকে কয়েকটি পক্ষের মধ্যে বণ্টন করে বলে বিমাকে ঝুঁকি বণ্টনের যৌথ ব্যবস্থা বলা হয়। বিমা এমন একটি ব্যবস্থা, যার মাধ্যমে ক্ষতিগ্রস্ত বিমাগ্রহীতার ক্ষতিকে বিভিন্ন পক্ষের মধ্যে বণ্টনের ব্যবস্থা করা যায়। এর ব্যবস্থায় বিমাকারী বিভিন্ন বিমাগ্রহীতার কাছ থেকে প্রিমিয়াম সংগ্রহ করে। এর বিনিময়ে ক্ষতিগ্রস্ত বিমাগ্রহীতার ক্ষতিপুরণ করে।"
        },
        {
          "label": "গ",
          "question": "উদ্দীপকে জনাব তপুর বিমাপত্রটি কেন বাতিল হয়েছে? ব্যাখ্যা করো।",
          "explanation": "উদ্দীপকে বিমা চুক্তির চূড়ান্ত সদ্বিশ্বাসের নীতির অসঙ্গতির কারণে জনাব তপুর বিমাপত্রটি বাতিল হয়েছে। এ নীতি অনুযায়ী, বিমা চুক্তিতে বিমাকারী ও বিমাগ্রহীতা একে অন্যের কাছে বিমার বিষয়বস্তু সম্পর্কে প্রয়োজনীয় সব তথ্য প্রকাশে বাধ্য। বিমা চুক্তি করার সময় বিমাকারী ও বিমাগ্রহীতা উভয়কে এ নীতি মেনে চলতে হয়। কোনো তথ্য গোপন রেখে বিমা চুক্তি করা হলে উক্ত বিমাপত্রটি বাতিল বলে গণ্য হয়। উদ্দীপকের জনাব তপু একজন ব্যবসায়ী। তিনি তার গুদামে রক্ষিত পণ্যের জন্য একটি বিমাপত্র সংগ্রহ করেন। বিমাপত্র গ্রহণের সময় তিনি পণ্যের পরিমাণ সঠিকভাবে উল্লেখ করেননি। ফলে বিমা কোম্পানি তার বিমাপত্রটি বাতিল করে। উদ্দীপকের জনাব তপু সঠিক তথ্য প্রদান না করে চূড়ান্ত সদ্বিশ্বাসের নীতি লঙ্ঘন করেছেন। এ নীতির অন্যতম পূর্বশর্ত হলো উভয়পক্ষকে সঠিক তথ্য উপস্থাপন করতে হবে। কিন্তু জনাব তপু নীতিটির অনুসরণ করেন নি। তাই জনাব তপুর বিমাপত্রটি বাতিল হয়।"
        },
        {
          "label": "ঘ",
          "question": "উদ্দীপকে রূপালী ইন্স্যুরেন্স কোম্পানির সাথে প্রাইম ইন্স্যুরেন্স কোম্পানির সম্পাদিত চুক্তির যৌক্তিকতা বিশ্লেষণ করো।",
          "explanation": "ঝুঁকি কমাতে প্রাইম ইন্স্যুরেন্স কোম্পানির রূপালী ইন্স্যুরেন্স কোম্পানির সাথে করা পুনর্বিমা চুক্তিটি যৌক্তিক হয়েছে।। পুনর্বিমায় বিমা কোম্পানি তার ঝুঁকির অংশবিশেষ পুনরায় অন্য কোম্পানির কাছে বিমা করে। বিমাকৃত বিষয়বস্তুর ঝুঁকি বেশি হলে এই বিমা করা হয়। এর ফলে - বিমাকারীর ঝুঁকি হ্রাস পায় ও বিমাগ্রহীতার বিমাদাবির সম্ভাবনা বৃদ্ধি পায়। উদ্দীপকে জনাব তপু একজন ব্যবসায়ী। তিনি ব্যক্তিগতভাবে ব্যবহারের জন্য একটি গাড়ি ক্রয় করেন। তিনি তার গাড়িটি প্রাইম ইন্স্যুরেন্স কোম্পানির কাছে বিমা করেন। প্রাইম ইন্স্যুরেন্স কোম্পানি ঝুঁকি কমাতে রূপালী ইন্স্যুরেন্স কোম্পানির কাছে বিমা করে। রূপালী ইন্স্যুরেন্স কোম্পানির সাথে করা বিমা চুক্তিটি হলো পুনর্বিমা। এক্ষেত্রে বিমাগ্রহীতা এবং বিমাকারী উভয়ই বিমা কোম্পানি। বিমা কোম্পানির ঝুঁকির মাত্রা বেশি হলে পুনরায় বিমার মাধ্যমে ঝুঁকি কমানো হয়। উদ্দীপকে বিমাকৃত বিষয়বস্তুর ঝুঁকি অনেক বেশি ছিল। ফলে, বিমাকারীর একার পক্ষে তা বহন করা কষ্টসাধ্য ছিল। পুনর্বিমায় বিমাকারীর ঝুঁকি বণ্টিত হয় এবং ক্ষতিপূরণের সম্ভাবনাও বৃদ্ধি পায়। তাই এ ধরনের বিমা চুক্তি করা যৌক্তিক বলে আমি মনে করি।"
        }
      ]
    },
    {
      "number": "9",
      "uddipok": "মোস্তফা সাহেবের কাছে জীবনের নিরাপত্তাটি সর্বোচ্চ অগ্রগণ্য। তাই তিনি ডেন্টা বিমা কোম্পানিতে ১২ বছরের জন্য একটি বিমাপত্র খোলেন তার জীবনের ওপর। সম্প্রতি তিনিসহ তার দুই বন্ধু চুক্তির ভিত্তিতে একটি সুপার শপ চালু করেন। দেশের নানা প্রান্ত থেকে পণ্য আনার জন্য কাউকে না কাউকে ঢাকার বাইরে যেতে হয়। এক্ষেত্রে সকলের নিরাপত্তার জন্য একটি বিমার কথা ভাবছেন।",
      "tag": "HC 25",
      "sub_questions": [
        {
          "label": "ক",
          "question": "গোষ্ঠী বিমা কাকে বলে?",
          "explanation": "যে বিমা ব্যবস্থায় একটি বিশেষ গোষ্ঠীর সবার জীবনকে একক বিমাপত্রের অধীনে বিমা করা হয়, তাকে গোষ্ঠী বিমা বলে।"
        },
        {
          "label": "খ",
          "question": "জীবন বিমা কোন ধরনের চুক্তি এবং কেন?",
          "explanation": "জীবন বীমা একটি আইনগত চুক্তি এবং চুক্তির শর্ত বীমার আওতা দ্বারা সীমাবদ্ধ। এখানে বিশেষ শর্তাবলী লিখিত থাকে এবং তার দায় বীমা গ্রহীতার উপর বর্তায়; যেমনঃ আত্মহত্যা, যুদ্ধ প্রভৃতি কারণে মৃত্যু ঘটলে বীমা কর্তৃপক্ষের পক্ষ থেকে বীমা গ্রহীতার উত্তরাধিকারীকে কোনোরূপ অর্থ প্রদান করা হয় না।"
        },
        {
          "label": "গ",
          "question": "মোস্তফা সাহেব নিজের জীবনের ওপর বিমাগ্রহীতার সংখ্যার ভিত্তিতে কোন ধরনের বিমা করেছেন? ব্যাখ্যা করো।",
          "explanation": "উদ্দীপকের মোস্তফা সাহেব নিজের জীবনের ওপর একক জীবন বিমা করেছেন। একক জীবন বিমাপত্রে যেকোনো একজন ব্যক্তির জীবনের ওপর বিমা করা হয়। বিমাগ্রহীতার নিজের জীবন অথবা বিমাযোগ্য সংশ্লিষ্ট অন্য কোনো ব্যক্তির জীবনের ওপর এ বিমাপত্র নেওয়া হয়। এটি মেয়াদি, আজীবন অথবা সাময়িক সময়ের জন্য হতে পারে। উদ্দীপকে মোস্তফা সাহেবের কাছে জীবনের নিরাপত্তাটাই অগ্রগণ্য। তাই তিনি তার জীবনের ওপর ডেল্টা বিমা কোম্পানিতে ১২ বছরের জন্য একটি বিমাপত্র খোলেন। এখানে জনাব মোস্তফা সাহেবের বিমার মেয়াদ ১২ বছর। অর্থাৎ, এটি একটি মেয়াদি জীবন বিমা পত্র। অন্যদিকে, মোস্তফা সাহেবের বিমার বিষয়বস্তু শুধু তার নিজের জীবন। এই বৈশিষ্ট্যটি একক জীবন বিমার সাথে সাদৃশ্যপূর্ণ। তাই বলা যায়, মোস্তফা সাহেবের একক জীবন বিমাপত্রের মাধ্যমে জীবনের নিরাপত্তা নিশ্চিত করেছেন।"
        },
        {
          "label": "ঘ",
          "question": "অংশীদারি ব্যবসায় হওয়ায় মোস্তফা সাহেব ও তার বন্ধুদের জন্য কোন ধরনের জীবন বিমা চুক্তি উত্তম হবে বলে তুমি মনে করো? মতামত দাও।",
          "explanation": "অংশীদারি ব্যবসায় হওয়ায় মোস্তফা সাহেব ও তার বন্ধুদের জন্য গোষ্ঠী বিমা চুক্তি উত্তম বলে আমি মনে করি.। এ বিমা হলো দলীয় বা গ্রুপ বিমা। এ ধরনের বিমায় একসাথে বহুসংখ্যক ব্যক্তির জীবন বিমা করা হয়। নিয়োগকর্তা বা প্রতিষ্ঠানের মালিক তাঁর কর্মী ও শ্রমিক সংঘের সদস্যদের জন্য এ ধরনের বিমাপত্র গ্রহণ করেন। এরূপ বিমাপত্রে বিমাগ্রহীতাদের বিমাদাবির পরিমাণ ভিন্ন হয়ে থাকে। উদ্দীপকে জনাব মোস্তফা সাহেব ও তার বন্ধু সম্প্রতি চুক্তির ভিত্তিতে একটি সুপার শপ চালু করেন। দেশের নানা প্রান্ত থেকে পণ্য আনার জন্য কাউকে না কাউকে ঢাকার বাইরে যেতে হয়। এক্ষেত্রে সকলের নিরাপত্তার জন্য একটি বিমার কথা ভাবছেন। গোষ্ঠী বিমার মাধ্যমে প্রতিষ্ঠানের সমমর্যাদার সকল কর্মকর্তা-কর্মচারীদের জীবনের নিরাপত্তার বিধান, একই বিমাপত্রের মাধ্যমে করা যায়। এতে বারবার বিমাপত্র খোলার ঝামেলাও থাকে না। বিমাগ্রহীতার মধ্যে কেউ মারা গেলেও বিমাপত্রটি চালু থাকে। উদ্দীপকের জনাব মোস্তফা সাহেব ও তার বন্ধুর সুপার শপ পরিচালনার জন্যও অনেক কর্মী কাজ করে। তাই তাদের জীবনের নিরাপত্তার জন্য গোষ্ঠী বিমা করাটাই সুবিধাজনক হবে। সুতরাং গোষ্ঠী বিমার মাধ্যমে সকলের নিরাপত্তা নিশ্চিত করা যৌক্তিক।"
        }
      ]
    },
    {
      "number": "10",
      "uddipok": "চট্টগ্রামের আহমেদ শাহিনের পাঁচটি গাড়ি আছে। দুর্ঘটনাজনিত ঝুঁকি এড়াতে তিনি বিমা কোম্পানিতে তিন কোটি টাকার একটি চুক্তি সম্পাদন করে ১ লাখ টাকা প্রিমিয়াম পরিশোধ করেন। দুর্ঘটনায় এক কোটি টাকা মূল্যের দুটি গাড়ি ক্ষতিগ্রস্ত হয়। তবে গাড়িগুলোর ইঞ্জিন মোটামুটি ভালো আছে বলে জানা যায়।",
      "tag": "HC 25",
      "sub_questions": [
        {
          "label": "ক",
          "question": "স্বাস্থ্য বিমা কী?",
          "explanation": "মানুষের স্বাস্থ্য সংক্রান্ত যেকোনো ঝুঁকি দূর করার জন্য যে বিমা করা হয় তাকে স্বাস্থ্য বিমা বলে।"
        },
        {
          "label": "খ",
          "question": "বিমা কীভাবে বৈদেশিক বাণিজ্যের প্রসার ঘটায়?",
          "explanation": "বিমা বৈদেশিক বাণিজ্যে বুঝুঁকি কমিয়ে আমদানি-রপ্তানিকারকদের বিনিয়োগে উৎসাহিত করায় বৈদেশিক বাণিজ্যে প্রসার ঘটে। বেশিরভাগ বৈদেশিক বাণিজ্য সাধারণত সমুদ্রপথ ব্যবহার করে। সমুদ্রপথে উ পণ্য আনা-নেওয়া করার ক্ষেত্রে ঝুঁকি বিদ্যমান। কারণ যাত্রাপথে জাহাজ যেকোনো সময় দুর্ঘটনায় পড়তে পারে। এতে ব্যবসায়ীর আর্থিক ক্ষতি হওয়ার সম্ভাবনা থাকে। বিমা করার ফলে ব্যবসায়ী এ ক্ষতির হাত থেকে রক্ষা পায়। ফলে সে বেশি পরিমাণে বৈদেশিক বাণিজ্য করতে উৎসাহী হয়। এভাবে বিমা বৈদেশিক বাণিজ্যের প্রসারে সাহায্য করে।"
        },
        {
          "label": "গ",
          "question": "বিমাকারীর সাথে আহমেদ শাহিনের সম্পাদিত বিমাপত্রটি কোন ধরনের? ব্যাখ্যা করো",
          "explanation": "উদ্দীপকে বিমাকারীর সাথে আহমেদ শাহিনের সম্পাদিত বিমাপত্রটি হলো যানবাহন বা মোটর বিমা। এ ধরনের বিমা মূলত যানবাহন বা মোটরযানকে দুর্ঘটনাজনিত ক্ষতি থেকে রক্ষা করার জন্য করা হয়। মানুষের জীবন ও যানবাহন (সম্পত্তি) উভয়ই এ বিমার মূল বিষয়বস্তু। এ বিমা একটি নিরাপত্তা ব্যবস্থা যা গাড়ির মালিককে অর্থনৈতিক ক্ষতির হাত থেকে রক্ষা করে। উদ্দীপকে চট্টগ্রামের আহমেদ শাহিনের পাঁচটি পাড়ি আছে। দুর্ঘটনাজনিত ঝুঁকি এড়াতে তিনি বিমা কোম্পানিতে তিন কোটি টাকার একটি চুক্তি সম্পাদন করেন। দুর্ঘটনার এক কোটি টাকা মূল্যের গাড়ি ক্ষতিগ্রস্ত হয়। সাধারণত, ঝুঁকিজনিত দায় মোকাবিলায় মোটর বিমা করা হয়। উদ্দীপকে আহমেদ শাহিন দুর্ঘটনা ঝুঁকি এড়াতে বিমা পলিসি গ্রহণ করেন। এক্ষেত্রে তার ব্যক্তিগত গাড়ি বিমার বিষয়বস্তু। সুতরাং বৈশিষ্ট্যের বিবেচনায় বলা যায়, আহমেদ শাহিনের সম্পাদিত বিমাপত্রটি যানবাহন বা মোটর বিমা।"
        },
        {
          "label": "ঘ",
          "question": "আহমেদ শাহিনের বিমা দাবি পরিশোধিত হলে দুর্ঘটনা কবলিত গাড়িগুলোর অবশিষ্ট নির্ধারণে তোমার মতামত দাও।",
          "explanation": "স্থলাভিষিক্তকরণ নীতি অনুযায়ী বিমাদাবি পরিশোধের পর বিমাকারী প্রতিষ্ঠান বিমাকৃত সম্পদের মালিকানা পায়। সম্পত্তি বিমার ক্ষেত্রে, বিমাকৃত সম্পদের সম্পূর্ণ ক্ষতিতে বিমা কোম্পানি সম্পূর্ণ ক্ষতিপূরণ করলে আইনানুযায়ী ঐ সম্পদের অবশিষ্টাংশের মালিক হয়। স্থলাভিষিক্তকরণের নীতি অনুযায়ী বিমাকৃত আংশিক ক্ষতিগ্রস্ত সম্পদেরও পূর্ণ ক্ষতিপূরণের পর উদ্ধারযোগ্য সম্পদের মালিকানা পায় বিমাকারী। উদ্বারযোগ্য সম্পদের মূল্য নির্ধারণে বিমা কোম্পানি সম্পত্তির বাজারমূল্য বিবেচনা করে থাকে। উদ্দীপকে আহমেদ শাহিনের পাঁচটি গাড়ি আছে। দুর্ঘটনাজনিত বঝুঁকি এড়াতে তিনি বিমা কোম্পানির নিকট বিমা পলিসি গ্রহণ করেন। তিনি ১ লক্ষ টাকা প্রিমিয়াম পরিশোধ করেন। দুর্ঘটনায় এক কোটি টাকা মূল্যের দুটি গাড়ি ক্ষতিগ্রস্ত খয়। তবে পাড়িগুলোর ইঞ্জিন মোটামুটি ভালো আছে বলে জানা যায়। এক্ষেত্রে বিমা কোম্পানি বিমাদাবি পরিশোধ করে উদ্ধারযোগ্য অংশের মালিকানা লাভ করবে। সাধারণত বিমাদাবি পরিশোধের পর দুর্ঘটনা কবলিত সম্পদের অবশিষ্ট নির্ধারণের সম্পদটির অবস্থা মূল্যায়ন করা হয়। উদ্দীপকে বিমাকারী আহমেদ শাহিনের গাড়ির অবস্থা পর্যালোচনা করবে। যদি গাড়ির কোন অংশ পুনঃব্যবহারযোগ্য থাকে তাহলে সেগুলোও বিবেচনা করতে হবে। উদ্দীপকে উল্লেখ্য, দুর্ঘটনাকবলিত গাড়ি দুটির ইঞ্জিন মোটামুটি ভালো আছে বলে জানা যায়। এক্ষেত্রে বিমাকারী ইঞ্জিনগুলোর বাজারমূল্য যাচাই করে মূল্য নির্ধারণ করতে হবে। পাশাপাশি বিমা কোম্পানির কোন নিয়ম বা কার্যাবলি অনুসরণ করে দুর্ঘটনাকবলিত গাড়িগুলোর অবশিষ্ট মূল্য নির্ধারণ করা সম্ভব।"
        }
      ]
    },
    {
      "number": "11",
      "uddipok": "জনাব রাজবীর এবং জনাব আরমান দুইজন সরকারি চাকরিজীবী। জনাব আরমান বার্ষিক ২৫,০০০ টাকা বিমা কিস্তিতে ১০ বছরের জন্য তিন লক্ষ টাকায় একটি বিমাপত্র গ্রহণ করেন, যেখানে তিনি মারা না গেলেও নির্দিষ্ট সময় শেষে বিমাদাবি পাবেন। অপরদিকে, জনাব রাজবীর দুই বছরের জন্য জাতিসংঘ মিশনে সুদানে যান। তিনি তার সন্তানদের ভবিষ্যতের কথা বিবেচনা করে দুই বছরের জন্য একটি বিমাপত্র গ্রহণ করেন, যেখানে তিনি মারা গেলেই কেবল তার সন্তানরা বিমাদাবি পাবে।",
      "tag": "HC 25,HC 25",
      "sub_questions": [
        {
          "label": "ক",
          "question": "মৃত্যুহার পঞ্জি কাকে বলে?",
          "explanation": "মৃত্যুহার পঞ্জি হলো অতীত মৃত্যুহারের নথিপত্রের ওপর ভিত্তি করে ভবিষ্যতের মৃত্যুহার সম্পর্কে ধারণা করার একটি কৌশল।"
        },
        {
          "label": "খ",
          "question": "আজীবন বিমাপত্র বলতে কী বোঝ?",
          "explanation": "যে বিমাপত্রে বিমাগ্রহীতা কোনো আর্থিক সুবিধা পায় না, শুধু তার মৃত্যুর পর মনোনীত ব্যক্তি বিমাদাবি আদায় করতে পারে তাকে আজীবন বিমাপত্র বলে। আজীবন বিমাপত্রে বিমাগ্রহীতা প্রিমিয়ামের টাকা এককালীন বা কিস্তিতে দিতে পারেন। অথবা, একটি নির্দিষ্ট সময় পর্যন্ত প্রিমিয়ামের টাকা অবিরাম ও সীমিত কিস্তিতে প্রদান করতে পারেন। তবে অবসর নেওয়ার পর বা বৃদ্ধ বয়সে এই প্রিমিয়ামের খরচ চালানো অনেক সময় অসাধ্য হয়ে পড়ে।"
        },
        {
          "label": "গ",
          "question": "জনাব রাজবীরের গৃহীত বিমাপত্রটি কোন ধরনের বিমাপত্র? ব্যাখ্যা করো।",
          "explanation": "উদ্দীপকে জনাব রাজবীর কর্তৃক গৃহীত বিমাপত্রটি সাময়িক বিমাপত্র। স্বল্প মেয়াদের জন্য অর্থাৎ তিন মাস থেকে সর্বোচ্চ ৫ বছরের জন্য এ ধরনের জীবন বিমাপত্র খোলা হয়। শুধু বিমাকৃত ব্যক্তি মারা গেলেই বিমা প্রতিষ্ঠান বিমাদাবির অর্থ পরিশোধ করে। এক্ষেত্রে বিমাকৃত সময়ের পর বিমাগ্রহীতা মারা গেলে কোনো বিমাদাবি পরিশোধ করা হয় না।. উদ্দীপকে জনাব রাজবীর দুই বছরের জন্য জাতিসংঘ মিশনে সুদানে যান। তিনি তার সন্তানদের নিয়ে চিন্তিত। তাদের কথা বিবেচনা করে দুই বছর মেয়াদি একটি সাময়িক বিমাপত্র গ্রহণ করেন। চুক্তিপত্র অনুযায়ী দুই বছরের মধ্যে তিনি মারা গেলে তার সন্তানেরা বিমাদাবি পাবেন। আবার সাময়িক বিমার শর্তানুযায়ী তিনি যদি মারা না যান তাহলে তিনি বিমাদাবির কিছুই পাবেন না। সুতরাং দেখা যাচ্ছে, জনাব রাজবীরের গৃহীত বিমাপত্রটির বৈশিষ্ট্যের সাথে সাময়িক বিমাপত্রের বৈশিষ্ট্য মিলে যায়। তাই বলা যায়, তার গৃহীত বিমাপত্রটি একটি সাময়িক বিমাপত্র।"
        },
        {
          "label": "ঘ",
          "question": "জনাব রাজবীর এবং জনাব আরমানের গৃহীত দুটি বিমাপত্রের মধ্যে কোনটি বেশি লাভজনক বলে তুমি মনে করো? উদ্দীপকের আলোকে বিশ্লেষণ করো।",
          "explanation": "জনাব রাজবীর এবং জনাব আরমানের গৃহীত বিমাপত্র দুটির মধ্যে জনাব আরমানের গৃহীত মেয়াদি বিমাপত্রটি বেশি লাভজনক বলে আমি মনে করি। যে বিমাপত্রের অর্থ বিমার মেয়াদপূর্তিতে বা বিমাগ্রহীতার মৃত্যুতে তার মনোনীত ব্যক্তি বা উত্তরাধিকারীকে নিশ্চিতভাবে পরিশোধ করা হবে বলে প্রতিশ্রুতি দেওয়া হয় তাকে মেয়াদি বিমাপত্র বলে। অন্যদিকে, সাময়িক বিমাপত্রের ক্ষেত্রে নির্দিষ্ট মেয়াদের মধ্যে বিমাগ্রহীতার মৃত্যু হলে বিমাদাবি তার মনোনীত ব্যক্তিকে পরিশোধ করা হয়। তবে এ বিমাপত্রে প্রিমিয়ামের হার কম ধার্য করা হয়। উদ্দীপকে জনাব রাজবীর এবং জনাব আরমান দুইজন সরকারি চাকরিজীবী। জনাব রাজবীর জাতিসংঘ মিশনে সুদানে যান, যে কারণে তিনি দুই বছরের একটি সাময়িক বিমাপত্র নেন। পক্ষান্তরে, জনাব আরমান বার্ষিক ২৫,০০০ টাকা কিস্তিতে ১০ বছর মেয়াদি ৩ লক্ষ টাকার একটি মেয়াদি বিমাপত্র গ্রহণ করেন। এখানে তিনি মারা না গেলেও টাকা পাবেন। উদ্দীপক অনুসারে জনাব রাজবীরকে জনাব আরমান অপেক্ষা কম প্রিমিয়াম পরিশোধ করতে হবে। কিন্তু জনাব রাজবীর কর্তৃক গৃহীত সাময়িক বিমাপত্রে কেবল তার মৃত্যুতেই বিমাদাবি পরিশোধ করা হবে। অথচ জনাব আরমান কর্তৃক গৃহীত মেয়াদি বিমাপত্রে তার মৃত্যুতে মনোনীত ব্যক্তি বা মেয়াদপূর্তিতে স্বয়ং জনাব আরমান ঐ বিমাদাবির অর্থ ভোগ করতে পারবেন, যা জনাব রাজবীর পারবেন না। তাছাড়া সাময়িক বিমাপত্র সম্পূর্ণ মুনাফাবিহীন। তাই লাভজনকতা বিচারে জনাব আরমানের মেয়াদি বিমা জনাব রাজবীরের সাময়িক বিমা অপেক্ষা বেশি গ্রহণযোগ্য।"
        }
      ]
    }
  ]
}