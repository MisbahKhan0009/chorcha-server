{
  "title": "সিলেট কমার্স কলেজ ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "প্রাকৃতিক দুর্যোগের কারণে সুনামগঞ্জের কৃষকদের ফসল ক্ষতিগ্রস্ত হয়। উক্ত কৃষকদের ঋণদান ও কৃষিক্ষেত্রে বিনিয়োগের জন্য বাংলাদেশ ব্যংকের সহায়তায় ‘সন্ধ্যা ব্যাংক লি.' প্রতিষ্ঠিত হয়। ব্যাংকটির আর্থিক কার্যক্রম ধীরে ধীরে বৃদ্ধি পায়। ফলে ব্যবসায় সম্প্রসারণের মাধ্যমে লাভজনকভাবে ব্যাংকিং কার্যক্রম পরিচালনা করার লক্ষ্যে ব্যাংক কর্তৃপক্ষ সাধারণের কাছ থেকে সঞ্চয় সংগ্রহ করার সিদ্ধান্ত গ্রহণ করে।",
      "tag": "SCC 25",
      "sub_questions": [
        {
          "label": "ক",
          "question": "",
          "explanation": "ব্যাংক হলো এমন একটি আর্থিক প্রতিষ্ঠান যা আমানত হিসেবে অর্থ সংরক্ষণ করে, ঋণ দেয় ও অন্যান্য ব্যাংকিং কাজ সম্পন্ন করে।"
        },
        {
          "label": "খ",
          "question": "",
          "explanation": "অর্থ ও অর্থের মূল্যে পরিমাপ যোগ্য দলিলের দ্বারা ব্যাংক বিনিময়ের সৃষ্টি করে। ব্যাংক ড্রাফট, ক্রেডিট কার্ড, পে-অর্ডার ইত্যাদি হলো ব্যাংক সৃষ্ট এর মাধ্যম। এসব দলিল ও উপকরণ দিয়ে সহজে অর্থ লেনদেন হয়। মূলত এসব দলিলের প্রচলন ঘটিয়ে ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "",
          "explanation": "প্রতিষ্ঠার শুরুতে 'সন্ধ্যা ব্যাংক লি.' কৃষি ব্যাংকিং শুরু করে। এ ব্যাংক কৃষি শিল্পের উন্নয়নে কাজ করে। কৃষকদের সহজ শর্তে ঋণ প্রদান করে। কৃষকদের সার, বীজ, কৃষি যন্ত্রপাতি ইত্যাদি ক্রয়ে মূলধন সরবরাহ করে। এছাড়া কৃষকদের কৃষি সংক্রান্ত বিভিন্ন পরামর্শ দিয়ে থাকে । উদ্দীপকে প্রাকৃতিক দুর্যোগের কারণে সুনামগঞ্জের কৃষকদের ফসলের ব্যাপক ক্ষতি হয়। উক্ত কৃষকদের ঋণদান ও কৃষিক্ষেত্রে বিনিয়োগের জন্য বাংলাদেশ ব্যাংকের সহায়তায় 'সন্ধ্যা ব্যাংক লি.' প্রতিষ্ঠিত হয়। উদ্দীপকের ‘সন্ধ্যা ব্যাংক লি.' কৃষি খাতের উন্নয়নে কাজ করে। প্রাকৃতিক দুর্যোগের কারণে সৃষ্ট ক্ষতি কাটিয়ে উঠতে কৃষকদের কৃষি বিষয়ক পরামর্শ প্রদান করে। সর্বোপরি কৃষকদের সার্বিক অবস্থার উন্নয়নে প্রয়োজনীয় পদক্ষেপ গ্রহণ করে। তাই বলা যায়, প্রতিষ্ঠার শুরুতে 'সন্ধ্যা ব্যাংক লি.' কৃষি ব্যাংকিং শুরু করে।"
        },
        {
          "label": "ঘ",
          "question": "",
          "explanation": "জনসাধারণের কাছ থেকে সঞ্চয় সংগ্রহের মাধ্যমে 'সন্ধ্যা ব্যাংক লি.' মিশ্ৰ ব্যাংকিং ব্যবস্থায় প্রবেশ করবে। মিশ্র ব্যাংক হলো কোনো বিশেষায়িত ব্যাংক ও বাণিজ্যিক ব্যাংকের মিশ্রণ। যেমন: কৃষি ব্যাংক একটি বিশেষায়িত ব্যাংক। এ ব্যাংক কৃষকদের উন্নয়নে কাজ করে। আবার, বাণিজ্যিক ব্যাংকের মতো আমানত গ্রহণ ও ঋণদান করে থাকে। এছাড়াও বাণিজ্যিক ব্যাংকের মতো অর্থ স্থানান্তর, বিল পরিশোধ, অছি, গ্রাহকের প্রতিনিধি ইত্যাদি সেবাও প্রদান করে । উদ্দীপকের ‘সন্ধ্যা ব্যাংক লি.' সুনামগঞ্জের কৃষকদের ঋণদান ও কৃষিক্ষেত্রে বিনিয়োগের জন্য প্রতিষ্ঠিত হয়। তাদের ব্যাংকিং আর্থিক কার্যক্রম ধীরে ধীরে বৃদ্ধি পায়। তাই ব্যবসায় সম্প্রসারণ করে লাভজনক ব্যাংকিং কার্যক্রম পরিচালনা করার জন্য ব্যাংক কর্তৃপক্ষ জনসাধারণের কাছ থেকে সঞ্চয় সংগ্রহ করার সিদ্ধান্ত গ্রহণ করে । মিশ্র ব্যাংক সাধারণ ব্যাংকিং-এর পাশাপাশি বিশেষ কোনো খাতের উন্নয়ন কাজ করে। উদ্দীপকে 'সন্ধ্যা ব্যাংক লি.' কৃষি ব্যাংক হিসেবে কৃষি খাতের উন্নয়নে কাজ করে। মিশ্র ব্যাংকে রূপান্তর হলে এটি জনগণের কাছ থেকে স্বল্প সুদে আমানত গ্রহণ করতে পারবে। আমানত হিসেবে গৃহীত অর্থ লাভজনক খাতে বিনিয়োগ করে মুনাফা অর্জন করতে পারবে। এছাড়া একাধিক খাতে বিনিয়োগের সুযোগ থাকায় বিনিয়োগের ঝুঁকিও হ্রাস পাবে। ব্যবসায়িক সেবা বৃদ্ধি পেলে গ্রাহক সংখ্যা বাড়বে। তাই বলা যায়, একই সাথে সাধারণ ব্যাংকিং সেবা ও কৃষি ব্যাংকিং সেবা প্রদানের মাধ্যমে উদ্দীপকের 'সন্ধ্যা ব্যাংক লি.' মিশ্র ব্যাংকিং ব্যবস্থায় প্রবেশ করবে।"
        }
      ]
    },
    {
      "number": "2",
      "uddipok": "‘আলো’ আর্থিকভাবে সচ্ছল একটি ব্যাংক। ব্যাংকটি দীর্ঘমেয়াদি ঋণ প্রদান, প্রত্যয়পত্র ইস্যু, বৈদেশিক বাণিজ্যের দেনা পাওনা নিষ্পত্তি, অবলেখন কার্যাবলি সম্পাদন করে থাকে। বর্তমানে ব্যাংকটি ব্যাংকিং জগতে আধিপত্য বিস্তার করার লক্ষ্যে অপেক্ষাকৃত স্বল্প মূলধনি শাপলা ব্যাংক ও গোমতী ব্যাংক দুটিকে তাদের নিয়ন্ত্রণযোগ্য শেয়ার ক্রয়ের প্রস্তাব দিলে ব্যাংকদ্বয় তা গ্রহণ না করে; বরং ব্যাংকদুইটি পারস্পরিক সহযোগিতার ভিত্তিতে একই ব্যবস্থাপনার অধীনে নিজেদেরব্যাংকিং কার্ক্রম পরিচালনা করার সিদ্ধান্ত গ্রহণ করে।",
      "tag": "SCC 25",
      "sub_questions": [
        {
          "label": "ক",
          "question": "",
          "explanation": "যে ব্যাংকিং ব্যবস্থায় একটা অফিসের মধ্যেই ব্যাংকের সকল কার্যক্রম সীমাবদ্ধ থাকে তাকে একক ব্যাংক বলে।"
        },
        {
          "label": "খ",
          "question": "",
          "explanation": "যে ব্যবসা প্রতিষ্ঠান বিভিন্ন হিসাবের মাধ্যমে জনগণ থেকে আমার সংগ্রহ করে ঋণ দেই বিনিয়োগের মাধ্যম দিয়ে বিভিন্ন ব্যাংকিং সুবিধার প্রদান করে তাকে ব্যাংক বলে। ব্যাংকের মুখ্য কাজ হলো আমানতকারীদের নিকট থেকে কম লাভে আমানত বা ধার সংগ্রহ করা এবং ওই অর্থ বিভিন্ন ব্যক্তি বা প্রতিষ্ঠানকে অধিক লাভে ঋন দেয়া। অর্থ ঋন নেয়া এবং অর্থ ধার দেওয়া ব্যাংকের মুখ্য কাজ হওয়ায় ব্যাংকে ঋনের ব্যবসায়ী বা ধার করা অর্থের ধারক বলে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত কার্যভিত্তিতে আলো ব্যাংকটি হল একটি বাণিজ্যিক ব্যাংক। মুনাফা অর্জনের উদ্দেশ্য নিয়ে যে ব্যাংক আমানত সংগ্রহ ঋণদান ও গ্রাহকদের বিভিন্ন ব্যাংকিং সেবা সুবিধা প্রদান করে তাকে বাণিজ্যিক ব্যাংক বলে।বানজিক ব্যাংক গ্রাহকদের ঋণদান ছাড়াও বিভিন্ন ধরনের সেবা প্রদান করে থাকে । এই ব্যাংক চেক, এটিএম কার্ড,পে অর্ডার, প্রত্যয়পত্রসহ ইত্যাদির মাধ্যমে বিনিময়ের মাধ্যম সৃষ্টি করে । আলো আর্থিকভাবে স্বচ্ছল একটি ব্যাংক। ব্যাংকে দীর্ঘমেয়াদী ঋণ প্রদান, প্রত্যয় পত্র ইস্যু, বৈদেশিক বাণিজ্যের দেনা পাওনা নিষ্পত্তি।অবলেখন কার্যাবলি সম্পাদন করে থাকে। বাণিজ্যিক ব্যাংক সাধারণত একটি দেশের মধ্যে গ্রাহকদের এই সকল ব্যাংকিং সেবা সুবিধা প্রদান করার মাধ্যমে, ব্যাংকিং কার্যক্রম পরিচালনা করে।তাই বলা যায় আলো ব্যাংকটি বাণিজ্যিক ব্যাংক।"
        },
        {
          "label": "ঘ",
          "question": "",
          "explanation": "উদ্দীপকে আলো ব্যাংকের প্রস্তাব গ্রহণ না করে শাপলা ব্যাংক এবং গোমতী ব্যাংক চেইন ব্যাংকিং গঠনের সিদ্ধান্ত নিলো।এর যৌক্তিক বিশ্লেশন করা হলো। যে ব্যাংক ব্যবস্থায় একই শ্রেণীভুক্ত কতিপয় ব্যাংক তাদের স্বাধীন সত্তা বজায় রেখে সমঝোতা ও সহযোগিতার মাধ্যমে ব্যাংকিং কার্যক্রম পরিচালনা করে তাকে চেইন ব্যাংক বলে। এ অবস্থায় সমজাতীয় কতগুলো ব্যাংক সমমানা ব্যক্তিবর্গের অধীনে পরিচালিত হয়। উদ্দীপকে আলো একটি সচ্ছল ব্যাংক। ব্যাংকের ব্যাংকিং জগতে আধিপত্য বিস্তার করার লক্ষ্যে অপেক্ষাকৃত স্বল্প মূলধনী শাপলা ব্যাংক এবং গোমতী ব্যাংক দুটোকে তাদের নিয়ন্ত্রণযোগ্য শেয়ার ক্রয়ের প্রস্তাব দিলে ব্যাংক দুইটি তা গ্রহণ না করে পারস্পরিক সহযোগিতার মাধ্যমে একই ব্যবস্থাপনার অধীনে ব্যাংকিং কার্যক্রম পরিচালনা সিদ্ধান্ত গ্রহণ করে। এখানে প্রথমে আলো ব্যাংকটি গ্রুপ ব্যাংকিং করতে চাইলে। শাপলা ব্যাংক এবং গোমতী ব্যাংক তা না করে চেইন ব্যাংকিং করতে চাই। চেন ব্যাংকিং এর মাধ্যমে উক্ত ব্যাংক দুটি তাদের স্বাধীন সত্তা বজায় রেখে। একটি ব্যবস্থাপনার মাধ্যমে তাদের ব্যাংকিং কার্যক্রম পরিচালনা করতে পারবে ।এক্ষেত্রে ব্যাংক গুলো কারো নির্দেশ মানতে বাধ্য নই। একটি সবার মাধ্যমে সবার মতামতের ভিত্তিতে সিদ্ধান্ত গ্রহণ করা হবে। তাছাড়া একটি ব্যাংকের তারল্যের প্রয়োজন হলে অন্য ব্যাংক সাহায্য করতে পারবে।তাই বলা যায় শাপলা ব্যাংক এবং গোমতী ব্যাংক চেইন ব্যাংক গঠনের সিদ্ধান্তটি যৌক্তিক বলে আমি মনে করি।"
        }
      ]
    },
    {
      "number": "3",
      "uddipok": "বাংলাদেশ ব্যাংক বিভিন্ন ধরনের আধুনিক ব্যাংকিং সেবা ও সুবিধা প্রদান পরবর্তী করছে। এ ধরনের সুবিধা পেয়ে বাণিজ্যিক ব্যাংকগুলো ব্যাপক আকারে জনগণকে ঋণ দিতে শুরু করেছে। এমতাবস্থায় যেকোনো সময় অর্থনৈতিক বিপর্যয়ের আশঙ্কা করা হচ্ছে। তাই বাংলাদেশ ব্যাংক ব্যাংকগুলো ঋণপ্রদান অব্যাহত রাখলে বাংলাদেশ ব্যাংক প্রথম শ্রেণির সুদের হার ৮% থেকে বাড়িয়ে ১০% করে। এরপরেও বাণিজ্যিক ব্যাংকগুলো ঋণপ্রদান অব্যহত রাখলে বাংলাদেশ ব্যাংক প্রথম শ্রেনীর শেয়ার ও ঋণপত্র বিক্রয় শুরু করে।",
      "tag": "SCC 25",
      "sub_questions": [
        {
          "label": "ক",
          "question": "",
          "explanation": "জনকল্যাণের উদ্দেশ্যে সরকারের নিয়ন্ত্রণে পরিচালিত ব্যাংকই হলো কেন্দ্রীয় ব্যাংক।"
        },
        {
          "label": "খ",
          "question": "",
          "explanation": "বাণিজ্যিক ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির স্থান হলো নিকাশ ঘর। প্রতি কার্যদিবসে একটি নির্দিষ্ট সময়ে নিকাশ ঘরের সদস্যদের নিয়ে বৈঠক হয় এবং কেন্দ্রীয় ব্যাংকের প্রতিনিধি এতে সভাপতিত্ব করেন। সদস্য ব্যাংকগুলো বিভিন্ন ব্যাংকের মাধ্যমে প্রাপ্ত চেক, বিল, ড্রাফট প্রকৃতির সমন্বয়ে মোট দেনা-পাওনার বিবরণী তৈরি করে। যেসব ব্যাংকের কাছে টাকা পাওনা আছে সেসব ব্যাংকের কাছে দাবি সংবলিত রিপোর্টটি উপস্থাপন করা হয়। ফলে খুব সহজেই একটি ব্যাংক তার দেনা-পাওনার হিসাব তৈরি করতে পারে।"
        },
        {
          "label": "গ",
          "question": "",
          "explanation": "উদ্দীপকে বাংলাদেশ ব্যাংক ঋণ নিয়ন্ত্রণের জন্য সংখাত্মক পদ্ধতির অন্তর্ভুক্ত ব্যাংক হার নীতির প্রয়োগ করেছে। ব্যাংকের হার হ্রাস বৃদ্ধি ঘটিয়ে কেন্দ্রীয় ব্যাংকের ঋণ নিয়ন্ত্রণ করার কৌশলকে ব্যাংক হার নীতি বলে। এই হারে কেন্দ্রীয় ব্যাংক বাণিজ্যিক ব্যাংকের বিল,সিকিউরিটি, ঋণপত্র বাট্টা  করে। উদ্দীপকে কেন্দ্রীয় ব্যাংক ব্যাংক হার ২% বৃদ্ধি করেছে। এতে বাণিজ্যিক ব্যাংকের ঋণের সুদের হার বৃদ্ধি পাবে। ফলে বাণিজ্যিক ব্যাংকের ঋণদান সামর্থ্য ও বাজারে অর্থ সরবরাহ হ্রাস পাবে। সুতরাং বলা যায় কেন্দ্রীয় ব্যাংক ঋণ নিয়ন্ত্রণের জন্য ব্যাংক হার নীতির অনুসরণ করেছে।"
        },
        {
          "label": "ঘ",
          "question": "",
          "explanation": "উদ্দীপকে বাংলাদেশ ব্যাংক দ্বিতীয় পদক্ষেপ হিসেবে ঋণ নিয়ন্ত্রণের জন্য খোলা বাজার নীতির প্রয়োগ করেছে। খোলা বাজার নীতির আলোকে বাংলাদেশ ব্যাংক ঋণ নিয়ন্ত্রণের জন্য শেয়ার,বন্ড, সিকিউরিটিজ ক্রয় বিক্রয় করে। অর্থ বাজারের ঋণের পরিমাণ বেড়ে গেলে বাংলাদেশ ব্যাংক  খোলাবাজারে শেয়ার, বন্ড, সিকিউরিটিজ বিক্রি করে। উদ্দীপকে বাংলাদেশ ব্যাংক বাণিজ্যিক ব্যাংকের ঋণদান সামর্থ্য কমানোর জন্য প্রথমে ব্যাংক হার নীতির প্রয়োগ করেছিল। এই নীতি ফলপ্রস না হওয়ায় বাংলাদেশ ব্যাংক খোলাবাজারে শেয়ার, বন্ড, সিকিউরিটিটিজ বিক্রির মাধ্যমে ঋণ নিয়ন্ত্রণ করে যা খোলা বাজার নীতির সাথে সম্পৃক্ত। বাংলাদেশ ব্যাংক যখন খোলা বাজার শেয়ার সিকিউরিটিজ বিক্রি শুরু করল, জনগণ তখন বাণিজ্যিক ব্যাংক থেকে অর্থ উত্তোলন করে কেন্দ্রীয় ব্যাংকের সিকিউরিটিজ কেনা শুরু করল। ফলে বাণিজ্যিক ব্যাংকের অর্থ বাংলাদেশ ব্যাংকে প্রবেশ করলো । বাণিজ্যিক ব্যাংকের ঋণদান ক্ষমতা হ্রাস পেল। ফলে বাজারে ঋণ নিয়ন্ত্রণে আসলো।সুতরাং বলা যায় বাংলাদেশ ব্যাংক খোলা বাজার নীতির সফল প্রয়োগের মাধ্যমে ঋন নিয়ন্ত্রণ করতে পারল।"
        }
      ]
    },
    {
      "number": "4",
      "uddipok": "মি. সাকিল তার ব্যবসায়িক লেনদেন নিষ্পত্তি বাবদ মি. শামীমকে বিশ লক্ষ টাকার একটি চেক প্রদান করলেন। চেকটিতে গ্রাহকের নাম হিসেবে মি. শামীমের পাশাপাশি “অথবা বাহককে” শব্দদ্বয় উল্লেখ ছিল। অন্যদিকে, মি. সুজন এসএস ফ্যাশন লি. থেকে লভ্যাংশ বাবদ একটি চেক পান, যেখানে লেখা ছিল মি. সুজনকে ২,০০,০০০ (দুই লক্ষ) টাকা প্রদান করুন",
      "tag": "SCC 25",
      "sub_questions": [
        {
          "label": "ক",
          "question": "",
          "explanation": "যে ব্যক্তি চেকে স্বাক্ষরের মাধ্যমে কোনো ব্যক্তিকে অথবা নিজেকে অর্থ পরিশোধের শর্তহীন নির্দেশ দেয় তাকে চেকের আদেষ্টা বা-Drawer বলে।"
        },
        {
          "label": "খ",
          "question": "",
          "explanation": "চেকের অর্থ ব্যাংক হিসাবের মাধ্যমে হস্তান্তরিত হওয়ায় তা বিনিময় বিল অপেক্ষা বেশি নিরাপদ। বিনিময় বিল ও চেক উভয়ই হস্তান্তরযোগ্য দলিল হিসেবে ব্যবহৃত হয়। দাগকাটা চেকের অর্থ স্থানান্তরের ক্ষেত্রে তা ব্যাংক হিসাবের মাধ্যমে উপস্থাপন করতে হয়। এছাড়া এই ধরনের চেক চুরি বা হারিয়ে গেলেও ঝুঁকি থাকে না। অন্যদিকে নির্দিষ্ট মেয়াদ শেষে বিনিময় বিল প্রাপক ব্যাংকে উপস্থাপন করলেই অর্থ পরিশোধ করা হয়। তাই নিরাপত্তা বিবেচনায় চেকের ব্যবহার বেশি নিরাপদ।"
        },
        {
          "label": "গ",
          "question": "উদ্দীপকে মি. শামীমের চেকটি কোন ধরনের? ব্যাখ্যা করো।",
          "explanation": "উদ্দীপকে মি. শামীমের চেকটি হলো বাহক চেক। এ চেক যেকোনো ব্যক্তি বা বাহক ব্যাংকে উপস্থাপন করে অর্থ সংগ্রহ করতে পারে। এ চেকে প্রাপকের নামের শেষে “অথবা বাহককে” শব্দদ্বয় লেখা থাকে। এ ধরনের চেকের অর্থ যে কেউ উত্তোলন করতে পারে। উদ্দীপকে মি. শামীম, মি. সাকিলের কাছ থেকে ২০ লক্ষ টাকার একটি চেক পান। চেকটিতে গ্রাহকের নাম হিসেবে মি. শামীমের নাম লেখা ছিল। পাশাপাশি “অথবা বাহককে” শব্দদ্বয়েরও উল্লেখ ছিল। এ চেকের অর্থ তিনি নিজে অথবা যে কেউ উত্তোলন করতে পারবে। কোনো প্রকার অনুমোদন ছাড়াই এই চেক হস্তান্তর করা যায়। সাধারণত বাহক চেকে এ বৈশিষ্ট্যগুলো লক্ষ করা যায়। সুতরাং, মি. শামীমের চেকটিকে বাহক চেক বলা যায়।"
        },
        {
          "label": "ঘ",
          "question": "মি. সুজনের চেকটি তুলনামূলকভাবে বেশি নিরাপদ”— তুমি কি একমত? উত্তরের সপক্ষে যুক্তি দাও।",
          "explanation": "মি. সুজনের চেকটি হুকুম চেক হওয়ায় তুলনামূলকভাবে এটি বেশি নিরাপদ বলে আমি মনে করি । যে চেকে প্রাপকের নামের সাথে 'অথবা আদেশানুসারে' কথাটি লেখা থাকে তাকে হুকুম চেক বলে। এ চেকে যার নাম লেখা থাকে ব্যাংক তাকেই টাকা দিতে বাধ্য থাকে। অন্য ব্যক্তিকে ব্যাংক টাকা পরিশোধ করে না। এ ধরনের চেক বাহক চেক থেকে বেশি নিরাপদ। উদ্দীপকে মি. সুজন এসএস ফ্যাশন লি.-এর কাছ থেকে লভ্যাংশ বাবদ একটি চেক পেয়েছেন। উক্ত চেকে লেখা ছিল 'মি. সুজনকে ২,০০,০০০ (দুই লক্ষ) টাকা প্রদান করুন'। এটি একটি হুকুম চেক। অন্যদিকে, ব্যবসায়িক লেনদেন নিষ্পত্তি করতে মি. সাকিল মি. শামিমকে ২০ লক্ষ টাকার একটি চেক দেন। উক্ত চেকটিতে গ্রাহকের নামের পাশাপাশি “অথবা বাহককে” শব্দদ্বয় উল্লেখ ছিল। উক্ত চেকটি একটি বাহক চেক । বাহক চেকের চেয়ে হুকুম চেক বেশি নিরাপদ। কারণ বাহক চেকের অর্থ যে কেউ উঠাতে পারে। এক্ষেত্রে চেকটি চুরি হলে বা হারিয়ে গেলে আর্থিক ক্ষতির আশঙ্কা থাকে। অন্যদিকে, হুকুম চেকে প্রাপকের নাম উল্লেখ থাকে। তাই চেকে উল্লিখিত ব্যক্তিকেই ব্যাংক টাকা পরিশোধ করে । অন্য কেউ এ চেকের টাকা তুলতে পারে না। উদ্দীপকে চেকে মি. সুজনের নাম উল্লেখ থাকায় তিনি ছাড়া অন্য কেউ এ চেকের অর্থ উত্তোলন করতে পারবেন না। কিন্তু মি. শামিমের চেকটি বাহক চেক হওয়ায় যে কেউ অর্থ উত্তোলন করতে পারবে।  সুতরাং, নিরাপত্তা বিবেচনায় মি. সুজনের চেকটিই তুলনামূলকভাবে বেশি নিরাপদ।"
        }
      ]
    },
    {
      "number": "5",
      "uddipok": "জনাব শিপন একজন কাপড় ব্যবসায়ী। কাপড় কেনাবেচার অর্থ তিনি চেকের মাধ্যমে লেনদেন করেন। তিনি তার এক পাওনাদার জনাব 'X' বরাবর একটি চেক ইস্যু করেন যেখানে \"কেবল জনাব 'X'-কে প্রদেয়\" কথাটি লেখা ছিল। আবার তিনি অন্য এক পাওনাদার মি. 'Y'-কে একটি চেক ইস্যু করেন যার বাম কোণে আড়াআড়িভাবে দুটি দাগ টানা ছিল এবং দাগের মধ্যে 'করতোয়া ব্যাংক প্রাপকের হিসাব' কথাটির উল্লেখ ছিল।",
      "tag": "SCC 25",
      "sub_questions": [
        {
          "label": "ক",
          "question": "",
          "explanation": "কোনো চেক ব্যাংকে উপস্থাপিত হওয়ার পর ব্যাংক এর অর্থ পরিশোধ করতে অস্বীকৃতি জানালে তাকে চেকের প্রত্যাখ্যান বা অমর্যাদা বা Dishonour বলে।"
        },
        {
          "label": "খ",
          "question": "চেকের ব্যবহার সর্বজনীন কেন? ব্যাখ্যা করো।",
          "explanation": "চেক নগদ অর্থের বিকল্প হিসেবে ব্যবহার করা যায় বলে চেকের ব্যবহার সার্বজনীন। চেক হলো সবচেয়ে জনপ্রিয় ও বহুল ব্যবহৃত ঋণের দলিল। বাহক চেক নগদ অর্থের বিকল্প হিসেবে ব্যবহার করা যায়। এ চেকের বাহক ব্যাংক থেকে খুব সহজেই নগদ অর্থ সংগ্রহ করতে পারে। তাই সার্বজনীন বিনিময়ের মাধ্যম নগদ অর্থের বিকল্প হিসেবে বাহক চেক খুবই জনপ্রিয়। তবে অধিক নিরাপত্তার জন্য বাহক চেকের পরিবর্তে হুকুম বা দাগকাটা চেক ব্যবহার করা যেতে পারে।"
        },
        {
          "label": "গ",
          "question": "",
          "explanation": "নিম্নের অনুরূপঃ মি. শামস্ তার পাওনাদার মি. মাহিরকে হুকুম চেক ইস্যু করেছিলেন। এ চেকে প্রাপকের নামের পরে 'অথবা আদেশানুসারে' কথাটি লেখা থাকে। এ চেকে অবশ্যই প্রাপকের নাম উল্লেখ থাকে। ব্যাংক এ চেকের অর্থ প্রাপককে অথবা তার আদেশানুসারে অন্য কাউকে পরিশোধ করে। এক্ষেত্রে ব্যাংক প্রাপকের বা অনুমোদন বলে প্রাপকের সত্যতা যাচাই করে অর্থ পরিশোধ করে। উদ্দীপকে ব্যবসায়ী মি. শামস্ চেকের মাধ্যমে লেনদেন করেন। তিনি তার পাওনাদার জনাব মাহিরকে একটি চেক ইস্যু করেন। যেখানে \"কেবল জনাব মাহির কে প্রদেয়\" কথাটি লেখা ছিল। এক্ষেত্রে আদেষ্টা মি. শামস্, মি. মাহির কে অর্থ পরিশোধের জন্য ব্যাংককে আদেশ দেন। সাধারণত হুকুম চেকে নির্দিষ্ট কোনো ব্যক্তিকে অর্থ পরিশোধের জন্য আদেশ দেওয়া হয়। সুতরাং, বৈশিষ্ট্যগত দিক থেকে বলা যায়, মি. শামস্ কর্তৃক মি. মাহিরকে চেকটি একটি হুকুম চেক।"
        },
        {
          "label": "ঘ",
          "question": "উদ্দীপকে 'দ্বিতীয় পাওনাদারের প্রাপ্ত চেকটি অধিক নিরাপদ'-তুমি কি একমত? তোমার উত্তরের সপক্ষে তুলনামূলক আলোচনা করো।",
          "explanation": "নিম্নের অনুরূপঃ উদ্দীপকে মি. সামিরের প্রাপ্ত চেকটি দাগকাটা চেক হওয়ায় অধিক নিরাপদ। বাহক বা হুকুম চেকের ওপরে বাম কোণে দুটি দাগ টেনে দিলে তাকে দাগকাটা চেক বলা হয়। দাগ দুটির মাঝে ব্যাংকের নাম উল্লেখ করা হলে তাকে বিশেষ দাগকাটা চেক বলে। এ চেকের অর্থ নির্দিষ্ট ব্যাংকের নির্দিষ্ট হিসাবের মাধ্যমে উত্তোলন করতে হয়। মি. শামস্ একজন কাপড় ব্যবসায়ী। তিনি তার পাওনাদার মি. মাহিরকে একটি চেক ইস্যু করেন, যেখানে 'কেবল মি. মাহিরকে প্রদেয়' কথাটি লেখা ছিল। আবার তিনি অন্য পাওনাদার মি. সামিরকে একটি চেক ইস্যু করেন যার বাম কোণায় আড়াআড়ি দুটি দাগ টানা ছিল। দাগের মধ্যে 'রমনা ব্যাংক প্রাপকের হিসাব' কথাটি উল্লেখ ছিল। বৈশিষ্ট্যগত দিক থেকে পাওনাদার মি. সামিরকে প্রদত্ত চেকটি একটি বিশেষ দাগকাটা চেক। এ চেকের টাকা পাওনাদার মি. সামির শুধু রমনা ব্যাংকে তার হিসাবে জমা দিয়ে উত্তোলন করতে পারবেন। ফলে চেকটি হারিয়ে গেলে বা চুরি হলেও এর অর্থ অন্য কেউ উত্তোলন করতে পারবে না। অন্যদিকে, পাওনাদার মি. মাহিরকে প্রদত্ত চেকটি হলো হুকুম চেক। এ চেকের অর্থ প্রাপকের অনুমতিক্রমে যে কেউ উত্তোলন করতে পারবে। তাই বলা যায়, মি. শামস্ প্রদত্ত চেক দুটির মধ্যে পাওনাদার মি. সামিরকে প্রদত্ত বিশেষ দাগকাটা চেক পাওনাদার মি. মাহিরকে প্রদত্ত। হুকুম চেক অপেক্ষা অধিক নিরাপদ।"
        }
      ]
    },
    {
      "number": "6",
      "uddipok": "জনাব সৈকত একজন অবসরপ্রাপ্ত অধ্যাপক। তার হাতে বর্তমানে ৫ লক্ষ টাকা রয়েছে। তিনি এ অর্থ ব্যাংকে জমা রাখতে ইচ্ছুক। তার বন্ধু রাজন তাকে এমন একটি হিসাব খোলতে অনুরোধ করেন, যার মুনাফার হার সর্বোচ্চ হবে এবং বার বার টাকা দেওয়ারঝামেলা নেই, তবে নির্দিষ্ট মেয়াদের পূর্বে জমাকৃত অর্থ উত্তোলন করা যাবে না। অবশেষে সৈকত সাহেব এমন একটি হিসাব খোলেন যেখান থেকে তিনি সপ্তাহে দুইবার পর্যন্ত নির্দিষ্ট পরিমাণ অর্থ উত্তোলনের সুবিধা পান, এছাড়াও মুনাফা পাওয়া যায়।",
      "tag": "SCC 25",
      "sub_questions": [
        {
          "label": "ক",
          "question": "ডিপিএস (DPS) কী?",
          "explanation": "যে হিসাবে গ্রাহক নির্দিষ্ট সময় পর্যন্ত মাসে মাসে টাকা জমা করে এবং নির্ধারিত মেয়াদ শেষে ব্যাংক সাধারণত একবারে অনেক টাকা একত্র প্রদান করে তাকে DPS বলে।"
        },
        {
          "label": "খ",
          "question": "",
          "explanation": "যে প্রক্রিয়ার মধ্য দিয়ে ব্যাংক তার গ্রাহকদের আমানত জমা করে, অর্থ উত্তোলনের সুযোগ প্রদান করে এবং ব্যাংকিং সেবা গ্রহণের সুযোগ দেয় তাকে ব্যাংক হিসাব বলে। ব্যাংক হিসাব হলো গ্রাহকদের সাথে সম্পর্ক রক্ষা ও আর্থিক লেনদেনের প্রধান মাধ্যম ।এরূপ হিসাব খোলার কারণে গ্রাহক ব্যাংকে অর্থ জমা, লেনদেন ও নানান ব্যাংকিং সেবা লাভ করে। একই সাথে ব্যাংক এর মাধ্যমে তহবিল সংগ্রহ করে তা খাটিয়ে মুনাফা করতে পারে। তাই বলা যায় ব্যাংক হিসাব হলো গ্রাহকের ব্যাংকিং সেবা গ্রহণের প্রবেশদার।"
        },
        {
          "label": "গ",
          "question": "",
          "explanation": "উদ্দীপকে রাজন সাহেব জনাব সৈকত কে স্থায়ী ব্যাংক হিসাব খোলার জন্য অনুরোধ করেন। যে হিসাব একটা নির্দিষ্ট মেয়াদের জন্য অর্থ জমা রাখা হয় এবং নির্দিষ্ট মেয়াদের পূর্বে নিয়ম অনুযায়ী অর্থ উত্তোলন করা যায় না তাকে স্থায়ী হিসাব বলে। সাধারণত মেয়াদ পূর্তির পূর্বে এরূপ হিসাবের অর্থ উঠানো হলে সেক্ষেত্রে ব্যাংক সাধারণত কোন সুদ বা লাভ প্রদান করে না।এই হিসাবের টাকা দীর্ঘ মিয়াদি বিনিয়োগ করতে পারে বলে ব্যাংক গ্রাহককে উচ্চাহারে সুদ প্রদান করে। উদ্দীপকে জনাব সৈকত একজন অবসরপ্রাপ্ত অধ্যাপক। তার হাতে বর্তমানে ৫ লক্ষ টাকা রয়েছে। তার বন্ধু রাজন সাহেব তাকে একটি ব্যাংক হিসাব খুলতে বলে যেখানে তাকে উচ্চ হারে সুদ প্রদান করা হবে।বারবার অর্থ জমা দিতে হবে না। এবং মেয়াদ শেষেই শুধুমাত্র করতে পারবে।যেহেতু স্থায়ী হিসাবেই উচ্চ হারে সুদ প্রদান করা হই।এবং মেয়াদ শেষ এই কেবল টাকা উত্তোলন করতে পারে। তাই বলা যায় জনাব রাজন জন সৈকতকে স্থায়ী হিসাব খোলার জন্য অনুরোধ করেন।"
        },
        {
          "label": "ঘ",
          "question": "",
          "explanation": "উদ্দীপকের জনার সৈকত যে হিসাবটি খোলে তা হল সঞ্চয় হিসাব। এই হিসাবটি তার জন্য যৌক্তিক নয় বলে আমি মনে করি। সঞ্চয়ের পাশাপাশি ব্যাংকের মাধ্যমে লেনদেনের উদ্দেশ্য নিয়ে গ্রাহক ব্যাংকে যে হিসাব খুলে তাকে সঞ্চয় হিসাব বলে। এরূপ হিসাবে আমানতকারী দিনে যতবার খুশি টাকা জমা দিতে পারেন কিন্তু সপ্তাহে দুইবারের বেশি টাকা উত্তোলন করতে পারে না। এই হিসাবের আমানতকারীকে ব্যাংক সুদ বা লাভ প্রদান করে। সাধারণত স্বল্প স্থায়ী আয়ে ব্যক্তিদের জন্য এই হিসাব বিশেষ উপযোগি। উদ্দীপকে জনাব সৈকতে একজন অবসরপ্রাপ্ত কর্মকর্তা। তার হাতে ৫ লক্ষ টাকা রয়েছে। তার বন্ধু রাজন তাকে একটি হিসাব খুলতে বলে যেখানে তাকে উচ্চ হারে সুদ প্রদান করা হবে। কিন্তু সে একটি হিসাব করলে যেখানে সে সপ্তাহে দুইবার টাকা উত্তোলন করতে পারবে। এখানে তার বন্ধু তাকে স্থায়ী হিসাব খুলতে বললেও সে সঞ্চয়ী হিসাব খোলেন। এখানে যেহেতু জনাব সৈকতের অবসরের পর তার বড় অংকের অলস অর্থ পড়েছিল। তার উচিত এই টাকাটি সেই স্থায়ী হিসেবে জমা করবে এর মাধ্যমে সে একটি নির্দিষ্ট সময় পর উচ্চাহারে সুদ টাকা পাবেন। যা তার পরবর্তী জীবনের জন্য সুফল হতো। তাই বলা যায় জনাব সৈকতের ক্ষেত্রে সঞ্চয় হিসাবটি খোলা যৌক্তিক নয় বলে আমি মনে করি।"
        }
      ]
    },
    {
      "number": "7",
      "uddipok": "মি. আরিফের একটি চুম্বকীয় কার্ড রয়েছে যা দিয়ে তিনি কেনাকাটা করতে পারেন আবার টাকাও তুলতে পারেন। কিন্তু একদিন তিনি কার্ডটি বুথে প্রবেশ করানো মাত্রই প্রয়োজনীয় অর্থ না থাকার বিষয়টি মনিটরে প্রদর্শিত হয় এবং কার্ডটি বেরিয়ে আসে। এরপর তিনি তার এক ব্যাংকার বন্ধুর সাথে পরামর্শ করে ব্যাংক থেকে একটি বিশেষ কার্ড সংগ্রহ করলেন যার সাহায্যে তিনি হিসাবে প্রয়োজনীয় অর্থ না থাকলেও টাকা উত্তোলন করতে পারেন এবং কেনাকাটাও করতে পারেন। কার্ডটির খরচ পূর্বের তুলনায় বেশি হলেও বাড়তি সুবিধা রয়েছে।",
      "tag": "",
      "sub_questions": [
        {
          "label": "ক",
          "question": "অনলাইন ব্যাংকিং কী?",
          "explanation": "অনলাইন ব্যাংকিং হলো কোনো একক ব্যাংকের একাধিক শাখা বা একাধিক ব্যাংকের বিভিন্ন, শাখার মধ্যে কম্পিউটার প্রযুক্তিনির্ভর একটি নেটওয়ার্ক ব্যবস্থা।"
        },
        {
          "label": "খ",
          "question": "মোবাইল ব্যাংকিং জনপ্রিয় কেন? ব্যাখ্যা করো।",
          "explanation": "মোবাইল ব্যবহার করে ব্যাংকিং লেনদেন সম্পাদন করা হলে তাকে মোবাইল ব্যাংকিং বলে। আধুনিক তথ্য প্রযুক্তির যুগে মোবাইল ব্যাংকিং এক নতুন সভ্যতার সূচনা করেছে। মোবাইল ব্যাংকিং মোবাইল ফোনের মাধ্যমে গ্রাহকদের ব্যাংকিং ও আর্থিক সেবা প্রদান করে। মোবাইল নম্বরটি গ্রাহকের হিসাব নম্বর হিসেবে গণ্য হয়। গ্রাহক মোবাইলের মাধ্যমে টাকা জমা দিতে ও উত্তোলন করতে পারে। মোবাইলে এসএমএস আদান-প্রদান করে গোপনীয়তা রক্ষা করা যায়। তাই মোবাইল ব্যাংকিং অধিক জনপ্রিয় হচ্ছে।"
        },
        {
          "label": "গ",
          "question": "উদ্দীপকে মি. আরিফ কোন কার্ড ব্যবহারের কারণে, প্রথমবার টাকা উত্তোলন করতে ব্যর্থ হন? ব্যাখ্যা করো।",
          "explanation": "উদ্দীপকে মি. আরিফ ডেবিট কার্ড ব্যবহারের কারণে প্রথমবার টাকা উত্তোলন করতে ব্যর্থ হন। এ কার্ডের মাধ্যমে গ্রাহকগণ তাদের ব্যাংক হিসাবের জমাকৃত অর্থ নগদ উত্তোলনসহ কেনাকাটায় অর্থ পরিশোধের সুবিধা লাভ করে। এ সুবিধা লাভের জন্য গ্রাহকের হিসাবে পর্যাপ্ত পরিমাণ অর্থ জমা থাকা বাধ্যতামূলক। এ কার্ডের মাধ্যমে গ্রাহকের হিসাবে অর্থ জমা থাকা সাপেক্ষে ২৪ ঘণ্টা ব্যাংকিং লেনদেন করা যায়। উদ্দীপকে মি. আরিফের একটি চুম্বকীয় কার্ড রয়েছে। যেটি দিয়ে তিনি কেনাকাটা করতে পারেন। আবার টাকাও তুলতে পারেন। একদিন তিনি কার্ডটি বুথে প্রবেশ করান। প্রয়োজনীয় অর্থ না থাকার বিষয়টি মনিটরে প্রদর্শিত হয় এবং কার্ডটি বেরিয়ে আসে। সাধারণত ডেবিট কার্ড ব্যবহার করে ব্যাংক থেকে জমাকৃত অর্থ উত্তোলন করা হয়। উদ্দীপকের মি. আরিফের ব্যাংক হিসাবে পর্যাপ্ত টাকা না থাকায় তিনি তার কার্ড দিয়ে ATM বুথ থেকে টাকা উত্তোলন করতে পারেননি। এটি প্রমাণ করে তার কার্ডটি ডেবিট কার্ড। কারণ ডেবিট কার্ড দিয়ে জমাকৃত অর্থের অতিরিক্ত অর্থ উত্তোলন করা যায় না। তাই বলা যায়, মি. আরিফ ডেবিট কার্ড ব্যবহারের কারণে প্রথমবার টাকা উত্তোলন করতে ব্যর্থ হন।"
        },
        {
          "label": "ঘ",
          "question": "\"উদ্দীপকের মি. আরিফের ব্যাংকার বন্ধুর পরামর্শে গ্রহণকৃত কার্ডটি পূর্বের কার্ডের তুলনায় অধিক সুবিধাজনক\"-এ বিষয়ে তোমার মতামত দাও।",
          "explanation": "মি. আরিফের ব্যাংকার বন্ধুর পরামর্শে গ্রহণকৃত কার্ডটি ক্রেডিট কার্ড, যা ডেবিট কার্ডের চেয়ে বেশি সুবিধাজনক। ডেবিট কার্ডের মতো ক্রেডিট কার্ড দিয়ে নগদ অর্থ উত্তোলন ও নির্দিষ্ট প্রতিষ্ঠান থেকে পণ্য কেনা যায়। অন্যদিকে, ব্যাংক হিসাবে জমাকৃত অর্থের বেশি ডেবিট কার্ড দিয়ে উত্তোলন করা যায় না। কিন্তু ক্রেডিট কার্ডের মাধ্যমে ব্যাংক হিসাবে অর্থ না থাকলেও অর্থ উত্তোলন করা যায়। উদ্দীপকে মি. আরিফের একটি চুম্বকীয় কার্ড রয়েছে। যেটি দিয়ে তিনি কেনাকাটা করতে পারেন। তবে একদিন তার ইলেকট্রনিক কার্ডটি বুথে প্রবেশ করানো মাত্রই মনিটরে তার হিসাবে প্রয়োজনীয় অর্থ না থাকার বিষয়টি প্রদর্শিত হয় এবং কার্ডটি বেরিয়ে আসে। অর্থাৎ, তার ব্যবহৃত কার্ডটি ডেবিট কার্ড। পরবর্তীতে তার ব্যাংকার বন্ধু এমন একটি কার্ডের কথা বলেন, যার মাধ্যমে হিসাবে প্রয়োজনীয় অর্থ না থাকলেও বুথ থেকে একটি নির্দিষ্ট পরিমাণ অর্থ তিনি উত্তোলন করতে পারবেন। অর্থাৎ, তার বন্ধুর নির্দেশিত কার্ডটি ক্রেডিট কার্ড। ডেবিট ও ক্রেডিট কার্ড দিয়ে নগদ অর্থ উত্তোলন, ক্রয়কৃত পণ্যের মূল্য পরিশোধ ও অন্যান্য ব্যাংকিং সেবা পাওয়া যায়। তবে ডেবিট কার্ড ব্যবহার করতে গ্রাহকের হিসাবে অর্থ জমা থাকা বাধ্যতামূলক। গ্রাহকের হিসাবে অর্থ জমা না থাকলে, গ্রাহক এ কার্ড ব্যবহার করে নগদ অর্থ উত্তোলন বা কোনো বিল পরিশোধ করতে পারে না। অপরদিকে, ক্রেডিট কার্ড হলো একটি নির্দিষ্ট সীমা পর্যন্ত ব্যক্তিগত ঋণ। এ কার্ডের সাহায্যে জমাকৃত অর্থের চেয়ে বেশি টাকা উত্তোলন করা যায় বা কেনাকাটায় ব্যবহার করা যায়। এরূপ ঋণ সুবিধার কারণে বলা যায়, মি. আরিফের ব্যাংকার বন্ধুর পরামর্শে গ্রহণকৃত ক্রেডিট কার্ড, ডেবিট কার্ড অপেক্ষা অধিক সুবিধাজনক।"
        }
      ]
    },
    {
      "number": "8",
      "uddipok": "বেসরকারি চাকরিজীবী জনাব শামীম সিটি লাইফ ইন্স্যুরেন্স কোম্পানি হতে দশ (১০) বছর মেয়াদি একটি জীবন বিমাপত্র গ্রহণ করেন। চুক্তির শর্তানুসারে নির্দিষ্ট মেয়াদের মধ্যে মৃত্যুবরণ করলে তার মনোনীত ব্যক্তিকে এবং উক্ত মেয়াদের পরে জীবিত থাকলে তাকেই বিমাদাবির সম্পূর্ণ অর্থ পরিশোধ করা হবে। তিনি ছয় (৬) বছর পর্যন্ত মাসিক কিস্তি তিন হাজার টাকা নিয়মিত পরিশোধ করেছেন। বর্তমানে ব্যয় বেড়ে যাওয়ায় তিনি নিয়মিত কিস্তি পরিশোধ করতে পারছেন না। তাই তিনি বিমা কোম্পানির নিকট বিমাপত্রটি বাতিলের জন্য আবেদন করেন এবং বিমা কোম্পানি আবেদনপত্রটি গ্রহণ করে।",
      "tag": "SCC 25",
      "sub_questions": [
        {
          "label": "ক",
          "question": "",
          "explanation": "বিমা কোম্পানি বীমাকৃত অর্থের অতিরিক্ত যে আর্থিক সুবিধা বিমাগ্রহীতাকে প্রদান করে তাকে বোনাস বলে।"
        },
        {
          "label": "খ",
          "question": "",
          "explanation": "যে বিমাপত্র তিন মাস থেকে পাঁচ বছরের জন্য করা হয় তাকে সাময়িক বিমাপত্র বলে। এ মেয়াদের মধ্যে যদি বীমাগ্রহীতা ব্যক্তি মারা যায় তাহলে বিমাগ্রহীতার মনোনীত ব্যক্তি বিমাদাবি পেয়ে থাকে। আর বেঁচে থাকলে বিমাদাবি পাওয়া যায় না। এই বিমাপত্র স্বল্প মেয়াদের জন্য করা হয়। সাধারণত অধিক ঝুঁকিপূর্ণ কাজে নিয়োজিত ব্যক্তিরা এরুপ বিমাপত্র করে থাকে।"
        },
        {
          "label": "গ",
          "question": "",
          "explanation": "উদ্দীপকে জনাব শামীম সাধারণ মেয়াদি বিমাপত্র গ্রহণ করেছিলেন। যে জীবন বিমা পত্র একটা নির্দিষ্ট মেয়াদের জন্য তাকে মেয়াদী জীবন বিমা পত্র বলে। এ জীবন বিমায় একটি নির্দিষ্ট মেয়াদের মধ্যে বিমাগ্রহীতার মৃত্যু ঘটলে তার মনোনীত ব্যক্তিকে টাকা প্রদান করা হয়, আর বেঁচে থাকলে মেয়াদ শেষে বিমাগ্রহীতা নিজেই বিমা দাবি পেয়ে থাকে। উদ্দীপকে দেখা যায় জনাব শামীম সিটি লাইফ ইন্সুরেন্স কোম্পানি লিমিটেড এ ১০ বছর মেয়াদি একটি জীবন বিমা গ্রহণ করেছেন। নির্দিষ্ট মেয়াদের জন্য বিমাপত্র গ্রহণ করায় এটা একটি মেয়াদী বিমাপত্র । এই বিমা চুক্তির মাধ্যমে বীমাগ্রহীতা যদি নির্দিষ্ট মেয়েদের মধ্যে মারা যায় তাহলে বিমা কোম্পানি বিমাদাবি পরিশোধ করবে, আর বেঁচে থাকলে নির্দিষ্ট মেয়াদ শেষে বিমানগ্রহীতা নিজেই বিমা দাবি পাবে। সুতরাং বলা যায় জনাব শামীমের বিমাপত্রটি মেয়াদি বিমাপত্র।"
        },
        {
          "label": "ঘ",
          "question": "",
          "explanation": "উদ্দীপকে জনাব শামীমের বিমা দাবিটি বাতিলের আবেদন প্রেক্ষিতে বিমা কোম্পানি সমর্পণ মূল্য প্রদানের পদক্ষেপ নিয়েছে তা যৌক্তিক বলে আমি মনে করি। কোন মেয়াদী বা আজীবন বীমাপত্র গ্রহীতা উক্ত বীমা পত্র চালিয়ে যেতে সমর্থ না হলে বীমা কোম্পানির নিকট তার সমর্পণ করতে পারে, এক্ষেত্রে বীমা কোম্পানি যে মূল্য ফেরত দেয় তাকে সমর্পণ মূল্য বলে।এরূপ বিমা পত্রের সমর্পণ মূল্য কত হবে তা নির্ভর করে বিমা পলিসির প্রিমিয়াম এর উপর। উদ্দীপকে দেখা যায় জনাব শামীম ১০ বছরের জন্য সিটি লাইফ ইন্সুরেন্স কোম্পানি লিমিটেড এ একটি মেয়াদি জীবন বিমা করেছেন। কিন্তু ৬ বছর চালানোর পর তিনি প্রিমিয়াম পরিশোধ করতে অসমর্থ হন। তাই তিনি বিমা পত্রটি বাতিলের আবেদন করেন। বিমা কোম্পানি তার আবেদন পত্রটি গ্রহণ করে এবং যেহেতু তিনি সম্পূর্ণ মেয়াদ পর্যন্ত চালিয়ে যেতে সমর্থ হয় নাই তাহলে তিনি সমর্পণ মূল্য পাবেন। তিনি দশ বছর মেয়াদি একটি বিমা করেন। ছয় বছর চালানোর পর তিনি যেহেতু বিমা পত্রটি বাতিলের আবেদন করেন তাহলে তার প্রিমিয়ামের অনুপাত অনুসারে তিনি সমর্পণ মূল্য পাবে। সমর্পণ মূল্য পাওয়ার শর্ত হলো কমপক্ষে দুই বছর প্রিমিয়াম পরিশোধ করতে হবে।যেহেতু এ ধরনের বিমা পত্রের সম্পূর্ণ মেয়াদের প্রিমিয়াম পরিশোধ ব্যতীত দাবি করতে পারেনা,তাই তিনি সমর্পণ মূল্য পাবেন। সুতরাং বলা যায় বিমা কোম্পানি কর্তৃক পদক্ষেপটি যথার্থ ছিল।"
        }
      ]
    },
    {
      "number": "9",
      "uddipok": "হাসান সাইকেল তৈরিকারী HD কোম্পানির মালিক। হাসান তার কোম্পানির ১,০০০ শ্রমিকের নিরাপত্তার জন্য একক বিমাপত্রের অধীনে 'গ্রীন লাইফ বিমা কোম্পানির' সাথে একটি বিমা চুক্তি করেন। 'গ্রীন লাইফ বিমা কোম্পানি' আবার, একই বিমা বিষয়বস্তুর ওপর 'শীতল বিমা কোম্পানির' সাথে একটি বিমা চুক্তি করেন।",
      "tag": "SCC 25",
      "sub_questions": [
        {
          "label": "ক",
          "question": "",
          "explanation": "বিমাকারী বিমাকৃত ঝুঁকি একা বহন না করে অন্য কোনো বিমা প্রতিষ্ঠানের সাথে একটি নির্দিষ্ট প্রিমিয়ামের বিনিময়ে পুনরায় চুক্তি করলে তাকে পুনর্বিমা বলে।"
        },
        {
          "label": "খ",
          "question": "জীবন বিমাকে নিশ্চয়তার চুক্তি বলা হয় কেন? ব্যাখ্যা করো।",
          "explanation": "মানুষের জীবন সংক্রান্ত বিপদের আর্থিক ঝুঁকির নিশ্চয়তা দেয় জীবন বিমা। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেয়া হয় তাকে নিশ্চয়তার চুক্তি বলে। মানুষের মৃত্যু হলে তার ক্ষতির পরিমাণ আর্থিকভাবে পরিমাপযোগ্য নয়। এক্ষেত্রে বিমাকারীকে শুধু একটি নির্দিষ্ট পরিমাণ অর্থ পরিশোধের নিশ্চয়তা দেয়া যায়। এ কারণেই জীবন বিমাকে নিশ্চয়তার চুক্তি বলা হয়।"
        },
        {
          "label": "গ",
          "question": "উদ্দীপকে উল্লিখিত HD কোম্পানির মালিক হাসান কোন ধরনের বিমা চুক্তি করেন? ব্যাখ্যা করো।",
          "explanation": "উদ্দীপকে জনাব হাসান 'গ্রীন লাইফ' বিমা কোম্পানির সাথে গোষ্ঠী বিমা চুক্তি করেন। এ বিমা ব্যবস্থায় একটি বিশেষ গোষ্ঠীর অনেকজন ব্যক্তির জীবনকে একটি বিমাপত্রের অধীনে বিমা করা হয়।ফলে বিমা খরচ ও প্রিমিয়ামের হার অনেক কম হয়। এ ধরনের বিমাপত্র সাময়িক বা মেয়াদি হতে পারে। উদ্দীপকে জনাব হাসান সাইকেল প্রস্তুতকারী HD কোম্পানির মালিক। তিনি তার প্রতিষ্ঠানের ১,০০০ শ্রমিকের নিরাপত্তার জন্য একক বিমাপত্রের অধীনে বিমা করেন। সাধারণত একই স্থানে কর্মরত কর্মীদের জন্য এই বিমা করা হয়। নিয়োগকর্তা এ ধরনের বিমার মাধ্যমে অধিক সংখ্যক কর্মীর নিরাপত্তার ব্যবস্থা করেন। এক্ষেত্রে গড় হারে প্রিমিয়াম ধার্য করা হয়। তাই বলা যায়, বিমাপত্রটি বৈশিষ্ট্য অনুযায়ী-একটি গোষ্ঠী বিমাপত্র ।"
        },
        {
          "label": "ঘ",
          "question": "উদ্দীপকে উল্লিখিত গ্রীন লাইফ বিমা কোম্পানি' 'শীতল বিমা কোম্পানি'র সঙ্গে বিমা চুক্তির মূল্যায়ন করো।",
          "explanation": "ঝুঁকি কমাতে 'গ্রীন লাইফ' বিমা কোম্পানি 'শীতল' বিমা কোম্পানির সাথে করা পুনর্বিমা চুক্তিটি যথার্থ হয়েছে। পুনর্বিমায় বিমা কোম্পানি তার ঝুঁকির অংশবিশেষ পুনরায় অন্য কোম্পানির কাছে বিমা করে। বিমাকৃত বিষয়বস্তুর ঝুঁকি বেশি হলে এই বিমা করা হয়। এর ফলে বিমাকারীর ঝুঁকি হ্রাস পায় ও বিমাগ্রহীতার বিমাদাবির সম্ভাবনা বৃদ্ধি পায়। উদ্দীপকে জনাব হাসান তার প্রতিষ্ঠানের শ্রমিকদের জন্য 'গ্রীন লাইফ' বিমা কোম্পানির কাছে বিমা করেন। এজন্য তিনি ১,০০০ শ্রমিকের বিপরীতে একটি বিমাপত্র নিয়েছেন। 'গ্রীন লাইফ' বিমা কোম্পানি আবার একই বিষয়বস্তুর ওপর গোমতী বিমা কোম্পানির সাথে বিমা চুক্তি করে।' শীতল' বিমা কোম্পানির সাথে করা বিমা চুক্তিটি হলো পুনর্বিমা। এক্ষেত্রে বিমাগ্রহীতা এবং বিমাকারী উভয়ই বিমা কোম্পানি। বিমা কোম্পানির ঝুঁকির মাত্রা বেশি হলে পুনরায় বিমার মাধ্যমে ঝুঁকি কমানো হয়। 'গ্রীন লাইফ' বিমা কোম্পানির একার জন্য ১,০০০ শ্রমিকের ঝুঁকি অনেক বেশি। ফলে 'শীতল' বিমা কোম্পানির সাথে বিমা চুক্তির মাধ্যমে ঝুঁকি বণ্টিত হয়েছে। আবার ক্ষতিপূরণের সম্ভাবনাও বৃদ্ধি পেল। তাই এ ধরনের বিমাচুক্তি করা অবশ্যই যথার্থ হয়েছে।"
        }
      ]
    },
    {
      "number": "10",
      "uddipok": "জনাব উসমির একটি গাড়ি আছে। তিনি গাড়িটির মূল্য ৩০ লক্ষ টাকা নির্ধারণ করে জোনাকি বিমা কোম্পানির সাথে বিমা চুক্তি করেন। গাড়িটি দুর্ঘটনায় ক্ষতিগ্রস্ত হয়। জনাব উসমি বিমা কোম্পানির নিকট সম্পূর্ণ ক্ষতিপূরণ দাবি করেন। বিমা কোম্পানি দাবির যৌক্তিকতা বিবেচনা করে সম্পূর্ণ ক্ষতিপূরণ প্রদান করেন। ক্ষতিগ্রস্ত গাড়িটি বিমা কোম্পানি দাবি করলে জনাব উসমি তা হস্তান্তরে অস্বীকৃতি জানালেও পরে তা প্রদানে বাধ্য হয়।",
      "tag": "SCC 25",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "বিমা চুক্তিতে বিমাগ্রহীতার ঝুঁকি বহনের বিনিময়ে বিমাগ্রহীতা বিমাকারীকে যে অর্থ দেয় তাকে প্রিমিয়াম বলে।"
        },
        {
          "label": "খ",
          "question": "বিমাকে পরম বিশ্বাসের চুক্তি বলা হয় কেন?",
          "explanation": "বিমাকারী ও বিমাগ্রহীতা উভয়পক্ষ প্রয়োজনীয় সব তথ্য একে অন্যকে দিতে বাধ্য থাকায় বিমা চুক্তিকে পরম বিশ্বাসের চুক্তি বলা হয়। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। আর সে কারণে চুক্তিবদ্ধ প্রত্যেকে একে অন্যের কাছে সঠিক তথ্য দিতে বাধ্য। কোনো পক্ষ সঠিক তথ্য না দিলে বিমা চুক্তি বাতিল হয়। তাই বিমা চুক্তিকে পরম বিশ্বাসের চুক্তি বলা হয়।"
        },
        {
          "label": "গ",
          "question": "জনাব উসমি কোন নীতির আওতায় ক্ষতিপূরণ পেয়েছেন? ব্যাখ্যা করো।",
          "explanation": "উদ্দীপকে জনাব উসমি আর্থিক ক্ষতিপূরণের নীতির আওতায় ক্ষতিপূরণ পান। বিমা হলো আর্থিক দুরবস্থার বিপক্ষে আর্থিক ক্ষতিপূরণের একটি ব্যবস্থা। এ নীতি অনুসারে চুক্তিতে উল্লিখিত কারণে বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয়। ক্ষতিপূরণ পাওয়ার আশায় মানুষ তার জীবন ও সম্পত্তির ঝুঁকি বিমা প্রতিষ্ঠানের ওপর অর্পণ করে। উদ্দীপকে জনাব উসমি একটি গাড়ির মালিক। তিনি এর মূল্য ৩০ লক্ষ টাকা নির্ধারণ করে বিমা করেন। দুর্ঘটনায় গাড়িটি ক্ষতিগ্রস্ত হওয়ার কারণে তিনি বিমাদাবি পেশ করলে বিমা প্রতিষ্ঠান সম্পূর্ণ বিমা দাবি পরিশোধ করে। আর্থিক ক্ষতিপূরণের নীতি অনুযায়ী, বিমার বিষয়বস্তু ক্ষতিগ্রস্ত হলে এবং বিমা চুক্তি যথাযথভাবে মেনে চললে বিমা প্রতিষ্ঠান ক্ষতিপূরণ দেয়। উদ্দীপকের জনাব উসমিও চুক্তি অনুযায়ী সৃষ্ট ক্ষতিতে আর্থিক ক্ষতিপূরণ হিসেবে বিমা দাবি লাভ করেছেন। তাই বলা যায়, উদ্দীপকের জনাব উসমি আর্থিক ক্ষতিপূরণের নীতির আলোকে বিমা প্রতিষ্ঠান থেকে বিমা দাবি লাভ করেন।"
        },
        {
          "label": "ঘ",
          "question": "উদ্দীপকে ক্ষতিগ্রস্ত গাড়িটি হস্তান্তরে অস্বীকৃতি যৌক্তিক ছিল কি? তোমার মতামত দাও।",
          "explanation": "স্থলাভিষিক্তকরণের নীতি অনুযায়ী জনাব উসমির ক্ষতিগ্রস্ত গাড়িটি হস্তান্তরে অস্বীকৃতি জানানো যৌক্তিক ছিল না। সম্পত্তি বিমায় চুক্তি মোতাবেক বিমা প্রতিষ্ঠান সম্পূর্ণ ক্ষতিপূরণ দেয়। চুক্তি অনুযায়ী সম্পূর্ণ বিমা দাবি পরিশোধ করলে উক্ত সম্পত্তির অবশিষ্ট অংশের মালিকানা বিমা প্রতিষ্ঠান পায়। বিমাগ্রহীতার কাছ থেকে সম্পত্তির অধিকার বিমা প্রতিষ্ঠানের কাছে স্থানান্তর হওয়ার এ নীতিই স্থলাভিষিক্তকরণের নীতি। উদ্দীপকে জনাব উসমি তার গাড়ির জন্য বিমা করেন। সম্প্রতি দুর্ঘটনায় গাড়িটি ক্ষতিগ্রস্ত হয়। চুক্তি মোতাবেক বিমা কোম্পানি সম্পূর্ণ ক্ষতিপূরণ প্রদান করে। পরবর্তীতে ক্ষতিগ্রস্ত গাড়িটি বিমা প্রতিষ্ঠান দাবি করে। জনাব উসমি উক্ত সম্পত্তি হস্তান্তরে অস্বীকৃতি জানান। পরে অবশ্য তিনি তা প্রদানে বাধ্য হন। উদ্দীপকের জনাব উসমি চুক্তি অনুযায়ী সম্পূর্ণ ক্ষতিপূরণ পান। স্থলাভিষিক্তকরণের নীতি অনুযায়ী, সম্পূর্ণ ক্ষতিপূরণ বা বিমা দাবি পরিশোধ করার পর অবশিষ্ট অংশের মালিক হয় বিমা প্রতিষ্ঠান। সুতরাং, গাড়ির ক্ষতিগ্রস্ত অংশের মালিক বিমা প্রতিষ্ঠান। এক্ষেত্রে উক্ত ক্ষতিগ্রস্ত গাড়ির ওপর জনাব উসমির কোনো অধিকার নেই। তাই বলা যায়, স্থলাভিষিক্তকরণের নীতি অনুযায়ী জনাব উসমির উক্ত ক্ষতিগ্রস্ত গাড়ি হস্তান্তরে অস্বীকৃতি জানানো যৌক্তিক নয়।"
        }
      ]
    },
    {
      "number": "11",
      "uddipok": "জনাব শাহরুখ তার বাবার সাথে একই বাড়িতে বসবাস করেন। বাড়িটি জনাব শাহরুখের বাবার নামে। ভূমিকম্প হলে বাড়িটি ক্ষতিগ্রস্ত হতে পারে এই কথা চিন্তা করে জনাব শাহরুখ বাড়িটি বিমা করতে গেলে বিমা কোম্পানি বাড়িটি বিমা করতে অস্বীকৃতি জানায়। তখন জনাব শাহরুখের বাবা নিজেই বাড়িটি বিমা করেন। তারপর জনাব শাহরুখ বিমা কোম্পানিকে না জানিয়ে বাড়ির ২য় ও ৩য় তলার কাজ শেষ করেন। ২য় ও ৩য় তলার কাজ শেষ হওয়ার পরপরই বাড়িটি ধসে পড়ে। জনাব শাহরুখের বাবা বিমা দাবি করলে বিমা কোম্পানি দাবি পূরণে অস্বীকৃতি জানায়।",
      "tag": "SCC 25",
      "sub_questions": [
        {
          "label": "ক",
          "question": "",
          "explanation": "কোনো বিনিয়োগ থেকে প্রত্যাশিত আয়ের চেয়ে কম আয় পাওয়ার আশঙ্কাকে ঝুঁকি বলে।"
        },
        {
          "label": "খ",
          "question": "'বিমা চুক্তি বাজি ধরার চুক্তি নয়'- ব্যাখ্যা করো।",
          "explanation": "বিমা চুক্তি কোনো বাজি ধরার চুক্তি নয়। বাজি চুক্তিতে বৈধ চুক্তির অনেক অপরিহার্য উপাদান উপস্থিত থাকে না। এই চুক্তি আইন দ্বারা স্বীকৃত নয়। অন্যদিকে, বিমা চুক্তিতে চুক্তির বিষয়বস্তুর ওপর উভয় পক্ষের স্বার্থ জড়িত থাকে। বিমা চুক্তিতে বিমাগ্রহীতা ও বিমাকারীর মধ্যে চূড়ান্ত সদ্বিশ্বাসের ভিত্তিতে আর্থিক ক্ষতিপূরণের চুক্তি হয়। যে অনিশ্চিত ঘটনার জন্য চুক্তি করা হয় ঐ ঘটনা ঘটা বা না ঘটার ওপর লেনদেন নির্ভর করে না। সুতরাং, বিমা চুক্তি বাজি ধরার চুক্তি নয়।"
        },
        {
          "label": "গ",
          "question": "কোন নীতির জন্য জনাব শাহরুখের প্রস্তাবে বিমা কোম্পানি সম্মত হয়নি? ব্যাখ্যা করো।",
          "explanation": "উদ্দীপকে বিমাযোগ্য স্বার্থের নীতির জন্য বিমা প্রতিষ্ঠান জনাব শাহরুখের বিমা চুক্তির প্রস্তাবে সম্মত হয়নি। বিনিময়যোগ্য স্বার্থ বলতে বিমাগ্রহীতার মালিকানা স্বত্ব বা আর্থিক স্বার্থকে বোঝায়। এজন্য বিমাকৃত বিষয়বস্তুর ক্ষতিতে বিমাগ্রহীতার আর্থিক ক্ষতির বিষয়টি জড়িত থাকে। বিমাযোগ্য স্বার্থ না থাকলে বিমা চুক্তি সম্পাদন করা যায় না। উদ্দীপকে জনাৰ শাহরুখ যে বাড়িতে বাস করেন তা তার বাবার নামে ছিল । সুতরাং, বাড়িটির প্রকৃত মালিক জনাব শাহরুখের বাবা। ঝুঁকির কথা বিবেচনা করে জনাব শাহরুখ বাড়িটি বিমা করার প্রস্তাব করেন। বিমা প্রতিষ্ঠান এ বিমাচুক্তি করতে অস্বীকৃতি জনায়। এক্ষেত্রে বিমা প্রতিষ্ঠান বিমাযোগ্য স্বার্থের নীতির আলোকে বিমা প্রস্তাবটি প্রত্যাখ্যান করেছে। কারণ বাড়িটির প্রকৃতপক্ষে বাড়িটির মালিক জনাব শাহরুখের বাবা আর্থিকভাবে ক্ষতিগ্রস্ত হবেন। এটি জনাব শাহরুখের ওপর প্রত্যক্ষভাবে কোনো প্রভাব ফেলবে না। এরূপ বিষয় বিবেচনায় বিমা প্রতিষ্ঠান বাড়িটি বিমা করতে সম্মত হয়নি।"
        },
        {
          "label": "ঘ",
          "question": "উদ্দীপকের আলোকে জনাব শাহরুখের বাবা কি বিমা দাবি পাওয়ার যোগ্য? তোমার মতামত দাও।",
          "explanation": "উদ্দীপকে উল্লেখ্য পরিস্থিতিতে প্রত্যক্ষ কারণে ক্ষতিপূরণ ও সন্ধিশ্বাসের নীতি লঙ্ঘন হওয়ায় জনাব শাহরুখের বাবা বিমাদাবি আদায়ে অযোগ্য হবেন। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। এজন্য উভয় পক্ষ বিমা সম্পর্কিত সব গুরুত্বপূর্ণ তথ্য সঠিকভাবে দিতে বাধ্য থাকে। এতে উভয় পক্ষের মাঝে স্বচ্ছতা বজায় থাকে। বিমা প্রতিষ্ঠানও চুক্তিতে উল্লিখিত কারণে সৃষ্ট ক্ষতিতে ক্ষতিপূরণ প্রদান করে। উদ্দীপকে জনাব শাহরুখের বাবা নিজ মালিকানাধীন বাড়িটি বিমা করেন। এক্ষেত্রে বিষয়বস্তুর ক্ষতির সম্ভাব্য ঝুঁকি হিসেবে ভূমিকম্পকে উল্লেখ করা হয়েছে। পরবর্তীতে জনাব শাহরুখের বাবা বিমা প্রতিষ্ঠানকে না জানিয়ে বাড়িটির ২য় ও ৩য় তলার কাজ করেন। ফলে বাড়িটি ধ্বসে পড়ে । এটি বিমা শর্তে অন্তর্ভুক্ত ছিল না। উল্লেখ্য পরিস্থিতিতে জনাব শাহরুখের বাবা বিমাদাবি পাওয়ার অযোগ্য। কারণ বিমাকৃত বাড়িটির সম্ভাব্য ঝুঁকি হিসেবে ভূমিকম্পকে উল্লেখ করা হলেও তা পুনঃনির্মাণ ত্রুটির কারণে হেলে পড়ে। এর দ্বারা বিমা চুক্তির প্রত্যক্ষ কারণ নীতি ভঙ্গ করা হয়েছে। এছাড়া জনাব শাহরুখের বাবা বাড়ির পুনঃনির্মাণের বিষয়টি বিমা প্রতিষ্ঠানের কাছে গোপন করেছেন। এটি বিমা চুক্তির সদ্বিশ্বাসের সম্পর্ককে লঙ্ঘন করেছে। তাই উল্লেখ্য দুটি কারণে জনাব শাহরুখের বাবা বিমাদাবি আদায় করতে পারবেন না।"
        }
      ]
    }
  ]
}