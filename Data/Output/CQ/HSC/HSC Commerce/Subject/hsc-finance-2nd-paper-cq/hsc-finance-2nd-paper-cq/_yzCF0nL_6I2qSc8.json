{
  "title": "ঢাকা সিটি কলেজ ২০২৪",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব আসলাম 'কচা' ব্যাংক-এ একটি হিসাব খুলে ব্যবসায়িক কার্যক্রম সম্পন্ন করেন। ব্যাংকটি একটি অফিসের মাধ্যমে ব্যাংকিং কার্যক্রম পরিচালনা করে। সম্প্রতি জনাব আসলামের ব্যবসায় পরিসর বেড়ে যাওয়ায় দেশের বিভিন্ন স্থানের ব্যবসায়ীদের সাথে লেনদেন সম্পাদন করতে হচ্ছে। 'কচা' ব্যাংকের ব্যবস্থাপক জনাব আসলামকে অন্য আরেকটি ব্যাংকে হিসাব খোলার পরামর্শ দিলেন।",
      "tag": "DCC 24",
      "sub_questions": [
        {
          "label": "ক",
          "question": "ব্যাংকিং কী?",
          "explanation": "ব্যাংক কর্তৃক সম্পাদিত সব কাজকে ব্যাংকিং বলা হয়।"
        },
        {
          "label": "খ",
          "question": "KYC কেন প্রয়োজন?",
          "explanation": "গ্রাহক সম্পর্কে সম্পূর্ণ তথ্য সংগ্রহের মাধ্যমে KYC ফর্ম গ্রাহকের লেনদেনের সচ্ছলতা নিশ্চিত করে। KYC-এর পূর্ণরূপ হলো 'Know Your Customer'। এ ফর্মে ব্যাংক গ্রাহকের নাম, ঠিকানা, পেশা, কাজের ধরন ও অন্যান্য যাবতীয় তথ্য সংগ্রহ করে। ফলে গ্রাহক কোনো অবৈধ লেনদেন করতে পারে না। এভাবে লেনদেনের সচ্ছলতা বৃদ্ধি পায়।"
        },
        {
          "label": "গ",
          "question": "'কচা' ব্যাংকটি কাঠামোগতভাবে কোন ধরনের ব্যাংক? ব্যাখ্যা করো।",
          "explanation": "উদ্দীপকে 'কচা' ব্যাংকটি কাঠামোগতভাবে একক ব্যাংক। একটি কেন্দ্রীয় অফিসের অধীনে পরিচালিত হয় একক ব্যাংক। এ ব্যাংকের প্রধান অফিস ছাড়া অন্য কোথাও শাখা থাকে না। এটি সীমিত এলাকায় তাদের কার্যক্রম পরিচালনা করে। একটি শাখার মাধ্যমেই গ্রাহককে প্রয়োজনীয় সেবা প্রদান করতে হয়। উদ্দীপকে জনাব আসলাম 'কচা' নামক একটি ব্যাংকে হিসাব খুলে ব্যবসায়িক কার্যাদি সম্পন্ন করেন। ব্যাংকটি শুধু একটি অফিসের মাধ্যমে ব্যাংকিং কার্যাবলি পরিচালনা করে। এই একটি অফিস ছাড়া ব্যাংকটির আর কোনো শাখা নেই। সাধারণত একক' ব্যাংক একটি অফিসের মাধ্যমে সীমিত এলাকায় স্বল্প পরিসরে ব্যাংকিং সেবা দেয়। তাই বলা যায়, উদ্দীপকের 'কচা' ব্যাংকটি একটি একক ব্যাংক।"
        },
        {
          "label": "ঘ",
          "question": "অন্য আরেকটি ব্যাংকে হিসাব খোলার যৌক্তিকতা বিশ্লেষণ করো।",
          "explanation": "উদ্দীপকের জনাব আসলামের অন্য আরেকটি ব্যাংকে অর্থাৎ, শাখা ব্যাংকে হিসাব খোলা যৌক্তিক হবে। একটি প্রধান অফিসের অধীনে বেশ কিছু শাখা খোলার মাধ্যমে শাখা ব্যাংকের কার্যক্রম পরিচালিত হয়। দেশ-বিদেশে শাখা ব্যাংকের একাধিক শাখা থাকে। একাধিক শাখা থাকায় সহজেই অর্থ স্থানান্তর করা যায়। এছাড়াও শাখা ব্যাংক ব্যবস্থায় অনলাইন ব্যাংকিং সুবিধা পাওয়া যায়। উদ্দীপকের জনাব আসলাম 'কচা' নামক একক ব্যাংকে হিসাব খুলেছেন। সম্প্রতি তার ব্যবসায় পরিসর বেড়ে যাওয়ায় ব্যবসায়িক প্রয়োজনে দেশের বিভিন্ন স্থানের ব্যবসায়ীদের সাথে লেনদেন করতে হচ্ছে। এমতাবস্থায়। একক ব্যাংক হওয়ার কারণে 'কচা' ব্যাংকটি তাকে যথাযথভাবে সেবা দিতে পারছে না। 'কচা' ব্যাংকের ব্যবস্থাপক জনাব আসলামকে অন্য আরেকটি ব্যাংকে হিসাব খোলার পরামর্শ দিলেন। একজন ব্যবসায়ীকে দেশের বিভিন্ন স্থানের ব্যবসায়ীদের সাথে লেনদেন করতে হয়। তাই সমগ্র দেশে কার্যক্রম বিস্তৃত রয়েছে এমন ব্যাংকই ব্যবসায়ীদের জন্য উপযুক্ত। আর দেশের বিভিন্ন এলাকায় শাখা ব্যাংকের কার্যক্রম বিস্তৃত থাকে। একাধিক শাখা থাকায় এ ব্যাংক সহজেই গ্রাহকদের বিভিন্ন ধরনের ব্যাংকিং সেবা দিতে পারে। এর মাধ্যমে দেশ-বিদেশের ব্যবসায়ীদের সাথে ব্যবসায়িক লেনদেন সহজতর হয়। কিন্তু 'কচা' ব্যাংক একক ব্যাংক হওয়ায় জনাব আসলামকে সমগ্র দেশব্যাপী ব্যাংকিং সেবা প্রদান করতে পারেনি। তাই ব্যাংকের ব্যবস্থাপক তাকে শাখা ব্যাংকে হিসাব খোলার পরামর্শ দেয়। তাই বলা যায়, জনাব আসলামের শাখা ব্যাংকে হিসাব খোলা যথার্থ হবে।"
        }
      ]
    },
    {
      "number": "2",
      "uddipok": "মি. হাসান যে ব্যাংকে লেনদেন করেন সেই ব্যাংকটি একটি বড় ব্যাংকে তালিকাভুক্ত। ব্যাংকটি ঐ বড় ব্যাংকের নানারকম নিয়ম ও খবরদারি মেনে চলে। ব্যাংকটি তার সংগৃহীত আমানতের ৫% নগদে ও ১৫% ট্রেজারি বিল কিনে বড় ব্যাংকটিতে জমা রাখে। প্রয়োজনে ও বিপদের মুহূর্তে ঋণ নেয়।",
      "tag": "DCC 24",
      "sub_questions": [
        {
          "label": "ক",
          "question": "কেন্দ্রীয় ব্যাংক কাকে বলে?",
          "explanation": "জনকল্যাণের উদ্দেশ্যে সরকারের নিয়ন্ত্রণে পরিচালিত ব্যাংকই হলো কেন্দ্রীয় ব্যাংক।"
        },
        {
          "label": "খ",
          "question": "ব্যাংক হার নীতি ঋণ নিয়ন্ত্রণে কীভাবে কাজ করে? ব্যাখ্যা করো।",
          "explanation": "উদ্দীপকে বড় ব্যাংক বলতে কেন্দ্রীয় ব্যাংককে ইঙ্গিত করা হয়েছে। দেশের অন্যান্য ব্যাংক ও আর্থিক প্রতিষ্ঠানসমূহের নিয়ন্ত্রণকারী একক ব্যাংকিং প্রতিষ্ঠানকে কেন্দ্রীয় ব্যাংক বলে। কেন্দ্রীয় ব্যাংক দেশের অর্থব্যবস্থা ও মুদ্রা বাজারের গতিনির্ধারক, নিয়ন্ত্রক ও অভিভাবক। উদ্দীপকে মি. হাসান একটি ব্যাংকে লেনদেন করেন যেটি একটি বড় ব্যাংকের তালিকাভুক্ত। তার ব্যাংকটি বড় ব্যাংকের নিয়মানুযায়ী পরিচালিত। এছাড়া ব্যাংকটি আমানতের ৫% নগদে ও ১৫% ট্রেজারি বিল কিনে বড় ব্যাংকটিতে জমা রাখে। পরবর্তীতে প্রয়োজন হলে ব্যাংকটি ঋণ নিতে পারে। তালিকাভুক্ত বড় ব্যাংকটি নীতিমালা প্রণয়ন করে। এ ব্যাংকের অধীনে তালিকাভুক্ত ব্যাংকগুলোকে তাদের আমানতের একটি অংশ বাধ্যতামূলকভাবে জমা রাখতে বাধ্য করে। এছাড়াও বড় ব্যাংকটি বিপদের সময় বাণিজ্যিক ব্যাংকগুলোকে ঋণ সুবিধা দিয়ে সাহায্য করে। উদ্দীপকে উল্লিখিত বড় ব্যাংকটির কাজ কেন্দ্রীয় ব্যাংকের কাজের সাথে সাদৃশ্যপূর্ণ। তাই বলা যায়, উদ্দীপকে বড় ব্যাংক বলতে কেন্দ্রীয় ব্যাংককে বোঝানো হয়েছে।"
        },
        {
          "label": "গ",
          "question": "উদ্দীপকে বড় ব্যাংক বলতে কোন ব্যাংককে নির্দেশ করা হয়েছে? ব্যাখ্যা করো।",
          "explanation": "উদ্দীপকে বড় ব্যাংক বলতে কেন্দ্রীয় ব্যাংককে ইঙ্গিত করা হয়েছে। দেশের অন্যান্য ব্যাংক ও আর্থিক প্রতিষ্ঠানসমূহের নিয়ন্ত্রণকারী একক ব্যাংকিং প্রতিষ্ঠানকে কেন্দ্রীয় ব্যাংক বলে। কেন্দ্রীয় ব্যাংক দেশের অর্থব্যবস্থা ও মুদ্রা বাজারের গতিনির্ধারক, নিয়ন্ত্রক ও অভিভাবক। উদ্দীপকে মি. হাসান একটি ব্যাংকে লেনদেন করেন যেটি একটি বড় ব্যাংকের তালিকাভুক্ত। তার ব্যাংকটি বড় ব্যাংকের নিয়মানুযায়ী পরিচালিত। এছাড়া ব্যাংকটি আমানতের ৫% নগদে ও ১৫% ট্রেজারি বিল কিনে বড় ব্যাংকটিতে জমা রাখে। পরবর্তীতে প্রয়োজন হলে ব্যাংকটি ঋণ নিতে পারে। তালিকাভুক্ত বড় ব্যাংকটি নীতিমালা প্রণয়ন করে। এ ব্যাংকের অধীনে তালিকাভুক্ত ব্যাংকগুলোকে তাদের আমানতের একটি অংশ বাধ্যতামূলকভাবে জমা রাখতে বাধ্য করে। এছাড়াও বড় ব্যাংকটি বিপদের সময় বাণিজ্যিক ব্যাংকগুলোকে ঋণ সুবিধা দিয়ে সাহায্য করে। উদ্দীপকে উল্লিখিত বড় ব্যাংকটির কাজ কেন্দ্রীয় ব্যাংকের কাজের সাথে সাদৃশ্যপূর্ণ। তাই বলা যায়, উদ্দীপকে বড় ব্যাংক বলতে কেন্দ্রীয় ব্যাংককে বোঝানো হয়েছে।"
        },
        {
          "label": "ঘ",
          "question": "মি. হাসানের ব্যাংকটি তার প্রকৃতি ও প্রয়োজনের কারণেই বড় ব্যাংকের নিয়ম ও খবরদারি মেনে চলে- উদ্দীপকের আলোকে বিশ্লেষণ করো।",
          "explanation": "উদ্দীপকে মি. হাসানের ব্যাংকটি তার প্রকৃতি ও প্রয়োজনের কারণে বড় ব্যাংকের নিয়ম ও খবরদারি মেনে চলে এ বক্তব্যের সাথে আমি একমত। কেন্দ্রীয় ব্যাংকের তালিকায় অন্তর্ভুক্ত ব্যাংকসমূহকে তালিকাভুক্ত ব্যাংক বলে। তালিকাভুক্ত ব্যাংকগুলো বিভিন্ন আদেশ-নির্দেশ মেনে চলার শর্তে কেন্দ্রীয় ব্যাংকের সদস্যপদ লাভ করে। বিভিন্ন প্রয়োজনে কেন্দ্রীয় ব্যাংক তালিকাভুক্ত ব্যাংককে সাহায্য করে। উদ্দীপকে মি. হাসান যে ব্যাংকে লেনদেন করেন সেটি একটি তালিকাভুক্ত ব্যাংক। ব্যাংকটিকে কেন্দ্রীয় ব্যাংকের নানান নিয়ম ও খবরদারি মেনে চলতে হয়। ব্যাংকটি তার সংগৃহীত আমানতের ৫% নগদে ও ১৫% ট্রেজারি বিল কিনে কেন্দ্রীয় ব্যাংকে জমা রাখে। তালিকাভুক্ত ব্যাংক যেহেতু কেন্দ্রীয় ব্যাংকের সদস্য, তাই একে কেন্দ্রীয় ব্যাংকের শর্ত মেনে চলতে হয়। যদি তা না করে তবে কেন্দ্রীয় ব্যাংক শাস্তি হিসেবে তালিকাভুক্ত ব্যাংকটিকে তালিকা থেকে বাদ দেওয়ার ক্ষমতা রাখে। মি. হাসানের ব্যাংকটি একটি বাণিজ্যিক ব্যাংক। এ ব্যাংক কেন্দ্রীয় ব্যাংক থেকে বিভিন্ন সুযোগ-সুবিধা পায়। তাই বলা যায়, তার ব্যাংকের প্রকৃতি ও প্রয়োজনীয়তার কারণে ব্যাংকটি কেন্দ্রীয় ব্যাংকের নির্দেশনা মেনে চলবে।"
        }
      ]
    },
    {
      "number": "3",
      "uddipok": "দেশের দ্রব্যমূল্য দিন দিন বেড়েই চলেছে। এতে বাংলাদেশ ব্যাংক উদ্বিগ্ন হয়ে একটি সার্কুলার জারি করে। সেখানে উল্লেখ করা হয়- এখন থেকে তালিকাভুক্ত ব্যাংকগুলোকে ঋণ নিতে হলে ১% অধিক হারে সুদ দিতে হবে। তালিকাভুক্ত ব্যাংকগুলোর পর্যাপ্ত তারল্য থাকায় এতে কোনো সাড়া পাওয়া যায়নি। পরবর্তী সময়ে বাংলাদেশ ব্যাংক অন্য সার্কুলারে ব্যাংকগুলোর জমার হার ১.৫% বৃদ্ধি করে। এ সিদ্ধান্তে সব ব্যাংক সহযোগিতা করলেও ডেলটা ব্যাংক এড়িয়ে যায়। বিষয়টি অনুসন্ধানে ধরা পড়লে বাংলাদেশ ব্যাংক তাদের ঋণ সুবিধা স্থগিত করে।",
      "tag": "DCC 24",
      "sub_questions": [
        {
          "label": "ক",
          "question": "CRR কী?",
          "explanation": "তালিকাভুক্ত বাণিজ্যিক ব্যাংকগুলোকে তাদের আমানতের যে অংশ কেন্দ্রীয় ব্যাংকের কাছে নগদে জমা রাখতে হয় তাকে Cash Reserve Requirement (CRR) বা নগদ সঞ্চিতি হার বলে।"
        },
        {
          "label": "খ",
          "question": "ঋণ নিয়ন্ত্রণের গুণগত পদ্ধতি ব্যাখ্যা করো।",
          "explanation": "কোনো বিশেষ লক্ষ্য অর্জনের জন্য ঋণের উদ্দেশ্য ও ব্যবহারের প্রতি খেয়াল রেখে যে ঋণ নিয়ন্ত্রণ পদ্ধতি ব্যবহার করা হয় তাই গুণগত পদ্ধতি। এ পদ্ধতি সাধারণত ঋণের ব্যবহারের প্রতি লক্ষ রেখে প্রয়োগ করা হয়। কয়েকটি গুণগত পদ্ধতির কৌশল হলো- (১) ঋণের বরাদ্দকরণ নীতি (২) ভোক্তাঋণ নিয়ন্ত্রণ (৩) জামানতি ঋণের প্রান্তিক হার পরিবর্তন (৪) প্রত্যক্ষ ব্যবস্থা গ্রহণ (৫) নৈতিক প্ররোচনা (৬) প্রচারণা পদ্ধতি। গুণগত পদ্ধতিকে নির্বাচনমূলক পদ্ধতিও বলা হয়।"
        },
        {
          "label": "গ",
          "question": "বাংলাদেশ ব্যাংকের প্রথম সার্কুলার ঋণ নিয়ন্ত্রণের কোন কৌশলের",
          "explanation": "উদ্দীপকে উল্লিখিত প্রথম সার্কুলার ঋণ নিয়ন্ত্রণের সংখ্যাত্মক পদ্ধতির ব্যাংক হার নীতির মধ্যে পড়ে। কেন্দ্রীয় ব্যাংক কর্তৃক নির্ধারিত ব্যাংক হারের হ্রাস-বৃদ্ধি ঘটিয়ে ঋণের পরিমাণ নিয়ন্ত্রণ করা যায়। এ কৌশলকে ব্যাংক হার নীতি বলে। কেন্দ্রীয় ব্যাংক বাজারে অর্থ বা ঋণের পরিমাণ কমাতে চাইলে ব্যাংক হার বাড়িয়ে দেয়। আর অর্থ বা ঋণের পরিমাণ বাড়াতে চাইলে ব্যাংক হার কমিয়ে দেয়। উদ্দীপকে উল্লেখ্য দেশে দ্রব্যমূল্য দিন দিন বেড়েই চলেছে। এতে বাংলাদেশ ব্যাংক উদ্বিগ্ন হয়। এ অবস্থায় বাংলাদেশ ব্যাংক একটি সার্কুলার জারি করে যে, এখন থেকে বাণিজ্যিক ব্যাংকগুলোকে কেন্দ্রীয় ব্যাংক থেকে ঋণ নেওয়ার ক্ষেত্রে ১% বেশি হারে সুদ দিতে হবে। সুতরাং, আগে ৫% থাকলেও এখন তা ৬% হারে কার্যকর হবে। ফলে বাজারে অর্থ সরবরাহ হ্রাস পাবে। এখানে ব্যাংক হার পরিবর্তন করে কেন্দ্রীয় ব্যাংক ঋণ নিয়ন্ত্রণ- এর চেষ্টা করছে। তাই বলা যায়, ১ম জারিকৃত সার্কুলারটি ঋণ নিয়ন্ত্রণের সংখ্যাত্মক পদ্ধতির ব্যাংক হার নীতির অন্তর্ভুক্ত।"
        },
        {
          "label": "ঘ",
          "question": "ঋণ নিয়ন্ত্রণে বাংলাদেশ ব্যাংকের দ্বিতীয় সার্কুলার এবং পরবর্তী কার্যক্রম কি ফলপ্রসূ হবে বলে তুমি মনে করো? যুক্তি দাও।",
          "explanation": "উদ্দীপকে ঋণ নিয়ন্ত্রণে বাংলাদেশ ব্যাংকের জমার হার পরিবর্তন নীতি ও প্রত্যক্ষ শাস্তিমূলক ব্যবস্থা নীতি ফলপ্রসূ হবে বলে আমি মনে করি। প্রতিটি তালিকাভুক্ত ব্যাংক সংগৃহীত আমানতের একটি অংশ কেন্দ্রীয় ব্যাংকে জমা রাখে। কেন্দ্রীয় ব্যাংকের এ হার হ্রাস-বৃদ্ধি করে ঋণ নিয়ন্ত্রণের পদ্ধতি হলো জমার হার পরিবর্তন নীতি। কোনো তালিকাভুক্ত ব্যাংক প্রচলিত নিয়ম ভেঙে ঋণ নিয়ন্ত্রণ কাজে বাধা তৈরি করলে কেন্দ্রীয় ব্যাংক যে শাস্তিমূলক ব্যবস্থা নেয় তাকে প্রত্যক্ষ শাস্তিমূলক ব্যবস্থা গ্রহণ বলে। উদ্দীপকে কেন্দ্রীয় ব্যাংক ঋণদানে ব্যাংক হার ১% বাড়িয়ে বাণিজ্যিক ব্যাংকগুলোকে ঋণ দেয়। তবে তালিকাভুক্ত ব্যাংকগুলোর তারল্য থাকায় এতে কোনো সাড়া পাওয়া যায়নি। পরবর্তীতে বাংলাদেশ ব্যাংক ব্যাংকগুলোর জমার হার ১.৫% বৃদ্ধি করে। কিন্তু ডেলটা ব্যাংক এই আদেশে সাড়া না দেওয়ায় শাস্তিমূলক ব্যবস্থা হিসেবে বাংলাদেশ ব্যাংক তাদের ঋণ সুবিধা স্থগিত করে। উদ্দীপকে বাংলাদেশ ব্যাংক ঋণ নিয়ন্ত্রণে দ্বিতীয় সার্কুলারে জমার হার বৃদ্ধি করে। ফলে বাণিজ্যিক ব্যাংক থেকে অধিক অর্থ কেন্দ্রীয় ব্যাংকে যাবে। বাণিজ্যিক ব্যাংকের ঋণদান ক্ষমতা হ্রাস পাবে এবং বাজারে অর্থ সরবরাহ কাম্য স্তরে আসবে। আবার, ডেলটা ব্যাংক কেন্দ্রীয় ব্যাংকের ঋণ নিয়ন্ত্রণে সহায়তা করেনি। তাই কেন্দ্রীয় ব্যাংক ঋণ নিয়ন্ত্রণের উদ্দেশ্য হিসেবে প্রত্যক্ষ ব্যবস্থা নেয়। এর ফলে আদেশ অমান্যকারী বাণিজ্যিক ব্যাংক কেন্দ্রীয় ব্যাংক থেকে ঋণ নিতে পারবে না, যা তাদের ঋণের কাম্যস্তর রক্ষা করবে। তাই বলা যায়, ঋণ নিয়ন্ত্রণে বাংলাদেশ ব্যাংকের জমার হার পরিবর্তন ও প্রত্যক্ষ শাস্তিমূলক ব্যবস্থা ফলপ্রসূ হবে।"
        }
      ]
    },
    {
      "number": "4",
      "uddipok": "জনাব আসিফ ব্যবসায় হতে ১০,০০,০০০ টাকা উত্তোলন করেন। এ অর্থ হতে ৪,০০,০০০ টাকা তিনি নতুন একটি ব্যাংক হিসাবে জমা রাখেন যেখানে দৈনিক যতবার খুশি টাকা জমা রাখা গেলেও কিছু বাধ্যবাধকতার ভিতরে থেকে টাকা উত্তোলন করতে হয়। অবশিষ্ট টাকা তিনি অধিক লাভের আশায় ভিন্ন ধরনের একটি ব্যাংক হিসাবে দীর্ঘ সময়ের জন্য জমা রাখেন।",
      "tag": "DCC 24",
      "sub_questions": [
        {
          "label": "ক",
          "question": "ব্যাংক হিসাব কী?",
          "explanation": "গ্রাহকের নামে হিসাব খুলে ব্যাংক গ্রাহককে অর্থ লেনদেন ও ব্যাংকিং সেবা পাওয়ার যে সুযোগ দেয় তাকে ব্যাংক হিসাব বলে।"
        },
        {
          "label": "খ",
          "question": "একজন ছাত্রের জন্য কোন ধরনের ব্যাংক হিসাব উত্তম? ব্যাখ্যা করো।",
          "explanation": "একজন ছাত্রের জন্য সঞ্চয়ী হিসাব খোলা উত্তম। সঞ্চয়ী হিসাব হলো এমন এক ধরনের হিসাব, যে হিসাবে গ্রাহক ইচ্ছে মতো অর্থ সঞ্চয় করতে পারে। আর ছাত্ররা তাদের খরচের টাকা থেকে কিছু টাকা বাঁচিয়ে এ হিসাব খোলার মাধ্যমে তাদের জমানো অর্থ সঞ্চয় করতে পারে।"
        },
        {
          "label": "গ",
          "question": "জনাব আসিফ ৪,০০,০০০ টাকা কোন ধরনের ব্যাংক হিসাবে জমা করেছেন? ব্যাখ্যা করো।",
          "explanation": "উদ্দীপকে জনাব আসিফ ৪,০০,০০০ টাকা সঞ্চয়ী হিসাবে জমা করেছেন। যে হিসাবে দিনে যতবার খুশি টাকা জমা দেওয়া যায়, কিন্তু নির্দিষ্ট নিয়ম মেনে টাকা উত্তোলন করতে হয় তাকে সঞ্চয়ী হিসাব বলে। সাধারণত নির্দিষ্ট আয়ের মানুষের জন্য এই হিসাব উপযোগী। এই হিসাবে জমাকৃত টাকার ওপর নির্দিষ্ট হারে সুদ পাওয়া যায়। উদ্দীপকে জনাব আসিফ ব্যবসায় হতে ১০,০০,০০০ টাকা উত্তোলন করেন। এই অর্থের ৪,০০,০০০ টাকা ব্যাংকের নতুন একটি হিসাবে জমা রাখেন। নতুন হিসাবটিতে দিনে যতবার খুশি টাকা জমা দেওয়া গেলেও টাকা উত্তোলনের ক্ষেত্রে কিছু বাধ্যবাধকতা আছে। অর্থাৎ, তার নতুন হিসাবটি সঞ্চয়ী হিসাব হওয়ায় ব্যাংক প্রদত্ত নিয়ম মেনে অর্থ উত্তোলন করতে পারবেন। আবার, এই হিসাবের বিপরীতে তিনি স্বল্প পরিমাণে সুদও পাবেন। তাই বলা যায়, জনাব আসিফ ৪,০০,০০০ টাকা সঞ্চয়ী হিসাবে রেখেছেন"
        },
        {
          "label": "ঘ",
          "question": "উদ্দীপকে বর্ণিত অবশিষ্ট অর্থ দীর্ঘমেয়াদের জন্য অন্য একটি ব্যাংক হিসাবে জমা রাখার সিদ্ধান্তের যৌক্তিকতা বিশ্লেষণ করো।",
          "explanation": "উদ্দীপকের অবশিষ্ট অর্থ দীর্ঘমেয়াদের জন্য অন্য একটি ব্যাংক হিসাবে অর্থাৎ, স্থায়ী হিসাবে জমা রাখার সিদ্ধান্তটি যৌক্তিক। যে হিসাব একটি নির্দিষ্ট মেয়াদের জন্য খোলা হয় এবং মেয়াদপূর্তির আগে সাধারণত অর্থ উত্তোলন করা যায় না তাকে স্থায়ী হিসাব বলে। এই হিসাবের বিপরীতে ব্যাংক উচ্চ হারে সুদ প্রদান করে। সাধারণত বড় অঙ্কের অলস টাকা জমা রাখার জন্য এই হিসাব খোলা হয়। উদ্দীপকে জনাব আসিফ ব্যবসায় হতে ১০,০০,০০০ টাকা উত্তোলন করেন। এই অর্থের ৪,০০,০০০ টাকা ব্যাংকের নতুন একটি হিসাবে জমা রাখেন। অবশিষ্ট টাকা তিনি অধিক লাভের আশায় একটি দীর্ঘমেয়াদি ব্যাংক হিসাবে জমা রাখার সিদ্ধান্ত যৌক্তিকভাবেই নিয়েছেন। স্থায়ী হিসাব থেকে প্রাপ্ত সুদের পরিমাণ অনেক বেশি। জনাব আসিফ যদি দীর্ঘমেয়াদের জন্য স্থায়ী হিসাবে জমা রাখেন, তাহলে তিনি উচ্চ হারে ব্যাংক থেকে অধিক সুদ আয় করতে পারবেন। এতে তার অধিক লাভ করার যে উদ্দেশ্য সেটি অর্জিত হবে। এছাড়া তিনি তার স্থায়ী আমানতের রসিদটি বন্ধক রেখে ব্যাংক থেকে ঋণ নিতে পারবেন। তাই বলা যায়, স্থায়ী হিসাবে টাকা জমা রাখার সিদ্ধান্তটি যৌক্তিক হয়েছে।"
        }
      ]
    },
    {
      "number": "5",
      "uddipok": "সিলেটের ব্যবসায়ী জনাব আফজাল ঢাকার নিউমার্কেটের পাওনাদার জনাব ফরিদকে পাঁচ লক্ষ টাকার একটি চেক দেন, যা ফরিদ তার ব্যাংক হিসাবের মাধ্যমে উত্তোলন করতে পারবেন। জনাব ফরিদ তার নামে ১লা ফেব্রুয়ারি ২০২৩ সালের ইস্যুকৃত চেকটি ২০ আগস্ট ২০২৩ সালে ব্যাংকে তার হিসাবে জমা দিতে গেলে ব্যাংক টাকা প্রদানে অপারগতা প্রকাশ করে।",
      "tag": "DCC 24",
      "sub_questions": [
        {
          "label": "ক",
          "question": "মার্কেট চেক কী?",
          "explanation": "যে চেকের মাধ্যমে বাজারের নিত্যপ্রয়োজনীয় পণ্যদ্রব্য কেনাবেচা করা যায় তাকে মার্কেট চেক বলে।"
        },
        {
          "label": "খ",
          "question": "চেকের আদেষ্টা কে? বুঝিয়ে লেখো।",
          "explanation": "চেক আমানতকারী বা গ্রাহক কর্তৃক তৈরি হয়, যাকে আদেষ্টা বলে। চেক লিখে যিনি বা যারা ব্যাংককে অর্থ পরিশোধের আদেশ দেন তাকে আদেষ্টা বলা হয়। চলতি ও সঞ্চয়ী হিসাবের গ্রাহককে ব্যাংক অর্থ উত্তোলনের জন্য চেক বই সরবরাহ করে। যথানিয়মে চেক তৈরি করে এর গ্রাহক ব্যাংককে অর্থ প্রদানের নির্দেশ দেয়। সবকিছু ঠিক থাকলে ব্যাংক এ অর্থ পরিশোধ করে।"
        },
        {
          "label": "গ",
          "question": "উদ্দীপকে জনাব আফজাল ফরিদকে কোন ধরনের চেক প্রদান করেছিলেন? ব্যাখ্যা করো।",
          "explanation": "উদ্দীপকের জনাব আফজাল জনাব ফরিদকে দাগকাটা চেক প্রদান করেছিলেন। এ চেকের ওপরে আড়াআড়িভাবে দুটি দাগকাটা থাকে। সাধারণত দাগকাটা চেকের অঙ্কিত রেখাদ্বয়ের মধ্যে 'এন্ড কোং', প্রাপকের হিসাবে দেয়, বা নট নেগোশিয়েবল' এই কথাগুলো লেখা থাকতে পারে। এ চেকে প্রাপকের হিসাব ছাড়া টাকা উত্তোলন করা যায় না। তাই এ ধরনের চেক অনেক নিরাপদ। উদ্দীপকের সিলেটের ব্যবসায়ী জনাব আফজাল ঢাকার নিউমার্কেটের পাওনাদার জনাব ফরিদকে পাঁচ লক্ষ টাকার একটি চেক দেন। চেকটির অর্থ জনাব ফরিদ তার হিসাবের মাধ্যমে উত্তোলন করতে পারবেন। অর্থাৎ জনাব ফরিদের প্রাপ্ত চেকটিতে দাগকাটা চেকের মতো দুটি আড়াআড়ি দাগ অঙ্কিত ছিল। আর এরূপ চেকের অর্থ প্রাপক তার ব্যাংক হিসাবের মাধ্যমে উত্তোলন করতে পারেন। তাই বলা যায়, জনাব ফরিদ জনাব আফজালের কাছ থেকে দাগকাটা চেক পেয়েছিলেন।"
        },
        {
          "label": "ঘ",
          "question": "উদ্দীপকে উল্লিখিত চেকটির টাকা প্রদানে ব্যাংকের অপারগতার কারণ বিশ্লেষণ করো।",
          "explanation": "উদ্দীপকে উল্লিখিত চেকটি বাসি চেক হওয়ায় ব্যাংক টাকা দিতে অপারগতা জানায়। চেক তৈরির পর নির্দিষ্ট সময়ের মধ্যে চেকের অর্থ উত্তোলন করতে হয়। নির্দিষ্ট সময় অতিক্রম হলে ঐ চেককে বাসি চেক বলে। সাধারণত যেকোনো বৈধ চেকের মেয়াদকাল ৬ মাস বা ১৮০ দিন পর্যন্ত হয়। উদ্দীপকের সিলেটের ব্যবসায়ী জনাব আফজাল ঢাকার নিউমার্কেটের পাওনাদার জনাব ফরিদকে পাঁচ লক্ষ টাকার একটি চেক দেন। জনাব ফরিদ তার নামে ১লা ফেব্রুয়ারি ২০২৩ সালের ইস্যুকৃত চেকটি ২০ আগস্ট ২০২৩ সালে ব্যাংকে তার হিসাবে জমা করেন। তবে ব্যাংক তার চেকটি জমা নিতে অপারগতা প্রকাশ করে। জনাব ফরিদের উপস্থাপিত চেকটি ছিল বাসি চেক। কারণ চেকটি তার নামে ১লা ফেব্রুয়ারি ইস্যু করা হয়। কিন্তু তিনি তা ব্যাংকে জমা করেন ২০ আগস্ট ২০২৩ সালে। অর্থাৎ, তিনি নির্ধারিত ১৮০ দিনের মধ্যে চেক জমা দিতে অসমর্থ হন। আর এ ধরনের চেকের অর্থ নিয়মানুযায়ী ব্যাংক পরিশোধ করে না। তাই বলা যায়, জনাব ফরিদের বাসি চেকটি প্রত্যাখ্যান করা ব্যাংকের পক্ষে যৌক্তিক সিদ্ধান্ত ছিল।"
        }
      ]
    },
    {
      "number": "6",
      "uddipok": "জনাব জহির ১ লক্ষ টাকা জনাব দবিরের নিকট থেকে পাবেন। জনাব জহির একটি পত্র মারফত ৯০ দিনের মধ্যে পরিশোধ করার জন্য আদেশ প্রদান করেন। জনাব দবির পত্রটি পেয়ে 'স্বীকৃতি' লিখে জনাব জহিরের নিকট প্রেরণ করেন। অপরদিকে, জনাব দবির জনাব সিজারের তার পাওনা বাবদ ২ লক্ষ টাকা দুই মাসের মধ্যে প্রদানের জন্য ওয়াদা করে একটি পত্র প্রেরণ করেন।",
      "tag": "DCC 24",
      "sub_questions": [
        {
          "label": "ক",
          "question": "চেকের অনুমোদন 'কী?",
          "explanation": "প্রস্তুতকারক বা ধারক হস্তান্তরের উদ্দেশ্যে যখন চেকের উল্টো পিঠে বা সম্মুখভাগে বা তৎসংলগ্ন কোনো পৃষ্ঠায় স্বাক্ষর করেন তখন তাকে অনুমোদন বলা হয়।"
        },
        {
          "label": "খ",
          "question": "\"হস্তান্তরযোগ্য নহে”- এ কথাটির তাৎপর্য ব্যাখ্যা করো।",
          "explanation": "সাধারণ দাগকাটা চেকের দুই রেখার মাঝে \"হস্তান্তরযোগ্য নহে” লেখা থাকে। এ চেকে নির্দিষ্ট একজন ব্যক্তির নাম লেখা থাকে। ব্যাংক ঐ ব্যক্তির ব্যাংক হিসাবে টাকা জমা করে। ফলে অন্য কোনো ব্যক্তি এ চেকের টাকা উত্তোলন করতে পারেন না। তবে অনুমোদনের মাধ্যমে এ চেক হস্তান্তর করা যায়।"
        },
        {
          "label": "গ",
          "question": "উদ্দীপকে জনাব জহিরের পত্রটি কোন ধরনের হস্তান্তরযোগ্য দলিল? ব্যাখ্যা করো।",
          "explanation": "উদ্দীপকে জনাব জহিরের পত্রটি হলো বিনিময় বিল। এর মাধ্যমে কোনো ব্যক্তি বা তার আদেশে অন্য কোনো ব্যক্তিকে নির্দিষ্ট তারিখে নির্দিষ্ট পরিমাণ অর্থ পরিশোধের শর্তহীন আদেশ দেয়। বিক্রেতা (আদেষ্টা বা পাওনাদার) এ দলিল ইস্যু করেন। ক্রেতা (আদিষ্ট বা দেনাদার) বিলে স্বাক্ষর দিয়ে স্বীকৃতি দেয়। ধারে ক্রয়-বিক্রয়ে এটি ব্যবহার করা হয়। উদ্দীপকে জনাব জহির জনাব দবিরের কাছে ১ লক্ষ টাকা পাবেন। তিনি একটি - পত্রের মাধ্যমে ৯০ দিনের মধ্যে উক্ত টাকা পরিশোধের জন্য জনাব দবিরকে আদেশ দেন। জনাব দবির পত্রটি পেয়ে 'স্বীকৃতি' লিখে তার কাছে পাঠায়। এক্ষেত্রে জনাব জহির আদেষ্টা বা পাওনাদার। আর জনাব দবির আদিষ্ট বা দেনাদার। হস্তান্তরযোগ্য দলিলের বিনিময় বিলে আদিষ্টের স্বীকৃতির দরকার হয়। উদ্দীপকে জনাব জহিরের পত্রটির বৈশিষ্ট্য বিনিময় বিলের বৈশিষ্ট্যের সাথে মিলে যায়। তাই বলা যায়, জনাব জহির বিনিময় বিল ইস্যু করেন।"
        },
        {
          "label": "ঘ",
          "question": "উদ্দীপকে জনাব জহির ও জনাব দবিরের পত্র 'দুটি হস্তান্তরযোগ্য দলিলের ভিত্তিতে তুলনামূলক মূল্যায়ন করো।",
          "explanation": "উদ্দীপকে জনাব জহিরের বিনিময় বিল ও জনাব দবিরের অঙ্গীকারপত্র উভয়ই হস্তান্তরযোগ্য ঋণের দলিল। অঙ্গীকারপত্র ক্রেতা বা দেনাদার ইস্যু করে। এর মাধ্যমে তিনি বিক্রেতা বা পাওনাদারকে একটি নির্দিষ্ট সময় পর অর্থ পরিশোধের প্রতিশ্রুতি দেয়। এতে দেনাদার ও পাওনাদার দুটি পক্ষ থাকে। উদ্দীপকে জনাব সিজার জনাব দবিরের কাছে ২ লক্ষ টাকা পাবেন। এক্ষেত্রে জনাব সিজার পাওনাদার, আর জনাব দবির দেনাদার। তাই জনাব দবির উক্ত টাকা দুই মাসের মধ্যে পরিশোধ করবেন বলে জনাব সিজারের কাছে একটি পত্র পাঠান। পত্রটিতে স্বীকৃতির দরকার হয় নাই। নির্দিষ্ট সময় পর নির্দিষ্ট পরিমাণ অর্থ পরিশোধের ওয়াদা করা হয়েছে। অর্থাৎ, উক্ত পত্রটি হলো অঙ্গীকারপত্র। জনাব জহির ও দবিরের পত্র দুইটি হস্তান্তরযোগ্য ঋণের দলিল হলেও এদের মধ্যে কিছু পার্থক্য আছে। জনাব জহিরের বিনিময় বিল বিক্রেতা ইস্যু করেন। এতে তিনটি পক্ষ থাকে, যথা: আদেষ্টা, আদিষ্টা ও প্রাপক। এটি আদিষ্ট কর্তৃক স্বীকৃতির প্রয়োজন হয়। অন্যদিকে, জনাব দবিরের অঙ্গীকারপত্র ক্রেতা ইস্যু করেন। এতে দুটি পক্ষ থাকে, যথাঃ পাওনাদার ও দেনাদার। আদিষ্ট না থাকায় স্বীকৃতির দরকার নেই। তবে উভয় দলিল শর্তহীন হওয়া আবশ্যক।"
        }
      ]
    },
    {
      "number": "7",
      "uddipok": "মি. আফজাল একটি বহুজাতিক কোম্পানির কর্মকর্তা। তিনি 'এবি ব্যাংক লিঃ' এ একটি হিসাব পরিচালনা করেন যার বিপরীতে একটি সাংকেতিক নম্বরযুক্ত বিশেষ ধরনের প্লাস্টিক কার্ড পেয়েছেন। এই কার্ড দিয়ে তিনি জমাকৃত অর্থ উত্তোলন ছাড়াও পণ্যদ্রব্য ক্রয় করে মূল্য পরিশোধ করতে পারেন। কিন্তু তিনি অত্যন্ত ব্যস্ত সময় অতিবাহিত করার কারণে বিমার প্রিমিয়ামসহ গ্যাস, পানি ও বিদ্যুৎ বিল নিয়মিত পরিশোধের ক্ষেত্রে সমস্যার সম্মুখীন হচ্ছেন। বিষয়টি জানতে পেরে উক্ত ব্যাংকের ব্যবস্থাপক মি. আফজালকে ব্যাংকের ওয়েবসাইটে নাম ও নির্দিষ্ট পাসওয়ার্ড দ্বারা নিবন্ধিত হয়ে ব্যাংকিং সেবা গ্রহণে উৎসাহিত করেন।",
      "tag": "DCC 24",
      "sub_questions": [
        {
          "label": "ক",
          "question": "ওয়ান স্টপ সার্ভিস কী?",
          "explanation": "ওয়ান স্টপ সার্ভিস বলতে একজন ব্যাংক কর্মকর্তার কাছ থেকে গ্রাহকের প্রয়োজনীয় সার্ভিস লাভকে বোঝায়।"
        },
        {
          "label": "খ",
          "question": "কার্ড অ্যাক্টিভেটেড টার্মিনাল প্রযুক্তি সম্পর্কে ব্যাখ্যা করো।",
          "explanation": "কার্ড অ্যাক্টিভেটেড টার্মিনাল একটি প্রযুক্তি যা ডেটা কার্ড প্রক্রিয়া করতে ব্যবহৃত হয়। এটি প্রধানত ব্যাংকিং ও অর্থ লেনদেনে ব্যবহৃত হয়। যেমন: ডেবিট কার্ড বা ক্রেডিট কার্ড। এটি ব্যবহার করে গ্রাহকরা কার্ড প্রযুক্তির মাধ্যমে বিভিন্ন ধরনের লেনদেন সম্পন্ন করতে পারেন। যেমন: ট্রান্সফার, এটিএম সেবা, শপিং ইত্যাদি। এর মাধ্যমে কার্ডের লেনদেনের ইতিহাস পর্যালোচনা করা যায়। এটি গ্রাহকদের লেনদেন কাস্টমাইজ করার জন্য সহজ ও বিশ্বস্ত উপায় প্রদান করে।"
        },
        {
          "label": "গ",
          "question": "উদ্দীপকে মি. আফজাল ব্যাংক হতে কোন প্লাস্টিক কার্ডটি পেয়েছেন? ব্যাখ্যা করো।",
          "explanation": "উদ্দীপকে মি. আফজাল ব্যাংক থেকে ডেবিট কার্ড পেয়েছেন। ডেবিট কার্ড হলো ইলেকট্রনিক ব্যাংকিং-এর একটি সেবা বা পণ্য। গ্রাহক এ কার্ডের মাধ্যমে যেকোনো সময় নগদ অর্থ উত্তোলন ও ক্রয়কৃত পণ্যের মূল্য পরিশোধ করতে পারেন। এক্ষেত্রে গ্রাহকের ব্যাংক হিসাবে পর্যাপ্ত অর্থ জমা থাকতে হয়। উদ্দীপকে মি. আফজাল একটি বহুজাতিক কোম্পানির কর্মকর্তা। তিনি 'এবি ব্যাংকি লি.'-এ একটি হিসাব পরিচালনা করেন। এ ব্যাংক হিসাবের বিপরীতে তিনি একটি প্লাস্টিক কার্ড পান। কার্ডটি দিয়ে তিনি জমাকৃত অর্থ উত্তোলন ছাড়াও পণ্য-দ্রব্য কিনে তার মূল্য পরিশোধ করতে পারেন। সাধারণত ডেবিট কার্ড দিয়েই গ্রাহক যেকোনো সময়ে যেকোনো স্থানে এটিএম (ATM) বুথ থেকে নগদ অর্থ উত্তোলন করতে পারেন। এছাড়া এই কার্ডের মাধ্যমে পণ্য কেনাকাটার মূল্যও পরিশোধ করা যায়। এখানে, মি. আফজাল কার্ডে একই ধরনের বৈশিষ্ট্য পরিলক্ষিত হওয়ায় এটি একটি ডেবিট কার্ড। তাই বলা যায়, মি. আফজাল ব্যাংক থেকে ডেবিট কার্ড সুবিধাটি পেয়েছেন।"
        },
        {
          "label": "ঘ",
          "question": "উদ্দীপকে 'এবি ব্যাংক লিঃ'-এর ব্যবস্থাপক মি. আফজালকে যে পরামর্শ দিয়েছেন সেটি কি তার সমস্যা সমাধানে সক্ষম বলে তুমি মনে করো? বিশ্লেষণ করো।",
          "explanation": "উদ্দীপকে ব্যাংকের ব্যবস্থাপক মি. আফজালকে দেওয়া ইন্টারনেট ব্যাংকিং সেবার পরামর্শটি তার সমস্যা সমাধানে সক্ষম বলে আমি মনে করি। ইন্টারনেট ব্যাংকিং পদ্ধতিতে কোনো জনশক্তি ছাড়াই স্বয়ংক্রিয়ভাবে ব্যাংকিং কাজ পরিচালনা করা যায়। ফলে 'স্বল্প সময়ে সব ধরনের লেনদেন সম্পন্ন হয়। ইন্টারনেট ব্যাংকিং-এর ক্ষেত্রে নির্দিষ্ট পাসওয়ার্ড দ্বারা নিবন্ধিত হয়ে নিরাপদে ব্যাংকিং সেবা গ্রহণ করা যায়। উদ্দীপকে মি. আফজাল 'এবি ব্যাংক লি.'-এর একজন গ্রাহক। তিনি ব্যাংকের ডেবিট কার্ডের মাধ্যমে নগদ অর্থ উত্তোলন ও পণ্যের মূল্য পরিশোধের সুবিধা পান। তবে ব্যস্ততার কারণে বিমা প্রিমিয়াম, গ্যাস, পানি, বিদ্যুৎ বিল প্রভৃতি পরিশোধে তিনি সমস্যার সম্মুখীন হচ্ছেন। বিষয়টি জানতে পেরে 'এবি ব্যাংক লি.'-এর ব্যবস্থাপক তাকে ব্যাংকের ওয়েবসাইটে নাম ও পাসওয়ার্ড দিয়ে নিবন্ধিত হয়ে সেবা নেওয়ার পরামর্শ দেন। 'এবি ব্যাংক লি.'-এর ব্যবস্থাপক মি. আফজালকে ইন্টারনেট ব্যাংকিং- এর সেবা নিতে উৎসাহ দেন। এ পদ্ধতিতে মি. আফজাল নিজেই তার ব্যাংক হিসাবের সব কাজ করতে পারবেন। নির্দিষ্ট পাসওয়ার্ড ব্যবহার করে তিনি তার ব্যাংক হিসাব থেকে গ্যাস, পানি, বিদ্যুৎ বিল প্রভৃতি পরিশোধ করতে পারবেন। ইন্টারনেটের মাধ্যমে ব্যাংকিং লেনদেন সম্পন্ন করা হয় বলে ঘরে বসেই তার এ কাজগুলো সম্পন্ন হবে। এ পদ্ধতি মি. আফজালের সময় ও যাতায়াত খরচ কমাতে খুবই সহায়ক হবে। এছাড়াও ব্যাংকের ওয়েবসাইটে নির্দিষ্ট পাসওয়ার্ড দিয়ে নিবন্ধিত হওয়ায় এরূপ ব্যাংকিং লেনদেন তার জন্য নিরাপদও হবে। সুতরাং, এবি ব্যাংক লি.-এর ব্যবস্থাপকের পরামর্শটি তার সমস্যা সমাধানে সক্ষম হবে।"
        }
      ]
    },
    {
      "number": "8",
      "uddipok": "মি. রকিব EPZ-এ অবস্থিত একটি সাইকেল কারখানার মালিক। তিনি তার কারখানার জন্য 'X' বিমা কোম্পানি ও 'Y' বিমা কোম্পানির সাথে পৃথকভাবে ত্রিশ লক্ষ টাকার দুটি বিমা চুক্তি করেন। পরবর্তীতে দুর্ঘটনাজনিত কারণে তার কারখানায় ৪ লক্ষ টাকার ক্ষতি সাধিত হয়। মি. রাকিব 'X' বিমা কোম্পানি ও 'Y' বিমা কোম্পানি উভয়ের নিকট হতে পৃথকভাবে ৪ লক্ষ টাকা ক্ষতিপূরণ দাবি করলে বিমা কোম্পানি তা প্রত্যাখ্যান করে।",
      "tag": "DCC 24",
      "sub_questions": [
        {
          "label": "ক",
          "question": "বিমা চুক্তি কী?",
          "explanation": "প্রিমিয়ামের বিনিময়ে অন্যের ঝুঁকি নিজের কাঁধে নেওয়ার জন্য বিমাকারী ও বিমাগ্রহীতার মধ্যে যে চুক্তি হয় তাকে বিমা চুক্তি বলে।"
        },
        {
          "label": "খ",
          "question": "কোন নীতির আলোকে স্বামী তার স্ত্রীর জীবনের ওপর বিমা করতে পারে? ব্যাখ্যা করো।",
          "explanation": "বিমাযোগ্য স্বার্থের নীতির 'আলোকে স্বামী তার স্ত্রীর জীবনের ওপর বিমা করতে পারে। বিমাকৃত বিষয়বস্তুতে বিমাগ্রহীতার আর্থিক স্বার্থই বিমাযোগ্য স্বার্থ। এক্ষেত্রে বিমাকৃত বিষয়বস্তুর ক্ষতিতে বিমাগ্রহীতা আর্থিকভাবে ক্ষতিগ্রস্ত হবে। স্ত্রীর জীবনে কোনো ক্ষতি হলে, স্বামীও আর্থিকভাবে ক্ষতিগ্রস্ত হয়। তাই স্ত্রীর জীবনের ওপর স্বামীর বিমাযোগ্য স্বার্থ রয়েছে। এই বিমাযোগ্য স্বার্থ থাকার কারণেই স্বামী তার স্ত্রীর জীবনের ওপর বিমা করতে পারে।"
        },
        {
          "label": "গ",
          "question": "উদ্দীপকে মি. রকিব কোন ধরনের বিমাপত্র গ্রহণ করেছেন? ব্যাখ্যা করো।",
          "explanation": "উদ্দীপকে মি. রকিব দ্বৈত বিমাপত্র গ্রহণ করেছেন। এ ধরনের বিমা পলিসিতে একক বিষয়বস্তুকে একাধিক বিমা প্রতিষ্ঠানের কাছে বিমা করা হয়। বিমাকৃত মূল্য না পাওয়ার ঝুঁকি এড়ানোই এরূপ বিমার মূল উদ্দেশ্য। সাধারণত অধিক মূল্যের সম্পত্তির ক্ষেত্রে এ ধরনের বিমা পলিসি গ্রহণ করা হয়।' উদ্দীপকে মি. রকিব EPZ-এ অবস্থিত একটি সাইকেল কারখানার মালিক। তিনি তার কারখানার জন্য 'X' বিমা কোম্পানি ও 'Y' বিমা কোম্পানির সাথে পৃথকভাবে ত্রিশ লক্ষ টাকার দুটি বিমা চুক্তি করেন। একই বিষয়বস্তুর জন্য একাধিক বিমা কোম্পানির সাথে চুক্তি করলে তাকে দ্বৈত বিমা বলে। উদ্দীপকের মি. রকিবও দ্বৈত বিমা করেছেন। এক্ষেত্রে বিমাকৃত বিষয়বস্তুর ক্ষতিতে তাকে আনুপাতিক হারে বিমা দাবি পরিশোধ করা হবে। ফলে বিমা দাবি ফেরত না পাওয়ার সম্ভাবনা হ্রাস পাবে। তাই বলা যায়, উদ্দীপকের মি. রকিব তার কারখানার জন্য দ্বৈত বিমাপত্র গ্রহণ করেছেন।"
        },
        {
          "label": "ঘ",
          "question": "উদ্দীপকে উল্লিখিত বিমা কোম্পানি কর্তৃক মি. রকিবের বিমা দাবি প্রত্যাখ্যানের কারণ বিশ্লেষণ করো।",
          "explanation": "আনুপাতিক হারে অংশগ্রহণের নীতি অনুযায়ী বিমা কোম্পানি কর্তৃক মি. রকিবের বিমা দাবি প্রত্যাখ্যান করা যৌক্তিক বলে আমি মনে করি। এ নীতি সাধারণত দ্বৈত বিমার ক্ষেত্রে অধিক ব্যবহৃত হয়। নির্দিষ্ট সম্পত্তি একাধিক বিমাকারীর নিকট বিমা করা হলে বিমা কোম্পানিগুলো আনুপাতিক হারে ক্ষতিপূরণ প্রদান করে। সব বিমা কোম্পানি একত্রে বিমাগ্রহীতাকে সম্পূর্ণ ক্ষতিপূরণ প্রদান করে। উদ্দীপকে মি. রকিব EPZ-এ অবস্থিত একটি সাইকেল কারখানার মালিক। তিনি তার কারখানার জন্য 'X' ও 'Y' দুটি বিমা কোম্পানির সাথে পৃথকভাবে বিমা করেন। উভয় কোম্পানিতেই তিনি ৩০ লক্ষ টাকা করে বিমা করেন। পরবর্তীতে দুর্ঘটনা জনিত কারণে তার কারখানার ৪ লক্ষ উদ্দীপকের টাকার ক্ষতি হয়। মি. রকিব উভয় কোম্পানির কাছ থেকে পৃথকভাবে ৪ লক্ষ টাকা করে দাবি করেন। কিন্তু বিমা কোম্পানিগুলো তা প্রত্যাখ্যান করে। মি. রকিব দ্বৈত বিমা করেন। দ্বৈত বিমায় আনুপাতিক হারে ক্ষতিপূরণ প্রদান করা হয়। অর্থাৎ, বিমা কোম্পানিগুলো একত্রে মি. রকিবকে সম্পূর্ণ ক্ষতিপূরণ হিসেবে ৪ লক্ষ টাকা প্রদান করবে। মি. রকিব উভয় বিমা কোম্পানিতে সমান টাকায় বিমা করেন। তাই উভয় বিমা কোম্পানি সমানভাবে ২ লক্ষ টাকা করে মোট ৪ লক্ষ টাকা ক্ষতিপূরণ প্রদান করবে। কিন্তু মি. রকিব প্রত্যেক বিমা কোম্পানির কাছ থেকে ৪ লক্ষ টাকা দাবি করেন, যা যৌক্তিক নয়। তাই বলা যায়, আনুপাতিক হারে অংশগ্রহণের নীতি অনুযায়ী মি. রকিবের বিমা দাবি প্রত্যাখ্যান করা সম্পূর্ণ যৌক্তিক।"
        }
      ]
    },
    {
      "number": "9",
      "uddipok": "জনাব শাফিনের বর্তমান বয়স ৪৫ বছর। তিনি পেশায় একজন গাড়িচালক। তিনি তার সন্তানের ভবিষ্যতের কথা চিন্তা করে নিজ নামে ১৫ বছরের জীবন বিমাপত্র নেন। তিনি তার স্ত্রীকে বিমাপত্রের নমিনি করেন। পরপর ৩ বছর কিস্তি দেওয়ার পর জনাব শাফিনের মৃত্যু হয়। তার মৃত্যুর পর তার স্ত্রী ও সন্তান আলাদাভাবে বিমা প্রতিষ্ঠানের কাছে বিমাদাবি পেশ করে। বিমা কোম্পানি সন্তানের বিমাদাবি প্রত্যাখ্যান করে।",
      "tag": "DCC 24",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "বিমা চুক্তিতে বিমাগ্রহীতা এককালীন অথবা নির্দিষ্ট সময় পর বিমাকারীকে যে অর্থ দেয়, তাকে প্রিমিয়াম বলে।"
        },
        {
          "label": "খ",
          "question": "মৃত্যুহার পঞ্জি বলতে কী বোঝায়? ব্যাখ্যা করো।",
          "explanation": "পরিসংখ্যান অনুযায়ী নির্দিষ্ট বয়স সীমায় নির্দিষ্ট এলাকায় প্রতি হাজারে 0 মৃত ব্যক্তির সংখ্যা সম্বলিত সারণীকে মৃত্যুহার পঞ্জি বলে। এই সারণী বা তালিকা মূলত নির্দিষ্ট বয়সের লোকদের হাজার প্রতি মৃত্যু সংখ্যা নির্দেশ করে। এই তালিকা বা পঞ্জি নির্দিষ্ট এলাকার মানুষের মৃত্যুঝুঁকি ও প্রিমিয়ামের পরিমাণ নির্ধারণে সাহায্য করে।"
        },
        {
          "label": "গ",
          "question": "জনাব শাফিন কোন ধরনের বিমাপত্র গ্রহণ করেছেন? ব্যাখ্যা করো।",
          "explanation": "উদ্দীপকের জনাব শাফিন মেয়াদি বিমাপত্র গ্রহণ করেছেন। এ বিমাপত্রটি একটি নির্দিষ্ট মেয়াদের জন্য খোলা হয়। মেয়াদ শেষে লাভসহ বিমাকৃত টাকা ফেরত পাওয়া যায়। তবে মেয়াদ শেষ হওয়ার আগে বিমাগ্রহীতা মারা গেলে তার মনোনীত ব্যক্তিকে বিমাদাবি পরিশোধ করা হয়। উদ্দীপকের জনাব শাফিন পেশায় একজন গাড়িচালক। তিনি সন্তানদের ভবিষ্যতের কথা বিবেচনা করে নিজ নামে ১৫ বছরের জন্য একটি বিমাপত্র গ্রহণ করেন। অর্থাৎ তিনি নির্দিষ্ট একটি মেয়াদকালের জন্য জীবন বিমাপত্রটি গ্রহণ করেছেন, যা জীবন বিমার আওতাভুক্ত মেয়াদি বিমাপত্র। উক্ত বিমাপত্রটি মেয়াদপূর্তিতে তাকে অথবা তার অবর্তমানে তার উত্তরাধিকারীদের আর্থিক সহায়তা দেবে। তাই বলা যায়, উদ্দীপকের জনাব শাফিন মেয়াদি বিমাপত্র গ্রহণ করেছেন"
        },
        {
          "label": "ঘ",
          "question": "উদ্দীপকের আলোকে জনাব শাফিনের সন্তানের বিমাদাবি প্রত্যাখ্যানের যৌক্তিকতা বিশ্লেষণ করো।",
          "explanation": "উদ্দীপকে জনাব শাফিনের মেয়াদি বিমাপত্রের উত্তরাধিকারী তার স্ত্রী হওয়ায় বিমা কোম্পানি কর্তৃক তার সন্তানের বিমাদাবি প্রত্যাখ্যান যৌক্তিক। মেয়াদি বিমাপত্রে নির্দিষ্ট মেয়াদপূর্তিতে বিমাগ্রহীতাকে বিমাদাবির অর্থ একত্রে পরিশোধ করা হয়। বিমাগ্রহীতার মৃত্যুতে তার মনোনীত ব্যক্তি বিমা চুক্তির অর্থ নেওয়ার অধিকার রাখে। সাধারণত এ ধরনের বিমাপত্র নির্দিষ্ট মেয়াদের জন্যই গৃহীত হয়।' উদ্দীপকে জনাব শাফিন ১৫ বছরের জন্য একটি মেয়াদি জীবন বিমাপত্র নেন। উক্ত বিমাপত্রে জনাব শাফিন তার স্ত্রীকে নমিনি হিসেবে মনোনীত করেন। তবে পরপর তিন বছর বিমা কিস্তি দেওয়ার পর জনাব শাফিন মারা যান। তার মৃত্যুর পর তার স্ত্রী ও সন্তান আলাদাভাবে বিমা প্রতিষ্ঠানের কাছে বিমাদাবি পেশ করেন। বিমা কোম্পানি তার সন্তানের বিমাদাবি প্রত্যাখ্যান করে। জনাব শাফিনের স্ত্রী এ পর্যায়ে বিমাপত্রের একমাত্র দাবিদার। মেয়াদি বিমাপত্রের শর্ত পূরণ করে জনাব শাফিন তিন বছর পর্যন্ত প্রিমিয়াম দিয়েছেন। আর তার গৃহীত বিমাপত্রে তিনি তার স্ত্রীকে নমিনি হিসেবে উল্লেখ করেছেন। তাই বিমাকারী প্রতিষ্ঠান তার স্ত্রীকে বিমাদাবি পরিশোধ করতে বাধ্য। সঙ্গত কারণে তাই জনাব শাফিনের স্ত্রী বিমাদাবি করতে পারবেন। তবে তার ছেলে মনোনীত না হওয়ায় বিমাদাবি করতে পারেন না। তাই বিমা প্রতিষ্ঠান কর্তৃক তার ছেলের বিমাদাবি প্রত্যাখ্যান করা যৌক্তিক।"
        }
      ]
    },
    {
      "number": "10",
      "uddipok": "মি. জিয়ন বিদেশ হতে চাল আমদানি করেন। প্রিমিয়াম দেওয়া অহেতুক মনে করে তিনি প্রথমবার বিমা না করায় জাহাজ ডুবিতে তার সব পণ্য নষ্ট হয়ে যায়। এতে তিনি মূলধন হারিয়ে নিঃস্ব হয়ে পড়েন। তাই দ্বিতীয়বার বিমা করার ফলে দুর্ঘটনায় ক্ষতির বিপক্ষে বিমা কোম্পানি থেকে পাওনা বুঝে নিতে চাইলে পণ্যের মালিকানাসত্ত্ব নিয়ে বিমা কর্তৃপক্ষ প্রশ্ন তোলে এবং প্রমাণ সাপেক্ষে ক্ষতিপূরণ প্রদান করে। এভাবে মি. জিয়ন প্রতিবন্ধকতা দূর করে ব্যবসায়কে সচল রেখেছেন।",
      "tag": "DCC 24",
      "sub_questions": [
        {
          "label": "ক",
          "question": "ব্যক্তিগত দুর্ঘটনা বিমা কী?",
          "explanation": "যে বিমাচুক্তি দ্বারা দুর্ঘটনার কারণে অক্ষম ব্যক্তির আয়ের বিকল্প হিসেবে অর্থ প্রদান করা হয় তাকে ব্যক্তিগত দুর্ঘটনা বিমা বলে।"
        },
        {
          "label": "খ",
          "question": "দায় বিমা বলতে কী বোঝায়? ব্যাখ্যা করো।",
          "explanation": "দায় বিমা বলতে একপক্ষের ঝুঁকিজনিত দায় বিমাচুক্তির মাধ্যমে বিমা প্রতিষ্ঠানের কাছে ন্যস্ত করাকে বোঝায়। এ বিমায় নির্ধারিত ঝুঁকিজনিত যেকোনো ধরনের ক্ষতিপূরণ করার জন্য বিমাগ্রহীতার মতো বিমাকারী প্রতিষ্ঠানও সমভাবে দায়বদ্ধ থাকে। শিল্পে নিয়োজিত শ্রমিকের কার্যক্ষেত্রে যেকোনো ধরনের অঙ্গহানির ঝুঁকি থাকে। এ ধরনের ঝুঁকির ক্ষতিপূরণ করতে শিল্পমালিক বাধ্য। তাই তারা দায় বিমা গ্রহণ করে।"
        },
        {
          "label": "গ",
          "question": "মি. জিয়ন পরিমাপযোগ্যতার ভিত্তিতে কোন ধরনের ঝুঁকির, সম্মুখীন হয়েছিলেন? ব্যাখ্যা করো।",
          "explanation": "মি. জিয়ন পরিমাপযোগ্যতার ভিত্তিতে আর্থিক ঝুঁকির সম্মুখীন হয়েছেন। কোনো ঝুঁকিপূর্ণ অবস্থা বা দুর্ঘটনা থেকে ব্যক্তি বা প্রতিষ্ঠানের যে আর্থিক ক্ষতির সম্ভাবনা লক্ষ করা যায় তাকে আর্থিক ঝুঁকি বলা হয়। জাহাজডুবি, কারখানায় অগ্নিকাণ্ড, মালামাল চুরি যাওয়া ইত্যাদির ঝুঁকি পরিমাপযোগ্য। তাই এগুলো আর্থিক ঝুঁকি হিসেবে গণ্য। এরূপ ঝুঁকি সাধারণভাবে বিমাযোগ্য। উদ্দীপকে মি. জিয়ন একজন ব্যবসায়ী। তিনি সমুদ্রপথে জাহাজের মাধ্যমে চাউল আমদানি করেন। তিনি জাহাজে অবস্থিত পণ্যের জন্য বিমাচুক্তি করেননি। সমুদ্রপথে জাহাজটি ডুবে যায়। ফলে সব পণ্য নষ্ট হয়ে যায়। এতে তিনি মূলধন হারিয়ে নিঃস্ব হয়ে পড়েন। জাহাজডুবি আর্থিক ঝুঁকির অন্তর্ভুক্ত। জাহাজ ডুবে যাওয়ার কারণে এর মালিক আর্থিকভাবে ক্ষতিগ্রস্ত হয়। আবার, জাহাজে অবস্থিত পণ্যের মালিকও ক্ষতিগ্রস্ত হয়। তাই বলা যায়, মি. জিয়ন আর্থিক ঝুঁকির সম্মুখীন হয়েছিলেন।"
        },
        {
          "label": "ঘ",
          "question": "উদ্দীপকে মি. জিয়ন দ্বিতীয়বার বিমা করায় বিমাকারী থেকে ন্যায্য পাওনা বুঝে নিতে চাইলে বিমার কোন নীতির অধিক প্রয়োজন পড়ে? উত্তরের সপক্ষে বিশ্লেষণ করো।",
          "explanation": "উদ্দীপকে মি. জিয়ন, দ্বিতীয়বার বিমা করায় বিমাকারী থেকে ন্যায্য পাওনা বুঝে নিতে চাইলে বিমার বিমাযোগ্য স্বার্থের নীতির প্রয়োজন পড়ে। বিমাযোগ্য স্বার্থ বলতে বিমাগ্রহীতার আর্থিক স্বার্থকে বোঝায়। বিমাকৃত বিষয়বস্তুর ক্ষতিতে বিমাগ্রহীতার আর্থিক ক্ষতির বিষয়টিও জড়িত থাকে। বিমাযোগ্য স্বার্থ ছাড়া বিমাচুক্তি করা যায় না। উদ্দীপকে মি. জিয়ন বিমার জন্য প্রিমিয়াম দেওয়া অহেতুক মনে করেন। তাই প্রথমে তিনি জাহাজে অবস্থিত পণ্যের জন্য বিমা করেননি। পরবর্তীতে জাহাজটি ডুবে যায়, সব পণ্য নষ্ট হয়ে যায়। ফলে তিনি মূলধন হারিয়ে নিঃস্ব হয়ে যান। এরপর তিনি বিমা করেন। তার পণ্য আবারও দুর্ঘটনার স্বীকার হয়। তিনি বিমা প্রতিষ্ঠান থেকে পাওনা বুঝে নিতে যান। কিন্তু প্রতিষ্ঠানটি পণ্যের মালিকানা নিয়ে প্রশ্ন তোলে। অবশেষে প্রমাণ সাপেক্ষে ক্ষতিপূরণ দেয়। বিমাযোগ্য স্বার্থ ছাড়া বিমাচুক্তি সম্পাদন করা যায় না। ক্ষতিপূরণ পাওয়ার জন্য বিমাকৃত বিষয়বস্তুতে বিমাগ্রহীতার আর্থিক স্বার্থ থাকা আবশ্যক। পণ্যের মালিক নিজে তার পণ্যের জন্য বিমা করতে পারেন। কারণ উক্ত পণ্য কোনো কারণে ক্ষতি হলে মালিক প্রত্যক্ষভাবে আর্থিক ক্ষতির সম্মুখীন হবেন। উদ্দীপকে বিমা প্রতিষ্ঠান মি. জিয়নের আর্থিক স্বার্থের প্রমাণ পেয়েছে। তাই প্রতিষ্ঠানটি তাকে ক্ষতিপূরণ দেয়। এরূপ স্বার্থের প্রমাণ না পেলে প্রতিষ্ঠানটি মি. জিয়নকে ক্ষতিপূরণ দিতো না। তাই বলা যায়, বিমাকারী প্রতিষ্ঠান থেকে ক্ষতিপূরণ পাওয়ার ক্ষেত্রে মি. জিয়নের বিমাযোগ্য স্বার্থের গুরুত্ব রয়েছে।"
        }
      ]
    },
    {
      "number": "11",
      "uddipok": "জনাব রাফিন ১৫ বছরের জন্য ৫ লক্ষ টাকার একটি জীবন বিমাচুক্তি করেন। পাঁচ বছর তিনি এর প্রিমিয়াম পরিশোধ করেন। তবে আর্থিক সমস্যার কারণে বিমাপত্রটি চালিয়ে যাওয়া তার পক্ষে সম্ভব নয়। তিনি তাই বিমা প্রতিষ্ঠানকে জানান এবং প্রিমিয়াম আদায়ের জন্য আবেদন করেন। অন্যদিকে, জনাব মাহিম একজন বৈমানিক। অত্যন্ত ঝুঁকিপূর্ণ একটি পেশায় নিয়োজিত থাকায় তার পরিবারের কথা চিন্তা করে তিনি এককালীন কিস্তি পরিশোধের ভিত্তিতে ২ বছর মেয়াদি একটি জীবন বিমাপত্র কেনেন।",
      "tag": "DCC 24",
      "sub_questions": [
        {
          "label": "ক",
          "question": "পুনর্বিমা কী?",
          "explanation": "বিমাকারী বিমাকৃত ঝুঁকি একা বহন না করে অন্য কোনো বিমা প্রতিষ্ঠানের সাথে একটি নির্দিষ্ট প্রিমিয়ামের বিনিময়ে পুনরায় চুক্তি করলে তাকে পুনর্বিমা বলে।"
        },
        {
          "label": "খ",
          "question": "জীবন বিমাকে নিশ্চয়তার চুক্তি বলা হয় কেন? ব্যাখ্যা করো",
          "explanation": "জীবন বিমা হলো আর্থিক নিশ্চয়তার চুক্তি। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেওয়া হয় তাকে নিশ্চয়তার চুক্তি বলে। সম্পত্তি বিমায় ক্ষতির আর্থিক পরিমাণ নির্ণয় করা যায় বলে তা ক্ষতিপূরণের চুক্তি। কিন্তু জীবন বিমায় জীবন হানি হলে ক্ষতির পরিমাণ নির্ণয় করা যায় না। এক্ষেত্রে কেউ মারা গেলে বা পঙ্গু হলে কী পরিমাণ অর্থ দিবে বিমা প্রতিষ্ঠান তার নিশ্চয়তা দেয়।"
        },
        {
          "label": "গ",
          "question": "জনাব মাহিম কোন ধরনের বিমাপত্র গ্রহণ করেছেন? ব্যাখ্যা দাও।",
          "explanation": "উদ্দীপকে বর্ণিত জনাব মাহিম সাময়িক বিমাপত্র গ্রহণ করেছেন। এ ধরনের বিমাপত্র সাধারণত স্বল্পমেয়াদি হয়। এক্ষেত্রে বিমার মেয়াদের মধ্যে বিমাগ্রহীতার মৃত্যু হলে বিমা দাবির অর্থ পরিশোধ করা হয়। আর যদি বিমাগ্রহীতা উক্ত সময় পর জীবিত থাকে তাহলে বিমা দাবি পাওয়া যায় না। সাধারণত ঝুঁকিপূর্ণ কাজে লিপ্ত থাকা ব্যক্তিরা এ ধরনের বিমা করে। উদ্দীপকে জনাব মাহিম একজন বৈমানিক। তিনি অত্যন্ত ঝুঁকিপূর্ণ পেশায় নিয়োজিত আছেন। তার পরিবারের কথা ভেবে তিনি এককালীন কিস্তি পরিশোধের ভিত্তিতে ২ বছর মেয়াদি একটি জীবন বিমাপত্র কেনেন। এখানে জনাব মাহিম সাময়িক বিমাপত্র গ্রহণ করেন। কারণ ঝুঁকিপূর্ণ পেশায় নিয়োজিত ব্যক্তিরাই সাময়িক বিমা করে থাকে। এক্ষেত্রে তিনি বিমাকৃত সময়ের পর বেঁচে থাকলে কোনো প্রকার বিমা দাবি পাবেন না। অর্থাৎ, নির্দিষ্ট সময়ে তার মৃত্যুতেই কেবল তার মনোনীত ব্যক্তি বিমাদাবি লাভ করবে। তাই বলা যায়, - উদ্দীপকের জনাব মাহিম সাময়িক বিমাপত্র গ্রহণ করেছেন।"
        },
        {
          "label": "ঘ",
          "question": "উদ্দীপকের জনাব রাফিন বিমা প্রতিষ্ঠানের কাছে প্রিমিয়াম ফেরত পাওয়ার অধিকারী হবেন কি? বিশ্লেষণ করো।",
          "explanation": "উদ্দীপকে উল্লিখিত জনাব রাফিন বিমাকারী কোম্পানি থেকে প্রিমিয়াম নয়, সমর্পণ মূল্য পাওয়ার অধিকারী হবেন। বিমাগ্রহীতা আর্থিক সমস্যা বা অন্য কোনো কারণে বিমাপত্র বন্ধ করে দিতে পারেন। এক্ষেত্রে বিমাগ্রহীতাকে বিমাপত্রটি বিমা প্রতিষ্ঠানের কাছে সমর্পণ করতে হয়। বিমা কোম্পানি সবকিছু বিবেচনা করে বিমাগ্রহীতাকে যে আর্থিক প্রতিদান দেয়, তাকে সমর্পণ মূল্য বলে। তবে সমর্পণ মূল্য অবশ্যই বিমা দাবি অপেক্ষা কম হবে। উদ্দীপকের জনাব রাফিন ৫ লক্ষ টাকার একটি মেয়াদি জীবন বিমাপত্র গ্রহণ করেন। ১৫ বছরের মধ্যে ৫ বছর প্রিমিয়াম পরিশোধের পর আর্থিক সমস্যার কারণে তার বিমাপত্রটি চালিয়ে যাওয়া সম্ভব হয় না। তাই তিনি প্রিমিয়াম আদায়ের জন্য আবেদন করেন। এখানে জনাব রাফিন চুক্তি অনুযায়ী সম্পূর্ণ বিমা দাবি আদায় করতে পারবেন না। কারণ, তার বিমাপত্রের মেয়াদ ১৫ বছর হলেও তিনি ৫ বছরের প্রিমিয়াম পরিশোধ করেছেন। তবে তিনি বিমাপত্রের সমর্পণ মূল্য দাবি করতে পারবেন। সমর্পণ মূল্য মূলত পরিশোধিত প্রিমিয়ামেরই একটি অংশ। সমর্পণ মূল্য পাওয়ার জন্য ন্যূনতম ২ বছর প্রিমিয়াম পরিশোধ করতে হয়। যেখানে জনাব রাফিন ৫ বছর বিমা প্রিমিয়াম পরিশোধ করেছেন। এখানে তিনি পরিশোধকৃত অর্থের একটি অংশ সমর্পণ মূল্য হিসেবে পাবেন। তাই বলা যায়, জনাব রাফিন বিমা প্রতিষ্ঠানের কাছ থেকে সম্পূর্ণ বিমা দাবি আদায় করতে না পারলেও সমর্পণ মূল্য আদায় করতে পারবেন।"
        }
      ]
    }
  ]
}