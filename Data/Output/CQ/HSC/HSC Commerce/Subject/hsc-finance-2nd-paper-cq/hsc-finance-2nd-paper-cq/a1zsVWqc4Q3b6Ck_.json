{
  "title": "রাজশাহী বোর্ড ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "ABC ব্যাংক বাণিজ্যিক ব্যাংকগুলোর মাঝে সম্পাদিত আন্তঃব্যাংক লেনদেনের নিষ্পত্তির কাজ করে। পূর্বেকার দিনে ব্যাংকটির একটি নির্দিষ্ট কক্ষে এ ধরনের লেনদেন নিষ্পত্তি করা হলেও বর্তমানে তা ইলেকট্রনিক উপায়ে স্বন্নতম সময়ে সমাধান করতে পারে। সময় ও অর্থসাশ্রয় হচ্ছে এবং গতিশীলতা এসেছে আন্তঃব্যাংকিং লেনদেনে।",
      "tag": "RB 25",
      "sub_questions": [
        {
          "label": "ক",
          "question": "ব্যাসেল-২ কী?",
          "explanation": "বাণিজ্যিক ব্যাংকের ঝুঁকিভিত্তিক মূলধন কাঠামো নির্ধারণের একটি আন্তর্জাতিক মানদণ্ড হলো ব্যাসেল-২।"
        },
        {
          "label": "খ",
          "question": "খোলাবাজার নীতি কীভাবে ঋণ নিয়ন্ত্রণে ভূমিকা রাখে? ব্যাখ্যা করো।",
          "explanation": "কেন্দ্রীয় ব্যাংক ঋণ নিয়ন্ত্রণের উদ্দেশ্যে খোলাবাজারে বন্ড, সিকিউরিটিজ, বিল, শেয়ার, ডিবেঞার ইত্যাদি কেনা-বেচা করাকে খোলাবাজার নীতি বলে। বাজারে অর্থের সরবরাহ বেশি হলে কেন্দ্রীয় ব্যাংক খোলাবাজারে জনগণকে শেয়ার, বন্ড, সিকিউরিটিজ ইত্যাদি কেনার আহ্বান জানায়। আবার অর্থ সরবরাহ কম হলে কেন্দ্রীয় ব্যাংক জনগণের কাছ থেকে শেয়ার, বন্ড, সিকিউরিটিজ ইত্যাদি ক্রয় করে। এতে ঋণের প্রবাহ সঠিকভাবে নিয়ন্ত্রিত হয়।"
        },
        {
          "label": "গ",
          "question": "উদ্দীপকে উল্লিখিত ব্যাংক যে কার্যক্রম সম্পাদন করে তা কী নামে অভিহিত? ব্যাখ্যা করো।",
          "explanation": "উদ্দীপকে উল্লিখিত ব্যাংক যে কার্যক্রম সম্পাদন করে তা নিকাশ ঘর কার্যাবলি নামে অভিহিত। নিকাশ ঘর তালিকাভুক্ত ব্যাংকসমূহের মধ্যে পারস্পরিক দেনা-পাওনা নিষ্পত্তি করে থাকে। এ পদ্ধতিতে প্রতিটি ব্যাংক তার শাখা ব্যাংকের মাধ্যমে প্রাপ্ত দেনা-পাওনার বিবরণ তৈরি করে। উদ্বৃত্ত বের করে নিকাশ ঘরের পরিচালকের কাছে পেশ করে। পরিচালক এর দ্বারা সমন্বিত বিবরণী প্রস্তুত করে। উক্ত বিবরণী অনুযায়ী সংশ্লিষ্ট ব্যাংকগুলোর দেনা-পাওনা নিষ্পত্তি করা হয়। উদ্দীপকে ABC ব্যাংক বাণিজ্যিক ব্যাংকগুলোর মাঝে সম্পাদিত আন্তঃব্যাংক লেনদেনের নিষ্পত্তির কাজ করে। পূর্বেকার দিনে ব্যাংকটির একটি নির্দিষ্ট কক্ষে এ ধরনের লেনদেন নিষ্পত্তি করা হতো। বর্তমানে তা ইলেকট্রনিক উপায়ে স্বল্পতম সময়ে সম্পাদন করতে পারে। এতে সময় ও অর্থ সাশ্রয় হচ্ছে। নিকাশ ঘরের মাধ্যমে সহজে এবং দ্রুততার সাথে আন্তঃব্যাংকিং লেনদেন নিষ্পত্তি করা যায়। তাই বলা যায়, উদ্দীপকে উল্লিখিত ব্যাংকের কার্যক্রম হলো নিকাশ ঘর কার্যাবলি।"
        },
        {
          "label": "ঘ",
          "question": "উদ্দীপকে উল্লিখিত কাজটি ABC ব্যাংক ব্যতীত অন্যান্য ব্যাংক কি করতে পারবে? উত্তরের সপক্ষে যুক্তি দাও।",
          "explanation": "উদ্দীপকে উল্লিখিত নিকাশ ঘরের কাজটি ABC ব্যাংক ব্যতীত অন্যান্য ব্যাংক করতে পারবে না। ব্যাংকিং লেনদেন থেকে উদ্ভুত আন্তঃ ব্যাংকিং দেনা-পাওনার নিষ্পত্তিস্থলই নিকাশ ঘর। কেন্দ্রীয় ব্যাংক এটি তত্ত্বাবধান ও নিয়ন্ত্রণ করে। নির্দিষ্ট সময়ে সদস্য ব্যাংকসমূহ তাদের পাওনার প্রমাণ ও বিবরণাদি এখানে ইমেজ আকারে প্রেরণ করে। ইলেকট্রনিক ক্লিয়ারিং পদ্ধতি অনুসরণ করে কেন্দ্রীয় ব্যাংক সদস্য ব্যাংকসমূহের হিসাবকে ডেবিট/ ক্রেডিট করে। উদ্দীপকে ABC ব্যাংক বাণিজ্যিক র‍্যাংকসমূহের মাঝে সম্পাদিত আন্তঃব্যাংক লেনদেনের নিষ্পত্তির কাজ করে। পূর্বেকার দিনে ব্যাংকটির একটি নির্দিষ্ট কক্ষে এ ধরনের লেনদেন নিষ্পত্তি করা হতো। বর্তমানে তা ইলেকট্রনিক উপায়ে স্বল্পতম সময়ে সমাধান করতে পারে। এতে সময় ও অর্থ সাশ্রয় হচ্ছে। পাশাপাশি আন্তঃব্যাংকিং লেনদেনে গতি এসেছে। উদ্দীপকের ABC ব্যাংক একটি কেন্দ্রীয় ব্যাংক। নিকাশ ঘর হলো কেন্দ্রীয় ব্যাংক পরিচালিত একটি সহজ ও অভিনব কর্ম পদ্ধতি। তালিকাভুক্ত ব্যাংকসমূহ পারস্পরিক দেনা-পাওনা নিষ্পত্তির জন্য কেন্দ্রীয় ব্যাংক প্রদত্ত ব্যবস্থাপনার শরণাপন্ন হতে হয়। কেন্দ্রীয় ব্যাংকের তত্ত্বাবধানেই আন্তঃব্যাংকিং দেনা-পাওনা নিষ্পত্তি হয়। কেন্দ্রীয় ব্যাংকই একমাত্র নিকাশ ঘর সুবিধা প্রদান করতে পারে। অন্য কোনো ব্যাংকের এই সুবিধা 'প্রদানের অধিকার নেই। তাই বলা যায়, উদ্দীপকে উল্লিখিত নিকাশ ঘরের কাজটি ABC ব্যাংক ব্যতীত অন্যান্য ব্যাংক করতে পারবে না।"
        }
      ]
    },
    {
      "number": "2",
      "uddipok": "ক-ব্যাংকটি জনগণের কল্যাণের উদ্দেশ্যে কাজ করে। প্রয়োজনমাফিক মুদ্রা ছাপানো, এর যথাযথ মূল্যমান সংরক্ষণ, মুদ্রাবাজার নিয়ন্ত্রণে ভূমিকা রাখে। অন্যদিকে, খ-ব্যাংকটি মুনাফা অর্জনের উদ্দেশ্যে যাবতীয় ব্যাংকিং কার্যক্রম পরিচালনা করে এবং ক-ব্যাংকের যাবতীয় নির্দেশনা মেনে চলে।",
      "tag": "RB 25",
      "sub_questions": [
        {
          "label": "ক",
          "question": "মার্চেন্ট ব্যাংক কী?",
          "explanation": "বিনিময় ব্যাংকিং ও বিনিয়োগ ব্যাংকিং-এর সংমিশ্রণে গড়ে ওঠা ব্যাংকই হলো মার্চেন্ট ব্যাংক।"
        },
        {
          "label": "খ",
          "question": "তফসিলি ব্যাংক বলতে কী বোঝায়?",
          "explanation": "কেন্দ্রীয় ব্যাংকের শর্ত ও নিয়ম-নীতি মেনে চলার প্রতিশ্রুতি প্রদান করে, যেসব ব্যাংক কেন্দ্রীয় ব্যাংকের সদস্য তালিকায় অন্তর্ভুক্ত হয় সেগুলোকে তফসিলি ব্যাংক বলে। তফসিলি ব্যাংকগুলো কেন্দ্রীয় ব্যাংকের নিয়ম অনুযায়ী পরিচালিত হয়। তফসিলির মাধ্যমে ব্যাংক পৃথক আইনগত অস্তিত্ব ও সত্তার অধিকারী হয়। কেন্দ্রীয় ব্যাংক যেহেতু দেশের অর্থ বাজারের অভিভাবক; তাই এ ব্যাংকের তফসিলি ব্যাংকগুলো দেশের অর্থবাজারেরও সম্মানিত সদস্য হিসেবে গণ্য হয়। তবে কেন্দ্রীয় ব্যাংকে তফসিলি হলেও ব্যাংকগুলোর নিজস্ব সত্তা থাকে, যা বজায় রেখে তারা ব্যাংকিং কার্যক্রম পরিচালনা করে।"
        },
        {
          "label": "গ",
          "question": "উদ্দীপকে বর্ণিত ক-ব্যাংকটি কোন ধরনের ব্যাংক তা ব্যাখ্যা করো।",
          "explanation": "উদ্দীপকে উল্লিখিত কব্যাংকটি কেন্দ্রীয় ব্যাংক হিসেবে বিবেচিত। কেন্দ্রীয় ব্যাংক জনকল্যাণের উদ্দেশ্যে সরকার কর্তৃক গঠিত ও নিয়ন্ত্রিত ব্যাংকিং প্রতিষ্ঠান। এই ব্যাংক দেশের বিভিন্ন অঞ্চলে আঞ্চলিক কার্যালয় প্রতিষ্ঠার মাধ্যমে তালিকাভুক্ত ব্যাংকসমূহের কাজ নিয়ন্ত্রণ ও তদারকি করে। এ ছাড়া এ ব্যাংক দেশের আর্থিক নীতি বাস্তবায়নের দায়িত্ব পালন করে। 'এটি দেশে কাম্য পরিমাণ মুদ্রা সরবরাহও নিশ্চিত করে থাকে। উদ্দীপকে ক-ব্যাংকটি জনগণের কল্যাণের উদ্দেশ্যে কাজ করে। প্রয়োজনমাফিক মুদ্রা ছাপানো এর যথাযথ মূল্যমান সংরক্ষণ, মুদ্রা বাজার নিয়ন্ত্রণে ভূমিকা রাখে। একমাত্র কেন্দ্রীয় ব্যাংক সরকারের পক্ষে নোট ও মুদ্রা ইস্যু এবং মুদ্রাবাজার নিয়ন্ত্রণ করে। পাশাপাশি ঋণের পরিমাণ কাম্য স্তরে রাখার জন্য বিভিন্ন কৌশল ব্যবহার করে। এসব কৌশল হলো ব্যাংক হার নীতি, খোলাবাজার নীতি, জমার হার পরিবর্তন নীতি, ঋণ বরাদ্দকরণ নীতি ইত্যাদি। এছাড়া কেন্দ্রীয় ব্যাংক ঋণ নিয়ন্ত্রণের মাধ্যমে দেশের দ্রব্যমূল্য স্থিতিশীল রাখতে সহায়তা করে। তাই বলা যায়, উদ্দীপকে ক- ব্যাংকটি কাজের বিচারে একটি কেন্দ্রীয় ব্যাংক।"
        },
        {
          "label": "ঘ",
          "question": "উদ্দীপকের খ-ব্যাংকটিকে অত্যন্ত সতর্কতার সাথে ক-ব্যাংকের নিয়মনীতি মেনে ব্যাংকিং কার্যক্রম করতে হবে-বক্তব্যের যৌক্তিকতা বিশ্লেষণ করো।",
          "explanation": "উদ্দীপকের খ নামক বাণিজ্যিক ব্যাংকটিকে অত্যন্ত সতর্কতার সাথে ক নামক কেন্দ্রীয় ব্যাংকের নিয়মনীতি মেনে ব্যাংকিং কার্যক্রম করতে হবে- যা যৌক্তিক। তালিকাভুক্ত বাণিজ্যিক ব্যাংক কেন্দ্রীয় ব্যাংকের শর্ত ও নিয়মনীতি মেনে চলার প্রতিশ্রুতি প্রদান করে। এটি প্রয়োজনে কেন্দ্রীয় ব্যাংক থেকে বিভিন্ন সেবা ও ঋণ নেয়। বাণিজ্যিক ব্যাংকের পথপ্রদর্শক ও অভিভাবক হলো কেন্দ্রীয় ব্যাংক। বাণিজ্যিক ব্যাংকগুলোর আর্থিক সংকটের সময় কেন্দ্রীয় ব্যাংক ঋণের শেষ আশ্রয়স্থল হিসেবে কাজ করে। উদ্দীপকে ক ব্যাংকটি জনগণের কল্যাণের উদ্দেশ্যে কাজ করে। প্রয়োজনমাফিক মুদ্রা ছাপানো, এর যথাযথ মূল্যমান সংরক্ষণ, মুদ্রাবাজার নিয়ন্ত্রণে ভূমিকা রাখে। অন্যদিকে, খ-ব্যাংকটি মুনাফা অর্জনের উদ্দেশ্যে যাবতীয় ব্যাংকিং কার্যক্রম পরিচালনা করে। 'এটি 'ক' ব্যাংাকের যাবতীয় নির্দেশনা মেনে চলে। এখানে 'ক' হলো কেন্দ্রীয় ব্যাংক। আর 'খ' ব্যাংকটি হলো বাণিজ্যিক ব্যাংক। তালিকাভুক্ত সদস্য হিসেবে 'খ' ব্যাংককে 'ক' ব্যাংকের আদেশ নির্দেশ মেনে চলতে হয়। অন্যথায় 'খ' ব্যাংকের আন্তঃব্যাংকিং লেনদেন নিষ্পত্তিতে অস্বীকৃতি জানাতে পারে। সাধারণত 'ক' ব্যাংকের কাছে জমাকৃত অর্থ থেকে ব্যাংকগুলোর হিসাব ডেবিট-ক্রেডিট করে নিকাশ ঘরের কাজ করা হয়। 'ক' ব্যাংক অর্থবাজার, অর্থনীতি ও সংশ্লিষ্ট বিভিন্ন বিষয়ে 'খ' ব্যাংককে তথ্য সরবরাহ করে। এছাড়া প্রয়োজনীয় আইনগত সুযোগ-সুবিধা ও দিয়ে থাকে। 'ক' ব্যাংকের নিয়মনীতি মেনে না চললে এসব সুবিধা স্থগিত করার অধিকার রাখে। তাই বলা যায়, 'খ' ব্যাংকটিকে অত্যন্ত সতর্কতার সাথে 'ক' ব্যাংকের নিয়ম-নীতি মেনে ব্যাংকিং কার্যক্রম করতে হবে যা যৌক্তিক।"
        }
      ]
    },
    {
      "number": "3",
      "uddipok": "জনাব সাইফুল তার পাওনাদার রুহুল আমিনকে ০১.০১.২০২৪ ইং তারিখে ১,০০,০০০ টাকার একটি চেক প্রদান করেন এবং চেকের আড়াআড়ি কোণে 'অ্যান্ড কোং' শব্দদ্বয় লিখে দেন। জনাব রুহুল ০১.০৯.২০২৪ ইং তারিখে চেকটি সংশ্লিষ্ট ব্যাংকের শাখায় উপস্থাপন করলে ব্যাংক উত্ত চেকের অর্থ পরিশোধে অপারগতা প্রকাশ করে।",
      "tag": "RB 25",
      "sub_questions": [
        {
          "label": "ক",
          "question": "বাহক চেক কী?",
          "explanation": "যে চেকের অর্থ যেকোনো ব্যক্তি বা বাহক ব্যাংক থেকে সংগ্রহ করতে পারে তাকে বাহক চেক বলে।"
        },
        {
          "label": "খ",
          "question": "ফাঁকা চেক বলতে কী বোঝায়?",
          "explanation": "যে চেক যথাযথভাবে পূরণ করা হলেও টাকার অঙ্কের ঘর ফাঁকা থাকে, সেটিকে ফাঁকা চেক বলা হয়। এ চেকে প্রাপক টাকার অঙ্ক লিখে ব্যাংকে উপস্থাপন করে। যার মাধ্যমে প্রাপক তার প্রয়োজন অনুযায়ী টাকা উত্তোলন করতে পারে। সাধারণত বিশ্বস্ত ও আপনজনদের এ ধরনের চেক দেওয়া হয়।"
        },
        {
          "label": "গ",
          "question": "উদ্দীপকে জনাব রুহুল কোন ধরনের দাগকাটা চেক পেয়েছিলেন? ব্যাখ্যা করো।",
          "explanation": "উদ্দীপকে জনাব রুহুল সাধারণ 'দাগকাটা চেক পেয়েছিলেন। সাধারণ দাগকাটা চেকের ওপরে বাম কোণায় আড়াআড়ি দুটি সমান্তরাল রেখা থাকে। সমান্তরাল রেখার মাঝে কোনো ব্যাংকের নাম কিংবা নির্দিষ্ট শাখা উল্লেখ থাকে না। তবে সমান্তরাল রেখার মাঝে 'অ্যান্ড কোং', 'প্রাপকের হিসাব', 'হিসাবে প্রদেয়', 'হস্তান্তরযোগ্য নয়' ইত্যাদি লেখা থাকতে পারে। প্রাপক তার ব্যাংক হিসাবে জমা দিয়ে উক্ত চেকের টাকা উত্তোলন করে। উদ্দীপকে জনাব সাইফুলের পাওনাদার রুহুল আমিন। রুহুল আমিনকে জনাব সাইফুল ০১-০১-২০২৪ ইং তারিখে ১,০০,০০০ টাকার একটি চেক প্রদান করেন। উক্ত চেকের বামপাশে ওপরের দিকে আড়াআড়ি কোণে 'অ্যান্ড কোং' শব্দদ্বয় লিখে দেন। জনাব রুহুল আমিন মূলত দাগকাটা চেক পেয়েছেন। চেকটির আড়াআড়ি কোণায় 'অ্যান্ড কোং' শব্দদ্বয় লেখা ছিল। এ বৈশিষ্ট্য সাধারণ দাগকাটা চেকের বৈশিষ্ট্যের সাথে মিলে যায়। এক্ষেত্রে রুহুল আমিন তার ব্যাংক হিসাবে চেকটি জমা দিয়ে টাকা উত্তোলন করতে পারবেন। তাই বলা যায়, উদ্দীপকে জনাব রুহুল আমিন সাধারণ দাগকাটা চেক পেয়েছেন।"
        },
        {
          "label": "ঘ",
          "question": "উদ্দীপকে বর্ণিত চেকটি কোন কারণে অর্থ পরিশোধে অপারগতা প্রকাশ করে বলে তুমি মনে করো? তা বিশ্লেষণ করো।",
          "explanation": "উদ্দীপকে বর্ণিত চেকটি বাসি চেক হওয়ায়' ব্যাংক চেকের অর্থ পরিশোধে অপারগতা প্রকাশ করে। চেক প্রস্তুত তারিখের পর আইনানুগ নির্দিষ্ট সময়ের মধ্যে ভাঙানো না হলে উত্ত চেককে বাসি চেক বলা হয়। চেক প্রস্তুতের পর নির্দিষ্ট সময়ের মধ্যে চেকটি ব্যাংকে উপস্থাপন করতে হয়। সাধারণত চেকের বৈধ মেয়াদকাল ৬ মাস বা ১৮০ দিন পর্যন্ত হয়। উক্ত সময়ের পরে ব্যাংক চেকের অর্থ প্রদান করে না। উদ্দীপকে জনাব সাইফুল পাওনাদার রুহুল আমিনকে ১,০০,০০০ টাকার 'একটি চেক প্রদান করেন। চেকটি ০১-০১-২০২৪ তারিখে ইস্যু করা হয়। পরবর্তীতে জনাব রুহুল আমিন উক্ত চেকটি ০১-০৯-২০২৪ তারিখে ব্যাংকে উপস্থাপন করেন। তবে ব্যাংক উক্ত চেকের অর্থ পরিশোধে অপারগতা প্রকাশ করে। চেকে উল্লিখিত তারিখের পর ৬ মাস বা ১৮০ দিন অতিক্রান্ত হলে চেক বাসি হয়ে যায়। এক্ষেত্রে ব্যাংক উক্ত চেকের টাকা দিতে অপারগতা জানায়। অর্থাৎ, চেকটি প্রত্যাখ্যাত হয়। জনাব রুহুল আমিন তার চেকটি ৬ মাস বা ১৮০ দিন অতিক্রান্ত হওয়ার পর ব্যাংকে উপস্থাপন করেছেন। তাই বলা যায়, জনাব রুহুল আমিনের চেকটি বাসি চেক হওয়ায় ব্যাংক চেকের অর্থ 'পরিশোধে অপারগতা জানায়।"
        }
      ]
    },
    {
      "number": "4",
      "uddipok": "জনাব তরিকুল একটা বিশেষ ধরনের কার্ড ব্যবহার করেন যেটা দিয়ে তিনি নগদ অর্থ উত্তোলন করতে পারেন কিন্তু হিসাবের অতিরিক্ত অর্থ উত্তোলন করতে পারেন না। অপরদিকে, জনাব মিরাজ যে বিশেষ ধরনের কার্ড ব্যবহার করেন সেটি দিয়ে নগদ অর্থ উত্তোলন, কেনাকাটা করতে পারেন। এমনকি হিসাবে পর্যাপ্ত অর্থ না থাকলেও প্রয়োজন মাফিক জমাতিরিক্ত ঋণ নিতে পারেন।",
      "tag": "RB 25",
      "sub_questions": [
        {
          "label": "ক",
          "question": "অনলাইন ব্যাংকিং কী?",
          "explanation": "অনলাইন ব্যাংকিং হলো কোনো একক ব্যাংকের একাধিক শাখা বা একাধিক ব্যাংকের বিভিন্ন শাখার মধ্যে কম্পিউটার প্রযুক্তিনির্ভর একটি নেটওয়ার্ক ব্যবস্থা।"
        },
        {
          "label": "খ",
          "question": "ব্যাংকিং-এর ক্ষেত্রে ২৪/৭ দ্বারা কী বোঝায়?",
          "explanation": "ব্যাংকিং-এর ক্ষেত্রে ২৪/৭ দ্বারা বোঝায়, দিনে ২৪ ঘণ্টা এবং সপ্তাহে ৭ দিন নিরবচ্ছিন্ন সেবা প্রদান। এর অর্থ হলো গ্রাহক যেকোনো সময় ব্যাংকিং সেবা নিতে পারবে, যেমন: টাকা উত্তোলন ও জমা, অনলাইন ট্রান্সফার বা বিল পরিশোধ। ই-ব্যাংকিং, এটিএম, মোবইল ব্যাংকিং ইত্যাদির মাধ্যমে এই সেবা গ্রহণ সম্ভব হয়। এতে গ্রাহকদের সময়ের সীমাবদ্ধতা দূর হয়। জরুরি লেনদেন যেকোনো সময়ে করাযায়। এটি গ্রাহক সন্তুষ্টি ও সুবিধা বৃদ্ধিতে ব্যাপক ভূমিকা রাখে।"
        },
        {
          "label": "গ",
          "question": "উদ্দীপকে উল্লিখিত জনাব তরিকুলের ব্যবহুত কার্ডটির নাম কী? ব্যাখ্যা করো।",
          "explanation": "উদ্দীপকে উল্লিখিত জনাব তরিকুলের ব্যবহৃত কার্ডটির নাম ডেবিট কার্ড। এটি ইলেকট্রনিক ব্যাংকিং-এর অন্যতম একটি সেবা। গ্রাহকের হিসাবে ডেবিট জের থাকলেই কেবল এ কার্ড ব্যহার করা যায়। এর মাধ্যমে অর্থ উত্তোলন, অর্থ স্থানান্তর ও অন্যান্য ব্যাংকিং সুবিধা পাওয়া যায়। এ কার্ড ব্যবহারের জন্য ব্যাংক হিসাব থাকা জরুরি। জনাব তরিকুল একটি বিশেষ ধরনের কার্ড ব্যবহার করেন। এটি দিয়ে তিনি নগদ অর্থ উত্তোলন করতে পারেন, কিন্তু হিসাবের অতিরিক্ত অর্থ উত্তোলন করতে পারেন না। সাধারণত ডেবিট কার্ডের ক্ষেত্রে ব্যাংকে হিসাব খুলতে হয়। ব্যাংক এক্ষেত্রে চেক বইয়ের পাশাপাশি ডেবিট কার্ড প্রদান করে। গ্রাহক তার হিসাবে জমাকৃত অর্থের অতিরিক্ত অর্থ উত্তোলন করতে পারে না। তাই বলা যায়,বৈশিষ্ট্যগত দিক বিবেচনায় উদ্দীপকের জনাব তরিকুল ডেবিট কার্ড ব্যবহার করেন।"
        },
        {
          "label": "ঘ",
          "question": "উদ্দীপকের কার্ড দুটির মধ্যে কোনটি উত্তম? তোমার উত্তরের সপক্ষে যুক্তি দাও।",
          "explanation": "উদ্দীপকে জনাব তরিকুলের ব্যবহৃত ডেবিট কার্ডের তুলনায় জনাব মিরাজের ব্যবহৃত ক্রেডিট কার্ড উত্তম। ক্রেডিট কার্ডের মাধ্যমে গ্রাহক টাকা উত্তোলন, কেনা কাটা ও অন্যান্য ব্যাংকিং লেনদেন করতে পারে। এ কার্ডে গ্রাহকের হিসাবে পর্যাপ্ত অর্থ না থাকলেও ব্যবহার করা যায়। কারণ, এ কার্ডের বিপরীতে ব্যাংক একটি নির্দিষ্ট সীমা পর্যন্ত ঋণ সুবিধা দেয়। উদ্দীপকের জনাব তরিকুল একটি বিশেষ ধরনের কার্ড ব্যবহার করেন। এটি দিয়ে তিনি নগদ অর্থ উত্তোলন করতে পারেন। কিন্তু হিসাবের অতিরিক্ত অর্থ উত্তোলন করতে পারেন না। অপরদিকে, জনাব মিরাজ যে বিশেষ ধরনের কার্ড ব্যবহার করেন, সেটি দিয়ে নগদ অর্থ উত্তোলন ও কেনাকাটা করতে পারেন। এমনকি হিসাবে পর্যাপ্ত অর্থ না থাকলেও প্রয়োজনমাফিক অতিরিক্ত ঋণ নিতে পারেন। অর্থাৎ, জনাব তরিকুল ডেবিট কার্ড এবং জনাব মিরাজ ক্রেডিট কার্ড ব্যবহার করেন। ডেবিট কার্ড ও ক্রেডিট কার্ড উভয়ই মূল্য পরিশোধে নগদ টাকা বা চেকের বিকল্প হিসেবে ব্যবহার করা যায়। তবে ক্রেডিট কার্ডের মাধ্যমে বাকিতে পণ্য কেনা যায়। ফলে গ্রাহক তার প্রয়োজন অনুযায়ী যখন তখন পণ্য কেনাকাটা করতে পারেন। আন্তর্জাতিকভাবে স্বীকৃত হওয়ায় এর গ্রহণযোগ্যতা তুলনামূলকভাবে বেশি। পরবর্তীতে গ্রাহক এ ঋণের অর্থ নগদে বা মাসিক কিস্তিতে পরিশোধ করার সুযোগ পায়। তাই বলা যায়, উদ্দীপকের জনাব তরিকুলের ব্যবহার করা কার্ডের তুলনায় জনাব মিরাজের ব্যবহৃত কার্ডটি উত্তম।"
        }
      ]
    },
    {
      "number": "5",
      "uddipok": "A ব্যাংকটি কেন্দ্রীয় ব্যাংকের যাবতীয় নিয়মকানুন মেনে চলার অঙ্গীকার করে কেন্দ্রীয় ব্যাংকের সাথে চুক্তিবদ্ধ। অন্যদিকে, B ব্যাংকটি কেন্দ্রীয় ব্যাংকের প্রায় সব নিয়মকানুন মেনে চললেও আনুষ্ঠানিকভাবে প্রতিশ্রুতিবদ্ধ নয়। প্রতিকূল অর্থনৈতিক পরিবেশে উভয় ব্যাংক অর্থনৈতিক বিপর্যয়ের মুখে পড়লে A ব্যাংক কেন্দ্রীয় ব্যাংকের সর্বোচ্চ সহায়তা পেলেও B ব্যাংক তেমনটা পায়নি।",
      "tag": "RB 25",
      "sub_questions": [
        {
          "label": "ক",
          "question": "ব্যাংক হার নীতি কী?",
          "explanation": "ব্যাংক হার কমিয়ে-বাড়িয়ে কেন্দ্রীয় ব্যাংকের ঋণ নিয়ন্ত্রণের কৌশলকে ব্যাংক হার নীতি বলে।"
        },
        {
          "label": "খ",
          "question": "কেন্দ্রীয় ব্যাংককে ঋণের শেষ আশ্রয়স্থল বলা হয় কেন?",
          "explanation": "কেন্দ্রীয় ব্যাংককে ঋণের শেষ আশ্রয়স্থল বলা হয় তালিকাভুক্ত ব্যাংকসমূহ যেকোনো কারণেই তারল্য সংকটে বা আর্থিক সংকটে পড়তে পারে। এসময় ব্যাংকগুলো অন্য কোনো উৎস থেকে অর্থ সংগ্রহে ব্যর্থ হলে কেন্দ্রীয় ব্যাংক ঋণ সরবরাহে এগিয়ে আসে। এক্ষেত্রে এই ব্যাংক ঋণদানের শেষ আশ্রয়স্থল হিসেবে কাজ করে। এছাড়াও ব্যাংক বাণিজ্যিক হুন্ডি, প্রতিজ্ঞাপত্র ইত্যাদি পুনঃবাট্টা করে ঋণ দেয়।"
        },
        {
          "label": "গ",
          "question": "উদ্দীপকের A ব্যাংক কোন ধরনের ব্যাংক? ব্যাখ্যা করো।",
          "explanation": "উদ্দীপকে উল্লিখিত Aব্যাংক হলো তালিকাভুক্ত বাণিজ্যিকব্যাংক। এ ব্যাংক জনগণের কাছ থেকে আমানত সংগ্রহ ও ঋণদান করে থাকে আমানতের -প্রদত্ত সুদ ও ঋণের প্রাপ্ত সুদের পার্থক্যই এ ব্যাংকের মুনাফা। আর তালিকাভুক্ত বাণিজ্যিক ব্যাংকগুলো কেন্দ্রীয় ব্যাংকের আদেশ-নির্দেশ মেনে চলার শর্তে এর সদস্যপদ লাভ করে। এ ব্যাংকগুলো কেন্দ্রীয় ব্যাংকের প্রত্যক্ষ তত্ত্বাবধানে পরিচালিত হয়। উদ্দীপকে A ব্যাংক একটি তালিকাভুক্ত ব্যাংক। এটি কেন্দ্রীয় ব্যাংকের যাবতীয় নিয়মকানুন মেনে চলার অঙ্গীকার করে কেন্দ্রীয় ব্যাংকের সাথে চুক্তিবদ্ধ তালিকাভুক্ত বাণিজ্যিক ব্যাংক কেন্দ্রীয় ব্যাংকের বিধি-বিধান মেনে চলে। কেন্দ্রীয় ব্যাংকের বিধান অনুযায়ী নগদ জমা-সংরক্ষণ, ঋণনীতি বাস্তবায়নে সহায়তা ও আর্থিক বিবরণীর তথ্য প্রকাশ করে। আবার, এ ব্যাংকগুলো কেন্দ্রীয় ব্যাংক থেকে নানামুখী সুবিধাও পেয়ে থাকে। তাই বলা যায়, উদ্দীপকের উল্লিখিত A ব্যাংকটি হলো তালিকাভুক্ত বাণিজ্যিক ব্যাংক।"
        },
        {
          "label": "ঘ",
          "question": "“উদ্দীপকের B ব্যাংকটির বর্তমান ও ভবিষ্যৎ বিপর্যয় রোধে কেন্দ্রীয় ব্যাংকের তালিকাভুক্ত হওয়া অপরিহার্য\" বক্তব্যটির মূল্যায়ন করো।",
          "explanation": "উদ্দীপকের B ব্যাংকটির বর্তমান ও ভবিষ্যৎ বিপর্যয় রোধে কেন্দ্রীয় ব্যাংকের তালিকাভুক্ত হওয়া অপরিহার্য। তালিকাভুক্ত ব্যাংকগুলো কেন্দ্রীয় ব্যাংকের শর্ত ও নিয়ম-নীতি মেনে চলার প্রতিশ্রুতি প্রদান করে। একটি সুসংগঠিত ও শক্তিশালী ব্যাংকিং ব্যবস্থা গড়ে তোলার জন্য কেন্দ্রীয় ব্যাংক তার সদস্য' ব্যাংকগুলোর কাজ নিয়ন্ত্রণ ও পরিচালনা করে। তালিকাভুক্তির মাধ্যমে একটি ব্যাংক বিশেষ মর্যাদা লাভ করে থাকে। উদ্দীপকে A ব্যাংকটি কেন্দ্রীয় ব্যাংকের যাবতীয় নিয়ম কানুন মেনে চলার অঙ্গীকার করে কেন্দ্রীয় ব্যাংকের সাথে চুক্তিবদ্ধ। অন্যদিকে, B ব্যাংকটিও কেন্দ্রীয় ব্যাংকের প্রায় সব নিয়মকানুন মেনে চলে। কিন্তু এটি আনুষ্ঠানিকভাবে প্রতিশ্রুতিবদ্ধ নয়। প্রতিকূল অর্থনৈতিক পরিবেশে উভয় ব্যাংক অর্থনৈতিক বিপর্যয়ের 'সম্মুখীন হয়। A ব্যাংক কেন্দ্রীয় সর্বোচ্চ সহায়তা পেলেও B ব্যাংক তেমনটা পায়নি। অর্থাৎ, A ব্যাংক তালিকাভুক্ত ব্যাংক এবং B ব্যাংক তালিকাভুক্ত ব্যাংক নয়। B ব্যাংকটি যদি তালিকাভুক্ত হয় তবে প্রয়োজনে কেন্দ্রীয় ব্যাংক থেকে ঋণ ও বিভিন্ন সেবা পাবে। কেন্দ্রীয় ব্যাংক এক্ষেত্রে ঋণের শেষ আশ্রয়স্থল হিসেবে কাজ করবে। অন্য উৎস থেকে তহবিল সংগ্রহে ব্যর্থ হলে B ব্যাংক কেন্দ্রীয় ব্যাংকের কাছ থেকে তা সংগ্রহ করতে পারবে। দেশ-বিদেশের অর্থবাজার, অর্থনীতি ও সংশ্লিষ্ট বিষয়ে বিভিন্ন তথ্য পাবে। এছাড়া নিকাশ ঘরের সুবিধাও গ্রহণ করতে সক্ষম হবে। তাই বলা যায়, উদ্দীপকের B ব্যাংকটির বর্তমান ও ভবিষ্যৎ বিপর্যয় রোধে এবং অন্যান্য সুবিধা পেতে কেন্দ্রীয় ব্যাংকের তালিকাভুক্ত হওয়া অপরিহার্য।"
        }
      ]
    },
    {
      "number": "6",
      "uddipok": "জনাব রায়হান নিজের ব্যাংক হিসাব থেকে ১,০০,০০০ টাকা উত্তোলনের জন্য অথবা \"আদেশ অনুসারে\" কথাটি লিখে ব্যাংকের ক্যাশ শাখায় জমা দিলে উক্ত ব্যাংক কর্তৃক চেকটি অমর্যাদা হয়। উক্ত হিসাবে পর্যাপ্ত পরিমাণে অর্থ জমা ছিল এবং যথাযথভাবে চেক লিখে জমা দেন বলে রায়হান সাহেব দাবি করেন। কিন্তু ব্যাংক থেকে জানানো হয় চেকের কথায়, ও অঙ্কে লেখার মাঝে গড়মিল আছে।",
      "tag": "RB 25",
      "sub_questions": [
        {
          "label": "ক",
          "question": "ব্যাংক হিসাব কী?",
          "explanation": "গ্রাহকের নামে হিসাব খুলে ব্যাংক গ্রাহককে অর্থ লেনদেন ও ব্যাংকিং সেবা পাওয়ার যে সুযোগ দেয় তাকে ব্যাংক হিসাব বলে।"
        },
        {
          "label": "খ",
          "question": "চেকের দাগকাটার উদ্দেশ্য কী ব্যাখ্যা করো।",
          "explanation": "চেকের প্রাপককে তার অর্থ প্রাপ্তির নিশ্চয়তা দেওয়ার জন্য চেকে দাগকাটা হয়। বাহক বা হুকুম চেকের বামকোণে দু'টি সমান্তরাল রেখা এঁকে যে চেক তৈরি করা হয় তাকে দাগকাটা চেক বলে। সমান্তরাল রেখার মাঝে 'A/C Payee', হস্তান্তরযোগ্য নয়, প্রাপকের হিসাব ইত্যাদি লেখা থাকতে পারে। অন্যান্য চেকের তুলনায় দাগকাটা চেক বেশি নিরাপদ। কারণ এ চেকের মাধ্যমে প্রাপকের ব্যাংক হিসাব ছাড়া কেউ অর্থ আদায় করতে পারে না। যেটি অর্থ প্রাপ্তির নিশ্চয়তা দেয়।"
        },
        {
          "label": "গ",
          "question": "উদ্দীপকে জনাব রায়হান টাকা উত্তোলনের জন্য কোন ধরনের চেক ব্যবহার করেছেন? ব্যাখ্যা করো।",
          "explanation": "জনাব রায়হান টাকা উত্তোলনের জন্য হুকুম চেক ব্যবহার করেছেন। এ চেকে প্রাপকের নামের পরে অথবা 'আদেশ অনুসারে' কথাটি লেখা থাকে। এ চেকে অবশ্যই প্রাপকের নাম উল্লেখ থাকে। ব্যাংক এ চেকের অর্থ প্রাপককে বা তার আদেশানুসারে অন্য কাউকে পরিশোধ করে। এক্ষেত্রে ব্যাংক প্রাপক বা অনুমোদন বলে প্রাপকের সত্যতা যাচাই করে। জনাব রায়হান নিজের ব্যাংক হিসাব থেকে ১,০০,০০০ টাকা উত্তোলনের জন্য ব্যাংকের ক্যাশ শাখায় জমা দিলেন। উক্ত চেকে 'অথবা আদেশ অনুসারে' কথাটি লেখা ছিল। সাধারণত হুকুম চেকে প্রাপকের নামের শেষে অথবা আদেশ অনুসারে কথাটি লেখা থাকে। এক্ষেত্রে ব্যাংক এ চেকের অর্থ জনাব রায়হান বা তার অনুমতিক্রমে অন্য কাউকে পরিশোধ করবে। চেকের অর্থ যেই উত্তোলন করুক, তার পরিচয়ের সত্যতা দাখিল করতে হবে। তাই বলা যায়, জনাব রায়হান টাকা উত্তোলনের জন্য হুকুম চেক ব্যবহার করেছেন।"
        },
        {
          "label": "ঘ",
          "question": "উদ্দীপকের ব্যাংক বর্ণিত কারণ ছাড়াও আর কী কী কারণে চেকের অমর্যাদা হয় তা ব্যাখ্যা করো।",
          "explanation": "আদেষ্টা কর্তৃক এক বা একাধিক ন্যায়সংগত ভুলের কারণে চেকের অমর্যাদা হয়। যুক্তিসংগত কারণে ব্যাংক চেকের অর্থ পরিশোধ না করলে তাকে চেকের অমর্যাদা বলে। আমানতকারী কর্তৃক যথাযথভাবে উপস্থিত চেকের অর্থ ব্যাংক পরিশোধ করতে বাধ্য। তবে চেক অসম্পূর্ণ থাকলে বা অন্য কোনো ন্যায়সংগত কারণে ব্যাংক চেকের অর্থ পরিশোধে অপারগতা জানায়। ব্যাংক অমর্যাদাকৃত চেকটি গ্রাহককে কারণ উল্লেখ পূর্বক একটি ফর্মসহ ফেরত দেয়। উদ্দীপকে জনাব রায়হান তার ব্যাংক হিসাব থেকে অর্থ উত্তোলনের জন্য ব্যাংকের ক্যাশ শাখায় জমা দেন। উক্ত চেকটি ব্যাংক কর্তৃক অমর্যাদা হয়। রায়হানের মতে, তার ব্যাংক হিসাবে পর্যাপ্ত পরিমাণ অর্থ জমা ছিল। তিনি যথাযথভাবে চেক লিখে জমা দেন। কিন্তু ব্যাংক থেকে জানানো হয় চেকের কথায় ও অঙ্কে লেখার মাঝে গড়মিল আছে। চেকে আদেষ্টার স্বাক্ষর না থাকলে কিংবা স্বাক্ষর অস্পষ্ট হলে চেকের অমর্যাদা হয়। হুকুম চেকের ক্ষেত্রে প্রাপকের নাম না থাকলে ব্যাংক উক্ত চেকের অর্থ পরিশোধ করে না। বাসি চেক ব্যাংকে উপস্থাপন করলে চেকের অর্থ পরিশোধে ব্যাংক অপারগতা জানায়। চেকের মধ্যে হিসাব নম্বর, তারিখ উল্লেখ না থাকলে ব্যাংক চেকটি ফেরত দেয়। ছেঁড়া চেক, অস্পষ্ট অনুমোদিত চেক ব্যাংক কর্তৃক প্রত্যাখ্যাত হয়। এছাড়া, গ্রাহকের চেক হারানো বিজ্ঞপ্তি, নিষেধাজ্ঞামূলক বিজ্ঞপ্তি, দেওলিয়াত্বের নোটিস, আদেষ্টার মস্তিষ্ক বিকৃতির নোটিস পেলে ব্যাংক চেকের অমর্যাদা করতে পারে।"
        }
      ]
    },
    {
      "number": "7",
      "uddipok": "'BC' ব্যাংক অধিক মুনাফার আশায় আবাসন খাতে মাত্রাতিরিক্ত ঋণ দেয়। নানান অর্থনৈতিক কারণেসম্ভাবনাময় খাতটি খারাপ করায় অনেক ঋণগ্রহীতা ঋণখেলাপি হয়ে পড়েন। ব্যাংকটি মুনাফা থেকে প্রভিশন রাখার মাধ্যমে সমস্যাটি সমাধান করতে যেয়ে সম্পদ থেকে প্রকৃত দায়ের পরিমাণ বেশি হয়ে যায়। কেন্দ্রীয় ব্যাংক তাই ব্যাংকটিকে সংগৃহীত আমানতের পরিবর্তে নিজস্ব মূলধন বৃদ্ধির নির্দেশনা দিয়েছে।",
      "tag": "RB 25",
      "sub_questions": [
        {
          "label": "ক",
          "question": "ব্যাংক জমার হার কী?",
          "explanation": "তালিকাভুক্ত বাণিজ্যিক ব্যাংকগুলো যে হারে একটি নির্দিষ্ট পরিমাণ অর্থ কেন্দ্রীয় ব্যাংকে জমা রাখে তাই ব্যাংক জমার হার।"
        },
        {
          "label": "খ",
          "question": "নিকাশ ঘর বলতে কী বোঝায়?",
          "explanation": "বাণিজ্যিক ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির স্থান হলো নিকাশ ঘর। প্রতি কার্যদিবসে একটি নির্দিষ্ট সময়ে নিকাশ ঘরের সদস্যদের নিয়ে বৈঠক হয় এবং কেন্দ্রীয় ব্যাংকের প্রতিনিধি এতে সভাপতিত্ব করেন। সদস্য ব্যাংকগুলো বিভিন্ন ব্যাংকের মাধ্যমে প্রাপ্ত চেক, বিল, ড্রাফট প্রভৃতির সমন্বয়ে মোট দেনা- পাওনার বিবরণী তৈরি করে। যেসব ব্যাংকের কাছে টাকা পাওনা আছে সেসব ব্যাংকের কাছে দাবি সংবলিত রিপোর্টটি উপস্থাপন করা হয়। ফলে খুব সহজেই একটি ব্যাংক তার দেনা-পাওনার হিসাব তৈরি করতে পারে। বাংলাদেশের নিকাশ ঘর দু'ধরনের পদ্ধতিতে কাজ করে। একটি হলো আন্তঃশাখা নিকাশ ঘর পদ্ধতি, অপরটি আন্তঃব্যাংক নিকাশ ঘর পদ্ধতি।"
        },
        {
          "label": "গ",
          "question": "উদ্দীপকে উল্লিখিত ব্যাংকটি কাজের দিকদিয়ে কোন ধরনের ব্যাংক? ব্যাখ্যা করো।",
          "explanation": "উদ্দীপকে উল্লিখিত ব্যাংকটি কাজের দিক দিয়ে গৃহসংস্থান ব্যাংক। গৃহসংস্থান ব্যাংক একটি বিশেষায়িত ব্যাংক। সাধারণত শহর এলাকায় প্রকট আবাসন সমস্যা পরিলক্ষিত হয়। এটি দূর করার জন্য প্রতিষ্ঠিত বিশেষায়িত ব্যাংকিং প্রতিষ্ঠানকে গৃহসংস্থান ব্যাংক বলে। আমাদের দেশে বাংলাদেশ হাউজ বিল্ডিং ফাইন্যান্স কর্পোরেশন এ ধরনের প্রতিষ্ঠান। উদ্দীপকে 'BC' ব্যাংক অধিক মুনাফার আশায় আবাসন খাতে অতিরিক্ত ঋণ দেয়। নানান অর্থনৈতিক কারণে সম্ভাবনাময় খাতটি খারাপ করে। এতে অনেক ঋণগ্রহীতা ঋণখেলাপি হয়ে পড়েন। গৃহসংস্থান ব্যাংক গৃহায়ন সমস্যার সমাধানে জনসাধারণকে গৃহায়ন ব্যবস্থার উন্নয়নে আর্থিক সহযোগিতা প্রদান করে থাকে। বাড়ি নির্মাণ, সংস্কার, ফ্ল্যাট ক্রয় ইত্যাদি খাতে এ ধরনের ব্যাংক দীর্ঘমেয়াদি ঋণ দেয়। মাসিক কিস্তিতে উক্ত অর্থ আদায় করে। তাই বলা যায়, উদ্দীপকে উল্লিখিত ব্যাংকটি গৃহসংস্থান ব্যাংক।"
        },
        {
          "label": "ঘ",
          "question": "\"আমানত বৃদ্ধির পরিবর্তে নিজস্ব মূলধন বৃদ্ধি\" ব্যাংকটির সমস্যা সমাধানে অধিক কার্যকর হবে। উদ্দীপকের কেন্দ্রীয় ব্যাংকের এই নির্দেশনার যথার্থতা মূল্যায়ন করো।",
          "explanation": "'আমানত বৃদ্ধির পরিবর্তে নিজস্ব মূলধন বৃদ্ধি' ব্যাংকটির সমস্যা সমাধানে অধিক কার্যকর হবে\"- উক্তিটি যথার্থ। আমানত হলো ঋণসদৃশ দায়। এটি সুদসহ ফেরত দিতে হয়। নিজস্ব মূলধন মালিকদের বিনিয়োগ হওয়ায় ফেরত দেওয়ার বাধ্যবাধকতা নেই। ফলে দায় মেটানোর চাপ কম থাকে। উদ্দীপকে 'BC! ব্যাংক অধিক মুনাফার আশায় আবাসন খাতে মাত্রাতিরিক্ত ঋণ দেয়। নানান অর্থনৈতিক কারণে সম্ভাবনাময় খাতটি খারাপ করে। এতে অনেক ঋণগ্রহীতা ঋণখেলাপি হয়ে পড়েন। মুনাফা থেকে প্রভিশন রাখার মাধ্যমে সমস্যাটি সমাধান করতে যায়। কিন্তু তাতে সম্পদ থেকে প্রকৃত দায়ের পরিমাণ বেশি হয়ে যায়। কেন্দ্রীয় ব্যাংক তাই ব্যাংকটিকে সংগৃহীত আমানতের পরিবর্তে নিজস্ব বৃদ্ধির নির্দেশনা দিয়েছে। 'BC' ব্যাংক আমানত বাড়ালে যে সুদ দিতে হবে তা ব্যয়ের চাপ বাড়ায়। মূলধন বৃদ্ধি করলে ব্যাংকটির সুদ ব্যয় হবে না। তাই লাভের অংশ বেশি রাখতে পারবে। 'BC' ব্যাংকের উচ্চ মূলধন অনুপাত ব্যাংকের আর্থিক সচ্ছলতা বাড়াবে। এটি আমানতকারীদের আস্থাও বাড়াবে। অর্থনৈতিক মন্দা বা আমানত প্রত্যাহারের সময় নিজস্ব মূলধন থাকলে ব্যাংকটি দ্রুত ক্ষতি সামাল দিতে পারে। এটি ব্যাংকটিকে অধিক দায় সমস্যা সমাধানে সহায়তা করবে। তাই বলা যায়, আমানত বৃদ্ধির পরিবর্তে নিজস্ব মূলধন বৃদ্ধি কেন্দ্রীয় ব্যাংকের এই নির্দেশনাটি যথার্থ।"
        }
      ]
    },
    {
      "number": "8",
      "uddipok": "সাভারে একটি গার্মেন্টস কারখানায় অগ্নিকাণ্ডের ফলে আশপাশে অবস্থিত কারখানার শ্রমিকদের মাঝে দুশ্চিন্তা ও উদ্বেগ ছড়িয়ে পড়ে। ব্যাপক শ্রমিক অসন্তোষের মুখে ঐ কারখানার মালিক একক বিমাপত্রের অধীনে প্রতিষ্ঠানের সকল শ্রমিকের জন্য বিমা পলিসি গ্রহণ করেন। একসাথে অনেক পরিমাণে বিমা করায় বিমা কোম্পানি ১০% বোনাস ঘোষণা করেন।",
      "tag": "RB 25",
      "sub_questions": [
        {
          "label": "ক",
          "question": "বিমা প্রিমিয়াম কী?",
          "explanation": "বিমা চুত্তিতে বিমাগ্রহীতা এককালীন অথবা নির্দিষ্ট সময় পর বিমাকারীকে যে অর্থ দেয়, তাকে প্রিমিয়াম বলে।"
        },
        {
          "label": "খ",
          "question": "পুনর্বিমা বলতে কী বোঝায়?",
          "explanation": "বড় ঝুঁকির ক্ষেত্রে একটি বিমা প্রতিষ্ঠান সব ঝুঁকি নিতে সক্ষম না হলে ঝুঁকির অংশবিশেষ পুর্নচুক্তির মাধ্যমে অন্য কোনো বিমা প্রতিষ্ঠানের ওপর ন্যস্ত করলে তাকে পুনর্বিমা বলে। পুনর্বিমা তখনই করা হয় যখন একটি বিমা প্রতিষ্ঠান অনুধাবন করে যে তার গৃহীত ঝুঁকির পরিমাণ অত্যধিক হয়ে যাচ্ছে এবং সামর্থ্যের বাইরে চলে যাচ্ছে। পুনর্বিমার মাধ্যমে ঝুঁকিকে বিমাকারীদের মাঝে পুনর্বণ্টন করা হয় ঝুঁকি কমাতে ও ঝুঁকি বণ্টনের উদ্দেশ্যে।"
        },
        {
          "label": "গ",
          "question": "বিমা কোম্পানি কর্তৃক ঘোষিত বোনাসের যৌক্তিকতা ব্যাখ্যা করো।",
          "explanation": "বিমা কোম্পানি কর্তৃক বোনাস ঘোষণা করা অর্থনৈতিক ও সামাজিক দৃষ্টিকোণ থেকে যৌন্তিক হয়েছে। বিমাকারী প্রতিষ্ঠানের অর্জিত মুনাফার যে অংশ বিমাগ্রহীতাদের মধ্যে বণ্টন করা হয় তাই হলো বোনাস। জীবন বিমাগ্রহীতাদের কাছে থেকে সংগ্রহীত তহবিল মূলধন হিসেবে অন্যত্র বিনিয়োগ করে। এই বিনিয়োগ থেকে প্রাপ্ত মুনাফার একটি অংশ বিমাগ্রহীতাকে বোনাস হিসেবে দেওয়া হয়। উদ্দীপকে সাভারে একটি গার্মেন্টস কারখানায় অগ্নিকাণ্ডের ফলে আশেপাশে অবস্থিত কারখানার শ্রমিকদের মাঝে দুশ্চিন্তা ও উদ্বেগ ছড়িয়ে পড়ে। ব্যাপক শ্রমিক অসন্তোষের মুখে ঐ কারখানার মালিক একক বিমাপত্রের অধীনে প্রতিষ্ঠানের সকল শ্রমিকের জন্য বিমা পলিসি গ্রহণ করেন। উক্ত বিমা পলিসির অর্থ বিমা কোম্পানি লাভজনক কোন খাতে বিনিয়োগ করতে পারে। এই বিনিয়োগ থেকে কোম্পানিটি মুনাফা অর্জন করবে। তাই কোম্পানি ১০% বোনাস ঘোষণা করেন। বোনাস- ঘোষণার মাধ্যমে বিমা কোম্পানিটি গ্রাহক ধরে রাখতে পারবে। তাছাড়া, কোম্পানিটির সুনাম বৃদ্ধি পাবে। সর্বোপরি, বিমা ব্যবসায়ের সম্প্রসারণ হবে।"
        },
        {
          "label": "ঘ",
          "question": "উদ্দীপকে গার্মেন্টস ম্যানেজারের সব শ্রমিকের জন্য একক বিমাপত্র গ্রহণ করার যৌক্তিকতা মূল্যায়ন করো।",
          "explanation": "উদীপকে গোষ্ঠী বিমাপত্রের মাধ্যমে গার্মেন্টস, ম্যানেজারের সব শ্রমিকের জন্য একক বিমাপত্র গ্রহণ করা যৌক্তিক হয়েছে.। এই বিমাপত্রের আওতায় একটি বিশেষ গোষ্ঠীর বহুসংখ্যক মানুষের জীবনকে একক বিমাপত্রের অধীনে বিমা করা হয়। সাধারণত একই স্থানে কর্মরত কর্মীদের জন্য এই বিমা করা হয়। নিয়োগকর্তা এই ধরনের বিমা করে কর্মীদের ভবিষ্যৎ নিরাপত্তার ব্যবস্থা করেন। উদ্দীপকে সাভারে একটি গার্মেন্টস কারখানায় অগ্নিকাণ্ড ঘটে। ফলে আশপাশে অবস্থিত কারখানার শ্রমিকদের মাঝে উদ্বেগ ও দুশ্চিন্তা ছড়িয়ে,পড়ে। এতে শ্রমিক অসন্তোষের সৃষ্টি হয়। ঐ কারখানার মালিক একক বিমাপত্রের অধীনে প্রতিষ্ঠানের সকল শ্রমিকের জন্য বিমা পলিসি গ্রহণ করেন। গোষ্ঠী বিমায় একইসাথে অনেক মানুষের জন্য বিমা করা হয়। সব ধরনের ঝুঁকি বিবেচনা করে গড় হারে প্রিমিয়াম ধার্য করা হয়। এটি বিমা কোম্পানি ও বিমাগ্রহীতা উভয়ের জন্য লাভজনক। এছাড়াও কোনো বিমাগ্রহীতা মৃত্যুবরণ করলেও বিমাপত্রটি সচল থাকে। ফলে বারবার বিমাপত্র গ্রহণের ঝামেলা থাকে না। অর্থাৎ, এ বিমা উদ্দীপকের নিয়োগকারী ও কর্মীদের একই সাথে স্বার্থরক্ষা করে। তাই বলা যায়, একক বিমাপত্রের মাধ্যমে সব শ্রমিক আর্থিক নিশ্চয়তা বিধান করা যৌক্তিক হয়েছে।"
        }
      ]
    },
    {
      "number": "9",
      "uddipok": "জনাব জহির অগ্রগতি লাইফ ইনস্যুরেন্স কোম্পানির সাথে একটি ২০ বছর মেয়াদি বিমা পলিসি গ্রহণ করেন। তার মৃত্যুর পর উত্তরাধিকার হিসেবে কন্যার নাম উল্লেখ করেন। ওনার মৃত্যুর পর পুত্র বিমাদাবি আদায়ের জন্য যথাযথ প্রক্রিয়া অনুসরণ করে বিমা কোম্পানির কাছে জমা দিলে ম্যানেজার বিমাদাবি পরিশোধে অস্বীকার করে জানান শুধু কন্যা বিমাদাবির অর্থ পাবেন।",
      "tag": "RB 25",
      "sub_questions": [
        {
          "label": "ক",
          "question": "স্থলাভিষিক্তকরণ নীতিকী?",
          "explanation": "যে নীতি অনুযায়ী বিমাকৃত সম্পত্তির ক্ষতিতে সম্পূর্ণ ক্ষতিপূরণের পর অবশিষ্ট সম্পত্তির মালিকানা বিমা প্রতিষ্ঠানের কাছে স্থানান্তরিত হয় তাকে স্থলাভিষিক্তকরণ নীতি বলে।"
        },
        {
          "label": "খ",
          "question": "জীবন বিমা ক্ষতিপূরণের চুক্তি নয় কেন?",
          "explanation": "মানুষের জীবনের ক্ষতিপূরণ দেওয়া সম্ভব নয় বলে জীবন বিমা ক্ষতিপূরণের চুক্তি নয়। জীবন বিমা চুক্তি অন্যান্য বিমা চুক্তি থেকে আলাদা। কারণ অন্যান্য বিমা চুক্তিতে বিমাকৃত বিষয়বস্তুর ক্ষতির ক্ষেত্রে বিমাকারী বিমাকৃত অর্থ দেয় অথবা ক্ষতিপূরণের ব্যবস্থা করে। যেমন: পাঁচ বছরের জন্য কোনো গাড়ির বিমা করা হলে ঐ সময়ের মধ্যে গাড়িটি ধ্বংস বা ক্ষতিগ্রস্ত হলে বিমাকারী ক্ষতিপূরণের যথাযথ ব্যবস্থা করে। কিন্তু জীবন বিমার ক্ষেত্রে নির্দিষ্ট মেয়াদ অতিক্রম করলে বিমাকারী বিমাকৃত অর্থ বিমাগ্রহীতাকে দেয়। আর নির্দিষ্ট সময়ের মধ্যে বিমাগ্রহীতার মৃত্যু হলে মনোনীত ব্যক্তি বিমাকৃত অর্থ পায়। এজন্য বলা হয় জীবন বিমা ক্ষতিপূরণের চুক্তি নয়।"
        },
        {
          "label": "গ",
          "question": "উদ্দীপকে জনাব জহিরের পুত্রের দাবি প্রত্যাখ্যানের কারণ কী? ব্যাখ্যা করো।",
          "explanation": "উদ্দীপকে জনাব জহিরের পুত্র বিমাপত্রটির নমিনি নয়-বিধায় তার দাবি প্রত্যাখ্যাত হয়েছে। জীবন বিমার ক্ষেত্রে বিমাগ্রহীতার মৃত্যুতে তার মনোনীত ব্যক্তিই বিমাদাবি করতে পারে। বিমাচুক্তি করার সময় বিমাপত্রে নমিনির নাম উল্লেখ থাকে। বিমাগ্রহীতার মৃত্যুতে কেবল মনোনীত ব্যক্তি বা নমিনিদের বিমাদাবি দেওয়া হয়। নমিনি ব্যতীত অন্য কাউকে বিমাদাবি পরিশোধ করা হয় না। উদ্দীপকে জনাব জহির অগ্রগতি লাইফ ইন্স্যুরেন্স কোম্পানির সাথে একটি বিমা পলিসি গ্রহণ করেন। তার মৃত্যুর পর উত্তরাধিকার হিসেবে কন্যার নাম উল্লেখ করেন। অর্থাৎ, বিমাপত্রটির নমিনি জনাব জহিরের কন্যা। বিমাদাবি আদায়ে কেবল জহিরের কন্যারই আইনগত অধিকার রয়েছে। জনাব জহিরের মৃত্যুর পর তার পুত্র বিমাদাবি আদায়ের জন্য বিমা কোম্পানির কাছে আবেদন করেন।বিমা কোম্পানি ওনার পুত্রের বিমাদাবি পরিশোধে অস্বীকৃতি জানার। কারণ, ওনার পুত্রের নাম নমিনি হিসেবে বিমাপত্রে উল্লেখ ছিল না। তাই উদ্দীপকে জনাব জহিরের পুত্রের দাবি বিমা কোম্পানি প্রত্যাখ্যান করে।"
        },
        {
          "label": "ঘ",
          "question": "শুধু কন্যা বিমাদাবির অর্থ পাবে উদ্দীপকের ম্যানেজারের এমন দাবির যৌক্তিকতা বিশ্লেষণ করো।",
          "explanation": "বিমাপত্রটির নমিনি হওয়ার কারণে ম্যানেজারের 'কেবল কন্যা বিমাদাবির অর্থ পাবেন'– এমন দাবিটি যৌক্তিক বলে আমি মনে করি। নমিনি হলো বিমাগ্রহীতা কর্তৃক মনোনীত ব্যক্তি যে বিমাগ্রহীতার মৃত্যুর পর বিমাদাবি করার অধিকার রাখে। বিমার আইন অনুযায়ী নমিনি ব্যতীত অন্য কাউকে বিমাদাবি পরিশোধ করা যায় না। বিমাগ্রহীতার মৃত্যুতে কেবল তার মনোনীত ব্যক্তি বিমাদাবির অর্থ লাভ করে। উদ্দীপকে জনাব জহির অাগ্রগতি লাইফ ইন্স্যুরেন্সের সাথে একটি বিমা পলিসি গ্রহণ করেন। তার মৃত্যুর, পর উত্তরাধিকার হিসেবে কন্যার নাম উল্লেখ করেন। পরবর্তীতে জনাব জহির মৃত্যুবরণ করেন। তার পুত্র বিমাদাবি আদায়ের জন্য যথাযথ প্রক্রিয়া অনুসরণ করে বিমা কোম্পানির কাছে জমা দেন। কিন্তু বিমা কোম্পানির ম্যানেজার বিমাদাবি পরিশোধে অস্বীকার করে জানান কেবল কন্যাই বিমাদাবির অর্থ পাবেন। জীবন বিমার ক্ষেত্রে বিমাগ্রহীতার মৃত্যুতে তার মনোনীত ব্যস্তিকেই বিমা কোম্পানি বিমাদাবি পরিশোধ করে। বিমাপত্রের নমিনি ব্যতীত অন্য কাউকে বিমাদাবি প্রদানে বাধ্য থাকে না। উদ্দীপকের ম্যানেজার জনাব জহিরের পুত্রের বিমাদাবি প্রত্যাখ্যান করেছিলেন। কেননা, জনাব জহিরের পুত্র নমিনি ছিল না। বিমা চুক্তি অনুযায়ী, জনাব জহিরের কন্যাই ছিল উত্তরাধিকার। সুতরাং, ম্যানেজারের কেবল কন্যাই বিমাদাবির অর্থ পাবেন দার্বিটি যৌক্তিক।"
        }
      ]
    },
    {
      "number": "10",
      "uddipok": "জনাব জসীম একজন সরকারি চাকরিজীবী। অফিসে যাতায়াতের সুবিধার্থে তিনি একটি মোটরসাইকেল ক্রয় করে এর পূর্ণ মূল্য ২ লক্ষ টাকার একটি বিমা কোম্পানির সাথে বিমা করেন। দুর্ঘটনায় বাইকটি ক্ষতিগ্রস্ত হলে চুক্তি মোতাবেক বিমা কোম্পানি থেকে ১ লক্ষ টাকাক্ষতিপূরণ পান। পরবর্তীতে বিমা কোম্পানি ক্ষতিগ্রস্ত মোটরসাইকেলটি ৫০ হাজার টাকায় বিক্রি করলে জনাব জসীম অংশ বিশেষ দাবি করেন।",
      "tag": "RB 25",
      "sub_questions": [
        {
          "label": "ক",
          "question": "বিমাযোগ্য স্বার্থ কী?",
          "explanation": "বিমাযোগ্য স্বার্থ বলতে বিমাকৃত সম্পদ বা জীবনের ওপর বিমাগ্রহীতার আর্থিক স্বার্থকে বোঝায়।"
        },
        {
          "label": "খ",
          "question": "সদ্বিশ্বাসের নীতি বলতে কী বোঝায়?",
          "explanation": "যে নীতি অনুযায়ী বিমা সম্পর্কিত সব গুরুত্বপূর্ণ তথ্য বিমাকারি ও বিমাগ্রহীতা একে অন্যের কাছে সঠিকভাবে দিতে বাধ্য থাকে, তাকে সদ্বিশ্বাসের নীতি বলে। বিমা চুক্তি সম্পাদনের মাধ্যমে বিমাকারি ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। এ নীতি অনুযায়ী বিমা চুক্তির উভয়পক্ষ একে অন্যের কাছে চুক্তি সম্পর্কিত তথ্য সঠিকভাবে দিতে বাধ্য থাকে। এর ব্যতিক্রম হলে বিমা চুক্তি বাতিল বলে গণ্য হয়।"
        },
        {
          "label": "গ",
          "question": "বিমার কোন নীতির কারণে জনাব জসীম সম্পত্তির পূর্ণ মূল্যের কম ক্ষতিপূরণ পেয়েছেন? ব্যাখ্যা করো।",
          "explanation": "আর্থিক ক্ষতিপূরণের নীতির কারণে জনাব জসীম সম্পত্তির পূর্ণ মূল্যের কম ক্ষতিপূরণ পেয়েছেন। বিমা আর্থিক ক্ষতিপূরণের নীতির ওপর প্রতিষ্ঠিত। বিমাগ্রহীতাকে সৃষ্ট ক্ষতির বিপরীতে ক্ষতিপূরণ করাই বিমার মূল উদ্দেশ্য। এ নীতি অনুযায়ী চুক্তিতে উল্লিখিত কারণে বিমাকৃত বিষয়বস্তুর ক্ষতি হলে বিমা কোম্পানি ক্ষতিপূরণ প্রদান করে থাকে। এ নীতির কারণেই মানুষ তার জীবন ও সম্পত্তির জন্যবিমা করে। উদ্দীপকের জনাব জসীম একজন সরকারি চাকরিজীবী। অফিসে যাতায়াতের জন্য তিনি একটি মোটরসাইকেলটি ক্রয় করেন। একটি বিমা কোম্পানির সাথে তিনি মোটরসাইকেলটি ২ লক্ষ টাকার বিমা করেন। দুর্ঘটনায় বাইকটি ক্ষতিগ্রস্ত হলে বিমা কোম্পানি থেকে তিনি ১ লক্ষ টাকা ক্ষতিপূরণ পান। বস্তুত, আর্থিক ক্ষতিপূরণের নীতির আলোকে জনাব জসীম ক্ষতিপূরণ পেয়েছেন। চুক্তি মোতাবেক বিমাকৃত বিষয়বস্তু ক্ষতিগ্রস্ত হলে বিমাকারি ক্ষতিপূরণ প্রদান করতে বাধ্য থাকে। সুতরাং, এ নীতির আলোকে, জনাব জসীম তার মোটরসাইকেলটির ক্ষতিগ্রস্ত অংশের বিপরীতে আর্থিক ক্ষতিপূরণ পেয়েছেন।"
        },
        {
          "label": "ঘ",
          "question": "বিমা কোম্পানি কর্তৃক বিক্রিত মোটরসাইকেলের অর্থের অংশ বিশেষ জনাব জসীমের দাবির যৌক্তিকতা বিশ্লেষণ করো।",
          "explanation": "স্থলাভিষিস্তকরণের নীতিবিবেচনায়, জনাব জসীমের বিক্রীত মোটরসাইকেলের অর্থের অংশবিশেষ দাবি করা যৌক্তিক বলে আমি মনে করি। সম্পত্তি বিমার ক্ষেত্রে বিমাকৃত সম্পদের সম্পূর্ণ ক্ষতি হলে এবং বিমা কোম্পানি এর সম্পূর্ণ ক্ষতিপূরণ প্রদান করলে, সম্পত্তির উদ্ধারযোগ্য অংশের মালিকানা বিমা কোম্পানি পায়। স্থলাতিষিক্তকরণের নীতি এই বিষয়টাই নির্দেশ করে। সম্পত্তি বিমার ক্ষেত্রে এ নীতি প্রযোজ্য হয়। উদ্দীপকের জনাব. জসীম একটি মোটরসাইকেল ক্রয় করেন। তিনি একটি বিমা কোম্পানির সাথে বাইকটির পূর্ণ মূল্য ২লক্ষ টাকার একটি বিমাপত্র গ্রহণ করেন। পরবর্তীতে একটি দুর্ঘটনায় বাইকটির আংশিক (১ লক্ষ টাকার) ক্ষতি হয়। তিনি বিমা কোম্পানির কাছে বিমাদাবি জানান। চুন্তি মোতাবেক বিমা কোম্পানি থেকে ১ লক্ষ টাকা ক্ষতিপূরণ পান। বিমা কোম্পানি ক্ষতিগ্রস্ত মোটরসাইকেলটি ৫০,০০০ টাকায় বিক্রি করলে জনাব জসীম অংশবিশেষ দাবি করেন উল্লেখ্য যে, বিমা চুক্তিতে বাইকটির চুক্তিমূল্য ছিল ২ লক্ষ টাকা। বাইকটির ১ লক্ষ টাকার পরিমাণ অংশ দুর্ঘটনায় ক্ষতিগ্রস্ত হয়। অর্থাৎ, বাইকটির সম্পূর্ণ অংশ ক্ষতিগ্রস্ত হয়নি। বিমা কোম্পানি ১ লক্ষ টাকা ক্ষতিপূরণ প্রদান করে। কিন্তু স্থলাভিষিক্তকরণ নীতি বিবেচনায়, বাইকটি সম্পূর্ণ ক্ষতিগ্রস্ত না হওয়ার কারণে বিমাকারীই বাইকটির প্রকৃত মালিক হবেন। যদি বাইকটি সম্পূর্ণ ক্ষতিগ্রস্ত হতো এবং জনাব জসীম সম্পূর্ণ অংশের ক্ষতিপূরণ পেতেন, বিমা কোম্পানি বাইকটির মালিকানা পেতো। সুতরাং, বিমা কোম্পানি বাইকটির মালিকানা প্রাপ্ত হয়নি। বাইকটির বিক্রয়কৃত অংশের প্রকৃত মালিক জনাব জসীমই। তাই বলা যায়, বিমা কোম্পানি কর্তৃক বিক্রিত বাইকটির অর্থের অংশ বিশেষ জনাব জসীমের দাবি করা যৌক্তিক।"
        }
      ]
    },
    {
      "number": "11",
      "uddipok": "জনাব জামাল একজন বাস ড্রাইভার। পেশাটি ঝুঁকিপূর্ণ মনে করে পরিবারের সদস্যদের জন্য ১০ বছর মেয়াদি একটি বিমা পলিসি গ্রহণ করেন। ৩ বছর ধরে বিমা প্রিমিয়াম পরিশোধের পর তিনি একটি দুর্ঘটনায় মৃত্যুবরণ করেন। জনাব জামালের স্ত্রী বিমাদাবি উপস্থাপন করলে বিমা কোম্পানি সম্পূর্ণ দাবি পরিশোধ করেন।",
      "tag": "RB 25",
      "sub_questions": [
        {
          "label": "ক",
          "question": "সমর্পণ মূল্য কী?",
          "explanation": "সমর্পণ মূল্য হলো বিমাগ্রহীতার মাধ্যমে পরিশোধিত প্রিমিয়ামের সেই অংশ, যেটি বিমাপত্র ফেরতদানের সময় তাকে পরিশোধ করা হয়।"
        },
        {
          "label": "খ",
          "question": "মৃত্যুহার পঞ্জি বলতে কী বোঝায়?",
          "explanation": "পরিসংখ্যান অনুযায়ী নির্দিষ্ট বয়স সীমায় নির্দিষ্ট এলাকায় প্রতি হাজারে মৃত ব্যক্তির সংখ্যা-সম্বলিত সারণীকে মৃত্যুহার পঞ্জি বলে। এই সারণী বা তালিকা মূলত নির্দিষ্ট বয়সের লোকদের হাজার প্রতি মৃত্যুসংখ্যা নির্দেশ করে। এই তালিকা বা পঞ্জি নির্দিষ্ট এলাকার মানুষের মৃত্যুঝুঁকি ও প্রিমিয়ামের পরিমাণ নির্ধারণে সাহায্য করে।"
        },
        {
          "label": "গ",
          "question": "উদ্দীপকে জনাব জামাল কোন ধরনের বিমাপত্র গ্রহণ করেছেন? ব্যাখ্যা করো।",
          "explanation": "ঊদ্দীপকের জনাব জামাল মেয়াদি জীবন বিমাপত্র গ্রহণ করেছেন। এ বিমাপত্রটি একটি নির্দিষ্ট মেয়াদের জন্য খোলা হয়। মেয়াদ শেষে লাভসহ বিমাকৃত টাকা ফেরত পাওয়া যায়। তবে মেয়াদ শেষ হওয়ার আগে বিমাগ্রহীতা মারা গেলে তার মনোনীত ব্যক্তিকে বিমাদাবি পরিশোধ করা হয়। এ ধরনের বিমাপত্রে আর্থিক সুরক্ষা ও বিনিয়োগ সুবিধা পাওয়াযায়। উদ্দীপকের জনাব জামাল একজন বাস ড্রাইভার। পেশাটি ঝুঁকিপূর্ণ হওয়ায়, তিনি ১০ বছর মেয়াদি একটি বিমা পলিসি গ্রহণ করেন। অর্থাৎ, তিনি নির্দিষ্ট একটি মেয়াদকালের জন্য জীবন বিমাপত্রটি গ্রহণ করেছেন। এটি জীবন বিমার আওতাভুক্ত মেয়াদি বিমাপত্র। উক্ত বিমাপত্রটি মেয়াদপূর্তিতে তাকে অথবা তার অবর্তমানে তার উত্তরাধিকারীদের আর্থিক সহায়তা দেবে। বৈশিষ্ট্যগত দিক বিবেচনায় বলা যায়, জনাব জামাল মেয়াদি জীবন বিমাপত্র গ্রহণ করেছেন।"
        },
        {
          "label": "ঘ",
          "question": "সম্পূর্ণ বিমা প্রিমিয়াম পরিশোধ ছাড়াই বিমা কোম্পানি কর্তৃক সম্পূর্ণ বিমাদাবি পরিশোধের যৌক্তিকতা বিশ্লেষণ করো।",
          "explanation": "মেয়াদি জীবন বিমাপত্র হওয়ায় সম্পূর্ণ বিমা প্রিমিয়াম পরিশোধ ছাড়াই বিমা কোম্পানি কর্তৃক সম্পূর্ণ বিমাদাবি পরিশোধ করা যৌক্তিক। সাধারণত মেয়াদি বিমাপত্র নির্দিষ্ট মেয়াদের জন্য করা হয়। উক্ত মেয়াদ শেষ হওয়ার পর লাভসহ বিমাকৃত টাকা ফেরত দেওয়া হয়। তবে মেয়াদ শেষ হওয়ার আগে বিমাগ্রহীতার মৃত্যু হলে তার মনোনীত ব্যক্তিকে বিমাদাবি পরিশোধ করা হয়। এ ধরনের বিমাপত্রের প্রিমিয়ামের হার বেশি হয়। উদ্দীপকে জনাব জামাল পরিবারের সদস্যদের জন্য একটি বিমা পলিসি গ্রহণ করেন। বিমা পলিসিরটির মেয়াদ ১০ বছর। ৩ বছর ধরে তিনি বিমা প্রিমিয়াম পরিশোধ করেন। পরবর্তীতে তিনি একটি সড়ক দূর্ঘটনায় মৃত্যুবরণ করেন। জনাব জামালের মৃত্যুর পর তার স্ত্রী বিমাদাবি উত্থাপন করেন। বিমা কোম্পানি জনাব জামালের স্ত্রীকে সম্পূর্ণ বিমাদাবি পরিশোধ করেন। উদ্দীপকের জনার জামাল মেয়াদি জীবন বিমাপত্র গ্রহণ করেছিলেন। এ বিমাপত্রের চুক্তি অনুযায়ী, বিমাগ্রহীতা মৃত্যুবরণ করলে রিমাকারী তার মনোনীত ব্যক্তিকে সম্পূর্ণ বিমাদাবি পরিশোধে বাধ্য থাকে। উদ্দীপকে জনাব জামালের মৃত্যুর পর তার স্ত্রী বিমাদাবি পেশ করেন। যে মেয়াদি জীরন বিমা হওয়ায় বিমা কোম্পানি সম্পূর্ণ বিমাদাবি পরিশোধে বাধ্য থাকে।"
        }
      ]
    }
  ]
}