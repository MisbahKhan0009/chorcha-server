{
  "title": "রাজশাহী বোর্ড ২০২৩",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব হাফিজ ও তার দুই বন্ধু ইস্ট-ওয়েস্ট ব্যাংকের মালিক। ব্যাংকটি একটিমাত্র কার্যালয়ের মাধ্যমে ব্যাংকিং কার্যক্রম পরিচালনা করছে। ব্যাংকটিকে কেন্দ্রীয় ব্যাংকে ইবির রিজার্ভ সংরক্ষণ করতে হয় না। ইদানীং অন্যান্য ব্যাংকের সাথে ব্যাংকটির আন্তঃব্যাংকিং লেনদেন বৃদ্ধি পেয়েছে। এসব লেনদেন নিষ্পত্তির জন্য ব্যাংকটি সরাসরি কেন্দ্রীয় ব্যাংকের সুবিধা নেওয়ার সিদ্ধান্ত গ্রহণ করেছে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যে ব্যাংক বাণিজ্যিক ব্যাংক ও বিশেষায়িত ব্যাংকের কাজসমূহ একত্রে পালন করে তাকে মিশ্র ব্যাংক বলে ।"
        },
        {
          "label": "খ",
          "question": "",
          "explanation": "ব্যাংক অর্থের যোগান ও এর সরবরাহের মাধ্যমে অর্থনীতিকে সচল রাখে বলে ব্যাংককে অর্থনীতির চালিকাশক্তি বলা হয়।   ব্যাংক নোট ও মুদ্রার প্রচলন করে। অর্থের নিরাপত্তা নিশ্চিত করতে আমানত সংগ্রহ করে। উৎপাদনের বিকাশে ঋণদান, লাভজনক প্রকল্পে বিনিয়োগ ও কর্মসংস্থান সৃষ্টি করে। এতে দেশের অর্থনৈতিক উন্নয়ন সাধিত হয়। এজন্য ব্যাংককে অর্থনীতির চালিকাশক্তি বলা হয়।"
        },
        {
          "label": "গ",
          "question": "",
          "explanation": "গঠন কাঠামো অনুযায়ী উদ্দীপকের ইস্ট-ওয়েস্ট ব্যাংকটি একক ব্যাংক।   একটি কার্যালয়ের অধীনে যে ব্যাংক পরিচালিত হয়, তাই একক ব্যাংক। এ ব্যাংকের কোনো শাখা থাকে না। এর কাজের পরিধি নির্দিষ্ট এলাকায় সীমাবদ্ধ থাকে। একটি অফিসের মাধ্যমেই এ ব্যাংক গ্রাহকদের যাবতীয় সেবা প্রদান করে।   উদ্দীপকে জনাব হাফিজ ও তার দুই ভাই ইস্ট-ওয়েস্ট ব্যাংকের মালিক। ব্যাংকটি একটি কার্যালয়ের মাধ্যমে ব্যাংকিং কাজ পরিচালনা করছে। ব্যাংকটিকে কেন্দ্রীয় ব্যাংকে বিধিবদ্ধ রিজার্ভ সংরক্ষণ করতে হয় না। সুতরাং, ব্যাংকটির আলাদা কোনো শাখা নেই। একটি অফিসের মাধ্যমেই এ ব্যাংক সেবা দেয়। তাই বলা যায়, সংগঠন কাঠামো অনুযায়ী ইস্ট-ওয়েস্ট ব্যাংক হলো একক ব্যাংক ।"
        },
        {
          "label": "ঘ",
          "question": "",
          "explanation": "উদ্দীপকে ইস্ট-ওয়েস্ট ব্যাংকের কেন্দ্রীয় ব্যাংকের নিকাশ ঘরের সুবিধা নেওয়ার সিদ্ধান্ত যৌক্তিক।   তালিকাভুক্ত ব্যাংক কেন্দ্রীয় ব্যাংকের সব আদেশ-নির্দেশ মেনে চলে। তালিকাভুক্ত ব্যাংকের আন্তঃব্যাংকিং লেনদেন নিষ্পত্তিতে সহায়তা করে কেন্দ্রীয় ব্যাংক। অন্যদিকে, শাখা ব্যাংক একাধিক শাখার মাধ্যমে ব্যাংকিং সেবা প্রদান করে। একাধিক শাখা থাকায় শাখা ব্যাংকে আন্তঃব্যাংকিং লেনদেনের উৎপত্তি হয়। উদ্দীপকে জনাব হাফিজ ও তার দুই বন্ধু ইস্ট-ওয়েস্ট ব্যাংক প্রতিষ্ঠা করেন। ব্যাংকটি একটি অফিসের মাধ্যমে ব্যাংকিং সেবা প্রদান করে। ইদানীং অন্যান্য ব্যাংকের সাথে ব্যাংকটির আন্তঃব্যাংকিং লেনদেন বৃদ্ধি পেয়েছে। এ কারণে ব্যাংকটি কেন্দ্রীয় ব্যাংকের নিকাশ ঘরের সুবিধা   নেওয়ার সিদ্ধান্ত গ্রহণ করে । তালিকাভুক্ত ব্যাংকই শুধু নিকাশ ঘরের সুবিধা পায়। উদ্দীপকের ইস্ট- ওয়েস্ট ব্যাংককে নিকাশ ঘরের সুবিধা গ্রহণ করতে হলে সর্বপ্রথম শাখা ব্যাংকে রূপান্তরিত হয়ে কেন্দ্রীয় ব্যাংকের তালিকাভুক্ত হতে হবে। নিকাশ ঘর হচ্ছে এমন একটি ব্যবস্থা যার মাধ্যমে বাণিজ্যিক ব্যাংকগুলো নিজেদের মধ্যকার লেনদেন নিষ্পত্তি করতে পারে। ইস্ট-ওয়েস্ট ব্যাংক নিকাশ ঘরে সেবার মাধ্যমে অধিক সংখ্যক গ্রাহককে সেবা প্রদান করতে পারবে। ব্যাংকের গ্রাহকরা অতি সহজে ও কম ঝুঁকিতে অর্থ স্থানান্তর করতে পারবে। তাছাড়াও দেনা-পাওনা নিষ্পত্তির জন্য সবচেয়ে মিতব্যয়ী পন্থা হলো নিকাশ ঘর। উপরি-উক্ত বিষয় বিবেচনা করে বলা যায়, উদ্দীপকের ইস্ট- ওয়েস্ট ব্যাংকের নিকাশ ঘরের সুবিধা নেওয়ার সিদ্ধান্ত যৌক্তিক।"
        }
      ]
    },
    {
      "number": "2",
      "uddipok": "জনাব আজিজ ব্যাংকিং ও বিমা বিষয়ের একজন শিক্ষক। তিনি ক্লাসে পড়িয়েছেন A ব্যাংক দেশে প্রচলিত ব্যাংকিং আইন অনুযায়ী গঠিত হলেও পরিচালনার ক্ষেত্রে নিজস্ব নিয়ম-কানুন অনুসরণ করে। অন্যদিকে, 'B' ব্যাংক নিয়ন্ত্রণকারী ব্যাংকের অধীনে পরিচালিত হয়। 'B' ব্যাংকটি দেশের বিভিন্ন প্রান্তে অবস্থিত নিজস্ব অফিসের মাধ্যমে আমানত গ্রহণ, ঋণদান এবং ব্যবসা-বাণিজ্যে সহায়তা করে থাকে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "সমজাতীয় কতিপয় ব্যংক নিজেদের স্বাধীন সত্তা বজায় রেখে সমঝোতা ও সহযোগিতার ভিত্তিতে বিশেষ উদ্দেশ্যে যে ব্যাংকিং কার্যক্রম পরিচালনা করে তাকে চেইন ব্যাংক বলে।"
        },
        {
          "label": "খ",
          "question": "",
          "explanation": "বাণিজ্যিক ব্যাংক অর্থ ও অর্থের মূল্যে পরিমাপ যোগ্য দলিল দ্বারা বিনিময়ের মাধ্যম সৃষ্টি করে। মুদ্রা সৃষ্টির অধিকার না থাকলেও চেক, ডেবিট কার্ড, ক্রেডিট কার্ড, ব্যাংক ড্রাফট, পে-অর্ডার প্রভৃতি হলো ব্যাংক সৃষ্ট বিনিময়ের মাধ্যম। নগদ টাকার বিকল্প হিসেবে এসব দলিল বিনিময় করা যায়, যার আইনানুগ ভিত্তি রয়েছে। এসব দলিল ও উপকরণের প্রচলন ঘটিয়ে বাণিজ্যিক ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকের 'A' ব্যাংকটি মালিকানার ভিত্তিতে স্বায়ত্তশাসিত ব্যাংক । এ ধরনের ব্যাংক সরকারের বিশেষ আইন দ্বারা গঠিত হয়। এছাড়া এ ধরনের ব্যাংক নিজস্ব নিয়মে পরিচালিত ও নিয়ন্ত্রিত হয়। সরকার এরূপ ব্যাংকের সাধারণ কাজে কোনো ধরনের হস্তক্ষেপ করে না। তবে মুখ্য পদের প্রতিনিধি সরকার নির্ধারণ করে দেয়। 'বাংলাদেশ ব্যাংক' একটি স্বায়ত্তশাসিত ব্যাংকের উদাহরণ।   উদ্দীপকে জনাব আজিজ ব্যাংকিং ও বিমা বিষয়ের একজন শিক্ষক। তিনি ক্লাসে পড়িয়েছেন 'A' ব্যাংক দেশে প্রচলিত ব্যাংকিং আইন অনুযায়ী গঠিত। তবে ব্যাংকটি পরিচালনার ক্ষেত্রে নিজস্ব নিয়ম-কানুন অনুসরণ করে বাংলাদেশে বিদ্যমান স্বায়ত্তশাসিত ব্যাংক বিশেষ আইন অনুযায়ী গঠিত। তবে ব্যাংকগুলো নিজস্ব ব্যবস্থাপনায় ও স্বাধীনভাবে কাজ পরিচালনা করে। তাই বলা যায়, উদ্দীপকের 'A' ব্যাংকটি মালিকানার ভিত্তিতে একটি স্বায়ত্তশাসিত ব্যাংক।"
        },
        {
          "label": "ঘ",
          "question": "",
          "explanation": "ঘ.উদ্দীপকের 'B' ব্যাংকটি শাখা ব্যাংক হওয়ায় অর্থনৈতিক উন্নয়নে বিশেষ গুরুত্ব পালন করে । শাখা ব্যাংকিং একটি প্রধান অফিসের অধীনে দেশ-বিদেশে বিভিন্ন স্থানে একই নামে শাখা স্থাপনের মাধ্যমে ব্যাংকিং কার্যক্রম পরিচালনা করে। প্রধান অফিসের নির্দেশনা অনুযায়ী এ ধরনের ব্যাংক পরিচালিত হয়। এ ব্যাংকের একাধিক শাখা থাকায় লেনদেন ও অর্থ স্থানান্তর করা সহজ হয়। উদ্দীপকে ‘B’ ব্যাংক নিয়ন্ত্রণকারী ব্যাংকের অধীনে পরিচালিত হয়। ব্যাংকটির শাখা দেশের বিভিন্ন স্থানে বিস্তৃত। ব্যাংকটি শাখা অফিসের মাধ্যমে আমানত গ্রহণ, ঋণদান এবং ব্যবসা-বাণিজ্যে সহায়তা করে থাকে। দেশের অর্থনীতিতে অবদান রাখার ক্ষেত্রে শাখা ব্যাংকের ভূমিকা বেশি। শাখা ব্যাংক দেশের বিভিন্ন প্রান্তের মানুষের সঞ্চয় সংগ্রহ করে মূলধন গঠন করে। গঠিত মূলধন উৎপাদনমুখী খাতে ঋণ হিসেবে বিনিয়োগ করে। একাধিক শাখার মাধ্যমে আর্থিক লেনদেন ও অর্থ স্থানান্তর সহজ করে। ফলে গ্রাহকের জীবনযাত্রার মান উন্নয়ন ও ব্যবসায়িক প্রসার হয়। শাখা ব্যাংক বিদেশে শাখা স্থাপন করে রেমিট্যান্স সংগ্রহ ও বৈদেশিক বাণিজ্যে অবদান রাখে। এছাড়াও শাখা ব্যাংক অনলাইন ব্যাংকিং সুবিধা প্রদান করে। সর্বোপরি উদ্দীপকের ‘B’ নামক শাখা ব্যাংকের কাঠামো অর্থনৈতিক উন্নয়নে বিশেষ ভূমিকা রাখে"
        }
      ]
    },
    {
      "number": "3",
      "uddipok": "কেন্দ্রীয় ব্যাংক লক্ষ করছে যে বাণিজ্যিক ব্যাংকগুলোর কাছে প্রচুর অলস অর্থ পরে আছে। এ কারণে ব্যাংকগুলো প্রচুর ঋণ বিতরণ করতে পারছে। ঋণের পরিমাণ কাম্যস্তরে আনার লক্ষ্যে কেন্দ্রীয় ব্যাংক তার তালিকাভুক্ত ব্যাংকগুলোর বিধিবদ্ধ জমার পরিমাণ বৃদ্ধির ঘোষণা দেয়। কিন্তু এই ঘোষণার পরও ঋণের পরিমাণ কাম্যস্তরে আসছে না। পরবর্তীতে কেন্দ্রীয় ব্যাংক বিপুল পরিমাণ বন্ড ও সিকিউরিটিজ বাজারে বিক্রয় শুরু করে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "বাংলাদেশের কেন্দ্রীয় ব্যাংকের নাম হলো বাংলাদেশ ব্যাংক।"
        },
        {
          "label": "খ",
          "question": "",
          "explanation": "কেন্দ্রীয় ব্যাংক হলো এমন একটি প্রতিষ্ঠান, যা ব্যাংক ব্যবস্থার শীর্ষে অবস্থান করে সমগ্র ব্যাংক ব্যবস্থা নিয়ন্ত্রণ করে এবং মুদ্রাবাজারের অভিভাবক হিসেবে কাজ করে। এটি সরকারের মালিকানা ও মুদ্রা বাজার সংগঠন ও পরিচালনা এবং সরকারের আর্থিক উপদেষ্টা ও ব্যাংকার হিসেবে কাজ করে। তাই একটি দেশের কেন্দ্রীয় ব্যাংককে মুদ্রা বাজারের অভিভাবক বলা হয়।"
        },
        {
          "label": "গ",
          "question": "",
          "explanation": "উদ্দীপকে পরবর্তীতে কেন্দ্রীয় ব্যাংক ঋণ নিয়ন্ত্রণে খোলাবাজার নীতি নামক সংখ্যাত্মক পদ্ধতি ব্যবহার করেছে। উদ্দীপকে কেন্দ্রীয় ব্যাংক লক্ষ করে বাণিজ্যিক ব্যাংকগুলোর অলস অর্থ পড়ে আছে। তাই বাণিজ্যিক ব্যাংক প্রচুর ঋণ বিতরণ করতে পারছে। এই ঋণ নিয়ন্ত্রণে কেন্দ্রীয় ব্যাংক কিছু পদক্ষেপ নেয়। মদ্রা বাজার কাম্যস্তরে না আসায়, কেন্দ্রীয় ব্যাংক বাজারে বিপুল বন্ড ও সিকিউরিটিজ বিক্রি শুরু করে। এসব দলিল বিক্রির ফলে বন্ড থেকে অর্থ কেন্দ্রীয় ব্যাংকে নির্গমন হবে। ফলে বাণিজ্যিক ঋণদান ক্ষমতা কমবে এবং ঋণের পরিমাণ কাম্যস্তরে আসবে। তাই বলা যায়, উদ্দীপকে কেন্দ্রীয় ব্যাংক পরবর্তীতে ঋণ নিয়ন্ত্রণে  খোলাবাজার নীতি ব্যবহার করেছে।"
        },
        {
          "label": "ঘ",
          "question": "",
          "explanation": "ব্যাংকগুলোর হাতে অধিক তহবিল থাকায় উদ্দীপকে ঘোষণার মাধ্যমে কেন্দ্রীয় ব্যাংকের উদ্দেশ্য সফল হয়নি। বাজারে অর্থ সরবরাহ কাম্যস্তরে রাখতে কেন্দ্রীয় ব্যাংক বিভিন্ন নীতি প্রণয়ন ও বাস্তবায়ন করে। প্রতিটি তালিকাভুক্ত ব্যাংকই আমানতের একটি নির্দিষ্ট অংশ কেন্দ্রীয় ব্যাংকে জমা রাখে।   ব্যাংক এ জমার হার হ্রাস-বৃদ্ধি করে ঋণ নিয়ন্ত্রণ করে থাকে। উদ্দীপকে বাণিজ্যিক ব্যাংকগুলোর হাতে প্রচুর অলস অর্থ পড়ে আছে। যার কারণে ব্যাংকগুলো অধিক ঋণ বিতরণ করতে পারছে। ঋণের পরিমাণ কাম্যস্তরে আনার লক্ষ্যে কেন্দ্রীয় ব্যাংক তালিকাভুক্ত ব্যাংক বিধিবদ্ধ জমার পরিমাণ বৃদ্ধির ঘোষণা দেয়। কিন্তু এ ঘোষণার ঋণের পরিমাণ কাম্যস্তরে আসছে না।   উদ্দীপকে কেন্দ্রীয় ব্যাংকের বিধিবদ্ধ জমার পরিমাণ বৃদ্ধির ঘোষণা নিয়ন্ত্রণে জমার হার পরিবর্তন নীতির মূলকথা। এক্ষেত্রে বাণিজ্যিক ব্যাংককে আমানতের অধিক পরিমাণ অংশ কেন্দ্রীয় ব্যাংকে জমা রাখতে হবে। কিন্তু ব্যাংকগুলোর হাতে নিজস্ব তহবিল অধিক হলে এটি কার্যকর হয় না। কারণ বিধিবদ্ধ জমা রাখার এবং গ্রাহককে ঋণ প্রদান করার জন্য বাণিজ্যিক ব্যাংকের হাতে পর্যাপ্ত অর্থ থাকে। ফলে বিধিবদ্ধ জমা বাড়লেও বাণিজ্যিক ব্যাংক কর্তৃক প্রদত্ত ঋণ সরবরাহ হ্রাস পায় না।ফলে ঋণের পরিমাণও কাম্যস্তরে থাকে না। তাই বলা যায়, বাণিজ্যিক ব্যাংকের কাছে পর্যাপ্ত তহবিল থাকায় জমার হার বৃদ্ধির ঘোষণা দিয়েও উদ্দীপকের কেন্দ্রীয় ব্যাংকের উদ্দেশ্য সফল হয়নি।"
        }
      ]
    },
    {
      "number": "4",
      "uddipok": "দেশের আর্থিক শৃঙ্খলা রক্ষা করা কেন্দ্রীয় ব্যাংকের অন্যতম প্রধান উদ্দেশ্য।দেশের অর্থনৈতিক কার্যক্রমকে সুসংহত করার লক্ষ্যে ব্যাংকটি সরকারের পক্ষে বাজারে মুদ্রা সরবরাহের মৌলিক দায়িত্ব পালন করে। সাম্প্রতিক সময়ে দেশের তালিকাভুক্ত ব্যাংকগুলো তারল্য সংকটে পড়লে কেন্দ্রীয় ব্যাংকের শরণাপন্ন হয়। এই সংকট নিরসনে ব্যাংকটি বাণিজ্যিক ব্যাংকগুলোর বিল বাট্টার হার কমিয়ে দেয়। যা তারল্য বৃদ্ধির পাশাপাশি অর্থনীতিকে গতিশীল করে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "ঋণ নিয়ন্ত্রণের বিষয়ে আনুষ্ঠানিক কোনো নির্দেশনা জারি না করে কেন্দ্রীয় ব্যাংক অধীনস্ত ব্যাংকসমূহকে উপদেশ-পরামর্শ দেওয়া মাধ্যমে ঋণ নিয়ন্ত্রণের চেষ্টা করলে তাকে নৈতিক প্ররোচণা বলে।"
        },
        {
          "label": "খ",
          "question": "",
          "explanation": "দেশের সামগ্রিক ঋণ স্তরে ভারসাম্য বজায় রাখার জন্যই নিয়ন্ত্রণ প্রয়োজন । ঋণ হলো বাজারে অর্থ যোগানের একটি গুরুত্বপূর্ণ উৎস। এই যোগান কম হলে উৎপাদন ব্যাহত হয়। অন্যদিকে, ঋণের যোগান বেশি হলে অর্থনীতিতে মুদ্রাস্ফীতি দেখা দেয়। উভয় অবস্থাই অর্থনীতির জন্য ক্ষতিকর। তাই উভয় অবস্থা এড়িয়ে বাজারে ঋণের পরিমাণ কাম্যস্তরে রাখতে ঋণ নিয়ন্ত্রণ প্রয়োজন ।"
        },
        {
          "label": "গ",
          "question": "",
          "explanation": "উদ্দীপকে কেন্দ্রীয় ব্যাংক সরকারের পক্ষে নোট ও মুদ্রা প্রচলনের মৌলিক দায়িত্ব পালন করেছে।   মূলত নোট ইস্যুর প্রয়োজনেই কেন্দ্রীয় ব্যাংকের উৎপত্তি। বর্তমানে সকল দেশেই কেন্দ্রীয় ব্যাংক নোট প্রচলনের একক অধিকারী প্রতিষ্ঠান। তাই দেশের জন্য প্রয়োজনীয় নোট ইস্যুর একমাত্র দায়িত্বপ্রাপ্ত প্রতিষ্ঠান হিসেবে সরকারের সাথে এ ব্যাংকের প্রত্যক্ষ সম্পর্ক বিদ্যমান । উদ্দীপকে উল্লেখ্য, দেশের আর্থিক শৃঙ্খলা রক্ষা করা কেন্দ্রীয় ব্যাংকের অন্যতম প্রধান উদ্দেশ্য। দেশের অর্থনৈতিক কার্যক্রমকে সুসংহত করার লক্ষ্যে ব্যাংকটি সরকারের পক্ষে বাজারে মুদ্রা সরবরাহের মৌলিক দায়িত্ব পালন করে। কেন্দ্রীয় ব্যাংক দেশের চাহিদা ও যোগানের ভিত্তিতে নোট ও মুদ্রা প্রচলন করে থাকে। বাজারে নোট ও মুদ্রার প্রচলন হ্রাস-বৃদ্ধি করেও মুদ্রা সরবরাহ কাম্যস্তরে রাখে।  তাই বলা যায়, উদ্দীপকের কেন্দ্রীয় ব্যাংক সরকারের পক্ষে নোট ও মুদ্রা প্রচলনের মৌলিক দায়িত্ব পালন করেছে।"
        },
        {
          "label": "ঘ",
          "question": "",
          "explanation": "উদ্দীপকে কেন্দ্রীয় ব্যাংক তারল্য সংকট নিরসনে ব্যাংক হার নীতির কৌশল গ্রহণ করায় অর্থনীতিতে এর ইতিবাচক প্রভাব পড়েছে।   যে সুদের হারে বাণিজ্যিক ব্যাংক কেন্দ্রীয় ব্যাংককে ঋণ দেয় এবং বাণিজ্যিক ব্যাংকের বিল বাট্টা করে দেয় সেটি ব্যাংক হার। কেন্দ্রীয় ব্যাংক এ হার হ্রাস-বৃদ্ধি করে বাণিজ্যিক ব্যাংকের ঋণদান ক্ষমতা নিয়ন্ত্রণ করে। এর মূল উদ্দেশ্য বাজারে কাম্য পরিমাণ মুদ্রা সরবরাহ নিশ্চিত করা। উদ্দীপকে দেশের শৃঙ্খলা রক্ষা ও সরকারের পক্ষে মুদ্রা সরবরাহের কাজ- করে কেন্দ্রীয় ব্যাংক। সাম্প্রতিক সময়ে দেশের তালিকাভুক্ত ব্যাংকগুলো তারল্য সংকটে পড়লে কেন্দ্রীয় ব্যাংকের শরণাপন্ন হয়। এই সংকট নিরসনে ব্যাংকটি বাণিজ্যিক ব্যাংকগুলোর বিল বাট্টার হার কমিয়ে দেয় । এ কৌশল তারল্য বৃদ্ধির পাশাপাশি অর্থনীতিকে গতিশীল করে ।   উদ্দীপকে কেন্দ্রীয় ব্যাংকটি ব্যাংক হার নীতি ব্যবহার করেছে। বাণিজ্যিক ব্যাংকের বিল বাট্টার হার হ্রাস করায় বাণিজ্যিক ব্যাংকগুলো অধিক পরিমাণে বিল বাট্টাকরণে উৎসাহী হবে। ফলে বাণিজ্যিক ব্যাংকগুলোর হাতে অধিক পরিমাণ নগদ অর্থ আসবে। নগদ অর্থ বৃদ্ধি পাওয়ায় দেশে বিদ্যমান তারল্য সংকট নিরসন হবে এবং অর্থনীতি গতিশীল হবে। তবে এক্ষেত্রে বাণিজ্যিক ব্যাংকগুলোর হাতে প্রচুর পরিমাণে প্রথম শ্রেণির বিল, সিকিউরিটি প্রভৃতি জমা থাকতে হবে। তাই বলা যায়, উদ্দীপকে কেন্দ্রীয় ব্যাংকের তারল্য সংকট নিরসনে গৃহীত ব্যাংক হার নীতির কৌশলটি অর্থনীতিতে ইতিবাচক প্রভাব ফেলবে।"
        }
      ]
    },
    {
      "number": "5",
      "uddipok": "মি. রফিক দশ বছর পূর্বে চাকরিতে প্রবেশের সময় একটি ব্যাংক হিসাব খুলেছিলেন। উক্ত হিসাবে প্রতি মাসে তার বেতনের টাকা জমা হয় এবং মাঝে মধ্যে তিনি অল্প পরিমাণ টাকা জমা করেন। সংসার খরচের টাকা উত্তোলনের পর তার হিসাবে সবসময় কিছু টাকা উদ্বৃত থাকে। উদ্বৃত্ত অর্থের ওপর ব্যাংক তার হিসাবে কিছু লাভ প্রদান করে। সম্প্রতি তিনি পারিবারিক একটি অলাভজনক সম্পত্তি বিক্রি করে ১০ লক্ষ টাকা পান। জনাব রফিক তার প্রাপ্ত অর্থ একটি লাভজনক খাতে বিনিয়োগ করতে চাচ্ছেন। উক্ত টাকা তিনি এমন একটি নতুন হিসাবে জমা করবেন যেখানে একটি নির্দিষ্ট সময়ের আগে টাকা উঠানো যাবে না এবং সুদের পরিমাণ বেশি পাওয়া যাবে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "গ্রাহকের নামে হিসাব খুলে ব্যাংক গ্রাহককে অর্থ লেনদেন ও ব্যাংকিং সেবা পাওয়ার যে সুযোগ দেয় তাকে ব্যাংক হিসাব বলে ।"
        },
        {
          "label": "খ",
          "question": "",
          "explanation": "একজন ছাত্রের জন্য সঞ্চয়ী হিসাব খোলা উত্তম। স্থায়ী হিসাব হলো এমন এক ধরনের হিসাব, যে হিসাবে গ্রাহক ইচ্ছে মতো অর্থ সঞ্চয় করতে পারে। আর ছাত্ররা তাদের খরচের টাকা থেকে কিছু টাকা বাঁচিয়ে এ হিসাব খোলার মাধ্যমে তাদের জমানো অর্থ সঞ্চয় করতে পারে।"
        },
        {
          "label": "গ",
          "question": "",
          "explanation": "উদ্দীপকের মি. রফিক সঞ্চয়ী হিসাব খুলেছিলেন। সঞ্চয়ের পাশাপাশি ব্যাংকিং লেনদেনের উদ্দেশ্যে এ ধরনের হিসাব খোলা হয়। এ হিসাবে আমানতকারী দিনে বা সপ্তাহে ইচ্ছেমতো টাকা জমা দিতে পারে। তবে সপ্তাহে দুইবার বা নিয়মানুযায়ী টাকা উত্তোলন করতে পারে। এ হিসাবে উদ্বৃত্ত আমানতের ওপর স্বল্প হারে সুদ পাওয়া যায়।   উদ্দীপকের মি. রফিক দশ বছর পূর্বে চাকরিতে প্রবেশের সময় একটি ব্যাংক হিসাব খুলেছিলেন। উক্ত হিসাবে প্রতি মাসে তার বেতনের টাকা জমা হয়। এছাড়াও মাঝে মাঝে অল্প পরিমাণ টাকা জমা হয়। সংসার খরচের টাকা উত্তোলনের পর হিসাবে সবসময় কিছু উদ্বৃত্ত থাকে। এই উদ্বৃত্ত টাকার ওপর ব্যাংক তার হিসাবে কিছু লাভ প্রদান করে। এখানে লক্ষণীয় যে, মি. রফিকের হিসাবের মাধ্যমে টাকা জমা ও উত্তোলন করা যায়। পাশাপাশি জমা টাকার ওপর অল্প হারে লাভ পাওয়া যায়। উক্ত বৈশিষ্ট্যের আলোকে বলা যায় মি. রফিকের পরিচালিত হিসাবটি হলো সঞ্চয়ী হিসাব।"
        },
        {
          "label": "ঘ",
          "question": "",
          "explanation": "উদ্দীপকের মি. রফিকের স্থায়ী হিসাব তার উদ্দেশ্য পূরণে সহায়ক হবে।   এ হিসাবে নির্দিষ্ট সময়ের জন্য ব্যাংকে অর্থ জমা করা হয়। উক্ত সময়ের পূর্বে হিসাব হতে টাকা উত্তোলন করা যায় না। তাই এই হিসাবে আমানতের বিপরীতে উচ্চ হারে সুদ প্রদান করা হয়।   উদ্দীপকের মি. রফিক ১০ বছর পূর্বে সঞ্চয়ী হিসাব খুলেছিলেন। সম্প্রতি তিনি পারিবারিক একটি অলাভজনক সম্পত্তি বিক্রি করে ১০ লক্ষ টাকা পান। মি. রফিক তার প্রাপ্ত অর্থ একটি লাভজনক খাতে বিনিয়োগ করতে চাচ্ছেন। উক্ত টাকা তিনি নতুন একটি হিসাবে জমা রাখবেন যে হিসাবে নির্দিষ্ট সময়ের আগে অর্থ উঠানো যাবে না। এছাড়াও সুদের পরিমাণ বেশি হবে।   স্থায়ী হিসাব মূলত অলস অর্থ জমানোর জন্য উত্তম মাধ্যম। নির্দিষ্ট মেয়াদের জন্য খোলা এ হিসাবে অধিক হারে সুদ দেওয়া হয়। এছাড়াও মেয়াদপূর্তির পূর্বে অর্থ উঠানো যায় না। উদ্দীপকের মি. রফিকেরও উদ্দেশ্য হলো নির্দিষ্ট সময়ের জন্য জমানো এবং অধিক লাভ পাওয়া। মি. রফিক স্থায়ী হিসাবে টাকা জমা রাখার মাধ্যমে এই ইচ্ছাপূরণ করতে পারবেন। তাই বলা যায়, স্থায়ী হিসাব খুলে মি. রফিক তার উদ্দেশ্য পূরণে সক্ষম হবেন ।"
        }
      ]
    },
    {
      "number": "6",
      "uddipok": "জনাব রাহুল পণ্য বিক্রয় বাবদ জনাব স্বপনের কাছ থেকে ১৫-০৩-২০২২ তারিখে ৫,০০,০০০ টাকার একটি চেক পান।  চেকটির বাম পাশে আড়াআড়ি দুটি দাগ টানা ছিল। পরবর্তীতে ২১-১২-২০২২ তারিখে চেকটি ব্যাংক হিসাবে জমা দিতে গেলে ব্যাংক তা ফেরত দেয়।",
      "tag": "RB 23,BB 23",
      "sub_questions": [
        {
          "label": "ক",
          "question": "",
          "explanation": "আমানতকারী কর্তৃক ব্যাংক থেকে অর্থ উত্তোলনের লিখিত শর্তহীন নির্দেশনামাকে চেক বলে ।"
        },
        {
          "label": "খ",
          "question": "",
          "explanation": "কোনো চেকের প্রাপকের নামের শেষে ‘ অথবা বাহককে ' কথাটি লিখা থাকলে তাকে বাহক চেক বলা হয়।   এ চেকের টাকা যেকেউ ব্যাংক থেকে উত্তোলন করতে পারেন। তাছাড়া এতে কোনো লিখিত অনুমোদনের দরকার নেই। তাই এটি কম নিরাপদ"
        },
        {
          "label": "গ",
          "question": "",
          "explanation": "উদ্দীপকে জনাব রাহুল জনাব স্বপনের কাছ থেকে দাগকাটা চেক পেয়েছেন ।   এ চেকের ওপরে আড়াআড়িভাবে দুটি দাগকাটা থাকে। সাধারণত এ চেকের অঙ্কিত রেখাদ্বয়ের মধ্যে ‘ অ্যান্ড কোং ', ' প্রাপকের হিসাবে দেয় ' বা ' নট নেগোশিয়েবল ' এই কথাগুলো লেখা থাকতে পারে। আবার , নির্দিষ্ট কোনো ব্যাংকের নামও উল্লেখ থাকতে পারে। এ চেকের টাকা প্রাপকের হিসাব ছাড়া উত্তোলন করা যায় না। তাই এ ধরনের চেক অনেক নিরাপদ   উদ্দীপকে জনাব রাহুল পণ্য বিক্রয় বাবদ জনাব স্বপনের কাছ থেকে পাঁচ . লক্ষ টাকার একটি চেক পান। চেকটির বাম কোণে আড়াআড়ি দুটি দাগ টানা ছিল। অর্থাৎ , জনাব রাহুলের প্রাপ্ত চেকটিতে দাগকাটা চেকের মতো দুটি আড়াআড়ি দাগ অঙ্কিত ছিল। তাই বলা যায় , জনাব রাহুল জনাব স্বপনের কাছ থেকে দাগকাটা চেক পেয়েছিলেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত চেকটি বাসি চেক হওয়ায় ব্যাংক চেকটি ফেরত দেয়। চেক তৈরির পর নির্দিষ্ট সময়ের মধ্যে চেকের অর্থ উত্তোলন করতে নির্দিষ্ট সময় অতিক্রম হলে ঐ চেককে বাসি চেক বলে। সাধারণ যেকোনো বৈধ চেকের মেয়াদকাল ৬ মাস বা ১৮০ দিন পর্যন্ত হয়। উদ্দীপকে জনাব রাহুল পণ্য বিক্রয় বাবদ জনাব স্বপনের কাছ থেকে পাচ লক্ষ টাকার একটি চেক পান। এটি ইস্যু করা হয় ১৫ . ০৩ . ২০২২ তারিখে। তিনি উক্ত চেক ২১ . ১২ . ২০২২ তারিখে ব্যাংক হিসাবে দিতে যান। অর্থাৎ , চেকটি ইস্যুর ২৮১ দিন পর উপস্থাপিত হয়। জনাব রাহুলের উপস্থাপিত চেকটি ছিল বাসি চেক। কারণ , তিনি নির্ধারিত ১৮০ দিনের মধ্যে চেক জমা দিতে অসমর্থ হন। আর এ ধরনের চেকের নিয়মানুযায়ী ব্যাংক অর্থ পরিশোধ করে না। তাই বলা যায় , জনাব রাহুলের বাসি চেকটি ফেরত দেওয়া ব্যাংকের পক্ষে যৌক্তিক সিদ্ধান্ত ছিল।"
        }
      ]
    },
    {
      "number": "7",
      "uddipok": "জনাব হাসানকে তার হিসাবকারী ব্যাংক একটি কার্ড সরবরাহ করে। এই কার্ডটি দিয়ে তিনি হিসাবে টাকা থাকা সাপেক্ষে বিভিন্ন কেনাকাটা ও বিল পরিশোধ করতে পারছেন। অন্যদিকে, জনাব জামান ব্যাংকে হিসাব না থাকা সত্ত্বেও এমন একটি কার্ড ব্যবহার করছেন যা নির্দিষ্ট সীমা পর্যন্ত অর্থ ব্যয়ের সুযোগ দেয়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "ATM-এর পূর্ণরূপ হলো ' Automated Teller Machine'।"
        },
        {
          "label": "খ",
          "question": "",
          "explanation": "মোবাইল ব্যাংকিং ব্যবস্থায় মোবাইল ফোন ব্যবহার করে গ্রাহক ব্যাংকিং সুবিধা পাওয়ার পাশাপাশি বিভিন্ন বিল পরিশোধের সুযোগ পায়, যা মোবাইল ব্যাংকিং সেবাকে জনপ্রিয় করেছে।   আধুনিক ব্যাংকিং-এর নতুন সংযোজন হলো মোবাইল ব্যাংকিং। বাংলাদেশে ব্রাক ব্যাংক বিকাশ নামে ও ডাচ্-বাংলা ব্যাংক মোবাইল ব্যাংকিং সেবা নামে এ ধরনের ব্যাংকিং চালু করেছে, যা আমাদের দেশে মোবাইল ব্যাংকিংকে জনপ্রিয় করেছে।"
        },
        {
          "label": "গ",
          "question": "",
          "explanation": "উদ্দীপকে জনাব হাসানের ব্যবহৃত কার্ডটি ডেবিট কার্ড।   এটি ইলেকট্রনিক ব্যাংকিং-এর অন্যতম একটি সেবা। গ্রাহকের হিসাবে ডেবিট কার্ড থাকলেই কেবল এ কার্ড ব্যবহার করা যায়। এর মাধ্যমে অর্থ উত্তোলন, অর্থ স্থানান্তর ও অন্যান্য ব্যাংকিং সুবিধা পাওয়া যায়। এ কার্ড ব্যবহারের জন্য ব্যাংক হিসাব থাকা বাধ্যতামূলক। জনাব হাসানকে তার হিসাবধারী ব্যাংক একটি কার্ড সরবরাহ করে। এই কার্ড দিয়ে তিনি হিসাবে টাকা থাকা সাপেক্ষে বিভিন্ন কেনাকাটা ও বিল পরিশোধ করতে পারছেন। সাধারণত ডেবিট কার্ডের ক্ষেত্রে ব্যাংকে হিসাব খুলতে হয়। ব্যাংক এক্ষেত্রে চেক বইয়ের পাশাপাশি ডেবিট কার্ড প্রদান করে। গ্রাহক তার হিসাবে জমাকৃত অর্থের অতিরিক্ত অর্থ উত্তোলন করতে পারে না। তাই বলা যায়, বৈশিষ্ট্যগত দিক বিবেচনায় উদ্দীপকের জনাব হাসান ডেবিট কার্ড ব্যবহার করেন ।"
        },
        {
          "label": "ঘ",
          "question": "",
          "explanation": "উদ্দীপকের 'জনাব জামানের ব্যাংক হতে প্রাপ্ত ক্রেডিট কার্ড সুবিধা ঋণ প্রাপ্তিকে সহজ করেছে'—উক্তিটি যথার্থ । ক্রেডিট কার্ডের মাধ্যমে গ্রাহক টাকা উত্তোলন, কেনাকাটা ও অন্যান্য ব্যাংকিং লেনদেন করতে পারে। এ কার্ড গ্রাহকের হিসাব পর্যাপ্ত অর্থ না থাকলেও ব্যবহার করা যায়। কারণ এ কার্ডের বিপরীতে ব্যাংক একটি নির্দিষ্ট সীমা পর্যন্ত ঋণ সুবিধা দেয়। উদ্দীপকে জনাব হাসানকে তার হিসাবধারী ব্যাংক একটি ডেবিট কার্ড সরবরাহ করে। এই কার্ডটি দিয়ে তিনি হিসাবে টাকা থাকা সাপেক্ষে বিভিন্ন কেনাকাটা ও বিল পরিশোধ করতে পারেন। অন্যদিকে, জনাব জামান ব্যাংকে হিসাব না থাকা সত্ত্বেও এমন একটি কার্ড ব্যবহার করেন, যা নির্দিষ্ট সীমা পর্যন্ত অর্থ ব্যয়ের সুযোগ দেয়।   ডেবিট কার্ডের মাধ্যমে শুধু জমাকৃত অর্থ দ্বারাই লেনদেন করা যায়। জমাতিরিক্ত অর্থের প্রয়োজনে কার্ডটি মূল্যহীন। কিন্তু জনাব জামান এর ব্যবহৃত ক্রেডিট কার্ড দ্বারা ঋণ সুবিধা পাচ্ছেন। যেকোনো সময় প্রয়োজন সাপেক্ষে অতিরিক্ত অর্থ ব্যবহার করতে পারছেন। প্রয়োজন শেষে সুদসহ উক্ত ঋণ পরিশোধ করে পুনরায় ঋণ নিতে পারছেন। এ ঋণ গ্রহণের ক্ষেত্রে কোনো আনুষ্ঠানিকতার প্রয়োজন হয় না। অর্থাৎ, ঋণ প্রাপ্তি অনেক সহজতর হয়। তাই বলা যায়, জনাব জামানের ব্যাংক থেকে প্রাপ্ত সুবিধা ঋণ প্রাপ্তিকে সহজ করেছে।"
        }
      ]
    },
    {
      "number": "8",
      "uddipok": "মি. সিনহা তার পণ্যের গুদামের জন্য ১২ লক্ষ টাকার অগ্নি বিমা পলিসি গ্রহণ করেন। ঝুঁকির আধিক্য বিবেচনায় তিনি উক্ত সম্পত্তির জন্য অন্য বিমা কোম্পানির সমপরিমাণ মূল্যের আরেকটি অগ্নি বিমা পলিসি সম্পাদন করেন। অগ্নিকাণ্ডজনিত কারণে ৩ লক্ষ টাকা মূল্যের সম্পত্তি ক্ষতিগ্রস্ত হয় এবং দুটি বিমা কোম্পানি মি. সিনহাকে সমান হারে ক্ষতিপূরণ প্রদান করে। ক্ষতিগ্রস্ত সম্পত্তির অবশিষ্টাংশ বিমা কোম্পানিগুলো দাবি করলে মি. সিনহা তা দিতে অস্বীকৃতি জ্ঞাপন করে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "ভবিষ্যতে কোনো ঘটনা ঘটা বা না ঘটার সম্ভাবনাকে অনিশ্চয়তা বলা হয়।"
        },
        {
          "label": "খ",
          "question": "",
          "explanation": "আইন অনুযায়ী বিমা চুক্তিকে পরম বিশ্বাসের চুক্তি বলা যায়। এরূপ চুক্তির ক্ষেত্রে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয় এবং পক্ষগুলো একে অপরের প্রতি বিশ্বস্ত আচরণ করতে বাধ্য থাকে। বিমা চুক্তিকে পরম বিশ্বাসের চুক্তি হিসেবে গণ্য করার অর্থ হলো, বিমাগ্রহীতা বিমা চুক্তি করার সময়ে এর বিষয়বস্তু সম্পর্কে যেসব গুরুত্বপূর্ণ তথ্য জানা আছে তা বিমাকারী বা ঝুঁকি গ্রহণকারীর কাছে সঠিক ও সম্পূর্ণভাবে প্রকাশ করতে বাধ্য থাকে।"
        },
        {
          "label": "গ",
          "question": "",
          "explanation": "উদ্দীপকে ক্ষতিপূরণ প্রদানের ক্ষেত্রে বিমাচুক্তির আনুপাতিক অংশগ্রহণের নীতি অনুসরণ করা হয়েছে।   একই সম্পত্তি একাধিক বিমা কোম্পানির কাছে বিমা করলে এ নীতি অনুসরণ করা হয়। বিমাকৃত বিষয়বস্তুর ক্ষতি হলে সব বিমাকারী আনুপাতিক হারে ক্ষতিপূরণ করে। এ নীতিটি শুধু সম্পত্তি বিমার ক্ষেত্রে প্রযোজ্য।   উদ্দীপকে মি. সিনহা তার পণ্যের গুদামের জন্য ১২ লক্ষ টাকার অগ্নি বিমা করেন। ঝুঁকি বিবেচনায় তিনি উক্ত সম্পত্তির জন্য অন্য বিমা প্রতিষ্ঠানের সাথে সমপরিমাণ মূল্যের আরেকটি অগ্নি বিমা করেন। অগ্নিজনিত কারণে ৩ লক্ষ টাকার পণ্যের ক্ষতি হয়। দুটি বিমা প্রতিষ্ঠান সমান হারে ক্ষতিপূরণ দেয়। অর্থাৎ, প্রত্যেকে এক লক্ষ পঞ্চাশ হাজার টাকা করে ক্ষতিপূরণ দেয়। সাধারণত আনুপাতিক অংশগ্রহণের নীতি অনুযায়ী, একটি সম্পত্তি একাধিক বিমাকারীর কাছে বিমা করা হলে বিমাকারীগণ আনুপাতিক হারে ক্ষতিপূরণ দেয়। তাই বলা যায়, আনুপাতিক অংশগ্রহণের নীতির আলোকে দুটি বিমা কোম্পানি মি. সিনহাকে ক্ষতিপূরণ দেয় ।"
        },
        {
          "label": "ঘ",
          "question": "",
          "explanation": "স্থলাভিষিক্তকরণের নীতি অনুযায়ী উভয় বিমা কোম্পানির দাবি উপস্থাপন করা যৌক্তিক।   এ নীতি অনুযায়ী বিমাকৃত সম্পত্তির সম্পূর্ণ ক্ষতিপূরণের পর ক্ষতিগ্রস্ত অবশিষ্ট সম্পত্তির মালিকানা বিমা প্রতিষ্ঠান পায়। এর ফলে ক্ষতিগ্রস্ত সম্পত্তির ওপর বিমাগ্রহীতার অধিকার থাকে না। এ নীতি শুধু সামগ্রিক ক্ষতি এবং সম্পত্তি বিমার ক্ষেত্রে প্রযোজ্য। উদ্দীপকে মি. সিনহা তার পণ্যের গুদামটি দুটি বিমা কোম্পানির সাথে বিমা করেন। অগ্নিকাণ্ডে ৩ লক্ষ টাকার সম্পত্তি ক্ষতি হয়। বিমা কোম্পানিগুলো সম্পূর্ণ ক্ষতিপূরণ দেয়। পরবর্তীতে ক্ষতিগ্রস্ত সম্পত্তির অবশিষ্টাংশ উভয় বিমা কোম্পানি দাবি করে । স্থলাভিষিক্তকরণের নীতি অনুযায়ী, সম্পূর্ণ ক্ষতিপূরণের পর ক্ষতিগ্রস্ত সম্পত্তির মালিকানা বিমা কোম্পানি পায়। উদ্দীপকে উভয় বিমা কোম্পানি সমান হারে ক্ষতিপূরণ দিয়েছে। এক্ষেত্রে ক্ষতিগ্রস্ত সম্পত্তির মালিকানা উভয় কোম্পানির নামে স্থলাভিষিক্ত হয়েছে। তাই বলা যায়,উদ্দীপকের বিমা কোম্পানি দুটি যৌক্তিকভাবেই ক্ষতিগ্রস্ত সম্পত্তির মালিকানা দাবি করেছে।"
        }
      ]
    },
    {
      "number": "9",
      "uddipok": "মি. আকিজ একটি দোকান চালু করেন। তিনি বন্ধুর পরামর্শে পদ্মা কোম্পানির সাথে ১ বছর মেয়াদি ২ লক্ষ টাকার একটি অগ্নি বিমা চুক্তি সম্পাদন করেন। এজন্য মি. আকিজ পদ্মা কোম্পানিকে এককালীন ২০ হাজার টাকা প্রদান করেন। পরবর্তীতে অগ্নিজনিত ক্ষতি হলে বিমা কোম্পানি ক্ষতিপূরণ প্রদান করে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "নির্দিষ্ট প্রিমিয়ামের বিনিময়ে যে পক্ষ চুক্তিতে উল্লিখিত ঝুঁকি বহন করে, তাকে বিমাকারী বলে।"
        },
        {
          "label": "খ",
          "question": "",
          "explanation": "বিমাকৃত বিষয়বস্তুতে বিমাগ্রহীতার যে আর্থিক স্বার্থ থাকে তাকে বিমাযোগ্য স্বার্থ বলে। এ ধরনের স্বার্থ না থাকলে বিমা চুক্তি করা যায় না। সাধারণত বিমাযোগ্য স্বার্থ বিমাকারী প্রতিষ্ঠান দ্বারা সংরক্ষিত। বিমার বিষয়বস্তুর ওপর বিমাকারীর আর্থিক স্বার্থ থাকায় বিমাকারী প্রতিষ্ঠান এ বিমাকৃত বিষয়বস্তুর আর্থিক ক্ষতি হলে তা পূরণের দায়িত্ব নেয়।"
        },
        {
          "label": "গ",
          "question": "",
          "explanation": "উদ্দীপকের পদ্মা কোম্পানিকে মি. আজিজ কর্তৃক প্রদত্ত অর্থকে বলা হয় বিমা প্রিমিয়াম ।   বিমাচুক্তিতে বিমাগ্রহীতা এককালীন অথবা নির্দিষ্ট সময় পর পর বিমাকারীকে যে অর্থ দেয় তাকে প্রিমিয়াম বলে। প্রিমিয়ামের বিনিময়ে বিমাকারী বিমাগ্রহীতার ঝুঁকি বহন করে। এই প্রিমিয়ামের অর্থ থেকে বিমা কোম্পানি বিমাদাবি পরিশোধ করে।   উদ্দীপকের মি. আকিজ একটি দোকান চালু করেন। তিনি তার বন্ধুর পরামর্শে পদ্মা কোম্পানির সাথে ১ বছর মেয়াদি ২ লক্ষ টাকার একটি অগ্নি বিমা চুক্তি সম্পাদন করেন। এজন্য মি. আকিজ পদ্মা কোম্পানিকে ২০ হাজার টাকা প্রদান করেন। এখানে মি. আকিজের প্রদত্ত ২০ হাজার টাকার বিনিময়ে পদ্মা কোম্পানি তাকে অগ্নিজনিত ক্ষতির বিপরীতে ক্ষতিপূরণ দিবে। কেননা বিমা কোম্পানি প্রিমিয়ামের বিনিময়ে বিমাগ্রহীতাকে আর্থিক নিশ্চয়তা প্রদান করে। এই প্রিমিয়ামকে বিমা কোম্পানির ঝুঁকি গ্রহণের পুরস্কার বা প্রতিদান বলা হয় । তাই বলা যায়, মি. আকিজ ২০ হাজার টাকা পদ্মা কোম্পানিকে প্রিমিয়াম হিসেবে প্রদান করেন।"
        },
        {
          "label": "ঘ",
          "question": "",
          "explanation": "বিমার ভূমিকা বিবেচনায় 'বিমা হলো সম্ভাব্য ক্ষতির বিপরীতে আর্থিক নিরাপত্তা ব্যবস্থা'- উক্তিটি যথার্থ।   বিমাচুক্তিতে বিমাকারী ও বিমাগ্রহীতা দুইটি পক্ষ জড়িত। বিমাকারী বিমাগ্রহীতার বিষয়বস্তুর ওপর আর্থিক নিরাপত্তা দেয়। এই ঝুঁকি গ্রহণের বিপরীতে বিমাকারী প্রিমিয়াম আদায় করে। পরবর্তীতে বিমাকৃত বিষয়বস্তুর কোনো প্রকার ক্ষতিসাধন হলে, বিমাকারী চুক্তি অনুযায়ী ক্ষতিপূরণ প্রদান করে।   উদ্দীপকের মি. আকিজ দোকান চালু করেন। তিনি তার বন্ধুর পরামর্শে ১ বছরের জন্য ২ লক্ষ টাকার একটি অগ্নি বিমা চুক্তি সম্পাদন করেন। চুক্তি অনুযায়ী মি. আকিজ পদ্মা কোম্পানিকে ২০ হাজার টাকা প্রিমিয়াম পরিশোধ করেন। এর বিপরীতে পদ্মা কোম্পানি তাকে অগ্নিজনিত ক্ষতির আর্থিক নিরাপত্তার নিশ্চয়তা দেয়।   অগ্নি বিমা চুক্তি অনুসারে ১ বছরের মধ্যে অগ্নিজনিত ক্ষতির জন্য মি. আকিজ ক্ষতিপূরণ পাবেন। ফলে দুর্ঘটনাবশত অগ্নিকাণ্ড ঘটলেও মি. আকিজ সম্পূর্ণভাবে দেউলিয়া হবেন না। কিন্তু বিমা ব্যবস্থার অনুপস্থিতে এ সকল দুর্ঘটনায় মি. আকিজের মতো ব্যবসায়ীদের অসহায়ত্ব বরণ করতে হতো। কেননা এতে তারা সম্পূর্ণ সহায়-সম্বল হারিয়ে ফেলতেন। তবে বিমা ব্যবস্থা এসব পরিস্থিতিতে বিমাদাবি পরিশোধ করে সহায়তা করে থাকে। তাই বলা যায়, বিমা হলো সম্ভাব্য ক্ষতির বিপরীতে আর্থিক নিরাপত্তা পাওয়ার অন্যতম হাতিয়ার।"
        }
      ]
    },
    {
      "number": "10",
      "uddipok": "জনাব আলম পর্বতারোহণে যাত্রার প্রাক্কালে তার সন্তানদের ভবিষ্যতের কথা চিন্তা করে ৮ মাস মেয়াদি একটি বিমাপত্র গ্রহণ করেন। চুক্তি অনুযায়ী উক্ত সময়ের মধ্যে জনাব আলম মারা গেলেই কেবল তার সন্তানরা বিমাদাবি পাবেন। অপরদিকে, তার বন্ধু আফসার ১০ বছরের একটি বিমাপত্র গ্রহণ করেন। সেক্ষেত্রে শুধু মেয়াদ শেষে বিমাদাবি পাওয়া যাবে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "বিমা প্রতিষ্ঠান বিমাগ্রহীতাকে তার মৃত্যুর পূর্ব পর্যন্ত বা জীবনের একটি নির্দিষ্ট সময় পর্যন্ত প্রতিবছর যে নির্দিষ্ট হারে নির্দিষ্ট পরিমাণ অর্থ দেয়, তাকে বার্ষিক বৃত্তি বলা হয় ।"
        },
        {
          "label": "খ",
          "question": "",
          "explanation": "জীবন বিমা হলো আর্থিক নিশ্চয়তার চুক্তি। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেওয়া হয় তাকে নিশ্চয়তার চুক্তি বলে। সম্পত্তি বিমায় ক্ষতির আর্থিক পরিমাণ নির্ণয় করা যায় বলে তা ক্ষতিপূরণের চুক্তি। কিন্তু জীবন বিমায় জীবন হানি হলে ক্ষতির পরিমাণ নির্ণয় করা যায় না। এক্ষেত্রে কেউ মারা গেলে বা পঙ্গু হলে কী পরিমাণ অর্থ দিবে বিমা প্রতিষ্ঠান তার নিশ্চয়তা দেয় ।"
        },
        {
          "label": "গ",
          "question": "",
          "explanation": "উদ্দীপকের জনাব আলমের গৃহীত বিমাপত্রটি হলো স্বল্পকালীন সাময়িক বিমাপত্র।   এ ধরনের বিমাপত্র খুবই স্বল্প মেয়াদের জন্য সর্বোচ্চ দুই বছরের জন্য ইস্যু করা হয়। উক্ত সময়ের মধ্যে বিমাগ্রহীতা মৃত্যুবরণ করলে তবেই বিমাদাবি পাওয়া যায়। এ বিমার ক্ষেত্রে প্রিমিয়াম সাধারণত এককালীন পরিশোধ করতে হয়। উদ্দীপকের জনাব আলম পবর্তারোহণে যাত্রার প্রাক্কালে তার সন্তানদের ভবিষ্যতের কথা-চিন্তা করেন। তাই তিনি ৮ মাস মেয়াদি একটি বিমাপত্র গ্রহণ করেন। চুক্তি অনুযায়ী তিনি ঐ সময়ের মধ্যে মারা গেলেই কেবল তার সন্তানরা বিমাদাবি পাবে। এক্ষেত্রে জনাব আলমের গৃহীত বিমাপত্রের বৈশিষ্ট্য হলো স্বল্পমেয়াদ এবং বিমাদাবির ক্ষেত্রে বিমাগ্রহীতার মৃত্যুর বাধ্যবাধকতা। এসব বৈশিষ্ট্য শুধু স্বল্পকালীন সাময়িক বিমার ক্ষেত্রে পরিলক্ষিত হয়। তাই বলা যায়, বৈশিষ্ট্য বিচারে জনাব আলম স্বল্পকালীন সাময়িক বিমাপত্র গ্রহণ করেছেন।"
        },
        {
          "label": "ঘ",
          "question": "",
          "explanation": "আফসারের গৃহীত বিমাপত্রটি বিশুদ্ধ মেয়াদি বিমাপত্র হওয়ায় নমিনীর প্রয়োজন নেই ।   এ ধরনের বিমাপত্র একটি নির্দিষ্ট মেয়াদের জন্য খোলা হয়। মেয়াদ শেষে বিমাগ্রহীতা বিমার অর্থ চুক্তি মোতাবেক ফেরত পায়। আর উক্ত মেয়াদের মধ্যে বিমাগ্রহীতা মৃত্যুবরণ করলে, বিমাগ্রহীতার নমিনী কোনো অর্থ পায় না। এ ধরনের বিমা সাধারণত ৫ থেকে ১০ বছরের জন্য হয়ে থাকে।উদ্দীপকের আফসার ১০ বছরের জন্য একটি বিমাপত্র খোলেন। বিমাচুক্তি মোতাবেক শুধু মেয়াদ শেষে বিমাদাবি পাওয়া যাবে। এক্ষেত্রে আফসার বিশুদ্ধ মেয়াদি বিমাপত্র গ্রহণ করেছেন। তার এই বিমাপত্রের চুক্তি অনুসারে ১০ বছর পর জীবিত থাকলে বিমাদাবি পাবেন। অন্যথায়, তিনি কোনো অর্থ ফেরত পাবেন না। এখানে লক্ষণীয় বিষয় হলো আফসার নিজেই শুধু বিমাদাবি পাওয়ার যোগ্যতা রাখেন। তাই তার মৃত্যুতে উত্তরাধিকারীর কোনো প্রয়োজনীয়তা নেই। সুতরাং বলা যায়, বৈশিষ্ট্য বিবেচনায় আফসারের বিমায় নমিনীর প্রয়োজনীয়তা নেই।"
        }
      ]
    },
    {
      "number": "11",
      "uddipok": "জনাব আনাস ও আকসা 'ইকরা বিমা কোম্পানির' সাথে ১৫ বছর মেয়াদি দুটি বিমা চুক্তি সম্পাদন করেন। জনাব আকসা নমিনি হিসেবে তার ছেলেকে মনোনয়ন করেন। তিনি সড়ক দুর্ঘটনায় মৃত্যুবরণ করলে তার স্ত্রী বিমাদাবি করেন। অন্যদিকে, জনাব আনাস করোনা মহামারিতে অর্থনৈতিকভাবে ক্ষতিগ্রস্ত হওয়ায় ৫ বছর পর বিমা প্রিমিয়াম চালিয়ে যেতে অপারগতা প্রকাশ করেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "মৃত্যুহার পঞ্জি হলো অতীত মৃত্যুহারের নথিপত্রের ওপর ভিত্তি করে ভবিষ্যতের মৃত্যুহার সম্পর্কে ধারণা করার একটি কৌশল ।"
        },
        {
          "label": "খ",
          "question": "",
          "explanation": "পুনঃবীমা হল একটি বীমা কোম্পানির কাছ থেকে অন্য একটি বীমা কোম্পানির আংশিক বা পূর্ন বীমাদাবির দায় সহ বীমা কিনে নেওয়া। একটি বীমা কোম্পানি তার সকল গ্রাহকের বীমাদাবি পরিশোধের সক্ষম নাও হতে পারে কিংবা বীমাদাবির সময় নগদ বা তরল অর্থ হাতে নাও থাকতে পারে।"
        },
        {
          "label": "গ",
          "question": "",
          "explanation": "উদ্দীপকের জনাব আনাসের অপারগতা প্রকাশে বিমা কোম্পানির উচিত বিমাপত্রটি বন্ধ করে সমর্পণ মূল্য প্রদান করা। জীবন বিমার ক্ষেত্রে বিমাগ্রহীতা চাইলে বিমাপলিসি বন্ধ করে দিতে পারেন। সেক্ষেত্রে বিমা পলিসি বিমা কোম্পানির নিকট হস্তান্তর করতে হবে। ফলে বিমা কোম্পানি বিমাগ্রহীতাকে সমর্পণ মূল্য প্রদান করে। সমর্পণ মূল্য প্রাপ্তির জন্য বিমা পলিসি কমপক্ষে দুই বছর অতিক্রম করতে হয়।   উদ্দীপকের জনাব আনাস 'ইকরা বিমা কোম্পানির' সাথে ১৫ বছর মেয়াদি একটি বিমাচুক্তি সম্পাদন করেন। পরবর্তীতে জনাব আনাস করোনা মহামারিতে অর্থনৈতিকভাবে ক্ষতিগ্রস্ত হন। ফলে ৫ বছর পর বিমা প্রিমিয়াম চালিয়ে যেতে অপারগতা জানায়। এক্ষেত্রে বিমা কোম্পানি জনাব আনাসের বিমাপত্রটি আনুষ্ঠানিকভাবে বন্ধ করে দিবে। আর যেহেতু জনাব আনাস ৫ বছর বিমা প্রিমিয়াম পরিশোধ করেন, এজন্য তিনি সমর্পণ মূল্য পাবেন। তাই বলা যায়, বিমা কোম্পানির করণীয় হলো বিমাপত্র গ্রহণ করে সমর্পণ মূল্য পরিশোধ করা।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব আকসার স্ত্রী বিমার নমিনী না হওয়াতে তার উপস্থাপিত দাবিটি যৌক্তিক নয়।   একটি নির্দিষ্ট সময়ের জন্য মেয়াদি বিমা করা হয়। সময়ান্তে বিমাগ্রহীতা বেঁচে থাকলে বিমার অর্থ ফেরত পান। আর মেয়াদের মধ্যে বিমাগ্রহীতা মৃত্যুবরণ করলে তার মনোনীত ব্যক্তি বিমাকৃত অর্থ আদায় করতে পারেন। উদ্দীপকের জনাব আকসা 'ইকরা বিমা কোম্পানির' সাথে ১৫ বছর মেয়াদি বিমাচুক্তি করেন। জনাব আকসা তার নমিনী হিসেবে তার ছেলেকে মনোনয়ন দেন। তিনি সড়ক দুর্ঘটনায় মৃত্যুবরণ করলে তার স্ত্রী বিমাদাবি করেন। মেয়াদি বিমার চুক্তি অনুসারে বিমাগ্রহীতার মৃত্যুতে শুধু তার মনোনীত ব্যক্তি বিমার অর্থ পান। মনোনীত ব্যক্তি ব্যতীত অন্য কেউ বিমাদাবি পেশ করলে তা গ্রহণযোগ্য হয় না ।   উদ্দীপকের জনাব আকসা তার উত্তরাধিকারী হিসেবে মনোনয়ন করেন তার ছেলেকে। কিন্তু বিমাদাবি উপস্থাপন করেন তার স্ত্রী। যিনি এই বিমার বৈধ কোনো নমিনী নয় । তাই বিমা কোম্পানি তার দাবি গ্রহণ করতে বাধ্য নয় । সুতরাং বলা যায়, যথাযথ নমিনী না হওয়ায় বিমা কোম্পানির কাছে জনাব আকসার স্ত্রীর দাবি উপস্থাপনের কোনো যৌক্তিকতা নেই।"
        }
      ]
    }
  ]
}