{
  "title": "ঢাকা কলেজ ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনগণকে বড় পরিসরে সেবা দেওয়া ও মুনাফা অর্জনের জন্য 'গড়াই ব্যাংক' দেশের বিভিন্ন জেলা ও উপজেলায় জনগণের আমানত সংগ্রহ, ঋণ প্রদানসহ অন্যান্য ব্যাংকিং কার্যক্রম সম্পন্ন করে। সম্প্রতি তারা দেশের বাইরেও তাদের কার্যক্রম বিস্তৃত করেছে। অপরদিকে, \"বাংলাদেশ ব্যাংক\"-এর পর্যবেক্ষণে প্রতীয়মান হয় যে, ব্যাংকটি দীর্ঘসময় ধরে কয়েকজন ঋণখেলাপি ব্যক্তি ও প্রতিষ্ঠানকে ঋণ দিচ্ছে এবং পর্যাপ্ত পরিমাণে সঞ্চিতি তহবিল সংরক্ষণ ছাড়াই শেয়ারবাজারে বেশি ঝুঁকিপূর্ণ শেয়ারে বিনিয়োগ করছে। আন্তর্জাতিক চুক্তি অনুযায়ী মূলধনের আদর্শমান সংরক্ষণ না করায় বাংলাদেশ ব্যাংক 'গড়াই ব্যাংক'-এর বিরুদ্ধে কঠোর অবস্থান নেওয়ার সিদ্ধান্ত নিয়েছে।",
      "tag": "DC 25",
      "sub_questions": [
        {
          "label": "ক",
          "question": "ব্যাংক কী?",
          "explanation": "ব্যাংক হলো এমন একটি আর্থিক প্রতিষ্ঠান যা আমানত হিসেবে অর্থ সংগ্রহ করে, ঋণ দেয় ও অন্যান্য ব্যাংকিং কাজ সম্পন্ন করে।"
        },
        {
          "label": "খ",
          "question": "গারনিশি অর্ডার কেন জারি করা হয়? ব্যাখ্যা করো।",
          "explanation": "গ্রাহকের কোনো হিসাব ক্রোক বা বন্ধ করা বা লেনদেন স্থগিত করার জন্য আদালত কর্তৃক ব্যাংকের ওপর গারনিশি অর্ডার জারি করা হয়। আদালত কর্তৃক ব্যাংকের ওপর গ্রাহকের হিসাব বন্ধের নির্দেশকে গারনিশি আদেশ বলা হয়। পাওনাদারের পাওনা অর্থ আদায়ের উদ্দেশ্যে আদালত ব্যাংকের প্রতি এরূপ আদেশ জারি করে। পাওনাদারের আবেদনের প্রেক্ষিতে আদালত যদি প্রমাণ পায় যে, আমানতকারী আবেদনকারীর কাছে দায়গ্রস্থ তবেই এরূপ নির্দেশ দিয়ে থাকে।"
        },
        {
          "label": "গ",
          "question": "কাঠামোর ভিত্তিতে 'গড়াই ব্যাংক' কোন ধরনের ব্যাংক ব্যাখ্যা করো।",
          "explanation": "উদ্দীপকে সংগঠন কাঠামোর ভিত্তিতে 'গড়াই ব্যাংক' হলো একটি শাখা ব্যাংক। শাখা ব্যাংকিং পদ্ধতিতে একাধিক শাখার মাধ্যমে ব্যাংকিং কাজ পরিচালনা করা হয়। এ পদ্ধতিতে প্রতিটি শাখা অফিস একটি কেন্দ্রীয় অফিসের নিয়ন্ত্রণে থাকে। যুক্তরাজ্যে এরূপ ব্যাংকের উৎপত্তি হওয়ায় একে ব্রিটিশ ব্যাংকিং পদ্ধতিও বলা হয়। উদ্দীপকে 'গড়াই ব্যাংক'-এর কাজ সম্বন্ধে বলা হয়েছে। জনগণকে বড় পরিসরে ব্যাংকিং সেবাদান ও মুনাফা অর্জনের লক্ষ্যে ব্যাংকটি প্রতিষ্ঠিত হয়েছে। বর্তমানে দেশের বিভিন্ন অঞ্চলে ব্যাংকটি কাজ প্রসারিত করছে। অনেক শাখা অফিসের মাধ্যমে এটি কাজ পরিচালনা করে। সাধারণত শাখা ব্যাংকের কাজ দেশ-বিদেশে বিস্তৃত থাকে। উদ্দীপকেও 'গড়াই ব্যাংক' দেশের বিভিন্ন অঞ্চলে এবং দেশের বাইরেও ব্যাংকিং কাজ পরিচালনা করে। তাই বলা যায়, 'গড়াই ব্যাংক' একটি শাখা ব্যাংক।"
        },
        {
          "label": "ঘ",
          "question": "উদ্দীপকে উল্লিখিত 'গড়াই ব্যাংক' এর বিরুদ্ধে বাংলাদেশ ব্যাংক কঠোর অবস্থান নেওয়ার যে সিদ্ধান্ত নিয়েছে সেটির যৌক্তিকতা মূল্যায়ন করো।",
          "explanation": "উদ্দীপকে 'গড়াই ব্যাংক'-এর বিরুদ্ধে বাংলাদেশ ব্যাংক ব্যাসেল-২ অনুযায়ী কঠোর অবস্থান নেওয়ার সিদ্ধান্ত নিয়েছে। ব্যাসেল-২ হলো কেন্দ্রীয় ব্যাংকের তালিকাভুক্ত ব্যাংকসমূহের ঝুঁকিভিত্তিক মূলধনের পর্যাপ্ততা নিশ্চিত করার জন্য জারিকৃত নির্দেশনা। আমানতকারীদের স্বার্থ সংরক্ষণ করার উদ্দেশ্যে কেন্দ্রীয় ব্যাংক ব্যাসেল-২ জারি করে। ব্যাসেল-২ অনুযায়ী, তালিকাভুক্ত ব্যাংককে নির্দিষ্ট হারে সংরক্ষিত মূলধন ও পরিশোধিত তহবিল সংরক্ষণের নির্দেশনা রয়েছে। উদ্দীপকে 'গড়াই ব্যাংক' দীর্ঘসময় ধরে কয়েকজন ঋণখেলাপি ব্যক্তিকে ঋণ দিচ্ছে। এছাড়া পর্যাপ্ত পরিমাণ সঞ্চিতি তহবিল সংরক্ষণ ছাড়াই ব্যাংকটি শেয়ারবাজারে বেশি ঝুঁকিপূর্ণ শেয়ারে বিনিয়োগ করছে। মূলধনের আদর্শমান সংরক্ষণ না করায় 'গড়াই ব্যাংক'-এর বিরুদ্ধে বাংলাদেশ ব্যাংক কঠোর অবস্থান নেওয়ার সিদ্ধান্ত নেয়। আন্তর্জাতিক মানদণ্ড অনুযায়ী বাংলাদেশ ব্যাংক মূলধনের আদর্শমান সংরক্ষণের জন্য 'গড়াই ব্যাংক'কে ব্যাসেল-২-এর নির্দেশনা জারি করে। এতে গড়াই ব্যাংকের মুখ্য মূলধন (Core capital), সম্পূরক মূলধন (Supplementary capital) এবং অতিরিক্ত সম্পূরক মূলধনের পর্যাপ্ততা নিশ্চিত হবে। এর ফলে ব্যাংকের আমানতকারীদের স্বার্থ সংরক্ষিত হবে। কিন্তু গড়াই ব্যাংক উক্ত নির্দেশনা অমান্য করে ঝুঁকিপূর্ণ খাতে আমানতকৃত অর্থ বিনিয়োগ করে, যা রোধ করতে কেন্দ্রীয় ব্যাংক গড়াই ব্যাংকের বিরুদ্ধে কঠোর ব্যবস্থা গ্রহণের সিদ্ধান্ত নেয়। তাই বলা যায়, বাংলাদেশ ব্যাংক কর্তৃক এরূপ নির্দেশনা বা শাস্তির সিদ্ধান্তটি যৌক্তিক।"
        }
      ]
    },
    {
      "number": "2",
      "uddipok": "বাংলাদেশে অধিকাংশ ব্যাংকই তালিকাভুক্ত। উক্ত ব্যাংকগুলোর মধ্যে পারস্পারিক দেনা-পাওনা নিষ্পত্তির জন্য বাংলাদেশ ব্যাংকে একটি বিশেষ কক্ষ রয়েছে। বাংলাদেশ ব্যাংক লক্ষ করছে যে তালিকাভুক্ত ব্যাংকগুলো অনুৎপাদনশীল খাতে প্রচুর পরিমাণে ঋণ দেওয়ার ফলে দেশে মুদ্রাস্ফীতি বৃদ্ধি পাচ্ছে। উদ্ভুত পরিস্থিতিতে বাংলাদেশ ব্যাংক উক্ত ব্যাংকগুলোর আমানতের যে অংশ বাধ্যতামূলকভাবে জমা রাখতে হয় সেটির হার বৃদ্ধির সিদ্ধান্ত নেয়।",
      "tag": "DC 25,DC 25",
      "sub_questions": [
        {
          "label": "ক",
          "question": "ব্যাংকিং কী?",
          "explanation": "ব্যাংক কর্তৃক সম্পাদিত সকল কাজকে ব্যাংকিং বলা হয়।"
        },
        {
          "label": "খ",
          "question": "ব্যাংককে \"ধার করা অর্থের ধারক\" বলা হয় কেন?",
          "explanation": "ব্যাংক একজনের জমাকৃত অর্থ অন্যজনকে ঋণ হিসেবে ধার দেয়। ব্যাংক গ্রাহকের অর্থ আমানত হিসেবে সংগ্রহ করে কিছু অর্থ জমা রেখে বাকিটা বেশি সুদে গ্রাহকদের ঋণ দেয়। আমানতের মাধ্যমে ধার করা অর্থ পরবর্তী সময়ে ঋণ হিসেবে দিয়ে ব্যবসায় পরিচালনা করে বলে ব্যাংককে ধার করা অর্থের ধারক বলে।"
        },
        {
          "label": "গ",
          "question": "উদ্দীপকে বাংলাদেশ ব্যাংকের কোন বিশেষ কক্ষের উল্লেখ রয়েছে? ব্যাখ্যা করো।",
          "explanation": "উদ্দীপকে বাংলাদেশ ব্যাংকের নিকাশ ঘর কার্যক্রমের কথা বলা হয়েছে। নিকাশ ঘর হলো আন্তঃব্যাংকিং দেনা-পাওনা নিষ্পত্তির একটি সহজ ও অভিনব পদ্ধতি। এটি কেন্দ্রীয় ব্যাংক কর্তৃক নিয়ন্ত্রিত ও পরিচালিত। শুধু তালিকাভুক্ত ব্যাংকগুলো এ সুবিধা পায়। সাধারণত কেন্দ্রীয় ব্যাংকের একটি নির্দিষ্ট কক্ষে নিকাশ ঘরের কাজ পরিচালিত হয়। উদ্দীপকে বাংলাদেশের তালিকাভুক্ত ব্যাংকের কথা বলা হয়েছে। বাংলাদেশের বেশিরভাগ ব্যাংকই এখন তালিকাভুক্ত। তবে ব্যাংকগুলোর মধ্যে পারস্পরিক দেনা-পাওনা নিষ্পত্তির প্রয়োজন হয়। এক্ষেত্রে। বাংলাদেশ ব্যাংকের একটি নির্দিষ্ট কক্ষে দেনা-পাওনা নিষ্পত্তির কাজ সম্পাদিত হয়। মূলত নিকাশ ঘর সেবাদানের জন্যই বাংলাদেশ ব্যাংক নির্দিষ্ট কক্ষ ব্যবহার করে। এ সেবার মাধ্যমে বাংলাদেশ ব্যাংক তালিকাভুক্ত ব্যাংকগুলোর আন্তঃব্যাংকিং দেনা-পাওনা পরিশোধ করে। তাই বলা যায়, উদ্দীপকে বিশেষ কক্ষ বলতে বাংলাদেশ ব্যাংকের নিকাশ ঘর কার্যক্রমকে বোঝানো হয়েছে।"
        },
        {
          "label": "ঘ",
          "question": "উদ্দীপকে বাংলাদেশ ব্যাংক কর্তৃক মূল্যস্ফীতি নিয়ন্ত্রণের গৃহীত পদক্ষেপের যৌক্তিকতা মূল্যায়ন করো।",
          "explanation": "উদ্দীপকে বাংলাদেশ ব্যাংক মূল্যস্ফীতি নিয়ন্ত্রণের জন্য জমার হার পরিবর্তন নীতি নিয়েছে যা সম্পূর্ণ যৌক্তিক। তালিকাভুক্ত ব্যাংকগুলোকে মোট আমানতের একটি নির্দিষ্ট অংশ কেন্দ্রীয় ব্যাংকে জমা রাখতে হয়। আমানতের এ নির্দিষ্ট হারকে জমার হার বলে। কেন্দ্রীয় ব্যাংক প্রয়োজনে জমার হার বাড়িয়ে বা কমিয়ে দেশের ঋণ নিয়ন্ত্রণ করে। এ পদ্ধতিকে জমার হার পরিবর্তন নীতি বলে। উদ্দীপকে তালিকাভুক্ত ব্যাংক ও বাংলাদেশ ব্যাংক সম্পর্কে বলা হয়েছে। বাংলাদেশ ব্যাংক লক্ষ করেছে তালিকাভুক্ত ব্যাংকগুলো অনুৎপাদনশীল খাতে বেশি ঋণ দিচ্ছে। ফলে দেশে মুদ্রাস্ফীতি বেড়ে গেছে। এ অবস্থায় বাংলাদেশ ব্যাংক তালিকাভুক্ত ব্যাংকগুলোর জমার হার বাড়ানোর সিদ্ধান্ত নেয়। সুতরাং উক্ত ব্যাংকগুলোর আমানতের যে অংশ বাধ্যতামূলকভাবে জমা রাখতে হয় বাংলাদেশ ব্যাংক সেটির হার বাড়িয়ে দেয়। উদ্দীপকে তালিকাভুক্ত ব্যাংকগুলো বেশি ঋণ দেওয়ায় বাজারে মুদ্রাস্ফীতি দেখা দিয়েছে। এ অবস্থায় বাংলাদেশ ব্যাংক জমার হার বাড়িয়ে দেয়। এর ফলে তালিকাভুক্ত ব্যাংকগুলোকে বেশি পরিমাণ অর্থ কেন্দ্রীয় ব্যাংকে জমা রাখতে হবে। এতে তাদের ঋণ দেওয়ার ক্ষমতা কমে যাবে। সুতরাং বাজারে অর্থের সরবরাহ কমে যাবে। এভাবে মুদ্রাস্ফীতি সমস্যার সমাধান হবে। তাই বলা যায়, মুদ্রাস্ফীতি নিয়ন্ত্রণে বাংলাদেশ ব্যাংকের জমার হার বাড়ানোর সিদ্ধান্তটি সঠিক হয়েছে।"
        }
      ]
    },
    {
      "number": "3",
      "uddipok": "দেশের মুদ্রাবাজারের স্থিতিশীলতা রক্ষায় বাংলাদেশ ব্যাংকের ভূমিকা অপরিসীম। বিভিন্ন কারণে দেশে মুদ্রাস্ফীতি দেখা দিলে ব্যাংকটি তার সুদের হার বৃদ্ধির সিদ্ধান্ত গ্রহণ করে। তবুও মুদ্রাস্ফীতি নিয়ন্ত্রণে না আসায় ব্যাংকটি ঋণ প্রদানের ক্ষেত্রে কতগুলো খাত সুনির্দিষ্ট করে দেওয়ায় ঋণ সরবরাহে স্থিতিশীলতা আসে।",
      "tag": "DC 25,DC 25",
      "sub_questions": [
        {
          "label": "ক",
          "question": "কেন্দ্রীয় ব্যাংক কী",
          "explanation": "জনকল্যাণের উদ্দেশ্যে সরকারের নিয়ন্ত্রণে পরিচালিত ব্যাংকই হলো কেন্দ্রীয় ব্যাংক।"
        },
        {
          "label": "খ",
          "question": "খোলাবাজার নীতি বলতে কী বোঝায়?",
          "explanation": "কেন্দ্রীয় ব্যাংক ঋণ নিয়ন্ত্রণের উদ্দেশ্যে খোলাবাজারে বন্ড, সিকিউরিটিজ, বিল, শেয়ার, ডিবেঞ্চার ইত্যাদি কেনা-বেচা করাকে খোলাবাজার নীতি বলে। বাজারে অর্থের সরবরাহ বেশি হলে কেন্দ্রীয় ব্যাংক খোলাবাজারে জনগণকে শেয়ার, বন্ড, সিকিউরিটিজ ইত্যাদি কেনার আহ্বান জানায়। আবার অর্থ সরবরাহ কম হলে কেন্দ্রীয় ব্যাংক জনগণের কাছ থেকে শেয়ার, বন্ড, সিকিউরিটিজ ইত্যাদি ক্রয় করে। এতে ঋণের প্রবাহ সঠিকভাবে নিয়ন্ত্রিত হয়।"
        },
        {
          "label": "গ",
          "question": "উদ্দীপকে ঋণ নিয়ন্ত্রণে বাংলাদেশ ব্যাংক এখানে কোন ধরনের পদ্ধতি অবলম্বন করেছে? ব্যাখ্যা করো।",
          "explanation": "উদ্দীপকে ঋণ নিয়ন্ত্রণে বাংলাদেশ ব্যাংক প্রথমে ব্যাংক হার নীতি অবলম্বন করেছে। যে সুদের হারে বাণিজ্যিক ব‍্যাংক কেন্দ্রীয় ব্যাংক থেকে ঋণ গ্রহণ করে তাকে ব্যাংক হার বলে। কেন্দ্রীয় ব্যাংক উক্ত হার হ্রাস-বৃদ্ধি করে বাণিজ্যিক ব্যাংকের ঋণদান ক্ষমতা নিয়ন্ত্রণ করে। আর বাণিজ্যিক ব্যাংকের ঋণদান ক্ষমতা নিয়ন্ত্রিত হলে মুদ্রাবাজারে অর্থ সরবরাহও স্থিতিশীল হয়। উদ্দীপকে মুদ্রাবাজারের স্থিতিশীলতা রক্ষায় কাজ করে বাংলাদেশ ব্যাংক। দেশে মুদ্রাস্ফীতি দেখা দিলে ব্যাংকটি তার সুদের হার বৃদ্ধির সিদ্ধান্ত গ্রহণ করে। মুদ্রাস্ফীতি নিয়ন্ত্রণে ব্যাংকটি বাণিজ্যিক ব্যাংক কর্তৃক কেন্দ্রীয় ব্যাংকের কাছ থেকে গৃহীত ঋণের সুদের হার বৃদ্ধি করেছে। এর ফলে বাণিজ্যিক ব্যাংকের সুদের হার বৃদ্ধি পাবে। এতে বাণিজ্যিক ব্যাংকের ঋণদান ক্ষমতা এবং বাজারে অর্থ সরবরাহ হ্রাস পাবে। তাই বৈশিষ্ট্যগত দিক বিবেচনায় বলা যায়, ঋণ নিয়ন্ত্রণে বাংলাদেশ ব্যাংক প্রথমে ব্যাংক হার বৃদ্ধি করেছে যা ব্যাংক হার নীতির সাথে সাদৃশ্যপূর্ণ।"
        },
        {
          "label": "ঘ",
          "question": "বাংলাদেশ ব্যাংক কর্তৃক সর্বশেষ ঋণ নিয়ন্ত্রণ কার্যক্রম কতটুকু যৌক্তিক বলে তুমি মনে করো? তোমার উত্তরের সপক্ষে যুক্তি দাও।",
          "explanation": "বাংলাদেশ ব্যাংক কর্তৃক সর্বশেষ ঋণ নিয়ন্ত্রণ কার্যক্রমটি হলো ঋণের বরাদ্দকরণ নীতি, যা সম্পূর্ণ যৌক্তিক বলে আমি মনে করি। ঋণের বরাদ্দকরণ নীতি অনুযায়ী, কেন্দ্রীয় ব্যাংক ঋণের খাত নির্দিষ্ট করে বাণিজ্যিক ব্যাংকের ঋণদান ক্ষমতা নিয়ন্ত্রণ করে। বাণিজ্যিক ব্যাংকগুলোকে কিছু খাতে ঋণদানের বিধি-নিষেধ আরোপ করে। আবার কোনো কোনো ক্ষেত্রে নির্দিষ্ট সীমাসহ ঋণদানে উৎসাহী করে। উদ্দীপকে বাংলাদেশ ব্যাংক মুদ্রা বাজারের নিয়ন্ত্রণে ভূমিকা রাখে। সম্প্রতি মুদ্রাস্ফীতি দেখা দিলে ব্যাংক তার সুদের হার বৃদ্ধি করার সিদ্ধান্ত নেয়। তবুও মুদ্রাস্ফীতি নিয়ন্ত্রণে না আসায় ব্যাংকটি ঋণ প্রদানের ক্ষেত্রে কতগুলো খাত সুনির্দিষ্ট করে দেয়। ফলে ঋণ সরবরাহে স্থিতিশীলতা আসে। এখানে কেন্দ্রীয় ব্যাংক প্রথমত ব্যাংক হার বৃদ্ধি করে। কিন্তু বাণিজ্যিক ব্যাংকগুলো আর্থিকভাবে সচ্ছল হলে তারা ঋণের জন্য কেন্দ্রীয় ব্যাংকের কাছে যাবে না এবং ব্যাংক হার নীতিও কার্যকর হবে না। পরবর্তী সময়ে কেন্দ্রীয় ব্যাংক বাণিজ্যিক ব্যাংকের লাগামহীন ঋণ নিয়ন্ত্রণে ঋণের খাত বরাদ্দ করে দেয়। ফলে সামর্থ্য থাকা সত্ত্বেও বাণিজ্যিক ব্যাংক শুধু কেন্দ্রীয় ব্যাংক কর্তৃক নির্ধারিত খাতেই ঋণ দিতে পারবে। এটি উদ্দীপকে উল্লিখিত পরিস্থিতিতে দেশের মুদ্রাস্ফীতি নিয়ন্ত্রণ করতে বিশেষ ভূমিকা রাখবে। তাই বলা যায়, উদ্দীপকে সর্বশেষ পর্যায়ে বাংলাদেশ ব্যাংকের ঋণ নিয়ন্ত্রণে ঋণের বরাদ্দকরণ নীতি প্রয়োগ করা যৌক্তিক হয়েছে।"
        }
      ]
    },
    {
      "number": "4",
      "uddipok": "মি. আশফাকের ব্যবসায় প্রতিষ্ঠানের পাশেই একটি ব্যাংকের নতুন শাখা স্থাপিত হয়। ব্যাংকের শাখা ম্যানেজার মি. আশফাককে বললেন আপনাকে এমন হিসাব খুলে দিই যেখান থেকে আপনি দিনে যতবার খুশি টাকা জমা দিতে ও উঠাতে পারবেন। চাইলে জমার অতিরিক্ত ঋণও নিতে পারবেন। এই হিসাবের সাহায্যে মি. আশফাক আমদানি-রপ্তানি বাণিজ্যেও সহায়তা পেয়ে থাকেন।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "গ্রাহকের নামে হিসাব খুলে ব্যাংক গ্রাহককে অর্থ লেনদেন, ও ব্যাংকিং সেবা পাওয়ার যে সুযোগ দেয় তাকে ব্যাংক হিসাব বলে।"
        },
        {
          "label": "খ",
          "question": "'ব্যাংক হিসাব হলো ব্যাংকিং সেবা গ্রহণের প্রবেশদ্বার'-বুঝিয়ে লেখো।",
          "explanation": "যে প্রক্রিয়ার মধ্য দিয়ে ব্যাংক তার গ্রাহকদের আমানত জমা রাখে, অর্থ উত্তোলন এবং অন্যান্য ব্যাংকিং সেবা পাওয়ার সুযোগ দেয় তাকে ব্যাংক হিসাব বলে। ব্যাংক হিসাব হলো ব্যাংকের গ্রাহকের সাথে সম্পর্ক রক্ষা ও আর্থিক লেনদেনের প্রধান মাধ্যম। ব্যাংক হিসাব না খুলে কোনো ব্যাংকিং সেবা সুবিধা লাভ সম্ভব নয়। তাই ব্যাংক হিসাব হলো গ্রাহকের ব্যাংকিং সেবা পাওয়ার প্রবেশদ্বার।"
        },
        {
          "label": "গ",
          "question": "",
          "explanation": "উদ্দীপকে শাখা ম্যানেজার মি. আশফাককে চলতি হিসাব খোলার পরামর্শ দিয়েছেন। এ হিসাবে দিনে যতবার খুশি টাকা জমা ও উত্তোলন করা যায়। কিন্তু আমানতকারী এ হিসাবে কোনো সুদ পায় না। তবে প্রয়োজনে জমাতিরিক্ত উত্তোলন করতে পারে। তাই ব্যবসায়ী শ্রেণির জন্য এ হিসাবটি বেশ উপযোগী। -উদ্দীপকে মি. আশফাকের ব্যবসায় প্রতিষ্ঠানের পাশেই একটি ব্যাংকের নতুন শাখা স্থাপিত হয়। ব্যাংকের শাখা ম্যানেজার মি. আশফাককে বললেন আপনাকে এমন হিসাব খুলে দেই যেখান থেকে আপনি যতবার খুশি টাকা জমা দিতে ও উঠাতে পারবেন। প্রয়োজনে জমাতিরিক্ত ঋণও নিতে পারবেন। এখানে শাখা ম্যানেজারের প্রস্তাবিত ব্যাংক হিসাব বৈশিষ্ট্য হলো ইচ্ছামতো জমা-উত্তোলন ও জমাতিরিক্ত ঋণ সুবিধা। আর উল্লিখিত এই বৈশিষ্ট্যগুলো ব্যাংকের চলতি হিসাবের বৈশিষ্ট্যের অনুরূপ। তাই বলা যায়, উদ্দীপকের শাখা ম্যানেজার মি. আশফাককে চলতি হিসাব খোলার পরামর্শ দিয়েছেন।"
        },
        {
          "label": "ঘ",
          "question": "",
          "explanation": "উদ্দীপকে মি. আশফাকের ব্যাংক হিসাবটি ব্যবসায়-বাণিজ্যে সহায়তার মাধ্যমে অর্থনৈতিক উন্নয়নে ভূমিকা রাখছে। ব্যবসায়-বাণিজ্যের মূল চালিকাশক্তি হচ্ছে অর্থ। আর ব্যাংক হিসাবের মাধ্যমে ব্যবসায়ীগণ তাদের প্রয়োজনীয় অর্থ লেনদেন করতে পারে। এছাড়াও ব্যবসায়িক কারণে তৎক্ষণাৎ প্রয়োজনীয় অর্থ ব্যাংক হিসাবের মাধ্যমে ঋণ হিসেবে নেওয়া যায়। উদ্দীপকে মি. আশফাকের ব্যবসায় প্রতিষ্ঠানের পাশেই একটি ব্যাংকের নতুন শাখা স্থাপিত হয়। ব্যাংকের শাখা ম্যানেজার মি. আশফাককে, বললেন, আপনাকে এমন একটি হিসাব খুলে দেই, যেখান থেকে আপনি দিনে যতবার খুশি টাকা জমা ও উঠাতে পারবেন। চাইলে জমাতিরিক্ত ঋণও নিতে পারবেন। এ হিসাবের মাধ্যমে মি. আশফাক আমদানি-রপ্তানি বাণিজ্যেও সহায়তা পাবেন। চলতি হিসাবে চেক, ওভারড্রাফট, অনলাইন ব্যাংকিং সুবিধা থাকায় লেনদেন দ্রুত ও সহজ হয়। যা ব্যবসায় সম্প্রসারণে সহায়তা করে। চলতি হিসাব বিনিয়োগকারীদের মধ্যে নগদ অর্থের প্রবাহ চালু রাখে।-আবার চলতি হিসাব ব্যবহারে ব্যবসায়ীরা তাদের ব্যবসায় চালিয়ে যেতে পারে যা কর্মসংস্থান সৃষ্টিতে পরোক্ষভাবে সাহায্য করে। চলতি হিসাবের ব্যবহারে ব্যাংক যুক্ত থাকায় কর ফাঁকির প্রবণতা কমে। সরকার সর্বোচ্চ রাজস্ব আদায় করতে পারে। তাই বলা যায়, মি. আশফাকের চলতি হিসাব শুধু ব্যবসায়ীদের জন্যই নয়, পুরো অর্থনীতির জন্য গুরুত্বপূর্ণ একটি ব্যবস্থা।"
        }
      ]
    },
    {
      "number": "5",
      "uddipok": "ব্যবসায়ী মি. শামস্ তার ব্যবসারের লেনদেনসমূহ চেকের মাধ্যমে করে থাকেন। তিনি তার পাওনাদার মি. মাহিরকে একটি চেক প্রদান করেন যেখানে 'কেবল জনাব মাহিরাকে প্রদেয়' কথাটি লেখা ছিল। আবার তিনি অন্য এক পাওনাদার মি. সামিরকে একটি চেক ইস্যু করেন যার বামকোণে আড়াআড়ি দুটি দাগ টানা ছিল এবং দাগের মধ্যে 'রমনা ব্যাংক প্রাপকের হিসাব' কথাটি উল্লেখ ছিল।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "কোনো চেক ব্যাংকে উপস্থাপিত হওয়ার পর ব্যাংক এর অর্থ পরিশোধ করতে অস্বীকৃতি জানালে তাকে চেকের প্রত্যাখ্যান বা অমর্যাদা বা Dishonour বলে।"
        },
        {
          "label": "খ",
          "question": "চেক অনুমোদন বলতে কী বোঝায়?",
          "explanation": "চেকের অনুমোদন দ্বারা চেকের মালিকানা পরিবর্তন নিশ্চিত হওয়ায় চেক হস্তান্তরে চেকের অনুমোদন গুরুত্বপূর্ণ। বাহক চেক শুধু প্রদানের মাধ্যমে অনুমোদন হলেও হুকুম চেকের উল্টো পিঠে অবশ্যই বৈধ অধিকারী দ্বারা অনুমোদিত হতে হয়। চেকের অনুমোদন অবশ্যই সম্পূর্ণ চেকের জন্য হয়।"
        },
        {
          "label": "গ",
          "question": "",
          "explanation": "মি. শামস্ তার পাওনাদার মি. মাহিরকে হুকুম চেক ইস্যু করেছিলেন। এ চেকে প্রাপকের নামের পরে 'অথবা আদেশানুসারে' কথাটি লেখা থাকে। এ চেকে অবশ্যই প্রাপকের নাম উল্লেখ থাকে। ব্যাংক এ চেকের অর্থ প্রাপককে অথবা তার আদেশানুসারে অন্য কাউকে পরিশোধ করে। এক্ষেত্রে ব্যাংক প্রাপকের বা অনুমোদন বলে প্রাপকের সত্যতা যাচাই করে অর্থ পরিশোধ করে। উদ্দীপকে ব্যবসায়ী মি. শামস্ চেকের মাধ্যমে লেনদেন করেন। তিনি তার পাওনাদার জনাব মাহিরকে একটি চেক ইস্যু করেন। যেখানে \"কেবল জনাব মাহির কে প্রদেয়\" কথাটি লেখা ছিল। এক্ষেত্রে আদেষ্টা মি. শামস্, মি. মাহির কে অর্থ পরিশোধের জন্য ব্যাংককে আদেশ দেন। সাধারণত হুকুম চেকে নির্দিষ্ট কোনো ব্যক্তিকে অর্থ পরিশোধের জন্য আদেশ দেওয়া হয়। সুতরাং, বৈশিষ্ট্যগত দিক থেকে বলা যায়, মি. শামস্ কর্তৃক মি. মাহিরকে চেকটি একটি হুকুম চেক।"
        },
        {
          "label": "ঘ",
          "question": "",
          "explanation": "উদ্দীপকে মি. সামিরের প্রাপ্ত চেকটি দাগকাটা চেক হওয়ায় অধিক নিরাপদ।। বাহক বা হুকুম চেকের ওপরে বাম কোণে দুটি দাগ টেনে দিলে তাকে দাগকাটা চেক বলা হয়। দাগ দুটির মাঝে ব্যাংকের নাম উল্লেখ করা হলে তাকে বিশেষ দাগকাটা চেক বলে। এ চেকের অর্থ নির্দিষ্ট ব্যাংকের নির্দিষ্ট হিসাবের মাধ্যমে উত্তোলন করতে হয়। মি. শামস্ একজন কাপড় ব্যবসায়ী। তিনি তার পাওনাদার মি, মাহিরকে। একটি চেক ইস্যু করেন, যেখানে 'কেবল মি. মাহিরকে প্রদেয়' কথাটি লেখা ছিল। আবার তিনি অন্য পাওনাদার মি. সামিরকে একটি চেক ইস্যু করেন যার বাম কোণায় আড়াআড়ি দুটি দাগ টানা ছিল। দাগের মধ্যে 'রমনা ব্যাংক প্রাপকের হিসাব' কথাটি উল্লেখ ছিল। বৈশিষ্ট্যগত দিক থেকে পাওনাদার মি. সামিরকে প্রদত্ত চেকটি একটি বিশেষ দাগকাটা চেক। এ চেকের টাকা পাওনাদার মি. সামির শুধু রমনা ব্যাংকে তার হিসাবে জমা দিয়ে উত্তোলন করতে পারবেন। ফলে চেকটি হারিয়ে গেলে বা চুরি হলেও এর অর্থ অন্য কেউ উত্তোলন করতে পারবে না। অন্যদিকে, পাওনাদার মি. মাহিরকে প্রদত্ত চেকটি হলো হুকুম চেক। এ চেকের অর্থ প্রাপকের অনুমতিক্রমে যে কেউ উত্তোলন করতে পারবে। তাই বলা যায়, মি. শামস প্রদত্ত চেক দুটির মধ্যে পাওনাদার মি. সামিরকে প্রদত্ত বিশেষ দাগকাটা চেক পাওনাদার মি. মাহিরকে প্রদত্ত হুকুম চেক অপেক্ষা অধিক নিরাপদ।"
        }
      ]
    },
    {
      "number": "6",
      "uddipok": "মি. রায়হান তার পাওনাদার মি. সিজানকে ০৫-০১-২০২৪ তারিখে ৫ লক্ষ টাকার একটি চেক প্রদান করেন। মি. সিজান চিকিৎসার জন্য দেশের বাইরে যান। এই কারণে মি. সিজান প্রাপ্ত চেকটি উত্তোলনের জন্য ০১-০৮-২০২৪ তারিখে ব্যাংকে তার হিসাবে জমা দিতে গেলে ব্যাংক টাকা প্রদান করতে অপারগতা প্রকাশ করে।",
      "tag": "DC 25",
      "sub_questions": [
        {
          "label": "ক",
          "question": "ব্যাংক ড্রাফট কি?",
          "explanation": "চাওয়ামাত্র প্রাপককে অর্থ পরিশোধের জন্য ব্যাংকের এক শাখা, অন্য শাখা বা প্রতিনিধি ব্যাংককে যে লিখিত নির্দেশ দেয় তাকে ব্যাংক ড্রাফট বলে।"
        },
        {
          "label": "খ",
          "question": "চেকের জালিয়াতি ও প্রতারণা বলতে কী বোঝায়?",
          "explanation": "সুনির্দিষ্ট নীতিমালা লঙ্ঘন করে অবৈধ উপায়ে চেকের মাধ্যমে ব্যাংক থেকে টাকা উঠানোর প্রচেষ্টাকে চেকের জালিয়াতি বা প্রতারণা বলে। চেকের তারিখ, টাকার অঙ্ক, প্রাপকের নাম, আদেষ্টার স্বাক্ষর প্রভৃতি পরিবর্তন করে অথবা স্বাক্ষর জালিয়াতি করে ব্যাংক থেকে টাকা উত্তোলনের মাধ্যমে চেকের জালিয়াতি বা প্রতারণা সংঘটিত হয়। উদ্দেশ্যপ্রণোদিত হয়ে সজ্ঞানে ও ইচ্ছাকৃতভাবে মিথ্যা বা ভুল তথ্য প্রদান ও প্রতারণামূলকভাবে চেকের লেখার পরিবর্তন করা জালিয়াতি বা প্রতারণামূলক কর্মকাণ্ডের অন্তর্ভুক্ত।"
        },
        {
          "label": "গ",
          "question": "উদ্দীপকের মি. সিজানকে প্রদত্ত চেকের টাকা প্রদানে ব্যাংকের অপারগতার কারণ ব্যাখ্যা করো।",
          "explanation": "উদ্দীপকে উল্লিখিত চেকটি বাসি চেক হওয়ায় ব্যাংক টাকা দিতে অপারগতা জানায়। চেক তৈরির পর থেকে নির্দিষ্ট সময়ের মধ্যে চেকের অর্থ উত্তোলন করতে হয়। নির্দিষ্ট সময় অতিক্রম হলে ঐ চেককে বাসি চেক বলা হয়। সাধারণত যেকোনো চেকের বৈধ মেয়াদকাল ৬ মাস বা ১৮০ দিন পর্যন্ত হয়। উদ্দীপকের মি. রায়হান তার পাওনাদার মি. সিজানকে ০৫-০১-২০২৪ তারিখে ৫ লক্ষ টাকার একটি চেক প্রদান করেন। মি. সিজান চেকটি তার ব্যাংক হিসাবে জমা দিতে গেলে ব্যাংক টাকা দিতে অস্বীকৃতি জানায়। কারণ চেকটি তৈরি করা হয়েছিল ০৫-০১-২০২৪ তারিখে। তবে ব্যাংকে উপস্থাপন করা হয়েছে ০১-০৮-২০২৪ তারিখে। উক্ত চেকটির মেয়াদ ৬ মাস বা ১৮০ দিন অতিক্রম করেছে। ফলে চেকটি বাসি চেকে পরিণত হয়েছে। এ কারণেই ব্যাংক চেকটির টাকা দিতে অস্বীকৃতি জানায়।"
        },
        {
          "label": "ঘ",
          "question": "মি. সিজানের পক্ষে কি তার প্রাপ্য টাকা আদায় করা সম্ভব? তোমার উত্তরের সপক্ষে যুক্তি দাও।",
          "explanation": "মি. সিজানের পক্ষে তার প্রাপ্য টাকা আদায় করা সম্ভব বলে আমি মনে করি। কোনো চেক তৈরি করার পর ৬ মাস বা ১৮০ দিনের মধ্যে ভাঙানো না হলে ঐ চেককে বাসি চেক বলা হয়। চেক বাসি হলে তা বাতিল হয়ে যায়। তাই এই চেকের টাকা ব্যাংক পরিশোধ করে না। উদ্দীপকে মি. রায়হান তার পাওনাদার মি. সিজানকে ৫ লক্ষ টাকার একটি চেক দেন। চেকটি ইস্যু করা হয়েছিল ০৫-০১-২০২৪ তারিখে। কিন্তু মি. সিজান উক্ত চেকটি তার ব্যাংক হিসাবে জমা দেন ০১-০৮-২০২৪ তারিখে। মেয়াদ অতিক্রম করায় তার চেকটি বাসি হয়ে গিয়েছিল। এ কারণে ব্যাংক উক্ত অর্থ দিতে অস্বীকৃতি জানায়। চেক বাসি হয়ে গেলে ব্যাংক সেই চেকের টাকা পরিশোধ করে না। সেক্ষেত্রে চেকের টাকা উত্তোলনের জন্য পুনরায় সেটি ইস্যু করতে হয়। প্রাপক চেকের ইস্যুকারীর কাছ থেকে চেকটি পুনরায় ইস্যু করে নেয়। এভাবেই প্রাপ্ত চেকের অর্থ উত্তোলন করা যায়। এখন মি. সিজান তার প্রাপ্য টাকা আদায় করতে চাইলে মি. রায়হানের কাছ থেকে চেকটি পুনরায় ইস্যু করিয়ে নিবেন। পরবর্তীতে ব্যাংকে চেকটি জমা দিয়ে এর অর্থ সংগ্রহ করতে পারবেন।"
        }
      ]
    },
    {
      "number": "7",
      "uddipok": "মি. আরিফের একটি চুম্বকীয় কার্ড রয়েছে যা দিয়ে তিনি কেনাকাটা করতে পারেন আবার টাকাও তুলতে পারেন। কিন্তু একদিন তিনি কার্ডটি বুথে প্রবেশ করানো মাত্রই প্রয়োজনীয় অর্থ না থাকার বিষয়টি মনিটরে প্রদর্শিত হয় এবং কার্ডটি বেরিয়ে আসে। এরপর তিনি তার এক ব্যাংকার বন্ধুর সাথে পরামর্শ করে ব্যাংক থেকে একটি বিশেষ কার্ড সংগ্রহ করলেন যার সাহায্যে তিনি হিসাবে প্রয়োজনীয় অর্থ না থাকলেও টাকা উত্তোলন করতে পারেন এবং কেনাকাটাও করতে পারেন। কার্ডটির খরচ পূর্বের তুলনায় বেশি হলেও বাড়তি সুবিধা রয়েছে।",
      "tag": "DC 25,DC 25",
      "sub_questions": [
        {
          "label": "ক",
          "question": "অনলাইন ব্যাংকিং কী?",
          "explanation": "অনলাইন ব্যাংকিং হলো কোনো একক ব্যাংকের একাধিক শাখা বা একাধিক ব্যাংকের বিভিন্ন, শাখার মধ্যে কম্পিউটার প্রযুক্তিনির্ভর একটি নেটওয়ার্ক ব্যবস্থা।"
        },
        {
          "label": "খ",
          "question": "মোবাইল ব্যাংকিং জনপ্রিয় কেন? ব্যাখ্যা করো।",
          "explanation": "মোবাইল ব্যবহার করে ব্যাংকিং লেনদেন সম্পাদন করা হলে তাকে মোবাইল ব্যাংকিং বলে। আধুনিক তথ্য প্রযুক্তির যুগে মোবাইল ব্যাংকিং এক নতুন সভ্যতার সূচনা করেছে। মোবাইল ব্যাংকিং মোবাইল ফোনের মাধ্যমে গ্রাহকদের ব্যাংকিং ও আর্থিক সেবা প্রদান করে। মোবাইল নম্বরটি গ্রাহকের হিসাব নম্বর হিসেবে গণ্য হয়। গ্রাহক মোবাইলের মাধ্যমে টাকা জমা দিতে ও উত্তোলন করতে পারে। মোবাইলে এসএমএস আদান-প্রদান করে গোপনীয়তা রক্ষা করা যায়। তাই মোবাইল ব্যাংকিং অধিক জনপ্রিয় হচ্ছে।"
        },
        {
          "label": "গ",
          "question": "উদ্দীপকে মি. আরিফ কোন কার্ড ব্যবহারের কারণে, প্রথমবার টাকা উত্তোলন করতে ব্যর্থ হন? ব্যাখ্যা করো।",
          "explanation": "উদ্দীপকে মি. আরিফ ডেবিট কার্ড ব্যবহারের কারণে প্রথমবার টাকা উত্তোলন করতে ব্যর্থ হন। এ কার্ডের মাধ্যমে গ্রাহকগণ তাদের ব্যাংক হিসাবের জমাকৃত অর্থ নগদ উত্তোলনসহ কেনাকাটায় অর্থ পরিশোধের সুবিধা লাভ করে। এ সুবিধা লাভের জন্য গ্রাহকের হিসাবে পর্যাপ্ত পরিমাণ অর্থ জমা থাকা বাধ্যতামূলক। এ কার্ডের মাধ্যমে গ্রাহকের হিসাবে অর্থ জমা থাকা সাপেক্ষে ২৪ ঘণ্টা ব্যাংকিং লেনদেন করা যায়। উদ্দীপকে মি. আরিফের একটি চুম্বকীয় কার্ড রয়েছে। যেটি দিয়ে তিনি কেনাকাটা করতে পারেন। আবার টাকাও তুলতে পারেন। একদিন তিনি কার্ডটি বুথে প্রবেশ করান। প্রয়োজনীয় অর্থ না থাকার বিষয়টি মনিটরে প্রদর্শিত হয় এবং কার্ডটি বেরিয়ে আসে। সাধারণত ডেবিট কার্ড ব্যবহার করে ব্যাংক থেকে জমাকৃত অর্থ উত্তোলন করা হয়। উদ্দীপকের মি. আরিফের ব্যাংক হিসাবে পর্যাপ্ত টাকা না থাকায় তিনি তার কার্ড দিয়ে ATM বুথ থেকে টাকা উত্তোলন করতে পারেননি। এটি প্রমাণ করে তার কার্ডটি ডেবিট কার্ড। কারণ ডেবিট কার্ড দিয়ে জমাকৃত অর্থের অতিরিক্ত অর্থ উত্তোলন করা যায় না। তাই বলা যায়, মি. আরিফ ডেবিট কার্ড ব্যবহারের কারণে প্রথমবার টাকা উত্তোলন করতে ব্যর্থ হন।"
        },
        {
          "label": "ঘ",
          "question": "\"উদ্দীপকের মি. আরিফের ব্যাংকার বন্ধুর পরামর্শে গ্রহণকৃত কার্ডটি পূর্বের কার্ডের তুলনায় অধিক সুবিধাজনক\"-এ বিষয়ে তোমার মতামত দাও।",
          "explanation": "মি. আরিফের ব্যাংকার বন্ধুর পরামর্শে গ্রহণকৃত কার্ডটি ক্রেডিট কার্ড, যা ডেবিট কার্ডের চেয়ে বেশি সুবিধাজনক। ডেবিট কার্ডের মতো ক্রেডিট কার্ড দিয়ে নগদ অর্থ উত্তোলন ও নির্দিষ্ট প্রতিষ্ঠান থেকে পণ্য কেনা যায়। অন্যদিকে, ব্যাংক হিসাবে জমাকৃত অর্থের বেশি ডেবিট কার্ড দিয়ে উত্তোলন করা যায় না। কিন্তু ক্রেডিট কার্ডের মাধ্যমে ব্যাংক হিসাবে অর্থ না থাকলেও অর্থ উত্তোলন করা যায়। উদ্দীপকে মি. আরিফের একটি চুম্বকীয় কার্ড রয়েছে। যেটি দিয়ে তিনি কেনাকাটা করতে পারেন। তবে একদিন তার ইলেকট্রনিক কার্ডটি বুথে প্রবেশ করানো মাত্রই মনিটরে তার হিসাবে প্রয়োজনীয় অর্থ না থাকার বিষয়টি প্রদর্শিত হয় এবং কার্ডটি বেরিয়ে আসে। অর্থাৎ, তার ব্যবহৃত কার্ডটি ডেবিট কার্ড। পরবর্তীতে তার ব্যাংকার বন্ধু এমন একটি কার্ডের কথা বলেন, যার মাধ্যমে হিসাবে প্রয়োজনীয় অর্থ না থাকলেও বুথ থেকে একটি নির্দিষ্ট পরিমাণ অর্থ তিনি উত্তোলন করতে পারবেন। অর্থাৎ, তার বন্ধুর নির্দেশিত কার্ডটি ক্রেডিট কার্ড। ডেবিট ও ক্রেডিট কার্ড দিয়ে নগদ অর্থ উত্তোলন, ক্রয়কৃত পণ্যের মূল্য পরিশোধ ও অন্যান্য ব্যাংকিং সেবা পাওয়া যায়। তবে ডেবিট কার্ড ব্যবহার করতে গ্রাহকের হিসাবে অর্থ জমা থাকা বাধ্যতামূলক। গ্রাহকের হিসাবে অর্থ জমা না থাকলে, গ্রাহক এ কার্ড ব্যবহার করে নগদ অর্থ উত্তোলন বা কোনো বিল পরিশোধ করতে পারে না। অপরদিকে, ক্রেডিট কার্ড হলো একটি নির্দিষ্ট সীমা পর্যন্ত ব্যক্তিগত ঋণ। এ কার্ডের সাহায্যে জমাকৃত অর্থের চেয়ে বেশি টাকা উত্তোলন করা যায় বা কেনাকাটায় ব্যবহার করা যায়। এরূপ ঋণ সুবিধার কারণে বলা যায়, মি. আরিফের ব্যাংকার বন্ধুর পরামর্শে গ্রহণকৃত ক্রেডিট কার্ড, ডেবিট কার্ড অপেক্ষা অধিক সুবিধাজনক।"
        }
      ]
    },
    {
      "number": "8",
      "uddipok": "শাহরুখ তার বাবার সাথে একই বাড়িতে বসবাস করেন । বাড়িটি শাহরুখের বাবার নামে। ভূমিকম্প হলে বাড়িটি ক্ষতিগ্রস্ত হতে পারে এই কথা চিন্তা করে জনাব শাহরুখ বাড়িটি বিমা করতে গেলে বিমা কোম্পানি বাড়িটি বিমা করতে অস্বীকৃতি জানায় । তখন জনাব শাহরুখের বাবা নিজেই বাড়িটি বিমা করেন। তারপর জনাব শাহরুখ বিমা াম্পানিকে না জানিয়ে বাড়ির ২য় ও ৩য় তলার কাজ শেষ করেন। ২য় এর তলার কাজ শেষ হওয়ার পরপরই বাড়িটি ধসে পড়ে। জনাব মুখের বাবা বিমা দাবি করলে বিমা কোম্পানি দাবি পূরণে অস্বীকৃতি জানায়।",
      "tag": "DC 25,DC 25",
      "sub_questions": [
        {
          "label": "ক",
          "question": "",
          "explanation": "কোনো বিনিয়োগ থেকে প্রত্যাশিত আয়ের চেয়ে কম আয় পাওয়ার শঙ্কাকে ঝুঁকি বলে ।"
        },
        {
          "label": "খ",
          "question": "",
          "explanation": "বিমা চুক্তি কোনো বাজি ধরার চুক্তি নয়। বাজি চুক্তিতে বৈধ চুক্তির অনেক অপরিহার্য উপাদান উপস্থিত থাকে না। এই চুক্তি আইন দ্বারা স্বীকৃত নয়। অন্যদিকে বিমাচুক্তিতে চুক্তির বিষয়বস্তুর ওপর উভয়পক্ষের স্বার্থ জড়িত থাকে। বিমা চুক্তিতে বাগ্রহীতা ও বিমাকারীর মধ্যে চূড়ান্ত সদ্বিশ্বাসের ভিত্তিতে আর্থিক ক্ষতিপূরণের চুক্তি হয়। যে অনিশ্চিত ঘটনার জন্য চুক্তি করা হয় ঐ ঘটনা ঘটা বা না ঘটার ওপর লেনদেন নির্ভর করে না। সুতরাং, বিমা চুক্তি বাজি ধরার চুক্তি নয়।"
        },
        {
          "label": "গ",
          "question": "",
          "explanation": "উদ্দীপকে বিমাযোগ্য স্বার্থের নীতির জন্য বিমা প্রতিষ্ঠান জনাব শাহরুখের বিমা চুক্তির প্রস্তাবে সম্মত হয়নি। বিনিময়যোগ্য স্বার্থ বলতে বিমাগ্রহীতার মালিকানা স্বত্ব বা আর্থিক স্বার্থকে বোঝায়। এজন্য বিমাকৃত বিষয়বস্তুর ক্ষতিতে বিমাগ্রহীতার আর্থিক ক্ষতির বিষয়টি জড়িত থাকে। বিমাযোগ্য স্বার্থ না থাকলে বিমা চুক্তি সম্পাদন করা যায় না। উদ্দীপকে জনাৰ শাহরুখ যে বাড়িতে বাস করেন তা তার বাবার নামে ছিল । সুতরাং, বাড়িটির প্রকৃত মালিক জনাব শাহরুখের বাবা। ঝুঁকির কথা বিবেচনা করে জনাব শাহরুখ বাড়িটি বিমা করার প্রস্তাব করেন। বিমা প্রতিষ্ঠান এ বিমাচুক্তি করতে অস্বীকৃতি জনায়। এক্ষেত্রে বিমা প্রতিষ্ঠান বিমাযোগ্য স্বার্থের নীতির আলোকে বিমা প্রস্তাবটি প্রত্যাখ্যান করেছে। কারণ বাড়িটির প্রকৃতপক্ষে বাড়িটির মালিক জনাব শাহরুখের বাবা আর্থিকভাবে ক্ষতিগ্রস্ত হবেন। এটি জনাব শাহরুখের ওপর প্রত্যক্ষভাবে কোনো প্রভাব ফেলবে না। এরূপ বিষয় বিবেচনায় বিমা প্রতিষ্ঠান বাড়িটি বিমা করতে সম্মত হয়নি।"
        },
        {
          "label": "ঘ",
          "question": "",
          "explanation": "উদ্দীপকে উল্লেখ্য পরিস্থিতিতে প্রত্যক্ষ কারণে ক্ষতিপূরণ ও সন্ধিশ্বাসের নীতি লঙ্ঘন হওয়ায় জনাব শাহরুখের বাবা বিমাদাবি আদায়ে অযোগ্য হবেন। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। এজন্য উভয় পক্ষ বিমা সম্পর্কিত সব গুরুত্বপূর্ণ তথ্য সঠিকভাবে দিতে বাধ্য থাকে। এতে উভয় পক্ষের মাঝে স্বচ্ছতা বজায় থাকে। বিমা প্রতিষ্ঠানও চুক্তিতে উল্লিখিত কারণে সৃষ্ট ক্ষতিতে ক্ষতিপূরণ প্রদান করে। উদ্দীপকে জনাব শাহরুখের বাবা নিজ মালিকানাধীন বাড়িটি বিমা করেন। এক্ষেত্রে বিষয়বস্তুর ক্ষতির সম্ভাব্য ঝুঁকি হিসেবে ভূমিকম্পকে উল্লেখ করা হয়েছে। পরবর্তীতে জনাব শাহরুখের বাবা বিমা প্রতিষ্ঠানকে না জানিয়ে বাড়িটির ২য় ও ৩য় তলার কাজ করেন। ফলে বাড়িটি ধ্বসে পড়ে । এটি বিমা শর্তে অন্তর্ভুক্ত ছিল না। উল্লেখ্য পরিস্থিতিতে জনাব শাহরুখের বাবা বিমাদাবি পাওয়ার অযোগ্য। কারণ বিমাকৃত বাড়িটির সম্ভাব্য ঝুঁকি হিসেবে ভূমিকম্পকে উল্লেখ করা হলেও তা পুনঃনির্মাণ ত্রুটির কারণে হেলে পড়ে। এর দ্বারা বিমা চুক্তির প্রত্যক্ষ কারণ নীতি ভঙ্গ করা হয়েছে। এছাড়া জনাব শাহরুখের বাবা বাড়ির পুনঃনির্মাণের বিষয়টি বিমা প্রতিষ্ঠানের কাছে গোপন করেছেন। এটি বিমা চুক্তির সদ্বিশ্বাসের সম্পর্ককে লঙ্ঘন করেছে। তাই উল্লেখ্য দুটি কারণে জনাব শাহরুখের বাবা বিমাদাবি আদায় করতে পারবেন না ।"
        }
      ]
    },
    {
      "number": "9",
      "uddipok": "মি. রিদম তার তৈরি পোশাকের কারখানার জন্য ৫০ লক্ষ টাকার বিমা করেছিলেন। দুর্ঘটনায় কারখানাটি সম্পূর্ণ ক্ষতিগ্রস্ত হলে বিমা কোম্পানি সম্পূর্ণ ক্ষতিপূরণ করে। উদ্ধারকৃত সম্পত্তি বিমা কোম্পানি দাবি করলে মি. রিদম প্রথমে তা দিতে অস্বীকার করলেও পরবর্তীতে প্রদান করতে বাধ্য হন।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "বিমা এক ধরনের লিখিত চুক্তি, যার মাধ্যমে বিমাগ্রহীতা নির্দিষ্ট প্রিমিয়ামের বিনিময়ে তার সম্ভাব্য ঝুঁকি বা বিপদের ভার বিমাকারী ব্যক্তি বা প্রতিষ্ঠানকে দেয়।"
        },
        {
          "label": "খ",
          "question": "'বিমা চুক্তি হলো একটি ক্ষতিপূরণের চুক্তি'-ব্যাখ্যা করো।",
          "explanation": "জীবন বিমা ব্যতীত অন্য সকল বিমাকে ক্ষতিপূরণের চুক্তি বলা হয়। বিমা চুক্তির শর্তানুযায়ী বিমাকারী প্রিমিয়ামের প্রতিদানে বিমাগ্রহীতাকে আর্থিক সহায়তা দেয়, ক্ষতিপূরণ করে এবং ঝুঁকি মোকাবিলায় সহায়তা করে। সাধারণ বিমায় বিমাকৃত সম্পত্তি ক্ষতিগ্রস্ত বা বিনষ্ট হলে সম্পত্তির যে ক্ষতি হয়, তা বিমাকারী চুক্তি অনুযায়ী ক্ষতিপূরণ করে বলে বিমাকে ক্ষতিপূরণের চুক্তি বলা হয়।"
        },
        {
          "label": "গ",
          "question": "",
          "explanation": "আর্থিক ক্ষতিপূরণের নীতির আওতায় মি. রিদম বিমা কোম্পানি থেকে বিমাদাবি লাভ করেন। বিমা হলো আর্থিক দুরবস্থার বিপক্ষে আর্থিক ক্ষতিপূরণের একটি ব্যবস্থা। এ নীতি অনুসারে চুক্তিতে উল্লিখিত কারণে বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয়। ক্ষতিপূরণ পাওয়ার আশায় মানুষ তার জীবন ও সম্পত্তির ঝুঁকি বিমা প্রতিষ্ঠানের ওপর অর্পণ করে। উদ্দীপকে মি. রিদম তৈরি পোশাক কারখানার মালিক। তিনি তার কারখানার জন্য ৫০ লক্ষ টাকার বিমা করেছিলেন। দুর্ঘটনায় কারখানাটি সম্পূর্ণ ক্ষতিগ্রস্ত হলে বিমা কোম্পানি সম্পূর্ণ ক্ষতিপূরণ করে। আর্থিক ক্ষতিপূরণের নীতি অনুযায়ী; বিমার বিষয়বস্তু ক্ষতিগ্রস্ত হলে এবং বিমা চুক্তি যথাযথভাবে মেনে চললে বিমা প্রতিষ্ঠান ক্ষতিপূরণ দেয়। উদ্দীপকের মি. রিদম চুক্তি অনুযায়ী দুর্ঘটনাজনিত ক্ষতির বিপক্ষে আর্থিক ক্ষতিপূরণ হিসেবে বিমাদাবি লাভ করেছেন। তাই বলা যায়, উদ্দীপকের মি. রিদম আর্থিক ক্ষতিপূরণের নীতির আলোকে বিমা প্রতিষ্ঠান থেকে বিমা দাবি লাভ করেন।"
        },
        {
          "label": "ঘ",
          "question": "",
          "explanation": "ক্ষতিপূরণ নিশ্চিত হওয়ার পরও মি. রিদমের সম্পত্তি হস্তান্তরে অস্বীকৃতি জ্ঞাপন স্থলাভিষিক্তকরণের নীতি বিবেচনায় সঠিক ছিল না। এ নীতি অনুযায়ী বিমাকৃত সম্পত্তির সম্পূর্ণ ক্ষতিপূরণের পর ক্ষতিগ্রস্ত অবশিষ্ট সম্পত্তির মালিকানা বিমা প্রতিষ্ঠান পায়। এর ফলে ক্ষতিগ্রস্ত সম্পত্তির ওপর বিমাগ্রহীতার অধিকার থাকে না। এ নীতি শুধু সামগ্রিক ক্ষতি এবং সম্পত্তি বিমার ক্ষেত্রে প্রযোজ্য। উদ্দীপকে মি. রিদম তার তৈরি পোশাকের কারখানার জন্য ৫০ লক্ষ টাকার বিমা করেছিলেন। দুর্ঘটনায় তার কারখানাটি সম্পূর্ণ ক্ষতিগ্রস্ত হয়। তিনি বিমাদাবি করলে বিমা কোম্পানি সম্পূর্ণ ক্ষতিপূরণ করে। উদ্ধারকৃত সম্পত্তি বিমা কোম্পানি দাবি করলে মি. রিদম তা দিতে প্রথমে অস্বীকার করে। স্থলাভিষিক্তকরণের নীতি অনুযায়ী, সম্পূর্ণ ক্ষতিপূরণের পর ক্ষতিগ্রস্ত সম্পত্তির মালিকানা বিমা কোম্পানি পায়। উদ্দীপকে বিমা কোম্পানি কারখানাটির সম্পূর্ণ ক্ষতিপূরণ প্রদান করেছে। এক্ষেত্রে ক্ষতিগ্রস্ত সম্পত্তির মালিকানা উক্ত কোম্পানির নামে স্থলাভিষিক্ত হয়েছে। তাই বলা যায়, উদ্দীপকের মি. রিদমের সম্পত্তি হস্তান্তরে অস্বীকৃতি জানানো সঠিক ছিল না।"
        }
      ]
    },
    {
      "number": "10",
      "uddipok": "মি. জয়নাল AB ইন্সুরেন্স কোম্পানির সাথে একটি চুক্তি সম্পাদন হরেছেন। চুক্তিপত্রে মি. জয়নালের মনোনীত নমিনী হলেন তার স্ত্রী। চুক্তি অনুযায়ী মি. জয়নাল মৃত্যুর পূর্ব পর্যন্ত কিস্তি দিয়ে যাবেন। কিন্তু জীবিত সবস্থায় কোনো বিমাদাবি পাবেন না। তিনি মাত্র ৫ বছর কিস্তি প্রদানের পর মৃত্যুবরণ করেন। তার মৃত্যুর পর স্ত্রী ও একমাত্র ছেলে সাব্বির আলাদাভাবে কোম্পানির নিকট বিমাদাবি পেশ করেন। বিমা কোম্পানি সাব্বিরের দাবি প্রত্যাখ্যান করেন। কিন্তু তার স্ত্রীর দাবি গ্রহণ করে সমুদয় অর্থ পরিশোধ করেন।",
      "tag": "DC 25,DC 25",
      "sub_questions": [
        {
          "label": "ক",
          "question": "",
          "explanation": "বিমা চুক্তিতে বিমাগ্রহীতা এককালীন অথবা নির্দিষ্ট সময় পর বিমাকারীকে যে অর্থ দেয়, তাকে প্রিমিয়াম বলে।"
        },
        {
          "label": "খ",
          "question": "",
          "explanation": "জীবন বিমায় বিমাকারী ও বিমাগ্রহীতা উভয়পক্ষ একে অন্যের সব তথ্য সম্পূর্ণ ও নির্ভুলভাবে দিতে বাধ্য থাকে বলে তাদের মধ্যে চূড়ান্ত সদ্বিশ্বাসের সম্পর্ক স্থাপনের প্রয়োজন হয়। চূড়ান্ত সদ্বিশ্বাস ভঙ্গ হলে অর্থাৎ কোনো গুরুত্বপূর্ণ তথ্য গোপন বা মিথ্যা বর্ণনা করা হলে জীবন বিমা চুক্তি বাতিল হয়। এর ফলে বিমাকারী অথবা বিমাগ্রহীতা আর্থিক ক্ষতির সম্মুখীন হয়। অন্যান্য বিমা চুক্তির ন্যায় জীবন বিমা চুক্তিতেও উভয়পক্ষের মধ্যে চূড়ান্ত সদ্বিশ্বাসের সম্পর্ক প্রতিষ্ঠিত।"
        },
        {
          "label": "গ",
          "question": "",
          "explanation": "উদ্দীপকে মি. জয়নাল আজীবন বিমাপত্র গ্রহণ করেছেন। এ বিমা চুক্তিপত্রের মাধ্যমে আজীবন প্রিমিয়াম প্রদানের বিনিময়ে বিমা কোম্পানি বিমাগ্রহীতার মৃত্যুর পর তার মনোনীত ব্যক্তিকে বিমাদাবি পরিশোধ করে। এরূপ বিমাপত্রের কোনো নির্দিষ্ট মেয়াদকাল থাকে না। উদ্দীপকের মি. জয়নাল তার পরিবারের ভবিষ্যৎ নিয়ে চিন্তিত। তার অবর্তমানে তার পরিবার যেন আর্থিক অনিশ্চয়তার সম্মুখীন না হয় সেজন্য তিনি AB ইন্স্যুরেন্স কোম্পানি থেকে একটি জীবন বিমা পলিসি গ্রহণ করেন। তার মৃত্যুর পর বিমাদাবি প্রাপ্তির ক্ষেত্রে তিনি তার স্ত্রীকে মনোনীত করেন। চুক্তি অনুযায়ী মি. জয়নাল আমৃত্যু প্রিমিয়াম দিয়ে যাবেন। কিন্তু জীবিত অবস্থায় কোনো বিমাদাবি পাবেন না। অর্থাৎ, মি. জয়নাল আজীবন বিমাপত্র গ্রহণ করেছেন। কেননা তার গ্রহণকৃত বিমার বৈশিষ্ট্য আজীবন বিমার বৈশিষ্ট্যের অনুরূপ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত মি. জয়নালের ছেলের নাম মনোনীত ব্যক্তি হিসেবে বিমা চুক্তিতে উল্লেখ না থাকায় তার বিমাদাবি, প্রত্যাখ্যান করা যৌক্তিক ছিল। আজীবন বিমায় বিমাগ্রহীতার মৃত্যুর পর বিমাদাবি পরিশোধ করা হয়। বিমাগ্রহীতার অবর্তমানে তার মনোনীত ব্যক্তি বিমাদাবি পেয়ে থাকে। তবে মনোনীত ব্যক্তি হিসেবে কারো নাম উল্লেখ না থাকলে উত্তরাধিকারী বিমাদাবি পায় । উদ্দীপকে মি. জয়নাল একটি আজীবন বিমা পলিসি গ্রহণ করেন, যা তার পরিবারকে ভবিষ্যতে আর্থিক সহায়তা দিবে। তিনি চুক্তিতে তার স্ত্রীকে মনোনীত ব্যক্তি হিসেবে উল্লেখ করেন। ৫ বছর নিয়মিত প্রিমিয়াম পরিশোধের পর তিনি মৃত্যুবরণ করেন। মৃত্যুর পর তার ছেলে ও স্ত্রী পৃথকভাবে বিমা কোম্পানির কাছে বিমাদাবি করে। কিন্তু বিমা কোম্পানি তার স্ত্রীকে বিমাদাবি পরিশোধ করলেও তার ছেলের দাবি প্রত্যাখ্যান করে। বিমাকৃত ব্যক্তির মৃত্যুতে বিমা প্রতিষ্ঠান তার মনোনীত ব্যক্তিকে বিমাদাবি পরিশোধ করে। বিমা চুক্তি সম্পাদনের সময় মনোনীত ব্যক্তি কে বা কারা হবে তা চুক্তিপত্রে উল্লেখ থাকে। মি. জয়নাল বিমা চুক্তিপত্রে তার স্ত্রীকে মনোনীত করেছেন। এখানে তার ছেলে মনোনীত ব্যক্তি নয়। তাই বিমা প্রতিষ্ঠান তার ছেলের বিমাদাবি বাতিল করে দেয়। সুতরাং, মনোনয়ন না থাকায় বিমা প্রতিষ্ঠান থেকে মি. জয়নালের ছেলে সাব্বিরের বিমাদাবি প্রত্যাখ্যান করা যৌক্তিক হয়েছে।"
        }
      ]
    },
    {
      "number": "11",
      "uddipok": "সাবিক নিজের অবর্তমানে পরিবারের কথা চিন্তা করে ১৫ বছর মেয়াদি একটি বিমাপত্র গ্রহণ করেন। তিনি মাত্র ৫টি কিস্তি পরিশোধ করে মৃত্যুবরণ করেন। সাবিকের পরিবার বিমা কোম্পানির নিকট সম্পূর্ণ বিমাদাবি পেশ করে।",
      "tag": "DC 25",
      "sub_questions": [
        {
          "label": "ক",
          "question": "সমর্পণ মূল্য কী?",
          "explanation": "সমর্পণ মূল্য হলো বিমাগ্রহীতার মাধ্যমে পরিশোধিত প্রিমিয়ামের সেই অংশ, যেটি বিমাপত্র ফেরতদানের সময় তাকে পরিশোধ করা হয়।"
        },
        {
          "label": "খ",
          "question": "জীবন বিমাকে নিশ্চয়তার পত্র বলা হয় কেন?",
          "explanation": "জীবন বিমা হলো আর্থিক নিশ্চয়তার চুক্তি। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেওয়া হয় তাকে নিশ্চয়তার চুক্তি বলে। সম্পত্তি বিমায় ক্ষতির আর্থিক পরিমাণ নির্ণয় করা যায় বলে তা ক্ষতিপূরণের চুক্তি। কিন্তু জীবন বিমায় জীবন হানি হলে ক্ষতির পরিমাণ নির্ণয় করা যায় না। এক্ষেত্রে কেউ মারা গেলে বা পঙ্গু হলে কী পরিমাণ অর্থ দিবে বিমা প্রতিষ্ঠান তার নিশ্চয়তা দেয়।"
        },
        {
          "label": "গ",
          "question": "উদ্দীপকে সাবিক যে বিমাপত্রটি গ্রহণ করেন তা কোন ধরনের? বিস্তারিত লেখো।",
          "explanation": "উদ্দীপকে সাবিক মেয়াদি জীবন বিমাপত্র গ্রহণ করেন। এ জীবন বিমাপত্র নির্দিষ্ট মেয়াদের জন্য খোলা হয়। নির্দিষ্ট সময় শেষে বিমাগ্রহীতা বিমাকৃত অর্থ ফেরত পায়। তবে মেয়াদ শেষ হওয়ার আগে বিমাগ্রহীতার মৃত্যু হলে তার মনোনীত ব্যক্তি বিমাদাবি আদায় করতে পারে। এ বিমা একই সাথে জীবন বিমা ও সঞ্চয়ের সুবিধা দেয়। উদ্দীপকে সাবিক নিজের অবর্তমানে পরিবারের কথা চিন্তা করে ১৫ বছর মেয়াদি একটি বিমাপত্র গ্রহণ করেন। তিনি মাত্র ৫টি কিস্তি পরিশোধ করে মৃত্যুবরণ করেন। উল্লেখ্য, সাবিকের বিমাপত্রের মেয়াদ নির্দিষ্ট ছিল। এটি জীবন বিমার অন্তর্গত মেয়াদি বিমাপত্র। উক্ত বিমাপত্রের পলিসির টাকা তিনি মেয়াদ শেষ হওয়ার পর উত্তোলন করতে পারবেন। তাই বলা যায়, সাবিকের বিমাপত্রটি মেয়াদি জীবন বিমাপত্র হিসেবে বিবেচিত হবে।"
        },
        {
          "label": "ঘ",
          "question": "সম্পূর্ণ বিমার টাকা দাবি উক্ত পরিবারের জন্য কতটা যৌক্তিক বলে তুমি মনে করো? উত্তরের সপক্ষে যুক্তি দাও।",
          "explanation": "উদ্দীপকে সাবিকের সাধারণ মেয়াদি বিমাপত্র খোলায় তার মৃত্যুতে তার পরিবারের সম্পূর্ণ বিমার টাকা দাবি করা যৌক্তিক। এ জাতীয় বিমাপত্রে বিমাগ্রহীতা মেয়াদপূর্তির পূর্বে মারা গেলে মনোনীত ব্যক্তি বিমাদাবি করতে পারে। আবার জীবিত থাকলে নিজেই আদায় করতে পারবে। বিমাগ্রহীতা মেয়াদের মধ্যে মারা গেলে আর কিস্তি পরিশোধ করতে হয় না। উদ্দীপকে সাবিক পরিবার নিয়ে চিন্তিত। তিনি পরিবারের কথা চিন্তা করে ১৫ বছর মেয়াদি বিমা করেন। কিন্তু মাত্র ৫টি কিস্তি পরিশোধ করে মৃত্যুবরণ করেন। তার পরিবার বিমা কোম্পানির নিকট সম্পূর্ণ বিমাদাবি পেশ করে। সাধারণ মেয়াদি বিমাপত্রের ক্ষেত্রে বিমাগ্রহীতা মারা গেলে বিমা কোম্পানি বিমার সম্পূর্ণ টাকা দিতে বাধ্য। আর উদ্দীপকে জনাব সাবিকও সাধারণ মেয়াদি জীবন বিমাপত্র খোলেন। নিয়ম অনুযায়ী তিনি ৫ বছর কিস্তিও পরিশোধ করেন। এছাড়াও জনাব সাবিক উল্লিখিত ১৫ বছর মেয়াদের মধ্যেই মারা যান। তাই বলা যায়, জনাব সাবিকের পরিবারের বিমার সম্পূর্ণ অর্থ চাওয়া যৌক্তিক।"
        }
      ]
    }
  ]
}