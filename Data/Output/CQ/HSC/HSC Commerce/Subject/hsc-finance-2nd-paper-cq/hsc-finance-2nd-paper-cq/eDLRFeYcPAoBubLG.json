{
  "title": "যশোর বোর্ড ২০২৩",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "M ব্যাংক আর্থিকভাবে শক্তিশালী একটি বাণিজ্যিক ব্যাংক । এই ব্যাংকটি আর্থিকভাবে দুর্বল দুটি ব্যাংক যথাক্রমে P ও Q ব্যাংক লি.-এর অধিকাংশ শেয়ার ক্রয়ের মাধ্যমে তাদের নিয়ন্ত্রণভার নেওয়ার প্রস্তাব দিলে ব্যাংক দুটি সে প্রস্তাব প্রত্যাখ্যান করে। ব্যাংক দুটি যৌথভাবে ও পরস্পর সহযোগিতার মাধ্যমে একই ব্যবস্থাপনার অধীনে নিজেদের ব্যাংকিং কার্যাবলি পরিচালনা ও নিয়ন্ত্রণ করা শুরু করল ।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "কোনো দেশের যে ব্যাংকসমূহ কেন্দ্রীয় ব্যাংকের তালিকাভুক্ত হয়ে পরিচালিত হয় সেসব ব্যাংককে তালিকাভুক্ত ব্যাংক বলা হয় ।"
        },
        {
          "label": "খ",
          "question": "",
          "explanation": "যে ব্যাংক একটি দেশের অর্থনৈতিক উন্নয়নের জন্য বাণিজ্যিক ও বিশেষায়িত উভয় ব্যাংকের কাজ করে তাকে মিশ্র ব্যাংক বলে বাংলাদেশ কৃষি ব্যাংক বিশেষায়িত ব্যাংক হিসেবে কৃষি ও কৃষিজ পণ্যের উন্নয়নে কাজ করে। অন্যদিকে বাণিজ্যিক ব্যাংকের মতো আমানত সংগ্রহ ও ঋণদান করে। বাংলাদেশ কৃষি ব্যাংক কৃষি ক্ষেত্রে উন্নয়নের লক্ষ্যে প্রতিষ্ঠিত ও পরিচালিত হয়েও জনসাধারণের সঞ্চয় সংগ্রহ এবং তাদের ঋণদান করে। একই সাথে বাণিজ্যিক ও বিশেষায়িত কাজের সাথে জড়িত বলে কৃষি ব্যাংককে মিশ্র ব্যাংক বলা হয় ।"
        },
        {
          "label": "গ",
          "question": "",
          "explanation": "মুলধন সংকট মোকাবিলায় সরকার কর্তৃক দায়িত্বপ্রাপ্ত 'P' ব্যাংক কেন্দ্রীয় ব্যাংক। জনকল্যাণের উদ্দেশ্যে সরকারের নিয়ন্ত্রণে পরিচালিত দেশের একক ব্যংকিং প্রতিষ্ঠান হলো কেন্দ্রীয় ব্যাংক। এ ব্যাংক দেশে শিল্পায়ন ত্বরান্বিত করার জন্য আর্থিক নীতিমালা প্রণয়ন ও বাস্তবায়ন করে। দেশের মুদ্রা একই কাম্যস্তরে রাখার জন্য ঋণ নিয়ন্ত্রণ কার্যক্রম পরিচালনা করে থাকে। উল্লেখ্য, বর্তমানে দেশে মূলধন সংকট থাকায় শিল্পায়ন প্রক্রিয়া বাধাগ্রস্ত হচ্ছে। এ অবস্থা থেকে উত্তরণের জন্য সরকার প্রতিনিধিত্বকারী 'P' ব্যাংককে বিষয়টি সমাধানের নির্দেশনা প্রদান করা হয়। 'P' ব্যাংক দেশের সকল বাণিজ্যিক ব্যাংকের আমানতের হার পরিবর্তনের সিদ্ধান্ত গ্রহণ করে। যেকোনো দেশে সরকারের প্রতিনিধিত্বকারী ব্যাংক হলো কেন্দ্রীয় ব্যাংক। মূলধন সংকটে কেন্দ্ৰীয় ব্যংক সরকারের পক্ষ হয়ে দেশে মুদ্রার সরবরাহ বৃদ্ধি করে । তাই বলা যায়, উদ্দীপকের দায়িত্বপ্রাপ্ত 'P' ব্যাংক হলো কেন্দ্রীয় ব্যাংক।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সংকট থেকে উত্তরণের জন্য 'P' ব্যাংকের গৃহীত জমার  হার পরিবর্তন নীতি সম্পূর্ণ কার্যকর হবে। প্রতিটি তালিকাভুক্ত বাণিজ্যিক ব্যাংক তার আমানতের একটি অংশ কেন্দ্রীয় ব্যাংকে জমা রাখে। কেন্দ্রীয় ব্যাংক এ হার হ্রাস-বৃদ্ধি করে  অর্থ সরবরাহ নিয়ন্ত্রণ করে। কেন্দ্রীয় ব্যাংকের ঋণ নিয়ন্ত্রণের এ পদ্ধতি সরাসরি সকল বাণিজ্যিক ব্যাংককে প্রভাবিত করে। উদ্দীপকে বলা হয়েছে, দেশে মূলধন সংকটের কারণে শিল্পায়ন প্রক্রিয়া মারাত্মকভাবে বাধাগ্রস্ত হচ্ছে। এ সমস্যা সমাধানে সরকার 'P' ব্যাংককে নির্দেশনা প্রদান করে। 'P' ব্যাংক দেশের সকল বাণিজ্যিক ব্যাংকের আমানতের হারের পরিবর্তনের মাধ্যমেই উক্ত সংকট মোকাবেলা করার সিদ্ধান্ত গ্রহণ করে। আমানতের হার পরিবর্তন কেন্দ্রীয় ব্যাংকের ঋণে নিয়ন্ত্রণের জমার হার পরিবর্তন  নীতির অন্তর্গত। এক্ষেত্রে উদ্দীপকের সরকারের প্রতিনিধিত্বকারী কেন্দ্রীয় ব্যাংক জমার হার হ্রাস করবে। ফলে বাণিজ্যিক ব্যাংকগুলো গৃহীত আমানতের স্বল্প অংশ কেন্দ্রীয় ব্যাংকে জমা রাখবে। এটি বাণিজ্যিক ব্যাংকের ঋণকৃত তহবিলের পরিমাণ বৃদ্ধি করবে। বাজারে ঋণ সরবরাহও বৃদ্ধি পাবে এবং দেশে মূলধন সংকট হ্রাস পাবে।  তাই বলা যায়, উদ্দীপকের বর্ণিত সংকট উত্তরণে 'P' ব্যাংকের গীত জমার হার পরিবর্তন নীতি কার্যকর হবে।"
        }
      ]
    },
    {
      "number": "2",
      "uddipok": "গঙ্গা ও সুরমা নামক দুটি ব্যাংক অত্যন্ত 'সুনামের সাথে তাদের বাংকিং কার্যক্রম পরিচালনা করে আসছে। গঙ্গা ব্যাংকটি অভ্যন্তরীণভাবে সকল ব্যাংকিং কার্যক্রম পরিচালনা করে আসছে শুধু একটি অফিসের মাধ্যমেই। অন্যদিকে, সুরমা নামক ব্যাংকটি দেশের অভ্যন্তরে ছাড়াও বিদেশেও তাদের ব্যাংকিং কার্যক্রম অব্যাহত রাখছে",
      "tag": "BB 23,JB 23",
      "sub_questions": [
        {
          "label": "ক",
          "question": "",
          "explanation": "ব্যাংক তার ব্যবসায়িক প্রয়োজনে যে সমস্ত কাজকর্ম করে থাকে, তাকে ব্যাংকিং বলা হয়"
        },
        {
          "label": "খ",
          "question": "",
          "explanation": "ব্যাংক একজনের জমাকৃত অর্থ অন্যজনকে ঋণ হিসেবে ধার দেয়।   ব্যাংক গ্রাহকের অর্থ আমানত হিসেবে সংগ্রহ করে কিছু অর্থ জমা রেখে বাকিটা বেশি সুদে গ্রাহকদের ঋণ দেয়। আমানতের মাধ্যমে ধার করা অর্থ পরবর্তীতে ঋণ হিসেবে দিয়ে ব্যবসায় , পরিচালনা করে বলে ব্যাংককে ধার করা অর্থের ধারক বলে।"
        },
        {
          "label": "গ",
          "question": "",
          "explanation": "উদ্দীপকের গঙ্গা ব্যাংক সংগঠন কাঠামোর উপর ভিত্তিতে একটি একক ব্যাংক।   যে ব্যাংক কেবলমাত্র একটি অফিসের মাধ্যমে তার সকল ব্যাংকিং কার্যক্রম পরিচালনা করে থাকে এবং নির্দিষ্ট অঞ্চলের মধ্যে এর কার্যক্রম সীমাবদ্ধ থাকে , তাকে একক ব্যাংক বলে। এদের কোন শাখা অফিস থাকে না। উদ্দীপকে দেখা যায় গঙ্গা ব্যাংক একটি অফিসের মাধ্যমে তাদের ব্যাংকিং কার্যক্রম পরিচালনা করে। তাদের অন্য কোথাও শাখা কিংবা অফিস নেই। তাই বলা যায় উদ্দীপকের গঙ্গা ব্যাংটি হলো একটি একক ব্যাংক"
        },
        {
          "label": "ঘ",
          "question": "",
          "explanation": "উদ্দীপকের দুটি ব্যাংকের মধ্যে সুরমা ব্যাংক শাখা ব্যাংক হওয়ায় দেশের অর্থনৈতিক   উন্নয়নে অধিক   ভূমিকা পালন করে বলে আমি মনে করি। যে ব্যাংক এটি কেন্দ্রীয় অফিসের   মাধ্যমে দেশের বিভিন্ন স্থানে শাখা স্থাপন করে তাদের ব্যাংকিং কার্যক্রম পরিচালনা করে তাকে শাখা ব্যাংক   বলে। কেন্দ্রীয় অফিস থেকেই শাখা ব্যাংকগুলোকে পরিচালিত ও নিয়ন্ত্রণ করে।ফলে বিস্তৃত ব্যাংকিং সেবা প্রদান করতে সক্ষম হয়। অপরদিকে , যে ব্যাংক কেবলমাত্র একটি অফিসের মাধ্যমে তার সকল ব্যাংকিং কার্যক্রম পরিচালনা করে থাকে এবং নির্দিষ্ট অঞ্চলের মধ্যে এর কার্যক্রম সীমাবদ্ধ থাকে , তাকে একক ব্যাংক বলে। এদের কোন শাখা অফিস থাকে না। উদ্দীপকে শাখা   ব্যাংক চিত্রা   সুরমা ছড়িয়ে   জনগণের অর্থ আমানত হিসেবে গ্রহণ করে এবং কৃষি ,    শিল্প , বাণিজ্যে সহায়তা করে।এত উৎপাদন বৃদ্ধি ও কর্মসংস্থান হয়।চিত্রা    ব্যাংক জনগণের অলস অর্থ   গ্রহণ করার মাধ্যমে জনগণকে সঞ্চয় উদ্বুদ্ধ করে। এতে মূলধন গঠিত হয। যেটা কিনা   উদ্দীপকের গঙ্গা   ব্যাংক একটি অফিসের মাধ্যমে    তা করতে পারেনা। সুতরাং বলা যায় উদ্দীপকের দুটি ব্যাংকের মধ্যে সুরমা ব্যাংক অর্থনৈতিক উন্নয়নে বেশি ভূমিকা পালন করবে।"
        }
      ]
    },
    {
      "number": "3",
      "uddipok": "সম্প্রতি বাণিজ্যিক ব্যাংকগুলো আবাসন শিল্প খাতে বেশি পরিমাণ ঋণ পাওয়ার ফলে বাজারে মুদ্রাস্ফীতি দেখা দেয়। তাই কেন্দ্রীয় ব্যাংক জমা সঞ্চিতি বাড়ানোর সিদ্ধান্ত নেয়। কিন্তু তাতে ঋণ সরবরাহ পরিস্থিতি তেমন পরিবর্তন না হওয়ায় কেন্দ্রীয় ব্যাংকটি কিছু বেসরকারি বর্ত শেয়ার, সিকিউরিটি বাজারে ছেড়েছে। এতে গ্রাহকদের মধ্যে যথেষ্ট সাড়া পাওয়া যাচ্ছে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "খোলা বাজার নীতি হচ্ছে বাজার হতে টাকার পরিমাণ নিয়ন্ত্রণে সরকারী বিল, বন্ড ইত্যাদি ক্রয় বিক্রয় করা।"
        },
        {
          "label": "খ",
          "question": "",
          "explanation": "কেন্দ্রীয় ব্যাংককে সরকারের ব্যাংক বলা হয় কারণ কেন্দ্রীয় ব্যাংক সরকারের পক্ষে অর্থসংক্রান্ত কাজ সম্পাদন ও পরামর্শ দেয়। এই ব্যাংক দেশের ব্যাংক ও মুদ্রা ব্যবস্থার নেতৃত্ব দিতে সরকারের মালিকানায় ও নিয়ন্ত্রণে পরিচালিত হয়। কেন্দ্রীয় ব্যাংকের মালিক, পরিচালক ও নিয়ন্ত্রক সরকার। এই ব্যাংক সরকারের পক্ষে অর্থ লেনদেন করে, হিসাব রাখে ও সরকারকে প্রয়োজনে ঋণ দেয়।"
        },
        {
          "label": "গ",
          "question": "",
          "explanation": "কেন্দ্রীয় ব্যাংক প্রথমে ঋণ নিয়ন্ত্রণে জমার হার পরিবর্তন নীতি অনুসরণ করেছে। বাণিজ্যিক ব্যাংকগুলো এর আমানতের একটি নির্দিষ্ট অংশ বাধ্যতামূলকভাবে কেন্দ্রীয় ব্যাং কে জমা রাখে।এই জমার হার হ্রাস-বৃদ্ধি করে কেন্দ্রীয় ব্যাংক দেশের ঋণ ব্যবস্থা নিয়ন্ত্রণে আনে। দেশের সকল বাণিজ্যিক ব্যাংকগুলো কেন্দ্রীয় ব্যাংক দ্বারা নিয়ন্ত্রিত হয় বলে এই নীতি সহজেই কার্যকর হয়।   উদ্দীপকে মুদ্রাস্ফিতি হ্রাসের জন্য কেন্দ্রীয় ব্যাংক বাণিজ্যিক ব্যাংকের সুদের হার ৪% থেকে ৬% করে দেয় এতে বাণিজ্যিক ব্যাংকের ঋণের পরিমাণ হ্রাস পায় সুতরাং যেহেতু কেন্দ্রীয় ব্যাংক ব্যাংক জমার হার বৃদ্ধি করে করেছে তাই বলা যায় এটা হল ঋন নিয়ন্ত্রণের জমার হার পরিবর্তন নীতি"
        },
        {
          "label": "ঘ",
          "question": "",
          "explanation": "কেন্দ্রীয় ব্যাংকের পরবর্তী পদক্ষেপটা হল খোলাবাজার নীতি আমি মনে করি কেন্দ্রীয় ব্যাংকের পরবর্তী পদক্ষেপ টি কাঙ্ক্ষিত লক্ষ্য অর্জনে সহায়ক হয়েছে   বাণিজ্যিক ব্যাংক গুলো যে সুদের হারে কেন্দ্রীয় ব্যাংকের নিকট থেকে ঋণ গ্রহণ করে বা প্রথম শ্রেণীর বিল বা সিকিউরিটি বাট্টা করে নেই সে হারকে ব্যাংক হার বলে।অন্যদিকে কেন্দ্রীয় ব্যাংক খোলা বাজারে বিল, বন্ড, সিকিউরিটি ইত্যাদি ক্রয় বিক্রয় করে ঋণ নিয়ন্ত্রণের কৌশল গ্রহণ করলে তাকে খোলা বাজার নীতি বলে।   উদ্দীপকে বাণিজ্যিক ব্যাংকের নগদ   জমার হার মুদ্রাস্ফিতি   রোধের   উদ্দেশ্যে ৪% থেকে ৬%বৃদ্ধি করে ।এতে বাণিজ্যিক ব্যাংকের ঋণের পরিমাণ কমে যায়, এটি হলো ব্যাংক হার   নীতি। পরবর্তীতে বানিজ্যিক ব্যাংক মুদ্রা বাজার হতে কিছু বন্ড ও সিকিউরিটিজ বিক্রয় করে, এটি হলো ঋন   নিয়ন্ত্রণের খোলা বাজার নীতি ।বন্ড ও সিকিউরিটিজ বিক্রয়ের ফলে তরল অর্থ বাণিজ্যিক ব্যাংকের নিকট চলে যাবে এবং দেশের মুদ্রাস্ফীতির পরিমাণ হ্রাস পাবে।   দেশের সুসংগঠিত মুদ্রা বাজার থাকলে এবং বাণিজ্যিক ব্যাংকগুলো ঋণের বিষয়ে কেন্দ্রীয় ব্যাংকের উপর নির্ভরশীল থাকলেই ব্যাংক হার নীতি কার্যকর হয়। অন্যথায় তেমন কার্যকর হয় না। তাই প্রথম নিয়ন্ত্রণ পদ্ধতিটি কেমন কার্যকর হয়নি। তাই দেশের সুসংগঠিত মুদ্রা বাজার গঠনের উদ্দেশ্যে আরেকটি কার্যকর পদ্ধতি হল খোলাবাজার নীতি। কেন্দ্রীয় ব্যাংক মুদ্রা বাজারে ইত্যাদি বিক্রয় করবে এতে করে তরল অর্থ বাণিজ্যিক ব্যাংকের নিকট চলে যাবে এবং দেশের ঋণের হারে সামঞ্জস্য থাকবে সুতরাং আমি মনে করি খোলা বাজার নীতি কেন্দ্রীয় ব্যাংকের কাঙ্ক্ষিত লক্ষ্য অর্জনে সহায়ক হয়েছে।"
        }
      ]
    },
    {
      "number": "4",
      "uddipok": "সম্প্রতি তালিকাভুক্ত কয়েকটি ব্যাংক গ্রাহকদের অধিক ঋণ প্রদানের ফলে বাজারে মুদ্রার সরবরাহ বৃদ্ধি পেয়েছে। এই পরিস্থিতিতে মুদ্রা বজার নিয়ন্ত্রণকারী ব্যাংক CRR ও SLR প্রয়োগের মাধ্যমে এই অবস্থা নিয়ন্ত্রণের চেষ্টা করছে। এছাড়াও আন্তঃব্যাংকিং-এর ক্ষেত্রে দেনা- পাওনা নিষ্পত্তিতে প্রকট সমস্যা দেখা দিয়েছে। এ সমস্যা মোকাবিলায় তালিকাভুক্ত ব্যাংকগুলো নিয়ন্ত্রণকারী ব্যাংকের শরণাপন্ন হয় ।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "ব্যাংকিং লেনদেন থেকে সৃষ্ট আন্তঃব্যাংকিং দেনা-পাওনার নিষ্পত্তি স্থলই হলো নিকাশ ঘর ।"
        },
        {
          "label": "খ",
          "question": "",
          "explanation": "ঋণ নিয়ন্ত্রণ কেন্দ্রীয় ব্যাংকের একটি গুরুত্বপূর্ণ কাজ। সহজ অর্থে ঋণের পরিমাণকে একটি নির্দিষ্ট স্তরে সীমাবদ্ধ রাখার কৌশল ঋণ নিয়ন্ত্রণ বলে। অন্যভাবে ঋণ নিয়ন্ত্রণ বলতে বাণিজ্যিক ও অন্যান্য ব্যাংকের ঋণ সৃষ্টি ও মঞ্জুর কার্যক্রমের উপর কেন্দ্রীয় ব্যাংকের নিয়ন্ত্রণ বুঝানো হয়। মোটকথা দেশের অর্থনীতির প্রয়োজন অনুযায়ী অর্থ সরবরাহের পরিমাণ কাম্যস্তরে রাখার লক্ষ্যে কেন্দ্রীয় ব্যাংক কর্তৃক বাণিজ্যিক ও অন্যান্যা ব্যাংকের ঋণদান কর্মসূচিকে যে বিশেষ কৌশলে বা পদ্ধতিতে নিয়ন্ত্রণ করা হয় তাকে ঋণ নিয়ন্ত্রণ বলে। মুদ্রাস্ফীতি ও মুদ্রা সংকোচন যে কোন দেশের অর্থনীতির জন্য মারাত্মক হুমকিস্বরূপ। দেশের ঋণের পরিমাণ কার্যস্তরে ধরে রাখার জন্য কেন্দ্রীয় ব্যাংক বাণিজ্যিক ব্যাংকের ঋণদান কর্মসূচি নিয়ন্ত্রণ করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত নিয়ন্ত্রণকারী ব্যাংকটি কার্যাবলির ভিত্তিতে কেন্দ্রীয় ব্যাংক । জনকল্যাণের উদ্দেশ্যে সরকারের নিয়ন্ত্রণে পরিচালিত দেশের একক ব্যাংকিং প্রতিষ্ঠান হলো কেন্দ্রীয় ব্যাংক। এ ব্যাংক দেশে অর্থ সরবরাহ গণ্য স্তরে রাখতে ঋণ নিয়ন্ত্রণ করে। কেন্দ্রীয় ব্যাংকের নিকাশ ঘর সেবার মাধ্যমে আন্তঃব্যাংকিং দেনা-পাওনা নিষ্পত্তি করা যায়। উদ্দীপকে তালিকাভুক্ত কয়েকটি ব্যাংক গ্রাহকদের অধিক ঋণ প্রদান করায় বাজারে মুদ্রা সরবরাহ বৃদ্ধি পেয়েছে। এই পরিস্থিতিতে মুদ্রা বাজার নিয়ন্ত্রণকারী ব্যাংক CRR ও SLR প্রয়োগের মাধ্যমে এই অবস্থা নিয়ন্ত্রণের চেষ্টা করছে। তালিকাভুক্ত ব্যাংকগুলো আন্তঃব্যাংকিং দেনা-পাওনা নিষ্পত্তির জন্য নিয়ন্ত্রণকারী ব্যাংকের শরণাপন্ন হয়। একটি দেশে মুদ্রা সরবরাহ কাম্য স্তরে রাখতে নীতি প্রণয়ন ও বাস্তবায়ন করে কেন্দ্রীয় ব্যাংক। নিকাশ ঘর নামক বিশেষ ব্যবস্থার মাধ্যমে কেন্দ্রীয় ব্যাংক তালিকাভুক্ত ব্যাংকের আন্তঃব্যাংকিং দেনা-পাওনা নিষ্পত্তি করে। তাই কাজের ভিত্তিতে বলা যায়, উদ্দীপকের নিয়ন্ত্রণকারী ব্যাংকটি হলো কেন্দ্রীয় ব্যাংক।"
        },
        {
          "label": "ঘ",
          "question": "",
          "explanation": "নিকাশ ঘর সুবিধার মাধ্যমে তালিকাভুক্ত ব্যাংকগুলোর মধ্যে পারস্পরিক লেনদেন নিষ্পত্তিতে উদ্দীপকের নিয়ন্ত্রণকারী ব্যাংকটি কার্যকরী ভূমিকা রাখতে পারবে। নিকাশ ঘর হলো কেন্দ্রীয় ব্যাংকের একটি বিশেষ সুবিধা। প্রতিদিন বাণিজ্যিক ব্যাংকগুলোর মধ্যে অসংখ্য লেনদেন সংঘটিত হয়। কেন্দ্রীয় ব্যাংক নিকাশ ঘরের মাধ্যমে এসব আন্তঃব্যাংকিং লেনদেন নিষ্পত্তি করে। ফলে প্রচুর অর্থ ও সময় বেঁচে যায়। উদ্দীপকের তালিকাভুক্ত ব্যাংকগুলোর মধ্যে পারস্পরিক দেনা-পাওনা নিষ্পত্তিতে সমস্যা দেখা দিয়েছে। এ সমস্যা মোকাবিলার জন্য ব্যাংকগুলো নিয়ন্ত্রণকারী ব্যাংকের দ্বারস্থ হয়। মূলত নিকাশ ঘর সুবিধার মাধ্যমে কেন্দ্রীয় ব্যাংক এ সমস্যা সমাধান করতে পারে। কেন্দ্রীয় ব্যাংকের নেতৃত্বে নিকাশ ঘরের কার্যক্রম পরিচালিত হয়। উদ্দীপকের কেন্দ্রীয় ব্যাংক অর্থাৎ, নিয়ন্ত্রণকারী ব্যাংকটি আন্তঃব্যাংকিং দেনা-পাওনা নিষ্পত্তিতে মুখ্য ভূমিকা পালন করে। কেন্দ্রীয় ব্যাংক প্রধান অফিস ও শাখা অফিসের মাধ্যমে এ কাজ করে। বাণিজ্যিক ব্যাংকগুলো দেনা-পাওনা নিষ্পত্তির প্রয়োজন হলে নিকাশ ঘরের শরণাপন্ন হয়। প্রতি কার্যদিবসে নির্দিষ্ট সময়ে এ ব্যাংক বাণিজ্যিক ব্যাংকের প্রতিনিধিদের নিয়ে বৈঠকে বসে। বৈঠকে প্রতিটি ব্যাংক তাদের পাওনা বিবরণী এনে সংশ্লিষ্ট ব্যাংক প্রতিনিধিকে দেয়। এভাবে ব্যাংকগুলো খুব সহজেই পারস্পরিক দেনা-পাওনা নিষ্পত্তি করে। তাই বলা যায়, তালিকাভুক্ত ব্যাংকগুলোর মধ্যে পারস্পরিক লেনদেন নিষ্পত্তিতে উদ্দীপকের নিয়ন্ত্রণকারী ব্যাংক তথা কেন্দ্রীয় ব্যাংক কার্যকর ভূমিকা রাখতে পারবে।"
        }
      ]
    },
    {
      "number": "5",
      "uddipok": "মি. ফারহান একজন চাকরিজীবী। তিনি তার উপার্জিত অর্থের মধ্য থেকে ব্যয় নির্বাহের পর সঞ্চিত অর্থ কপোতাক্ষ ব্যাংকে একটি নির্দিষ্ট সময়ের জন্য জমা করেন। কিছুদিন পর তার অর্থের প্রয়োজন হলে ব্যাংকে অর্থ উত্তোলন করতে গেলে ব্যাংক টাকা প্রদানে অস্বীকৃতি জানায়। এতে তিনি মনঃক্ষুণ্ণ হয়ে অর্থ জমা ও উত্তোলন করা যায় এমন একটি ব্যাংক হিসাব খোলার সিদ্ধান্ত গ্রহণ করেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "অর্থ লেনদেন ও অন্যান্য ব্যাংকিং সেবার সুযোগ দিয়ে গ্রাহকের নামে ব্যাংক যে হিসাব খোলে তাকে ব্যাংক হিসাব বলে।"
        },
        {
          "label": "খ",
          "question": "",
          "explanation": "একজন ব্যবসায়ীর জন্য চলতি হিসাব খোলা উপযোগী। চলতি হিসাবের মাধ্যমে গ্রাহক যতবার খুশি অর্থ জমা ও উত্তোলন করতে পারে। ব্যবসায়ীদের প্রতিনিয়ত আর্থিক লেনদেন করতে হয়। এজন্য জমাতিরিক্ত ঋণ ছাড়াও বিভিন্ন ধরনের ব্যাংকিং সহায়তার প্রয়োজন হয়। এ সুবিধা চলতি হিসাব থেকেই পাওয়া যায়। তাই একজন ব্যবসায়ীর জন্য চলতি হিসাব উপযোগী।"
        },
        {
          "label": "গ",
          "question": "",
          "explanation": "উদ্দীপকের মি. ফারহান ব্যাংকে স্থায়ী হিসাব খুলেছেন। এ হিসাব একটি নির্দিষ্ট মেয়াদের জন্য খোলা হয়। উল্লিখিত মেয়াদকালে গ্রাহক টাকা উত্তোলন করতে পারেন না। তাই গ্রাহককে ব্যাংক চেক বই সরবরাহ করে না। তবে স্থায়ী আমানত রসিদ প্রদান করা হয়। অন্যান্য হিসাবের তুলনায় এ হিসাবে অধিক হারে মুনাফা প্রদান করা হয়। উদ্দীপকের মি. ফারহান একজন চাকরিজীবী। তিনি তার উপার্জিত অর্থের মধ্য থেকে ব্যয় নির্বাহের পর সঞ্চিত অর্থ কপোতাক্ষ ব্যাংকে একটি নির্দিষ্ট সময়ের জন্য জমা রাখেন। কিছুদিন পর তার অর্থের প্রয়োজন হলে ব্যাংক হতে অর্থ উত্তোলন করতে গেলে ব্যাংক টাকা প্রদানে অস্বীকৃতি জানায়। উদ্দীপকের মি. ফারহানের হিসাবের উল্লেখযোগ্য বৈশিষ্ট্য হলো মেয়াদের নির্দিষ্টতা এবং উত্তোলনের সুযোগ না থাকা। এ বৈশিষ্ট্যগুলো স্থায়ী হিসাবের বৈশিষ্ট্যের অনুরূপ। তাই বলা যায়, উদ্দীপকের মি. ফারহান ব্যাংকে স্থায়ী হিসাব পরিচালনা করছেন।"
        },
        {
          "label": "ঘ",
          "question": "",
          "explanation": "মি. ফারহানের পরবর্তীতে সঞ্চয়ী হিসাব খোলার সিদ্ধান্তের যৌক্তিকতা রয়েছে। এ হিসাবে গ্রাহক তার খুশিমতো দিনে যতবার ইচ্ছা টাকা জমা করতে পারেন। তবে টাকা উত্তোলনের ক্ষেত্রে নিয়ম অনুসরণ করতে হয়। এছাড়াও জমাকৃত স্থিতির ওপর স্বপ্ন হারে লাভ পাওয়া যায়। এ হিসাবটি চাকরিজীবী গ্রাহকদের কাছে বেশ জনপ্রিয়। উদ্দীপকের মি. ফারহান একজন চাকরিজীবী। তার বর্তমানে পরিচালিত হিসাব থেকে চাইলেই টাকা উত্তোলন করা যায় না। তাই তিনি অর্থ জমা ও উত্তোলন করা যায় এমন একটি হিসাব খোলার সিদ্ধান্ত গ্রহণ করেন ।  মি. ফারহান সঞ্চয়ী হিসাব খোলার সিদ্ধান্ত গ্রহণ করেছেন। কারণ এ হিসাবের মাধ্যমে তিনি ইচ্ছেমতো টাকা জমা করতে পারবেন । পাশাপাশি কিছু নমনীয় নিয়মের আলোকে প্রয়োজন অনুসারে অর্থ উত্তোলন করার সুবিধাও পাবেন। যে সুবিধা তার পূর্ববর্তী হিসাবে পেতেন না বিধায় নতুন হিসাব খোলার সিদ্ধান্ত নেন। একজন চাকরিজীবী হিসেবে তার জন্য এই হিসাব খোলাই উত্তম। সুতরাং, সঞ্চয়ী হিসাবের মাধ্যমে মি. ফারহান তার সমস্যার সমাধান করতে পারবেন। তাই সঞ্চয়ী হিসাবের সুবিধা বিবেচনায় মি. ফারহানের সঞ্চয়ী হিসাব খোলা যথার্থ হবে।"
        }
      ]
    },
    {
      "number": "6",
      "uddipok": "মি. জোহা তার এক বন্ধুর কাছ থেকে গত ০১-০৬-২০২১ তারিখে ১ লক্ষ টাকার একটি চেক পান। যার উপরিভাগে বাম কোণে আড়াআড়ি, দু'টি সমান্তরাল রেখার মাঝখানে \"এন্ড কোম্পানি” শব্দদ্বয় লেখা আছে। মি. জোহা দীর্ঘদিন বিদেশে অবস্থান করার পর দেশে ফিরে গত ০১-০১-২০২২ তারিখে চেকটি ব্যাংকে উপস্থাপন, করলে ব্যাংক চেকটি জমা নিতে অপারগতা প্রকাশ করে",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "আমানতকারী কর্তৃক ব্যাংক থেকে অর্থ উত্তোলনের লিখিত শর্তহীন নির্দেশনামাকে চেক বলে ।"
        },
        {
          "label": "খ",
          "question": "",
          "explanation": "কোনো চেকের প্রাপকের নামের শেষে ‘ অথবা বাহককে ' কথাটি লিখা থাকলে তাকে বাহক চেক বলা হয়।   এ চেকের টাকা যেকেও ব্যাংক থেকে উত্তোলন করতে পারেন। তাছাড়া এতে কোনো লিখিত অনুমোদনের দরকার নেই। তাই এটি কম নিরাপদ"
        },
        {
          "label": "গ",
          "question": "",
          "explanation": "উদ্দীপকে জনাব জোহা তার বন্ধুর কাছ থেকে দাগকাটা চেক পেয়েছেন ।   এ চেকের ওপরে আড়াআড়িভাবে দুটি দাগকাটা থাকে। সাধারণত এ চেকের অঙ্কিত রেখাদ্বয়ের মধ্যে ‘ অ্যান্ড কোং ', ' প্রাপকের হিসাবে দেয় ' বা ' নট নেগোশিয়েবল ' এই কথাগুলো লেখা থাকতে পারে। আবার , নির্দিষ্ট কোনো ব্যাংকের নামও উল্লেখ থাকতে পারে। এ চেকের টাকা প্রাপকের হিসাব ছাড়া উত্তোলন করা যায় না। তাই এ ধরনের চেক অনেক নিরাপদ   উদ্দীপকে জনাব জোহা তার বন্ধুর কাছ থেকে পাঁচ লক্ষ টাকার একটি চেক পান। চেকটির বাম কোণে আড়াআড়ি দুটি দাগ টানা ছিল। অর্থাৎ , জনাব জোহা প্রাপ্ত চেকটিতে দাগকাটা চেকের মতো দুটি আড়াআড়ি দাগ অঙ্কিত ছিল। তাই বলা যায় , জনাব জোহা তার বন্ধুর কাছ থেকে দাগকাটা চেক পেয়েছিলেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত চেকটি বাসি চেক হওয়ায় ব্যাংক চেকটি ফেরত দেয়। চেক তৈরির পর নির্দিষ্ট সময়ের মধ্যে চেকের অর্থ উত্তোলন করতে নির্দিষ্ট সময় অতিক্রম হলে ঐ চেককে বাসি চেক বলে। সাধারণ যেকোনো বৈধ চেকের মেয়াদকাল ৬ মাস বা ১৮০ দিন পর্যন্ত হয়। উদ্দীপকে জনাব জোহা তার বন্ধুর কাছ থেকে ১ লক্ষ টাকার একটি চেক পান। এটি ইস্যু করা হয় ০১-০৬-২০২১ তারিখে। তিনি উক্ত চেক ০১-০১-২০২২ তারিখে ব্যাংক হিসাবে দিতে যান। অর্থাৎ , চেকটি ইস্যুর ১৮০ দিন পর উপস্থাপিত হয়। জনাব রাহুলের উপস্থাপিত চেকটি ছিল বাসি চেক। কারণ , তিনি নির্ধারিত ১৮০ দিনের মধ্যে চেক জমা দিতে অসমর্থ হন। আর এ ধরনের চেকের নিয়মানুযায়ী ব্যাংক অর্থ পরিশোধ করে না। তাই বলা যায় , জনাব জোহা বাসি চেকটি ফেরত দেওয়া ব্যাংকের পক্ষে যৌক্তিক সিদ্ধান্ত ছিল।"
        }
      ]
    },
    {
      "number": "7",
      "uddipok": "মিসেস সোনিয়া বর্তমানে সবচেয়ে জনপ্রিয় এবং সহজে বহনযোগ্য যোগাযোগ যন্ত্রের সাহায্যে তার মা-কে টাকা পাঠান। তাছাড়া তিনি ব্যক্তিগতভাবে একটি প্লাস্টিক কার্ড ব্যবহার করেন যা তাকে ঋণ সুবিধা প্রদান করে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "ইলেকট্রনিক ফান্ড ট্রান্সফারের একটি অন্যতম উপায় হলো ডেবিট কার্ড, যা ব্যবহার করে গ্রাহক ব্যাংকে জমাকৃত অর্থ উত্তোলন করতে পারে।"
        },
        {
          "label": "খ",
          "question": "",
          "explanation": "ATM কার্ডের মাধ্যমে একজন গ্রাহক তার ব্যাংকের অথবা অন্য ব্যাংকের এটিএম থেকে নগদ অর্থ উত্তোলন করতে পারে। এছাড়াও, এই কার্ডের মাধ্যমে বিভিন্ন কেনাকাটা ও ইউটিলিটি বিল যেমন: গ্যাস বিল, পানি বিল, মুদি দোকানের বিল, ডিপার্টমেন্ট স্টোরের বিল ইত্যাদি মূল্য পরিশোধ করা যায়। এইসব সুবিধার কারনে এটিএম কার্ড অনেক জনপ্রিয়।"
        },
        {
          "label": "গ",
          "question": "",
          "explanation": "উদ্দীপকে মিসেস সোনিয়া ই-ব্যাংকিং প্রযুক্তির মোবাইল ব্যাংকিং- এর মাধ্যমে টাকা পাঠান। ব্যাংকিং সেবা হাতের মুঠোয় পৌঁছে দিতে চালু হয় মোবাইল ব্যাংকিং। গ্রাহক যেকোনো জায়গা থেকে মোবাইল ফোনের মাধ্যমে ব্যাংকিং সেবা লাড করতে পারে। গ্রাহককে ব্যাংকের কোনো শাখায় যেতে হয় না । আবার, নির্দিষ্ট পিনযুক্ত হওয়ায় লেনদেন অধিক নিরাপদও হয়। উদ্দীপকে মিসেস সোনিয়া বর্তমানে সবচেয়ে জনপ্রিয় এবং সহজে বহনযোগ্য যোগাযোগ যন্ত্রের সাহায্যে তার মা-কে টাকা পাঠান। অর্থাৎ, মিসেস সোনিয়া মোবাইল ফোনের মাধ্যমে টাকা পাঠান। মোবাইল ফোনের মাধ্যমে নির্দিষ্ট পিন নম্বরের সাহায্যে লেনদেন করা হয়। ফলে ব্যবহারকারী ছাড়া অন্য কেউ তার হিসাবের মাধ্যমে লেনদেন করতে পারে না। তাই বলা যায়, বৈশিষ্ট্যগত দিক বিবেচনায় মিসেস সোনিয়ার ব্যবহৃত মাধ্যমটি ই-ব্যাংকিং প্রযুক্তির আওতায় মোবাইল ব্যাংকিং।"
        },
        {
          "label": "ঘ",
          "question": "",
          "explanation": "'মিসেস সোনিয়ার ব্যবহৃত ক্রেডিট কার্ড কাগুজে মুদ্রার ব্যবহার হ্রাস করে'—উক্তিটির সাথে আমি একমত।   এ কার্ড ব্যাংকের দেওয়া এক ধরনের ব্যক্তিগত ঋণ। কার্ডটি ব্যবহার করে গ্রাহকরা টাকা উঠানো, কেনাকাটা, বিল পরিশোধ ইত্যাদি কাজ করতে পারে। এক্ষেত্রে গ্রাহকের হিসাবে অর্থ না থাকলেও এ ধরনের সুবিধা পাওয়া যায়।   উদ্দীপকে মিসেস সোনিয়া বর্তমানে সবচেয়ে জনপ্রিয় এবং সহজে বহনযোগ্য যোগাযোগ যন্ত্রের সাহায্যে তার মা-কে টাকা পাঠান। তাছাড়া তিনি ব্যক্তিগতভাবে একটি প্লাস্টিক কার্ড ব্যবহার করেন। এটি তাকে ঋণ সুবিধা প্রদান করে। অর্থাৎ, তিনি ক্রেডিট কার্ড ব্যবহার করেন।   ক্রেডিট কার্ড ব্যবস্থার আগে মানুষ কাগুজে মুদ্রার মাধ্যমে লেনদেন করত। কিন্তু কাগুজে মুদ্রার মাধ্যমে অধিক পরিমাণ লেনদেনে বিভিন্ন সমস্যার সম্মুখীন হতে হতো। কাগুজে মুদ্রা বহনে ঝুঁকি বেশি। এসব দিক বিবেচনায় ক্রেডিট কার্ড কম ঝুঁকিপূর্ণ, বহনে সহজতর। এছাড়া এ কার্ড হারিয়ে গেলেও সমস্যা নেই। কারণ এটি ব্যবহার করতে গোপন পিন নম্বরটি জানতে হয়। তাই বলা যায়, ক্রেডিট কার্ড কাগুজে মুদ্রার ব্যবহার হ্রাস করে।"
        }
      ]
    },
    {
      "number": "8",
      "uddipok": "জনাব তাহের তার প্রতিষ্ঠানটি ৫০ লক্ষ টাকায় বিমা করেছিলেন। দুঘটনায় প্রতিষ্ঠানটি সম্পূর্ণ ক্ষতিগ্রস্ত হয় এবং জনাব তাহের বিমা দাবি পেশ করেন। বিমা কোম্পানি সম্পূর্ণ ক্ষতিপূরণ প্রদান করে। উদ্ধারকৃত সম্পত্তি বিমা কোম্পানি দাবি করায়, জনাব তাহের শুরুতে তা হস্তান্তরে অস্বীকৃতি জানালেও পরবর্তী সময়ে তা প্রদানে বাধ্য হন।",
      "tag": "JB 23,RB 17",
      "sub_questions": [
        {
          "label": "ক",
          "question": "",
          "explanation": "বীমাযোগ্য স্বার্থ বলতে বীমাকৃত বিষয়বস্তুর উপর বীমাগ্রহীতার আর্থিক স্বার্থকে বোঝায়।"
        },
        {
          "label": "খ",
          "question": "",
          "explanation": "আইন অনুযায়ী বিমা চুক্তিকে পরম বিশ্বাসের চুক্তি বলা যায়। এরূপ চুক্তির ক্ষেত্রে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয় এবং পক্ষগুলো একে অপরের প্রতি বিশ্বস্ত আচরণ করতে বাধ্য থাকে। বিমা চুক্তিকে পরম বিশ্বাসের চুক্তি হিসেবে গণ্য করার অর্থ হলো , বিমাগ্রহীতা বিমা চুক্তি করার সময়ে এর বিষয়বস্তু সম্পর্কে যেসব গুরুত্বপূর্ণ তথ্য জানা আছে তা বিমাকারী বা ঝুঁকি গ্রহণকারীর কাছে সঠিক ও সম্পূর্ণভাবে প্রকাশ করতে বাধ্য থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত আর্থিক ক্ষতিপূরণের নীতির আওতায় জনাব তাহের বিমা প্রতিষ্ঠানের কাছ থেকে অর্থ লাভ করেছেন । বিমা হলো আর্থিক দুরবস্থার বিপক্ষে আর্থিক ক্ষতিপূরণের একটি ব্যবস্থা। এ নীতি অনুসারে চুক্তিতে উল্লিখিত কারণে বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয়। ক্ষতিপূরণ পাওয়ার আশায় মানুষ তার জীবন ও সম্পত্তির ঝুঁকি বিমা প্রতিষ্ঠানের ওপর অর্পণ করে। জনাব তাহের তার প্রতিষ্ঠানটি ৫০ লক্ষ টাকায় বিমা করেছিলেন। দুঘটনায় প্রতিষ্ঠানটি সম্পূর্ণ ক্ষতিগ্রস্ত হয় এবং জনাব তাহের বিমা দাবি পেশ করেন কিন্তু বিমা প্রতিষ্ঠান সম্পূর্ণ বিমা দাবি পরিশোধ করে। আর্থিক ক্ষতিপূরণের নীতি অনুযায়ী , বিমার বিষয়বস্তু ক্ষতিগ্রস্ত হলে এবং বিমাচুক্তি যথাযথভাবে মেনে চললে বিমা প্রতিষ্ঠান ক্ষতিপূরণ দেয়। উদ্দীপকের জনাব তাহের ও চুক্তি অনুযায়ী সৃষ্ট ক্ষতিতে আর্থিক ক্ষতিপূরণ হিসেবে বিমা দাবি লাভ করেছেন। তাই বলা যায় , উদ্দীপকের জনাব তাহের আর্থিক ক্ষতিপূরণের নীতির আলোকে বিমা প্রতিষ্ঠান থেকে বিমা দাবি লাভ করেন।"
        },
        {
          "label": "ঘ",
          "question": "",
          "explanation": "স্থলাভিষিক্তকরণের নীতি অনুযায়ী জনাব তাহের সম্পত্তি হস্তান্তরে অস্বীকৃতি জানানো যৌক্তিক ছিল না। সম্পত্তি বিমায় চুক্তি মোতাবেক বিমা প্রতিষ্ঠান সম্পূর্ণ ক্ষতিপূরণ দেয়। চুক্তি অনুযায়ী সম্পূর্ণ বিমা দাবি পরিশোধ করলে উক্ত সম্পত্তির অবশিষ্ট অংশের মালিকানা বিমা প্রতিষ্ঠান পায়। বিমাগ্রহীতার কাছ থেকে সম্পত্তির অধিকার বিমা প্রতিষ্ঠানের কাছে স্থানান্তর হওয়ার এ নীতিই স্থলাভিষিক্তকরণের নীতি । উদ্দীপকের জনাব তাহের তার প্রতিষ্ঠানটি ৫০ লক্ষ টাকায় বিমা করেছিলেন। দুঘটনায় প্রতিষ্ঠানটি সম্পূর্ণ ক্ষতিগ্রস্ত হয় এবং জনাব তাহের বিমা দাবি পেশ করেন। বিমা কোম্পানি দাবির যৌক্তিকতা বিবেচনা করে সম্পূর্ণ ক্ষতিপূরণ প্রদান করেন। কিন্তু সম্পূর্ণ ক্ষতিপূরণ পাওয়ার পরেও জনাব তাহেরের সম্পত্তি হস্তান্তরে অস্বীকৃতির জানায়। তাই বলা যায় , উদ্দীপকের সম্পূর্ণ ক্ষতিপূরণ পাওয়ার পরেও জনাব তাহেরের সম্পত্তি হস্তান্তরে অস্বীকৃতির সিদ্ধান্ত সঠিক ছিল না।"
        }
      ]
    },
    {
      "number": "9",
      "uddipok": "মি. বাবুল তার বাবার সাথে একই বাড়িতে থাকেন। বাড়িটি বাবুলের বাবার নামে। ভূমিকম্প হলে বাড়িটি ক্ষতিগ্রস্ত হতে পারে এই কথা চিন্তা করে মি. বাবুল বাড়িটি বিমা করতে চান। বিমা প্রতিষ্ঠানে গেলে তারা বাড়িটি বিমা করতে অস্বীকৃতি জানায়। তখন ও মি. বাবুলের বাবা নিজেই বাড়িটি বিমা করেন। তারপর মি. বাবুল বিমা প্রতিষ্ঠানকে না জানিয়ে বাড়ির দ্বিতীয় তলার কাজ শুরু করেন। দ্বিতীয় তলার কাজ শেষ হওয়ার পরপরই র বাড়িটি একপাশে হেলে যায়। মি. বাবুলের বাবা বিমা দাবি পেশ করলে বিমা প্রতিষ্ঠান বিমা দাবি পূরণে অস্বীকৃতি জানায়।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "মানুষের জীবন ও সহায়-সম্পদ সকল সময়ই ঝুঁকি দ্বারা পরিবেষ্টিত। মানুষকে এ সকল ঝুঁকি বা বিপদের বিপক্ষে আর্থিক নিষ্কৃতি বা নিশ্চয়তা প্রদানের লক্ষ্যে যে চুক্তি সম্পাদিত হয় তাকেই বিমা চুক্তি বলে।"
        },
        {
          "label": "খ",
          "question": "",
          "explanation": "মানুষের জীবন ও সম্পত্তির আর্থিক ঝুঁকির মোকাবেলায় ক্ষতিপূরণ ব্যবস্থাই হলো বীমা ব্যবস্থা। বীমার ক্ষতিপূরণের নীতি অনুযায়ী চুক্তিতে উল্লেখ্য কোনো কারণে বীমাকৃত সম্পত্তির ক্ষতি হলে বীমা কম্পানি ক্ষতিপূরণ প্রদানে বাধ্য থাকবে। জীবনের ক্ষতিপূরণ করা যায় না বলে বীমাকৃত ব্যক্তির মৃত্যুতে মনোনীত ব্যক্তিকে মেয়াদ শেষে আর্থিক সুবিধা প্রদান করা হয়। সম্পত্তি বীমায় ক্ষতিগ্রস্ত সম্পত্তির মূল্যের সমপরিমাণ ক্ষতিপূরণ প্রদান করা হয়। তাই বীমাকে ক্ষতিপূরণের চুক্তি বলা হয়।"
        },
        {
          "label": "গ",
          "question": "",
          "explanation": "উদ্দীপকে বিমাযোগ্য স্বার্থের নীতির জন্য মি বাবুলের প্রস্তাবে বিমা প্রতিষ্ঠান বিমা করতে সম্মত হয়নি। বিনিময়যোগ্য স্বার্থ বলতে বিমাগ্রহীতার মালিকানা স্বত্ব বা আর্থিক স্বার্থকে বোঝায়। এজন্য বিমাকৃত বিষয়বস্তুর ক্ষতিতে বিমাগ্রহীতার আর্থিক ক্ষতির বিষয়টি জড়িত থাকে। বিমাযোগ্য স্বার্থ না থাকলে বিমা চুক্তি সম্পাদন করা যায় না। উদ্দীপকে জনাৰ বাবুল যে বাড়িতে বাস করেন তা তার বাবার নামে ছিল । সুতরাং,  বাড়িটির প্রকৃত মালিক জনাব বাবুল এর বাবা। ঝুঁকির কথা বিবেচনা করে জনাব বাবুল বাড়িটি বিমা করার প্রস্তাব করেন। বিমা প্রতিষ্ঠান এ বিমাচুক্তি করতে অস্বীকৃতি জনায়। এক্ষেত্রে বিমা প্রতিষ্ঠান বিমাযোগ্য স্বার্থের নীতির আলোকে বিমা প্রস্তাবটি প্রত্যাখ্যান করেছে। কারণ বাড়িটির প্রকৃতপক্ষে বাড়িটির মালিক জনাব বাবুল এর বাবা। এটি জনাব শাহরুখের ওপর প্রত্যক্ষভাবে কোনো প্রভাব ফেলবে না। এরূপ বিষয় বিবেচনায় বিমা প্রতিষ্ঠান বাড়িটি বিমা করতে সম্মত হয়নি।"
        },
        {
          "label": "ঘ",
          "question": "",
          "explanation": "উদ্দীপকে উল্লেখ্য পরিস্থিতিতে প্রত্যক্ষ কারণে ক্ষতিপূরণ ও  সদ্বিবিশ্বাসের   নীতি লঙ্ঘন হওয়ায় জনাব বাবুলের বাবা বিমাদাবি আদায়ে অযোগ্য হবেন। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। এজন্য উভয় পক্ষ বিমা সম্পর্কিত সব গুরুত্বপূর্ণ তথ্য সঠিকভাবে দিতে বাধ্য থাকে। এতে উভয় পক্ষের মাঝে স্বচ্ছতা বজায় থাকে। বিমা প্রতিষ্ঠানও চুক্তিতে উল্লিখিত কারণে সৃষ্ট ক্ষতিতে ক্ষতিপূরণ প্রদান করে।   উদ্দীপকে জনাব বাবুলের বাবা নিজ মালিকানাধীন বাড়িটি বিমা করেন। এক্ষেত্রে বিষয়বস্তুর ক্ষতির সম্ভাব্য ঝুঁকি হিসেবে ভূমিকম্পকে উল্লেখ করা হয়েছে। পরবর্তীতে জনাব বাবুলের বাবা বিমা প্রতিষ্ঠানকে না জানিয়ে বাড়িটির ২য় ও ৩য় তলার কাজ করেন। ফলে বাড়িটি ধ্বসে পড়ে । এটি বিমা শর্তে অন্তর্ভুক্ত ছিল না।   উল্লেখ্য পরিস্থিতিতে জনাব বাবুলের বাবা বিমাদাবি পাওয়ার অযোগ্য। কারণ বিমাকৃত বাড়িটির সম্ভাব্য ঝুঁকি হিসেবে ভূমিকম্পকে উল্লেখ করা হলেও তা পুনঃনির্মাণ ত্রুটির কারণে হেলে পড়ে। এর দ্বারা বিমা চুক্তির প্রত্যক্ষ কারণ নীতি ভঙ্গ করা হয়েছে। এছাড়া জনাব বাবুলের বাবা বাড়ির পুনঃনির্মাণের বিষয়টি বিমা প্রতিষ্ঠানের কাছে গোপন করেছেন। এটি বিমা চুক্তির সদ্বিশ্বাসের সম্পর্ককে লঙ্ঘন করেছে। তাই উল্লেখ্য দুটি কারণে জনাব বাবুলের বাবা বিমাদাবি আদায় করতে পারবেন না ।"
        }
      ]
    },
    {
      "number": "10",
      "uddipok": "জনাব সাজ্জাদ একটি জীবন বিমা চুক্তি করেছেন। চুক্তিতে তিনি তার স্ত্রীকে স্ত্রী মনোনয়ন দেন। চুক্তির শর্তমতে সাজ্জাদকে মৃত্যুর পূর্ব পর্যন্ত নির্দিষ্ট হারে প্রিমিয়াম দিতে হবে। ৫ বছর পর-নিয়মিত কিস্তি প্রদানের পর সাজ্জাদ মারা যান। মৃত্যুর পর তার স্ত্রী এবং সাবালক ছেলে সুমন পৃথকভাবে বিমা কোম্পানির নিকট বিমা দাবি করে। বিমা কোম্পানি সুমনের দাবি প্রত্যাখ্যান করে এবং স্ত্রীকে বিমা দাবি পরিশোধ করে দেয়।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "একটি বীমা কোম্পানি তাদের ঝুঁকি অন্য বীমা কোম্পানিতে স্থানান্তর করার প্রক্রিয়াটিকে পুনর্বীমা বলা হয়।"
        },
        {
          "label": "খ",
          "question": "",
          "explanation": "জীবন বিমায় বিমাকারী ও বিমাগ্রহীতা উভয়পক্ষ একে অন্যের সব তথ্য সম্পূর্ণ ও নির্ভুলভাবে দিতে বাধ্য থাকে বলে তাদের মধ্যে চূড়ান্ত সদ্বিশ্বাসের সম্পর্ক স্থাপনের প্রয়োজন হয়।   চূড়ান্ত সদ্বিশ্বাস ভঙ্গ হলে অর্থাৎ কোনো গুরুত্বপূর্ণ তথ্য গোপন বা মিথ্যা বর্ণনা করা হলে জীবন বিমা চুক্তি বাতিল হয়। এর ফলে বিমাকারী অথবা বিমাগ্রহীতা আর্থিক ক্ষতির সম্মুখীন হয়। অন্যান্য বিমা চুক্তির ন্যায় জীবন বিমা চুক্তিতেও উভয়পক্ষের মধ্যে চূড়ান্ত সদ্বিশ্বাসের সম্পর্ক প্রতিষ্ঠিত।"
        },
        {
          "label": "গ",
          "question": "",
          "explanation": "উদ্দীপকে জনাব সাজ্জাদ আজীবন বিমাপত্র গ্রহণ করেছেন।   এ বিমা চুক্তিপত্রের মাধ্যমে আজীবন প্রিমিয়াম প্রদানের বিনিময়ে বিমা কোম্পানি বিমাগ্রহীতার মৃত্যুর পর তার মনোনীত ব্যক্তিকে বিমাদাবি পরিশোধ করে। এরূপ বিমাপত্রের কোনো নির্দিষ্ট মেয়াদকাল থাকে না।   উদ্দীপকের জনাব সাজ্জাদ তার পরিবারের ভবিষ্যৎ নিয়ে চিন্তিত। তার অবর্তমানে তার পরিবার যেন আর্থিক অনিশ্চয়তার সম্মুখীন না হয় সেজন্য তিনি একটি জীবন বিমা পলিসি গ্রহণ করেন। তার মৃত্যুর পর বিমাদাবি প্রাপ্তির ক্ষেত্রে তিনি তার স্ত্রীকে মনোনীত করেন। চুক্তি অনুযায়ী জনাব সাজ্জাদ আমৃত্যু প্রিমিয়াম দিয়ে যাবেন। কিন্তু জীবিত অবস্থায় কোনো বিমাদাবি পাবেন না। অর্থাৎ , জনাব সাজ্জাদ আজীবন বিমাপত্র গ্রহণ করেছেন। কেননা তার গ্রহণকৃত বিমার বৈশিষ্ট্য আজীবন বিমার বৈশিষ্ট্যের অনুরূপ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সুমনের নাম মনোনীত ব্যক্তি হিসেবে বিমা চুক্তিতে উল্লেখ না থাকায় তার বিমাদাবি , প্রত্যাখ্যান করা যৌক্তিক ছিল।   আজীবন বিমায় বিমাগ্রহীতার মৃত্যুর পর বিমাদাবি পরিশোধ করা হয়। বিমাগ্রহীতার অবর্তমানে তার মনোনীত ব্যক্তি বিমাদাবি পেয়ে থাকে। তবে মনোনীত ব্যক্তি হিসেবে কারো নাম উল্লেখ না থাকলে উত্তরাধিকারী বিমাদাবি পায় ।   উদ্দীপকে জনাব সাজ্জাদ একটি আজীবন বিমা পলিসি গ্রহণ করেন , যা তার পরিবারকে ভবিষ্যতে আর্থিক সহায়তা দিবে। তিনি চুক্তিতে তার স্ত্রীকে মনোনীত ব্যক্তি হিসেবে উল্লেখ করেন। ৫ বছর নিয়মিত প্রিমিয়াম পরিশোধের পর তিনি মৃত্যুবরণ করেন। মৃত্যুর পর তার ছেলে ও স্ত্রী পৃথকভাবে বিমা কোম্পানির কাছে বিমাদাবি করে। কিন্তু বিমা কোম্পানি তার স্ত্রীকে বিমাদাবি পরিশোধ করলেও তার ছেলের দাবি প্রত্যাখ্যান করে। বিমাকৃত ব্যক্তির মৃত্যুতে বিমা প্রতিষ্ঠান তার মনোনীত ব্যক্তিকে বিমাদাবি পরিশোধ করে। বিমা চুক্তি সম্পাদনের সময় মনোনীত ব্যক্তি কে বা কারা হবে তা চুক্তিপত্রে উল্লেখ থাকে। মি . জয়নাল বিমা চুক্তিপত্রে তার স্ত্রীকে মনোনীত করেছেন। এখানে তার ছেলে মনোনীত ব্যক্তি নয়। তাই বিমা প্রতিষ্ঠান তার ছেলের বিমাদাবি বাতিল করে দেয়। সুতরাং , মনোনয়ন না থাকায় বিমা প্রতিষ্ঠান থেকে সুমনের বিমাদাবি প্রত্যাখ্যান করা যৌক্তিক হয়েছে।"
        }
      ]
    },
    {
      "number": "11",
      "uddipok": "ভবিষ্যতের কথা চিন্তা করে মি. জামাল একটি বিমা পলিসি গ্রহণ করেন। যার উত্তরাধিকারী করা হয় তার স্ত্রীকে। বিমা পলিসি গ্রহণকালে তিনি তার একটি মারাত্মক রোগের কথা গোপন রাখেন। তিনটি প্রিমিয়ামের টাকা প্রদানের পর মি. জামাল মৃত্যুবরণ করেন। মিসেস জামাল বিমা দাবি পেশ করলে বিমা কোম্পানি তা প্রত্যাখ্যান করে।",
      "tag": "JB 23,DIN.B 17",
      "sub_questions": [
        {
          "label": "ক",
          "question": "",
          "explanation": "যে নীতি অনুযায়ী বিমাকৃত সম্পত্তির ক্ষতিতে সম্পূর্ণ ক্ষতিপূরণের পর অবশিষ্ট সম্পত্তির মালিকানা বিমা কোম্পানির নিকট স্থানান্তরিত হয় তাকে স্থলাভিষিক্তকরণ নীতি বলে।"
        },
        {
          "label": "খ",
          "question": "",
          "explanation": "মানুষের জীবন সংক্রান্ত বিপদের আর্থিক ঝুঁকির নিশ্চয়তা দেয় জীবন বিমা। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেয়া হয় তাকে নিশ্চয়তার চুক্তি বলে। মানুষের মৃত্যু হলে তার ক্ষতির পরিমাণ আর্থিকভাবে পরিমাপযোগ্য নয়। এক্ষেত্রে বিমাকারীকে শুধু একটি নির্দিষ্ট পরিমাণ অর্থ পরিশোধের নিশ্চয়তা দেয়া যায়। এ কারণেই জীবন বিমাকে নিশ্চয়তার চুক্তি বলা হয়।"
        },
        {
          "label": "গ",
          "question": "",
          "explanation": "উদ্দীপকের মি জামাল আজীবন বিমাপত্র গ্রহণ করেছিলেন। এ জীবন বিমায় বিমাগ্রহীতা আমৃত্যু প্রিমিয়াম পরিশোধ করেন। জীবিত থাকা অবস্থায় তিনি কোনো প্রকার আর্থিক সুবিধা পান না। তবে বিমাগ্রহীতার মৃত্যুর পর তার মনোনীত ব্যক্তি বিমাদাবি আদায় করতে পারেন। উদ্দীপকের বিশিষ্ট ব্যবসায়ী মি . খান ভবিষ্যতের কথা চিন্তা করে একটি জীবন বিমা পলিসি গ্রহণ করেন। বিমা পলিসিতে তিনি তার স্ত্রীকে উত্তরাধিকারী করেন। তিনটি প্রিমিয়াম প্রদানের পর মি জামাল মৃত্যুবরণ করেন। এখানে মি জামাল এর বিমা পলিসির কোনো নির্দিষ্ট মেয়াদ নেই। অর্থাৎ , তিনি আমৃত্যু বিমা প্রিমিয়াম প্রদান করবেন। উক্ত বৈশিষ্ট্য আজীবন বিমাপত্রকে নির্দেশ করে। তাই বলা যায় , মি জামাল তার জীবনের জন্য আজীবন বিমা পলিসি গ্রহণ করেছেন।"
        },
        {
          "label": "ঘ",
          "question": "",
          "explanation": "উদ্দীপকের মি জামাল বিমাচুক্তির অন্যতম উপাদান চূড়ান্ত সদ্বিশ্বাসের নীতি লঙ্ঘন করায় , বিমা কোম্পানি মি জামাল বিমাদাবি পরিশোধে অস্বীকৃতি জানায়। বিমাচুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে চূড়ান্ত সদ্বিশ্বাসের সম্পর্ক প্রতিষ্ঠিত হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে উপস্থাপন করতে বিমাগ্রহীতা বাধ্য। এতে উভয়পক্ষের সম্পর্কে সচ্ছলতা বজায় থাকে। উদ্দীপকের বিশিষ্ট ব্যবসায়ী মি জামাল তার ভবিষ্যৎ নিয়ে চিন্তিত। তাই তিনি তার স্ত্রীকে উত্তরাধিকারী করে একটি আজীবন বিমা পলিসি গ্রহণ করেন। কিন্তু তিনি একটি মারাত্বক রোগে আক্রান্ত থাকা সত্ত্বেও বিমা কোম্পানির কাছে সে তথ্য গোপন করেন। মৃত্যু পরবর্তীতে উত্তরাধিকারী মি জামাল এর স্ত্রী বিমাদাবির আবেদন করলে কোম্পানি তা প্রত্যাখ্যান করে। বিমাচুক্তির চূড়ান্ত সদ্বিশ্বাসের নীতি অনুযায়ী মি জামাল সব গুরুত্বপূর্ণ তথ্য দিতে বাধ্য ছিলেন। কিন্তু তিনি এক্ষেত্রে অন্যতম গুরুত্বপূর্ণ তথ্য তথা তার মারাত্বক রোগের কথা গোপন করেন। যার ফলে আইনগতভাবে উভয়ের মধ্যে কোনো বৈধ চুক্তি সম্পন্ন হয়নি। এরকম পরিস্থিতিতে বিমা কোম্পানি বিমাগ্রহীতাকে আর্থিক সুবিধা দিতে বাধ্য নয়। তাই বলা যায় , বিমা কোম্পানি চূড়ান্ত সদ্বিশ্বাসের নীতি লঙ্ঘনের কারণে মিসেস জামালের আবেদন অ - স্বীকৃতি জানায়।"
        }
      ]
    }
  ]
}