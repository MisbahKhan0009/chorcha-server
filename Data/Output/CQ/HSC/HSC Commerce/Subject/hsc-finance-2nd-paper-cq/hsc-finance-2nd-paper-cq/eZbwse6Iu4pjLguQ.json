{
  "title": "সিলেট বোর্ড ২০১৯",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব মাহমুদের বন্ধন ব্যাংকে একটি ব্যাংক হিসাব রয়েছে। উক্ত ব্যাংকটি একই শ্রেণিভুক্ত কতিপয় ব্যাংকের সাথে পারস্পরিক সমঝোতা ও সহযোগিতার মাধ্যমে পৃথক সত্তা বজায় রেখে ব্যাংকিং কার্যক্রম পরিচালনা করে। অন্যদিকে জনাব মাহমুদ তার দেনাদার জনাব ইমনের নিকট পাঁচ লক্ষ টাকা পাওনা যা তিনি আদায় করতে পারছিলেন না। জনাব ইমনের চিত্রা ব্যাংকে হিসাব রয়েছে। এমতাবস্থায় জনাব মাহমুদ আদালতের শরণাপন্ন হলে আদালত জনাব ইমনের ব্যাংক হিসাবের সকল লেনদেন বন্ধ করার আদেশ দেয়।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "বেসরকারি মালিকানাধীনে প্রতিষ্ঠিত কোন ব্যাংক সরকার পরবর্তীতে রাষ্ট্রের মালিকানা্ধীনে নিয়ে আসলে তাকে রাষ্ট্রায়ত্ব ব্যাংক বলে।"
        },
        {
          "label": "খ",
          "question": "",
          "explanation": "তালিকাভুক্ত ব্যাংক সমূহের ঝুঁকিভিত্তিক মূলধন পর্যাপ্ততার বিষয়টি কড়াকড়ির সাথে নজরে রাখতে BIS প্রবর্তিত নির্দেশনা ও বিধি-বিধান ব্যাসেল-২ নামে পরিচিত। এর মূল বিষয় হলো ব্যাংক কোম্পানি নিজস্ব মূলধন যেন অপর্যাপ্ত ও ঝুঁকিপূর্ণ হয়ে না পড়ে এবং যার ফলশ্রুতিতে আমানতকারীদের ঝুঁকির মুখে পড়তে না হয়।এরূপ নির্দেশনার কারণেই ব্যাংকগুলোকে একটা নির্দিষ্ট পরিমাণ পরিশোধিত মূলধন ও সংরক্ষিত তহবিল সংরক্ষণ করতে হয়। শ্রেণীভিত্তিক ঋণের ক্ষেত্রে প্রভিশন রাখা, শেয়ার বাজার সহ ঝুঁকিপূর্ণ খাতে অধিক বিনিয়োগ না করা ইত্যাদি ব্যাসেল ২ নির্দেশনার ফলাফল।"
        },
        {
          "label": "গ",
          "question": "",
          "explanation": "উদ্দীপকে উল্লেখিত বন্ধন ব্যাংক হলো চেইন ব্যাংক। যে ব্যাংক ব্যবস্থায় একই শ্রেণীভুক্ত কতিপয় ব্যাংক তাদের স্বাধীন সত্তা বজায় রেখে সমঝোতা ও সহযোগিতার মাধ্যমে ব্যাংকিং কার্যক্রম পরিচালনা করে তাকে চেইন ব্যাংক বলে।এ ব্যবস্থায় সমজাতীয় কতগুলো ব্যাংক সমমানা ব্যক্তিবর্গের অধীনে পরিচালিত হয়। উদ্দীপকে জনাব মাহমুদ এর বন্ধন ব্যাংকে একটি হিসাব রয়েছে। উক্ত ব্যাংটি একই শ্রেণিভুক্ত কতিপয় ব্যাংকের সাথে পারস্পরিক সমঝোতা ও সহযোগিতার মাধ্যমে ব্যাংকিং কার্যক্রম পরিচালনা করে। সুতরাং বলা যায় এখানে বন্ধন ব্যাংক নিজস্ব সত্তা বজায় রেখে একটি ব্যবস্থাপনার অধীনে পরিচালিত হয়ে,পারস্পরিক সহযোগিতার মাধ্যমে তাদের কার্যক্রম পরিচালনা করছে। তাই বলে যে এটি হলো একটি চেইন ব্যাংক   ।"
        },
        {
          "label": "ঘ",
          "question": "",
          "explanation": "উদ্দীপকে আদালত গারনিশি অর্ডার জারি করার মাধ্যমে ব্যাংক হিসাব বন্ধ করার আদেশ দিয়েছে। যদি কোন পাওনাদার নির্দিষ্ট সময়ের মধ্যে তার পাওনা পরিশোধ না করে তবে দেনাদার আদালতের নিকট আবেদনের মাধ্যমে, আদালত উক্ত ব্যক্তির ব্যাংক হিসাব ক্রোক বা বন্ধ করার যে নির্দেশ দেই তাকে গা্রনিশি অর্ডার বলে। ব্যাংক কর্তৃপক্ষ আদালতের নির্দেশ অনুযায়ী ও অনির্দিষ্টকালের জন্য উক্ত ব্যক্তির ব্যাংক হিসাব বন্ধ করে দেয়।ক্ষেত্রে ঐ ব্যক্তও ঐ হিসাবের মাধ্যমে কোন ধরণের লেনদেন করতে পারেনা। জনাব মাহমুদ তার পাওনাদার ইমনের নিকট ৫ লক্ষ টাকা পাওনা যা তিনি আদায় করতে পারছিলেন না।এমতবস্থায় জনাব মাহমুদ আদালতের নিকট শরণাপন্ন হলে আদালত ওই ব্যাংক হিসাবের সকল লেনদেন বন্ধ করার আদেশ দেই। এখানে আদালতের আদেশটি হলো গার্নিশি অর্ডার। কোন ব্যক্তি যদি তার পাওনা টাকা আদায় করতে না পারে তবে সে আদালতের শরণাপন্ন হয়ে টাকা আদায়ের চেষ্টা করতে পারে। এখান জনাব মাহমুদ তার পাওনা টাকা আদায় করতে না পারলে সে আদালতের নিকট আবেদন করে। ফলে আদালত ইমনের ব্যাংক হিসাব বন্ধ করার জন্য আদেশ প্রদান করেন।তাই বলা যায় পাওনা আদায়ের জন্য গার্নিশি অর্ডার প্রদান করা যৌক্তিক।"
        }
      ]
    },
    {
      "number": "2",
      "uddipok": "বাংলাদেশে অধিকাংশ ব্যাংকই তালিকাভুক্ত। উক্ত ব্যাংকগুলোর মধ্যে পারস্পরিক দেনা-পাওনা নিষ্পত্তির জন্য বাংলাদেশ ব্যাংকে একটি বিশেষ কক্ষ রয়েছে। বাংলাদেশ ব্যাংক লক্ষ করছে যে তালিকাভুক্ত ব্যাংকগুলো অনুৎপাদনশীল খাতে প্রচুর পরিমাণে ঋণ দেওয়ার কারণে দেশে মুদ্রাস্ফীতি বৃদ্ধি পাচ্ছে। উদ্ভত পরিস্থিতিতে বাংলাদেশ ব্যাংক উক্ত ব্যাংকগুলোর আমানতের যে অংশ বাধ্যতামূলকভাবে জমা রাখতে হয় সেটির হার বৃদ্ধির সিদ্ধান্ত নেয়।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "জনকল্যাণের উদ্দেশ্যে সরকারি নিয়ন্ত্রণাধীনে পরিচালিত দেশের এক ও অনন্য ব্যাংকিং প্রতিষ্ঠান হল কেন্দ্রীয় ব্যাংক ।"
        },
        {
          "label": "খ",
          "question": "",
          "explanation": "কেন্দ্রীয় ব্যাংক সরকারের পক্ষ হয়ে বিভিন্ন কার্যক্রম সম্পাদন করে তাই কেন্দ্রীয় ব্যাংকে সরকারের ব্যাংক বলা হমুদ্রা ব্যবস্থা নেতৃত্ব প্রদানের জন্য সরকারের মালিকানায় ও নিয়ন্ত্রণের পরিচালিত দেশের এক ও অনন্য ব্যাংকিং প্রতিষ্ঠানকে কেন্দ্রীয় ব্যাংক বলে। এই ব্যাংকের মালিক, পরিচালক, ও নিয়ন্ত্রক সরকার। এই ব্যাংক সরকারের পক্ষে অর্থ লেনদেন করে, হিসাব রাখে, সরকারকে প্রয়োজনে ঋণ দেয় এবং বিভিন্ন ক্ষেত্রে সরকারের প্রতিনিধিত্ব করে। তাই কেন্দ্রীয় ব্যাংকের সরকারের ব্যাংক বলা হয়"
        },
        {
          "label": "গ",
          "question": "",
          "explanation": "উদ্দীপকে বাংলাদেশ ব্যাংকের যে বিশেষ কক্ষের কথা উল্লেখ রয়েছে সেটি হল নিকাশ ঘর। ব্যাংকিং লেনদেন থেকে উদ্ভূত আন্তব্যাংকিং দেনা পাওনা নিষ্পত্তিস্থলই হলো নিকাশঘর। এটি হল এমন একটি ব্যবস্থা যার মাধ্যমে তালিকাভুক্ত ব্যাংক সমূহ তাদের পরস্পরের মধ্যকার দেনা পাওনা নিষ্পত্তিকরণের জন্য কেন্দ্রীয় ব্যাংকের নির্দিষ্ট ব্যবস্থাপনার শরণাপন্ন হয় এবং তারাই তত্ত্বাবধানে দেনা পাওনা নিষ্পত্তি করে। বাংলাদেশের অধিকাংশ ব্যাংক তালিকাভুক্ত। উক্ত ব্যাংকগুলোর মধ্যে পারস্পরিক দেনা-পাওনা নিষ্পত্তির জন্য বাংলাদেশ ব্যাংকের একটি বিশেষ কক্ষ রয়েছে।এখানে বাংলাদেশ ব্যাংকের যে কক্ষে তালিকাভুক্ত ব্যাংকগুলো তাদের দেনা পাওনা নিষ্পত্তি করে সেটি হলো নিকাশ ঘর।"
        },
        {
          "label": "ঘ",
          "question": "",
          "explanation": "উদ্দীপকে বাংলাদেশ ব্যাংক মুদ্রাস্ফীতি নিয়ন্ত্রণের জন্য যে পদ্ধতি ব্যবহার করেছে তা হল জমার হার পরিবর্তন নীতি।। তালিকাভুক্ত ব্যাংক সমূহ তার সংগৃহীত আমানতের একটা নির্দিষ্ট অংশ বাধ্যতামূলকভাবে নগদে এবং অংশ বিশেষ বন্ড সিকিউরিটিজ ক্রয় করে কেন্দ্রীয় ব্যাংকে জমা রাখে। এই জমার হার পরিবর্তন করে ঋণ নিয়ন্ত্রণ কৌশল কে জমার হার পরিবর্তন নীতি বলে। উদ্দীপকে কেন্দ্রীয় ব্যাংক লক্ষ্য করেছে যে দেশের তালিকা ভুক্ত অনুদপাদনশীল খাতে প্রচুর পরিমাণ ঋণ দেওয়ার কারণে দেশের মুদ্রাস্ফীতি বৃদ্ধি পেয়েছে।উক্ত পরিস্থিতিতে ব্যাংকগুলো আমানতের যে অংশ বাধ্যতামূলকভাবে জমা রাখত তা বৃদ্ধি করেছে। এখানে দেশের মুদ্রা স্মৃতি বিদ্যে পাওয়া ঋণ নিয়ন্ত্রণের কৌশল হিসেবে কেন্দ্রীয় ব্যাংক জমার হাট পরিবর্তন নীতিকে অবলম্বন করেছেন। যখন বাণিজ্যিক ব্যাংকগুলো বাজারে অধিক ঋণ প্রদান করতে থাকে, তখন ঋণ সরবরাহ পরিস্থিতি নিয়ন্ত্রণের উদ্দেশ্যে কেন্দ্রীয় ব্যাংক সংরক্ষিত জমার হার বৃদ্ধি করে। এতে বাণিজ্যিক ব্যাংকগুলোকে তার আমানতী অর্থের পূর্বাপেক্ষা ব্যাংকে নিজস্ব হিসেবে জমা দিতে হয়। এতে তাদের ঋণদান সমর্থ্য হ্রাস পায় ও বাজারে দিনের পরিমাণ কমে আসে। ফলে মুদ্রাস্ফীতি অ নিয়ন্ত্রণে আসে। তাই বলা যায় কেন্দ্রীয় ব্যাংকের পদ্ধতিতে গ্রহণ করেছে তা যৌক্তিক।"
        }
      ]
    },
    {
      "number": "3",
      "uddipok": "জনাব মারুফ ভবিষ্যতের কথা চিন্তা করে ৭ বছর মেয়াদের জন্য একটি ব্যাংক হিসাবে ৫ লক্ষ টাকা জমা রাখেন। ব্যাংক থেকে তাকে কোনো চেক বই দেওয়া হয়নি। অন্যদিকে তার বন্ধু জনাব আবিদ প্রতি মাসে ৩ হাজার টাকা করে ব্যাংকে জমা রাখার সিদ্ধান্ত নিয়েছেন। চুক্তি অনুযায়ী তিনি আগামী ১০ বছরব্যাপী তার ব্যাংক হিসাবে টাকা জমা রাখবেন এবং মেয়াদ শেষে এককালীন সম্পূর্ণ অর্থ উত্তোলন করবেন।",
      "tag": "SB 19",
      "sub_questions": [
        {
          "label": "ক",
          "question": "ব্যাংক পাস বই কী ?",
          "explanation": "সঞ্চয়ী হিসাবের গ্রাহককে তার লেনদেন সংক্রান্ত তথ্য সরবরাহের জন্য ব্যাংক ক্ষুদ্রাকৃতির যে বই সরবরাহ করে তাকে ব্যাংক পাস বই বলে।"
        },
        {
          "label": "খ",
          "question": "",
          "explanation": "ব্যাংক যাতে আবেদনকারীর সম্পর্কে সকল তথ্য জানতে পারে এজন্য হিসাব খোলার সময় যে ফর্ম বাধ্যতামূলকভাবে আবেদনকারীকে পূরণ করতে হয় তাকে KYC ফর্ম বলে   ব্যাংক গ্রাহক সম্পর্কের ক্ষেত্রে গ্রাহককে ভালোভাবে জানার বিষয়টি ব্যাংকারের খুবই গুরুত্বপূর্ণ।কারণ ভালো গ্রাহক যেমনই ব্যাংকের সাফল্য অর্জন অর্জনের সহায়ক তেমনি মন্দ গ্রাহক ব্যাংকের জন্য ক্ষতির কারণ হতে পারে কোন গ্রাহক অবৈধ লেনদেন করছে কিনা, ব্যাংক হিসাবকে ব্যবহার করছে কিনা,এগুলা ব্যাংকারকে সতর্কতার সাথে নজরে রাখতে হয়।ভুয়া নামে হিসাব খুলে কেউ যাতে লেনদেন করতে না পারে এজন্য গ্রাহক সম্পর্কে জানার প্রয়োজন পড়ে।তাছাড়া মানি লন্ডারিং প্রতিরোধের ব্যবস্থা হিসেবে KYC ফরম বিশেষ ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকে জনাব মারুফ সাহেব স্থায়ী ব্যাংক হিসাব খুলেন। যে হিসাব একটা নির্দিষ্ট মেয়াদের জন্য অর্থ জমা রাখা হয় এবং নির্দিষ্ট মেয়াদের পূর্বে নিয়ম অনুযায়ী অর্থ উত্তোলন করা যায় না তাকে স্থায়ী হিসাব বলে। সাধারণত মেয়াদ পূর্তির পূর্বে এরূপ হিসাবের অর্থ উঠানো হলে সেক্ষেত্রে ব্যাংক সাধারণত কোন সুদ বা লাভ প্রদান করে না।এই হিসাবের টাকা দীর্ঘমেয়াদি বিনিয়োগ করতে পারে বলে ব্যাংক গ্রাহককে উচ্চাহারে সুদ প্রদান করে।উদ্দীপকের জনাব মারুফ ভবিষ্যতের কথা চিন্তা করে সাত বছরের জন্য ব্যাংকে 5 লক্ষ টাকা জমা রাখেন ব্যাংক থেকে তাকে কোন চেক বই দেওয়া হয়নি।যেহেতু তার হিসাবে টাকা জমা দেওয়ার একটি নির্দিষ্ট সময় পর সুদসহ অর্থ প্রদান করবে।এবং এই হিসাবের কোন ধরনের চেক বই প্রদান করা হবে না। তাই বলা যায়  জনাব মারুফের হিসাবটি হল একটি স্থায়ী হিসাব।"
        },
        {
          "label": "ঘ",
          "question": "",
          "explanation": "জনাব আবিদের ব্যাংক হিসাব একাধারে সঞ্চয় ও বিনিয়োগ সৃষ্টি করে এর সাথে আমি একমত। প্রতি মাসে নির্দিষ্ট পরিমাণ টাকা একটি মেয়াদ পর্যন্ত সঞ্চয়ের সুযোগ ও মেয়াদ আনতে এক যুগে বা চুক্তি অনুযায়ী তা উত্তোলনের সুযোগ দিয়ে যে বিশেষ ধরনের ব্যাংক হিসাব খোলা হয় তাকে পেনশন বা বিশেষ সঞ্চয়ী হিসাব বলে। উদ্দীপকে জনাব আবির প্রতি মাসে তিন হাজার টাকা করে ব্যাংকে জমা রাখার সিদ্ধান্ত নেন। চুক্তি অনুযায়ী সে আগামী ১০ বছর তার ব্যাংকের হিসাবে টাকা জমা রাখবে এবং মেয়াদ শেষে এককালীন টাকা উত্তোলন করতে পারবে। এখানে জনাব আবির যে হিসাবটি খুলে সেটি হল বিশেষ সঞ্চয়ী হিসাব।বিশেষ সঞ্চয়ী হিসাবের মাধ্যমে আমানতকারী প্রতিমাসে একটি নির্ধারিত পরিমাণ অর্থ ব্যাংকে জমা রাখতে হয় এতে তার একটি সঞ্চয়ের সৃষ্টি হচ্ছে। তাছাড়া যখন সে এককালীন হতে মুনাফা সহ অর্থ উত্তোলন করবে এক্ষেত্রে এটি তার বিনিয়োগ হিসেবে বিবেচিত হবে। তাই বলা যায় জনাব আবিরের হিসাব অর্থাৎ বিশেষ সঞ্চয় হিসাব সঞ্চয় ও বিনিয়োগ সৃষ্টি করে।"
        }
      ]
    },
    {
      "number": "4",
      "uddipok": "জনাব তানভির একজন ব্যবসায়ী। নবোদয় ব্যাংকের গাজীপুর শাখায় তিনি একটি ব্যাংক হিসাব খুলেছেন। ব্যাংক কর্তৃপক্ষ জনাব তানভিরকে একটি বিশেষ ধরনের কার্ড দিয়েছে যা দিয়ে তিনি কেনাকাটা ও টাকা উত্তোলন করতে পারেন। তিনি দেনাদারদের থেকে অনেক চেক পেয়ে থাকেন। চেকগুলো দাগ কাটা থাকলে নবোদয় ব্যাংকের যেকোনো শাখায় জমা দিতে পারেন।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "মোবাইলে ক্ষুদে বার্তা পাঠিয়ে ব্যাংক থেকে তথ্য জানা, তথ্যপ্রদান ও ফান্ড ট্রান্সফার কার্যক্রম কে SMS ব্যাংকিং বলে।"
        },
        {
          "label": "খ",
          "question": "",
          "explanation": "উন্নততর ইলেকট্রনিক প্রযুক্তি ব্যবহার করে অতি দ্রুত নির্ভুল ও বিস্তৃত কার্য পরিচালনায় সক্ষম ব্যাংক ব্যবস্থাকে ইলেকট্রনিক ব্যাংকিং বলে। এরূপ ব্যাংকিং লেনদেন কে দ্রুত ও সহজতর করেছে।তবে প্রযুক্তি নির্ভর ব্যবস্থায়ে নানান উপায় গ্রাহকের হিসাব বা ব্যাংক সার্ভারে ঢুকে মুহূর্তের মধ্যে অর্থ সরিয়ে নেওয়ার প্রবণতাও বেড়েছে। নিরাপত্তা সংশ্লিষ্ট বিভিন্ন প্রতিরোধ ব্যবস্থা গ্রহণের পরও দুষ্ট চক্র প্রতিনিয়ত যেকোনো দুর্বলতার সুযোগেই ব্যাংক ও গ্রাহককে ক্ষতিগ্রস্ত করছে তাই নিরাপত্তাই হলো এরূপ ব্যাংক ব্যাবস্থার প্রধান অন্তরায়।"
        },
        {
          "label": "গ",
          "question": "",
          "explanation": "উদ্দীপকে জনাব তানভীর ডেবিট কার্ড পেয়েছেন মানুষ বিহীন স্বয়ংক্রিয় পরিচালিত হিসাব লেনদেন ব্যবস্থা সংক্ষেপে এটিএম এর নামে পরিচিত।তহবিল থেকে অর্থ উত্তোলন ও ফান্ড ট্রান্সফার এর ক্ষেত্রে এটিএম ব্যবস্থা নির্ভর ডেবিট কার্ড একটা অন্যতম পদ্ধতি। গ্রাহকের হিসাবে ডেভিড জের থাকলেই শুধুমাত্র এরূপ কার্ড ব্যবহার করা যায় বিধায় একে ডেবিট কার্ড বলা হয়ে থাকে।ডেবিট কার্ডের মাধ্যমে পণ্য বা সেবা ক্রয় সুবিধা লাভ করা যায়। উদ্দীপকে উল্লিখিত নবোদয় ব্যাংক জনাব তানভিরকে একটি প্লাস্টিক কার্ড প্রদান করেন। যার মাধ্যমে সে টাকা উত্তোলন ছাড়াও পণ্য ক্রয় করতে পারে।যেহেতু কার্ডটি দ্বারা টাকা উত্তোলন করা যায় এবং পণ্য কেনাকাটা করা যায় তাই বলা যায় জনাব তানভীরের কার্ডটি হলো ডেবিট কার্ড।।"
        },
        {
          "label": "ঘ",
          "question": "",
          "explanation": "Out of syllabus"
        }
      ]
    },
    {
      "number": "5",
      "uddipok": "মি. শামিম সূর্য লাইফ ইন্স্যুরেন্স কোম্পানির সাথে ১০ বছরের জন্য স্বল্প প্রিমিয়ামের মাধ্যমে একটি জীবন বিমাপত্র খুলেছেন। বিমাপত্র অনুযায়ী মেয়াদ পূর্ণ হলেই কেবল তিনি বা তার উত্তরাধিকারী বিমা দাবি প্রাপ্য হবেন। অন্যদিকে সূর্য ইন্স্যুরেন্স কোম্পানি আরও অনেক ব্যক্তি ও প্রতিষ্ঠানের সাথে বিমা চুক্তি করেছে। কোম্পানিকর্তৃপক্ষ তাদের গৃহীত বিমার ঝুঁকি অত্যধিক বিবেচনায় মুন ইন্স্যুরেন্স কোম্পানির সাথে গৃহীত দায় এর অংশবিশেষ অর্পণ করে। এ ক্ষেত্রে ঝুঁকি গ্রহণের জন্য সূর্য ইন্স্যুরেন্স কোম্পানি মুন ইন্স্যুরেন্স কোম্পানিকে আংশিক প্রিমিয়াম প্রদান করবে।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "বিমাকৃত ব্যক্তি কাউকে নমিনি না করে মারা গেলে জেলা জজ থেকে তার উত্তরাধিকারীদেরকে যে সনদ নিতে হয় তাকে উত্তরাধিকার সনদ বলে।"
        },
        {
          "label": "খ",
          "question": "",
          "explanation": "কোন মেয়াদী বা আজীবন বীমাপত্র গ্রহীতা উক্ত বীমা পত্র চালিয়ে যেতে সমর্থ হলে বীমা কোম্পানির নিকট তার সমর্পণ করতে পারে, এক্ষেত্রে বীমা কোম্পানি যে মূল্য ফেরত দেয় তাকে সমর্পণ মূল্য বলে। সাধারণত কমপক্ষে দুই বছর প্রিমিয়াম প্রদান করলে, সমর্পণ মূল্য পাওয়া যায়। এই রূপ সমর্থন মূল্য কত হবে তা নির্ভর করে বীমা গ্রহীতা পলিসি বিপক্ষে কি পরিমান প্রিমিয়াম বা কিস্তি কত সময় ধরে পরিশোধ করেছে তার উপর।"
        },
        {
          "label": "গ",
          "question": "",
          "explanation": "উদ্দীপকে মি শামিমের বিমাটি হল মেয়াদী বীমা পত্র। মেয়াদী বিমা হল যে বিমপত্রের মাধ্যমে প্রতিশ্রুতি দেয় যে,বিমাপত্রে উল্লেখিত নির্দিষ্ট মেয়াদ পূর্তিতে বীমা গ্রহীতাকে বিমা দাবির অর্থ একত্রে পরিশোধ করা হবে অথবা উক্ত সময়ের পূর্বে বিমাকৃত ব্যক্তির মৃত্যু ঘটলে তার মনোনীত ব্যক্তি বা উত্তরাধিকারীদেরকে প্রতিশ্রুত অর্থ প্রদান করা হবে তাকে মেয়াদীমা পত্র বলে। উদ্দীপকের মি শামীম ১০ বছরের জন্য স্বল্প প্রিমিয়ামের বিনিময়ে একটি বীমা পত্র গ্রহণ করেন।বীমার নিয়ম অনুযায়ী মেয়াদ পূর্ণ হলেই তিনি বা তার উত্তরাধিকারী বিমার অর্থ পাবেন। যেহেতু তার মৃত্যুতে তার উত্তরাধিকারীগণ বীমা দাবি করতে পারবে, অথবা মেয়াদশেষে সে নিজেই বিমার অর্থ দাবি করতে পারবেন সুতরাং তার বিমাটি হলো মেয়াদি বিমাপত্র।"
        },
        {
          "label": "ঘ",
          "question": "",
          "explanation": "উদ্দীপকে সূর্য ইন্সুরেন্স কো ও মুন ইন্সুরেন্স কো মধ্যে সম্পাদিত চুক্তি বীমা ব্যবসায়ের উন্নয়নে প্রভাব ফেলবে। বীমাকারী বা বীমা কোম্পানি তার গৃহীত ঝুকির অংশ বিশেষ কোন চুক্তির মাধ্যমে অন্য কোন বীমা কোম্পানির উপর ন্যস্ত করলে তাকে পুনর্বিমা বলে।যখন বীমাগ্রহিতা দেখে তার গৃহীত ঝুকির পরিমাণ কোন বিমা কোম্পানির সামর্থের তুলনায় অত্যাধিক এবং অস্বাভাবিক মাত্রায় বিপদ সংগঠনের ফলে তার বিমা দাবি আদায়ের ক্ষেত্রে ঝুকি হতে পারে তখন অন্য বীমা কোম্পানির সাথে এ ধরনের চুক্তি করে অংশবিশেষ নতুন কোম্পানির উপর অর্পণ করে।উদ্দীপকে সূর্য ইন্সুরেন্স কোম্পানি   অনেক ব্যক্তি ও প্রতিষ্ঠানের সাথে বিমা করেন। জুখির অত্যাধিক মাত্রা বিবেচনায় মন কোম্পানির তাদের গৃহীত দায়ের অংশবিশেষ অর্পণ করেন। এক্ষেত্রে ঝুঁকি গ্রহণের জন্য সূর্য ইন্সুরেন্স কোম্পানি মুন ইন্সুরেন্স কোম্পানিকে প্রিমিয়াম প্রদান করেন। এখানে সূর্য ইন্সুরেন্স কোম্পানি মুন ইন্সুরেন্স কোম্পানির সাথে পুনর্বিমা করেন। সাধারণত বীমা কোম্পানির ঝুঁকির পরিমাণ যদি অত্যাধিক হয়ে যায়। তবে তার উচিত তার যুগের অংশবিশেষ অন্য কোম্পানির উপর অর্পণ করা। অন্যথায় উক্ত বীমা কোম্পানির দেউলিয়া হওয়ার সম্ভাবনা থাকে। ফলে এতে বিমাস গ্রহীতা ও বীমা কারীর উভয়ের ক্ষতি হয়। তাই বলা যায় বীমা ব্যবসায়ীর উন্নয়নে পুনর্বিমা ভুমিকা রাখে।"
        }
      ]
    },
    {
      "number": "6",
      "uddipok": "জনাব ফারুক একজন কৃষক। গত বছর অতি বৃষ্টি ও বন্যার কারণে তার উৎপাদিত ফসলের ব্যাপক ক্ষতি হয়। এই ক্ষতি থেকে বাঁচার জন্য তিনি একটি বিশেষ বিমাপত্র গ্রহণ করেছেন। অন্যদিকে তার ছোট ভাই জনাব মিজান একটি টেক্সটাইল মিলের মালিক। তিনি তার প্রতিষ্ঠানে নিয়োজিত শ্রমিকদের নিরাপত্তায় একটি বিমাপত্র গ্রহণ করেছেন। সম্প্রতি যন্ত্র চালনা করতে গিয়ে একজন শ্রমিক দুর্ঘটনার শিকার হলে বিমা কোম্পানির পক্ষ থেকে ক্ষতিপূরণ দেওয়া হয়।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "অসুস্থতা জনিত কারণে চিকিৎসাবে নির্বাহের জন্য যে বীমা করা হয় তাকে স্বাস্থ্য বীমা বলে।"
        },
        {
          "label": "খ",
          "question": "",
          "explanation": "জীবন বীমার ক্ষেত্রে নৈতিক ঝুঁকি কম। সম্পত্তি বীমার ক্ষেত্রে অনৈতিক ঘটনার মাধ্যমে বীমা গ্রহিতা বীমা দাবি করতে পারে। অথবা সম্পত্তির আংশিক ক্ষতি সংঘটিত হলে সম্পূর্ণ ক্ষতিপূরণ দাবি করতে পারে। কিন্তু জীবন বিমার ক্ষেত্রে এমন ঘটনা ঘটার কোন সম্ভাবনা নেই। কারণ জীবন বীমা মানুষের জীবনের উপর করা হই। তাই মানুষের জীবন নিয়ে অনৈতিক অবলম্বন করা যায় না।তাই জীবন বীমার নৈতিক ঝুকি কম।"
        },
        {
          "label": "গ",
          "question": "",
          "explanation": "সিলেবাস বহির্ভূত"
        },
        {
          "label": "ঘ",
          "question": "‘জনাব মিজান কর্তৃক গৃহীত বিমাপত্রটি দেশের টেক্সটাইল শিল্প সম্প্রসারণে সহায়ক’ তুমি কি একমত? উত্তরের সপক্ষে যুক্তি দাও।",
          "explanation": "জনাব মিজান কর্তৃক গৃহীত বীমাটি হলো গুষ্টি বীমা যা দেশের টেক্সটাইল শিল্প সম্প্রসনের সহায়ক বলে আমি মনে করি।  সাধারণত নিয়োগকারী ও বীমা কারীর মধ্যে সম্পাদিত চুক্তি ্বলে কর্মীদের জন্য গৃহীত ভবিষ্যৎ নিরাপত্তা বিমাই হলো গোষ্ঠী বীমা।নিয়োগ কর্তা এই ধরনের বীমা করে কর্মীদের ভবিষ্যৎ নিরাপত্তা ব্যবস্থা গড়ে তুলতে পারে। উদ্দীপকের জনার মিজান একটি টেক্সটাইল মিলের মালিক।তিনি তার প্রতিষ্ঠানে নিয়োজিত শ্রমিকদের জন্য একটি বিমাপত্র গ্রহণ করেছেন।সম্প্রতি যন্ত্র চালানোর সময় তার একজন শ্রমিক দুর্ঘটনার স্বীকার হলে বীমা কোম্পানি ক্ষতিপূরণ প্রদান করেন।এখানে যেহেতু মিজান তার মিলের কর্মরত শ্রমিকদের নিয়েই বিমাটি গ্রহণ করা হয়েছে তাই এটি হল একটি গুষ্টি বীমা।এই ধরনের বীমাতে কর্মী ও মালিক উভয় শ্রেনী উপকৃত হয়।  গোষ্ঠি বিমায় অনেকগুলো জীবনকে একটা বীমা পত্রের আওতায় বীমা করা করায় ্বিমার খরচ এবং সেই সাথে প্রিমিয়ামের হার অনেক কম হয়ে থাকে।ফলে এতে মালিকের ও ও কম খরচ হয়ে থাকে এবং শ্রমিকদেরও জীবনের ঝুঁকির বিপক্ষে একটি ব্যবস্থা গ্রহণ করা যায়।এটা যেমন কোন দুর্ঘটনা হলে বীমা কোম্পানি হতে শ্রমিকরা ক্ষতি পূরণ পাই অন্যদিকে মালিককেও বড় ধরনের ক্ষতিপূরণ প্রদান করতে হয় না।এর ফলে উভয়ের সন্তুষ্টির মাধ্যমে শিল্পটি সঠিকভাবে সম্প্রসারণ হয়।"
        }
      ]
    },
    {
      "number": "7",
      "uddipok": "স্টার ব্যাংক লিঃ স্বল্প সুদে জনগণের কাছ থেকে আমানত সংগ্রহ করে ও অধিক সুদে স্বল্পমেয়াদি ঋণ বিতরণ করে। ব্যাংকটির মূল উদ্দেশ্য মুনাফা অর্জন করা। স্টার ব্যাংকের একজন গ্রাহক জনাব রিয়াজ নিয়মিত লেনদেন করে থাকেন। ব্যাংক কর্তৃপক্ষ অনুমতি ছাড়া জনাব রিয়াজের হিসাবের তথ্য তার এক আত্মীয়কে জানিয়ে দেয়। এর ফলে জনাব রিয়াজ ক্ষিপ্ত হয়ে তার ব্যাংক হিসাব বন্ধ করার সিদ্ধান্ত নিয়েছেন।",
      "tag": "SB 19",
      "sub_questions": [
        {
          "label": "ক",
          "question": "অর্থের সময় মূল্য কী?",
          "explanation": "সময়ের সাথে অর্থের মূল্যের যে পরিবর্তন হয় তাকে অর্থের সময় মূল্য বলে।"
        },
        {
          "label": "খ",
          "question": "ব্যাংক কেন তারল্য সংরক্ষণ করে? ব্যাখ্যা করো।",
          "explanation": "গ্রাহকদের জমাকৃত অর্থ চাওয়ামাত্র ফেরত দেওয়ার জন্য ব্যাংক তারল্য সংরক্ষণ করে। বাণিজ্যিক ব্যাংকের তহবিলের মূল উৎস হলো গ্রাহকের আমানত। এ আমানত থেকে ব্যাংক কিছু অংশ ঋণ দেয়। বাকি অংশ তারল্য হিসেবে সংরক্ষণ করে। এ তারল্যের পরিমাণ যথেষ্ট না হলে সমস্যার সৃষ্টি হয়। কারণ ব্যাংক তখন গ্রাহককে চাওয়ামাত্র তার অর্থ ফেরত দিতে পারে না। ফলে গ্রাহক অসন্তোষ সৃষ্টি হয়। একই সাথে ব্যাংকের সুনাম নষ্ট হয়। তাই ব্যাংক যথাযথ তারল্য সংরক্ষণ করে।"
        },
        {
          "label": "গ",
          "question": "কার্যাবলির ভিত্তিতে স্টার ব্যাংক লিঃ কোন ধরনের ব্যাংক? ব্যাখ্যা করো।",
          "explanation": "কার্যাবলির ভিত্তিতে স্টার ব্যাংক লি. একটি বাণিজ্যিক ব্যাংক। এ ধরনের ব্যাংক বিভিন্ন হিসাবের মাধ্যমে জনগণের কাছ থেকে কম সুদে আমানত সংগ্রহ করে। এ আমানত থেকে বড় অঙ্কের মূলধন গঠন করে। এ মূলধন থেকে বেশি সুদের বিনিময়ে বিভিন্ন ব্যক্তি বা প্রতিষ্ঠানকে ঋণ দেয়। এভাবে দুই সুদের হারের পার্থক্য থেকে ব্যাংক মুনাফা অর্জন করে। উদ্দীপকের স্টার ব্যাংক লি. কম সুদে জনগণের কাছ থেকে আমানত সংগ্রহ করে। উক্ত আমানত থেকে ব্যাংকটি বেশি সুদে স্বল্পমেয়াদি ঋণ দেয়। আমানত সংগ্রহের ক্ষেত্রে ব্যাংকের সুদের হার কম হলেও ঋণ দেওয়ার ক্ষেত্রে এর সুদের হার বেশি। এভাবে ব্যাংকটি মুনাফা অর্জন করে। অন্যদিকে বাণিজ্যিক ব্যাংকের মূল উদ্দেশ্যও মুনাফা অর্জন করা। সুতরাং স্টার ব্যাংক লি.-এর বৈশিষ্ট্য বাণিজ্যিক ব্যাংকের বৈশিষ্ট্যের সাথে সম্পূর্ণ মিলে যায়। তাই বলা যায়, উদ্দীপকের ব্যাংকটি একটি বাণিজ্যিক ব্যাংক।"
        },
        {
          "label": "ঘ",
          "question": "উদ্দীপকে জনাব রিয়াজের ক্ষিপ্ত হওয়ার যৌক্তিকতা ব্যাংকের মূলনীতির আলোকে বিশ্লেষণ করো।",
          "explanation": "উদ্দীপকে স্টার ব্যাংক লি. কর্তৃক গোপনীয়তার নীতিটি অনুসরণ না করার কারণে জনাব রিয়াজের ক্ষিপ্ত হওয়াটা যৌক্তিক। গ্রাহকের হিসাব ও জমাকৃত সম্পদের সর্বাধিক নিরাপত্তার বিষয়টি জড়িত থাকায় হিসাবের গোপনীয়তার নীতিটি ব্যাংকের জন্য খুবই গুরুত্বপূর্ণ। জনগণ তার সঞ্চিত অর্থ ব্যাংকের কাছে রেখে নিশ্চিত থাকতে চায়। এক্ষেত্রে গোপনীয়তা না থাকলে গ্রাহক আর্থিকভাবে ক্ষতিগ্রস্ত হতে পারে। উদ্দীপকের স্টার ব্যাংক লি.-এ জনাব রিয়াজের একটি হিসাব আছে। তিনি নিয়মিত ব্যাংকের সাথে লেনদেন করেন। কিন্তু ব্যাংক কোনো অনুমতি ছাড়াই তার হিসাবের তথ্য এক আত্মীয়কে জানায়। এতে জনাব রিয়াজ ক্ষিপ্ত হন। তিনি তার হিসাবটি বন্ধ করার সিদ্ধান্ত নেন। গ্রাহকের তথ্য গোপন রাখা ব্যাংকের অন্যতম দায়িত্ব। কিন্তু স্টার ব্যাংক লি. জনাব রিয়াজের হিসাবের তথ্য তার আত্মীয়কে জানিয়ে দেয়। এর মাধ্যমে ব্যাংকটি গোপনীয়তার নীতি ভঙ্গ করেছে। তাই বলা যায়, জনাব রিয়াজের ব্যাংকের ওপর ক্ষিপ্ত হওয়া যুক্তিসঙ্গত হয়েছে।"
        }
      ]
    },
    {
      "number": "8",
      "uddipok": "জনাব রফিক দেনাদার থেকে একটি সাদা কাগজে স্বাক্ষরিত দলিল পান সেখানে লেখা \"আগামী ৩০ দিনের মধ্যে ১৫,০০০ টাকা প্রদানে বাধ্য থাকিব।\" দলিলটি ব্যাংকে ভাঙ্গাতে গিয়ে তিনি ব্যর্থ হন। অন্যদিকে তিনি একটি চেক পান যার বাম কোণায় আড়াআড়ি দুটি দাগ টেনে ব্যাংকে জমানোর জন্য পাঠিয়ে দেন। জনাব রফিক মনে করেন তার অনুসরণ করা পদ্ধতির কারণে চেকের নিরাপত্তা বৃদ্ধি পায়।",
      "tag": "SB 19",
      "sub_questions": [
        {
          "label": "ক",
          "question": "সরকারি নোট কাকে বলে?",
          "explanation": "একটি দেশের সরকার নিজ দায়িত্বে বিহিত মুদ্রা হিসেবে যে নোটের প্রচলন করে তাকে সরকারি নোট বলে।"
        },
        {
          "label": "খ",
          "question": "ব্যাংক ড্রাফট বলতে কী বোঝ? ব্যাখ্যা করো।",
          "explanation": "চাওয়ামাত্র প্রাপককে অর্থ পরিশোধের জন্য ব্যাংকের এক শাখা কর্তৃক অন্য শাখা বা প্রতিনিধি ব্যাংককে যে লিখিত নির্দেশ দেওয়া হয় তাকে ব্যাংক ড্রাফট বলে। এটি ব্যাংকের একটি গুরুত্বপূর্ণ ঋণের দলিল। এর মাধ্যমে একস্থান থেকে অন্যস্থানে নিরাপদে ও কম খরচে অর্থ স্থানান্তর করা যায়। আমাদের দেশে ব্যাংক ড্রাফট-এ শুধু প্রাপককে অর্থ দেওয়ার নির্দেশ থাকে।"
        },
        {
          "label": "গ",
          "question": "হস্তান্তরযোগ্য দলিলের কোন বৈশিষ্ট্যর কারণে ব্যাংক বাট্টা করেনি? ব্যাখ্যা করো।",
          "explanation": "হস্তান্তরযোগ্য দলিলটিতে প্রাপকের নাম উল্লেখ না থাকায় ব্যাংক বাট্টা করেনি। হস্তান্তরের উদ্দেশ্যে যে ঋণপত্র তৈরি করা হয় তাকে হস্তান্তরযোগ্য দলিল বলে। এক্ষেত্রে হস্তান্তরযোগ্য দলিলের কিছু মৌলিক বৈশিষ্ট্য রয়েছে। এগুলো অনুপস্থিত থাকলে হস্তান্তর বা বাট্টা করা যায় না। উদ্দীপকে জনাব রফিক দেনাদারের কাছ থেকে একটি দলিল পান। সেখানে দেনাদার জনাব রফিককে একটি নির্দিষ্ট সময়ের মধ্যে নির্দিষ্ট পরিমাণ অর্থ পরিশোধের অধিকার করেছে। সুতরাং দলিলটি ছিলো অঙ্গীকারপত্র। জনাব রফিক এটি ব্যাংকে ভাঙ্গাতে গিয়ে ব্যর্থ হন। কারণ দলিলটিতে হস্তান্তরযোগ্যতার একটি গুরুত্বপূর্ণ অংশ অনুপস্থিত ছিল। সেখানে প্রাপকের নাম ছিল না। ফলে ব্যাংক তা বাট্টা করেনি।"
        },
        {
          "label": "ঘ",
          "question": "অর্থের নিরাপদ লেনদেনের জন্য জনাব রফিক চেকে যে পদ্ধতি ব্যবহার করেছেন তার তাৎপর্য বিশ্লেষণ করো।",
          "explanation": "অর্থের নিরাপদ লেনদেনের জন্য জনাব রফিক কর্তৃক চেকে দাগ কাটা পদ্ধতির তাৎপর্য রয়েছে। বাহক বা হুকুম চেকের উপরে বামকোণে আড়াআড়ি দুটি দাগ টেনে দেওয়া হলে তাকে দাগকাটা চেক বলা হয়। প্রাপকের ব্যাংক হিসাবের মাধ্যমে এ চেকের টাকা উঠাতে হয়। তাই এ চেক বেশি নিরাপদ। উদ্দীপকে জন্মব রফিক একটি চেক পান। তিনি চেকটির বাম কোণায় আড়াআড়ি দুটি দাগ টেনে ব্যাংকে পাঠান। এতে চেকটি দাগকাটা চেকে পরিণত হয়। তিনি মনে করেন চেকে দাগকাটার কারণে এর নিরাপত্তা বেড়ে যায়। দাগকাটা চেকের টাকা প্রকৃত প্রাপক ছাড়া কেউ সংগ্রহ করতে পারে না। কারণ শুধু প্রাপকের হিসাবের মাধ্যমে এর অর্থ সংগ্রহ করা যায়। এতে অর্থের নিরাপত্তা বেড়ে যায়। তাই কেউ ইচ্ছা করলেও অর্থ চুরি বা জালিয়াতি করতে পারবে না। সুতরাং বলা যায়, অর্থের নিরাপদ লেনদেনের জন্য জনাব রফিকের চেকের কোণায় দাগ টানা যৌক্তিক হয়েছে।"
        }
      ]
    },
    {
      "number": "9",
      "uddipok": "জনাব রাফি একজন রপ্তানিকারক। তার প্রতিষ্ঠানে তৈরিকৃত পণ্য আমেরিকায় রপ্তানি করা হয়। ব্যবসায়িক প্রয়োজনে অস্থাবর সম্পত্তি জামানত রেখে তিনি ব্যাংক থেকে ঋণ গ্রহণ করেছেন। সম্প্রতি টাকার বিপরীতে ডলারের মূল্য বৃদ্ধি পাওয়ায় তিনি খুব খুশি।",
      "tag": "SB 19",
      "sub_questions": [
        {
          "label": "ক",
          "question": "প্রত্যয়পত্র কী?",
          "explanation": "যে পত্রের মাধ্যমে ব্যাংক আমদানিকারকের পক্ষে রপ্তানিকারকের অনুকূলে আমদানি করা পণ্যের মূল্য পরিশোধের নিশ্চয়তা দেয় তাকে প্রত্যয়পত্র বলে।"
        },
        {
          "label": "খ",
          "question": "ঋণ বিশ্লেষণ কেন করা হয়?",
          "explanation": "ঋণের ঝুঁকি পূর্বানুমান করে সহজে ঋণ অনুমোদন সিদ্ধান্ত নিতে ঋণ বিশ্লেষণ করা হয়। ঋণ দেওয়ার আগে এ ধরনের বিশ্লেষণ করা হয়। সঠিকভাবে এ বিশ্লেষণ করা হলে ঋণ ফেরত পাওয়ার আশঙ্কা বেড়ে যায়। এক্ষেত্রে ঋণগ্রহীতার আর্থিক সচ্ছলতা, ঋণ ফেরত দেওয়ার অভ্যাস ইত্যাদি বিবেচনা করা হয়। ঋণের ঝুঁকি নির্ধারণ, মূল্যায়ন ও পর্যবেক্ষণের মাধ্যমে ব্যাংক ঋণ বিশ্লেষণ করে।"
        },
        {
          "label": "গ",
          "question": "উদ্দীপকে জনাব রাফি কোন ধরনের ব্যাংক ঋণ গ্রহণ করেছেন? ব্যাখ্যা করো।",
          "explanation": "উদ্দীপকে জনাব রাফি নগদ ঋণ নিয়েছেন। পণ্য বা অস্থাবর সম্পত্তি জামানত রেখে এ ঋণ দেওয়া হয়। এক্ষেত্রে ঋণের টাকা চলতি হিসাবের মাধ্যমে দেওয়া হয়। ব্যবসায়ীদের ক্ষেত্রে ব্যাংক এ ধরনের ঋণ মঞ্জুর করে। এ ঋণের সুদের হার ধার অপেক্ষা বেশি কিন্তু জমাতিরিক্ত ঋণ থেকে কম। উদ্দীপকের জনাব রাফি তার প্রতিষ্ঠানের পণ্য আমেরিকায় রপ্তানি করেন। ব্যবসায়িক প্রয়োজনে তিনি ব্যাংক থেকেও ঋণ নেন। এক্ষেত্রে তিনি অস্থাবর সম্পত্তি জামানত রাখেন। নগদ ঋণের ক্ষেত্রে অস্থাবর সম্পত্তি জামানত রাখা হয়। এক্ষেত্রে শুধু ব্যবসায়ীদের এ ঋণ মঞ্জুর করা হয়। সুতরাং, নগদ ঋণের সাথে জনাব রাফির ঋণের বৈশিষ্ট্য মিলে যাচ্ছে। তাই বলা যায়, জনাব রাফির ঋণটি একটি নগদ ঋণ ছিলো।"
        },
        {
          "label": "ঘ",
          "question": "ডলারের মূল্য বৃদ্ধির ফলে জনাব রাফি আর্থিকভাবে লাভবান হবেন' -তুমি কি একমত? মতামত দাও।",
          "explanation": "ডলারের মূল্য বেড়ে যাওয়ায় রপ্তানিকারক হিসেবে জনাব রাফি আর্থিকভাবে লাভবান হবেন বলে আমি মনে করি। দেশের অর্থনৈতিক অবস্থার ওপর ভিত্তি করে একেক দেশের মুদ্রার মান একেক রকম হয়। তাই বৈদেশিক বিনিময়ের জন্য দুই দেশের মধ্যে একটি নির্দিষ্ট বিনিময় হার নির্ধারণ করে দিতে হয়। বিভিন্ন কারণে এ বিনিময় হার ওঠানামা করে। সেই সাথে মুদ্রার মূল্যমানও বাড়ে-কমে। উদ্দীপকের, জনাব রাফি একজন রপ্তানিকারক। তিনি আমেরিকায় পণ্য রপ্তানি করে। সম্প্রতি টাকার বিপরীতে ডলারের মূল্য বেড়েছে। এতে তিনি খুব খুশি। এখানে বিনিময় হার বাড়ার ফলে ডলারের মূল্য বেড়ে গিয়েছে। উদ্দীপকে জনাব রাফি এখন আগের তুলনায় বেশি টাকা পাবেন। কারণ ডলারের মূল্য বেড়ে যাওয়ায় টাকার সাথে ডলারের বিনিময় হার বেড়েছে। ফলে জনাব রাফি তার রপ্তানিকৃত পণ্যের মূল্য হিসেবে বেশি টাকা পাবেন। তাই বলা যায়, ডলারের মূল্য বাড়ায় জনাব রাফির আর্থিকভাবে লাভবান হওয়া যৌক্তিক।"
        }
      ]
    },
    {
      "number": "10",
      "uddipok": "মি. নয়ন জাহাজ কোম্পানির মালিক। তিনি তার জাহাজের নিরাপত্তার জন্য ধাক্কাজনিত কারণ উল্লেখ করে বেঙ্গল ইন্স্যুরেন্স কোম্পানির সাথে বিমা করেন। এজন্য তিনি বিমা কোম্পানিকে একত্রে আট লক্ষ টাকা প্রদান করেন। পরবর্তীতে মি. নয়নের জাহাজ সমুদ্রে চলাচলরত অবস্থায় অন্য একটি জাহাজের সাথে ধাক্কা লেগে চড়ায় আটকে যায় এবং চড়া থেকে জাহাজ নামাতে বিলম্ব হওয়ায় তাতে বাহিত কাঁচামাল পচে নষ্ট হয়ে যায়। মি. নয়ন ক্ষতিপূরণ দাবি করলে বিমা কোম্পানি দাবি পরিশোধে অস্বীকৃতি জানায়।",
      "tag": "SB 19",
      "sub_questions": [
        {
          "label": "ক",
          "question": "ঝুঁকি কী?",
          "explanation": "আর্থিকভাবে নিরূপণযোগ্য ক্ষতির সম্ভাবনাকে ঝুঁকি বলে।"
        },
        {
          "label": "খ",
          "question": "স্বার্থ ছাড়া বিমাচুক্তি সম্পন্ন হয় না কেন? ব্যাখ্যা করো।",
          "explanation": "বিমাযোগ্য স্বার্থ ছাড়া বিমা চুক্তি সম্পন্ন হয় না। বিমাকৃত বিষয়বস্তুর ওপর বিমাগ্রহীতার বিমাযোগ্য স্বার্থ থাকতে হবে। তা না হলে বিমাগ্রহীতা বিমাচুক্তির যোগ্যতা হারাবে। বিমাযোগ্য স্বার্থ ছাড়া বিমাচুক্তি বাজিচুক্তিতে পরিণত হয়।"
        },
        {
          "label": "গ",
          "question": "মি. নয়ন কর্তৃক প্রদত্ত অর্থকে বিমার ক্ষেত্রে কী বলা হয়? ব্যাখ্যা করো।",
          "explanation": "মি. নয়নের দেওয়া অর্থকে বিমার ক্ষেত্রে প্রিমিয়াম বলা হয়। বিমাকারীর ক্ষতিপূরণের প্রতিশ্রুতির বিপরীতে যে আর্থিক মূল্য পরিশোধ করা হয় তাই হলো প্রিমিয়াম। এটি হলো ঝুঁকি বহনের প্রতিদান। প্রিমিয়ামের বিনিময়ে বিমাকারী ক্ষতিপূরণ করে। উদ্দীপকে মি. নয়ন জাহাজ প্রতিষ্ঠানের মালিক। তিনি তার জাহাজের নিরাপত্তার জন্য বেঙ্গল ইন্স্যুরেন্স কোম্পানির সাথে বিমা করেন। এজন্য বিমা প্রতিষ্ঠানকে তিনি একত্রে আট লক্ষ টাকা পরিশোধ করেন। বেঙ্গল ইন্স্যুরেন্স কোম্পানি এই অর্থের বিনিময়ে মি. নয়নের জাহাজের সম্ভাব্য ক্ষতির বিপরীতে আর্থিক নিরাপত্তা দিবে। এই বিনিময় মূল্যটি বাৎসরিক, মাসিক বা এক কালীন পরিশোধ করা যায়। মি. নয়ন এক কালীন মূল্য পরিশোধ করেছেন। এই বিনিময় মূল্যটি হলো প্রিমিয়াম।"
        },
        {
          "label": "ঘ",
          "question": "বেঙ্গল ইন্স্যুরেন্স কর্তৃক ক্ষতিপূরণ প্রদানে অস্বীকৃতি জানানোর যৌক্তিকতা মূল্যায়ন করো ।",
          "explanation": "প্রত্যক্ষ কারণ নীতি অনুযায়ী ক্ষতিপূরণ পরিশোধে অস্বীকৃতি জানানো যৌক্তিক। এ নীতি অনুসারে বিমা চুক্তিতে উল্লিখিত কারণে বিমাকৃত বিষয়বস্তুর ক্ষতি হলেই শুধু বিমা দাবি পরিশোধ করা হয়। অন্য কোনো কারণে ক্ষতি হলে ক্ষতিপূরণ পরিশোধে বিমাকারী বাধ্য থাকে না। উদ্দীপকে মি. নয়ন জাহাজ প্রতিষ্ঠানের মালিক। তিনি তার জাহাজের জন্য ধাক্কাজনিত ক্ষতির বিপরীতে বিমা করেছেন। প্রিমিয়াম হিসেবে তিনি আট লক্ষ টাকা পরিশোধ করেছেন। জাহাজ সমুদ্রে চলাচলের সময় অন্য জাহাজের সাথে ধাক্কা লেগে চড়ায় আটকে যায়। চড়া থেকে জাহাজ নামাতে দেরি হয়। ফলে কাঁচামাল পচে নষ্ট হয়ে যায়। মি. নয়ন ক্ষতিপূরণ দাবি করলে বিমা প্রতিষ্ঠান তাতে অস্বীকৃতি জানায়। মি. নয়নের বিমাপত্রে উল্লিখিত প্রত্যক্ষ কারণ হচ্ছে ধাক্কা। বিমা প্রতিষ্ঠান শুধু ধাক্কাজনিত ক্ষতির বিপরীতে আর্থিক ক্ষতিপূরণ দিবে। জাহাজটি ধাক্কা লেগে চড়ায় আটকে যায়। তবে ধাক্কা লাগার কারণে কাঁচামাল নষ্ট হয়নি। চড়া থেকে নামাতে দেরি হওয়ায় হয়েছে। এটি প্রত্যক্ষ কারণ নয়। তাই বিমা প্রতিষ্ঠানের ক্ষতিপূরণ দিতে অস্বীকৃতি জানানো যুক্তিসঙ্গত হয়েছে।"
        }
      ]
    },
    {
      "number": "11",
      "uddipok": "এমভি রূপসা জাহাজের মালিক জনাব শাহীন সামুদ্রিক ক্ষতির হাত থেকে রক্ষা পাওয়ার জন্য একটি নৌ বিমা চুক্তি করেন। চুক্তি অনুযায়ী জাহাজের ক্ষতি হলে বিমা কোম্পানি তার সম্পূর্ণ ক্ষতিপূরণে বাধ্য থাকবে। পরবর্তীতে এমভি রূপসা সমুদ্রে ভাসমান বরফখণ্ডের সাথে ধাক্কা লেগে ডুবে যায়। বিমা কোম্পানি সবকিছু যাচাই করার পর জনাব শাহীনকে ক্ষতিগ্রস্ত জাহাজের জন্য সম্পূর্ণ ক্ষতিপূরণ দিয়ে দেয়। বিমা কোম্পানি ক্ষতিগ্রস্ত জাহাজ উদ্ধার করে তার মালিকানা নিতে গেলে জনাব শাহীন তাতে বাধা দেয়।",
      "tag": "SB 19",
      "sub_questions": [
        {
          "label": "ক",
          "question": "নৌ বিমা কাকে বলে?",
          "explanation": "নৌ পথে যাতায়াতে নিয়োজিত জাহাজ, জাহাজের পণ্য, মাসুল, দায় সংক্রান্ত ঝুঁকির বিপরীতে যে বিমা করা হয় তাকে নৌ বিমা বলে।"
        },
        {
          "label": "খ",
          "question": "পণ্য নিক্ষেপণকে অপ্রাকৃতিক বিপদ কেন বলা হয়? ব্যাখ্যা করো।",
          "explanation": "পণ্য নিক্ষেপণ মানবসৃষ্ট বিপদ বলে একে অপ্রাকৃতিক বিপদ বলা হয়। জাহাজ ও এর মালামালকে বিপদমুক্ত করার লক্ষ্যে পণ্য নিক্ষেপণ করা হয়। সমুদ্রে পণ্য নিক্ষেপ আংশিক ক্ষতির সৃষ্টি করে।"
        },
        {
          "label": "গ",
          "question": "এমভি রূপসা কোন ধরনের নৌ বিপদের সম্মুখীন হয়েছে? ব্যাখ্যা করো।",
          "explanation": "এমভি রূপসা প্রাকৃতিক নৌ বিপদের সম্মুখীন হয়েছে। প্রাকৃতিক কারণে সংঘটিত বিপর্যয় বা দুর্ঘটনা হলো প্রাকৃতিক বিপদ। এ ধরনের দুর্ঘটনা মানুষের নিয়ন্ত্রণের বাইরে। সামুদ্রিক ঝড়, বজ্রপাত, বরফ খণ্ডে ধাক্কা লাগা, শিলাবৃষ্টি প্রভৃতি প্রাকৃতিক নৌ বিপদের উদাহরণ। উদ্দীপকে জনাব শাহীন 'এমভি রূপসা' জাহাজের মালিক। তিনি তার জাহাজের সামুদ্রিক ঝুঁকির বিপরীতে বিমা করেছেন। জাহাজটি সমুদ্রে চলাচলের সময় ভাসমান বরফখণ্ডের সাথে ধাক্কা লেগে ডুবে যায়। এ ধরনের বিপদে মানুষের কোনো হাত থাকে না। উদ্দীপকে এমভি রূপসা জাহাজ সমুদ্রে বরফখণ্ডের সাথে ধাক্কা লাগা প্রাকৃতিক নৌবিপদের অন্তর্ভুক্ত। সুতরাং, 'এমভি রূপসা' জাহাজটির দুর্ঘটনা এই প্রাকৃতিক বিপদের কারণে হয়েছে।"
        },
        {
          "label": "ঘ",
          "question": "উদ্দীপকের বিমা কোম্পানিকে বাধা দেওয়ার বিষয়টি যৌক্তিক কি না? বিমার মূলনীতির আলোকে বিশ্লেষণ করো।",
          "explanation": "স্থলাভিষিক্ততার নীতি অনুযায়ী জনাব শাহীনের বাধা দেওয়া অযৌক্তিক। এ নীতি অনুযায়ী সামগ্রিক ক্ষতির ক্ষেত্রে বিমাকারী সম্পূর্ণ ক্ষতিপূরণ পরিশোধ করে। অতঃপর বিমাকারী ক্ষতিগ্রস্ত সম্পত্তির অবশিষ্ট অংশের মালিকানা পায়। উদ্দীপকে জনাব শাহীন 'এমভি রূপসা' জাহাজের মালিক। তিনি তার জাহাজের সামগ্রিক ক্ষতির বিপরীতে নৌ-বিমা চুক্তি করেছেন। জাহাজটি সমুদ্রে ভাসমান বরফখণ্ডের সাথে ধাক্কা লেগে ডুবে যায়। বিমা প্রতিষ্ঠান জনাব শাহীনকে ক্ষতিপূরণ পরিশোধ করে। পরবর্তী সময়ে বিমা প্রতিষ্ঠান জাহাজটি উদ্ধার করে মালিকানা দাবি করে। তবে জনাব শাহীন এতে বাধা দেয়। 'এমভি রূপসা' জাহাজটির সামগ্রিক ক্ষতি হয়েছে। ফলে বিমা প্রতিষ্ঠান যাচাই-বাছাই করে জনাব শাহীনকে তার সম্পূর্ণ ক্ষতিপূরণ পরিশোধ করে। স্থলাভিষিক্তকরণের নীতি অনুযায়ী জাহাজটির কোনো অংশ উদ্ধার করা গেলে তার মালিকানা বিমা প্রতিষ্ঠান পাবে। বিমাকারী ক্ষতিগ্রস্ত জাহাজটি উদ্ধার করে। ফলে আইন অনুযায়ী এর মালিক বিমা প্রতিষ্ঠানই হবে। তাই বিমা প্রতিষ্ঠানকে বাধা দেওয়ার বিষয়টি যুক্তিসঙ্গত হয়নি।"
        }
      ]
    }
  ]
}