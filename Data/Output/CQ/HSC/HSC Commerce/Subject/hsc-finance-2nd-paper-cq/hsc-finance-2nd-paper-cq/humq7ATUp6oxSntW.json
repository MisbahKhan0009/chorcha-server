{
  "title": "চট্টগ্রাম বোর্ড ২০১৭",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনগণকে বৃহৎ পরিসরে ব্যাংকিং সেবা প্রদান ও মুনাফা অর্জনের লক্ষ্যে 'সুরমা ব্যাংক লি. দেশের বিভিন্ন অঞ্চলে তাদের কার্যক্রম সম্প্রসারিত করেছে। এর ফলে ব্যাংকটি প্রচুর পরিমাণে আমানত সংগ্রহসহ গ্রাহকদের বিভিন্ন ধরনের আধুনিক ব্যাংকিং সুবিধা প্রদান করতে সক্ষম হচ্ছে। অন্যদিকে 'বাংলাদেশ ব্যাংকে'র পর্যবেক্ষণে প্রতীয়মান হয় যে ব্যাংকটি দীর্ঘসময় ধরে কয়েকজন ঋণখেলাপি ব্যক্তিকে ঋণ প্রদান করছে এবং পর্যাপ্ত পরিমাণে সঞ্চিতি সংরক্ষণ ছাড়াই শেয়ার বাজারে অধিক ঝুঁকিপূর্ণ শেয়ারে বিনিয়োগ করছে। আন্তর্জাতিক চুক্তি অনুযায়ী মূলধনের আদর্শমান সংরক্ষণ না করায় 'বাংলাদেশ ব্যাংক' ব্যাংকটির বিরুদ্ধে কঠোর অবস্থান গ্রহণের সিদ্ধান্ত নিয়েছে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "কোনো দেশের যে ব্যাংকসমূহ কেন্দ্রীয় ব্যাংকের সংরক্ষিত তালিকায় অন্তর্ভুক্ত থাকে সেসব ব্যাংককে তালিকাভুক্ত ব্যাংক বলে।"
        },
        {
          "label": "খ",
          "question": "",
          "explanation": "KYC ফরমের মাধ্যমে গ্রাহক সম্পর্কে সঠিক তথ্য জানা যায় বিধায় এটি গ্রাহকের লেনদেনের স্বচ্ছতা নিশ্চিত করে। ব্যাংক যে ফরমের মাধ্যমে গ্রাহক সম্পর্কিত যাবতীয় তথ্য সংগ্রহ করে তাই মূলত KYC ফরম। এর মাধ্যমে গ্রাহকের সঠিক পরিচয় শনাক্ত করা যায়। গ্রাহক কী উদ্দেশ্যে হিসাব খুলবে, কেমন লেনদেন করবে, গ্রাহক কোনো অবৈধ কাজে জড়িত কিনা তা জানা যায়। আর এ উদ্দেশ্যকে লক্ষ্য রেখেই ব্যাংক KYC ফরম সংরক্ষণ করে।"
        },
        {
          "label": "গ",
          "question": "",
          "explanation": "উদ্দীপকে সংগঠন কাঠামোর ভিত্তিতে সুরমা ব্যাংক লি. হলো একটি শাখা ব্যাংক। শাখা ব্যাংকিং পদ্ধতিতে একাধিক শাখার মাধ্যমে ব্যাংকিং কাজ পরিচালনা করা হয়। এ পদ্ধতিতে প্রতিটি শাখা অফিসই কেন্দ্রীয় অফিসের নিয়ন্ত্রণে থাকে। যুক্তরাজ্যে এরূপ ব্যাংকের উৎপত্তি হওয়ায় একে ব্রিটিশ ব্যাংকিং পদ্ধতিও বলা হয়। উদ্দীপকে সুরমা ব্যাংক লি.-এর কাজ সম্বন্ধে বলা হয়েছে। জনগণকে বড় পরিসরে ব্যাংকিং সেবাদান ও মুনাফা অর্জনের লক্ষ্যে ব্যাংকটি প্রতিষ্ঠিত হয়েছে। বর্তমানে দেশের বিভিন্ন অঞ্চলে ব্যাংকটি কাজ প্রসারিত করছে। অনেক শাখা অফিসের মাধ্যমে এটি কাজ পরিচালনা করে। সাধারণত শাখা ব্যাংকের কাজ দেশে-বিদেশে বিস্তৃত থাকে। উদ্দীপকেও সুরমা ব্যাংক দেশের বিভিন্ন অঞ্চলে ব্যাংকিং কাজ পরিচালনা করে। তাই বলা যায়, সুরমা ব্যাংক লি.-একটি শাখা ব্যাংক।"
        },
        {
          "label": "ঘ",
          "question": "",
          "explanation": "উদ্দীপকে সুরমা ব্যাংক লি.-এর বিরুদ্ধে বাংলাদেশ ব্যাংক ব্যাসেল- ১ এবং ব্যাসেল-২ অনুযায়ী কঠোর অবস্থান নেওয়ার সিদ্ধান্ত নিয়েছে। ব্যাসেল-১ এবং ব্যাসেল-২ হলো কেন্দ্রীয় ব্যাংকের তালিকাভুক্ত ব্যাংকসমূহের ঝুঁকিভিত্তিক মূলধনের পর্যাপ্ততা নিশ্চিত করার জন্য জারিকৃত নির্দেশনা। আমানতকারীদের স্বার্থ সংরক্ষণ করার উদ্দেশ্যে কেন্দ্রীয় ব্যাংক ব্যাসেল-১ এবং ব্যাসেল-২ জারি করে। উদ্দীপকে সুরমা ব্যাংক লি. দীর্ঘসময় ধরে কয়েকজন ঋণখেলাপি ব্যক্তিকে ঋণ দিচ্ছে। এছাড়া পর্যাপ্ত পরিমাণ সঞ্চিতি তহবিল সংরক্ষণ ছাড়াই ব্যাংকটি শেয়ারবাজারে বেশি ঝুঁকিপূর্ণ শেয়ারে বিনিয়োগ করছে। মূলধনের আদর্শমান সংরক্ষণ না করায় সুরমা ব্যাংকের বিরুদ্ধে বাংলাদেশ ব্যাংক কঠোর অবস্থান নেওয়ার সিদ্ধান্ত নেয়। আন্তর্জাতিক মানদণ্ড অনুযায়ী বাংলাদেশ ব্যাংক মূলধনের আদর্শমান সংরক্ষণের জন্য সুরমা ব্যাংককে ব্যাসেল-১ ও ২ এর নির্দেশনা জারি করে। এতে সুরমা ব্যাংকের মুখ্য মূলধন (Core capital), সম্পূরক মূলধন (Supplementary capital) এবং অতিরিক্ত সম্পূরক মূলধনের পর্যাপ্ততা নিশ্চিত হবে। এর ফলে ব্যাংকের আমানতকারীদের স্বার্থ সংরক্ষিত হবে। সুতরাং বলা যায়, বাংলাদেশ ব্যাংক কর্তৃক এরূপ নির্দেশনা বা শাস্তির সিদ্ধান্তটি যৌক্তিক।"
        }
      ]
    },
    {
      "number": "2",
      "uddipok": "বাংলাদেশ ব্যাংক বেশ কিছুদিন ধরেই লক্ষ্য করছে দেশের জনগণ লাভজনক বিভিন্ন খাতে বিনিয়োগের পরিবর্তে ব্যাংকে অর্থ জমা রাখাকেই বেশি প্রাধান্য দিচ্ছে। এর ফলে ব্যাংকগুলোতে অলস অর্থের পরিমাণ দ্রুত বাড়তে থাকে। এ প্রেক্ষিতে বাংলাদেশ ব্যাংক বাজারে বিভিন্ন ধরনের সরকারি বন্ড, সিকিউরিটিজ, বিল ইত্যাদি বিক্রয় করে। এতে ব্যাপক সাড়া পাওয়া গেল। এর পাশাপাশি কেন্দ্রীয় ব্যাংক সম্প্রতি ঘটে যাওয়া ঘূর্ণিঝড় উপদ্রুত এলাকার সকল ব্যাংকের শাখাকে ৪০% কৃষিখাতে ঋণ দেয়ার জন্য নির্দেশনা জারি করে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "ব্যাংকিং লেনদেন থেকে উদ্ভূত আন্তঃব্যাংকিং দেনা-পাওনার নিষ্পত্তিস্থল হলো নিকাশঘর।"
        },
        {
          "label": "খ",
          "question": "",
          "explanation": "কেন্দ্রীয় ব্যাংক থেকে তালিকাভুক্ত ব্যাংকগুলো প্রয়োজনে ঋণ নিতে ও অন্যান্য ব্যাংকিং সেবা ভোগ করতে পারে। এজন্য কেন্দ্রীয় ব্যাংককে অন্যান্য ব্যাংকের ব্যাংকার বলা হয়। সাধারণ জনগণ যেভাবে বাণিজ্যিক ব্যাংকে হিসাব খুলে ব্যাংকিং সেবা পায়, তেমনি তালিকাভুক্ত ব্যাংকসমূহও কেন্দ্রীয় ব্যাংকে হিসাব খুলে লেনদেন করে। বাংলাদেশের প্রতিটি তালিকাভুক্ত ব্যাংককে তাদের আমানতের ৫ ভাগ বাংলাদেশ ব্যাংকে জমা রাখতে হয়। বিনিময়ে তারা বাংলাদেশ ব্যাংক থেকে ব্যাংকিং সুবিধা পায়।"
        },
        {
          "label": "গ",
          "question": "",
          "explanation": "উদ্দীপকে কেন্দ্রীয় ব্যাংকের গৃহীত প্রথম পদক্ষেপটি ঋণ নিয়ন্ত্রণের সংখ্যাত্মক পদ্ধতির খোলাবাজার নীতির সাথে সম্পর্কিত। ঋণ নিয়ন্ত্রণে কেন্দ্রীয় ব্যাংক খোলাবাজার নীতি মেনে চলে। এ কৌশল অনুযায়ী কেন্দ্রীয় ব্যাংক বন্ড, বিল, নোট সিকিউরিটিজ প্রভৃতি কেনা- বেচার মাধ্যমে ঋণ নিয়ন্ত্রণ করে। উদ্দীপকে বাংলাদেশ ব্যাংকের পর্যবেক্ষণের কথা বলা হয়েছে। পর্যবেক্ষণে দেখা যায়, দেশের জনগণ লাভজনক খাতে বিনিয়োগের পরিবর্তে ব্যাংকে অর্থ জমা রাখছে। এর ফলে ব্যাংকগুলোতে অলস অর্থের পরিমাণ দিন দিন বাড়ছে। এ পরিপ্রেক্ষিতে বাংলাদেশ ব্যাংক বাজারে সরকারি বন্ড, সিকিউরিটিজ, বিল প্রভৃতি বিক্রি করে। এতে বেশি আয়ের প্রত্যাশায় জনগণ ব্যাংক থেকে অর্থ তুলে সরকারি সিকিউরিটিজ কিনে। ফলে বাণিজ্যিক ব্যাংকগুলোর ঋণদান ক্ষমতা কমে যায়। সুতরাং বলা যায়, কেন্দ্রীয় ব্যাংক এসব সিকিউরিটিজ কেনা- বেচার মাধ্যমে ঋণ নিয়ন্ত্রণ করছে যা খোলাবাজার নীতির সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে কৃষকদের ঋণ পেতে কেন্দ্রীয় ব্যাংক ঋণের বরাদ্দকরণ নীতি ব্যবহার করেছে। ঋণের বরাদ্দকরণ নীতি হলো কেন্দ্রীয় ব্যাংকের ঋণ নিয়ন্ত্রণের গুণগত বা নির্বাচনমূলক পদ্ধতিগুলোর একটি। এ নীতি অনুযায়ী কেন্দ্রীয় ব্যাংক বিশেষ বিশেষ খাত চিহ্নিত করে ঋণের পরিমাণ কম-বেশি করে। উদ্দীপকে বাংলাদেশ ব্যাংকের ঋণ নিয়ন্ত্রণ কার্যক্রমের কথা আলোচনা করা হয়েছে। সম্প্রতি কেন্দ্রীয় ব্যাংক ঘূর্ণিঝড় আক্রান্ত এলাকাকে বিশেষভাবে চিহ্নিত করেছে। কেন্দ্রীয় ব্যাংক এসব এলাকার সব ব্যাংকের শাখাকে কৃষি খাতে ৪০% ঋণ দেওয়ার জন্য নির্দেশনা জারি করে। এখানে বিশেষ খাত হিসেবে কৃষি খাতকে চিহ্নিত করা হয়েছে। কেন্দ্রীয় ব্যাংকের নির্দেশ অনুযায়ী ব্যাংকের মোট ঋণের ৪০% কৃষি খাতের জন্য বরাদ্দ রাখায় এ কৌশলকে ঋণের বরাদ্দকরণ নীতি বলা যায়। এ নীতি প্রয়োগের ফলে দেশের গুরুত্বপূর্ণ খাতগুলোতে পর্যাপ্ত ঋণের ব্যবস্থা হবে। এখানে কৃষি খাতকে গুরুত্ব দেওয়ায় ঘূর্ণিঝড় আক্রান্ত এলাকার জনগণ সহজে মন্দাবস্থা কাটিয়ে উঠতে পারবে। সুতরাং, কৃষকদের এবং কৃষি খাতের উন্নয়নে ঋণ নিয়ন্ত্রণের পদ্ধতির ব্যবহার সম্পূর্ণ যৌক্তিক হয়েছে।"
        }
      ]
    },
    {
      "number": "3",
      "uddipok": "'কর্ণফুলী ব্যাংক লি.’ মুনাফা অর্জনের উদ্দেশ্যে আমানত গ্রহণ ও ঋণদানের পাশাপাশি একটি বিশেষ শাখার মাধ্যমে প্রত্যয়পত্র ইস্যু, বিনিময় বিল বাট্টাকরণ প্রভৃতি কার্যক্রম সম্পাদন করে থাকে। এছাড়া ব্যাংকটি আমানতকারীদের জমাকৃত অর্থ চাহিবামাত্র ফেরত দেয়ার লক্ষ্যে মোট আমানতের একটি নির্দিষ্ট অংশ সবসময় নগদে সংরক্ষণ করে থাকে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "চাওয়ামাত্র প্রাপককে টাকা পরিশোধের জন্য ব্যাংকের এক শাখা অন্য শাখা বা প্রতিনিধি ব্যাংককে যে লিখিত নির্দেশ দেয় তাকে ব্যাংক ড্রাফট বলে।"
        },
        {
          "label": "খ",
          "question": "",
          "explanation": "ঋণগ্রহীতাকে দেওয়া অর্থ থেকে বাণিজ্যিক ব্যাংক ঋণ আমানত সৃষ্টি করে। ব্যাংক কোনো ব্যক্তি বা প্রতিষ্ঠানকে ঋণ মঞ্জুর করলে সরাসরি নগদ অর্থ দেয় না। এজন্য ঋণগ্রহীতাকে ব্যাংকে একটি হিসাব খুলতে হয়। ব্যাংক এ হিসাবে ঋণের অর্থ স্থানান্তর করে। চেকের মাধ্যমে সেখান থেকে ঋণগ্রহীতা তার প্রয়োজনীয় অর্থ উত্তোলন করেন। এভাবে ঋণ থেকে ব্যাংকগুলো আমানত সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে কার্যাবলির ধরন বিবেচনায় কর্ণফুলী ব্যাংক লি. একটি বাণিজ্যিক ব্যাংক। এ ব্যাংক মুনাফা অর্জনের উদ্দেশ্যে পরিচালিত। এ ব্যাংক কম সুদে জনগণের কাছ থেকে আমানত হিসেবে টাকা সংগ্রহ করে। আবার, বেশি সুদে এ টাকা অন্যদের ঋণ দেয়। এছাড়া প্রত্যয়পত্র ইস্যু, বিনিময় বিল বাট্টা করাও বাণিজ্যিক ব্যাংকের কাজ। উদ্দীপকে কর্ণফুলী ব্যাংক লি. মুনাফা অর্জনের উদ্দেশ্যে আমানত সংগ্রহ ও ঋণদান কাজ পরিচালনা করে। ব্যাংকটি বিশেষ শাখার মাধ্যমে প্রত্যয়পত্র ইস্যু, বিনিময় বিল বাট্টাকরণ প্রভৃতি কাজ করে। এর মাধ্যমে ব্যাংকটি সুনাম অর্জন করছে। এখানে কর্ণফুলী ব্যাংক লি. মুনাফা অর্জনের উদ্দেশ্যে গঠিত ও পরিচালিত। তাই এটি একটি বাণিজ্যিক ব্যাংক। কেননা, বাণিজ্যিক ব্যাংকই শুধু মুনাফা অর্জনের লক্ষ্যে আমানত সংগ্রহ ও ঋণ দেয়। আবার প্রত্যয়পত্র ইস্যু, বিনিময় বিল বাট্টাকরণ কাজও এ ধরনের ব্যাংকের কাজের অন্তর্ভুক্ত। তাই বলা যায়, কর্ণফুলী ব্যাংক লি. একটি বাণিজ্যিক ব্যাংক।"
        },
        {
          "label": "ঘ",
          "question": "",
          "explanation": "উদ্দীপকে কর্ণফুলী ব্যাংক কর্তৃক মোট আমানতের একটি নির্দিষ্ট অংশ সবসময় নগদে সংরক্ষণ করার তারল্যনীতিটি গ্রাহকের আস্থা অর্জনে সক্ষম বলে আমি মনে করি। বাণিজ্যিক ব্যাংকের অন্যতম একটি নীতি হলো তারল্যের নীতি। এ নীতির দ্বারা চাওয়ামাত্র গ্রাহকের টাকা পরিশোধের সামর্থ্যকে বোঝানো হয়। সাধারণত বাণিজ্যিক ব্যাংকসমূহ খুব সাবধানতার সাথে তারল্যনীতি অনুসরণ করে। আমানতকারীদের জমাকৃত অর্থ চাওয়ামাত্র ফেরত দিতে হয়। এজন্য ব্যাংকটি মোট আমানতের একটি নির্দিষ্ট অংশ সবসময় নগদে সংরক্ষণ করে। কর্ণফুলী ব্যাংক লি. এভাবে তারল্যের নীতি অনুসরণ করছে। এর ফলে ব্যাংক চাওয়ামাত্র গ্রাহকের টাকা পরিশোধ করতে পারবে। এতে ব্যাংকের প্রতি গ্রাহকের আস্থা ও বিশ্বাস বাড়বে। আবার এ নীতি অনুসরণের মাধ্যমে নির্দিষ্ট পরিমাণ নগদ অর্থ সংরক্ষিত হয়। ফলে ব্যাংকের বিনিয়োগ ও ঋণদান ক্ষমতা কমে যায় না। এর ফলে ব্যাংকের মুনাফার পরিমাণও কমবে না। এভাবে সর্বোচ্চ মুনাফা ও চাহিবামাত্র গ্রাহকের টাকা পরিশোধ করার মাধ্যমে ব্যাংক বেশি গ্রাহক সন্তুষ্টি অর্জন করতে পারবে। সুতরাং বলা যায়, গ্রাহকের আস্থা অর্জনে ব্যাংকটি অবশ্যই সফল হবে।"
        }
      ]
    },
    {
      "number": "4",
      "uddipok": "জনাব আনোয়ার অবসরকালীন সময়ে ১০,০০,০০০ টাকার পেনশন পেয়েছিলেন। অধিক মুনাফার লক্ষ্যে তিনি টাকাটি ১০ বৎসর মেয়াদে এমন একটি হিসাবে জমা রাখেন যার বিপরীতে তাকে কোনো চেক বই বা ATM কার্ড দেয়া হয়নি। একারণে সংসারের মাসিক খরচ নির্বাহের বিষয়ে তিনি একটু বিচলিত হয়ে পড়লে ব্যাংক কর্মকর্তা তাকে আরেকটি হিসাব খোলার পরমার্শ দিলেন। এ হিসাবে আগের হিসাব থেকে অর্জিত মুনাফা প্রতি মাসে জমা হবে। এ হিসাবের বিপরীতে তাকে চেক বই ও জমা বইও দেয়া হলো। মাঝে মাঝে তিনি তার বিশ্ববিদ্যালয় পড়ুয়া ছেলেকেও এ হিসাব থেকে টাকা পাঠাতে পারেন।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "চেকের স্বাক্ষর যথার্থ কিনা তা মিলিয়ে দেখার জন্য আমানতকারীর স্বাক্ষর যে কার্ডে ব্যাংক সংরক্ষণ করে তাকে নমুনা স্বাক্ষর কার্ড বলে।"
        },
        {
          "label": "খ",
          "question": "",
          "explanation": "একজন ব্যবসায়ীর জন্য চলতি হিসাব খোলা উত্তম। এ হিসাবের মাধ্যমে ব্যাংক তার গ্রাহককে ব্যাংকিং সময়ে যতবার ইচ্ছা অর্থ জমাদান ও প্রয়োজনে তা তোলার সুযোগ দেয়। একজন ব্যবসায়ীকে প্রতিনিয়ত বিভিন্ন ধরনের অর্থ সংক্রান্ত লেনদেন করতে হয়। এজন্য তার নগদ ঋণ, জমাতিরিক্ত ঋণ ছাড়াও বিভিন্ন ধরনের ব্যাংকিং সহায়তার প্রয়োজন পড়ে। যা অন্য কোনো ব্যাংক হিসাবে পাওয়া যায় না। তাই ব্যবসায়ীরা চলতি হিসাব খুলে থাকেন।"
        },
        {
          "label": "গ",
          "question": "",
          "explanation": "উদ্দীপকের জনাব আনোয়ার প্রথমে স্থায়ী হিসাব খুলেছেন। এ হিসাব মূলত নির্দিষ্ট মেয়াদের জন্য খোলা হয়। এ হিসাবের বিপরীতে গ্রাহক বেশি হারে সুদ বা মুনাফা পায়। তবে নির্দিষ্ট মেয়াদের আগে গ্রাহক এ হিসাবের অর্থ উত্তোলন করতে পারে না। উদ্দীপকে জনাব আনোয়ার অবসরকালীন সময়ে ১০,০০,০০০ টাকা পেনশন পেয়েছেন। বেশি মুনাফার লক্ষ্যে তিনি উক্ত টাকা ১০ বছর মেয়াদে একটি হিসাবে জমা রাখেন। সুতরাং তার এ হিসাবের বিপরীতে ব্যাংক কোনো চেক বই বা ATM কার্ড দেয়নি। সুতরাং তার এ হিসাবে অর্থ উত্তোলনের কোনো সুযোগ নেই। সাধারণত স্থায়ী হিসাবের ক্ষেত্রেই মেয়াদের আগে গ্রাহক অর্থ উত্তোলনের সুযোগ পায় না।উদ্দীপকেও জনাব আনোয়ার তার ব্যাংক হিসাব থেকে মেয়াদের আগে অর্থ উত্তোলন করতে পারবেন না। কিন্তু অধিক হারে সুদ পাবেন। এসব বৈশিষ্ট্য বিবেচনায় বলা যায়, জনাব আনোয়ারের প্রথমে খোলা হিসাবটি হলো স্থায়ী হিসাব।"
        },
        {
          "label": "ঘ",
          "question": "",
          "explanation": "উদ্দীপকে জনাব আনোয়ারের পরবর্তীতে খোলা সঞ্চয়ী হিসাবটি তার মাসিক খরচ কিছুটা লাঘব করবে বলে আমি মনে করি। এ ধরনের হিসাবের ক্ষেত্রে গ্রাহক দিনে যতবার খুশি অর্থ জমা করতে পারেন। তবে সপ্তাহে দু'বারের বেশি অর্থ উত্তোলনের সুযোগ পান না। এ হিসাবের বিপরীতে ব্যাংক গ্রাহককে স্বল্প হারে সুদ দেয়। উদ্দীপকে জনাব আনোয়ার তার পেনশনের টাকা প্রথমে ব্যাংকের স্থায়ী হিসাবে জমা করেন। এতে মেয়াদের আগে অর্থ উত্তোলনের সুযোগ না পাওয়ায় তিনি পরবর্তীতে আরেকটি হিসাব খোলেন। তার নতুন ব্যাংক হিসাবে আগের হিসাবটিতে রাখা আমানতকৃত অর্থের সুদ জমা হয়। তিনি চেকের মাধ্যমে উক্ত অর্থ উত্তোলন করতে পারেন। উদ্দীপকের জনাব আনোয়ারের পরবর্তীতে খোলা হিসাবটি হলো সঞ্চয়ী হিসাব। সঞ্চয়ী হিসাব হওয়ার কারণে তার পরিবারের জন্য খরচের টাকা এ হিসাব থেকে তিনি উত্তোলন করতে পারবেন। অপরদিকে আগের ব্যাংক হিসাবের সুদের টাকাও এ হিসাবে নিয়মিত জমা হবে। আবার সঞ্চয়ী হিসাব হওয়ায় তার সঞ্চয় করার প্রবণতা বাড়বে। পাশাপাশি ব্যয় করার প্রবণতাও কমবে। সুতরাং বলা যায়, জনাব, আনোয়ার সঞ্চয়ী হিসাবের মাধ্যমে মাসিক খরচ কিছুটা লাঘব করতে পারবেন - বক্তব্যটি যথার্থ হয়েছে।"
        }
      ]
    },
    {
      "number": "5",
      "uddipok": "মিসেস সুলতানা তার দেনাদার মিসেস জাকিয়ার নিকট হতে গত ০১-০৬-২০১৬ তারিখে ৫০ হাজার টাকার একটি চেক পান। চেকটির উপরিভাগে বাম কোণে অঙ্কিত আড়াআড়ি দু'টি সমান্তরাল রেখার মাঝখানে 'এন্ড কেম্পানি' শব্দদ্বয় লেখা আছে। মিসেস সুলতানা দীর্ঘদিন বিদেশে অবস্থান করার পর দেশে ফিরে গত ০১-০১-২০১৭ তারিখে চেকটি ব্যাংকে উপস্থাপন করলে ব্যাংক কর্তৃপক্ষ তাৎক্ষণিক নগদ টাকা প্রদান করতে অপারগতা প্রকাশ করে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "ঋণের যে দলিল হস্তান্তর করলে গ্রহীতা এর বৈধ মালিকানা পায় তাকে হস্তান্তরযোগ্য ঋণের দলিল বলা হয়।"
        },
        {
          "label": "খ",
          "question": "",
          "explanation": "বা চেকের মালিকানা পরিবর্তনের ক্ষেত্রে এর অনুমোদনের প্রয়োজন হয়। বাহক চেক শুধু হস্তান্তরের মাধ্যমে অনুমোদন হলেও হুকুম চেকের উল্টো পিঠে অবশ্যই বৈধ অধিকারীর মাধ্যমে অনুমোদিত হতে হয়। চেকের অনুমোদন অবশ্যই একটি সম্পূর্ণ চেকের জন্য হয়।"
        },
        {
          "label": "গ",
          "question": "",
          "explanation": "উদ্দীপকে মিসেস সুলতানা তার দেনাদারের কাছ থেকে সাধারণ দাগকাটা চেক পেয়েছিলেন। চেকের প্রকৃতি অনুযায়ী দাগকাটা চেককে দুই ভাগে ভাগ করা যায়। সাধারণ দাগকাটা চেক এবং বিশেষ দাগকাটা চেক। সাধারণভাবে দাগকাটা চেকের দুই দাগের মাঝে কোনো ব্যাংকের নাম লেখা থাকে না। তবে \"এন্ড কোং\" বা এরূপ কোনো শব্দ সংক্ষেপে উল্লেখ থাকতে পারে। উদ্দীপকে মিসেস সুলতানা তার দেনাদার মিসেস জাকিয়ার কাছ থেকে ৫০ হাজার টাকার একটি চেক পান। চেকটির উপরিভাগের বাম কোণে দুটি আড়াআড়ি সমান্তরাল রেখা রয়েছে। রেখাদ্বয়ের মাঝখানে \"এন্ড কোম্পানি” শব্দ সংক্ষেপে লেখা আছে। আড়াআড়ি দুই দাগের মাঝে কোনো ব্যাংকের নাম উল্লেখ করে শর্তারোপ করা হয়নি। চেকে আড়াআড়ি দুটি সমান্তরাল রেখা ও “এন্ড কোম্পানি\" শব্দদ্বয় থাকার বিষয়টি সাধারণ দাগকাটা চেকের বৈশিষ্ট্যের সাথে সামঞ্জস্যপূর্ণ। সুতরাং, মিসেস সুলতানার পাওয়া চেকটি সাধারণভাবে দাগকাটা চেক ছিল।"
        },
        {
          "label": "ঘ",
          "question": "",
          "explanation": "উদ্দীপকে চেকটি দাগকাটা চেক হওয়ার কারণে 'ব্যাংক কর্তৃপক্ষের তাৎক্ষণিক নগদ অর্থ পরিশোধে অস্বীকৃতি জানানো স্বাভাবিক' - উক্তিটি যথার্থ। দাগকাটা চেক বলতে কোনো চেকের বাম প্রান্তের উপরিভাগে আড়াআড়ি দুটি সমান্তরাল রেখা টানাকে বোঝায়। এ চেকের অর্থ ব্যাংক নগদে না দিয়ে প্রাপকের ব্যাংক হিসাবের মাধ্যমে দেয়। উদ্দীপকে মিসেস সুলতানা তার দেনাদার মিসেস জাকিয়ার কাছ থেকে একটি চেক পান। এটি একটি দাগকাটা চেক। তিনি দীর্ঘদিন পর চেকটি ব্যাংকে উপস্থাপন করলে ব্যাংক কর্তৃপক্ষ তাৎক্ষণিক নগদ টাকা দিতে অপারগতা জানায়। দাগকাটা চেকের অর্থ ব্যাংক সাধারণত সরাসরি পরিশোধ করে না। মিসেস সুলতানা চেকটি তার ব্যাংক হিসাবে জমা দিলে পরবর্তীতে তিনি উক্ত হিসাব থেকে অর্থ উত্তোলন করতে পারবেন। অন্য দৃষ্টিকোণ থেকে দেখা যায়, তিনি চেকটি পেয়েছেন ০১-০৬-২০১৬ তারিখে এবং জমা দিয়েছেন ০১-০১-২০১৭ তারিখে। চেকের আইনগত মেয়াদ (৬ মাস) অতিক্রান্ত হয়ে যাওয়ার কারণেও তিনি এ ঢেকের অর্থ তার ব্যাংক হিসাবের মাধ্যমে উত্তোলন করতে পারবেন না। তাই বলা যায়, মিসেস সুলতানার চেকের অর্থ পরিশোধে ব্যাংক স্বাভাবিকভাবে অস্বীকৃতি জানিয়েছে।"
        }
      ]
    },
    {
      "number": "6",
      "uddipok": "জনাব সাফি ও তার বন্ধু জনাব রাফি দু'জনই সততা, দক্ষতা ও সুনামের সাথে ব্যবসায় পরিচালনা করে আসছেন। জনাব সাফি ব্যবসায়িক প্রয়োজনে ব্যাংক থেকে ঋণ গ্রহণ করেছেন এবং সেক্ষেত্রে তার বন্ধু জনাব রাফি ব্যাংকটিকে প্রদত্ত ঋণের বিপরীতে নিশ্চয়তা প্রদান করেছেন। অন্যদিকে জনাব সাফির ছোট ভাই একজন নতুন উদ্যোক্তা হিসেবে একই ব্যাংক থেকে ঋণ গ্রহণ করতে গেলে ব্যাংকটি তার নিকট থেকে তার কারখানার দলিল জামানত হিসেবে গচ্ছিত রাখে। এক্ষেত্রে শর্ত দেয়া হয় যে, ঋণ পরিশোধ না করা পর্যন্ত কারখানার দলিলটি ব্যাংকে সংরক্ষিত থাকবে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "বৈদেশিক বিনিময় হার বলতে কোনো দেশের একক মুদ্রা দ্বারা অন্য আরেকটি দেশের মুদ্রা ক্রয়ের ক্ষমতাকে বোঝায়।"
        },
        {
          "label": "খ",
          "question": "",
          "explanation": "যে প্রত্যয়পত্র নির্দিষ্ট সময়ের মধ্যে নির্দিষ্ট পরিমাণ অর্থের সর্বোচ্চ সীমা (Currency limit) পর্যন্ত একাধিক লেনদেনের জন্য বারবার ব্যবহার করা যায় তাকে ঘূর্ণায়মান প্রত্যয়পত্র বলে। বারবার ব্যাংকে প্রত্যয়পত্র খোলার ঝামেলা থেকে গ্রাহকদের মুক্তি দেওয়ার জন্য এ ধরনের প্রত্যয়পত্রের উদ্ভব হয়েছে। একই অঙ্কের টাকার জন্য এ ধরনের প্রত্যয়পত্র বারবার ব্যবহার করা যায়।"
        },
        {
          "label": "গ",
          "question": "",
          "explanation": "উদ্দীপকের ব্যাংকটি জনাব সাফিকে ব্যক্তিগত জামানতের বিপরীতে ঋণ দিয়েছে ব্যক্তিগত জামানতের ক্ষেত্রে ঋণগ্রহীতা সম্পত্তি বন্ধক না দিয়ে নিজস্ব ও ব্যবসায়িক সুনাম, দক্ষতা ও খ্যাতি নিশ্চয়তা হিসেবে দেয়। কখনও কখনও ঋণগ্রহীতা তৃতীয় কোনো ব্যক্তির মাধ্যমে নিশ্চয়তার ব্যবস্থা করে দেন। উদ্দীপকে জনাব সাফি ও তার বন্ধু জনাব রাফি দু'জনই সততা, দক্ষতা ও সুনামের সাথে ব্যবসায় পরিচালনা করে আসছেন। জনাব সাফি ব্যবসায়িক প্রয়োজনে ব্যাংক থেকে ঋণ নিয়েছেন। এক্ষেত্রে তার বন্ধু জনাব রাফি ব্যাংকটিকে প্রদত্ত ঋণের বিপরীতে নিশ্চয়তা দিয়েছে। সুতরাং, জনাব সাফি তার ঋণের বিপরীতে কোনো সম্পত্তি বন্ধক বা জামানত রাখেননি। এ ঋণের ক্ষেত্রে তার বন্ধুর ব্যক্তিগত সুনাম ও সততাকে ব্যাংক জামানত হিসেবে নিয়েছে। তাই বলা যায়, তৃতীয় - পক্ষের নিশ্চয়তার মাধ্যমে ব্যক্তিগত জামানতের বিপরীতে জনাব সাফি ঋণ নিয়েছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ব্যাংকটি জনাব সাফির ছোট ভাইয়ের কাছ থেকে উপযুক্ত জামানতই নিয়েছে বলে আমি মনে করি। ব্যাংক সাধারণত দুই ধরনের জামানতের বিপরীতে গ্রাহকদের ঋণ দেয়। প্রথমত, অব্যক্তিক জামানত এবং দ্বিতীয়ত, ব্যক্তিক জামানত। অব্যক্তিক জামানতের ক্ষেত্রে ঋণগ্রহীতাকে স্থাবর ও অস্থাবর সম্পত্তি ব্যাংকে জামানত রাখতে হয়। অন্যদিকে ব্যক্তিক জামানতের ক্ষেত্রে ঋণগ্রহীতার নিজস্ব সুনাম, খ্যাতি ও দক্ষতা জামানত হিসেবে গণ্য হয়। উদ্দীপকে জনাব সাফি ব্যাংক থেকে ব্যক্তিক জামানতের বিপরীতে ঋণ নিয়েছেন। অন্যদিকে, তার ছোট ভাই একই ব্যাংক থেকে কারখানার দলিল ব্যাংকে জামানত রেখে ঋণ নিয়েছেন। সুতরাং ব্যাংকটি জনাব সাফির ছোট ভাইকে অব্যক্তিক জামানতের বিপরীতে ঋণ দিয়েছে। ব্যাংকের এই দু'ধরনের জামানতের মধ্যে জনাব সাফির জামানতটি বেশি ঝুঁকিপূর্ণ। কেননা জনাব সাফির ক্ষেত্রে কোনো সম্পত্তি বন্ধক রাখা হয়নি। জনাব সাফি ঋণের অর্থ পরিশোধ করতে না পারলে ব্যাংক চাইলেও জনাব সাফির সম্পদ বাজেয়াপ্ত করতে পারবে না। অপরদিকে জনাব সাফির ছোট ভাই ঋণের অর্থ পরিশোধ করতে না পারলে তার কাছ থেকে জামানতকৃত কারখানার দলিল ব্যাংক চাইলেই বাজেয়াপ্ত করে মেয়াদি ঋণ আদায়ের ব্যবস্থা করতে পারবে। আবার জনাব সাফির ছোট ভাইকে অব্যক্তিক জামানতের বিপরীতে ঋণ দিয়েছে। ব্যাংকের এই দু'ধরনের জামানতের মধ্যে জনাব সাফির জামানতটি বেশি ঝুঁকিপূর্ণ। কেননা জনাব সাফির ক্ষেত্রে কোনো সম্পত্তি বন্ধক রাখা হয়নি। জনাব সাফি ঋণের অর্থ পরিশোধ করতে না পারলে ব্যাংক চাইলেও জনাব সাফির সম্পদ বাজেয়াপ্ত করতে পারবে না। অপরদিকে জনাব সাফির ছোট ভাই ঋণের অর্থ পরিশোধ করতে না পারলে তার কাছ থেকে জামানতকৃত কারখানার দলিল ব্যাংক চাইলেই বাজেয়াপ্ত করে মেয়াদি ঋণ আদায়ের ব্যবস্থা করতে পারবে। আবার জনাব সাফির ছোট ভাই ঋণ পরিশোধে ব্যর্থ হলে ব্যাংক তার জামানতটি নিলামে বিক্রি করে ঋণের অর্থ সংগ্রহ করতে পারবে। তাই এসব বিষয় পর্যালোচনা করে বলা যায়, ব্যাংক জনাব সাফির ছোট ভাইয়ের কাছ থেকে উপযুক্ত জামানত নিয়েছে।"
        }
      ]
    },
    {
      "number": "7",
      "uddipok": "মিসেস অনন্যা একটি বহুজাতিক কোম্পানির কর্মকর্তা। তিনি 'প্রত্যয় ব্যাংক লি.’ এ একটি হিসাব পরিচালনা করেন যার বিপরীতে একটি সাংকেতিক নম্বরযুক্ত বিশেষ ধরনের প্লাস্টিক কার্ড পেয়েছেন। এই কার্ড দিয়ে তিনি জমাকৃত অর্থ উত্তোলন ছাড়াও পণ্য-দ্রব্য ত্র্যয় করে মূল্য পরিশোধ করতে পারেন। কিন্তু তিনি অত্যন্ত ব্যস্ত সময় অতিবাহিত করার কারণে বিমার প্রিমিয়ামসহ গ্যাস, পানি ও বিদ্যুৎ বিল নিয়মিত পরিশোধের ক্ষেত্রে সমস্যার সম্মুখীন হচ্ছেন। বিষয়টি জানতে পেরে উক্ত ব্যাংকের ব্যবস্থাপক মিসেস অনন্যাকে ব্যাংকের ওয়েবসাইটে নাম ও নির্দিষ্ট পাসওয়ার্ড দ্বারা নিবন্ধিত হয়ে ব্যাংকিং সেবা গ্রহণে উৎসাহিত করেন।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "ইলেকট্রনিক ব্যাংকিং হলো এমন একটি সমন্বিত প্রক্রিয়া যেখানে কম্পিউটার প্রযুক্তির মাধ্যমে গ্রাহকদের বিভিন্ন ব্যাংকিং সুবিধা ও সেবা দেওয়া হয়।"
        },
        {
          "label": "খ",
          "question": "",
          "explanation": "ব্যাংকিং খাতে তথ্য ও যোগাযোগ প্রযুক্তির ব্যবহার ব্যাংকের আধুনিকায়নের নীতি বাস্তবায়নে বেশি গুরুত্বপূর্ণ। সর্বাধিক প্রযুক্তি ব্যবহার করে গ্রাহক সন্তুষ্টি অর্জন ও দক্ষ গ্রাহক সেবা নিশ্চিত করার লক্ষ্যে ব্যাংক এ ধরনের প্রযুক্তি ব্যবহার করে। এক্ষেত্রে ব্যাংক কম্পিউটারাইজড হিসাব পদ্ধতি, অনলাইন ব্যাংকিং, মোবাইল ব্যাংকিং, এটিএম কার্ড প্রভৃতি প্রযুক্তির মাধ্যমে সেবা দেওয়ার চেষ্টা করে।"
        },
        {
          "label": "গ",
          "question": "",
          "explanation": "উদ্দীপকে মিসেস অনন্যা ব্যাংক থেকে ডেবিট কার্ড পেয়েছেন। ডেবিট কার্ড হলো ইলেকট্রনিক ব্যাংকিং-এর একটি সেবা বা পণ্য। গ্রাহক এ কার্ডের মাধ্যমে যেকোনো সময় নগদ অর্থ উত্তোলন ও ক্রয়কৃত পণ্যের মূল্য পরিশোধ করতে পারেন। এক্ষেত্রে গ্রাহকের ব্যাংক হিসাবে পর্যাপ্ত অর্থ জমা থাকতে হয়। উদ্দীপকে মিসেস অনন্যা একটি বহুজাতিক কোম্পানির কর্মকর্তা। তিনি 'প্রত্যয় ব্যাংকি লি.'-এ একটি হিসাব পরিচালনা করেন। এ ব্যাংক হিসাবের বিপরীতে তিনি একটি প্লাস্টিক কার্ড পেয়েছেন। কার্ডটি দিয়ে তিনি জমাকৃত অর্থ উত্তোলন ছাড়াও পণ্য-দ্রব্য কিনে তার মূল্য পরিশোধ করতে পারেন। সাধারণত ডেবিট কার্ড দিয়েই গ্রাহক যেকোনো সময়ে যেকোনো স্থানে এটিএম (ATM) বুথ থেকে নগদ অর্থ উত্তোলন"
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "8",
      "uddipok": "জনাব আশিক তার ব্যক্তিগত গাড়ির জন্য 'চিত্রা বিমা কোম্পানি লি.' হতে দশ লক্ষ টাকা মূল্যের একটি বিমাপত্র গ্রহণ করেন। গাড়িটি হঠাৎ দুর্ঘটনা কবলিত হয়ে সম্পূর্ণ ধ্বংসপ্রাপ্ত হলে তিনি বিমা কোম্পানির নিকট ক্ষতিপূরণের জন্য আবেদন করেন। বিমা কোম্পানিটি তার আবেদনের প্রেক্ষিতে যথাযথ নিয়মে ক্ষতিপূরণ প্রদান করে। অন্যদিকে বিমা কোম্পানি গাড়িটির ধ্বংসাবশেষ পঞ্চাশ হাজার টাকায় বিক্রয় করার পর জনাব আশিক সেটিও দাবি করেন। কিন্তু বিমা কোম্পানি তার দাবিটি প্রত্যাখ্যান করে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "প্রিমিয়ামের বিনিময়ে অন্যের ঝুঁকির দায়ভার নেওয়ার জন্য বিমাকারী ও বিমাগ্রহীতার মধ্যে যে চুক্তি সম্পাদিত হয় তাকে বিমা চুক্তি বলে।"
        },
        {
          "label": "খ",
          "question": "",
          "explanation": "বিমার মাধ্যমে বিমাগ্রহীতা তার সম্ভাব্য ঝুঁকিকে কয়েকটি পক্ষের মধ্যে বণ্টন করে। তাই বিমাকে ঝুঁকি বণ্টনের যৌথ ব্যবস্থা বলা হয়। বিমা হলো এমন একটি ব্যবস্থা যার মাধ্যমে ক্ষতিগ্রস্ত বিমাগ্রহীতার ক্ষতিকে বিভিন্ন পক্ষের মধ্যে বণ্টনের ব্যবস্থা করা হয়। এ ব্যবস্থায় বিমাকারী সব বিমাগ্রহীতার কাছ থেকে প্রিমিয়াম সংগ্রহ করে। পরবর্তীতে কোনো বিমাগ্রহীতা ক্ষতিগ্রস্ত হলে তাকে উক্ত প্রিমিয়াম থেকে ক্ষতিপূরণ দেওয়া হয়।"
        },
        {
          "label": "গ",
          "question": "",
          "explanation": "উদ্দীপকে জনাব আশিক যানবাহন বা মোটর বিমা গ্রহণ করেছেন। এ ধরনের বিমা মূলত যানবাহন বা মোটরযানকে দুর্ঘটনাজনিত ক্ষতি থেকে রক্ষা করার জন্য করা হয়। মানুষের জীবন ও যানবাহন (সম্পত্তি) উভয়ই এ বিমার মূল বিষয়বস্তু। উদ্দীপকে জনাব আশিক তার ব্যক্তিগত গাড়ির জন্য চিত্রা বিমা লি.-এর কাছ থেকে দশ লক্ষ টাকা মূল্যের একটি বিমাপত্র নিয়েছেন। গাড়িটি হঠাৎ দুর্ঘটনাকবলিত হয়ে সম্পূর্ণ ধ্বংস হয়। এতে তিনি বিমা প্রতিষ্ঠানের কাছে ক্ষতিপূরণের জন্য আবেদন করেন। ফলে বিমা প্রতিষ্ঠানও যথানিয়মে ক্ষতিপূরণ দেয়। এখানে জনাব আশিকের বিমার বিষয়বস্তু হলো তার ব্যক্তিগত গাড়ি। মূলত দুর্ঘটনাজনিত কারণে উদ্ভূত ক্ষতি থেকে রক্ষা পেতে তিনি এ বিমা করেন। সুতরাং বৈশিষ্ট্যের বিবেচনায় বলা যায়, জনাব আশিকের গৃহীত বিমাপত্রটি হলো যানবাহন বা মোটর বিমা।"
        },
        {
          "label": "ঘ",
          "question": "",
          "explanation": "উদ্দীপকে বিমা প্রতিষ্ঠান কর্তৃক জনাব আশিকের সর্বশেষ দাবিটি প্রত্যাখ্যান করা বিমার স্থলাভিষিক্তকরণের নীতি অনুযায়ী যৌক্তিক। বিমা ব্যবসায়ের অন্যতম একটি মূলনীতি হলো স্থলাভিষিক্তকরণের নীতি। এ নীতি অনুযায়ী বিমাকৃত সম্পত্তির সম্পূর্ণ ক্ষতিপূরণ দেওয়ার পর সম্পত্তির অবশিষ্টাংশ বা উদ্ধারযোগ্য অংশের মালিকানা বিমা প্রতিষ্ঠান পায়। উদ্দীপকে জনাব আশিক তার ব্যক্তিগত গাড়ির জন্য চিত্রা বিমা লি. থেকে যানবাহন বিমাপত্র নিয়েছেন। দুর্ঘটনায় তার গাড়িটি ধ্বংস হলে বিমা প্রতিষ্ঠানটি এর সম্পূর্ণ ক্ষতিপূরণ দেয়। পরবর্তীতে গাড়িটির ধ্বংসাবশেষ বিমা প্রতিষ্ঠান ৫০ হাজার টাকায় বিক্রি করে। জনাব আশিক এ অর্থ দাবি করলে বিমা প্রতিষ্ঠান তা প্রত্যাখ্যান করে। উদ্দীপকে উল্লেখ্য দুর্ঘটনার কারণে আশিকের গাড়ির সম্পূর্ণ অংশ ধ্বংস হয়। বিমা প্রতিষ্ঠানও চুক্তি অনুযায়ী তাকে সম্পূর্ণ ক্ষতিপূরণ দেয়। এক্ষেত্রে বিমার স্থলাভিষিক্তকরণের নীতি অনুযায়ী গাড়ির ধ্বংসাবশেষের মালিক হবে বিমা প্রতিষ্ঠান। আর এ কারণেই বিমা প্রতিষ্ঠান গাড়ির ধ্বংসাবশেষ বিক্রির অর্থ জনাব আশিককে দিতে অস্বীকৃতি জানায় যা অবশ্যই যুক্তিসঙ্গত হয়েছে।"
        }
      ]
    },
    {
      "number": "9",
      "uddipok": "জনাব সাঈদ একজন ব্যবসায়ী। তিনি তার সন্তানদের লেখাপড়ার স্বার্থে ১০ বছর মেয়াদি একটি বিশেষ ধরনের বিমাপত্র গ্রহণ করেছেন। যেখানে তিনি নির্দিষ্ট মেয়াদ পর্যন্ত বিমা কোম্পানিকে প্রিমিয়াম পরিশোধ করবেন এবং মেয়াদ শেষে বিমা কোম্পানি আবার নির্দিষ্ট মেয়াদ পর্যন্ত তার সন্তানদেরকে বৃত্তি প্রদান করবে। তিনি চার বছর নিয়মিত প্রিমিয়াম পরিশোধ করার পর হঠাৎ ব্যবসায় ক্ষতির সম্মুখীন হলে বিমাপত্রটি বাতিলের জন্য আবেদন করেন। বিমা কোম্পানিটি তার আবেদনপত্র পরীক্ষা-নিরীক্ষা করে আর্থিক সুবিধা প্রদানের উদ্যোগ গ্রহণ করে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "বিমাযোগ্য স্বার্থ বলতে বিমাকৃত সম্পদ বা জীবনের ওপর বিমাগ্রহীতার আর্থিক স্বার্থকে বোঝায়।"
        },
        {
          "label": "খ",
          "question": "",
          "explanation": "মানুষের জীবন সংক্রান্ত বিপদের আর্থিক ঝুঁকির নিশ্চয়তা দেয় জীবন বিমা। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেওয়া হয় তাকে নিশ্চয়তার চুক্তি বলে। মানুষের মৃত্যু হলে তার ক্ষতির পরিমাণ আর্থিকভাবে পরিমাপযোগ্য নয়। এক্ষেত্রে বিমাগ্রহীতাকে শুধু একটি নির্দিষ্ট পরিমাণ অর্থ পরিশোধের নিশ্চয়তা দেওয়া যায়। এ কারণেই জীবন বিমাকে নিশ্চয়তার চুক্তি বলা হয়।"
        },
        {
          "label": "গ",
          "question": "",
          "explanation": "উদ্দীপকে জনাব সাঈদ মেয়াদি জীবন বিমার শিক্ষাবৃত্তি বিমাপত্রটি গ্রহণ করেছেন। এ বিমাপত্রে বিমাগ্রহীতা সন্তানদের লেখাপড়ার খরচ যোগানের উদ্দেশ্যে নির্দিষ্ট মেয়াদ পর্যন্ত কিস্তির অর্থ বা প্রিমিয়াম দেয়। পরবর্তীতে বিমা প্রতিষ্ঠান নির্দিষ্ট সময়. পর্যন্ত বিমাপত্রে উল্লিখিত নমিনিকে বৃত্তি হিসেবে অর্থ দেয়। উদ্দীপকে জনাব সাঈদ একজন ব্যবসায়ী। তিনি তার সন্তানদের লেখাপড়ার স্বার্থে ১০ বছর মেয়াদি একটি বিশেষ ধরনের বিমাপত্র গ্রহণ করেন। বিমা চুক্তির শর্তানুযায়ী তিনি নির্দিষ্ট মেয়াদ পর্যন্ত বিমা প্রতিষ্ঠানকে প্রিমিয়াম পরিশোধ করবেন। মেয়াদ শেষে বিমা প্রতিষ্ঠান নির্দিষ্ট মেয়াদ পর্যন্ত তার সন্তানদেরকে বৃত্তি দেবে। জনাব সাঈদ মূলত তার সন্তানদের লেখাপড়ার ভবিষ্যতের খরচ নির্বাহের জন্য এ বিমা করেছেন। উপরের বৈশিষ্ট্য পর্যালোচনা করে বলা যায়, জনাব সাঈদের গৃহীত বিমাটি মেয়াদি জীবন বিমার শিক্ষাবৃত্তি বিমার সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে বিমা প্রতিষ্ঠান জনাব সাঈদকে আর্থিক সুবিধা দেওয়ার জন্য সমর্পণ মূল্য প্রদানের যে উদ্যোগ নিয়েছে তা যৌক্তিক হয়েছে। সমর্পণ মূল্য হলো বিমা পলিসি সমর্পণের বিনিময় মূল্য। বিমাগ্রহীতা আর্থিক অসচ্ছলতা বা অন্য কারণে বিমাপত্র চালু রাখতে সমর্থ না হলে বিমা প্রতিষ্ঠানের কাছে তা সমপর্ণ করতে পারে। এর ফলে বিমাকারী প্রতিষ্ঠান থেকে বিমাগ্রহীতা যে অর্থ পায় তাকে বিমাপত্রের সমপর্ণ মূল্য বলা হয়। উদ্দীপকে জনাব সাঈদ তার সন্তানদের লেখাপড়ার স্বার্থে ১০ বছর মেয়াদি শিক্ষাবৃত্তি বিমাপত্র গ্রহণ করেন। তিনি চার বছর নিয়মিত প্রিমিয়াম পরিশোধের পর বিমাপত্রটি বাতিলের জন্য আবেদন করেন। মূলত তিনি আর্থিকভাবে অসমর্থ হওয়ার কারণে এরূপ আবেদন করেন। বিমা প্রতিষ্ঠানও তাকে আর্থিক সুবিধা দেওয়ার উদ্যোগ নেয়। সুতরাং তিনি বিমা প্রতিষ্ঠান থেকে সমর্পণ মূল্য পাবেন। শর্ত অনুযায়ী সমর্পণ মূল্য পেতে হলে কমপক্ষে দুই বছর বিমার কিস্তির অর্থ বা প্রিমিয়াম পরিশোধ করতে হয়। এখানে জনাব সাঈদ বিমার কিস্তি চার বছর পর্যন্ত নিয়মিতভাবেই পরিশোধ করেন। তাই তিনি সমর্পণ মূল্য পাওয়ার শর্ত পূরণ করেছেন। সুতরাং, বিমা প্রতিষ্ঠান কর্তৃক তাকে সমর্পণ মূল্য দেওয়ার সিদ্ধান্তটি যুক্তিসঙ্গত বলে আমি মনে করি।"
        }
      ]
    },
    {
      "number": "10",
      "uddipok": "সোনারতরী শিপিং কোম্পানি লিমিটেড 'মেরিনা ইন্স্যুরেন্স কোম্পানি' এর কাছে তার পাঁচটি জাহাজকে একটি বিমাপত্রের আওতায় রেখে দুই বৎসরের জন্য একটি চুক্তি করে। চুক্তি অনুযায়ী জাহাজ কোম্পানি প্রতিটি জাহাজ যাত্রার সময় বিমা কোম্পানিকে অবহিত করবে। সম্প্রতি একটি জাহাজ যাত্রার সময় বিমা কোম্পানিকে অবহিত করে। কিন্তু যাত্রাকালে জাহাজের নাবিক দ্রুত গন্তব্য পৌছানোর জন্য নির্ধারিত পথে না গিয়ে যাত্রাপথ পরিবর্তন করে। এক সময় সমুদ্রের গভীরে নিমজ্জিত হিমবাহতে ধাক্কা লেগে জাহাজটির তলাদেশ ক্ষয়প্রাপ্ত হয় এবং সেটি অচল হয়ে পড়ে। বিমা কোম্পানির নিকট ক্ষতিপূরণ দাবি করলে তা প্রত্যাখ্যাত হয়।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "নৌ বিমা হচ্ছে ক্ষতিপূরণের চুক্তি যেখানে নির্দিষ্ট প্রিমিয়ামের বিনিময়ে বিমাকারী নৌযাত্রায় ব্যবহৃত জাহাজ বা জাহাজে রক্ষিত পণ্যসামগ্রীর কোনো ক্ষতি হলে বিমাগ্রহীতাকে ক্ষতিপূরণের অঙ্গীকার করে।"
        },
        {
          "label": "খ",
          "question": "",
          "explanation": "জাহাজ বা জাহাজস্থ পণ্যকে বড় কোনো বিপদের হাত থেকে রক্ষা করতে পরিবাহিত পণ্যের অংশবিশেষ সমুদ্রে ফেলে দেওয়া হলো পণ্য নিক্ষেপণ। এর মুখ্য উদ্দেশ্য হলো পণ্যবাহী জাহাজকে কিছুটা হালকা করে ডুবে যাওয়ার হাত থেকে রক্ষা করা। বিমাকারী আনুপাতিক হারে বিমাগ্রহীতাকে এর জন্য ক্ষতিপূরণ দেয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত বিমাপত্রটি ভাসমান বিমাপত্র। ভাসমান বিমাপত্রে একাধিক জাহাজ নির্দিষ্ট সময়ের জন্য একটি বিমাপত্রের আওতায় বিমা করা হয়। এ বিমাপত্রে সব জাহাজের অবস্থা, মান ও মূল্য বিবেচনা করে বিমাকৃত অঙ্ক নির্ধারিত হয়। উদ্দীপকে সোনার তরী শিপিং কোম্পানি লিমিটেড মেরিনা ইন্স্যুরেন্স কোম্পানির কাছে পাঁচটি জাহাজের জন্য একটি বিমাপত্র নেয়। উক্ত বিমা চুক্তিটি দুই বছরের জন্য করা হয়। চুক্তি অনুযায়ী জাহাজ কোম্পানি প্রতিটি জাহাজের যাত্রার সময় বিমা প্রতিষ্ঠানকে অবহিত করবে। সুতরাং সোনার তরী কোম্পানির নেওয়া বিমাপত্রের বৈশিষ্ট্য ভাসমান বিমাপত্রের বৈশিষ্ট্যের সাথে সামঞ্জস্যপূর্ণ। তাই বলা যায়, সোনার তরী কোম্পানির নেওয়া বিমাপত্রটি হলো ভাসমান বিমাপত্র।"
        },
        {
          "label": "ঘ",
          "question": "",
          "explanation": "উদ্দীপকে নৌ-বিমা চুক্তির অব্যক্ত শর্ত ভঙ্গ করায় বিমা প্রতিষ্ঠান বিমাদাবি প্রত্যাখ্যান করেছে- এক্ষেত্রে প্রত্যাখ্যানের বিষয়টি যৌক্তিক। অব্যক্ত শর্ত বলতে লিখিতভাবে প্রকাশ করা হয়নি অথচ আইন অনুযায়ী পালনীয় এমন শর্তকে বোঝায়। জাহাজের সমুদ্রে চলাচলযোগ্যতা, যাত্রার বৈধতা, যাত্রাপথ পরিবর্তন না করা প্রভৃতি নৌ-বিমার অব্যক্ত শর্তাবলির অন্তর্ভুক্ত। উদ্দীপকে সোনার তরী শিপিং কোম্পানি ভাসমান বিমাপত্রের আওতায় ৫টি জাহাজ দুই বছরের জন্য বিমা করে। দ্রুত গন্তব্যে পৌছানোর জন্য জাহাজের নাবিক নির্ধারিত পথে না গিয়ে যাত্রাপথ পরিবর্তন করে। এক সময় নিমজ্জিত হিমবাহে ধাক্কা লাগার কারণে তলদেশ ক্ষয়প্রাপ্ত হয়ে জাহাজটি অচল হয়ে পড়ে। পরবর্তীতে বিমাদাবি করলে বিমা প্রতিষ্ঠান ক্ষতিপূরণ দিতে অস্বীকৃতি জানায়। নৌ-বিমা চুক্তির শর্তানুযায়ী সোনার তরী শিপিং কোম্পানিকে কিছু শর্ত অবশ্যই পালন করতে হবে। 'যাত্রাপথ পরিবর্তন না করা' তার মধ্যে উল্লেখযোগ্য একটি শর্ত। উদ্দীপকে জাহাজের নাবিক দ্রুত গন্তব্যে পৌছানোর জন্য যাত্রাপথ পরিবর্তন করে। এতে নৌ-বিমা চুক্তির 'যাত্রাপথ পরিবর্তন না করা' নামক শর্তটি ভঙ্গ করা হয়েছে। অব্যক্ত শর্ত ভঙ্গ করলে আইন অনুযায়ী বিমা প্রতিষ্ঠান বিমাচুক্তি বাতিল করতে পারে। সুতরাং বিমা প্রতিষ্ঠানের সোনার তরী শিপিং কোম্পানিকে ক্ষতিপূরণ দিতে অস্বীকৃতি জানানো যুক্তিসঙ্গত হয়েছে।"
        }
      ]
    },
    {
      "number": "11",
      "uddipok": "মি. রাহাত ও মি. আরিফ উভয়ই 'মুন ইন্সুরেন্স কোম্পানি লিমিটেড' এর কাছে অগ্নি বিমা করেন। মি. রাহাত পাটের ব্যবসায়ী ও মি. আরিফ প্রিন্টিং প্রেসের ব্যবসায়ী। মি. রাহাত তার গুদামে সংরক্ষিত ৫০,০০০ টাকা মূল্যের পাটের জন্য ৩০,০০০ টাকা মূল্যের একটি অগ্নি বিমাপত্র গ্রহণ করেন। পরবর্তীতে শর্ট সার্কিটের কারণে সংঘটিত অগ্নিকাণ্ডে ৪০,০০০ ৪০ টাকার পাট পুড়ে ধ্বংস হয়ে যায়। কিন্তু বিমা কোম্পানি তাকে ৩০,০০০ টাকাই প্রদান করেন। অন্যদিকে মি. আরিফের প্রেসের প্রিন্টিং মেশিনে আগুন লেগে তা একেবারেই অচল হয়ে পড়ে। এতে বিমা কোম্পানি তাকে আর্থিক কোনো ক্ষতিপূরণ না দিয়ে নতুন আরেকটি মেশিন কারখানাতে স্থাপন করে দেয়। এতে রাহাত একটু মনঃক্ষুণ্ণ হলেও বিমা কর্মকর্তা নিজেদেরকেই সঠিক দাবি করেন।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "বিমাচুক্তিতে বিমাকারীর ঝুঁকি বহনের প্রতিশ্রুতির বিনিময়ে বিমাগ্রহীতা বিমাকারীকে যে অর্থ দেয় তা হলো প্রিমিয়াম।"
        },
        {
          "label": "খ",
          "question": "",
          "explanation": "বিমাগ্রহীতার চরিত্র বা পার্শ্ববর্তী লোকজনের কার্যকলাপ থেকে তৈরি ঝুঁকিকে অগ্নিবিমায় নৈতিক ঝুঁকি বলে। নৈতিক ঝুঁকি অদৃশ্যমান। অগ্নিবিমায় নৈতিক ঝুঁকি বেশি থাকে। এটি মানুষের ওপর নির্ভরশীল। পণ্যের গুদাম বিমা করে পণ্য সরিয়ে আগুন লাগানো ও ক্ষতিপূরণ আদায় করা নৈতিক ঝুঁকির আওতাভুক্ত।"
        },
        {
          "label": "গ",
          "question": "",
          "explanation": "উদ্দীপকের মি. রাহাত অগ্নি বিমাপত্রের আওতাভুক্ত নির্দিষ্ট বিমাপত্র সংগ্রহ করেছিলেন। নির্দিষ্ট বিমাপত্রে কোনো সম্পত্তির বিপরীতে নির্দিষ্ট পরিমাণ মূল্যের উল্লেখ থাকে। এক্ষেত্রে ক্ষতির পরিমাণ যাই হোক বিমা প্রতিষ্ঠান ঐ নির্দিষ্ট পরিমাণ ক্ষতিপূরণ দিতে বাধ্য থাকে। উদ্দীপকে মি. রাহাত মুন ইন্স্যুরেন্স কোম্পানি লিমিটেডের সাথে একটি অগ্নিবিমা করেন। তিনি ৫০,০০০ টাকা মূল্যের পাটের জন্য ৩০,০০০ টাকা মূল্যের একটি অগ্নিবিমাপত্র গ্রহণ করেন। পরবর্তীতে ৪০,০০০ টাকার পাট গুদামে ইলেকট্রিক লাইনে শর্টসার্কিটের কারণে পুড়ে যায়। এতে বিমা প্রতিষ্ঠান তাকে ৩০,০০০ টাকা পর্যন্তই ক্ষতিপূরণ করে। কেননা তার বিমাপত্রটি এরূপ ছিল যে, পণ্যের ক্ষতির পরিমাণ যাই হোক বিমা কোম্পানি নির্দিষ্ট মূল্য ৩০,০০০ টাকাই ক্ষতিপূরণ করবে। তাই বিমাপত্রের বৈশিষ্ট্য অনুযায়ী বলা যায়, মি. রাহাতের বিমাপত্রটি একটি নির্দিষ্ট বিমাপত্র।"
        },
        {
          "label": "ঘ",
          "question": "",
          "explanation": "উদ্দীপকে রাহাতের প্রেক্ষিতে বিমা প্রতিষ্ঠানের নেওয়া সিদ্ধান্ত যৌক্তিক হয়েছে। নির্দিষ্ট বিমাপত্রে সম্পত্তির নির্দিষ্ট মূল্য উল্লেখ থাকে। তাই বিমাকারী বিমাকৃত সম্পত্তির অতিরিক্ত ক্ষতিতে ক্ষতিপূরণ দেয় না। অন্যদিকে পুনঃস্থাপন বিমাপত্রের ক্ষেত্রে আর্থিক ক্ষতিপূরণের পরিবর্তে বিমাকারী বিমাগ্রহীতার সম্পত্তির পুনঃস্থাপন করে দেয়। উদ্দীপকে মি. আরিফের বিমাকৃত প্রিন্টিং মেশিনে আগুন লেগে তা সম্পূর্ণ নষ্ট হয়ে যায়। এতে বিমা প্রতিষ্ঠান তাকে কোনো আর্থিক ক্ষতিপূরণ না দিয়ে নতুন একটি মেশিন স্থাপন করে দেয়। অপরপক্ষে মি. রাহাতের ৪০,০০০ টাকার পাট আগুনে পুড়ে যায়। তিনি ৩০,০০০ টাকা মূল্যের সম্পদের বিমা করায় 'মুন ইন্স্যুরেন্স কোম্পানি লি.' সম্পত্তির ক্ষতিতে ক্ষতিপূরণ দেয়নি। ফলে মি. রাহাত মনঃক্ষুণ্ণ হয়েছেন। বিমা চুক্তির শর্তানুযায়ী বিমা প্রতিষ্ঠান মি. রাহাতকে সম্পূর্ণ ক্ষতিপূরণ দেয়নি। চুক্তি মোতাবেক বিমাপত্রে উল্লিখিত সম্পত্তির মূল্য বিমা দাবি হিসেবে পরিশোধ করেছে। কারণ রাহাতের গৃহীত বিমাপত্রটি হলো নির্দিষ্ট বিমাপত্র। এ ধরনের বিমার আওতায় ক্ষতি যাই হোক না কেন বিমা চুক্তিতে উল্লিখিত পরিমাণ অর্থই ক্ষতিপূরণ দেওয়া হয়। তাই সম্পূর্ণ ক্ষতিপূরণ না পাওয়ায় মি. রাহাত অসন্তুষ্ট হলেও বিমা প্রতিষ্ঠান VS নিজেদের সঠিক বলে দাবি করেছে। Go"
        }
      ]
    }
  ]
}