{
  "title": "সরকারি কমার্স কলেজ, চট্টগ্রাম ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "অর্পার বাবা একজন ব্যাংক কর্মকর্তা। তিনি প্রতি তিন বছর পর পর বিভিন্ন জেলা ও উপজেলায় বদলি হন। অর্পা তার বাবার কাছ থেকে জেনেছে, তার বাবার ব্যাংকটি দেশের বিভিন্ন জেলা ও উপজেলায় জনগণের আমানত সংগ্রহ, ঋণ প্রদানসহ অন্যান্য ব্যাংকিং কার্যক্রম পরিচালনা করে দেশের অর্থনীতিকে গতিশীল রাখে।",
      "tag": "CCC 25",
      "sub_questions": [
        {
          "label": "ক",
          "question": "ব্যাংক কাকে বলে?",
          "explanation": "ব্যাংক হলো এমন একটি আর্থিক প্রতিষ্ঠান যা আমানত হিসেবে অর্থ সংগ্রহ করে, ঋণ দেয় ও অন্যান্য ব্যাংকিং কাজ সম্পন্ন করে।"
        },
        {
          "label": "খ",
          "question": "গারনিশি অর্ডার কেন জারি করা হয়? ব্যাখ্যা করো।",
          "explanation": "গ্রাহকের কোনো হিসাব ক্রোক বা বন্ধ করা বা লেনদেন স্থগিত করার জন্য আদালত কর্তৃক ব্যাংকের ওপর গারনিশি অর্ডার জারি করা হয়। আদালত কর্তৃক ব্যাংকের ওপর গ্রাহকের হিসাব বন্ধের নির্দেশকে গারনিশি আদেশ বলা হয়। পাওনাদারের পাওনা অর্থ আদায়ের উদ্দেশ্যে আদালত ব্যাংকের প্রতি এরূপ আদেশ জারি করে। পাওনাদারের আবেদনের প্রেক্ষিতে আদালত যদি প্রমাণ পায় যে, আমানতকারী আবেদনকারীর কাছে দায়গ্রস্থ তবেই এরূপ নির্দেশ দিয়ে থাকে।"
        },
        {
          "label": "গ",
          "question": "অর্পার বাবার ব্যাংকটি কাঠামো অনুসারে কোন ধরনের ব্যাংক? ব্যাখ্যা করো।",
          "explanation": "অর্পার বাবার ব্যাংকটি কাঠামো অনুসারে শাখা ব্যাংক। এ ব্যাংক ব্যবস্থায় কোনো ব্যাংকের দেশ-বিদেশে শাখা অফিস বিস্তৃত থাকে। শাখা অফিসগুলো প্রধান অফিস কর্তৃক নিয়ন্ত্রিত ও পরিচালিত হয়। শাখা ব্যাংক ব্যবস্থায় লেনদেন ও অর্থ স্থানান্তর খুবই সহজ ও নিরাপদ। বাংলাদেশে এ ধরনের ব্যাংক ব্যবস্থার বহুল প্রচলন রয়েছে.। উদ্দীপকে অর্পার বাবা একজন ব্যাংক কর্মকর্তা। তিনি প্রতি তিন বছর পর পর বিভিন্ন জেলা ও উপজেলায় বদলি হন। এছাড়াও ব্যাংকটি বিভিন্ন জেলা ও উপজেলার জনগণের আমানত সংগ্রহ ও ঋণদান করে। এখানে অর্পার বাবার কর্মরত ব্যাংকটির একাধিক শাখা রয়েছে। একাধিক শাখা থাকায় ব্যাংকটি বিভিন্ন জেলা ও উপজেলার মানুষকে ব্যাংকিং সেবা প্রদান করতে সক্ষম হচ্ছে। আর শাখা ব্যাংক ব্যবস্থায়ই একের অধিক শাখার মাধ্যমে গ্রাহকদের ব্যাংকিং সেবা প্রদান করা হয়। তাই বলা যায়, উদ্দীপকের অর্পার বাবার ব্যাংকটি কাঠামো অনুসারে একটি শাখা ব্যাংক।"
        },
        {
          "label": "ঘ",
          "question": "\"ব্যাংকিং কার্যক্রম পরিচালনার মাধ্যমে ব্যাংকটি দেশের অর্থনীতিকে গতিশীল রাখে”- উদ্দীপকের আলোকে ব্যাখ্যা করো।",
          "explanation": "ব্যাংকিং কার্যক্রম পরিচালনার মাধ্যমে উদ্দীপকের অর্পার বাবার কর্মরত শাখা ব্যাংক দেশের অর্থনীতিকে গতিশীল রাখে। দেশ-বিদেশে এ ব্যাংকের শাখা বিস্তৃত থাকে। ফলে ব্যাংকিং কার্যাবলি প্রত্যন্ত অঞ্চলের গ্রাহক পর্যন্ত পৌঁছে যায়। এছাড়াও শাখা ব্যাংকের মাধ্যমেই অনলাইন ব্যাংকিং সেবা প্রদান করা যায়। একাধিক শাখা থাকায় আর্থিক লেনদেন সহজে সম্পূর্ণ করা সম্ভব হয়। উদ্দীপকে অর্পার বাবা শাখা ব্যাংকে কর্মরত আছে। তিনি তিন বছর পর পর বিভিন্ন জেলা ও উপজেলায় বদলি হন। এক্ষেত্রে তার ব্যাংকটি বিভিন্ন জেলা ও উপজেলার গ্রাহকদের কাছ থেকে সঞ্চয় সংগ্রহ করে ও ঋণদান করে। এছাড়াও দেশের অর্থনীতিকে গতিশীল রাখতে ব্যাংকটি অবদান রাখে। অর্পার বাবার শাখা ব্যাংক দেশের বিভিন্ন প্রান্তের মানুষের সঞ্চয় সংগ্রহ করে মূলধন গঠন করে। গঠিত মূলধন উৎপাদনমুখী খাতে বিনিয়োগ করে উৎপাদনের চাকা সচল রাখে। একাধিক শাখার মাধ্যমে আর্থিক লেনদেন ও অর্থ স্থানান্তর সহজ হয়। যা জীবনযাত্রার মানোন্নয়ন ও ব্যবসায়িক প্রসারের জন্য গুরুত্বপূর্ণ। একাধিক শাখার মাধ্যমে রেমিট্যান্স সংগ্রহ ও বৈদেশিক বাণিজ্য সহজ হচ্ছে। শাখা ব্যাংকের মাধ্যমেই কেন্দ্রীয় ব্যাংক তার আর্থিক নীতিমালা বাস্তবায়ন করে। এভাবেই শাখা ব্যাংক হিসেবে অর্পার বাবার কর্মরত ব্যাংক দেশের অর্থনীতিকে গতিশীল রাখছে।"
        }
      ]
    },
    {
      "number": "2",
      "uddipok": "শাহীন এমবিএ পাস করে সম্প্রতি সুরমা'ব্যাংকে অফিসার পদে যোগদান করে। সে লক্ষ করলো তার ব্যাংকটি বিভিন্ন ব্যক্তি ও প্রতিষ্ঠানকে ঋণ দিয়ে ব্যবসা-বাণিজ্যে সহায়তা করলেও প্রকৃতপক্ষে এর উদ্দেশ্য হলো মুনাফা অর্জন করা। এই উদ্দেশ্যে ব্যাংক সবসময় গ্রাহকদের চাওয়ামাত্র নগদ অর্থ পরিশোধের জন্য আর্থিক সক্ষমতা বজায় রাখার চেষ্টা করে।",
      "tag": "CCC 25",
      "sub_questions": [
        {
          "label": "ক",
          "question": "একক ব্যাংক কী?",
          "explanation": "যে ব্যাংকের কাজ শুধু একটি নির্দিষ্ট অফিসের মাধ্যমে পরিচালিত হয় তাকে একক ব্যাংক বলে।"
        },
        {
          "label": "খ",
          "question": "চেইন ব্যাংকিং বলতে কী বোঝায়?",
          "explanation": "যে ব্যবস্থায় সমজাতীয় কতগুলো ব্যাংক একই গোত্রের অধীনে নিজ নিজ স্বাধীন সত্তা বজায় রেখে ব্যাংকিং কাজ করে, তাকে চেইন ব্যাংকিং বলে। সাধারণত একক ব্যাংকগুলো বৃহদায়তন ব্যাংকিং সুবিধা দিতে পারে না। তাই এরা নিজেদের মাঝে একটি ঐক্য গড়ে তোলে। এতে কিছুটা হলেও তাদের অসুবিধা দূর হয়। আর এই ঐক্যের মাধ্যমে তাদের স্বাধীন সত্তা বজায় থাকে।"
        },
        {
          "label": "গ",
          "question": "শাহীনের যোগদানকৃত ব্যাংকটি ক্লাজের ভিত্তিতে কোন ধরনের ব্যাংক? ব্যাখ্যা করো।",
          "explanation": "শাহীনেরযোগদানকৃত ব্যাংকটি কাজের ভিত্তিতে একটি বাণিজ্যিক ব্যাংক। এ ব্যাংক মুনাফা অর্জনের উদ্দেশ্যে গঠিত, পরিচালিত ও নিয়ন্ত্রিত হয়। এটি গ্রাহকদের ক্ষুদ্র ক্ষুদ্র সঞ্চয় আমানত হিসেবে গ্রহণ করে। সংগৃহীত আমানত ঋণ হিসেবে বিনিয়োগ করে। এছাড়াও এ ব্যাংক গ্রাহকদের অন্যান্য ব্যাংকিং সেবা প্রদান করে থাকে উদ্দীপকে শাহীন এমবিএ পাস করে সুরমা ব্যাংকে অফিসার পদে যোগদান করে। তার ব্যাংক বিভিন্ন ব্যক্তি ও প্রতিষ্ঠানকে ঋণ দিয়ে ব্যবসায় সহায়তা করলেও প্রকৃতপক্ষে এর উদ্দেশ্য মুনাফা অর্জন করা। বাণিজ্যিক ব্যাংক আমানতকৃত অর্থ ব্যস্তি বা প্রতিষ্ঠানকে ঋণ হিসেবে প্রদান করে। এ ঋণের বিপরীতে ব্যাংক নির্দিষ্ট হারে সুদ আদায় করে। আর এটি তার মুনাফার প্রধান অংশ। এছাড়াও সুরমা ব্যাংক গ্রাহকের জমাকৃত অর্থ চাহিবামাত্র ফেরত দেওয়ার চেষ্টা করে। যা বাণিজ্যিক ব্যাংকের অন্যতম মূলনীতি। তাই বলা যায়, শাহীনের যোগদানকৃত ব্যাংকটি কাজের ভিত্তিতে একটি বাণিজ্যিক ব্যাংক।"
        },
        {
          "label": "ঘ",
          "question": "উদ্দীপকে উল্লিখিত সুরমা ব্যাংকটির গ্রাহকের প্রাপ্য অর্থ চাওয়ামাত্র নগদ পরিশোধের সক্ষমতার যৌক্তিকতা বিশ্লেষণ করো।",
          "explanation": "ব্যাংকিং ব্যবসায়ের তারল্য নীতি অনুযায়ী উদ্দীপকের সুরমা ব্যাংকের গ্রাহকের অর্থ চাহিবামাত্র পরিশোধের সক্ষমতা রাখা যৌস্তিক। ব্যাংক গ্রাহকের অর্থ নিয়ে ব্যবসায় করে। তাই ব্যাংক গ্রাহকের জমাকৃত অর্থ চাহিবামাত্র ফেরত দিতে বাধ্য থাকে। গ্রাহকের অর্থ ফেরত দানের লক্ষ্যে ব্যাংক পর্যাপ্ত পরিমাণ নগদ অর্থ সংরক্ষণ করে। কাম্য পরিমাণ নগদ অর্থ সংরক্ষণের নীতিই হলো তারল্য নীতি উদ্দীপকে শাহীন সুরমা ব্যাংকের একজন অফিসার। সুরমা ব্যাংক ব্যক্তি ও ব্যবসায় প্রতিষ্ঠানকে ঋণ প্রদান করে থাকে। এ প্রতিষ্ঠানের মূল উদ্দেশ্য মুনাফা অর্জন করা। ব্যাংকটি গ্রাহকদের জমাকৃত অর্থ চাহিবামাত্র ফেরত দিতে বাধ্য। এ লক্ষ্যে ব্যাংকটি পর্যাপ্ত আর্থিক সক্ষমতা বজায় রাখার চেষ্টা করে। ব্যাংকিং ব্যবসায় কতগুলো মূলনীতির ওপর প্রতিষ্ঠিত। যার মধ্যে তারল্য নীতি অন্যতম। এ নীতি অনুযায়ী ব্যাংক গ্রাহকদের জমাকৃত অর্থ চাহিবামাত্র ফেরত দানের লক্ষ্যে পর্যাপ্ত পরিমাণ নগদ অর্থ সংরক্ষণ করে। উদ্দীপকের সুরমা ব্যাংকও একই কাজ করছে। এর ফলে গ্রাহকন্ডত সন্তুষ্টি বৃদ্ধি পাবে। বাজারে প্রতিষ্ঠানটির সুনামও বৃদ্ধি পাবে। যার ব্যাংকটির গ্রাহক সংখ্যা বৃদ্ধির পাশাপাশি কার্যপরিধিও বৃদ্ধি করবে। তাই বলা যায়, তারল্য নীতি অনুযায়ী উদ্দীপকের সুরমা ব্যাংকের গ্রাহকের চাহিবামাত্র অর্থ পরিশোধের সক্ষমতা রাখা যৌক্তিক।"
        }
      ]
    },
    {
      "number": "3",
      "uddipok": "A ব্যাংক লি. B ব্যাংকের আদেশ, নির্দেশ ও শর্তাবলি মেনে চলার প্রতিশ্রুতি দিয়ে এর সদস্য পদ লাভ করে এবং তালিকায় অন্তর্ভুক্ত হয়। A ব্যাংক জনগণের কাছ থেকে বিভিন্ন হিসাবের মাধ্যমে সংগৃহীত আমানতের ৫% নগদে ও ১৫% ট্রেজারি বিল কিনে B ব্যাংকে জমা রাখে এবং প্রয়োজনে ঋণ নেয়। আবার কখনো বিপদে B ব্যাংক A ব্যাংকে সহায়তার হাত বাড়িয়ে দেয়।",
      "tag": "CCC 25",
      "sub_questions": [
        {
          "label": "ক",
          "question": "নিকাশ ঘর কী?",
          "explanation": "ব্যাংকিং লেনদেন থেকে সৃষ্ট আন্তঃব্যাংকিং দেনা-পাওনার নিষ্পত্তিস্থলই হলো নিকাশ ঘর।"
        },
        {
          "label": "খ",
          "question": "বাংলাদেশ ব্যাংক এদেশের বাণিজ্যিক ব্যাংকের ঋণের শেষ আশ্রয়স্থল কেন?",
          "explanation": "কেন্দ্রীয় ব্যাংককে ঋণের শেষ আশ্রয়স্থল বলা হয়। তালিকাভুক্ত ব্যাংকসমূহ যেকোনো কারণেই তারল্য সংকটে বা আর্থিক সংকটে পড়তে পারে। এসময় ব্যাংকগুলো অন্য কোনো উৎস থেকে অর্থ সংগ্রহে ব্যর্থ হলে কেন্দ্রীয় ব্যাংক ঋণ সরবরাহে এগিয়ে আসে। এক্ষেত্রে এই ব্যাংক ঋণদানের শেষ আশ্রয়স্থল হিসেবে কাজ করে। বাংলাদেশে কেন্দ্রীয় ব্যাংকের দায়িত্ব পালন করে বাংলাদেশ ব্যাংক। এজন্য বাংলাদেশ ব্যাংক এদেশের বাণিজ্যিক ব্যাংকের ঋণের শেষ আশ্রয়স্থল।"
        },
        {
          "label": "গ",
          "question": "উদ্দীপকে উল্লিখিত B ব্যাংকটি কার্যাবলির ভিত্তিতে কোন ধরনের ব্যাংক? ব্যাখ্যা করো।",
          "explanation": "উদ্দীপকে B ব্যাংকটি কার্যাবলির ভিত্তিতে কেন্দ্রীয় ব্যাংক। দেশের অন্যান্য ব্যাংক ও আর্থিক প্রতিষ্ঠানে নিয়ন্ত্রণকারী একক ব্যাংকিং প্রতিষ্ঠানকে কেন্দ্রীয় ব্যাংক বলে। কেন্দ্রীয় ব্যাংক দেশের অর্থব্যবস্থা ও মুদ্রাবাজারের গতিনির্ধারক, নিয়ন্ত্রক ও অভিভাবক। এ ব্যাংক তালিকাভুক্ত বাণিজ্যিক ব্যাংকের কার্যাবলি নিয়ন্ত্রণ ও পরিচালনা করে। উদ্দীপকে A ব্যাংক লি. B ব্যাংকের আদেশ, নির্দেশ ও শর্তাবলি মেনে চলার প্রতিশ্রুতি দিয়ে এর সদস্যপদ লাভ করে। তার ব্যাংকটি বড় ব্যাংকের নিয়মানুযায়ী পরিচালিত। এছাড়া ব্যাংকটি আমানতের ৫% নগদে ও ১৫% ট্রেজারি বিল কিনে বড় ব্যাংকটিতে জমা রাখে। পরবর্তী সময়ে প্রয়োজন হলে ব্যাংকটি ঋণ নিতে পারে। এক্ষেত্রে বড় ব্যাংকটি নীতিমালা প্রণয়ন করে। এ ব্যাংকের অধীনে তালিকাভুক্ত ব্যাংকগুলোকে তাদের আমানতের একটি অংশ জমা রাখতে বাধ্য করে। এছাড়াও B ব্যাংকটি বিপদের সময় বাণিজ্যিক ব্যাংকগুলোকে ঋণ সুবিধা দিয়ে সহায়তা করে। উদ্দীপকে উল্লিখিত B ব্যাংকটির কাজ কেন্দ্রীয় ব্যাংকের কাজের সাথে সাদৃশ্যপূর্ণ। তাই বলা যায়, উদ্দীপকে B ব্যাংক বলতে কেন্দ্রীয় ব্যাংককে বোঝানো হয়েছে।"
        },
        {
          "label": "ঘ",
          "question": "\"A ব্যাংকটি নিজের প্রয়োজনেই B ব্যাংকের আদেশ নির্দেশ মেনে চলে\"-তুমি কি এ বক্তব্যের সাথে একমত? উত্তরের সপক্ষে যুক্তি দাও।",
          "explanation": "বউদ্দীপকে A ব্যাংকটি তার প্রকৃতি ও প্রয়োজনের কারণে B ব্যাংকের আদেশ ও নির্দেশ মেনে চলে- এ বক্তব্যের সাথে আমি একমত। কেন্দ্রীয় ব্যাংকের তালিকায় অন্তর্ভুক্ত ব্যাংকগুলোকে তালিকাভুক্ত ব্যাংক বলে। তালিকাভুক্ত ব্যাংকগুলো কেন্দ্রীয় ব্যাংকের বিভিন্ন আদেশ-নির্দেশ মেনে চলার শর্তে এর সদস্যপদ লাভ করে। আবার ব্যাংকগুলো কেন্দ্রীয় ব্যাংক থেকে ঋণ সুবিধাসহ আর্থিক পরামর্শও পেয়ে থাকে। উদ্দীপকে A ব্যাংক একটি তালিকাভুক্ত ব্যাংক। ব্যাংকটিকে B ব্যাংকের বিভিন্ন নিয়ম ও তদারকি মেনে চলতে হয়। ব্যাংকটি তার সংগৃহীত আমানতের ৫% নগদে ও ১৫% ট্রেজারি বিল কিনে কেন্দ্রীয় ব্যাংকে জমা রাখে। আবার, কখনো B ব্যাংক A ব্যাংকে সহায়তার হাত বাড়িয়ে দেয়। তালিকাভুক্ত ব্যাংক কেন্দ্রীয় ব্যাংকের সদস্য হওয়ায় একে কেন্দ্রীয় ব্যাংকের শর্ত মেনে চলতে হয়। উদ্দীপকের A ব্যাংকটি একটি বাণিজ্যিক ব্যাংক। এ ব্যাংক কেন্দ্রীয় ব্যাংক থেকে বিভিন্ন সুযোগ-সুবিধাও পায়। ব্যাংকটি কেন্দ্রীয় ব্যাংকের সহায়তায় আন্তঃব্যাংকিং দেনা-পাওনা নিষ্পত্তি করতে পারে। কেন্দ্রীয় ব্যাংক থেকে ঋণ গ্রহণ, ব্যবসায় পরিচালনা সংক্রান্ত পরামর্শ ও উপদেশ ইত্যাদি সুবিধা পেয়ে থাকে। তাই বলা যায়, ব্যাংকের প্রকৃতি ও প্রয়োজনীয়তার কারণে A ব্যাংকটি B নামক কেন্দ্রীয় ব্যাংকের নির্দেশনা মেনে চলবে।"
        }
      ]
    },
    {
      "number": "4",
      "uddipok": "কেন্দ্রীয় ব্যাংক দেশের অর্থবাজারের ঋণপ্রবাহ নিয়ন্ত্রণ করতে চায়। এজন্য ব্যাংকটি আর্থিক বাজার থেকে আগের তুলনায় অধিক পরিমাণ বেসরকারি বন্ড, সিকিউরিটিজ এবং বিভিন্ন দলিলপত্র কেনার সিম্বায় নেয়। এতে ঋণপ্রবাহ নিয়ন্ত্রণে ব্যাপক সফলতা আসে।",
      "tag": "GCCC 25,CCC 25",
      "sub_questions": [
        {
          "label": "ক",
          "question": "",
          "explanation": "কেন্দ্রীয় ব্যাংক খোলা বাজারে, বিল, বন্ড,  সার্টিফিকেট , সিকিউরিটিস ইত্যাদি ক্রয় বিক্রয় করে ঋণ নিয়ন্ত্রণের কৌশল গ্রহণ করলে তাকে খোলাবাজার নীতি বলে।"
        },
        {
          "label": "খ",
          "question": "",
          "explanation": "কেন্দ্রীয় ব্যাংক সরকারের একটা গুরুত্বপূর্ণ অঙ্গ। এই ব্যাংক সরকারের নির্দেশে টাকা ছাপে ও প্রচলন করে। সরকারের পক্ষে টাকা জমা রাখে, খরচ করে ও হিসাব সংরক্ষণ করে। সরকারের প্রয়োজনে অর্থের যোগান দেয়। তাই কেন্দ্রীয় ব্যাংককে  সরকারের ব্যাংক বলা হয়।"
        },
        {
          "label": "গ",
          "question": "",
          "explanation": "উদ্দীপকে কেন্দ্রীয় ব্যাংক ঋণ নিয়ন্ত্রণের ক্ষেত্রে খোলাবাজার কার্যক্রম পদ্ধতি  প্রয়োগ করেছে। খোলা বাজারে বন্ড, বিল ও সিকিউরিটি ক্রয়/ বিক্রয়ের মাধ্যমে বাংলাদেশ ব্যাংক কর্তৃক তফসিলে ব্যাংকগুলোর ঋণদান নিয়ন্ত্রণ কৌশলকে খোলাবাজার কার্যক্রম পদ্ধতি বলা হয়। ঋণ নিয়ন্ত্রণের উদ্দেশ্যে কেন্দ্রীয় ব্যাংক খোলা বাজারের শেয়ার ও সিকিউরিটি ক্রয় /বিক্রয়ের কার্যক্রম গ্রহণ করে বলে এ পদ্ধতিতে খোলা বাজার কার্যক্রম বলে। উদ্দীপকে কেন্দ্রীয় ব্যাংক অর্থ বাজারের নিয়ন্ত্রণ করে থাকে ।এ নিয়ন্ত্রণ কার্যক্রমকে আরো ফলপ্রসূ করার উদ্দেশ্যে ব্যাংকটি সিকিউরিটিজ, বেসরকারি বন্ড ,বিল ইত্যাদি পূর্বের তুলনায় অধিক পরিমাণে ক্রয় করে। ফলে ব্যাংকটির ঋণ প্রবাহ নিয়ন্ত্রণে পূর্বের তুলনায় অধিক সফলতা অর্জন করে।অর্থাৎ ব্যাংকটি খোলা বাজারে সিকিউরিটিজ, বেসরকারি বন্ড ,বিল ইত্যাদি ক্রয় করে। সুতরাং বলা যায়, কেন্দ্রীয় ব্যাংক ঋণ নিয়ন্ত্রণের ক্ষেত্রে খোলা বাজার কার্যক্রম পদ্ধতি প্রয়োগ করেছে।"
        },
        {
          "label": "ঘ",
          "question": "",
          "explanation": "উদ্দীপকে কেন্দ্রীয় ব্যাংক ঋণ নিয়ন্ত্রণের ক্ষেত্রে খোলাবাজার কার্যক্রম পদ্ধতি  প্রয়োগ করেছে। এটি যৌক্তিক। কেন্দ্রীয় ব্যাংক কর্তৃক খোলা বাজারে সরকারি বা বেসরকারি শেয়ার ও সিকিউরিটি ক্রয় বা বিক্রয়ের মাধ্যমে বাণিজ্যিক ব্যাংকগুলোর ঋণদান ক্ষমতা হ্রাস বা বৃদ্ধিপূর্বক নিয়ন্ত্রণ কৌশলকে খোলা বাজার কার্যক্রম বলে । ঋণ নিয়ন্ত্রণের উদ্দেশ্যে কেন্দ্রীয় ব্যাংক খোলা বাজারের শেয়ার ও সিকিউরিটি ক্রয় বা বিক্রয়ের কার্যক্রম গ্রহণ করে বলে এ পদ্ধতিতে কার্যক্রম বলে। উদ্দীপকে কেন্দ্রীয় ব্যাংক অর্থ বাজারের নিয়ন্ত্রণ করে থাকে ।এ নিয়ন্ত্রণ কার্যক্রমকে আরো ফলপ্রসূ করার উদ্দেশ্যে ব্যাংকটি সিকিউরিটিজ, বেসরকারি বন্ড, বিল ইত্যাদি পূর্বের তুলনায় অধিক পরিমাণে ক্রয় করে।ফলে ব্যাংকটির ঋণ প্রবাহ নিয়ন্ত্রণে পূর্বের তুলনায় অধিক সফলতা অর্জন করে। উদ্দীপকে কেন্দ্রীয় ব্যাংক ঋণ নিয়ন্ত্রণে খোলাবাজার কার্যক্রম পদ্ধতি  প্রয়োগ করে সফলতা অর্জন করেছে। খোলা বাজার কার্যক্রমের সফলতা নির্ভর করে জনসাধারণের সঞ্চয়ের প্রবণতা, বিনিয়োগের সুযোগ, বাণিজ্যিক ব্যাংক সমূহের আর্থিক ক্ষমতা এবং জনসাধারণের ব্যাংকের মাধ্যমে লেনদেনের প্রবণতা ইত্যাদির উপর। খোলা বাজারে বন্ড ও সিকিউরিটি ক্রয় করলে কেন্দ্রীয় ব্যাংক হতে অর্থ বাণিজ্যিক ব্যাংকে স্থানান্তরিত হয় এবং বাণিজ্যিক ব্যাংকের ঋণদান সামর্থ্য বৃদ্ধি পায়। ফলে বাজারে ঋণের পরিমাণ বৃদ্ধি পায়। সুতরাং বলা যায়,ঋণ নিয়ন্ত্রণে কেন্দ্রীয় ব্যাংক এর সিদ্ধান্ত যৌক্তিক।"
        }
      ]
    },
    {
      "number": "5",
      "uddipok": "সৌমিত্র এসএসসি পরীক্ষায় ভালো ফলাফলের জন্য বোর্ড থেকে বৃত্তি পেয়েছে। সেই বৃত্তির অর্থ উত্তোলনের জন্য কলেজ তাকে একটি ব্যাংক হিসাব খুলতে বলে। তার বাবা একজন ব্যবসায়ী হওয়ায় তার ব্যবসায়ের লেনদেনের জন্য একটি ব্যাংক হিসাব আছে যা থেকে তিনি যেকোনো সময় অর্থ উত্তোলন করতে পারলেও সুদ পান না। সৌমিত্র সেই হিসাবের মাধ্যমে বৃত্তির প্রাপ্ত অর্থ উত্তোলন করতে চাইলে ব্যাংক ম্যানেজার তাকে তার বাবার সাথে একটি যৌথ ব্যাংক হিসাব খুলতে বলেন।",
      "tag": "CCC 25",
      "sub_questions": [
        {
          "label": "ক",
          "question": "",
          "explanation": "সঞ্চয়ী হিসাবের গ্রাহককে তার লেনদেন সংক্রান্ত তথ্য সংরক্ষণের জন্য ব্যাংক যে বই সরবরাহ করে তাকে ব্যাংক পাস বই বলে।"
        },
        {
          "label": "খ",
          "question": "নমুনা স্বাক্ষর কার্ড কেন প্রয়োজন হয়?",
          "explanation": "ব্যাংক হিসাব খোলার সময় ব্যাংক কর্তৃক সরবরাহকৃত যে ছাপানো কার্ডে গ্রাহক তার নাম ও নমুনা স্বাক্ষর প্রদান করে তাকে নমুনা স্বাক্ষর কার্ড বলা হয়। এই কার্ডের অনুরূপ দস্তখত দিয়েই গ্রাহককে পরবর্তীতে ব্যাংকের সঙ্গে সব ধরনের লেনদেন করতে হয়। চেকের দস্তখতের সঙ্গে কার্ডের দস্তখতে কোনো গরমিল হলে ব্যাংক চেকটি ফেরত দেয়। তাই নমুনা স্বাক্ষর কার্ডের গুরুত্ব অপরিসীম।"
        },
        {
          "label": "গ",
          "question": "সৌমিত্রের বাবা কোন ধরনের হিসাব খুলেছিলেন? ব্যাখ্যা করো।",
          "explanation": "উদ্দীপকের সৌমিত্রের বাবা চলতি হিসাব খুলেছিলেন। চলতি হিসাবে দিনে যতবার খুশি টাকা জমা ও উত্তোলন করা যায়। কিন্তু জমাকৃত টাকার ওপর কোনোরূপ সুদ প্রদান করা হয় না। তবে আমানতকারীর প্রয়োজনে জমাতিরিক্ত ঋণ সুবিধা দেওয়া হয়। এ হিসাব ব্যবসায়ীদের নিকট বেশ জনপ্রিয়। উদ্দীপকের সৌমিত্র এসএসসি পরীক্ষায় ভালো ফলাফলের জন্য বোর্ড থেকে বৃত্তি পেয়েছে। সেই বৃত্তির অর্থ উত্তোলনের জন্য কলেজ তাকে একটি ব্যাংক হিসাব খুলতে বলে। তার বাবা একজন ব্যবসায়ী হওয়ায় তার ব্যবসায়ের লেনদেনের জন্য একটি ব্যাংক হিসাব আছে। উত্ত হিসাবে তিনি যেকোনো সময় অর্থ উত্তোলন করতে পারলেও সুদ পান না। এখানে সৌমিত্রের বাবার ব্যাংক হিসাবের উল্লেখযোগ্য বৈশিষ্ট্য হলো অসীম উত্তোলন সুযোগ এবং সুদ না পাওয়া। আর এ বৈশিষ্ট্য চলতি হিসাবের সাথে সাদৃশ্যপূর্ণ। তাই বলা যায়, উদ্দীপকের সৌমিত্রের বাবা ব্যবসায়িক লেনদেনের জন্য চলতি হিসাব খুলেছেন।"
        },
        {
          "label": "ঘ",
          "question": "উদ্দীপকে ব্যাংক ম্যানেজার পরবর্তীতে কোন ধরনের ব্যাংক হিসাব খোলার পরামর্শ দিয়েছেন? ব্যাখ্যা করো।",
          "explanation": "উদ্দীপকে ব্যাংক ম্যানেজার পরবর্তী সময়ে সঞ্চয়ী হিসাব খোলার পরামর্শ দিয়েছেন। সঞ্চয়ী হিসাবে দিনে যতবার খুশি টাকা জমা দেওয়া যায়। কিন্তু উত্তোলনের সময় কিছু নিয়ম অনুসরণ করতে হয়। এ হিসাবের আমানতকারীগণ তাদের জমানো অর্থের ওপর দ্বল্প হারে সুদ পায়। উদ্দীপকের সৌমিত্র এসএসসি পরীক্ষায় ভালো ফলাফলের জন্য বোর্ড থেকে বৃত্তি পেয়েছে। বৃত্তির অর্থ উত্তোলনের জন্য তার একটি ব্যাংক হিসাব খুলতে হবে। তবে তার বাবার ব্যবসায়িক লেনদেন সম্পাদনের জন্য একটি ব্যাংক হিসাব রয়েছে। কিন্তু সে হিসাবের মাধ্যমে বৃত্তির অর্থ উত্তোলন করতে চাইলে ব্যাংক ম্যানেজার তাকে তার বাবার সাথে একটি যৌথ ব্যাংক হিসাব খুলতে বলেন। উদ্দীপকের ব্যাংক ম্যানেজার পরিস্থিতি বিবেচনায় তাদের সঞ্চয়ী হিসাব খোলার পরামর্শ দিয়েছেন। এ হিসাব সৌমিত্রের বাবার নামে খুলে, তাকে নমিনী হিসেবে নির্বাচন করা যাবে। ফলে পরবর্তী সময়ে ব্যাংকের সরবরাহকৃত চেকের মাধ্যমে সৌমিত্র তার বৃত্তির টাকা উত্তোলন করতে পারবে। এছাড়াও সৌমিত্রের বাবা ব্যবসায়িক মুনাফা থেকে কিছু টাকা এই হিসাবে জমা করতে পারবেন। তাই বলা যায়, উদ্দীপকের ব্যাংক ম্যানেজার সৌমিত্র ও তার বাবাকে সঞ্চয়ী হিসাব খোলার পরামর্শ দিয়েছেন।"
        }
      ]
    },
    {
      "number": "6",
      "uddipok": "মি. রিফাত তার ব্যবসায়িক লেনদেন নিষ্পত্তি বাবদ মি. হৃদয়কে ABC ব্যাংকের পাঁচ লক্ষ টাকার একটি চেক প্রদান করলেন। চেকটিতে গ্রাহকের নাম হিসেবে মি. হৃদয়ের পাশাপাশি অথবা বাহককে শব্দদ্বয় উল্লেখ ছিল। অন্যদিকে, রিফাত 'করিম অ্যান্ড সন্স' থেকে একটি বিশ লক্ষ টাকার চেক পেয়েছেন এবং চেকটির বাম কোণে আড়াআড়ি দুটি রেখার মাঝখানে 'মেঘনা ব্যাংক লি.' কথাটি লেখা ছিল।",
      "tag": "CCC 25",
      "sub_questions": [
        {
          "label": "ক",
          "question": "চেকের আদেষ্টা কে?",
          "explanation": "যে ব্যক্তি চেকে স্বাক্ষরের মাধ্যমে কোনো ব্যক্তিকে অথবা নিজেকে অর্থ পরিশোধের শর্তহীন নির্দেশ দেয় তাকে চেকের আদেষ্টা বা Drawer বলে।"
        },
        {
          "label": "খ",
          "question": "চেকের অনুমোদন কেন প্রয়োজন হয়?",
          "explanation": "চেকের অনুমোদন দ্বারা চেকের মালিকানা পরিবর্তন নিশ্চিত হওয়ায় চেক হস্তান্তরে চেকের অনুমোদন গুরুত্বপূর্ণ। বাহক চেক শুধু প্রদানের মাধ্যমে অনুমোদন হলেও হুকুম চেকের উল্টো পিঠে অবশ্যই বৈধ অধিকারী দ্বারা অনুমোদিত হতে হয়। চেকের অনুমোদন অবশ্যই সম্পূর্ণ চেকের জন্য হয়।"
        },
        {
          "label": "গ",
          "question": "উদ্দীপকে হৃদয়ের চেকটি কোন ধরনের? ব্যাখ্যা করো।",
          "explanation": "নিম্নের অনুরূপঃ উদ্দীপকে মি. শামীমের চেকটি হলো বাহক চেক। এ চেক যেকোনো ব্যক্তি বা বাহক ব্যাংকে উপস্থাপন করে অর্থ সংগ্রহ করতে পারে। এ চেকে প্রাপকের নামের শেষে \"অথবা বাহককে\" শব্দদ্বয় লেখা থাকে। এ ধরনের চেকের অর্থ যে কেউ উত্তোলন করতে পারে। উদ্দীপকে মি. শামীম, মি. সাকিলের কাছ থেকে ২০ লক্ষ টাকার একটি চেক পান। চেকটিতে গ্রাহকের নাম হিসেবে মি. শামীমের নাম লেখা ছিল। পাশাপাশি \"অথবা বাহককে” শব্দদ্বয়েরও উল্লেখ ছিল। এ চেকের অর্থ তিনি নিজে অথবা যে কেউ উত্তোলন করতে পারবে। কোনো প্রকার অনুমোদন ছাড়াই এই চেক হস্তান্তর করা যায়। সাধারণত বাহক চেকে এ বৈশিষ্ট্যগুলো লক্ষ করা যায়। সুতরাং, মি. শামীমের চেকটিকে বাহক চেক বলা যায়।"
        },
        {
          "label": "ঘ",
          "question": "মি. রিফাতের প্রাপ্ত চেকটি কোন ধরনের চেক এবং সেই চেকের অর্থ উত্তোলনে রিফাতের করণীয় কী? ব্যাখ্যা করো।",
          "explanation": "উদ্দীপকের মি. রিফাতের প্রাপ্ত চেকটি হলো বিশেষ দাগকাটা চেক এবং এ চেকের অর্থ উত্তোলনের জন্য চেকে উল্লিখিত ব্যাংক চেকটি জমা দিতে হবে। বাহক বা হুকুম চেকের ওপরে বাম কোণে দুটি দাগ টেনে দিলে তাকে দাগকাটা চেক বলে। দাগ দুটির মাঝে কোনো ব্যাংকের নাম উল্লেখ থাকলে তা বিশেষ দাগকাটা চেকে পরিণত হয়। সাধারণত বড় অঙ্কের লেনদেনে এ ধরনের চেক বেশি ব্যবহৃত হয়। এ ধরনের চেকের অর্থ সরাসরি নগদে ব্যাংক প্রদান না করে চেকে উল্লিখিত ব্যাংকে হিসাব খোলার মাধ্যমে সংগ্রহ করতে হয়। উদ্দীপকে রিফাত সাহেব একজন ব্যবসায়ী। তিনি 'করিম অ্যান্ড সন্স' থেকে বিশ লক্ষ টাকার চেক পেয়েছেন। চেকটির বাম কোণে আড়াআড়ি দুটি রেখার মাঝখানে 'মেঘনা ব্যাংক লি.' কথাটি লেখা ছিল। উদ্দীপকের মধ্যে চেকটি দাগকাটার পাশাপাশি দাগদ্বয়ের মাঝে 'মেঘনা ব্যাংক লি.' কথাটি লেখা আছে। যা বিশেষভাবে দাগকাটা চেককে নির্দেশ করে। উক্ত চেকে মেঘনা ব্যাংকের নাম উল্লেখ থাকায় মি. রিফাতকে এই চেকটি মেঘনা ব্যাংকে জমা দিতে হবে। মেঘনা ব্যাংক ব্যতীত অন্য ব্যাংকে চেক জমা দিলে সে অর্থ উত্তোলন করতে পারবে না। মেঘনা ব্যাংকে চেক জমা দিলে ব্যাংক কর্তৃপক্ষ মি. রিফাতের নামে একটি ব্যাংক অ্যাকাউন্ট খুলবে। পরবর্তীতে উক্ত চেকের অর্থ ঐ ব্যাংক হিসাবে জমা করবে। এভাবে রিফাত সাহেব চেকের অর্থ উত্তোলন করতে পারবে।"
        }
      ]
    },
    {
      "number": "7",
      "uddipok": "মি. রনি 'ঢাকা' ব্যাংকের একটি কার্ডের অধিকারী। তিনি সেই কার্ডের মাধ্যমে যেকোনো সময় অর্থ উত্তোলন করতে সক্ষম হলেও ব্যাংক হিসাবে পর্যাপ্ত ব্যালেন্স না থাকলে সেটি দ্বারা পণ্য ক্রয় বা অর্থ উত্তোলন করতে পারেন না। তাই ব্যাংক কর্মকর্তা তাকে আরেকটি কার্ড ইস্যু করার পরামর্শ দিয়েছেন।",
      "tag": "CCC 25",
      "sub_questions": [
        {
          "label": "ক",
          "question": "মোবাইল ব্যাংকিং কী?",
          "explanation": "মোবাইল ফোনের মাধ্যমে গ্রাহক যে ব্যাংকিং সুবিধা পায় তাকেই মোবাইল ব্যাংকিং বলে।"
        },
        {
          "label": "খ",
          "question": "স্বয়ংক্রিয় নিকাশ ঘর বলতে কী বোঝ?",
          "explanation": "স্বয়ংক্রিয় নিকাশ ঘর হলো এক ধরনের আধুনিক সেবা পদ্ধতি, যেখানে বিভিন্ন প্রতিষ্ঠানের লেনদেনগুলো ইলেকট্রনিক উপায়ে বিনিময় ও নিষ্পত্তি হয়। এ পদ্ধতিতে ইলেকট্রনিক উপায়ে ব্যাংকগুলোর মধ্যে মেশিনের সাহায্যে কাগজবিহীন লেনদেন হয়। এক্ষেত্রে মেশিনের সাহায্যে লেনদেনগুলো রেকর্ডভুক্ত হয়। এভাবে একটি অ্যাকাউন্টকে ডেবিট এবং অন্য অ্যাকাউন্টকে ক্রেডিট করে আন্তঃব্যাংকিং লেনদেন শেষ করা হয়। এভাবেই স্বয়ংক্রিয় নিকাশ ঘরের কাজ হয়।"
        },
        {
          "label": "গ",
          "question": "উদ্দীপকে উল্লিখিত মি. রনি ঢাকা ব্যাংকের কী ধরনের কার্ডের অধিকারী? ব্যাখ্যা করো।",
          "explanation": "উদ্দীপকে উল্লিখিত মি. রনি ব্যাংকের ডেবিট কার্ডের অধিকারী। ব্যাংক গ্রাহককে চুম্বকভিত্তিক সাংকেতিক নম্বরযুক্ত যে বিশেষ ধরনের প্লাস্টিক কার্ড দেয় তাকে ডেবিট কার্ড বলে। এর মাধ্যমে গ্রাহক অর্থ উত্তোলন, কেনাকাটা ও অর্থ স্থানান্তর করতে পারে। তবে গ্রাহকের হিসাবে অর্থ থাকার প্রয়োজন হয়। পরবর্তীতে এটি নগদ টাকা কিংবা চেকের বিকল্প হিসেবে কাজ করে। উদ্দীপকে মি. রনি 'ঢাকা' ব্যাংকের একটি কার্ডের অধিকারী। তিনি উক্ত কার্ড দিয়ে দিন-রাত যেকোনো সময় অর্থ উত্তোলন করতে পারেন। তার ব্যাংক হিসাবে পর্যাপ্ত ব্যালেন্স না থাকলে পণ্য ক্রয় বা অর্থ উত্তোলন করা যায় না। অর্থাৎ, মি. রনির 'ঢাকা' ব্যাংকে একটি হিসাব রয়েছে। এ হিসাবের বিপরীতে ব্যাংক মি. রনিকে একটি ডেবিট কার্ড ইস্যু করেছে। এ কার্ডের বিপরীতে গ্রাহকের হিসাবে পর্যাপ্ত ব্যালেন্স থাকতে হয়। পর্যাপ্ত ব্যালেন্স না থাকলে গ্রাহক এ কার্ড থেকে কোনো ধরনের সুবিধা ভোগ করতে পারে না। তাই বলা যায়, মি. রনি 'ঢাকা' ব্যাংকের ডেবিট কার্ডের অধিকারী।"
        },
        {
          "label": "ঘ",
          "question": "ব্যাংক কর্মকর্তার পরামর্শ অনুযায়ী রনির নতুন কার্ড ইস্যু করলে কী কী সুবিধা পেতে পারেন? উদ্দীপকের আলোকে ব্যাখ্যা করো।",
          "explanation": "ব্যাংক কর্মকর্তার পরামর্শ অনুযায়ী রনির নতুন কার্ডটি ক্রেডিট কার্ড হওয়ায় এর সুযোগ-সুবিধা তুলনামূলক বেশি। ক্রেডিট কার্ড একটি জনপ্রিয় ATM কার্ড। এ কার্ডের মাধ্যমে ব্যাংক গ্রাহককে ঋণ সুবিধা দেয়। এটিএম বুথ থেকে টাকা তুলতে এবং নির্দিষ্ট প্রতিষ্ঠান থেকে কেনাকাটা করতে এ কার্ড ব্যবহৃত হয়। গ্রাহকের ব্যাংক হিসাবে অর্থ জমা না থাকলেও এর মাধ্যমে লেনদেন করতে পারে। উদ্দীপকে মি. রনি 'ঢাকা' ব্যাংকের একটি কার্ডের অধিকারী। তিনি সেই কার্ড দিয়ে দিন-রাত অর্থ উত্তোলন করতে পারেন। ব্যাংক কর্মকর্তা তাকে আরেকটি কার্ড গ্রহণের প্রস্তাব দেয়। উক্ত কার্ড দিয়ে তিনি নির্ধারিত কিছু মার্কেটে কেনাকাটা করে পণ্যের মূল্য পরিশোধ করতে পারবেন। উদ্দীপকে মি. রনি প্রথমে মূলত ডেবিট কার্ড ব্যবহার করেছেন। পরবর্তীতে তিনি ব্যাংক থেকে ক্রেডিট কার্ড গ্রহণ করেছেন। উক্ত দুটি কার্ডের মধ্যে ক্রেডিট কার্ড অধিক উত্তম। কারণ এ কার্ডটির মাধ্যমে গ্রাহক জামানত ছাড়া ঋণ সুবিধা পায়। প্রয়োজনীয় সময়ে এই ঋণ সুবিধাকে কাজে লাগানো যায়। আবার এ কার্ডের জন্য ব্যাংকে হিসাব থাকারও প্রয়োজন নেই। এসব সুবিধা ডেবিট কার্ডের মাধ্যমে পাওয়া যায় না। এছাড়া ক্রেডিট কার্ডের মাধ্যমে পণ্যের মূল্য পরিশোধের সুযোগ পাওয়া গেলেও ডেবিট কার্ডের বিপরীতে ব্যাংক হিসাবে টাকা থাকলেই এ সুবিধা পাওয়া যায়। তাই বলা যায়, মি. রনি নতুন কার্ডটি গ্রহণ করলে অধিক সুবিধা পেতে পারেন।"
        }
      ]
    },
    {
      "number": "8",
      "uddipok": "জনাব সায়েমের বেকারিটি তিনি বেঙ্গল ইন্স্যুরেন্স কোম্পানিতে ১০ লক্ষ টাকার বিমা করেছিলেন। বৈদ্যুতিক শর্ট সার্কিটের মাধ্যমে আগুন লেগে তার ১৫ লক্ষ টাকার ক্ষয়ক্ষতি হয়। তিনি বিমা কোম্পানির নিকট সম্পূর্ণ ক্ষতিপূরণ দাবি করলে বিমা কোম্পানি পূর্ণদাবি পরিশোধে অস্বীকৃতি জানায় এবং দশ লক্ষ টাকা পরিশোধ করে।",
      "tag": "CCC 25",
      "sub_questions": [
        {
          "label": "ক",
          "question": "ঝুঁকি কী?",
          "explanation": "কোনো বিনিয়োগ থেকে প্রত্যাশিত আয়ের চেয়ে কম আয় পাওয়ার সম্ভাবনাকে ঝুঁকি বলে।"
        },
        {
          "label": "খ",
          "question": "বিমাকে পরম বিশ্বাসের চুক্তি বলা হয় কেন?",
          "explanation": "বিমাকারী ও বিমাগ্রহীতা উভয়পক্ষই আবশ্যকীয় সকল তথ্য একে অন্যকে প্রদানে বাধ্য থাকে বিধায় বিমা চুক্তিকে পরম বিশ্বাসের চুক্তি বলা হয়। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। আর সে কারণে চুক্তিবদ্ধ প্রত্যেকে একে অন্যের কাছে সঠিক তথ্য প্রকাশে বাধ্য থাকে। কোনো পক্ষ যদি সঠিক তথ্য প্রদান না করে তাহলে বিমা চুক্তি বাতিল হতে পারে।"
        },
        {
          "label": "গ",
          "question": "উদ্দীপকের জনাব সায়েম কোন ধরনের বিমা গ্রহণ করেছিলেন? ব্যাখ্যা করো।",
          "explanation": "উদ্দীপকে জনাব সায়েম অগ্নিবিমা গ্রহণ করেছিলেন। অগ্নিকাণ্ডের ক্ষয়ক্ষতিজনিত ঝুঁকি কমানোর জন্য নির্দিষ্ট প্রিমিয়ামের বিনিময়ে অগ্নিবিমা চুক্তি করা হয়। এ বিমা হলো ক্ষতিপূরণের চুক্তি। বিমাগ্রহীতা তার সম্পত্তি বিমা করে রাখলে এক্ষেত্রে সম্পত্তির আংশিক ক্ষতির ক্ষেত্রে আংশিক এবং সম্পূর্ণ ক্ষতির ক্ষেত্রে সম্পূর্ণ ক্ষতিপূরণ দিতে বিমা কোম্পানি বাধ্য থাকে। এ বিমা অগ্নিজনিত ক্ষতির বিপরীতে আর্থিক প্রতিরক্ষা ব্যবস্থাস্বরূপ। উদ্দীপকে জনাব সায়েম তার বেকারিটি বেঙ্গল ইন্স্যুরেন্স কোম্পানিতে ১০ লক্ষ টাকার বিমা করেছিলেন। বৈদ্যুতিক শর্ট সার্কিটের মাধ্যমে আগুন লেগে বেকারিটি ক্ষতিগ্রস্ত হয়। তিনি বিমা কোম্পানির নিকট ক্ষতিপূরণ দাবি করে। এক্ষেত্রে জনাব সায়েম অগ্নিজনিত ক্ষতির বিপরীতে বিমাদাবি করেন। অর্থাৎ, জনাব সায়েমের গৃহীত বিমাটি অগ্নিজনিত ঝুঁকির বিপরীতে আর্থিক নিরাপত্তা দিয়েছে। তাই বলা যায়, জনাব সায়েম বেঙ্গল ইন্স্যুরেন্সের নিকট অগ্নিবিমাপত্র গ্রহণ করেছেন।"
        },
        {
          "label": "ঘ",
          "question": "কোন নীতির কারণে জনাব সায়েমের সম্পূর্ণ বিমাদাবি পরিশোধে বিমা কোম্পানি অস্বীকৃতি জানিয়েছে? ব্যাখ্যা করো।",
          "explanation": "আর্থিক ক্ষতিপূরণের নীতি কারণে জনাব সায়েমের সম্পূর্ণ বিমাদাবি পরিশোধে বিমা কোম্পানি অস্বীকৃতি জানায়। বিমা হলো সম্ভাব্য ক্ষতি বা আর্থিক দুরবস্থার বিপক্ষে আর্থিক ক্ষতিপূরণের একটি ব্যবস্থা। আর্থিক ক্ষতিপূরণের নীতি অনুযায়ী চুক্তিতে উল্লিখিত কারণে বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয়। অগ্নি বিমা হলো ক্ষতিপূরণের চুক্তি। এ চুক্তি অনুযায়ী বিমাগ্রহীতা বিমাকৃত বস্তু ক্ষতি হলে ক্ষতিপূরণ পায়। ক্ষতিপূরণ প্রদানের ক্ষেত্রে চুক্তিমূল্যের বেশি ক্ষতিপূরণ দেওয়া হয় না। উদ্দীপকে জনাব সায়েমের বেকারিটি তিনি বেঙ্গল ইন্স্যুরেন্স কোম্পানিতে ১০ লক্ষ টাকার বিমা করেছিরেন। বৈদ্যুতিক শর্ট সার্কিটের মাধ্যমে আগুন লেগে তার ১৫ লক্ষ টাকার ক্ষতি হয়। তিনি বিমা কোম্পানির নিকট সম্পূর্ণ ক্ষতিপূরণ দাবি করে। কিন্তু, বিমা কোম্পানি পূর্ণ দাবি পরিশোধে অস্বীকৃতি জানায়। তবে বিমা কোম্পানি জনাব সায়েমকে ১০ লক্ষ টাকা পরিশোধ করে। উদ্দীপকে জনাব সায়েমের বিমাপত্রটি ১০ লক্ষ টাকা মূল্যের। আর্থিক ক্ষতিপূরণের নীতি অনুযায়ী বিমা কোম্পানি বিমাকৃত সম্পত্তির আংশিক ক্ষতিতে আংশিক ক্ষতিপূরণ এবং সম্পূর্ণ ক্ষতির ক্ষেত্রে সম্পূর্ণ ক্ষতিপূরণ দিয়ে থাকে। তবে বিমা কোম্পানি বিমাপত্রের চুক্তি মূল্য অপেক্ষা বেশি বিমাদাবি প্রদানে আইনগতভাবে বাধ্য থাকে না। উদ্দীপকে জনাব সায়েমের ক্ষতির পরিমাণ ১৫ লক্ষ টাকা। তিনি বিমা কোম্পানির নিকট থেকে সম্পূর্ণ বিমাদাবি পাবেন না। আইনগতভাবে, বিমা কোম্পানি ১০ লক্ষ টাকা বিমাদাবি পরিশোধে বাধ্য। তাই আর্থিক ক্ষতিপূরণের নীতির কারণে জনাব সায়েমের সম্পূর্ণ বিমা দাবি পরিশোধে বিমা কোম্পানি অস্বীকৃতি জানিয়েছে।"
        }
      ]
    },
    {
      "number": "9",
      "uddipok": "মি. স্বপন একজন শিক্ষক যার বয়স ৪৫ বছর। তিনি তার সন্তানদের ভবিষ্যৎ নিরাপত্তার জন্য নিজ নামে ১০ বছরের একটি জীবন বিমাপত্র গ্রহণ 'করেন। তিনি তার স্ত্রীকে বিমাপত্রের নমিনি করেন। পর পর ৪ বছর কিস্তি প্রদান করার পর জনাব স্বপনের মৃত্যু হয়। তার স্ত্রী বিমা কোম্পানির নিকট বিমাদাবি পেশ করেন।",
      "tag": "CCC 25",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "বিমা চুক্তিতে বিমাগ্রহীতা এককালীন অথবা নির্দিষ্ট সময় পর বিমাকারীকে যে অর্থ দেয়, তাকে প্রিমিয়াম বলে।"
        },
        {
          "label": "খ",
          "question": "কোন বিমাকে নিশ্চয়তার চুক্তি বলা হয়?",
          "explanation": "জীবন বিমাকে নিশ্চয়তার চুক্তি বলা হয়। কারণ জীবন বিমা চুক্তিতে, বিমাগ্রহীতার মৃত্যু বা মেয়াদ শেষ হলে, মনোনীত ব্যক্তিকে একটি নির্দিষ্ট পরিমাণ অর্থ প্রদান করা হয়, যা আর্থিক নিশ্চয়তা প্রদান করে. এই কারণে জীবন বিমাকে ক্ষতিপূরণের চুক্তি না বলে নিশ্চয়তার চুক্তি বলা হয়, কারণ এতে বিমাকৃত ব্যক্তির মৃত্যু বা অক্ষমতার ফলে আর্থিক ক্ষতির পরিমাণ আগে থেকে নির্ধারিত থাকে না।"
        },
        {
          "label": "গ",
          "question": "মি. স্বপন কোন ধরনের বিমাপত্র গ্রহণ করেছেন? ব্যাখ্যা করো।",
          "explanation": "উদ্দীপকের মি. স্বপন মেয়াদি বিমাপত্র গ্রহণ করেছেন। এ বিমাপত্রটি একটি নির্দিষ্ট মেয়াদের জন্য খোলা হয়। মেয়াদ শেষে লাভসহ বিমাকৃত টাকা ফেরত পাওয়া যায়। তবে মেয়াদ শেষ হওয়ার আগে বিমাগ্রহীতা মারা গেলে তার মনোনীত ব্যক্তিকে বিমাদাবি পরিশোধ করা হয়। উদ্দীপকের মি. স্বপন পেশায় একজন শিক্ষক। তিনি সন্তানদের ভবিষ্যতের কথা বিবেচনা করে নিজ নামে ১০ বছরের একটি বিমাপত্র গ্রহণ করেন। অর্থাৎ, তিনি নির্দিষ্ট একটি মেয়াদকালের জন্য জীবন বিমাপত্রটি গ্রহণ করেছেন। এটি জীবন বিমার আওতাভুক্ত মেয়াদি বিমাপত্র। উক্ত বিমাপত্রটি মেয়াদপূর্তিতে তাকে অথবা তার অবর্তমানে তার উত্তরাধিকারীদের আর্থিক সহায়তা দেবে। তাই বলা যায়, মি. স্বপন মেয়াদি বিমাপত্র নিয়েছেন।"
        },
        {
          "label": "ঘ",
          "question": "উদ্দীপকের আলোকে মি. স্বপনের স্ত্রী কি বিমাদাবির অর্থ পাবেন? উত্তরের সপক্ষে যুক্তি দাও।",
          "explanation": "উদ্দীপকে মি. স্বপনের মেয়াদি বিমাপত্রের উত্তরাধিকার হিসেবে তার স্ত্রী বিমাদাবি পাবেন। মেয়াদি বিমাপত্রে নির্দিষ্ট মেয়াদপূর্তিতে বিমাগ্রহীতাকে বিমাদাবির অর্থ একত্রে পরিশোধ করা হয়। বিমাগ্রহীতার মৃত্যুতে তার মনোনীত ব্যক্তি বিমা চুক্তির অর্থ নেওয়ার অধিকার রাখে। সাধারণত এ ধরনের বিমাপত্র নির্দিষ্ট মেয়াদের জন্যই গৃহীত হয়। উদ্দীপকে মি. স্বপন ১০ বছরের জন্য একটি মেয়াদি জীবন বিমাপত্র নেন। উক্ত বিমাপত্রে মি. স্বপন তার স্ত্রীকে নমিনি হিসেবে মনোনীত করেন। তবে পরপর ৪ বছর বিমা কিস্তি দেওয়ার পর মি. স্বপন মারা যান। মি. স্বপনের স্ত্রী এ পর্যায়ে বিমাপত্রের একমাত্র দাবিদার। মেয়াদি বিমাপত্রের শর্ত পূরণ করে মি. স্বপন তিন বছর পর্যন্ত প্রিমিয়াম দিয়েছেন। আর তার গৃহীত বিমাপত্রে তিনি তার স্ত্রীকে নমিনি হিসেবে উল্লেখ করেছেন। তাই বিমাকারী প্রতিষ্ঠান তার স্ত্রীকে বিমাদাবি পরিশোধ করতে বাধ্য। তাই বলা যায়, মি. স্বপনের স্ত্রী বিমাদাবি করতে পারবেন।"
        }
      ]
    },
    {
      "number": "10",
      "uddipok": "সাংবাদিক মি. রিদোয়ান হক লাইফ ইন্স্যুরেন্স কোম্পানিতে আমৃত্যু প্রিমিয়াম পরিশোধের শর্তে বিমা চুক্তি করেন। যার প্রতিশ্রুত অর্থ তার মৃত্যুর পর তার মনোনীত সন্তান লাভ করবে। অন্যদিকে, তার বন্ধু একটি বিমাপত্র খুলেছেন যার মেয়াদ শুধু ১০ মাস। এক্ষেত্রে ঐ সময়ের মধ্যে তার বন্ধুর মৃত্যু না হলে চুক্তিটি বাতিল বলে গণ্য হবে।",
      "tag": "CCC 25",
      "sub_questions": [
        {
          "label": "ক",
          "question": "",
          "explanation": "কোনো বিমাগ্রহীতা একই বিষয়বস্তুর জন্য একাধিক বিমা প্রতিষ্ঠানের সাথে পৃথক পৃথক বিমা চুক্তি করলে তাকে দ্বৈত বিমা বলে।"
        },
        {
          "label": "খ",
          "question": "মৃত্যুহার পঞ্জি বলতে কী বোঝায়?",
          "explanation": "যে তালিকার সাহায্যে অতীত অভিজ্ঞতার আলোকে ভবিষ্যৎ মৃত্যুহার সম্পর্কে ধারণা করা যায়, তাকে মৃত্যুহার তালিকা বা মৃত্যুহার পঞ্জি বলে।  ঘোষ ও আগারওয়ালা তাই বলেছেন Mortality Table is an Instrument for anticipation future mortality rates on the basis of past mortality records. (মৃত্যুহার পঞ্জি হলো অতীত মৃত্যুহারের ভিত্তিতে ভবিষ্যৎ মৃত্যুহার সম্পর্কে ধারণা করার জন্যে একটি বিবরণী)”।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের মি. সাজিদ আজীবন বিমাপত্র সংগ্রহ করেছেন। এ বিমায় বিমাগ্রহীতা মৃত্যুর আগ পর্যন্ত প্রিমিয়াম পরিশোধ করে। তবে মৃত্যুর আগে বিমাগ্রহীতা কোনোরূপ আর্থিক সহায়তা বা বিমাদাবি পায় না। বিমাগ্রহীতার মৃত্যু হলে তার মনোনীত ব্যক্তি বিমাদাবি পেশ করে অর্থ সংগ্রহ করতে পারে। মানুষের জীবনের শেষাংশে আর্থিক সংকটের কারণে এ বিমার প্রিমিয়াম পরিশোধ করা কষ্টকর হয়ে পড়ে। উদ্দীপকে মি. সাজিদ একটি জীবন বিমাপত্র খুলেছিলেন আজ থেকে ২০ বছর আগে। তিনি প্রিমিয়াম দিয়ে চলেছেন এবং মৃত্যুর পূর্ব পর্যন্ত তার প্রিমিয়াম দিয়ে যেতে হবে। উল্লেখ্য, মি. সাজিদকে চুক্তি অনুযায়ী তার মৃত্যুর আগ পর্যন্ত প্রিমিয়াম পরিশোধ করতে হবে। এক্ষেত্রে তিনি কোনো সুবিধা ভোগ করে যেতে পারবেন না। এই বৈশিষ্ট্যটি পূর্ণাঙ্গভাবে আজীবন বিমার বৈশিষ্ট্যকে প্রতিফলিত করে। তাই বলা যায়, আজ থেকে ২০ বছর আগে মি. সাজিদ আজীবন বিমাপত্র গ্রহণ করেছিলেন।"
        },
        {
          "label": "ঘ",
          "question": "",
          "explanation": "উদ্দীপকের মি. রিদোয়ান ও তার বন্ধুর বিমাপত্র দুটির মধ্যে তার বন্ধুর স্বল্পকালীন বিমাপত্রটি উত্তম বলে আমি মনে করি। এ বিমাপত্রটি স্বল্প সময়ের জন্য ইস্যু করা হয়। এই সময়ের মধ্যে বিমাগ্রহীতার মৃত্যু হলে কেবল তখনই বিমাদাবি পরিশোধ করা হয়, অন্যথায় নয়। তাই এই বিমাপত্রে প্রিমিয়ামের টাকা এককালীন পরিশোধ করতে হয়। উদ্দীপকে সাংবাদিক মি. রিদোয়ান হক লাইফ ইন্স্যুরেন্স কোম্পানিতে আমৃত্যু প্রিমিয়াম পরিশোধের শর্তে বিমা চুক্তি করেন। যার প্রতিশ্রুত অর্থ তার মৃত্যুর পর মনোনীত সন্তান লাভ করবেন। অন্যদিকে, তার বন্ধু একটি বিমাপত্র খুলেছেন যার মেয়াদ মাত্র ১০ মাস। এক্ষেত্রে ঐ সময়ের মধ্যে তার বন্ধুর মৃত্যু না হলে চুক্তিটি বাতিল বলে গণ্য হবে। মি. রিদোয়ানের বন্ধুর গৃহীত বিমাপত্রটি হলো স্বল্পকালীন সাময়িক বিমাপত্র। এ বিমাপত্রের চুক্তি অনুযায়ী ১০ মাসের মধ্যে তিনি মারা গেলে তার মনোনীত ব্যক্তি বিমার টাকা পাবে। অর্থাৎ, বিমাপত্রটি তার মৃত্যুতে তার পরিবারের আর্থিক নিরাপত্তা দিবে। একইভাবে জনাব রিদোয়ানের আজীবন বিমাপত্রটিও তার মৃত্যুতে তার মনোনীত সন্তানের আর্থিক নিরাপত্তা দেবে। তবে মি. রিদোয়ানের আজীবন বিমা প্রিমিয়াম পরিশোধ করা দুরূহ হয়ে যাবে। আর তার বন্ধুর বিমার ক্ষেত্রে প্রিমিয়ামের এই দীর্ঘসূত্রতা নেই। তাই বলা যায়, মি. রিদোয়ানের বন্ধুর বিমাপত্রটি সুবিধা বিবেচনায় উত্তম।"
        }
      ]
    },
    {
      "number": "11",
      "uddipok": "মি. মুহিত মেটা ইন্স্যুরেন্স কোম্পানিতে তার অসুস্থ স্ত্রীর নামে ১০ বছর মেয়াদি একটি জীবন বিমাপত্র খুলেছিলেন। কিন্তু বিমা কোম্পানিকে তার স্ত্রীর অসুস্থতা সম্পর্কিত কোনো তথ্য অবহিত করেননি। পাঁচ বছর পর তার স্ত্রী মারা যাওয়ার পর তিনি বিমাদাবি পেশ করলে কোম্পানি তা প্রত্যাখ্যান করে।",
      "tag": "CCC 25",
      "sub_questions": [
        {
          "label": "ক",
          "question": "বোনাস কী?",
          "explanation": "বিমা প্রতিষ্ঠানের মুনাফার যে অংশ বিমাগ্রহীতাদের মধ্যে দেওয়া হয়, তাকে বোনাস বলে।"
        },
        {
          "label": "খ",
          "question": "সমর্পণ মূল্য বলতে কী বোঝায়?",
          "explanation": "বিমাগ্রহীতা প্রিমিয়াম পরিশোধে অসমর্থ হলে পলিসি ফেরত দিয়ে যে অর্থ গ্রহণ করে তাকে সমর্পণ মূল্য বলে। সমর্পণ মূল্য প্রিমিয়ামের একটি অংশ। বিমা চুক্তির মেয়াদ কমপক্ষে দুই বছর উত্তীর্ণ হওয়ার পর সমর্পণ মূল্য পরিশোধ করা হয়।"
        },
        {
          "label": "গ",
          "question": "উদ্দীপকে মি. মুহিতের দাবি প্রত্যাখ্যাত হওয়ার কারণ কী? ব্যাখ্যা করো।",
          "explanation": "নিম্নের অনুরূপঃ উদ্দীপকের আলোকে জনাব বারেক সাহেব বিমা চুক্তির পরম সদ্বিশ্বাসের নীতিটি লঙ্ঘন করেছেন। বিমা চুক্তির অন্যতম নীতি হলো বিমা সম্পর্কিত সব গুরুত্বপূর্ণ তথ্য সঠিকভাবে উভয়পক্ষকে জানানো। এর ব্যতিক্রম হলে বিমা চুক্তি বাতিল বলে গণ্য হয়। সাধারণত বিমা চুক্তির মাধ্যমে বিমাকারী ও বিমাগ্রহীতার মধ্য সদ্বিশ্বাসের সম্পর্ক প্রতিষ্ঠিত হয়। উদ্দীপকে জনাব বারেক সাহেব হঠাৎ করেই ক্যান্সার রোগে আক্রান্ত হন। এই সময় তিনি পরিবারের ভবিষ্যতের কথা চিন্তা করে একটি বিমা প্রতিষ্ঠানের সাথে বিমা চুক্তি সম্পাদন করেন। তিনি অধিক প্রিমিয়াম প্রদানের ভয়ে চুক্তির সময় রোগের বিষয়টি উল্লেখ করেননি। সাধারণত, বিমাকৃত বিষয়বস্তু সম্পর্কে সব গুরুত্বপূর্ণ তথ্য দেওয়া জনাব বারেকের দায়িত্ব ছিল। এ বিমার বিষয়বস্তু হচ্ছে জনাব বারেকের জীবন। তিনি তার রোগের বিষয়টি গোপন করে সদ্বিশ্বাসের সম্পর্ক ভঙ্গ করেছেন। ফলে তার মৃত্যুতে বিমা কোম্পানি বিমাদাবি পরিশোধে অস্বীকৃতি জানায়। সুতরাং বলা যায়, বিমা চুক্তির সদ্বিশ্বাসের নীতি ভঙ্গ করায় বিমা কোম্পানি জনাব বারেকের বিমাদাবিটি প্রত্যাখ্যান করে।"
        },
        {
          "label": "ঘ",
          "question": "মি. মুহিত কি তার স্ত্রীর নামে বিমা চুক্তি করতে পারেন? উত্তরের সপক্ষে যুক্তি দাও।",
          "explanation": "মি. মুহিতের স্ত্রীর ওপর তার বিমাযোগ্য স্বার্থ থাকা সাপেক্ষে মি. মুহিত তার স্ত্রীর নামে বিমা চুক্তি করতে পারেন। বিমার বিষয়বস্তুতে বিমাগ্রহীতার যে আর্থিক স্বার্থ জড়িত থাকে, তাকে বিমাযোগ্য স্বার্থ বলে। বিমা চুক্তিতে বিমাগ্রহীতার বিমাযোগ্য স্বার্থ থাকতে হয়। বিমাযোগ্য স্বার্থ না থাকলে বিমা চুক্তি হয় না। স্বামীর জীবনের ওপর স্ত্রীর, স্ত্রীর জীবনের ওপর স্বামীর বিমাযোগ্য স্বার্থ থাকে। উদ্দীপকে মি. মুহিত মেটা ইন্স্যুরেন্স কোম্পানিতে তার অসুস্থ স্ত্রীর নামে একটি জীবন বিমাপত্র খুলেন। বিমাপত্রটির মেয়াদ ১০ বছর ছিল। বিমাপত্র খোলার সময় তিনি তার স্ত্রীর অসুস্থতার সম্পর্কিত কোন তথ্য অবহিত করেননি। পাঁচ বছর পর মারা যাওয়ায় তিনি বিমাদাবি পেশ করেন। উদ্দীপকে বিমার বিষয়বস্তু ছিল মি. মুহিতের স্ত্রীর জীবন। সাধারণত, নিজের জীবনের ওপর বিমাযোগ্য স্বার্থ বিদ্যমান থাকে। পাশাপাশি মুহিতের স্ত্রীর ওপর মুহিতের বিমাযোগ্য স্বার্থ থাকে। বিমা চুক্তির অপরিহার্য উপাদান হলো বিমাযোগ্য স্বার্থ। বিমাযোগ্য স্বার্থ না থাকলে বিমা চুক্তি সম্পাদন করা যায় না। বিমাযোগ্য স্বার্থের নীতি অনুযায়ী, বিমা চুক্তি সম্পাদনে বিমাগ্রহীতার বিমাকৃত বিষয়বস্তুর ওপর বিমাযোগ্য স্বার্থ থাকা আবশ্যক। অর্থাৎ, তার স্ত্রীর মৃত্যুতে যদি তিনি আর্থিকভাবে ক্ষতিগ্রস্ত হন তাহলে বিমাদাবি থাকবে। তাই বলা যায়, মি. মুহিত তার স্ত্রীর নামে বিমা চুক্তি করতে পারবেন।"
        }
      ]
    }
  ]
}