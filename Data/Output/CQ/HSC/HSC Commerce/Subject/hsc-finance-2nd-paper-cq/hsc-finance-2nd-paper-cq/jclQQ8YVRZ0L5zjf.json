{
  "title": "রাজউক উত্তরা কলেজ ২০২৪",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব আহমেদ অনেক কষ্ট করে এমবিএ পাস করেছে, কারণ তার বাবা শারীরিকভাবে পঙ্গু। জনাব আহমেদের বাবা কোনো কাজ করতে পারেন না। অনেক দিন চেষ্টা করেও আহমেদ কোনো ভালো চাকরির সন্ধান করতে পারলেন না। তাই তিনি তার এলাকার একটি বিশেষ ব্যাংক থেকে ১০ লক্ষ টাকা ঋণ নিয়ে একটি পোল্ট্রি ফার্ম দিলেন। অপরদিকে তার মা এলাকার অন্য একটি ব্যাংক থেকে সহজ শর্তে ৫০ হাজার টাকা ঋণ নিয়ে ঘরে বসে কাপড়ের ব্লক ও বাটিকের ব্যবসায় শুরু করেছেন। বর্তমানে আহমেদের পরিবার সচ্ছল।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "আদালত কর্তৃক ব্যাংকের ওপর গ্রাহকের হিসাব বন্ধের নির্দেশকে গারনিশি আদেশ বলে।"
        },
        {
          "label": "খ",
          "question": "",
          "explanation": "ব্যাসেল-২ হলো ব্যাংকের আর্থিক ও পরিচালনাগত ঝুঁকি মোকাবেলার জন্য কতটুকু মূলধন আলাদাভাবে সংরক্ষণ করা দরকার তার একটি আন্তর্জাতিক মানদণ্ড। ব্যাংকের নিজের মূলধন যাতে অপর্যাপ্ত ও ঝুঁকিপূর্ণ না হয় এবং আমানতকারীদের যেন ঝামেলায় পড়তে না হয়, সেজন্য ব্যাসেল-২-এর উৎপত্তি। Bank for International Settlement (BIS), ব্যাসেল-২ অনুসারে ব্যাংকগুলোকে নির্দিষ্ট পরিমাণ পরিশোধিত মূলধন ও সংরক্ষিত তহবিল সংরক্ষণ করার নির্দেশনা দেয়। ব্যাসেল-২-তে আর্থিক শৃঙ্খলা রক্ষার্থে ৩টি বিষয় সুপারিশ করা হয়েছে যা Three Pillars of Basel-2 নামে খ্যাত।"
        },
        {
          "label": "গ",
          "question": "",
          "explanation": "জনাব আহমেদ যে ব্যাংক থেকে ঋণ নিয়েছেন তা কার্যাবলির ভিত্তিতে কর্মসংস্থান ব্যাংক। বেকার যুবক ও যুব মহিলাদের আত্মকর্মসংস্থানের উদ্দেশ্যে এ ব্যাংক ঋণ সহায়তা প্রদান করে। কর্মসংস্থানের সুযোগ সৃষ্টি ও বেকার সমস্যা দূরীকরণে এ ব্যাংক কাজ করে। দারিদ্র্য বিমোচন ও কর্মসংস্থানের মাধ্যমে এ ব্যাংক দেশের অর্থনৈতিক উন্নয়নে অবদান রাখে। বাংলাদেশে এটি বিশেষায়িত ব্যাংক হিসেবে কাজ করে। উদ্দীপকে জনাব আহমেদ অনেক কষ্ট করে এমবিএ পাস করেছেন। তার বাবা পঙ্গু হওয়ায় কোনো কাজ করতে পারেন না। অনেক চেষ্টা করেও তিনি ভালো চাকরি সন্ধান করতে পারলেন না। তাই তিনি তার এলাকার একটি বিশেষ ব্যাংক থেকে ১০ লক্ষ টাকা ঋণ নিয়ে পোল্ট্রি ফার্ম দিলেন। পোল্ট্রি ফার্মের মাধ্যমে তিনি স্বাবলম্বী হন। এখানে ব্যাংকটি ঋণ প্রদান করে একজন বেকার যুবকের আত্মকর্মসংস্থানের ব্যবস্থা করেছে। আর কর্মসংস্থান ব্যাংকই বেকার সমস্যা দূরীকরণে ও আত্মকর্মসংস্থান সৃষ্টিতে ঋণ দেয়। তাই বলা যায়, জনাব আহমেদ কর্মসংস্থান ব্যাংক থেকে ঋণ নিয়েছেন।"
        },
        {
          "label": "ঘ",
          "question": "",
          "explanation": "জনাব আহমেদের মাকে ঋণ সরবরাহকারী ক্ষুদ্র ও কুটির শিল্প ব্যাংক দেশের অর্থনৈতিক উন্নয়নে গুরুত্বপূর্ণ ভূমিকা রাখে। দেশের ক্ষুদ্র ও কুটির শিল্পকে আর্থিক সাহায্য ও প্রয়োজনীয় পরামর্শ প্রদানের লক্ষ্যে গঠিত হয় ক্ষুদ্র ও কুটির শিল্প ব্যাংক। ক্ষুদ্র ও কুটির শিল্পের জন্য প্রোফাইল তৈরি, মূল্যায়ন এবং দীর্ঘ ও মধ্য মেয়াদে ঋণ মঞ্জুর করা এ ব্যাংকের উদ্দেশ্য। বাংলাদেশ ক্ষুদ্র ও কুটির শিল্প ব্যাংক (BASIC) এরূপ ব্যাংকের উদাহরণ। উদ্দীপকের জনাব আহমেদের বাবা পঙ্গু হওয়ায় কোনো কাজ করতে পারেন না। জনাব আহমেদও এমবিএ পাস করে ভালো চাকরি পাচ্ছেন না। পরবর্তীতে তিনি ১০ লক্ষ টাকা ব্যাংক ঋণ নিয়ে পোল্ট্রি ফার্ম দিলেন। অপরদিকে তার মা একটি ব্যাংক থেকে সহজ শর্তে ৫০ হাজার টাকা ঋণ গ্রহণ করেন। এ অর্থ দিয়ে তিনি ঘরে বসে কাপড়ের ব্লক ও বাটিকের ব্যবসায় শুরু করেন। বর্তমানে জনাব আহমেদের পরিবার সচ্ছল। উদ্দীপকে জনাব আহমেদের মায়ের ব্যবসায়টি কুটির শিল্পের উদাহরণ। ক্ষুদ্র ও কুটির শিল্প ব্যাংকই কুটির শিল্পের গঠন ও উন্নয়নে ঋণ প্রদান করে। উদ্যোক্তাদের বিভিন্ন আর্থিক পরামর্শও দিয়ে থাকে। অন্যদিকে আর্থিক সহায়তা পেয়ে, কুটির শিল্পের ব্যবসায়ীরা ভালোভাবে ব্যবসায় পরিচালনা করতে পারে। পারিবারিক সচ্ছলতার পাশাপাশি অনেক মানুষের কর্মসংস্থানের সুযোগ সৃষ্টি হয়। ফলে দেশের সম্পদের সুষ্ঠু ব্যবহার নিশ্চিত হয়। এছাড়াও কুটির শিল্প প্রত্যক্ষ ও পরোক্ষভাবে অন্যান্য শিল্পের কাঁচামাল সরবরাহ করে। এভাবেই ক্ষুদ্র ও কুটির শিল্প ব্যাংক থেকে আর্থিক সুবিধা পেয়ে জনাব আহমেদের মায়ের কুটির শিল্প দেশের অর্থনেতিক উন্নয়নে অবদান রাখে। তাই বলা যায়, দেশের অর্থনৈতিক"
        }
      ]
    },
    {
      "number": "2",
      "uddipok": "'তিস্তা ব্যাংক' একটি শাখা অফিসের মাধ্যমে তাদের ব্যাংকিং কার্যক্রম পরিচালনা করে। 'তিস্তা ব্যাংক' সীমিত ব্যাংকিং সেবার বৃদ্ধির উদ্দেশ্য 'সূষ ব্যাংক' এর শরণাপন্ন হয়। 'সূর্য ব্যাংক' 'তিস্তা ব্যাংক' ও 'সুরমা ব্যাংক' এর অধিকাংশ শেয়ার ক্রয়ের মাধ্যমে তাদের নিয়ন্ত্রণ ভার নেওয়ার প্রস্তাব দেয় 'তিস্তা ব্যাংক' সার্বিক দিক বিবেচনা করে 'সূর্য ব্যাংক' এর প্রস্তাবে সম্মত হয়।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "সাময়িক তারল্য সংকটে কম সময়ের জন্য বাণিজ্যিক ব্যাংক সমজাতীয় ব্যাংক থেকে যে সুদের হারে অর্থ সংগ্রহ করে তাকে কল মানি রেট বলে।"
        },
        {
          "label": "খ",
          "question": "",
          "explanation": "যে ব্যাংক একটি দেশের অর্থনৈতিক উন্নয়নের জন্য বাণিজ্যিক ও বিশেষায়িত উভয় ব্যাংকের কাজ করে তাকে মিশ্র ব্যাংক বলে। বাংলাদেশ কৃষি ব্যাংক বিশেষায়িত ব্যাংক হিসেবে কৃষি ও কৃষিজ পণ্যের উন্নয়নে কাজ করে। অন্যদিকে বাণিজ্যিক ব্যাংকের মতো আমানত সংগ্রহ ও ঋণদান করে। বাংলাদেশ কৃষি ব্যাংক কৃষি ক্ষেত্রে উন্নয়নের লক্ষ্যে প্রতিষ্ঠিত ও পরিচালিত হয়েও জনসাধারণের সঞ্চয় সংগ্রহ এবং তাদের ঋণদান করে। একই সাথে বাণিজ্যিক ও বিশেষায়িত কাজের সাথে জড়িত বলে কৃষি ব্যাংককে মিশ্র ব্যাংক বলা হয়।"
        },
        {
          "label": "গ",
          "question": "",
          "explanation": "সাংগঠনিক কাঠামোর ভিত্তিতে তিস্তা ব্যাংক হলো একক ব্যাংক। একটি কেন্দ্রীয় অফিসের অধীনে একক ব্যাংক পরিচালিত হয়। এ ব্যাংকের প্রধান অফিস ছাড়া অন্য কোথাও শাখা থাকে না। এ ব্যাংক সীমিত এলাকার মধ্যে ব্যাংকিং কার্যাবলি পরিচালনা করে। একটি অফিসের মাধ্যমেই গ্রাহকদের প্রয়োজনীয় সেবা প্রদান করে। উদ্দীপকে 'তিস্তা ব্যাংক' একটি শাখা অফিসের মাধ্যমে তাদের ব্যাংকিং কার্যক্রম পরিচালনা করে। ব্যাংকটি ব্যাংকিং সেবা বৃদ্ধির উদ্দেশ্যে 'সূর্য ব্যাংকের' শরণাপন্ন হয়। এখানে 'তিস্তা ব্যাংকের' একটি অফিস ছাড়া অন্য কোনো শাখা নেই। সাধারণত একক ব্যাংকই একটি অফিসের মাধ্যমে স্বল্প পরিসরে ব্যাংকিং সেবা প্রদান করে। তাই বলা যায়, উদ্দীপকের তিস্তা ব্যাংক সাংগঠনিক কাঠামোর ভিত্তিতে একটি একক ব্যাংক।"
        },
        {
          "label": "ঘ",
          "question": "",
          "explanation": "উদ্দীপকে ব্যাংকিং সেবা বৃদ্ধির লক্ষ্যে 'তিস্তা ব্যাংক' গ্রুপ ব্যাংক গঠন করে। এ ব্যাংক ব্যবস্থায় একটি বড় ব্যাংক ছোট ছোট কতগুলো ব্যাংকের অধিকাংশ শেয়ার ক্রয় করে। শেয়ার ক্রয়কারী বড় ব্যাংক ছোট ব্যাংকগুলোকে নিয়ন্ত্রণ করে। এ ব্যাংক ব্যবস্থায় নিয়ন্ত্রক প্রতিষ্ঠানকে হোল্ডিং ব্যাংক বলে। অন্যদিকে, যাদের নিয়ন্ত্রণভার গ্রহণ করা হয় তাদেরকে সাবসিডিয়ারি ব্যাংক বলে। উদ্দীপকে 'তিস্তা ব্যাংক' একটি শাখা অফিসের মাধ্যমে তাদের ব্যাংকিং কার্যক্রম পরিচালনা করে। ব্যাংকিং সেবা বৃদ্ধির লক্ষ্যে ব্যাংকটি 'সূর্য ব্যাংকের' শরণাপন্ন হয়। 'সূর্য ব্যাংক' তিস্তা ব্যাংক ও 'সুরমা ব্যাংক' এর অধিকাংশ শেয়ার ক্রয়ের মাধ্যমে তাদের নিয়ন্ত্রণ ভার নেওয়ার প্রস্তাব দেয়। 'তিস্তা ব্যাংক' সার্বিক দিক বিবেচনা করে 'সূর্য ব্যাংক' এর প্রস্তাবে সম্মত হয়। উদ্দীপকে 'তিস্তা ব্যাংক' 'সূর্য ব্যাংক'-এর অধীনস্থ হয়ে গ্রুপ ব্যাংক প্রতিষ্ঠা করে। এক্ষেত্রে 'তিস্তা ব্যাংক' 'সূর্য ব্যাংক'-এর নিয়ন্ত্রণে থেকে ব্যাংকিং কার্যাবলি পরিচালনা করবে। ব্যাংকিং সেবা বৃদ্ধির জন্য 'সূর্য ব্যাংক' থেকে প্রয়োজনীয় সহযোগিতা পাবে। মূলধন সংকট, সীমিত ব্যাংকিং সেবা, অর্থ স্থানান্তর ইত্যাদি অসুবিধা দূর করতে 'তিস্তা ব্যাংক' 'সূর্য ব্যাংক'-এর পরামর্শ নিতে পারবে। তবে অধিকাংশ শেয়ারের মালিক 'সূর্য ব্যাংক' হওয়ায় 'তিস্তা ব্যাংক' তার স্বাধীন সত্তা হারাবে। সার্বিক দিক বিবেচনায় বলা যায়, ব্যাংকিং সেবা বৃদ্ধির লক্ষ্যে 'তিস্তা ব্যাংকের' গ্রুপ ব্যাংক গঠন করা যৌক্তিক ছিল।"
        }
      ]
    },
    {
      "number": "3",
      "uddipok": "দেশের আর্থিক শৃঙ্খলা রক্ষা করা কেন্দ্রীয় ব্যাংকের অন্যতম প্রধান উদ্দেশ্য। দেশের অর্থনৈতিক কার্যক্রমকে সুসংহত করার লক্ষ্যে ব্যাংকটি সরকারের পক্ষে বাজারে মুদ্রা সরবরাহের মৌলিক দায়িত্ব পালন করে। সাম্প্রতিক সময়ে দেশের তালিকাভুক্ত ব্যাংকগুলো তারল্য সংকটে পড়লে কেন্দ্রীয় ব্যাংকের শরণাপন্ন হয়। এই সংকট নিরসনে ব্যাংকটি বাণিজ্যিক ব্যাংকগুলোর বিল বাট্টার হার কমিয়ে দেয়, যা তারল্য বৃদ্ধির পাশাপাশি অর্থনীতিকে গতিশীল করে।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "ঋণ নিয়ন্ত্রণের বিষয়ে আনুষ্ঠানিক কোনো নির্দেশনা জারি না করে কেন্দ্রীয় ব্যাংক অধীনস্ত ব্যাংকসমূহকে উপদেশ-পরামর্শ দেওয়ার মাধ্যমে ঋণ নিয়ন্ত্রণের চেষ্টা করলে তাকে নৈতিক প্ররোচণা বলে।"
        },
        {
          "label": "খ",
          "question": "",
          "explanation": "দেশের সামগ্রিক ঋণ স্তরে ভারসাম্য বজায় রাখার জন্যই ঋণ নিয়ন্ত্রণ প্রয়োজন। 4 ঋণ হলো বাজারে অর্থ যোগানের একটি গুরুত্বপূর্ণ উৎস। এই যোগান কম হলে উৎপাদন ব্যাহত হয়। অন্যদিকে, ঋণের যোগান বেশি হলে অর্থনীতিতে মুদ্রাস্ফীতি দেখা দেয়। উভয় অবস্থাই অর্থনীতির জন্য ক্ষতিকর। তাই উভয় অবস্থা এড়িয়ে বাজারে ঋণের পরিমাণ কাম্যস্তরে রাখতে ঋণ নিয়ন্ত্রণ প্রয়োজন।"
        },
        {
          "label": "গ",
          "question": "",
          "explanation": "উদ্দীপকে কেন্দ্রীয় ব্যাংক সরকারের পক্ষে নোট ও মুদ্রা প্রচলনের মৌলিক দায়িত্ব পালন করেছে। মূলত নোট ইস্যুর প্রয়োজনেই কেন্দ্রীয় ব্যাংকের উৎপত্তি। বর্তমানে সকল দেশেই কেন্দ্রীয় ব্যাংক নোট প্রচলনের একক অধিকারী প্রতিষ্ঠান। তাই দেশের জন্য প্রয়োজনীয় নোট ইস্যুর একমাত্র দায়িত্বপ্রাপ্ত প্রতিষ্ঠান হিসেবে সরকারের সাথে এ ব্যাংকের প্রত্যক্ষ সম্পর্ক বিদ্যমান। উদ্দীপকে উল্লেখ্য, দেশের আর্থিক শৃঙ্খলা রক্ষা করা কেন্দ্রীয় ব্যাংকের অন্যতম প্রধান উদ্দেশ্য। দেশের অর্থনৈতিক কার্যক্রমকে সুসংহত করার লক্ষ্যে ব্যাংকটি সরকারের পক্ষে বাজারে মুদ্রা সরবরাহের মৌলিক দায়িত্ব পালন করে। কেন্দ্রীয় ব্যাংক দেশের চাহিদা ও যোগানের ভিত্তিতে নোট ও মুদ্রা প্রচলন করে থাকে। বাজারে নোট ও মুদ্রার প্রচলন হ্রাস-বৃদ্ধি করেও মুদ্রা সরবরাহ কাম্যস্তরে রাখে। তাই বলা যায়, উদ্দীপকের কেন্দ্রীয় ব্যাংক সরকারের পক্ষে নোট ও মুদ্রা প্রচলনের মৌলিক দায়িত্ব পালন করেছে।"
        },
        {
          "label": "ঘ",
          "question": "",
          "explanation": "উদ্দীপকে কেন্দ্রীয় ব্যাংক তারল্য সংকট নিরসনে ব্যাংক হার নীতির কৌশল গ্রহণ করায় অর্থনীতিতে এর ইতিবাচক প্রভাব পড়েছে। যে সুদের হারে বাণিজ্যিক ব্যাংক কেন্দ্রীয় ব্যাংককে ঋণ দেয় এবং বাণিজ্যিক ব্যাংকের বিল বাট্টা করে দেয় সেটি ব্যাংক হার। কেন্দ্রীয় ব্যাংক এ হার হ্রাস-বৃদ্ধি করে বাণিজ্যিক ব্যাংকের ঋণদান ক্ষমতা নিয়ন্ত্রণ করে। এর মূল উদ্দেশ্য বাজারে কাম্য পরিমাণ মুদ্রা সরবরাহ নিশ্চিত করা। উদ্দীপকে দেশের শৃঙ্খলা রক্ষা ও সরকারের পক্ষে মুদ্রা সরবরাহের কাজ করে কেন্দ্রীয় ব্যাংক। সাম্প্রতিক সময়ে দেশের তালিকাভুক্ত ব্যাংকগুলো তারল্য সংকটে পড়লে কেন্দ্রীয় ব্যাংকের শরণাপন্ন হয়। এই সংকট নিরসনে ব্যাংকটি বাণিজ্যিক ব্যাংকগুলোর বিল বাট্টার হার কমিয়ে দেয়। এ কৌশল তারল্য বৃদ্ধির পাশাপাশি অর্থনীতিকে গতিশীল করে। উদ্দীপকে কেন্দ্রীয় ব্যাংকটি ব্যাংক হার নীতি ব্যবহার করেছে। বাণিজ্যিক ব্যাংকের বিল বাট্টার হার হ্রাস করায় বাণিজ্যিক ব্যাংকগুলো অধিক পরিমাণে বিল বাট্টাকরণে উৎসাহী হবে। ফলে বাণিজ্যিক ব্যাংকগুলোর হাতে অধিক পরিমাণ নগদ অর্থ আসবে। নগদ অর্থ বৃদ্ধি পাওয়ায় দেশে বিদ্যমান তারল্য সংকট নিরসন হবে এবং অর্থনীতি গতিশীল হবে। তবে এক্ষেত্রে বাণিজ্যিক ব্যাংকগুলোর হাতে প্রচুর পরিমাণে প্রথম শ্রেণির বিল, সিকিউরিটি প্রভৃতি জমা থাকতে হবে। তাই বলা যায়, উদ্দীপকে কেন্দ্রীয় ব্যাংকের তারল্য সংকট নিরসনে গৃহীত ব্যাংক হার নীতির কৌশলটি অর্থনীতিতে ইতিবাচক প্রভাব ফেলবে।"
        }
      ]
    },
    {
      "number": "4",
      "uddipok": "জনাব মনির একজন চাকরিজীবী। তিনি ভবিষ্যতের কথা চিন্তা করে ব্যাংকে একটি হিসাব খুলে প্রতি মাসে কিছু টাকা জমা রাখেন। এ হিসাব হতে তিনি মুনাফাও পেয়ে থাকেন। মাঝে মাঝে টাকার প্রয়োজন হলে তিনি তার ব্যাংক হিসাব হতে টাকা উত্তোলন করেন। এবার তিনি জাতীয় ক্রীড়া সংস্থার লটারি কিনে সৌভাগ্যক্রমে দশ লক্ষ টাকা পেলেন। এখন তিনি ভাবছেন আপাতত সম্পূর্ণ টাকা এককালীন ব্যাংকে একটি বেশি আয়ের হিসাব খুলে তাতে জমা রাখবেন।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "ব্যাংক তার গ্রাহককে লেনদেন সংক্রান্ত তথ্য জানাতে যে বিবরণী করে তাকে ব্যাংক হিসাব বিবরণী বলে।"
        },
        {
          "label": "খ",
          "question": "",
          "explanation": "বৈশিষ্ট্যগত দিক বিবেচনায় চলতি হিসাব ও সঞ্চয়ী হিসাবের মধ্যে পার্থক্য রয়েছে। চলতি হিসাবের ক্ষেত্রে ব্যাংক গ্রাহককে প্রয়োজনমতো যতবার ইচ্ছা অর্থ জমা দেওয়া ও উত্তোলনের সুযোগ দেয়। সঞ্চয়ী হিসাবে দিনে বহুবার অর্থ জমা দেওয়া যায়। কিন্তু নির্দিষ্ট নিয়মের বাইরে অর্থ উত্তোলনের সুযোগ নেই। চলতি হিসাবের আমানতের ওপর ব্যাংক সাধারণত কোনো সুদ দেয় না। তবে ব্যাংক এ হিসাবের ক্ষেত্রে জমাতিরিক্ত ঋণের সুযোগ দেয়। সঞ্চয়ী হিসাবে ব্যাংক এই ধরনের সুবিধা দেয় না। এসব কারণে চলতি হিসাব, সঞ্চয়ী হিসাব থেকে পৃথক।"
        },
        {
          "label": "গ",
          "question": "",
          "explanation": "উদ্দীপকে জনাব মনির সঞ্চয়ী হিসাব খোলেন। যে হিসাবে দিনে যতবার খুশি টাকা জমা দেওয়া গেলেও উত্তোলনের ক্ষেত্রে বাধ্যবাধকতা রয়েছে তাকে সঞ্চয়ী হিসাব বলে। জনগণের মধ্যে সঞ্চয়ের প্রবণতা, সৃষ্টি করাই এ হিসাবের মূল উদ্দেশ্য। এ হিসাবে গ্রাহককে অল্প পরিমাণে সুদ দেওয়া হয়। জনাব মনির একজন চাকরিজীবী। তিনি ভবিষ্যতের কথা চিন্তা করে ব্যাংকে একটি হিসাব খুলে প্রতি মাসে কিছু টাকা জমা রাখেন। এ হিসাব হতে তিনি মুনাফাও পেয়ে থাকেন। মাঝে মাঝে টাকার প্রয়োজন হলে তিনি তার ব্যাংক হিসাব থেকে টাকা উত্তোলন করেন। অর্থাৎ, জনাব মনিরের ব্যাংক হিসাবের বৈশিষ্ট্যের সাথে সঞ্চয়ী হিসাবের বৈশিষ্ট্য মিলে যায়। তাই বলা যায়, উদ্দীপকের জনাব মনির যে হিসাবটি খুলেছিলেন তা সঞ্চয়ী হিসাব।"
        },
        {
          "label": "ঘ",
          "question": "",
          "explanation": "জনাব মনির লটারির টাকা ব্যাংকের স্থায়ী হিসাবে রাখার বিষয়ে ভাবছেন বলে আমি মনে করি। যে হিসাবে নির্দিষ্ট মেয়াদের জন্য টাকা জমা রাখা হয় এবং মেয়াদ শেষ না হওয়া পর্যন্ত টাকা ওঠানো যায় না তাকে স্থায়ী হিসাব বলে। এ হিসাবে মোট আমানত এক সাথে জমা রাখতে হয়। এ হিসাবে সুদের হার সবচেয়ে বেশি। উদ্দীপকে জনাব মনির একজন চাকরিজীবী। তিনি ভবিষ্যতের কথা চিন্তা করে ব্যাংকে একটি সঞ্চয়ী হিসাব খুলেন। এবার তিনি জাতীয় ক্রীড়া সংস্থার লটারি কিনে সৌভাগ্যক্রমে দশ লক্ষ টাকা পেলেন। এখন তিনি ভাবছেন আপাতত সম্পূর্ণ টাকা এককালীন ব্যাংকে একটি বেশি আয়ের হিসাব খুলে তাতে জমা রাখবেন। নির্দিষ্ট মেয়াদের জন্য অর্থ জমা রাখতে স্থায়ী হিসাব খোলা হয়। নির্দিষ্ট সময়ের আগে হিসাবের টাকা তোলা যায় না। মেয়াদ শেষে এ হিসাবের টাকা লাভসহ উত্তোলন করা যায়। জনাব মনির তার লটারি জেতার টাকা নির্দিষ্ট মেয়াদের জন্য জমা রাখতে স্থায়ী হিসাব খুলতে চাচ্ছেন। সুতরাং, উদ্দীপকের জনাব মনির যে হিসাবটিতে টাকা রাখার কথা ভাবছেন বৈশিষ্ট্যগত দিক বিচারে তা. স্থায়ী হিসাব।"
        }
      ]
    },
    {
      "number": "5",
      "uddipok": "জনাব সাকিব তার বন্ধুর নিকট থেকে ০১/১০/২০২২ তারিখে ৫ লক্ষ টাকার একটি চেক পান। চেকটির উপরিভাগে বাম কোণে অঙ্কিত আড়াআড়ি দুটি সমান্তরাল রেখার মাঝখানে 'হস্তান্তরযোগ্য নয়' শব্দদ্বয় লেখা আছে। জনাব সাকিব দীর্ঘদিন ব্যবসায়ের কাজে ব্যস্ত থাকার কারণে চেকটি ০৫/০৬/২০২৩ তারিখে ব্যাংকে উপস্থাপন করলে ব্যাংক টাকা প্রদান করতে অস্বীকৃতি প্রকাশ করে।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "বিনিময় বিল হলো হস্তান্তরযোগ্য ঋণের দলিল যাতে কোনো ব্যক্তি অপর ব্যক্তিকে একটি নির্দিষ্ট পরিমাণ অর্থ পরিশোধের জন্য শর্তহীন নির্দেশ দেয় এবং অপরপক্ষ এতে স্বীকৃতিদান করে।"
        },
        {
          "label": "খ",
          "question": "",
          "explanation": "আমানতকারী চাওয়ামাত্র ব্যাংক তার হিসাব থেকে অর্থ পরিশোধ করতে বাধ্য থাকে যেখানে চেক প্রামাণ্য দলিল হিসেবে কাজ করে। কারণ কোনো চেক যথানিয়মে উপস্থাপনের পরও তা অমর্যাদাকৃত হলে এর জন্য দায়ী পক্ষ সংশ্লিষ্ট অন্যদের কাছে দায়বদ্ধ থাকে। সেক্ষেত্রে কোনোরূপ সাক্ষ্য প্রমাণ ছাড়াই অমর্যাদাকৃত চেকটি আদেষ্টার দায় নির্ধারণে যথেষ্ট বিবেচিত হয়। আর এজন্য আদালত চেককে প্রামাণ্য দলিল, হিসেবে সংগ্রহ করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব সাকিব তার বন্ধুর কাছ থেকে সাধারণ দাগকাটা চেক পেয়েছিলেন। চেকের প্রকৃতি অনুযায়ী দাগকাটা চেককে দুইভাগে ভাগ করা যায়, সাধারণ দাগকাটা চেক এবং বিশেষ কাগকাটা চেক। সাধারণভাবে দাগকাটা চেকের দুই দাগের মাঝে কোনো ব্যাংকের নাম লেখা থাকে না। তবে 'এন্ড কোং', 'হস্তান্তরযোগ্য নয়' বা এরূপ কোনো শব্দ সংক্ষেপে উল্লেখ থাকতে পারে। উদ্দীপকে জনাব সাকিব তার বন্ধুর কাছ থেকে ৫ লক্ষ টাকার একটি চেক পান। চেকটির উপরিভাগের বাম কোণে আড়াআড়ি দুটি সমান্তরাল রেখা রয়েছে। রেখাদ্বয়ের মাঝখানে 'হস্তান্তরযোগ্য নয়' শব্দ সংক্ষেপে লেখা আছে। এখানে আড়াআড়ি দুই দাগের মাঝে কোনো ব্যাংকের নাম উল্লেখ করে শর্তারোপ করা হয়নি। চেকে আড়াআড়ি দুটি সমান্তরাল রেখা ও 'হস্তান্তরযোগ্য নয়' শব্দদ্বয় থাকার বিষয়টি দাগকাটা চেকের বৈশিষ্ট্যের সাথে সামঞ্জস্যপূর্ণ। তাই বলা যায়, জনাব সাকিবের পাওয়া চেকটি সাধারণভাবে দাগকাটা চেক ছিল।"
        },
        {
          "label": "ঘ",
          "question": "",
          "explanation": "উদ্দীপকের চেকটি বাসি চেক হওয়ায় ব্যাংক কর্তৃক অর্থ পরিশোধে অস্বীকৃতি জানানো যৌক্তিক বলে আমি মনে করি। চেক প্রস্তুতের পর নির্দিষ্ট সময়ের মধ্যে চেকের অর্থ উত্তোলন করতে হয়। নির্দিষ্ট সময় পর ঐ চেক বাসি চেকে পরিণত হয়। সাধারণত যেকোনো বৈধ চেকের মেয়াদ ১৮০ দিন বা ৬ মাস পর্যন্ত হয়। উদ্দীপকে জনাব সাকিব তার বন্ধুর কাছ থেকে ০১/১০/২০২২ তারিখে ৫ লক্ষ টাকার একটি চেক পান। চেকটির উপরিভাগে বাম কোণে অঙ্কিত আড়াআড়ি দুটি সমন্তরাল রেখার মাঝখানে 'হস্তান্তরযোগ্য নয়' শব্দদ্বয় লেখা আছে। জনাব সাকিব দীর্ঘদিন ব্যবসায়ের কাজে ব্যস্ত থাকেন। তিনি ০৫/০৬/২০২৩ তারিখে চেকটি ব্যাংকে উপস্থাপন করলে ব্যাংক টাকা প্রদান করতে অস্বীকৃতি প্রকাশ করে। ব্যাংক নানা কারণে গ্রাহকের চেকের অর্থ পরিশোধে অস্বীকৃতি জানাতে পারে। তার মধ্যে বাসি চেক অন্যতম। উদ্দীপকের চেকটিও বাসি চেকে পরিণত হয়েছে। কারণ চেকটির মেয়াদ ৬ মাস অতিক্রম করেছে। আর ব্যাংক বাসি চেকের টাকা পরিশোধ করে না। তাই জনাব সাকিবকেও টাকা পরিশোধে অস্বীকৃতি জানায়। তবে জনাব সাকিব চাইলে চেকের আদেষ্টা কর্তৃক তারিখ পরিবর্তন করে টাকা উত্তোলন করতে পারেন। তাই বলা যায়, উদ্দীপকের ব্যাংক কর্তৃক জনাব সাকিবের বাসি চেকের অর্থ প্রদানে অস্বীকৃতি জানানো যৌক্তিক হয়েছে।"
        }
      ]
    },
    {
      "number": "6",
      "uddipok": "তন্ময় সাহেব 'চিত্রা ব্যাংক'-এ একটি হিসাব পরিচালনা করেন। 'চিত্রা ব্যাংক' হিসাবের টাকা ব্যবহারের জন্য তাকে একটি ইলেকট্রনিক চুম্বকীয় কার্ড প্রদান করে। হিসাবে টাকা থাকা সাপেক্ষে তিনি কার্ডটি ব্যবহার করতে পারবেন। পরবর্তীতে, তিনি বিদেশ যাওয়ার উদ্দেশ্যে কার্ডটি ব্যবহার করতে চাইলে ব্যাংক কর্মকর্তা তাকে অন্য একটি কার্ড নেওয়ার পরামর্শ দেন, যেখানে হিসাবে টাকা না থাকলেও কার্ডটি ব্যবহার করা যায়।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "ওয়ান স্টপ সার্ভিস বলতে একজন ব্যাংক কর্মকর্তার কাছ থেকে গ্রাহকের প্রয়োজনীয় সার্ভিস লাভকে বোঝায়।"
        },
        {
          "label": "খ",
          "question": "",
          "explanation": "ই-ব্যাংকিং ব্যবস্থায় অতিদ্রুত, নির্ভুলভাবে ও সহজে ব্যাংকিং সেবা পাওয়া যায় বলে ই-ব্যাংকিং জনপ্রিয়। আধুনিক প্রযুক্তির সাহায্যে স্বয়ংক্রিয়ভাবে দ্রুত নির্ভুল ব্যাংকিং কাজ পরিচালনার নামই ই-ব্যাংকিং। গ্রাহক এর মাধ্যমে যেকোনো সময় দেশের যেকোনো প্রান্ত থেকে ব্যাংকিং সেবা পেয়ে থাকে। গ্রাহকের হিসাবের গোপনীয়তা বজায় রেখে ব্যাংক স্বল্প ব্যয়ে এ সুবিধা প্রদান করে। এর মাধ্যমে গ্রাহক ঘরে বসেই অর্থ স্থানান্তরসহ সকল আর্থিক লেনদেন সম্পূর্ণ করতে পারে। তাই ই-ব্যাংকিং এতো জনপ্রিয়।"
        },
        {
          "label": "গ",
          "question": "",
          "explanation": "উদ্দীপকে তন্ময় সাহেব 'চিত্রা' ব্যাংকে' প্রথমে ডেবিট কার্ড ব্যবহার করতেন। ডেবিট কার্ড হলো ইলেকট্রনিক ব্যাংকিং-এর অন্যতম একটি সেবা। গ্রাহকের ব্যাংক হিসাবে অর্থ জমা থাকলেই কেবল এ কার্ড ব্যবহার করা যায়। এ কার্ডের মাধ্যমে অর্থ উত্তোলন, অর্থ স্থানান্তরসহ বেশকিছু ব্যাংকিং সুবিধা পাওয়া যায়। এ কার্ড ব্যবহার করার জন্য ব্যাংক হিসাব থাকা বাধ্যতামূলক। উদ্দীপকে তন্ময় সাহেব 'চিত্রা ব্যাংক'-এ একটি হিসাব পরিচালনা করেন। 'চিত্রা ব্যাংক' হিসাবের টাকা ব্যবহারের জন্য তাকে একটি ইলেকট্রনিক চুম্বকীয় কার্ড প্রদান করে। হিসাবে টাকা থাকা সাপেক্ষে তিনি কার্ডটি ব্যবহার করতে পারবেন। তিনি চাইলেও তার জমাকৃত অর্থের অতিরিক্ত অর্থ উত্তোলন করতে পারবেন না। আর ডেবিট কার্ডের মাধ্যমেই গ্রাহকরা তাদের হিসাবে জমাকৃত অর্থ উত্তোলন ও অন্যান্য আর্থিক লেনদেন সম্পাদন করে। তাই বলা যায়, উদ্দীপকের তন্ময় সাহেব 'চিত্রা ব্যাংকে' প্রথমে ডেবিট কার্ড ব্যবহার করতেন।"
        },
        {
          "label": "ঘ",
          "question": "",
          "explanation": "বিদেশে ব্যবহারের জন্য ব্যাংক কর্মকর্তার ক্রেডিট কার্ড ব্যবহারের পরামর্শ প্রদান যৌক্তিক ছিল। ব্যাংকের বহুল ব্যবহৃত ইলেকট্রনিক সেবার অন্যতম হলো ক্রেডিট কার্ড। এ কার্ডের মাধ্যমে গ্রাহক সব ধরনের আর্থিক লেনদেন করতে পারে। এ হিসাবের বিপরীতে গ্রাহক নির্দিষ্ট সীমা পর্যন্ত ঋণ সুবিধা পেয়ে থাকে। এ কার্ড ব্যবহার করার জন্য ব্যাংক হিসাব থাকার বাধ্যবাধকতা নেই। উদ্দীপকে তন্ময় সাহেবের 'চিত্রা ব্যাংকে' হিসাব রয়েছে। 'চিত্রা ব্যাংক' তার হিসাবের বিপরীতে তাকে ডেবিট কার্ড ইস্যু করে। পরবর্তীতে তিনি বিদেশ যাওয়ার উদ্দেশ্যে কার্ডটি ব্যবহার করতে চান। কিন্তু ব্যাংক কর্মকর্তা তাকে অন্য একটি কার্ড ব্যবহার করার পরামর্শ দেন। যেখানে হিসাবে টাকা না থাকলেও কার্ডটি ব্যবহার করা যাবে। ডেবিট কার্ডের মাধ্যমে হিসাবে জমাকৃত অর্থই আর্থিক লেনদেনে ব্যবহার করা যায়। অন্যদিকে, ক্রেডিট কার্ডের মাধ্যমে জমাতিরিক্ত অর্থ উত্তোলন করা যায়। উদ্দীপকে তন্ময় সাহেব বিদেশে গমন করলে, অতিরিক্ত অর্থের প্রয়োজন হতে পারে। আর ক্রেডিট কার্ডের মাধ্যমে জমাকৃত অর্থ ছাড়াও তিনি ঋণ সুবিধা গ্রহণ করতে পারবেন। যা তাকে পরবর্তীতে সুদসহ পরিশোধ করতে হবে। তাই সার্বিক দিক বিবেচনায় বলা যায়, বিদেশে ব্যবহারের জন্য ক্রেডিট কার্ড ব্যবহারের পরামর্শ যৌক্তিক।"
        }
      ]
    },
    {
      "number": "7",
      "uddipok": "জনাব রাহাত একজন খুচরা ব্যবসায়ী। বড় বিপণন দোকান থেকে পণ্য কিনে এনে তিনি গ্রাহক পর্যায়ে বিক্রি করেন। ক্রয়কৃত পণ্যের মূল্য পরিশোধ করার জন্য তিনি ইলেকট্রনিক ব্যাংকিং সুবিধা ব্যবহার করেন। যার মাধ্যমে চুম্বকীয় কার্ডের মাধ্যমে নির্দিষ্ট টার্মিনাল দিয়ে সরাসরি মূল্য পরিশোধ করা যায়। সহজে ও দ্রুততম সময়ে ব্যাংকিং সুবিধা পাওয়ার আশায় তিনি এমন একটি ব্যাংকে হিসাব পরিচালনা করেন যেই ব্যাংকে যেকোনো শাখা থেকেই ইলেকট্রনিক ব্যাংকিং সুবিধার মাধ্যমে ব্যাংকিং সেবা গ্রহণ করতে পারেন।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "যে সংস্থা আন্তর্জাতিক নেটওয়ার্কের মাধ্যমে আন্তর্জাতিক আর্থিক লেনদেন সংক্রান্ত তথ্য সহজে, দ্রুত ও নিরাপদে আদান-প্রদান করে তাকে SWIFT বলে।"
        },
        {
          "label": "খ",
          "question": "",
          "explanation": "স্বয়ংক্রিয় নিকাশ ঘর হলো এক ধরনের আধুনিক সেবা পদ্ধতি, যেখানে বিভিন্ন প্রতিষ্ঠানের লেনদেনগুলো ইলেকট্রনিক উপায়ে বিনিময় ও নিষ্পত্তি হয়। এ পদ্ধতিতে ইলেকট্রনিক উপায়ে ব্যাংকগুলোর মধ্যে মেশিনের সাহায্যে কাগজবিহীন লেনদেন হয়। এক্ষেত্রে মেশিনের সাহায্যে লেনদেনগুলো রেকর্ডভুক্ত হয়। এভাবে একটি একাউন্টকে ডেবিট এবং অন্য একাউন্টকে ক্রেডিট করে আন্তঃব্যাংকিং লেনদেন শেষ করা হয়। এভাবেই স্বয়ংক্রিয় নিকাশ ঘরের কাজ হয়।"
        },
        {
          "label": "গ",
          "question": "",
          "explanation": "উদ্দীপকে জনাব রাহাত বিক্রয় সেবা বিন্দু নামক ই-ব্যাংকিং সেবা ব্যবহার করে মূল্য পরিশোধ করেন। বিক্রয় সেবা বিন্দু ব্যাংক ও আর্থিক প্রতিষ্ঠান প্রদত্ত একটি ইলেকট্রনিক সেবা। এক্ষেত্রে পণ্য বা সেবা গ্রহণ করে গ্রাহক বিক্রেতাকে চেক বা কার্ড প্রদান করে। বিক্রেতা চেক বা কার্ড যাচাই করে যন্ত্রের সাহায্যে প্রয়োজনীয় হিসাব ডেবিট ও ক্রেডিট করে মূল্য আদায় করে। মূলত ক্রেতার হিসাব ডেবিট ও বিক্রেতার হিসাব ক্রেডিট করা হয়। উদ্দীপকে জনাব রাহাত একজন খুচরা ব্যবসায়ী। বড় বিপণন দোকান থেকে পণ্য কিনে তিনি গ্রাহক পর্যায়ে বিক্রয় করেন। ক্রয়কৃত পণ্যের মূল্য পরিশোধ করার জন্য তিনি ইলেকট্রনিক ব্যাংকিং সুবিধা ব্যবহার করেন। তিনি চুম্বকীয় কার্ডের মাধ্যমে নির্দিষ্ট টার্মিনাল দিয়ে সরাসরি মূল্য পরিশোধ করেন। সাধারণত বিক্রয় সেবা বিন্দুর সাহায্যে গ্রাহক তৃতীয় পক্ষ থেকে প্রাপ্ত সেবা বা পণ্যের বিনিময়ে মূল্য পরিশোধ করেন। এক্ষেত্রে নগদ টাকার পরিবর্তে চেক বা কার্ড ব্যবহার করা হয়। তাই বলা যায়, উদ্দীপকের জনাব রাহাত বিক্রয় সেবা বিন্দুর সাহায্যে পণ্যের মূল্য পরিশোধ করেন।"
        },
        {
          "label": "ঘ",
          "question": "",
          "explanation": "উল্লিখিত অনলাইন বা ইন্টারনেট ব্যাংকিং সেবার মাধ্যমে সহজে দ্রুততম সময়ে ব্যাংকিং সেবা গ্রহণ করা যায়। ইন্টারনেটের মাধ্যমে পরিচালিত ব্যাংকিং সেবা হলো অনলাইন ব্যাংকিং। এক্ষেত্রে ব্যাংকের শাখাগুলো একটি ওয়েবসাইটের মাধ্যমে পরস্পরের সাথে যুক্ত থাকে। ফলে গ্রাহক ব্যাংকের যেকোনো শাখার মাধ্যমেই ব্যাংকিং সেবা গ্রহণ করতে পারে। উদ্দীপকে জনাব রাহাত বড় দোকান থেকে পণ্য ক্রয় করে গ্রাহক পর্যায়ে বিক্রয় করেন। তিনি মূল্য পরিশোধে বিক্রয় সেবা বিন্দু নামক ইলেকট্রনিক সেবা ব্যবহার করেন। সহজ ও দ্রুততম সময়ে ব্যাংকিং সেবা পাওযার আশায় তিনি একটি ব্যাংক হিসাব পরিচালনা করেন। এক্ষেত্রে তিনি যেকোনো শাখা থেকেই ব্যাংকিং সুবিধা গ্রহণ করতে পারবেন। ব্যবসায়িক প্রয়োজনে একজন গ্রাহকের দেশের বিভিন্ন প্রান্তের মানুষের সাথে লেনদেন করার প্রয়োজন হয়। আর দেশের বিভিন্ন প্রান্তে অনেক হিসাব পরিচালনা করাও একজন গ্রাহকের পক্ষে সম্ভব নয়। এ অসুবিধা দূর করতেই অনলাইন ব্যাংকিং সেবার উদ্ভব। এর মাধ্যমে জনাব রাহাতের মতো গ্রাহকরা ব্যাংকের যেকোনো শাখায় হিসাব খুলে যেকোনো শাখার মাধ্যমেই লেনদেন করতে পারেন। গ্রাহকরা তাদের ব্যাংকের ব্যালেন্স অনুসন্ধান, বিল পরিশোধ, অর্থ স্থানান্তর ইত্যাদি সেবা সহজেই পেয়ে থাকেন অনলাইন ব্যাংকিং এর মাধ্যমে। এটি গ্রাহকের স্থানগত ও সময়গত প্রতিবন্ধকতা দূর করে। ফলে গ্রাহক নিরাপদে, দ্রুত ও সহজে আর্থিক সেবা গ্রহণ করতে পারে। তাই বলা যায়, অনলাইন বা ইন্টারনেট ব্যাংকিং সেবার মাধ্যমে সহজে ও দ্রুততম সময়ে ব্যাংকিং সেবা গ্রহণ করা যায়।"
        }
      ]
    },
    {
      "number": "8",
      "uddipok": "আকতার সাহেব তার পরিবারের ব্যবহারের জন্য সম্প্রতি একটি গাড়ি ক্রয় করেন। তার ছেলে জাহিদ গাড়িটি চালাতে গেলে ছোট দুর্ঘটনার শিকার হয়। এতে গাড়িটি কিছুটা ক্ষতিগ্রস্ত হয়। গাড়িটির কথা চিন্তা করে আকতার সাহেব একটি বিমা কোম্পানির নিকট গাড়িটি বিমা করেন এবং গাড়িটি ক্ষতিগ্রস্ত হওয়ার তথ্যটি গোপন করেন। পরবর্তীতে গাড়িটি আবার দুর্ঘটনার শিকার হয় এবং আকতার সাহেব ক্ষতিপূরণ দাবি করলে বিমা কোম্পানি তা দিতে অস্বীকৃতি জানায়।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "যে চুক্তি অনুযায়ী নির্ধারিত ঝুঁকিজনিত যেকোনো ধরনের ক্ষতিপূরণের জন্য বিমাগ্রহীতার দায় বিমাকারী প্রতিষ্ঠান বহন করে তাকে দায় বিমা বলে।"
        },
        {
          "label": "খ",
          "question": "",
          "explanation": "বিমাকৃত বিষয়বস্তুতে বিমাগ্রহীতার স্বার্থ থাকায় বিমা ব্যবসায়ে বিমাযোগ্য স্বার্থ গুরুত্বপূর্ণ। বিমাকৃত বিষয়বস্তুতে বিমাগ্রহীতার আর্থিক স্বার্থকে বিমাযোগ্য স্বার্থ বলে। আইনানুযায়ী বিমা একটি বৈধ ব্যবসায়। অসুস্থ মৃতপ্রায় কোনো ব্যক্তির জীবন বা অন্যের সম্পত্তি বিমা করে বিমা প্রতিষ্ঠান থেকে অর্থ আদায় করা গেলে তা জুয়াখেলা হতো। কিন্তু বিমার ক্ষেত্রে বিমাকৃত বিষয়বস্তুতে বিমাগ্রহীতার আর্থিক স্বার্থ থাকে। এই স্বার্থকে আর্থিকভাবে সুরক্ষিত করতেই বিমার উদ্ভব হয়।"
        },
        {
          "label": "গ",
          "question": "",
          "explanation": "উদ্দীপকে আকতার সাহেব মোটরযান বিমাপত্র গ্রহণ করেন। রাস্তাঘাটে মোটরযান চালানোর সময় বিভিন্ন প্রকার দুর্ঘটনা ঘটতে পারে। ফলে মোটরযান বা ব্যক্তির জীবনের ক্ষতি হতে পারে। এসব ঝুঁকি এড়ানোর জন্য মোটরযান মালিক এ ধরনের বিমাপত্র গ্রহণ করেন। উদ্দীপকে আকতার সাহেব তার পরিবারের ব্যবহারের জন্য একটি গাড়ি ক্রয় করেন। তার ছেলে জাহিদ গাড়িটি চালাতে গেলে দুর্ঘটনার শিকার হন এবং গাড়িটি ক্ষতিগ্রস্ত হয়। গাড়িটির কথা চিন্তা করে আকতার সাহেব একটি বিমা কোম্পানির নিকট গাড়িটি বিমা করেন। রাস্তাঘাটে মোটরযান থেকে সৃষ্ট ঝুঁকির বিপরীতে মোটরযান বিমা করা হয়। ফলে মোটরগাড়ির ক্ষতিতে বিমাগ্রহীতা আর্থিক ক্ষতিপূরণ লাভ করেন। তাই বলা যায়, উদ্দীপকের আকতার সাহেব মোটরযান বিমাপত্র গ্রহণ করেছেন।"
        },
        {
          "label": "ঘ",
          "question": "",
          "explanation": "উদ্দীপকে সদ্বিশ্বাসের নীতি লঙ্ঘন হওয়ায় বিমা কোম্পানি বিমা দাবি প্রত্যাখান করে। বিমাচুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে সদ্বিশ্বাসের সম্পর্ক তৈরি হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে দিতে বিমাগ্রহীতা বাধ্য থাকে। এতে উভয়পক্ষের সম্পর্কে স্বচ্ছতা বজায় থাকে। উদ্দীপকে আকতার সাহেব তার পরিবারের ব্যবহারের জন্য একটি গাড়ি ক্রয় করেন। তার ছেলে গাড়িটি চালাতে গিয়ে দুর্ঘটনা ঘটায় এবং গাড়িটি ক্ষতিগ্রস্ত হয়। আকতার সাহেব গাড়িটির জন্য বিমাচুক্তি সম্পাদন করেন। কিন্তু গাড়িটি পূর্বে ক্ষতিগ্রস্ত হওয়ার বিষয়টি গোপন রাখেন। পরবর্তীতে গাড়িটি আবার দুর্ঘটনার শিকার হয়। কিন্তু আকতার সাহেব ক্ষতিপূরণ দাবি করলে বিমা কোম্পানি তা পরিশোধে অস্বীকৃতি জানায়। উদ্দীপকে আকতার সাহেব বিমাচুক্তি সম্পাদনে বিমাকৃত গাড়ি সম্পর্কে সম্পূর্ণ তথ্য প্রকাশ করেননি। এর মাধ্যমে তিনি বিমার অপরিহার্য উপাদান সদ্বিশ্বাসের সম্পর্ক ভঙ্গ করেছেন। এজন্য বিমাকারী চুক্তি বাতিল বা ক্ষতিপূরণ দেওয়া থেকে বিরত থাকতে পারে। তাই পরবর্তীতে বিমাদাবি উপস্থাপন করা হলে বিমা প্রতিষ্ঠান তা যৌক্তিকভাবেই প্রত্যাখ্যান করে। তাই বলা যায়, বিমা ব্যবসায়ের সদ্ধিশাসের নীতি ভঙ্গের কারণে বিমা প্রতিষ্ঠানের বিমাদাবি প্রত্যাখ্যানের সিদ্ধান্তটি সঠিক হয়েছে।"
        }
      ]
    },
    {
      "number": "9",
      "uddipok": "রাকিব সাহেব তার ডিপার্টমেন্ট দোকানটি একটি বিমা কোম্পানির নিকট বিমা করতে চাইলে তার ভাই রায়হান তাকে দুইটি বিমা কোম্পানির নিকট বিমা করার পরামর্শ দেন। কিন্তু ভাইয়ের পরামর্শ না মেনে তিনি 'ডেল্টা বিমা কোম্পানি'-এর নিকট দোকানটি বিমা করে ফেলেন। পরবর্তীতে দুর্ঘটনায় দোকানটি সম্পূর্ণরূপে ক্ষতিগ্রস্ত হলে বিমা কোম্পানি রাকিব সাহেবকে সম্পূর্ণ ক্ষতিপূরণ প্রদান সাপেক্ষে দোকানের ক্ষতিগ্রস্ত সব মালামাল নিয়ে যায়। এতে রাকিব সাহেব অসন্তুষ্টি প্রকাশ করেন।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "স্বাভাবিক মাত্রার চেয়ে বেশি ঝুঁকিকে উপ-আদর্শিক ঝুঁকি বলে।"
        },
        {
          "label": "খ",
          "question": "",
          "explanation": "বিমার মাধ্যমে বিমাগ্রহীতা তার সম্ভাব্য ঝুঁকিকে কয়েকটি পক্ষের মধ্যে বণ্টন করে বলে বিমাকে ঝুঁকি বণ্টনের যৌথ ব্যবস্থা বলা হয়। বিমা এমন একটি ব্যবস্থা, যার মাধ্যমে ক্ষতিগ্রস্ত বিমাগ্রহীতার ক্ষতিকে বিভিন্ন পক্ষের মধ্যে বণ্টনের ব্যবস্থা করা যায়। এ ব্যবস্থায় বিমাকারী বিভিন্ন বিমাগ্রহীতার কাছ থেকে প্রিমিয়াম সংগ্রহ করে। এর বিনিময়ে বিমাকারী ক্ষতিগ্রস্ত বিমাগ্রহীতার ক্ষতিপূরণ করে।"
        },
        {
          "label": "গ",
          "question": "",
          "explanation": "উদ্দীপকে রায়হান দ্বৈত বিমা করার পরামর্শ দেন। এ বিমার মাধ্যমে গ্রাহক একই বিষয়বস্তুর ওপর একাধিক বিমা প্রতিষ্ঠানের সাথে পৃথক বিমা চুক্তি করে থাকে। বিমাকৃত বিষয়বস্তুর মূল্য বেশি হলে এ বিমা করা হয়। এ ধরনের বিমার প্রধান উদ্দেশ্য ঝুঁকি বণ্টন করা। এ বিমার বিপরীতে ক্ষতিপূরণের অধিক নিশ্চয়তা পাওয়া যায়। উদ্দীপকে রাকিব সাহেব তার ডিপার্টমেন্ট দোকানটি একটি বিমা কোম্পানির নিকট বিমা করতে চান। তার ভাই রায়হান তাকে দুইটি বিমা কোম্পানির নিকট বিমা করার পরামর্শ দেন। দ্বৈত বিমার মাধ্যমে বিমাকৃত বিষয়বস্তু একাধিক বিমা প্রতিষ্ঠানের সাথে বিমা করা হয়। বিমাকৃত বিষয়বস্তু ক্ষতিগ্রস্ত হলে বিমা প্রতিষ্ঠানগুলো আনুপাতিক হারে ক্ষতিপূরণ প্রদান করে। উদ্দীপকের রায়হান ঝুঁকি বণ্টন ও আর্থিক ক্ষতিপূরণ পাওয়ার অধিক নিশ্চয়তার জন্যই একাধিক বিমা প্রতিষ্ঠানে বিমা করার পরামর্শ দেন। তাই বলা যায়, উদ্দীপকে রায়হান দ্বৈত বিমা করার পরামর্শ দিয়েছেন।"
        },
        {
          "label": "ঘ",
          "question": "",
          "explanation": "স্থলাভিষিক্তকরণের নীতি অনুযায়ী রাকিব সাহেবের অসন্তুষ্টি প্রকাশ যৌক্তিক ছিল না। সম্পত্তি বিমায় চুক্তি মোতাবেক বিমা প্রতিষ্ঠান সম্পূর্ণ ক্ষতিপূরণ দেয়। চুক্তি অনুযায়ী সম্পূর্ণ বিমা দাবি পরিশোধ করলে উক্ত সম্পত্তির অবশিষ্ট অংশের মালিকানা বিমা প্রতিষ্ঠান পায়। বিমাগ্রহীতার কাছ থেকে সম্পত্তির অধিকার বিমা প্রতিষ্ঠানের কাছে স্থানান্তর হওয়ার এ নীতিই স্থলাভিষিক্তকরণের নীতি। উদ্দীপকে রাকিব সাহেব তার ডিপার্টমেন্ট দোকানটি 'ডেল্টা কোম্পানি'-এর নিকট বিমা করেন। দুর্ঘটনায় দোকানটি সম্পূর্ণরূপে ক্ষতিগ্রস্ত হয়। বিমা কোম্পানি রাকিব সাহেবকে সম্পূর্ণ ক্ষতিপূরণ প্রদান করে এবং দোকানের ক্ষতিগ্রস্ত মালামাল নিয়ে যায়। এতে রাকিব সাহেব অসন্তুষ্টি প্রকাশ করেন। উদ্দীপকের রাকিব সাহেব চুক্তি অনুযায়ী সম্পূর্ণ ক্ষতিপূরণ পান। স্থলাভিষিক্তকরণের নীতি অনুযায়ী, সম্পূর্ণ ক্ষতিপূরণ বা বিমা দাবি পরিশোধ করার পর অবশিষ্ট অংশের মালিক হয় বিমা প্রতিষ্ঠান। অর্থাৎ, দোকানের ক্ষতিগ্রস্ত অংশের মালিক বিমা প্রতিষ্ঠান। এক্ষেত্রে উক্ত ক্ষতিগ্রস্ত দোকানের ওপর রাকিব সাহেবের কোনো অধিকার নেই। তাই বলা যায়, স্থলাভিষিক্তকরণের নীতি অনুযায়ী রাকিব সাহেবের অসন্তুষ্টি প্রকাশ যথার্থ নয়।"
        }
      ]
    },
    {
      "number": "10",
      "uddipok": "জনাব মাহবুব একজন সরকারি কর্মকর্তা। তিনি তার সন্তানদের ভবিষ্যতের কথা চিন্তা করে নিজ নামে একটি জীবন বিমাপত্র গ্রহণ করেন। তিনি তার স্ত্রীকে বিমাপত্রের নমিনী করেন। ৪ বছর পর বিমাপত্রের কিস্তি প্রদান করতে তিনি ব্যর্থ হন। এখন তিনি কিস্তির টাকা ফেরত চান।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "বিমা প্রতিষ্ঠানের মুনাফার যে অংশ বিমাগ্রহীতাদের মধ্যে দেওয়া হয়, তাকে বোনাস বলে।"
        },
        {
          "label": "খ",
          "question": "",
          "explanation": "বিমা জগতে কোনো ব্যক্তিকে বিমা কোম্পানির পক্ষ হতে মৃত্যুকাল অবধি বা জীবনের একটি নির্দিষ্ট সময় পর্যন্ত প্রতি বছর নির্দিষ্ট হারে অর্থ প্রদান করাই এক্ষেত্রে বার্ষিক বৃত্তি হিসেবে গণ্য। বৃত্তি ব্যবস্থায় বৃত্তিগ্রহীতার স্বার্থ হলো সে নির্দিষ্ট সময় পর থেকে বা অবসরকালে নিয়মিত ভাতা বা বৃত্তি লাভ করে। এক্ষেত্রে সাধারণত প্রিমিয়াম বা কিস্তি একবারে দিতে হয়। অবশ্য বর্তমানকালে নির্দিষ্ট মেয়াদ পর্যন্ত কিস্তিতে এরূপ প্রিমিয়াম প্রদান করা যায়। এছাড়া বর্তমানে বৃত্তিগ্রহীতার মৃত্যুতে তার পোষ্য বা মনোনীত ব্যক্তিদেরও নির্দিষ্ট সময় পর্যন্ত এরূপ বৃত্তি প্রদান করা হয়ে থাকে।"
        },
        {
          "label": "গ",
          "question": "",
          "explanation": "উদ্দীপকের জনাব মাহবুব আজীবন বিমাপত্র গ্রহণ করেছেন। এ ধরনের বিমাপত্রে বিমাগ্রহীতাকে আজীবন প্রিমিয়াম পরিশোধ করতে হয়। কিন্তু বিমাগ্রহীতা জীবিত অবস্থায় কোনোরূপ আর্থিক সুবিধা ভোগ করতে পারেন না। বরং তার মৃত্যুর পর মনোনীত ব্যক্তি চুক্তি অনুযায়ী সম্পূর্ণ বিমাদাবি আদায় করতে পারেন। উদ্দীপকের জনাব মাহবুব একজন সরকারি কর্মকর্তা। তিনি তার সন্তানদের ভবিষ্যত নিয়ে চিন্তিত। তাই নিজ নামে একটি জীবন বিমা পলিসি গ্রহণ করেন। তিনি তার স্ত্রীকে নমিনী করেন। এখানে বিশেষভাবে লক্ষণীয় যে, জনাব মাহবুবের গ্রহণকৃত বিমা পলিসির নির্দিষ্ট সময়সীমা নেই। এ ধরনের বৈশিষ্ট্য আজীবন বিমাপত্রের সাথে সাদৃশ্যপূর্ণ। তাই বলা যায়, জনাব মাহবুব আজীবন বিমাপত্রের মাধ্যমে জীবনের ঝুঁকি হস্তান্তর করেন।"
        },
        {
          "label": "ঘ",
          "question": "",
          "explanation": "সমর্পণ মূল্যের ধারণা অনুসারে জনাব মাহবুবের স্ত্রীর প্রিমিয়ামের অর্থ ফেরত চাওয়া যৌক্তিক নয়। জীবন বিমা পলিসিতে একজন বিমাগ্রহীতা চাইলে আর্থিক সংকটের কারণে তার পলিসি বন্ধ করতে পারেন। তবে সেক্ষেত্রে তাকে বিমা পলিসিটি বিমা কোম্পানির কাছে সমর্পণ করতে হয়। সবকিছু বিবেচনা করে বিমা কোম্পানি বিমাগ্রহীতাকে কিছু আর্থিক সুবিধা দিয়ে থাকে। উক্ত আর্থিক সুবিধা সমর্পণ মূল্য হিসেবে প্রচলিত। উদ্দীপকের জনাব মাহবুব একজন সরকারি কর্মকর্তা। তিনি তার সন্তানদের ভবিষ্যতের কথা চিন্তা করে নিজ নামে একটি বিমা পলিসি গ্রহণ করেন। উক্ত পলিসিতে তার স্ত্রীকে নমিনী করা হয়। ৪ বছর পর মাহবুব বিমাপত্রের কিস্তি পরিশোধে তিনি ব্যর্থ হন। এখন তিনি কিস্তির টাকা ফেরত চান। আজীবন বিমাপত্রে শুধু বিমাগ্রহীতার মৃত্যুতেই বিমাদাবি তার নমিনীকে প্রদান করা হয়। কিন্তু উদ্দীপকে মাহবুব সাহেব মৃত্যুবরণ করেননি। তাই তার স্ত্রী কিস্তির টাকা পরিশোধের জন্য আবেদন করতে পারেন না। তবে তিনি সমর্পণ মূল্য পাবেন। কেননা জনাব মাহবুব ৪ বছর পর্যন্ত কিস্তির টাকা পরিশোধ করেছেন। তাই বলা যায়, উদ্দীপকের জনাব মাহবুব সাহেবের স্ত্রীর কিস্তির টাকা ফেরত চাওয়া যুক্তিযুক্ত নয়।"
        }
      ]
    },
    {
      "number": "11",
      "uddipok": "তরুণ ১০ বছরের জন্য ৪ লক্ষ টাকার একটি জীবন বিমা চুক্তি সম্পাদন করেন। ৫ বছর প্রিমিয়াম পরিশোধের পর আর্থিক অসামর্থ্যের কারণে তার বিমা পত্রটি চালিয়ে যাওয়া সম্ভব নয় বলে বিমা কোম্পানিকে জানান এবং প্রিমিয়াম আদায়ের জন্য আবেদন করেন।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "যে জীবন বিমাপত্রে শুধু বিমাকৃত ব্যক্তির মৃত্যুর পর তার মনোনীত ব্যক্তিকে বিমাদাবি পরিশোধ করা হয়, তাকে আজীবন বিমাপত্র বলে।"
        },
        {
          "label": "খ",
          "question": "",
          "explanation": "বিমা প্রতিষ্ঠানের মুনাফার যে অংশ বিমাগ্রহীতাদের মধ্যে দেওয়া হয়, তাকে বোনাস বলে। স্বাভাবিক বা প্রত্যাশার বাইরে যেকোনো প্রাপ্তিই বোনাস, জীবন বিমা প্রতিষ্ঠানের তহবিল মানেই বিমাগ্রহীতাদের প্রদত্ত প্রিমিয়াম বা কিস্তি হতে সংগৃহীত অর্থ। এরূপ উৎস থেকে প্রাপ্ত অর্থ বিমা কোম্পানি দীর্ঘমেয়াদে বিনিয়োগ করে যথেষ্ট আয় করে। বিমা কোম্পানি বার্ষিক মুনাফার একটি অংশ বিমাগ্রহীতাদের জমাকৃত অর্থ অনুপাতে তাদের মধ্যে বর্ণনা করতে পারে। এরূপ বণ্টনকৃত অর্থকেই বোনাস বলা হয়।"
        },
        {
          "label": "গ",
          "question": "",
          "explanation": "উদ্দীপকের জনাব তরুণ মেয়াদি জীবন বিমাপত্র গ্রহণ করেছেন। এ জীবন বিমাপত্র একটি নির্দিষ্ট মেয়াদের জন্য খোলা হয়। নির্দিষ্ট মেয়াদ শেষে বিমাগ্রহীতা বিমাদাবি পেয়ে থাকে। তবে মেয়াদ শেষ হওয়ার আগে বিমাগ্রহীতার মৃত্যু হলে তার মনোনীত ব্যক্তি বিমাদাবি আদায় করতে পারে। উদ্দীপকের জনাব তরুণ ১০ বছরের জন্য ৪ লক্ষ টাকার একটি জীবন বিমাচুক্তি করেন। ৫ বছর প্রিমিয়াম পরিশোধের পর আর্থিক অসামর্থ্যের কারণে তার বিমাপত্রটি চালিয়ে যাওয়া কষ্টকর হয়ে ওঠে। এক্ষেত্রে তরুণের বিমাপত্রের মেয়াদ নির্দিষ্ট ছিল। এটি জীবন বিমার মেয়াদি বিমার বৈশিষ্ট্যের অনুরূপ। তাই বলা যায়, তরুণের বিমাপত্রটি মেয়াদি জীবন বিমাপত্র।"
        },
        {
          "label": "ঘ",
          "question": "",
          "explanation": "সমপর্ণ মূল্যের ধারণা অনুযায়ী তরুণ সম্পূর্ণ প্রিমিয়াম ফেরত পাওয়ার অধিকারী হবেন না। বিমাগ্রহীতা আর্থিক সমস্যা বা অন্য কোনো কারণে বিমাপত্র বন্ধ করে দিতে পারেন। এক্ষেত্রে বিমাগ্রহীতাকে বিমাপত্রটি বিমাকারীর কাছে সমর্পণ করতে হয়। বিমাকারী সবকিছু বিবেচনা করে বিমাগ্রহীতাকে যে আর্থিক সুবিধা দেয়, তাই সমর্পণ মূল্য। তবে সমর্পণ মূল্য অবশ্যই পরিশোধিত বিমা প্রিমিয়াম থেকে কম হবে। উদ্দীপকের জনাব তরুণ ৪ লক্ষ টাকার ১০ বছর মেয়াদি একটি জীবন বিমাপত্র গ্রহণ করেন। ৫ বছর তিনি নিয়মিত প্রিমিয়াম পরিশোধ করেন। ৫ বছর পর আর্থিক সমস্যার কারণে তার পক্ষে বিমা প্রিমিয়াম পরিশোধ করা কষ্টকর হয়ে ওঠে। তাই তিনি বিমা কোম্পানিকে জানায় এবং প্রিমিয়াম আদায়ের আবেদন করেন। এক্ষেত্রে তরুণ বিমাচুক্তি অনুযায়ী সম্পূর্ণ প্রিমিয়াম দাবি করতে পারেন না। কারণ চুক্তি অনুযায়ী তার ১০ বছর প্রিমিয়াম পরিশোধ করার কথা। কিন্তু তিনি ৫ বছর প্রিমিয়াম প্রদান করেন। আর তাই তিনি সমর্পণ মূল্য দাবি করতে পারেন। কেননা তিনি ২ বছরের অধিক প্রিমিয়াম পরিশোধ করেছেন। তাই বলা যায়, তরুণ সম্পূর্ণ প্রিমিয়াম নয়, বরং সমর্পণ মূল্য আদায় করতে পারবেন।"
        }
      ]
    }
  ]
}