{
  "title": "যশোর বোর্ড ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "দেশের শিল্প খাতকে সহায়তার মূল উদ্দেশ্য নিয়ে গঠিত হয় ব্যাংক 'A'। ব্যাংকটি তার সাধারণ ব্যাংকিং কার্যাবলির পাশাপাশি মধ্য ও দীর্ঘমেয়াদি ঋণ প্রদান করেন। এর ফলে দেশের বিভিন্ন অঞ্চলের মানুষের জীবনযাত্রার মান ও জাতীয়-প্রবৃদ্ধি বৃদ্ধি পেয়েছে।",
      "tag": "JB 25",
      "sub_questions": [
        {
          "label": "ক",
          "question": "ব্যাংকিং কী?",
          "explanation": "ব্যাংক কর্তৃক সম্পাদিত সব কাজকে ব্যাংকিং বলা হয়।"
        },
        {
          "label": "খ",
          "question": "ব্যাংকের তারল্য বলতে কী বোঝায়?",
          "explanation": "গ্রাহকদের জমাকৃত অর্থ চাহিবামাত্র ফেরত দেওয়ার ক্ষমতাকে তারল্য বলে। ব্যাংককে গ্রাহকদের অর্থ চাহিবামাত্র ফেরত দেওয়ার লক্ষ্যে নগদ অর্থ সঞ্চিত রাখতে হয়। এক্ষেত্রে ব্যাংককে কাম্য পরিমাণ তারল্য বা নগদ অর্থ সংরক্ষণের ব্যবস্থা করতে হয়, যাতে ব্যাংকের ঋণদান সামর্থ্য কমে না যায়। এছাড়া গ্রাহকদের চেকের অর্থ দেওয়ার ক্ষেত্রেও তারা সক্ষম থাকে।"
        },
        {
          "label": "গ",
          "question": "উদ্দীপকে আলোচিত 'A' ব্যাংকটি কোন ধরনের ব্যাংক? আলোচনা করো।",
          "explanation": "উদ্দীপকে আলোচিত 'A' ব্যাংকটি হলো শিল্প ব্যাংক। এ ব্যাংক দেশের শিল্প খাতের উন্নয়নে কাজ করে। এ ব্যাংকের মূল কাজ হলো শিল্প উদ্যোক্তাদের স্বল্পমেয়াদি ও দীর্ঘমেয়াদি ঋণ প্রদান করা। এ ব্যাংক শেয়ার বা ঋণপত্র বিক্রয়ের মাধ্যমে মূলধন সংগ্রহেও সহায়তা করে থাকে। দেশের এক বা একাধিক খাতের অবকাঠামোগত উন্নয়নে এ ব্যাংক বিশেষভাবে কাজ করে। উদ্দীপকের 'A' ব্যাংকটি দেশের শিল্প খাতকে সহায়তার কার্যাবলির পাশাপাশি মধ্য ও দীর্ঘমেয়াদি ঋণ প্রদান করে। কোনো দেশের শিল্প খাতের উন্নয়নে গঠিত ও পরিচালিত ব্যাংক হলো শিল্প ব্যাংক। শিল্প ব্যাংকের মতোই উদ্দীপকে 'A' ব্যাংক শিল্প খাতের উন্নয়ন নিয়ে কাজ করে। শিল্প খাত হিসেবে প্রতিষ্ঠানটি শিল্প কারখানা স্থাপন, উন্নয়ন ও সম্প্রসারণে বিভিন্ন মেয়াদে ঋণ প্রদান করে থাকে। তাই বলা যায়, উদ্দীপকের 'A' ব্যাংকটি হলো একটি শিল্প ব্যাংক।"
        },
        {
          "label": "ঘ",
          "question": "আলোচিত 'A' ব্যাংকটি কীভাবে সার্বিক অর্থনৈতিক উন্নয়নে ভূমিকা রাখবে? বিশ্লেষণ করো।",
          "explanation": "উদ্দীপকে আলোচিত 'A' ব্যাংকটি শিল্প ব্যাংক হিসেবে দেশের সার্বিক অর্থনৈতিক উন্নয়নে অবদান রাখবে শিল্প ব্যাংক দেশের অন্যতম বিশেষায়িত একটি ব্যাংক। এ ব্যাংক অর্থনীতির বিশেষ খাত তথা শিল্প খাতের উন্নয়ন ত্বরান্বিত করে। আবার, বিশেষায়িত ব্যাংকগুলো বিশেষ ব্যাংকিং সেবার পাশাপাশি সাধারণ ব্যাংকিং সেবাও প্রদান করে থাকে। আমাদের দেশে বাংলাদেশ ডেভেলপমেন্ট ব্যাংক লিমিটেড (BDBL) শিল্প ব্যাংক হিসেবে কাজ করে। উদ্দীপকে দেশের শিল্প খাতের উন্নয়নের উদ্দেশ্যে 'A' ব্যাংক গঠিত হয়। ব্যাংকটি সাধারণ ব্যাংকিং কার্যাবলির পাশাপাশি মধ্য ও দীর্ঘমেয়াদি ঋণ প্রদান করে। এর ফলে দেশের বিভিন্ন অঞ্চলের মানুষের জীবনযাত্রার মান উন্নয়ন সাধিত হয়। অন্যদিকে, দেশের জাতীয় প্রবৃদ্ধি বৃদ্ধি পেয়েছে। উদ্দীপকের 'A'ব্যাংক শিল্প খাত নিয়ে কাজ করে। শিল্প খাতের সাথে আমাদের দেশের অর্থনীতি প্রত্যক্ষভাবে জড়িত। শিল্প খাত ত্বরান্বিত হলে দেশে অনেক মানুষের কর্মসংস্থানের ব্যবস্থা হয়। ফলে এটি তাদের জীবনযাত্রার মান উন্নয়নে সহায়ক হবে। আবার, শিল্প খাতে সহজে মধ্য ও দীর্ঘমেয়াদি ঋণ সুবিধা পাওয়া গেলে, অধিক মানুষ এ খাতের বিনিয়োগে আগ্রহী হবে। এটি শিল্প খাত 'ও অর্থনীতির জন্য আশীর্বাদ। এছাড়াও 'A' ব্যাংক তার ব্যাংকিং কার্যাবলির মাধ্যমে বিভিন্ন অঞ্চলের গ্রাহককে ব্যাংকিং সুবিধা প্রদান করছে। এর ফলে শিল্প খাতের আর্থিক লেনদেনও অর্থ স্থানান্তর সহজ হবে। শিল্প খাত উন্নতির উচ্চ শিখরে আহরণ করবে। তাই বলা যায়, 'A' ব্যাংকটি-প্রত্যক্ষ ও পরোক্ষভাবে জীবনযাত্রার মান ও অর্থনৈতিক উন্নয়নে অবদান রাখবে।"
        }
      ]
    },
    {
      "number": "2",
      "uddipok": "মি. পাপন একটি ব্যাংকের মক্কেল। তাঁর স্ত্রীও ঐ ব্যাংকের একজন মক্কেল। এই হিসাবের মাধ্যমে তাঁর স্ত্রী বেতন উত্তোলন করে থাকেন। মি. পাপন একদিন তাঁর স্ত্রীর হিসাবের ব্যালেন্স জানতে চাইলে ব্যাংক তাঁকে ঐ তথ্য জানাতে অপারগতা প্রকাশ করে। অন্যদিকে, ব্যাংকটি জনসাধারণকে বিভিন্ন সেবা দিয়ে ভ্যাট ও উৎসে ট্যাক্স কর্তন করে তা নিয়মিত সরকারকে প্রদান করে ব্যাপক সুনাম অর্জন করেছে।",
      "tag": "JB 25",
      "sub_questions": [
        {
          "label": "ক",
          "question": "একক ব্যাংক কাকে বলে?",
          "explanation": "যে ব্যাংকের কাজ শুধু একটি নির্দিষ্ট অফিসের মাধ্যমে পরিচালিত হয় তাকে একক ব্যাংক বলে।"
        },
        {
          "label": "খ",
          "question": "কৃষিব্যাংককে মিশ্র ব্যাংক বলা হয় কেন? ব্যাখ্যা করো।",
          "explanation": "যে ব্যাংক একটি দেশের অর্থনৈতিক উন্নয়নের জন্য বাণিজ্যিক ও বিশেষায়িত উভয় ব্যাংকের কাজ করে তাকেমিশ্র ব্যাংক বলে। বাংলাদেশ কৃষি ব্যাংক বিশেষায়িত ব্যাংক হির্সেবে কৃষি ও কৃষিজ পণ্যের উন্নয়নে কাজ করে। অন্যদিকে, বাণিজ্যিক ব্যাংকের মতো আমানত সংগ্রহ ও ঋণদান করে। বাংলাদেশ কৃষি ব্যাংক কৃষি ক্ষেত্রে উন্নয়নের লক্ষ্যে প্রতিষ্ঠিত ও পরিচালিত হয়েও জনসাধারণের সঞ্চয় সংগ্রহ এবং তাদের ঋণদান করে। একই সাথে বাণিজ্যিক ও বিশেষায়িত কাজের সাথে জড়িত বলে কৃষি ব্যাংককে মিশ্র ব্যাংক বলা হয়।"
        },
        {
          "label": "গ",
          "question": "ব্যাংকের কোন নীতির কারণে মি. পাপন তাঁর স্ত্রীর হিসাবের ব্যালেন্স জানতে পারেননি? ব্যাখ্যা করো।",
          "explanation": "উদ্দীপকে ব্যাংকের গোপনীয়তার নীতির কারণে মি. পাপন তার স্ত্রীর হিসাবের ব্যালেন্স জানতে পারেননি। 'ব্যাংকের সাথে গ্রাহকের সদ্বিশ্বাসের সম্পর্ক বিদ্যমান। গোপনীয়তার নীতি অনুযায়ী ব্যাংক গ্রাহকের হিসাব-সংক্রান্ত তথ্য গ্রাহকের অনুমতিব্যতীত কারো কাছে প্রকাশ করে না। গ্রাহকের হিসাব-সংক্রান্ত তথ্য প্রকাশ হলে গ্রাহক আর্থিকভাবে ক্ষতিগ্রস্ত হতে পারে। তাই ব্যাংক সঠিকভাবে গোপনীয়তার নীতি অনুসরণের মাধ্যমে গ্রাহকদের নিরাপত্তা নিশ্চিত করে। উদ্দীপকে মি. পাপন একটি ব্যাংকের মক্কেল। তার স্ত্রীরও উক্ত ব্যাংকে হিসাব রয়েছে। যার মাধ্যমে তার স্ত্রী বেতন উত্তোলন করে থাকেন। মি. পাপন একদিন তার স্ত্রীর হিসাবে কত টাকা আছে জানতে চায়। ব্যাংক সেই তথ্য জানাতে অপারগতা প্রকাশ করে। ব্যাংকের সাথে আমানতকারীর বিশ্বস্ততার সম্পর্ক বিদ্যমান। এ সম্পর্কের ওপর ভিত্তি করেই ব্যাংক গ্রাহকের তথ্য তার অনুমতি ব্যতীত অন্য কারো কাছে প্রকাশ করে না। এটি ব্যাংকের গোপনীয়তার নীতির অন্তর্গত।তাই বলা যায়, গোপনীয়তার নীতির কারণে উদ্দীপকের ব্যাংকটি মি. পাপনকে চাহিবামাত্র ব্যাংক হিসাবের তথ্য জানাতে অপারগতা প্রকাশ করে।"
        },
        {
          "label": "ঘ",
          "question": "ব্যাংকটি দেশের আর্থ-সামাজিক উন্নয়নে কীভাবে অবদান রাখছে তা উদ্দীপকের আলোকে বিশ্লেষণ করো।",
          "explanation": "উদ্দীপকে বর্ণিত ব্যাংকটি গ্রাহক ও সরকারকে সুষ্ঠু ব্যাংকিং সেবা প্রদান করে দেশের আর্থ-সামাজিক উন্নয়নে ভূমিকা রাখছে। আমানত সংগ্রহ ও ঋণদান করে ব্যাংক মুনাফা অর্জন করে। এছাড়াও গ্রাহকদের অর্থ স্থানান্তর, অছি, গ্রাহকের প্রতিনিধি, অনলাইন ব্যাংকিং সেবা ইত্যাদি প্রদান করে। কেন্দ্রীয় ব্যাংকের নির্দেশনা অনুযায়ী সরকারের আর্থিক নীতি বাস্তবায়ন, সরকারের জন্য তহবিল সংগ্রহ ও অর্থনৈতিক উন্নয়নেও ব্যাংক কাজ করে। উদ্দীপকে মি. পাপন ও তার স্ত্রী একটি ব্যাংকের গ্রাহক। ব্যাংকটি গ্রাহক ব্যতীত অন্য কারো কাছে গ্রাহকের হিসাব-সংক্রান্ত তথ্য প্রকাশ করে না। ব্যাংকটি গ্রাহকদের সেবা প্রদানের বিপরীতে ভ্যাট ও কর কর্তন করে এবং নিয়মিত সরকারি কোষাগারে জমা দেয়। এসব কারণে ব্যাংকটি বেশ সুনাম অর্জন করেছে। ব্যাংক গ্রাহকদের আমানত সংগ্রহ করে মূলধন গঠন করে। এক্ষেত্রে ব্যাংক গ্রাহকের হিসাবের গোপনীয়তা রক্ষা করে। ফলে গ্রাহকরা বেশি পরিমাণ সঞ্চয়ে উদ্বুদ্ধ হয়। আর সংগৃহীত আমানত ব্যাংক উৎপাদনমুখী খাতে বিনিয়োগ করে দেশের অর্থনৈতিক উন্নয়নে অবদান রাখে। আবার, ব্যাংকটি সরকারের পক্ষে ভ্যাট ও কর সংগ্রহ করে। আর এসব অর্থ সরকার দেশের আর্থ-সামাজিক উন্নয়নে ব্যয় করে। সুতরাং, এভাবেই উদ্দীপকের ব্যাংকটি আর্থ-সামাজিকউন্নয়নে ভূমিকা রাখছে।"
        }
      ]
    },
    {
      "number": "3",
      "uddipok": "ব্যাংক 'x' আইনগত স্বত্বা বিশিষ্ট একটি ব্যাংক। ব্যাংকটি জনগণের নিকট থেকে কোনো আমানত গ্রহণ করে না এবং ঋণও প্রদান করে না। কিন্তু সরকারের প্রয়োজনে ঋণদান করে আবার আমানতও গ্রহণ করে। দেশের জনগণের জীবনমান বৃদ্ধির জন্য এবং সরকারের মুদ্রা নীতি বাস্তবায়নের জন্য এই ব্যাংক অর্থের যোগান হ্রাস-বৃদ্ধি করে থাকে।",
      "tag": "",
      "sub_questions": [
        {
          "label": "ক",
          "question": "শাখা ব্যাংক কী?",
          "explanation": "যে ব্যাংক দেশ বিদেশে শাখা স্থাপনের মাধ্যমে ব্যাংকিং কাজ পরিচালনা করে তাই শাখা ব্যাংক।"
        },
        {
          "label": "খ",
          "question": "ঋণ নিয়ন্ত্রণ বলতে কী বুঝ? ব্যাখ্যা করো।",
          "explanation": "ঋণের পরিমাণ কাম্য মাত্রায় বজায় রাখাকে ঋণ নিয়ন্ত্রণ বলে। ব্যক্তি ও প্রতিষ্ঠান স্ব স্ব ক্ষেত্রে ঋণ নিয়ন্ত্রণের চেষ্টা করে। দেশের সামগ্রিক ঋণের পরিমাণ কাম্য মাত্রায় বজায় রাখার জন্য কেন্দ্রীয় ব্যাংক দায়িত্ব পালন করে। ব্যাংক ঋণ বাজারে অর্থ যোগানের গুরুত্বপূর্ণ উৎস। তাই এই ঋণকে কাম্য মাত্রায় বজায় রাখতে ঋণ নিয়ন্ত্রণ গুরুত্বপূর্ণ।"
        },
        {
          "label": "গ",
          "question": "উদ্দীপকে আলোচিত 'x' ব্যাংকটি কোন ধরনের ব্যাংক? আলোচনা করো।",
          "explanation": "উদ্দীপকে আলোচিত 'X'ব্যাংকটি কেন্দ্রীয় ব্যাংক। কেন্দ্রীয় ব্যাংক জনকল্যাণের উদ্দেশ্যে সরকার কর্তৃক গঠিত ও নিয়ন্ত্রিত ব্যাংকিং প্রতিষ্ঠান। এই ব্যাংক দেশের বিভিন্ন অঞ্চলে আঞ্চলিক কার্যালয় প্রতিষ্ঠার মাধ্যমে তালিকাভুক্ত ব্যাংকসমূহের কাজ নিয়ন্ত্রণ ও তদারকি করে। এ ছাড়া এ ব্যাংক দেশের আর্থিক নীতি বাস্তবায়নের দায়িত্ব পালন করে। এটি দেশে কাম্য পরিমাণ মুদ্রা সরবরাহও নিশ্চিত করে থাকে। উদ্দীপকে 'X' ব্যাংক জনগণের নিকট থেকে কোন আমানত গ্রহণ করে না এবং ঋণও প্রদান করে না। কিন্তু সরকারের প্রয়োজনে ঋণদান করে আবার আমানতও গ্রহণ করে। একমাত্র কেন্দ্রীয় ব্যাংক সরকারের পক্ষে নোট ও মুদ্রা ইস্যু এবং মুদ্রাবাজার নিয়ন্ত্রণ করে। পাশাপাশি ঋণের পরিমাণ কাম্য স্তরে রাখার জন্য বিভিন্ন কৌশল ব্যবহার করে। এসব কৌশল হলো ব্যাংক হার নীতি, খোলাবাজার নীতি, জমার হার পরিবর্তন নীতি, ঋণ বরাদ্দকরণ নীতি ইত্যাদি। এছাড়া কেন্দ্রীয় ব্যাংক ঋণ নিয়ন্ত্রণের মাধ্যমে দেশের দ্রব্যমূল্য স্থিতিশীল রাখতে সহায়তা করে। তাই বলা যায়, উদ্দীপকে 'X' ব্যাংকটি একটি কেন্দ্রীয় ব্যাংক।"
        },
        {
          "label": "ঘ",
          "question": "উদ্দীপকে বর্ণিত 'X' ব্যাংকটি সরকারের মুদ্রানীতি বাস্তবায়নে তাদের কোন ধরনের কাজকে অধিক গুরুত্ব দেয়? আলোচনা করো।",
          "explanation": "উদ্দীপকে বর্ণিত 'X' ব্যাংকটি সরকারের মুদ্রানীতি বাস্তবায়নে তাদের নোট ইস্যুর কাজকে অধিক গুরুত্ব দেয় যেকোনো' দেশে নোট বা বিহিত মুদ্রা ইস্যু ও প্রচলনের দায়িত্ব কেন্দ্রীয় ব্যাংকের ওপর ন্যস্ত। দেশের প্রয়োজনের সাথে সংগতি রেখে কেন্দ্রীয় ব্যাংক নোট ও মুদ্রা সরবরাহের ব্যবস্থা করে। এই ইস্যুর বিষয়টি নিঃসন্দেহে অর্থের যোগান ও মুদ্রামানকে নিয়ন্ত্রণ করে। দেশের মোট সম্পদের সাথে নোট ইস্যুর সম্পর্ক বিদ্যমান। উদ্দীপকে, ব্যাংক 'X' আইনগত সত্তাবিশিষ্ট একটি ব্যাংক। ব্যাংকটি জনগণের নিকট থেকে কোন আমানত গ্রহণ করে না। জনগণকে ঋণও দেয় না। কিন্তু সরকারের প্রয়োজানে ঋণদান করে। আবার আমানতও গ্রহণ করে। দেশের জনগণের জীবনমান বৃদ্ধির জন্য এবং সরকারের মুদ্রানীতি বাস্তবায়নের জন্য এই ব্যাংক অর্থের যোগান হ্রাস-বৃদ্ধি করে থাকে। ব্যাংক 'X' নোট ইস্যু হ্রাস-বৃদ্ধির মাধ্যমে অর্থের যোগান নিয়ন্ত্রণ করতে পারে। যদি ব্যাংকটি প্রয়োজনের তুলনায় নোট কম ইস্যু করে তবে মুদ্রা সংকোচন ঘটে। এতে লেনদেন বাধাগ্রস্ত হয়। ফলে বিনিয়োগ কমে ও বেকার সমস্যা বাড়ে। আবার প্রয়োজনের তুলনায় নোট ইস্যুর পরিমাণ বেশি হলে তা মুদ্রাস্ফীতির সৃষ্টি করে। এতে বাজারে জিনিসের দাম বৃদ্ধি পায়। তাই নোট ইস্যুর ক্ষেত্রে 'X' ব্যাংক ভারসাম্য বজায় রাখলে তা অর্থের যোগান নিয়ন্ত্রণে ফলপ্রসু হবে। তাই বলা যায়, 'X' ব্যাংক সরকারের মুদ্রানীতি বাস্তবায়নে তাদের নোট ইস্যুর কাজকে অধিক গুরুত্ব দেয়।"
        }
      ]
    },
    {
      "number": "4",
      "uddipok": "মি. 'স্বপন একজন সরকারি কর্মচারী। তিনি তার চাকুরীর প্রথম মাসের বেতন চেকের মাধ্যমে পেলেন। বেতনের অর্থ সংগ্রহের জন্য তিনি ব্যাংকে গেলেন কিন্তু ব্যাংক তার চেকের টাকা সরাসরি পরিশোধ করেনি। পরবর্তীতে তিনি ব্যাংক কর্মকর্তার সাথে আলোচনা করে চেকের টাকা উঠানোর ব্যবস্থা করেন।",
      "tag": "JB 25",
      "sub_questions": [
        {
          "label": "ক",
          "question": "চেকের আদেষ্টা কে?",
          "explanation": "যে ব্যক্তি চেকে স্বাক্ষরের মাধ্যমে কোনো ব্যস্তিকে অথবা নিজেকে অর্থ পরিশোধের শর্তহীন নির্দেশ দেয় তাকে চেকের আদেষ্টা বা Drawer বলে।"
        },
        {
          "label": "খ",
          "question": "চেকের প্রতারণা ও জালিয়াতি বলতে কী বোঝায়?",
          "explanation": "সুনির্দিষ্ট নীতিমালা লঙ্ঘন করে অবৈধ উপায়ে ব্যাংক থেকে টাকা উঠানোর প্রচেষ্টাকে প্রতারণা বা জালিয়াতি বলে। চেকের তারিখ, টাকার অঙ্ক, প্রাপকের নাম, আদেষ্টার স্বাক্ষর প্রভৃতি পরিবর্তন করে অথবা স্বাক্ষর জালিয়াতি করে ব্যাংক থেকে টাকা উত্তোলনের মাধ্যমে চেকের জালিয়াতি বা প্রতারণা সংঘটিত হয়। উদ্দেশ্যপ্রণোদিত হয়ে সজ্ঞানে ও ইচ্ছাকৃতভাবে মিথ্যা বা ভুল তথ্য প্রদান ও প্রতারণামূলকভাবে চেকের লেখার পরিবর্তন করাজালিয়াতি বা প্রতারণামূলক কর্মকাণ্ডের অন্তর্ভুক্ত।"
        },
        {
          "label": "গ",
          "question": "উদ্দীপকে মি. স্বপন বেতন বাবদ যে চেক পেয়েছেন তা কোন ধরনের চেক? ব্যাখ্যা করো।",
          "explanation": "উদ্দীপকে মি.স্বপন বেতন বাবদ দাগকাটা চেক পেয়েছেন। বাহক বা হুকুম চেকের বাম কোনায় আড়াআড়ি দু'টি সমান্তরাল রেখা টেনে দাগকাটা চেক তৈরি করা হয়। এ চেকের অর্থ ব্যাংক সরাসরি নগদে প্রদান করে না। প্রাপকের ব্যাংক হিসাবে জমা করে উক্ত চেকের টাকা পরিশোধ করা হয়। যার ফলে অন্যান্য চেকের তুলনায় এটি অধিক নিরাপদ। উদ্দীপকে মি..স্বপন একজন সরকারি কর্মচারী। তিনি তার চাকরির প্রথম মাসের বেতন চেকের মাধ্যমে পেলেন। তিনি বেতনের অর্থ সংগ্রহের জন্য ব্যাংকে গেলেন। কিন্তু ব্যাংক তার চেকের টাকা সরাসরি পরিশোধ করেনি। পরে ব্যাংক কর্মকর্তার পরামর্শে চেকের টাকা উঠানোর ব্যবস্থা করেন। মি. স্বপনের প্রাপ্ত চেকটি মূলত দাগকাটা চেক। যার ফলে তিনি চেকের অর্থ সরাসরি উত্তোলন করতে পারেননি। তাই বলা যায়, মি. স্বপন বেতন বাবদ দাগকাটা চেক পেয়েছেন।"
        },
        {
          "label": "ঘ",
          "question": "মি. স্বপন ব্যাংক কর্মকর্তার পরামর্শে কীভাবে চেকের অর্থ উঠাতে পেরেছিলেন? আলোচনা করো।",
          "explanation": "মি.স্বপন তার ব্যাংক হিসাবে টাকা জমা করে চেকের অর্থ উঠাতে পেরেছিলেন। বাহক চেক বা হুকুম চেকের বামকোণে দুটো সমান্তরাল রেখা এঁকে এ চেকতৈরি করা যায়। উক্ত চেকের অর্থ ব্যাংক সরাসরি প্রদান করে না। দাগকাটা চেকের অর্থ প্রাপককে তার ব্যাংক হিসাবের মাধ্যমে উত্তোলন করতেহয়। যার ফলে প্রাপক ব্যাংক হিসাবছাড়া অন্য কেউ চেকের অর্থ আদায় করতে পারে না। উদ্দীপকে মি. স্বপন একজন সরকারি কর্মচারী। তিনি তার চাকরির প্রথম মাসের বেতন চেকের মাধ্যমে পেয়েছেন। বেতনের অর্থ সংগ্রহের জন্য তিনি চেকটি নিয়ে ব্যাংকে গেলেন। কিন্তু ব্যাংক তার চেকের টাকা সরাসরি পরিশোধ করেনি। পরবর্তীতে তিনি ব্যাংক কর্মকর্তার সাথে আলোচনা করে চেকের টাকা উঠানোর ব্যবস্থা করেন। মি. স্বপনের প্রাপ্ত চেকটি দাগকাটা চেক। প্রাপকের অর্থ প্রাপ্তি নিশ্চিত করার জন্য ইস্যুকারী চেকে দাগকেটে দেয়। যার ফলে প্রাপকের ব্যাংক হিসাব ব্যতীত অন্য কেউ অর্থ উত্তোলন করতে পারে না। মি. স্বপন চেক নিয়ে ব্যাংকে গেলে তাকে চেকের অর্থ সরাসরি পরিশোধ করেনি। এক্ষেত্রে মি. স্বপনের ব্যাংক হিসাবের প্রয়োজন হয়েছে। অর্থাৎ, ব্যাংক চেকের অর্থ মি, স্বপনের হিসাবে স্থানান্তর করেছে। পরবর্তীতে মি. স্বপন তার হিসাব থেকে অর্থ উত্তোলন করতে পেরেছেন। তাই বলা যায়, মি. স্বপন তার ব্যাংক হিসাবে টাকা জমা করে চেকের অর্থ তুলতে পেরেছিলেন।"
        }
      ]
    },
    {
      "number": "5",
      "uddipok": "মি.নাসির একজন সাধারণ চাকরিজীবী। তিনি ভবিষ্যতের কথা চিন্তা করে প্রতি মাসের বেতনের কিছু কিছু টাকা ব্যাংকে জমা করেন। এ হিসাবে ব্যাংক তাতে কিছু লাভ দেয়। আবার প্রয়োজনে,তিনি এ হিসাব থেকে টাকা উড়োলনও করেন। এ বছর তিনি একটি লটারির মাধ্যমে ১০ লক্ষ টাকার পুরস্কার লাভ করেন। এখন তিনি এই টাকা ব্যাংকের একটি লাভজনক হিসাবে জমা রাখতে চান।",
      "tag": "JB 25",
      "sub_questions": [
        {
          "label": "ক",
          "question": "সঞ্চয়ী হিসাব কী?",
          "explanation": "সামান্য সুদের বিনিময়ে যে হিসাবে দিনে যতবার খুশি টাকা জমা দেওয়া গেলেও টাকা তোলার ক্ষেত্রে বাধ্যবাধকতা থাকে তাকে সঞ্চয়ী হিসাব বলে।"
        },
        {
          "label": "খ",
          "question": "কোন হিসাবে ব্যাংক চেক বই প্রদান করে না? ব্যাখ্যা করো।",
          "explanation": "স্থায়ী হিসাবের গ্রাহককে ব্যাংক কোনো ধরনের চেক বই সরবরাহ করে না। নির্দিষ্ট সময় বা মেয়াদের জন্য এককালীন ব্যাংকে টাকা জমা দিয়ে যে হিসার খোলা হয় তাকে স্থায়ী হিসাব বলে। অর্থাৎ, স্থায়ী হিসাবে একটি নির্দিষ্ট সময়ের জন্য গ্রাহক ব্যাংকে টাকা জমা রাখে। ঐ নির্দিষ্ট মেয়াদ শেষ না হওয়া পর্যন্ত সাধারণত এ হিসাবের অর্থ গ্রাহক তোলে না। অন্যদিকে, এ হিসাবে জমা রেখে টাকার বিপরীতে ব্যাংক গ্রাহককে স্থায়ী আমানতের রসিদ সরবরাহ করে। তাই এ হিসাবে ব্যাংক থেকে গ্রাহককে কোনো চেক বই ইস্যু করা হয় না।"
        },
        {
          "label": "গ",
          "question": "উদ্দীপকে মি, নাসির প্রতি মাসে কোন ধরনের হিসাবে টাকা জমা রাখেন? ব্যাখ্যা করো।",
          "explanation": "উদ্দীপকে মি.নাসির প্রতি মাসে সঞ্চয়ী হিসাবে টাকা জমা রাখেন। যে হিসাবে দিনে যতবার খুশি টাকা জমা দেওয়া গেলেও উভোলনের ক্ষেত্রে বাধ্যবাধকতা রয়েছে তাকে সঞ্চয়ী হিসাব বলে। জনগণের মধ্যে সঞ্চয়ের প্রবণতা সৃষ্টি করাই এ হিসাবের মূল উদ্দেশ্য। এ হিসাবে গ্রাহককে অল্প পরিমাণে সুদ দেওয়া হয়। স্বল্প ও স্থীর আয়ের ব্যক্তির জন্য এ হিসাব উপযোগী। মি. নাসির একজন চাকরিজীবী। তিনি ভবিষ্যতের কথা চিন্তা করে প্রতি মাসের বেতনের কিছু কিছু টাকা ব্যাংকে জমা রাখেন। এ হিসাবে ব্যাংক তাকে কিছু লাভে দেয়। আবার প্রয়োজন হলে তিনি তার ব্যাংক হিসার থেকে টাকা উত্তোলন করেন। অর্থাৎ, মি. নাসিরের ব্যাংক হিসাবের বৈশিষ্ট্যের সাথে সঞ্চয়ী হিসাবের বৈশিষ্ট্য মিলে যায়। তাই বলা যায়, উদ্দীপকের মি. নাসিরের যে হিসাবটি খুলেছিলেন তা সঞ্চয়ী হিসাব।"
        },
        {
          "label": "ঘ",
          "question": "মি. নাসির তার লটারিতে প্রাপ্ত ১০ লক্ষ টাকা কোন ধরনের হিসাবে জমা রাখলে বেশি লাভবান হবেন? তোমার মতামত দাও।",
          "explanation": "মি. নাসির তার লটারিতে প্রাপ্ত ১০ লক্ষ টাকা স্থায়ী হিসাবে জমা রাখলে বেশি লাভবান হবেন। স্থায়ী হিসাবে গ্রাহক একটি নির্দিষ্ট সময়ের জন্য টাকা জমা রাখেন। উক্ত জমাকৃত টাকার ওপর গ্রাহক লাভ বা সুদ পায়। এ সুদের হার অন্যান্য ব্যাংক হিসাবের সুদের হার থেকে বেশি। গ্রাহক নির্দিষ্ট সময় পর লাভসহ জমাকৃত টাকা উত্তোলন করতে পারেন। উদ্দীপকে মি. নাসির একজন সাধারণ চাকরিজীবী। তিনি ভবিষ্যতের কথা চিন্তা করে প্রতি মাসের বেতনের কিছু কিছু টাকা ব্যাংকে জমা করেন। এ হিসাবে ব্যাংক তাকে কিছু লাভ দেয়। আবার প্রয়োজনে তিনি এ হিসাব থেকে টাকা উত্তোলনও করেন। এ বছর তিনি একটি লটারির মাধ্যমে ১০ লক্ষ টাকার পুরস্কার লাভ করেন। এখন তিনি এই টাকা ব্যাংকের একটি হিসাবে জমা রাখতে চান। গ্রাহক বেশি লাভের আশায় একটি নির্দিষ্ট সময়ের জন্য স্থায়ী হিসাবে টাকা জমা করে। নির্দিষ্ট সময়ের পর গ্রাহক লাভসহ টাকা উত্তোলন করতে পারে। অন্যদিকে, সঞ্চয়ী হিসাবে সহজে, টাকা জমা ও উত্তোলন করতে পারে। কিন্তু লাভের পরিমাণ কম। উদ্দীপকে জনাব নাসির পুরস্কারের ১০ লক্ষ টাকা লাভজনক হিসাবে জমা রাখতে চান। যার জন্য স্থায়ী হিসাব উপযোগী। তাই বলা যায়, মি. নাসির লটারিতে প্রাপ্ত পুরস্কারের টাকা স্থায়ী হিসাবে জমা রাখলে বেশি লাভবান হবেন।"
        }
      ]
    },
    {
      "number": "6",
      "uddipok": "মি. রমজান তার ছেলে মিজানকে প্রতি মাসে লেখাপড়া ও অন্যান্য খরচ বাবদ ৭ (সাত) হাজার টাকার একটি চেক প্রদান করেন। মিজান সেই টাকা তুলে তার যাবতীয় ব্যয় নির্বাহ করে। এ বছর মিজান শিক্ষা বোর্ড থেকে ৫ হাজার টাকার বৃত্তি: পেয়েছে। বৃত্তির টাকার চেক নিয়ে ব্যাংকে গেলে ব্যাংক ব্যবস্থাপক তাকে একটি হিসাব খুলে টাকা উভোলনের পরামর্শ দিলেন।",
      "tag": "JB 25",
      "sub_questions": [
        {
          "label": "ক",
          "question": "দাগকাটা চেক কী?",
          "explanation": "বাহক বা হুকুম চেকের বাম কোনায় আড়াআড়িভাবে দু'টি সমান্তরাল সরলরেখা টানা হলে ঐ চেককে দাগকাটা চেক বলে।"
        },
        {
          "label": "খ",
          "question": "বাসি চেক বলতে কী বোঝায়? ব্যাখ্যা করো।",
          "explanation": "যে চেকের মেয়াদ উত্তীর্ণ হয়ে গেছে তাকে বাসি চেক বলা হয়। আমাদের দেশে এই মেয়াদ ৬ মাস বা ১৮০ দিন। উক্ত সময় অতিবাহিত হওয়ার পর চেকটি বাসি চেকে পরিণত হয়। বাসি চেকের টাকা ব্যাংক পরিশোধ করেনা।"
        },
        {
          "label": "গ",
          "question": "উদ্দীপকে মি. রমজান কোন ধরনের চেক ব্যবহার করেন? ব্যাখ্যা করো।",
          "explanation": "উদ্দীপকে মি. রমজান বাহক চেক ব্যবহার করেন। এ চেকে প্রাপকের নামের শেষে 'অথবা বাহককে' শব্দদ্বয় উল্লেখ থাকে। এক্ষেত্রে চেকের টাকা যে কেউ ব্যাংক থেকে উত্তোলন করতে পারে। চেক হস্তান্তরের জন্য কোনো অনুমোদনের প্রয়োজন হয় না। ফলে এটি অপেক্ষাকৃত কম নিরাপদ। উদ্দীপকে মি. রমজানের ছেলে মিজান। মি. রমজান তার ছেলেকে প্রতি মাসে লেখাপড়া ও অন্যান্য খরচ বাবদ ৭ হাজার টাকার একটি চেক প্রদান করেন। মিজান সেই টাকা তুলে তার যাবতীয় ব্যয় নির্বাহ করে। জনাব রমজান মূলত বাহক চেক ব্যবহার করে তার ছেলেকে খরচ প্রদান করেন। এক্ষেত্রে মিজান ব্যাংকে চেক উপস্থাপনের মাধ্যমে অর্থ সংগ্রহ করতে পারে। যেটি নগদ অর্থের বিকল্প হিসেবে ব্যবহার করা হয়েছে। তাই বলা যায়, মি. রমজান বাহক চেক ব্যবহার করেন।"
        },
        {
          "label": "ঘ",
          "question": "মিজানের বৃত্তির চেক এবং তার বাবার দেয়া চেক এর মধ্যে কোনটি উত্তম? বিশ্লেষণ করো।",
          "explanation": "নিরাপত্তা বিবেচনায় মিজানের বৃত্তির দাগকাটা চেক ও তার বাবার দেয়া বাহক চেকের মধ্যে দাগকাটা চেকটি উত্তম। বাহক বা হুকুম চেকের বাম কোনায় দু'টি সমান্তরাল দাগ টেনে চেককে দাগকাটা চেকে রূপান্তর করা হয়। এ চেকের টাকা শুধু প্রাপকের ব্যাংক হিসাবের মাধ্যমে পরিশোধ করা হয়। অন্যদিকে, বাহক চেক হস্তান্তরের জন্য অনুমোদনের প্রয়োজন হয় না। যার ফলে যে কেউ ব্যাংক থেকে অর্থ উত্তোলন করতে পারে। উদ্দীপকে মি. রমজানের ছেলে মিজান। মি. রমজান তার ছেলেকে প্রতি মাসে লেখাপড়া ও অন্যান্য খরচ বাবদ ৭ হাজার টাকার একটি চেক প্রদান করেন। মিজান সে টাকা তুলে তার যাবতীয় ব্যয় নির্বাহ করে। এ বছর মিজান শিক্ষা বোর্ড থেকে ৫ হাজার টাকার বৃত্তি পেয়েছে। সে বৃত্তির টাকার চেক ব্যাংকে নিয়ে যায়। ব্যাংক ব্যবস্থাপক তাকে একটি হিসাব খুলে টাকা উভোলনের পরামর্শ দিলেন। বৈশিষ্ট্যগত দিক থেকে মিজানের বৃত্তি বাবদ প্রাপ্ত চেকটি দাগকাটা চেক। আর তার বাবার দেওয়া চেকটি হলো বাহক চেক। দাগকাটা চেকের অর্থ প্রাপক তার ব্যাংক হিসাবে জমা দিয়ে উত্তোলন করতে পারে। অন্যদিকে, বাহক চেক যে কেউ ব্যাংকে উপস্থাপন করে চেকের অর্থ উত্তোলন করতে পারে। অন্যদিকে, বাহক চেক যে কেউ ব্যাংকে উপস্থাপন করে চেকের অর্থ উত্তোলন করতে পারে। ফলে চেক হারিয়ে গেলে বা চুক্তি হলে অর্থের ঝুঁকি রয়েছে। যেখানে দাগকাটা চেকে প্রাপককে ব্যাংক হিসাবের মাধ্যমে অর্থ প্রাপ্তির নিশ্চয়তা প্রদান করে। তাই বলা যায়, নিরাপত্তা বিবেচনায় মিজানের বৃত্তি বাবদ প্রাপ্ত দাগকাটা চেকটি উত্তম।"
        }
      ]
    },
    {
      "number": "7",
      "uddipok": "মি. রনি ও মি. জনি করতোয়া ব্যাংক লি. এর দুজন গ্রাহক। ব্যাংক তাদেরকে দুটি প্লাস্টিক কার্ড প্রদান করে। তাদের কাছে নগদ টাকা না থাকলেও তারা ঐ প্লাস্টিক কার্ডের মাধ্যমে শপিং মলে কেনা-কাটা করতে সক্ষম হন। এক্ষেত্রে যদিও রনির ব্যাংক হিসাবে টাকা ছিল, মি. জনির ব্যাংক হিসাবে টাকা ছিল না। তবুও মি. জনি তার কেনাকাটা সম্পন্ন করেছিল।",
      "tag": "JB 25",
      "sub_questions": [
        {
          "label": "ক",
          "question": "মোবাইল ব্যাংকিং কী?",
          "explanation": "মোবাইল ফোনের মাধ্যমে গ্রাহক যে ব্যাংকিং সুবিধা পায় তাকেই মোবাইল ব্যাংকিং বলে।"
        },
        {
          "label": "খ",
          "question": "ক্রেডিট কার্ড, ডেবিট কার্ডের চেয়ে কেন উত্তম? ব্যাখ্যা করো।",
          "explanation": "ঋণ সুবিধার কারণে ক্রেডিট কার্ড ডেবিট কার্ড অপেক্ষা উত্তম। ডেবিট ও ক্রেডিট উভয় কার্ড দিয়ে ক্রয়কৃত পণ্যের মূল্য পরিশোধ ও দেনার নিষ্পত্তিকরা হয়। ব্যাংক অ্যাকাউন্টে হিসাবধারীরটাকা জমা থাকলে ডেবিট কার্ড ব্যবহার করা যায়। তবে ক্রেডিট কার্ডের ক্ষেত্রে ব্যাংক থেকে নির্দিষ্ট পরিমাণ টাকা ধার হিসেবে নিয়ে তা খরচ করা যায়। এ কার্ড ব্যবহার করে একটি নির্দিষ্ট সীমা পর্যন্ত অর্থ নগদ উত্তোলনও করা যায়। এসব বৈশিষ্ট্য ক্রেডিট কার্ডকে ডেবিট কার্ড অপেক্ষা বেশি জনপ্রিয় করে তুলেছে।"
        },
        {
          "label": "গ",
          "question": "ব্যাংকের কোন ধরনের প্লাস্টিক কার্ডের কারণে মি.জনি কেনাকাটা করতে সক্ষম হয়েছিল? উদ্দীপকের আলোকে ব্যাখ্যা করো।",
          "explanation": "ব্যাংকের ক্রেডিট কার্ডের কারণে মি. জনি কেনাকাটা করতে সক্ষম হন। এ কার্ড ব্যাংকের দেওয়া এক ধরনের ব্যক্তিগত ঋণ। কার্ডটি ব্যবহার করে গ্রাহকরা টাকা উঠানো, কেনাকাটার মূল্য পরিশোধ করতে পারে। এক্ষেত্রে গ্রাহকের হিসাবে অর্থ না থাকলেও এ ধরনের সুবিধা পাওয়া যায়। এটি নগদ অর্থের চাহিদা পূরণ করে বিনিময়ের মাধ্যম হিসেবে কাজ করে। উদ্দীপকে মি. জনি ও মি. রনি করতোয়া ব্যাংক লি. এ হিসাব আছে। ব্যাংক তাদেরকে দুটি প্লাস্টিক কার্ড প্রদান করে। তারা শপিংমলে কেনাকাটা করতে যান। তাদের কাছে অর্থ না থাকলেও প্লাস্টিক কার্ডের মাধ্যমে তারা কেনাকাটা করতে সক্ষম হন। এক্ষেত্রে মি. রনি ব্যাংক হিসাবে টাকা থাকলেও মি. জনি ব্যাংক হিসাবে টাকা ছিল না। এক্ষেত্রে ব্যাংক মি. জনিকে ক্রেডিট কার্ড সরবরাহ করেছিল। তবে নির্দিষ্ট মেয়াদের মধ্যে তিনি এ টাকা সুদসহ ব্যাংককে ফেরত দেবেন। তাই বলা যায়, ক্রেডিট কার্ড ব্যবহার করেই উদ্দীপকের মি. জনি কেনাকাটা করেছিলেন।"
        },
        {
          "label": "ঘ",
          "question": "উদ্দীপকে আলোচিত প্লাস্টিক কার্ড দুটোর মধ্যে কোন কার্ডটি অতি উত্তম? বিশ্লেষণ করো।",
          "explanation": "ব্যাংকের প্লাস্টিক কার্ড দুইটির মধ্যে মি. জনিকে সরবরাহ করা ক্রেডিট কার্ডের সুযোগ-সুবিধা তুলনামুলকভাবে বেশি। এ কার্ড একটি বহুল ব্যবহৃত ইলেকট্রনিক সেবা পদ্ধতি। এ ধরনের কার্ডের মাধ্যমে গ্রাহককে ঋণ (ক্রেডিট) সুবিধা দেওয়া হয়। এটিএম বুথ থেকে টাকা তুলতে এবং নির্দিষ্ট প্রতিষ্ঠান থেকে কেনাকাটা করতে এই কার্ড ব্যবহার করা হয়। উদ্দীপকে করতোয়া ব্যাংক লি. মি. রনিকে ডেবিট কার্ড এবং মি. জনিকে ক্রেডিট কার্ড সরবরাহ করে। মি. জনির হিসাবে টাকা না থাকলেও এই কার্ড দিয়ে তিনি কেনাকাটা করতে পারেন। এ কার্ডের একটি নির্দিষ্ট ক্রেডিট (ঋণ) সীমা থাকে। অন্যদিকে রনির ডেবিট কার্ডে অর্থ জমা থাকা অবস্থায় অর্থ উত্তোলনও কেনাকাটা করা যায়। ক্রেডিট কার্ডের মাধ্যমে গ্রাহক কোনো জামানত ছাড়াই ঋণ পেয়ে থাকে। প্রয়োজনীয় সময়ে এই ঋণ সুবিধাকে সহজে কাজে লাগানো যায়। এছাড়া গ্রেস পিরিয়ডের (ঋণ নেওয়ার পরের একটি নির্দিষ্ট সময়) মধ্যে ব্যাংকের টাকা ফেরত দিলে গ্রাহককে কোনো সুদ দিতে হয় না। এসব সুবিধা ডেবিট কার্ডের মাধ্যমে পাওয়া যায় না। তাই বলা যায়, উদ্দীপকের মি. রনির ডেবিট কার্ডের তুলনায় মি. জনির ক্রেডিট কার্ডের সুবিধা বেশি রয়েছে।"
        }
      ]
    },
    {
      "number": "8",
      "uddipok": "মি.পিকুল তাঁর কারখানার জন্য 'আলফা' ও 'বিটা' নামক দুটি বিমা কোম্পানির সাথে বিমা চুক্তি সম্পাদন করেন। একটি দুর্ঘটনায় তাঁর কারখানার ২ লক্ষ টাকার সম্পত্তি ক্ষতিগ্রস্ত হয়। চুক্তি মোতাবেক উভয় কোম্পানি যৌথভাবে মি.পিকলকে সমানভাবে ২ লক্ষ টাকার ক্ষতিপূরণ দেয়। পরবর্তীতে ক্ষতিগ্রস্ত সম্পত্তি মি. পিকুল ৫০ হাজার টাকায় বিক্রি করে দেন। সংবাদ পেয়ে উভয় বিমা কোঁম্পানি ঐ বিক্রয় মূল্যের ওপর দাবি করে।",
      "tag": "JB 25",
      "sub_questions": [
        {
          "label": "ক",
          "question": "সমর্পণ মূল্য কী?",
          "explanation": "বিমাগ্রহীতা প্রিমিয়াম পরিশোধে অসমর্থ হলে পলিসি ফেরত দিয়ে যে অর্থ গ্রহণ করে তাকে সমর্পণ মূল্য বলে। সমর্পণ মূল্য প্রিমিয়ামের একটি অংশ। বিমা চুক্তির মেয়াদ কমপক্ষে দুই বছর উত্তীর্ণ হওয়ার পর সমর্পণ মূল্য পরিশোধ করা হয়।"
        },
        {
          "label": "খ",
          "question": "\"বিমা হলো ঝুঁকি বণ্টনের ব্যবস্থা\"- ব্যাখ্যা করো।",
          "explanation": "বিমার মাধ্যমে বিমাগ্রহীতা তার সম্ভাব্য ঝুঁকিকে কয়েকটি পক্ষের মধ্যে বণ্টন করে বলে বিমাকে ঝুঁকি বণ্টনের যৌথ ব্যবস্থা বলা হয়। বিমা এমন একটি ব্যবস্থা, যার মাধ্যমে ক্ষতিগ্রস্ত বিমাগ্রহীতার ক্ষতিকে বিভিন্ন পক্ষের মধ্যে বণ্টনের ব্যবস্থা করা যায়। এ ব্যবস্থায় বিমাকারী বিভিন্ন বিমাগ্রহীতার কাছ থেকে প্রিমিয়াম সংগ্রহ করে। এ বিনিময়ে ক্ষতিগ্রস্ত বিমাগ্রহীতার ক্ষতিপূরণ করে।"
        },
        {
          "label": "গ",
          "question": "বিমা চুক্তির কোন নীতির আলোকে বিমা কোম্পানি মি. পিকুলকে ক্ষতিপুরণ প্রদান করেন? ব্যাখ্যা করো।",
          "explanation": "উদ্দীপকে বিমা চুক্তির আনুপাতিক অংশগ্রহণের নীতির আলোকে উভয় বিমা কোম্পানি মি. খানকে ক্ষতিপূরণ প্রদান করে। একই সম্পত্তি একাধিক বিমা কোম্পানির কাছে বিমা করলে এ নীতি অনুসরণ করা হয়। বিমাকৃত বিষয়বস্তুর ক্ষতি হলে সব বিমাকারী আনুপাতিক হারে ক্ষতিপূরণ করে। এ নীতিটি শুধু সম্পত্তি বিমার ক্ষেত্রে প্রযোজ্য। উদ্দীপকে মি.পিকুল একটি কারখানার জন্য 'আলফা' ও 'বিটা' নামক দুটি বিমা কোম্পানির সাথে বিমা চুক্তি করে। পরবর্তীতে কারখানাটির দুর্ঘটনায় ১ লক্ষ টাকার ক্ষতিগ্রস্ত হয়। চুক্তিমতে উভয় কোম্পানি লি. মি.পিকুলকে সমান হারে ক্ষতিপূরণ দেয়। অর্থাৎ, প্রত্যেক কোম্পানি ৫০ হাজার টাকা করে ক্ষতিপূরণ দেয়। সাধারণত আনুপাতিক অংশগ্রহণের নীতি অনুযায়ী, একটি সম্পত্তি একাধিক বিমাকারীর কাছে বিমা করা হলে বিমাকারীগণ আনুপাতিক হারে ক্ষতিপূরণ দেয়। তাই বলা যায়, আনুপাতিক অংশগ্রহণের নীতির আলোকে দুটি বিমা কোম্পানি মি.পিকুলকে ক্ষতিপূরণ দেয়।"
        },
        {
          "label": "ঘ",
          "question": "উদ্দীপকে উভয় কোম্পানি কর্তৃক সম্পত্তির বিক্রয় মূল্যের উপর দাবির যৌক্তিকতা মূল্যায়ন করো।",
          "explanation": "বিমা ব্যবসায়ের স্থলাভিষিক্তকরণের নীতি বিবেচনায়, ক্ষতিগ্রস্ত সম্পত্তির বিক্রয়মূল্যের ওপর উভয় কোম্পানির দাবির যৌক্তিকতা রয়েছে। বিমা ব্যবসায়ের অন্যতম একটি নীতি হলো স্থলাভিষিক্তকরণের নীতি। এ নীতি অনুযায়ী বিমাকৃত সম্পত্তির সম্পূর্ণ ক্ষতিপূরণ দেওয়ার সম্পত্তিরউদ্ধারযোগ্য অংশের মালিকানা রিমা প্রতিষ্ঠান পায়। এক্ষেত্রে, বিমাগ্রহীতা উদ্ধারযোগ্য অংশের বিক্রয়মূল্য বিমাকারিকে প্রদানে বাধ্য থাকে। সালামত উদ্দীপকে মি.পিকুল তার কারখানার জন্য দু'টি বিমা কোম্পানির সাথে বিয়া চুক্তি করেন। একটি দুর্ঘটনায় কারখানাটি ক্ষতিগ্রস্ত হয়। বিমা কোম্পানির কাছে মি.পিকুল বিমাদাবি পেশ করেন। উভয় কোম্পানি চুক্তি অনুযায়ী মি.পিকুলকে ক্ষতিপূরণ প্রদান করে। পরবর্তী সময়ে ক্ষতিগ্রস্ত সম্পত্তি মি.পিকুল ২০ হাজার টাকায় বিক্রি করেন। সংবাদ পেয়ে উভয় কোম্পানি এই বিক্রয়মূল্যের ওপর দাবি উপস্থাপন করে। স্থলাভিষিক্তকরণের নীতি অনুযায়ী, সম্পূর্ণ ক্ষতিপূরণের পর ক্ষতিগ্রস্ত সম্পত্তির মালিকানা বিমা কোম্পানি পায়। উদ্দীপকে উভয় কোম্পানি সমান হারে ক্ষতিপূরণ প্রদান করেছে। সুতরাং, ক্ষতিগ্রস্ত সম্পত্তির মালিকানা, উভয় কোম্পানির নামে স্থলাভিষিক্ত হয়েছে। ক্ষতিগ্রস্ত সম্পত্তির ওপর মি.পিকুলের কোন মালিকানা নেই। তাই বলা যায়, ক্ষতিগ্রস্ত সম্পত্তির বিক্রয়মূল্যের ওপর উভয় কোম্পানির দাবি যৌক্তিক।"
        }
      ]
    },
    {
      "number": "9",
      "uddipok": "একজন সচেতন অভিভাবক হিসাবে মি. রহমান তাঁর সন্তানদের ভবিষ্যতের কথা ভেবে এককালিন ৫ লক্ষ টাকার একটি রিমা চুক্তি করেন। তাঁর মৃত্যুর পরই কেবল সন্তানরা এ বিমার আর্থিক সুবিধা পাবে। অপরদিকে, মি.ছামান প্রতি বছরে ৫০ হাজার টাকার কিস্তিতে ১০ বছরের জন্য ৫ লক্ষ টাকার একটি বিমা করেন।",
      "tag": "JB 25",
      "sub_questions": [
        {
          "label": "ক",
          "question": "নৈতিক ঝুঁকি কী?",
          "explanation": "নৈতিক ঝুঁকি হলো এমন একটি অবস্থা যেখানে বিমাকরি নিশ্চিতভাবে ক্ষতিপূরণ পাবে জেনে এমন কিছু করে যা ঝুঁকিপূর্ণ বা অনৈতিক হতে পারে।"
        },
        {
          "label": "খ",
          "question": "'মৃত্যুহার পঞ্জি' বলতে কী বোঝায়? ব্যাখ্যা করো।",
          "explanation": "পরিসংখ্যান অনুযায়ী নির্দিষ্ট বয়স সীমায় নির্দিষ্ট এলাকায় প্রতি হাজারে মৃত ব্যক্তির সংখ্যা সম্বলিত সারণীকে মৃত্যুহার পঞ্জি বলে। এই সারণী বা তালিকা মূলত নির্দিষ্ট 'বয়সের লোকদের হাজার প্রতি মৃত্যু সংখ্যা নির্দেশ করে। এই তালিকা বা পঞ্জি নির্দিষ্ট এলাকার মানুষের মৃত্যুঝুঁকি ও প্রিমিয়ামের পরিমাণ নির্ধারণে সাহায্য করে।"
        },
        {
          "label": "গ",
          "question": "মেয়াদের ভিত্তিতে মি. রহমানের বিমাপত্রটির ধরন ব্যাখ্যা করো।",
          "explanation": "মেয়াদের ভিত্তিতে মি. রহমানের বিমাপত্রটি আজীবন বিমাপত্র। আজীবন বিমাপত্রেবিমাকৃত ব্যক্তি বিমাকারীর কাছ থেকে কোনো আর্থিক সুবিধা পায় না। বিমাগ্রহীতার মৃত্যুর পর তার মনোনীত ব্যস্তিকে বিমাদাবি পরিশোধ করা হয়। এ বিমাপত্রে বিমাগ্রহীতা প্রিমিয়ামের টাকা, এককালীন কিস্তিতে দিয়ে থাকে। এ ধরনের বিমাপত্রে কোনো নির্দিষ্ট মেয়াদকাল উল্লেখ থাকেনা। উদ্দীপকে মি. রহমান একজন সচেতন অভিভাবক। তিনি তার সন্তানদের ভবিষ্যত নিয়ে চিন্তিত। তাই, তিনি এককালীন ৫ লক্ষ টাকার একটি বিমাচুক্তি করেন। চুক্তিমতে, কেবল তার মৃত্যুর পরই তার সন্তানরা এ বিমার আর্থিক সুবিধা পাবে। স্পষ্টতই, মি. রহমানের জীবদ্দশায় এ বিমার সুবিধা পাবেন না। তাছাড়া, তিনি আমৃত্যু এককালীন প্রিমিয়াম প্রদান করেছেন। এসব বিষয় আজীবন বিমাপত্রের বৈশিষ্ট্যের সাথে সামঞ্জস্যপূর্ণ। তাই বলা যায়, মি. রহমান মেয়াদের ভিত্তিতে আজীবন বিমাপত্রটি গ্রহণ করেছিলেন।"
        },
        {
          "label": "ঘ",
          "question": "\"ব্যক্তিগত সুবিধা বিবেচনায় মি. রহমানের বিমার তুলনায় মি. ছামানের বিমাটি উত্তম।\"-তুমি কি একমত? বিশ্লেষণ করো।",
          "explanation": "ব্যক্তিগত সুবিধা বিবেচনায় মি. ছামানের মেয়াদি জীবন বিমা পলিসি মি. রহমানের আজীবন বিমা পলিসি অপেক্ষা উত্তম বলে আমি মনে করি। মেয়াদি বিমাপত্রের ক্ষেত্রে নির্দিষ্ট মেয়াদের 'মধ্যে বিমাগ্রহীতা মারা গেলে তার মনোনীত ব্যক্তি বিমাদাবির অর্থ পায়। তবে এ সময়ের পরও বিমাগ্রহীতা জীবিত থাকলে মেয়াদ শেষে লাভসহ অর্থ তাকে ফেরত দেওয়া হয়। অন্যদিকে, আজীবন বিমা পলিসি শুধু নমিনিদের স্বার্থ রক্ষা করে। অর্থাৎ, কেবল বিমাগ্রহীতার মৃত্যুর পরই এ বিমার আর্থিক সুবিধা পাওয়া যায়। উদ্দীপকে মি. রহমান তার সন্তানদের ভবিষ্যতের কথা ভেবে এককালীন ৫ লক্ষ টাকার একটি বিমাচুক্তি করেন। কেবল তার মৃত্যুর পরই সন্তানরা এ বিমার আর্থিক সুবিধা পাবে। অপরদিকে, মি. ছামান ১০ বছরের জন্য একটি বিমা করেন। এ বিমার তিনি কিস্তিতে প্রতি বছরে ৫০ হাজার টাকা করে প্রিমিয়াম প্রদান করেন। 'মি.ছামানের গৃহীত বিমাপত্রটি একটি মেয়াদি জীবন বিমাপত্র। বিমাপত্রটি তার মৃত্যুর পর পরিবারের জন্য আর্থিক নিরাপত্তা\"হিসেবে কাজ করবে। অপরদিকে, সে জীবিত থাকলে মেয়াদ শেষে সম্পূর্ণ অর্থ ফেরত পাবেন। ফলে এ অর্থ সে অন্য কোথাও বিনিয়োগ করতে পারবে। অর্থাৎ, বিমাপত্রটি ব্যক্তিগতভাবে তাকে বিনিয়োগ ও মুনাফার সুবিধা প্রদান করবে। আর এসব সুবিধা মি. রহমানের আজীবন বিমাপত্রে পাওয়া সম্ভব নয়। কারণ আজীবন বিমাপত্রে বিমাগ্রহীতার মৃত্যুর পর তার মনোনীত ব্যক্তি বা নমিনি আর্থিক সুবিধা পেয়ে থাকে। এ বিমায় বিমাগ্রহীতা নিজে কোনো সুবিধা ভোগ করে যেতে পারে না। তাই বলা যায়, ব্যক্তিগত সুবিধা বিবেচনায় মি. ছামানের বিমা পর্লিসিটি উত্তম।"
        }
      ]
    },
    {
      "number": "10",
      "uddipok": "মি. রশিদ একজন বেসরকারি চাকরিজীবী। তিনি শধু চাকরির ওপর নির্ভরশীল। হঠাৎ করে তিনি সড়ক দুর্ঘটনায় মারা যান। মি. রশিদ মারা যাবার পর তাঁর স্ত্রী জানতে পারলেন যে, তার স্বামী ভবিষ্যতের কথা ভেবে ৫ বছর পূর্বে একটি বিমা চুক্তি করেছিলেন। বর্তমানে বিমা কোম্পানি মি. রশিদের স্ত্রীকে বিমাকৃত অর্থ পরিশোধ করেছে।",
      "tag": "JB 25",
      "sub_questions": [
        {
          "label": "ক",
          "question": "সাময়িক বিমাপত্র কী?",
          "explanation": "স্বল্পমেয়াদ অর্থাৎ তিন মাস থেকে সর্বোচ্চ পাঁচ বছরের জন্য যে জীবন বিমাপত্র খোলা হয়, তাকে সাময়িক বিমাপত্র বলে।"
        },
        {
          "label": "খ",
          "question": "বাজি চুক্তি কী? ব্যাখ্যা করো।",
          "explanation": "যে চুক্তিতে দুই বা ততোধিক ব্যক্তি একটি অনিশ্চিত ঘটনার ওপর বাজি ধরে, সেই চুক্তিকে বাজি চুক্তি বলে। সাধারণত ভবিষ্যতের কোনো অনিশ্চিত বিষয়ের ওপর নির্ভর করে এ চক্তি সংগঠিত হয়। এ চুস্তিতে বৈধ চুক্তির অনেক অপরিহার্য উপাদান উপস্থিত থাকে না। এই চুক্তি আইন দ্বারা স্বীকৃত নয়। বাংলাদেশের প্রচলিত আইন অনুযায়ী এ চুক্তি অবৈধ।"
        },
        {
          "label": "গ",
          "question": "মি. রশিদ কোন ধরনের বিমা চুক্তি করেছিলেন? ব্যাখ্যা করো।",
          "explanation": "উদ্দীপকের মি. রশিদ জীবন বিমা চুক্তি করেছিলেন জীবন রিমা হলো দুই পক্ষের মধ্যে সম্পাদিত একটি চুক্তি। জীবন বিমা চুক্তি অনুসারে বিমাগ্রহীতা নির্দিষ্ট পরিমাণ প্রিমিয়াম একত্রে বা কিস্তিতে দেয়। বিনিময়ে বিমাকারী একটি নির্দিষ্ট মেয়াদ শেষে অথবা বিমাগ্রহীতার মৃত্যু হলে বিমাগ্রহীতাকে বা তার মনোনীত ব্যক্তিকে বিমার অর্থ পরিশোধ করে। উদ্দীপকে মি. রশিদ একজন বেসরকারি চাকরিজীবী। তিনি শুধু চাকরির ওপর নির্ভরশীল। হঠাৎ করে তিনি সড়ক দুর্ঘটনায় মারা যান। মি. রশিদ মারা যাওয়ার পর তার স্ত্রী জানতে পারেন। যে, তার স্বামী ভবিষ্যতের কথা ভেবে একটি বিমাচুক্তি করেছিলেন। অর্থাৎ, মি. রশিদের মৃত্যুতে বা দুর্ঘটনায় তার স্ত্রী ও সন্তানরা যেন আর্থিকসমস্যার সম্মুখীন না হন তাই এরূপ বিমা চুক্তিতে গেছেন।আর এরূপ বিমা চুক্তি জীবন বিমাপত্রের বৈশিষ্ট্যের সাথে সামঞ্জস্যপূর্ণ। তাই বলা যায়, মি. রশিদ যে বিমা চুক্তি সম্পাদন করেছেন তা হলো জীবন বিমাপত্র।"
        },
        {
          "label": "ঘ",
          "question": "মি. রশিদের বিমাপত্রটি কীভাবে তার স্ত্রীর জন্য সহায়ক? তোমার মতামত দাও।",
          "explanation": "উদ্দীপকের মি. রশিদের অবর্তমানে তার গৃহীত জীবন বিমা পলিসি তার স্ত্রী ও সন্তানদের আর্থিক নিরাপত্তা দেবে। যেকোনো সময় মানুষের ব্যক্তি জীবনে দুর্ঘটনা ঘটতে পারে। পরিবারের কোনো সদস্যের মৃত্যুতে বা দুর্ঘটনায় ক্ষতিগ্রস্ত হলে মানুষ আর্থিকভাবে ক্ষতিগ্রস্ত হয়। এরূপ বিপদে অনেকে সান্ত্বনা দিলেও বস্তুতপক্ষে বিমা প্রতিষ্ঠানই কার্যকর পদক্ষেপ নেয়। বিমাকারী কর্তৃক প্রদত্ত প্রিমিয়াম পরিবারের জন্য সঞ্চয় হিসেবে কাজ করে উদ্দীপকে মি. রশিদ একজন বেসরকারি চাকরিজীবী। হঠাৎ সড়ক দুর্ঘটনায় তিনি মারা যান। পরবর্তীতে তার স্ত্রী জানতে পারেন যে, তার স্বামী ৫ বছর পূর্বে একটি বিমা চুক্তি করেছিলেন। বিমা কোম্পানি মি. রশিদের স্ত্রীকে চুন্তি মোতাবেক বিমাদাবি পরিশোধ করে। উদ্দীপকের মি. রশিদ জীবন বিমাপত্র গ্রহণ করেন। এ বিমাপত্রের আওতায় মি. রশিদের আলালের কোনো দুর্ঘটনা বা মৃত্যু হলে তার পরিবার আর্থিক প্রতিদান পাবে। তাছাড়া, প্রাপ্ত আর্থিক প্রতিদান সঞ্চয় হিসেবে তার পরিবারকে আর্থিক সুরক্ষা প্রদান করবে। ফলে, মি. রশিদের স্ত্রী আর্থিকভাবে স্বাবলম্বী হয়ে উঠবে। তাই বলা যায়,আর্থিক প্রতিদানের নিশ্চয়তা বিবেচনায় মি. রশিদের অবর্তমানে বিমা পলিসিটি তার পরিবারের উপকারে আসবে।"
        }
      ]
    },
    {
      "number": "11",
      "uddipok": "মি. কাজল একটি জীবন বিমা চুক্তি সম্পাদন করেন। যার মেয়াদ ১০ বছর এবং যার মূল্য ১০ লক্ষ টাকা। মি. কাজল ৪ বছর প্রিমিয়াম পরিশোধের পর অবশিষ্ট প্রিমিয়াম পরিশোধে অপারগতা প্রকাশ' করে এবং বিমা কোম্পানির, নিকট প্রিমিয়াম আদায়ের জন্য আবেদন করে।",
      "tag": "JB 25",
      "sub_questions": [
        {
          "label": "ক",
          "question": "আজীবন বিমাপত্র কী?",
          "explanation": "যে জীবন বিমাপত্রে শুধু বিমাকৃত ব্যক্তির মৃত্যুর পর তার মনোনীত ব্যক্তিকে বিমাদাবি পরিশোধ করা হয়, তাকে আজীবন বিমাপত্র বলে।"
        },
        {
          "label": "খ",
          "question": "জীবন বির্মায় চূড়ান্ত সদ্বিশ্বাসের নীতি কেন প্রয়োজন?",
          "explanation": "জীবন বিমায় বিমাকারী ও বিমাগ্রহীতা উভয়পক্ষ-একে অন্যের সব তথ্য সম্পূর্ণ ও নির্ভুলভাবে দিতে বাধ্য থাকে বলে তাদের মধ্যে চূড়ান্ত সদ্বিশ্বাসের সম্পর্কস্থাপনের প্রয়োজন হয়। চূড়ান্ত সদ্বিশ্বাস ভঙ্গা হলে অর্থাৎ, কোনো গুরুত্বপূর্ণ তথ্য গোপন বা মিথ্যা বর্ণনা করা হলে জীবন বিমা চুক্তি বাতিল হয়। এর ফলে বিমাকারী অথবা বিমাগ্রহীতা আর্থিক ক্ষতির সম্মুখীন হয়। অন্যান্য বিমা চুক্তির ন্যায় জীবন বিমা চুক্তিতেও উভয়পক্ষের মধ্যে চূড়ান্ত সদ্বিশ্বাসের সম্পর্ক প্রতিষ্ঠিত।"
        },
        {
          "label": "গ",
          "question": "মি. কাজল কোন ধরনের বিমাপত্র গ্রহণ করেছেন? উদ্দীপকের আলোকে ব্যাখ্যা করো।",
          "explanation": "কাজল মেয়াদি জীবন বিমাপত্র গ্রহণ করেছিলেন। এ জীবন বিমাপত্র নির্দিষ্ট মেয়াদের জন্য খোলা হয়। নির্দিষ্ট সময় শেষে বিমাগ্রহীতা বিমাকৃত অর্থ ফেরত পায়। তবে মেয়াদ শেষ হওয়ার আগে বিমাগ্রহীতার মৃত্যু হলে তার মনোনীত ব্যক্তি বিমাদাবি আদায় করতে পারে। এ বিমা একই সাথে জীবন বিমা ও সঞ্চয়ের সুবিধা দেয়। উদ্দীপকের মি.কাজল একটি জীবন বিমা চুক্তি সম্পাদন করেন। যার মেয়াদ ১০ বছর এবং যার মূল্য ১০ লক্ষ টাকা। মি কাজল ৪ বছর প্রিমিয়াম পরিশোধের পর অবশিষ্ট প্রিমিয়াম পরিশোধে অপারগতা'প্রকাশ করে। মি. কাজলের বিমাপত্রের মেয়াদ নির্দিষ্ট ছিল। এটি জীবন বিমার. অন্তর্গত মেয়াদি বিমাপত্র। উক্ত বিমাপত্রের পলিসির ন্টাকা তিনি মেয়াদ শেষ হওয়ার পর উত্তোলন করতে পারবেন। কিন্তু ১০ বছরের মধ্যে তার মৃত্যু হলে তার মনোনীত ব্যক্তি এই অর্থ উত্তোলন করতে পারবেন। তাই বৈশিষ্ট্য বিবেচনায় বলা যায়, মি. কাজলের বিমাপত্রটি মেয়াদি জীবন বিমাপত্র হিসেবে বিবেচিত হবে।"
        },
        {
          "label": "ঘ",
          "question": "উদ্দীপকে মি. কাজল প্রিমিয়াম ফেরত পাবেন কি? বিশ্লেষণ করো।",
          "explanation": "মি. কাজল সম্পূর্ণ প্রিমিয়াম নয়,সমর্পণ মূল্য পাবেন। বিমাগ্রহীতা আর্থিক সমস্যা বা অন্য কোনো কারণে বিমাপত্র বন্ধ করে দিতে পারেন। এক্ষেত্রে বিমাগ্রহীতাকে বিমাপত্রটি' বিমা প্রতিষ্ঠানের কাছে সমর্পণ করতে হয়। বিমা কোম্পানি সবকিছু বিবেচনা করে বিমাগ্রহীতাকে যে আর্থিক প্রতিদান দেয়,তাকে সমর্পণ মূল্য বলে। তবেসমর্পণ মূল্য অবশ্যই বিমাদাবি অপেক্ষা কম হবে। উদ্দীপকের মি. কাজল ১০ লক্ষ টাকার একটি মেয়াদি জীবন বিমাপত্র গ্রহণ করেন। এটির মেয়াদ ১০ বছর। তিনি ৪ বছর প্রিমিয়াম পরিশোধের পর অবশিষ্ট প্রিমিয়াম পরিশোধে পর অবশিষ্ট প্রিমিয়াম পরিশোধে অপারগতা প্রকাশ করেন। তাই তিনি প্রিমিয়াম আদায়ের জন্য আবেদন করেন। এখানে মি. কাজল চুক্তি অনুযায়ী সম্পূর্ণ বিমাদাবি আদায় করতে পারবেন না। কারণ, তার বিমাপত্রের মেয়াদ ১০ বছর হলেও তিনি ৪ বছরের প্রিমিয়াম পরিশোধ করেছেন। তবে তিনি বিমাপত্রের সমর্পণ মূল্য দাবি করতে পারবেন। সমর্পণ মূল্য মূলত পরিশোধিত প্রিমিয়ামেরই একটি অংশ। সমর্পণ মূল্য পাওয়ার জন্য ন্যূনতম ২ বছর প্রিমিয়াম পরিশোধ করতে হয়। যেখানে মি. কাজল ৪ বছর বিমা প্রিমিয়াম পরিশোধ করেছেন। এখানে তিনি পরিশোধকৃত অর্থের একটি অংশ সমর্পণ মূল্য হিসেবে পাবেন। তাই বলা যায়, মি. কাজল বিমা প্রতিষ্ঠানের কাছ থেকে সম্পূর্ণ প্রিমিয়াম ফেরত না পেলেও সমর্পণ মূল্য আদায় করতে পারবেন।"
        }
      ]
    }
  ]
}