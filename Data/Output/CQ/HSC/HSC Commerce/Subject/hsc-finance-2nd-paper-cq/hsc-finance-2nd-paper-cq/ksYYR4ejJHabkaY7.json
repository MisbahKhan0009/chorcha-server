{
  "title": "রাজশাহী বোর্ড ২০২২",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "শফিক ও রফিক দুই জনই সদ্য MBA পাস করেছেন। উভয়ের লক্ষ্য ভালো কোনো ব্যাংকে চাকরি করা। সে লক্ষ্যে শফিক একটি ব্যাংকে সিনিয়র এক্সিকিউটিভ পদে যোগদান করেন। যেটি শুধু দেশের শিল্পায়নে কাজ করে। অপরদিকে রফিকও একটি ব্যাংকে যোগদান করেন। ব্যাংকটির মূল কাজ কৃষি খাতের উন্নয়ন এবং কৃষকদের আর্থিক সহায়তা প্রদান করা।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে আর্থিক প্রতিষ্ঠান আমানত গ্রহণ, ঋনদান,এবং অন্যান্য ব্যাংকিং কার্যক্রম সম্পন্ন করে তাকে ব্যাংক বলে।"
        },
        {
          "label": "খ",
          "question": "",
          "explanation": "সরকারের নোট ও মুদ্রা, ব্যাংক নোট, পণ্য ক্রয় বিক্রয়ে ও লেনদেন নিষ্পত্তিতে বিনিময়ের মাধ্যমে হিসেবে কাজ করে। কেন্দ্রীয় ব্যাংক বিনিময়ের মাধ্যমে হিসেবে সরকারি নোট ইস্যু করে। বাণিজ্যিক ব্যাংকসমূহ চেক,বিনিময় বিল,প্রত্যয়পত্র, ব্যাংক ড্রাফট,পে অর্ডার,ডেবিট কার্ড,ক্রেডিট কার্ড ইত্যাদি বিনিময়ের মাধ্যম হিসেবে ব্যবহৃত হয়। তাই বলা হয় ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে শফিকের উল্লেখিত ব্যাংকটি হল একটি শিল্প ব্যাংক। যে ব্যাংক শিল্পখাতের উন্নয়নের জন্য প্রতিষ্ঠিত ও পরিচালিত হয়ে থাকে তাকে শিল্পব্যাংক বলে। ভূমি ক্রয়, কারখানা নির্মাণ, যন্ত্রপাতি সংগ্রহ ইত্যাদির জন্য শিল্পব্যাংক ঋণ দিয়ে থাকে । উদ্দীপকের শফিক এমবিএ পাস করে একটি ব্যাংকের সিনিয়র এক্সিকিউটিভ হিসেবে যোগদান করে। যে ব্যাংক কিনা দেশের শিল্প খাতার উন্নয়নে কাজ করে। শিল্প ব্যাংক দেশের শিল্পখাতের উন্নয়নের দীর্ঘমেয়াদি ঋণ প্রদান করে এবং নতুন উদ্যোক্তাদের পরামর্শ দিয়ে থাকে। সুতরাং এই বৈশিষ্ট্য অনুসারে বলা যে শফিকের ব্যাংকটি হল শিল্প ব্যাং ক।"
        },
        {
          "label": "ঘ",
          "question": "",
          "explanation": "উদ্দীপকে রফিকের ব্যাংকটি কার্যক্রম শ্রেণীর ভিত্তিতে একটি কৃষি ব্যাংক। যে ব্যাংক কৃষিখাতের উন্নয়নের লক্ষে প্রতিষ্ঠিত ও পরিচালিত হয়ে তাকে কৃষি ব্যাংক বলে। এই বিশেষায়িত আর্থিক প্রতিষ্ঠান কৃষিখাতের উন্নয়নের জন্য বিভিন্ন মেয়াদি ঋণদানসহ অন্যান্য সুযোগ-সুবিধা প্রদান করে। উদ্দীপকের রফিক এমবি পাস করে একটি ব্যাংকে জয়েন করেন। যে ব্যাংক কৃষি খাতের উন্নয়নের জন্য কৃষকদের আর্থিক সহায়তা ও ঋণ দান করে। এসব কাজ যেহেতু কৃষি ব্যাংক করে তাহলে বলা যায় রফিক কৃষি ব্যাংকে কর্মরত। কৃষি ব্যাংক কৃষকদের বিভিন্ন মেয়াদে ঋণ প্রদান করে থাকে। ফলে কৃষকরা কৃষি যন্ত্রপাতি ক্রয়, গবাদিপশু, রাসায়নিক সার ও উন্নতমানের বীজ ক্রয়ের সুযোগ পাচ্ছে। তাছাড়া এই ব্যাংক অল্প পরিমাণ টাকা জমা রেখে কৃষকদের সঞ্চয়ী হিসাব খুলতে সহায়তা করে। কৃষকদের উন্নয়নে বিভিন্ন পরামর্শ দিয়ে থাকে এই ব্যাংক। মোটকথা কৃষি খাতের উন্নয়নেই এই ব্যাংকের লক্ষ্য। সুতরাং বলা যায় উদ্দীপকের রফিক কৃষি ব্যাংকেই কর্মরত।"
        }
      ]
    },
    {
      "number": "2",
      "uddipok": "ঢাকার মতিঝিলে এমন একটি ব্যাংক আছে যাকে অন্যান্য ব্যাংকের অভিভাবক বলা হয়। ব্যাংকটি তার প্রধান কার্যালয় ছাড়াও বাংলাদেশের বিভিন্ন জায়গায় এর শাখা রয়েছে। প্রতিটি শাখায় একটি নির্দিষ্ট কক্ষ রয়েছে। আন্তঃব্যাংকিং লেনদেন নিষ্পত্তির জন্য যেখানে প্রতিদিন বিভিন্ন ব্যাংকের চেক, ড্রাফট ইত্যাদি এসে জমা হয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "ব্যাংকিং লেনদেন হতে উদ্ভূত আন্ত-ব্যাংকিং দেনা পাওনা নিষ্পত্তিস্থলই হল নিকাশঘর।"
        },
        {
          "label": "খ",
          "question": "",
          "explanation": "ঋণ নিয়ন্ত্রণের জন্য কেন্দ্রীয় ব্যাংক কর্তৃক বিশেষ খাত চিহ্নিত করে ওই খাতে ঋণের পরিমাণ হ্রাস বৃদ্ধি করার কৌশলকে ঋণের বরাদ্দকরন নীতি বলে। এ নীতির আলোকে যে খাতে ঋণের প্রবাহ বাড়ানো দরকার কেন্দ্রীয় ব্যাংক সেক্ষেত্রে ঋণের বরাদ্দ বাড়িয়ে দেয়। অপরদিকে যে খাতে ঋণের পরিমাণ কমানো দরকার সেক্ষেত্রে কেন্দ্রীয় ব্যাংক।ঋণের বরাদ্দ কমিয়ে দেয়। এভাবে ঋণের বরাদ্দ হ্রাস বৃদ্ধি ঘটিয়ে কেন্দ্রীয় ব্যাংকের নিয়ন্ত্রণ করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ব্যাংকটি হলো কেন্দ্রীয় ব্যাংক। জনকল্যাণের উদ্দেশ্যে প্রতিষ্ঠিত এবং সরকার নিয়ন্ত্রিত একমাত্র ও অনন্য ব্যাংকে বলা হয় কেন্দ্রীয় ব্যাংক।কেন্দ্রীয় ব্যাংক নোট প্রচলন, ঋণ নিয়ন্ত্রণ এবং ঋণ দানের শেষ আশ্রয়স্থল হিসেবে কাজ করে। মুদ্রা বাজারের অভিভাবক, সরকারের ব্যাংক হিসেবে কাজ করে। সর্বোপরি নিকাশঘরের মাধ্যমে বাণিজ্যিক ব্যাংক সমূহের দেনা পাও নিষ্পত্তির নিষ্পত্তিস্থল হিসেবে কাজ করে। উদ্দীপকের ঢাকার মতিঝিলের ব্যাংকটিকে মুদ্রাবাজারের অভিভাবক বলা হয়। ব্যাংকটির মূল উদ্দেশ্য হচ্ছে জনকল্যাণ। দেশে দ্রব্যমূল্যের ক্রমাগত বৃদ্ধি তথা মুদ্রাস্ফীতি রোধে এই ব্যাংকটি গুরুত্বপূর্ণ ভূমিকা রাখে। ফলে মুদ্রাবাজারের অভিভাবক হিসেবে মুদ্রাবাজারের স্থিতিশীলতা রক্ষা ও নিয়ন্ত্রণ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত কেন্দ্রীয় ব্যাংক আন্তঃব্যাংকিং লেনদেন নিষ্পত্তিতে নিকাশ ঘরের প্রধান হিসেবে ভূমিকা পালন করে। ব্যাংকিং লেনদেন হতে উদ্ভূত আন্ত-ব্যাংকিং দেনা পাওনা নিষ্পত্তিস্থলই হল নিকাশঘর। নিকাশ ঘর হল এমন একটি ব্যবস্থা যার মাধ্যমে তালিকাভুক্ত ব্যাংক সমূহ তাদের পরস্পরের মধ্যকার দেনা পাওনা নিষ্পত্তিকরণের জন্য কেন্দ্রীয় ব্যাংক নির্দিষ্ট ব্যবস্থাপনার শরণাপন্ন হয় এবং তারই তত্ত্বাবধানে পাওনা নিষ্পত্তি করে। উদ্দীপকে কেন্দ্রীয় ব্যাংকের প্রতিটি শাখায় একটি বিশেষ কক্ষ রয়েছে যা নিকাশ ঘর হিসেবে পরিচিত। আন্তঃ ব্যাংকিং লেনদেন নিষ্পত্তির জন্য সেখানে প্রতিদিন চেক,ড্রাফট এসে জমা হয়। বাণিজ্যিক ব্যাংক সমূহ তাদের মধ্যে পারস্পরিক দেনা পাওনা নিষ্পত্তিতে নিকাশ ঘরের নিকটের শরণাপন্ন। সুতরাং বলা যায় আন্তঃ ব্যাংকিং লেনদেন নিষ্পত্তিতে নিকাশ ঘরের গুরুত্ব অপরিসীম ।"
        }
      ]
    },
    {
      "number": "3",
      "uddipok": "মি. রানা বিদেশ থেকে এসে ব্যবসা করতে চান। সে লক্ষ্যে তিনি ৪০ লক্ষ টাকা ব্যবসায়ে বিনিয়োগ করেন। তাই তিনি তার ব্যবসায়িক কাজের জন্য ব্যাংকে একটি হিসাব খুললেন। ব্যাংক তাকে একটি চেক বই প্রদান করেন। তিনি চেকের থেকেও সহজে বহন করা যায় ও করে দেশের বিভিন্ন স্থান থেকে সবসময় অর্থ উত্তোলন করেন। নিরাপদ এমন কিছু ব্যাংক থেকে দাবি করেন। ব্যাংক মি. রানার চাহিদা মোতাবেক একটা প্লাস্টিক কার্ড সরবরাহ করেন। তিনি কার্ডটি ব্যবহার করে দেশের বিভিন্ন স্থান থেকে সবসময় অর্থ উত্তোলন করতে পারেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "গ্রাহক যে হিসাবের মাধ্যমে ব্যাংকে লেনদেন করে তাকে ব্যাংক হিসাব বলে।"
        },
        {
          "label": "খ",
          "question": "",
          "explanation": "বাহক চেক বা হুকুম চেকের উপরে বাম পাশে কিছু লিখে বা না লিখে আড়াআড়ি দুটি রেখা অংকন করলে ওই চেককে দাগকাটা চেক বলে। এই চেকের টাকা ব্যাংকের কোন হিসেবে জমা দিয়ে ব্যাংকের মাধ্যমে সংগ্রহ করতে হয়।  দাগকাটা  চেকের অর্থ নগদ পরিশোধ না করে ব্যাংক হিসাবের মাধ্যমে পরিশোধ করতে হয় ফলে চেক হারানো বা চুরি হয়ে গেলে এর অর্থ কেউ সহজে উঠাতে পারেনা । তাই এই চেকের মাধ্যমে লেনদেন অধিক নিরাপদ।"
        },
        {
          "label": "গ",
          "question": "",
          "explanation": "উদ্দীপকের রানা ব্যাংকে চলতি হিসাব খোলেন। যে হিসাবে যেকোনো সময় টাকা জমা এবং উত্তোলন করা যায় তাকে চলতি হিসাব বলে। ব্যবসায়ীদের জন্য এই হিসাব অধিক উপযোগী। রানা এর মতে ব্যবসায়ীদের জন্য চলতি হিসাব উপযুক্ত। উদ্দীপকে রানার এই হিসাবে যেকোনো সময় টাকা জমা দেয়া যায় এবং উত্তোলন করা যায়।তাছাড়া জমা অতিরিক্ত অর্থ উত্তোলন ও করা যায়। ব্যবসায়ীরা যেহেতু প্রতিদিন লেনদেন করে সেহেতু তাদের প্রতিদিন অনেক টাকার আদান-প্রদান হয়। তাছাড়া তাদের দেনা পাওনা নিষ্পত্তির জন্য একাধিক চেক ইস্যু করতে হয়।ব্যবসায়ীদের চলতি মূলধনের সংস্থান এবং প্রত্যয় পত্র খোলাসহ বিভিন্ন সুযোগ সুবিধার জন্য জনাব রানা ব্যাংকে চলতি হিসাব খোলেন।"
        },
        {
          "label": "ঘ",
          "question": "",
          "explanation": "উদ্দীপকের মি. রানা তার প্লাস্টিক কার্ড ব্যবহার করে সব সময় টাকা উত্তোলন করতে পারবেন। যে প্লাস্টিক কার্ডের মাধ্যমে একজন গ্রাহক তার জমাকৃত অর্থ ব্যবহার করতে পারে তাকে ডেবিট কার্ড বলে। ডেবিট কার্ড পাওয়ার ক্ষেত্রে ব্যাংক হিসাব থাকা বাধ্যতামূলক। ঋণ নেওয়ার কোন সুযোগ থাকে না ঝুঁকি ও সার্ভিস চার্জ কম। উদ্দীপকে রানা ব্যাংকে একটি চলতি হিসাব খোলেন। ব্যাংক তাকে একটা চেক বই প্রদান করে। তিনি চেকের চেয়েও সহজে বহন ও নিরাপদ একটি জিনিস আশা করেন। ব্যাংক তাকে একটি ডেবিট কার্ড দেন।এ কার্ড এর মাধ্যমে মি. রানা তার জমাকৃত টাকা উত্তোলন এবং খরচ করতে পারবে। এ কার্ডের মাধ্যমে জমা অতিরিক্ত টাকা উত্তোলন করতে পারবেন না। মি. রানা এই কার্ড এর মাধ্যমে জমাকৃত টাকা উত্তোলন এবং স্থানান্তর করতে পারবে। এই কার্ডের সামর্থ্য ব্যাংকের জমাকৃত টাকার পরিমাণের সাথে সম্পৃক্ত।এ কার্ডের মাধ্যমে কেনাকাটা করতে পারবে । এমনকি এই কার্ড পাওয়ার জন্য ব্যাংক হিসাব থাকা বাধ্যতামূলক। সুতরাং বলা যায় মি. রানা যেকোনো সময় টাকা উত্তোলন করতে পারবে এই কার্ডের মা ধ্যমে।"
        }
      ]
    },
    {
      "number": "4",
      "uddipok": "জনাব আব্দুল্লাহ একজন ব্যাংক কর্মকর্তা। প্রতিদিন তিনি বিভিন্ন ধরনের লেনদেন সম্পন্ন করেন। যেমন অর্থ জমাদান, উত্তোলন, অর্থ স্থানান্তর ইত্যাদি। একজন গ্রাহক ব্যাংকে একটি অধিক নিরাপদ চেক উপস্থাপন করেন যার মাধ্যমে অধিক অর্থ উত্তোলন করা যায়। জনাব আব্দুল্লাহ লক্ষ করলেন গ্রাহকের উপস্থাপিত চেকে আদেষ্টার স্বাক্ষর ও ব্যাংকে রক্ষিত নমুনা স্বাক্ষরের গরমিল আছে। তখন তিনি ম্যানেজারের সাথে চেকটির ব্যাপারে কথা বলেন। পরবর্তীতে ম্যানেজারের আদেশে চেকটি প্রত্যাখ্যান করা হয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "খোলা চেক হলো সেই চেক যেই চেকে দাগ কাটা থাকে না ।"
        },
        {
          "label": "খ",
          "question": "",
          "explanation": "চেকের মালিকানা বা স্বত্ব স্থানান্তর করার ক্ষেত্রে চেকের উল্টোপিঠে স্বাক্ষর করাকে চেকের অনুমোদন বলা হয়। চেক হস্তান্তরের জন্য চেকের অনুমোদন প্রয়োজন। চেক এক ধরনের হস্তান্তরযোগ্য দলিল যা বৈধ অনুমোদনের মাধ্যমে হস্তান্তর করা যায় ।"
        },
        {
          "label": "গ",
          "question": "",
          "explanation": "উদ্দীপকে গ্রাহক ব্যাংকে দাগ কাটা চেক উপস্থাপন করে। যে চেকে অধিক নিরাপত্তা নিশ্চিত করার জন্য দুটো আড়াআড়ি দাগ থাকে তাকে দাগ কাটা চেক বলে। এই চেক খুবই নিরাপদ। প্রকৃত গ্রাহক ছাড়া এই চেকে টাকা উঠানো যায় না। বড় অংকের টাকার ক্ষেত্রে এ চেক ব্যবহার করা হয়। উদ্দীপকে গ্রাহক ব্যাংকে একটি দাগ কাটা চেক উপস্থাপন করে। পরবর্তীতে এই চেক ব্যাংকে জমা দিয়ে টাকা উত্তোলন করতে পারবেন। এই চেক বিভিন্ন কারণে অধিক নিরাপদ। দাগ কাটা চেক চুরি ও জালিয়াতি রোধ করে। ফলে ঝুঁকি হ্রাস পায়। এসব সুবিধার কারণে দাগ কাটা নিরাপদ এবং বহুল ব্যব হৃত হয়।"
        },
        {
          "label": "ঘ",
          "question": "",
          "explanation": "উদ্দীপকে যে চেকটি প্রত্যাখ্যান হয়েছে তা যৌক্তিক। চেকে স্বাক্ষর না থাকলে, তারিখ না থাকলে, স্বাক্ষরের সাথে হিসাবের খাতায় রক্ষিত স্বাক্ষরের মিল না থাকলে, নির্দিষ্ট সময়ের পর ব্যাংকে উপস্থাপিত হলে চেক প্রত্যাখ্যান হতে পারে। উদ্দীপকে আব্দুল্লাহ একজন ব্যাংক কর্মকর্তা। তিনি দেখলেন ব্যাংকে উপস্থাপিত চেকের স্বাক্ষরের সাথে নমুনা স্বাক্ষর কার্ডের স্বাক্ষরের মিল নাই। পরবর্তীতে ম্যানেজারের আদেশে চেকটি প্রত্যাখ্যান করা হয়েছে। গ্রাহকের হিসাবের নিরাপত্তার স্বার্থে চেকটি প্রত্যাখ্যান যৌক্তিক বলে মনে করি। গ্রাহকের স্বার্থ রক্ষা ব্যাংকের একটি অপরিহার্য দায়িত্ব। ব্যাংক উপস্থাপিত চেকের উপর সন্তুষ্ট হয়েছে এর অর্থ পরিশোধ করে। ফলে চেকের জালিয়াতি ও গ্রাহকের প্রতারণা থেকে রক্ষা পাওয়া যায়। উদ্দীপকের চেকটির স্বাক্ষর মিল না থাকায় ব্যাংক কর্তৃক প্রত্যাখ্যান হওয়া যৌক্তিক বলে আমি ম নে করি।"
        }
      ]
    },
    {
      "number": "5",
      "uddipok": "মি. রুমি একটি কোম্পানির একজন কর্মকর্তা। তিনি সুরমা ব্যাংকে একটি হিসাব পরিচালনা করেন। ব্যাংক তার হিসাব ব্যবহারের সুবিধার জন্য একটি কার্ড প্রদান করেন। তিনি সেই কার্ড দিয়ে বাকিতে পণ্য ক্রয় করতে পারেন। তিনি ব্যাংকের নিকট আরও বেশি সুবিধা চান যেমন, ব্যাংকের কোনো শাখায় না গিয়ে একাউন্ট ব্যালেন্স জানা, টাকা জমা ও উত্তোলন, অন্য হিসাবে অর্থ প্রেরণ করা, গ্যাস, বিদ্যুৎ ও পানির বিল পরিশোধ করতে পারা।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "ঘরে বসে টেলিফোন এবং ইন্টারনেটের মাধ্যমে ব্যাংকিং কার্যক্রম সম্পন্ন করাকে হোম ব্যাংকিং বলে।"
        },
        {
          "label": "খ",
          "question": "",
          "explanation": "স্বয়ংক্রিয় নিকাশ ঘর একটি সমন্বিত ইলেকট্রনিক পদ্ধতি যার মাধ্যমে আন্ত-ব্যাংকিং দেনা পাওনার নিষ্পত্তি খুব সহজে করা যায়। এর ইংরেজি প্রতিশব্দ হলো অটোমেটেড ক্লিয়ারিং হাউজ। কেন্দ্রীয় ব্যাংকের সদস্য ভুক্ত প্রতিটি ব্যাংকের দেনা পাওনার নিষ্পত্তিস্থল হিসেবে কাজ করে স্বয়ংক্রিয় নিকাশ ঘর। আগের দিনে কেন্দ্রীয় ব্যাংকের সদস্য ব্যাংকগুলোর কর্মকর্তারা একসাথে বসে একটি নির্দিষ্ট কার্য দিবসে তাদের মধ্যকার দেনা পাওনা নিষ্পত্তি করতে হতো। কিন্তু বর্তমানে কেন্দ্রীয় ব্যাংকের আইটি বিশেষজ্ঞ ও কর্ম কর্তাদের তত্ত্বাবধানে  স্বয়ংক্রিয় পদ্ধতিতে তত্ত্বের আদান-প্রদানের মাধ্যমে দ্রুততার সাথে ব্যাংক সমূহ পারস্পরিক দেনা পাওনা নিষ্পত্তি করে ।"
        },
        {
          "label": "গ",
          "question": "",
          "explanation": "উদ্দীপকে মি. রুমি যে কার্ড ব্যবহার করেন তা হল ক্রেডিট কার্ড। যে ইলেকট্রিক প্লাস্টিক কার্ডের মাধ্যমে গ্রাহকের জমাতিরিক্ত অর্থ উত্তোলন এবং খরচ করা যায় তাকে ক্রেডিট কার্ড বলে। ক্রেডিট কার্ড পাওয়ার ক্ষেত্রে ব্যাংক হিসাব থাকা বাধ্যতামূলক নয়। ঋণ নেওয়ার কোন সুযোগ থাকে । ঝুঁকি ও সার্ভিস চার্জ বেশি। উদ্দীপকে দেখা যায় মি. রুমি একজন কোম্পানির কর্মকর্তা। তিনি সুরমা ব্যাংকের একটি প্লাস্টিক কার্ড ব্যবহার করেন যেটার মাধ্যমে তিনি বাকিতে কেনাকাটা করতে পারবেন। এ কার্ডের মাধ্যমে তিনি কেনাকাটা ও এটিএম কার্ড থেকে টাকা উত্তোলন করতে পারবেন। পরবর্তীতে সুদসহ টাকা পরিশোধ করতে হয়।অতএব এই কার্ডটি ক্রেডিট কার্ড।"
        },
        {
          "label": "ঘ",
          "question": "",
          "explanation": "উদ্দীপকে আধুনিক ব্যাংকিং বলতে ইলেকট্রনিক ব্যাংকিং কে বোঝানো হয়েছে যা ব্যাংকিং জগতকে সহজ, দ্রুত ও নিরাপদ করেছে। সীমিত সেবা সম্বলিত সনাতন ও সেকেলে ব্যাংকিং পদ্ধতির অবসান গঠন কারণেই আধুনিক ই ব্যাংকিং খুব জনপ্রিয়। যে ইলেকট্রনিক প্রক্রিয়ায় কম্পিউটার প্রযুক্তির মাধ্যমে গ্রাহকের বিভিন্ন ব্যাংকিং সুবিধা ও সেবা প্রদান করা হয় তাকেই ই-ব্যাংকিং বলে। ইলেকট্রনিক প্রক্রিয়ায় ব্যাংকের যাবতীয় কার্যক্রম পরিচালনা করাকে ই-ব্যাংকিং বলে। ই-ব্যাংকিং ব্যাংকিং জগতে এক আমূল পরিবর্তন নিয়ে আসছে। ফলে টাকা স্থানান্তরের ক্ষেত্রে দূরত্ব বাধা সৃষ্টি হয় না। উদ্দীপকে মি. রুমি সুরমা ব্যাংকে তার হিসাব পরিচালনা করেন। ছ তিনি ওই ব্যাংকের এটিএম কার্ড ব্যবহার করেন। তিনি চান ব্যাংকে না গিয়ে আধুনিক ব্যাংকিং এর সুবিধাগুলো গ্রহণ করতে। আধুনিক ব্যাংকিং ব্যাংকিং জগতে এক বৈপ্লবিক পরিবর্তন নিয়ে আসছে। ই- ব্যাংকিং সীমিত সেবা, সেকেলে পদ্ধতি কাগজ ও নথি,সময় সাপেক্ষের অবসান ঘটিয়েছে। আধুনিক ব্যাংকিং এর অনেকগুলো সেবার মধ্যে ডেবিট কার্ড, ক্রেডিট কার্ড,এটিএম ও ই-ব্যাংকিং এর অন্তর্ভুক্ত।সহজে, দ্রুত,এবং নির্ভুল সেবা প্রদান করার কারণে মোবাইল ব্যাংকিং খুব জনপ্রিয় হয়ে উঠছে প্রতিনিয়ত। ডেবিট কার্ড ক্রেডিট কার্ড এর চেয়েও মোবাইল ব্যাংকিং এর সহজলভ্যতা অনেক বেশি। প্রত্যন্ত গ্রামেও আধুনিক ব্যাংকিং এর সুযোগ-সুবিধা সহজলভ্য হয়েছে।"
        }
      ]
    },
    {
      "number": "6",
      "uddipok": "জনাব সাজীন একজন স্বল্প আয়ের লোক। তিনি তার স্ত্রীর নামে ব্যাংকে একটি হিসাব খুলতে চান। ব্যাংক ব্যবস্থাপক তার স্ত্রীর জন্য একটি তালাবদ্ধ কৌটায় টাকা জমাতে বললেন। অপরদিকে জনাব সাজীনের ১০ম শ্রেণিতে পড়ুয়া ছেলের নামে অন্য একটি হিসাব খুলে দেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "ব্যাংক হিসাবের আবেদনকারীর ফর্মের সাথে আবেদনকারীর তথ্যসম্বলিত যে ফর্ম বাধ্যতামূলকভাবে পূরণ করতে হয় তাকে KYC ফর্ম বলে।"
        },
        {
          "label": "খ",
          "question": "",
          "explanation": "চেকের স্বাক্ষরের সত্যতা যাচাইয়ের জন্য আমানতকারীর স্বাক্ষর যে কার্ডে ব্যাংক সংরক্ষণ করে তাকে নমুনা স্বাক্ষর কার্ড বলে। ব্যাংক হিসাব খোলার সাথে সাথে ব্যাংক নমুনা কার্ডে গ্রাহকের একটি স্বাক্ষর নিয়ে থাকে।ব্যাংক চেক এর টাকা পরিশোধ করার সময় নমুনা কার্ডের স্বাক্ষর এবং ব্যাংক হিসাবের স্বাক্ষর মিলিয়ে দেখে।"
        },
        {
          "label": "গ",
          "question": "",
          "explanation": "জনাব সাজিন তার ছেলের জন্য স্কুল সঞ্চয়ী হিসাব খুলেন। স্কুল শিক্ষার্থীদের সঞ্চয়ে উদ্বুদ্ধ করার জন্য ব্যাংক যে হিসাবের সুযোগ করে দেয় তাকে স্কুল সঞ্চয়ী হিসাব বলে। এ হিসাবে ব্যাংক স্বল্প হারে সুদ দিয়ে থাকে। উদ্দীপকে জনাব সাজিন একজন স্বল্প আয়ের লোক।তিনি তার দশম শ্রেণীতে পড়ুয়া ছেলের জন্য একটি ব্যাংক হিসাব খোলেন। স্কুল শিক্ষার্থীরা যেন তাদের হাত খরচ, টিফিন খরচ বাবদ টাকা বাঁচিয়ে সঞ্চয় করতে পারে এজন্য স্কুল সঞ্চয়ী হিসাব খোলা হয়ে থাকে। এতে তাদের মধ্যে সঞ্চয়ের অভ্যাস গড়ে ওঠে। সুতরাং বলা যায় জনাব সাজিন ছেলের জন্য একটি স্কুল সঞ্চয় হিসাব খুলেন।"
        },
        {
          "label": "ঘ",
          "question": "",
          "explanation": "হ্যাঁ, জনাব সাজিন তার স্ত্রীর জন্য ব্যাংকে গৃহসঞ্চয়ী হিসাব খুলতে পারবেন। যে হিসাবের মাধ্যমে ব্যাংক পরিবারের মধ্যে সঞ্চয়ের আগ্রহ সৃষ্টি করে তাকে গৃহসঞ্চয়ী হিসাব বলে। সে ক্ষেত্রে ব্যাংক গ্রাহকদের প্রতীকি ব্যাংক যেমন মাটির ব্যাংক, কৌটা ইত্যাদি সরবরাহ করে টাকা সঞ্চয়ের জন্য। উদ্দীপকে সাজিন তার স্ত্রীর জন্য ব্যাংকে একটি হিসাব খুলতে চান। ব্যাংক ব্যবস্থাপক তার স্ত্রীকে একটি তালাবদ্ধ কৌটায় টাকা জমাতে বললেন। এ ধরনের সুবিধাসংবলিত হিসাবকে গৃহসঞ্চয়ী হিসাব বলে। এই হিসাবে ব্যাংক আমানতকারীকে টাকা জমানোর জন্য সিল করা বাক্স অথবা কৌটা সরবরাহ করে থাকে। নির্দিষ্ট সময় পরপর এই টাকা আমানতকারী হিসাবে জমা করা হয়। আমানতকারী স্বল্প হারে সুদ পেয়ে থাকে। সুতরাং বলা যায় জনাব সাজিন স্ত্রীর জন্য গৃহসঞ্চয়ী হিসাব খুলতে পারবেন।"
        }
      ]
    },
    {
      "number": "7",
      "uddipok": "চিত্রা ও মহানন্দা ব্যাংক লি. বাংলাদেশের অন্যতম দুটি ব্যাংক। চিত্রা ব্যাংক লি. দেশে-বিদেশে ব্যাংকিং কার্যক্রম পরিচালনা করে। অন্যদিকে, মহানন্দা ব্যাংক একটি অফিসের মাধ্যমে ব্যাংকিং কার্যক্রম পরিচালনা করে। দুটি ব্যাংকই উদ্দেশ্য অর্জনে সফল।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "আধুনিক ব্যাংকের পূর্বসূরী হল স্বর্ণকার,মহাজন ও ব্যবসায়ী শ্রেণী।"
        },
        {
          "label": "খ",
          "question": "",
          "explanation": "পাওনাদারের পাওনা অর্থ আদায়ের উদ্দেশ্যে আদালত ব্যাংকের প্রতি যে আদেশ জারি করে থাকে তাকে গারনিশি আদেশ বলে। আদালত কর্তৃক ব্যাংকের উপর গ্রাহকের হিসাব বন্ধের নির্দেশকে গারনিশি অর্ডার বলে। আদালত প্রমাণের ভিত্তিতে পাওনাদারের স্বার্থ রক্ষার জন্য এই আদেশ দেয়।পাওনাদের আবেদনের ভিত্তিতে আদালত ব্যাংকে এই আদেশ দেয়। আদালত যদি প্রমাণ পায় যে আমানতকারী দায়গ্রস্ত তবে এই আদেশ ব্যাংককে দেয়।ব্যাংক তার গ্রাহককে জানায়, এবং আদেশ প্রত্যাহার না পযন্ত ব্যাংক হিসাব বন্ধ রাখে।"
        },
        {
          "label": "গ",
          "question": "",
          "explanation": "উদ্দীপকের মহানন্দা ব্যাংক সংগঠন কাঠামোর উপর ভিত্তিতে একটি একক ব্যাংক। যে ব্যাংক কেবলমাত্র একটি অফিসের মাধ্যমে তার সকল ব্যাংকিং কার্যক্রম পরিচালনা করে থাকে এবং নির্দিষ্ট অঞ্চলের মধ্যে এর কার্যক্রম সীমাবদ্ধ থাকে,তাকে একক ব্যাংক বলে। এদের কোন শাখা অফিস থাকে না। উদ্দীপকে দেখা যায় মহানন্দা ব্যাংক একটি অফিসের মাধ্যমে তাদের ব্যাংকিং কার্যক্রম পরিচালনা করে। তাদের অন্য কোথাও শাখা কিংবা অফিস নেই। তাই বলা যায় উদ্দীপকের মহানন্দা ব্যাংটি হলো একটি একক ব্যাংক।"
        },
        {
          "label": "ঘ",
          "question": "",
          "explanation": "উদ্দীপকের দুটি ব্যাংকের মধ্যে চিত্রা ব্যাংক শাখা ব্যাংক হওয়ায় দেশের অর্থনৈতিক উন্নয়নে অধিক ভূমিকা পালন করে বলে আমি মনে করি। যে ব্যাংক এটি কেন্দ্রীয় অফিসের মাধ্যমে দেশের বিভিন্ন স্থানে শাখা স্থাপন করে তাদের ব্যাংকিং কার্যক্রম পরিচালনা করে তাকে শাখা ব্যাংক বলে। কেন্দ্রীয় অফিস থেকেই শাখা ব্যাংকগুলোকে পরিচালিত ও নিয়ন্ত্রণ করে।ফলে বিস্তৃত ব্যাংকিং সেবা প্রদান করতে সক্ষম হয়। অপরদিকে,যে ব্যাংক কেবলমাত্র একটি অফিসের মাধ্যমে তার সকল ব্যাংকিং কার্যক্রম পরিচালনা করে থাকে এবং নির্দিষ্ট অঞ্চলের মধ্যে এর কার্যক্রম সীমাবদ্ধ থাকে,তাকে একক ব্যাংক বলে। এদের কোন শাখা অফিস থাকে না। উদ্দীপকে শাখা ব্যাংক চিত্রা শাখা ছড়িয়ে জনগণের অর্থ আমানত হিসেবে গ্রহণ করে এবং কৃষি, শিল্প, বাণিজ্যে সহায়তা করে।এত উৎপাদন বৃদ্ধি ও কর্মসংস্থান হয়।চিত্রা ব্যাংক জনগণের অলস অর্থ গ্রহণ করার মাধ্যমে জনগণকে সঞ্চয় উদ্বুদ্ধ করে। এতে মূলধন গঠিত হয। যেটা কিনা উদ্দীপকের মহানন্দা ব্যাংক একটি অফিসের মাধ্যমে তা করতে পারেনা। সুতরাং বলা যায় উদ্দীপকের দুটি ব্যাংকের মধ্যে চিত্রা ব্যাংক অর্থনৈতিক উন্নয়নে বেশি ভূমিকা পালন করবে।"
        }
      ]
    },
    {
      "number": "8",
      "uddipok": "জনাব শাহাবুর তার বাড়িটির জন্য 'বাধন' কোম্পানির সাথে ৬ মাস মেয়াদি বিমাচুক্তি করেন। মেয়াদ শেষ হলে জনাব শাহাবুর 'বাধন' কোম্পানির নিকট বিমাদাবি চায়। 'বাধন' কোম্পানি বিমাদাবি পরিশোধ করতে অস্বীকৃতি জানায়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কোন বিপদ-আপদ কিংবা দুর্ঘটনা থেকে আর্থিক ক্ষতির যে সম্ভাবনা থাকে তাকে আর্থিক ঝুঁকি বলে"
        },
        {
          "label": "খ",
          "question": "",
          "explanation": "মানুষকে সকল ঝুঁকি বা বিপদের বিপক্ষে আর্থিক নিষ্কৃতি বা নিশ্চয়তা প্রদানের লক্ষ্যে যে চুক্তি সম্পাদিত হয় তাকেই বীমা চুক্তি বলে।   এরূপ চুক্তিতে একপক্ষ তার জীবন বা সম্পত্তির সম্ভাব্য ঝুঁকি প্রিমিয়াম প্রদান পূর্বক অন্যের উপর অর্পণ করে এবং অপরপক্ষ এর বিনিময়ে অন্যের ঝুঁকি গ্রহণ করে। ফলে বিমাকৃত কারণে ক্ষতির উদ্ভব হলে ঝুঁকি গ্রহণকারী পক্ষ অর্ধ প্রধানের বাধ্য থাকে।"
        },
        {
          "label": "গ",
          "question": "",
          "explanation": "উদ্দীপকে শাহাবুর রহমান বীমা চুক্তির প্রথম পক্ষ বিমাগ্রহীতা । মানুষকে সকল ঝুঁকি বা বিপদের বিপক্ষে আর্থিক নিষ্কৃতি বা নিশ্চয়তা প্রদানের লক্ষ্যে যে চুক্তি সম্পাদিত হয় তাকেই বীমা চুক্তি বলে।এরূপ চুক্তিতে একপক্ষ বিমাগ্রহীতা এবং অন্যপক্ষ বিমা কোম্পানি। উদ্দীপকে জনাব শাহাবুর বাঁধন কোম্পানির সাথে একটি বিমাচুক্তি সম্পন্ন করে। বিমাগ্রহীতা জীবন বা সম্পত্তির সম্ভাব্য ঝুঁকি প্রিমিয়াম প্রদান পূর্বক অন্যের উপর অর্পণ করে এবং অপরপক্ষ বিমাকোম্পানি এর বিনিময়ে অন্যের ঝুঁকি গ্রহণ করে।এ বিমা চুক্তিতে শাহাবুর রহমান প্রস্তাবদাতা হিসেবে বিমাগ্রহীতা হিসেবে পরি চিত।"
        },
        {
          "label": "ঘ",
          "question": "",
          "explanation": "উদ্দীপকে জনাব শাহাবুর রহমান আর্থিক ক্ষতিপূরণ নীতির আলোকে বিমাদাবি পরিশোধে অস্বীকৃতি জানানো যৌক্তিক হয়েছে। আর্থিক ক্ষতিপূরণ নীতির আলোকে বিমাকৃত বিষয়বস্তুর ক্ষতি হলে বিমা কোম্পানি ক্ষতিপূরণ দিয়ে থাকে। চুক্তিতে উল্লেখিত বিষয়ের ক্ষতি হলে ক্ষতিপূরণ দিয়ে থাকে বিমা কোম্পানি অন্যথায় নয়। উদ্দীপকে জনাব শাহাবুর রহমান বাঁধন কোম্পানির সাথে ছয় মাস মেয়াদি একটি বীমা চুক্তি করে। মেয়াদ শেষে জনাব শাহাবুর রহমান বিমাদাবি চাইলে বীমা কোম্পানি তা পরিশোধে অস্বীকৃতি জানায়। কারণ নির্দিষ্ট মেয়াদের মধ্যে বিমাকৃত বিষয়বস্তুর কোন ক্ষয়ক্ষতি হয়নি। সাধারণত নির্দিষ্ট মেয়াদের মধ্যে বিমাকৃত বিষয়বস্তুর ক্ষতি হলে আর্থিক ক্ষতিপূরণের নীতি অনুসারে বিমা কোম্পানি বিমাদাবি পরিশোধ করে, অন্যথায় নয়। জনাব শাহাবুর রহমান তার বাড়িটির জন্য ছয় মাস মেয়াদি একটি বিমাচুক্তি করেন। যেহেতু ছয় মাসের মধ্যে তার বাড়িটির কোনো ক্ষয়ক্ষতি হয়নি তাই বিমা কোম্পানি কর্তৃক বিমাদাবি পরিশোধের অস্বীকৃতি জানানো যৌক্তিক। ৯"
        }
      ]
    },
    {
      "number": "9",
      "uddipok": "জনাব তারেক স্টার মিলস্ লি. এর মালিক। দীর্ঘদিন তিনি ব্যবসায়ের কাজে নিয়োজিত আছেন। তিনি লক্ষ করেন যে, মানুষের জীবন ও সম্পদকে ঘিরে রয়েছে অনেক ঝুঁকি ও অনিশ্চয়তা। তবে সব ধরনের ঝুঁকি থেকে প্রতিরক্ষার উপায় হিসেবে এক ধরনের ব্যবস্থার আবির্ভাব হয়েছে। তাই জনাব তারেক সকল দিক বিবেচনা করে তিনি তার উৎপাদিত সকল পণ্যের মূল্য হ্রাস, পুড়ে যাওয়া, নষ্ট হওয়া প্রভৃতি ঝুঁকির জন্য 'AB' কোম্পানির সাথে চুক্তি করেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "আর্থিকভাবে নিরুপনযোগ্য ক্ষতির আশঙ্কাকে ঝুঁকি বলে।"
        },
        {
          "label": "খ",
          "question": "",
          "explanation": "ভবিষ্যতে কোন ঘটনা ঘটা বা না ঘটার সম্ভাবনাকে যখন গাণিতিকভাবে প্রকাশ করা যায় না তখন তাকে অনিশ্চিতা বলে। অনিশ্চয়তার ওপর মানুষের নিয়ন্ত্রণ থাকে না। অনিশ্চয়তা সংঘটিত হওয়ার সম্ভাবনা জানা যায় না।তাই অনিশ্চয়তার বিপক্ষে বিমাদাবি লাভ করা যায় না ।"
        },
        {
          "label": "গ",
          "question": "",
          "explanation": "উদ্দীপকে জনাব তারেক বিমা ব্যবস্থা গ্রহণ করেছেন। মানুষকে সকল ঝুঁকি বা বিপদের বিপক্ষে আর্থিক নিষ্কৃতি বা নিশ্চয়তা প্রদানের লক্ষ্যে যে চুক্তি সম্পাদিত হয় তাকেই বীমা চুক্তি বলে। উদ্দীপকের জনাব তারেক স্টার মিলসের মালিক। তিনি তার মিলসের সম্ভাব্য ক্ষতির কথা বিবেচনা করে AB কোম্পানির সাথে একটি বিমা চুক্তি করেন। এরূপ চুক্তিতে একপক্ষ তার জীবন বা সম্পত্তির সম্ভাব্য ঝুঁকি প্রিমিয়াম প্রদান পূর্বক অন্যের উপর অর্পণ করে এবং অপরপক্ষ এর বিনিময়ে অন্যের ঝুঁকি গ্রহণ করে। ফলে বিমাকৃত কারণে ক্ষতির উদ্ভব হলে ঝুঁকি গ্রহণকারী পক্ষ অর্ধ প্রধানের বাধ্য থাকে।"
        },
        {
          "label": "ঘ",
          "question": "",
          "explanation": "উদ্দীপকের জনাব তারেকের AB কোম্পানির সাথে বিমা চুক্তির বিষয়টি বিমার আর্থিক ক্ষতিপূরণের নীতির আলোকে যৌক্তিক। আর্থিক ক্ষতিপূরণ নীতির আলোকে বিমাকৃত বিষয়বস্তুর ক্ষতি হলে বিমা কোম্পানি ক্ষতিপূরণ দিয়ে থাকে। চুক্তিতে উল্লেখিত বিষয়ের ক্ষতি হলে ক্ষতিপূরণ দিয়ে থাকে বিমা কোম্পানি অন্যথায় নয়। উদ্দীপকের জনাব তারেক স্টার মিলসের মালিক। তিনি তার মিলসের সম্ভাব্য ক্ষতির কথা বিবেচনা করে AB কোম্পানির সাথে একটি বিমা চুক্তি করেন। এরূপ চুক্তিতে একপক্ষ তার সম্পত্তির সম্ভাব্য ঝুঁকি প্রিমিয়াম প্রদান পূর্বক অন্যের উপর অর্পণ করে এবং অপরপক্ষ এর বিনিময়ে অন্যের ঝুঁকি গ্রহণ করে। বিমা হল ক্ষতিপূরণের চুক্তি। উদ্দীপকে জনাব তারেক তার মিলস এর জন্য একটি বিমাচুক্তি করেন। এ চুক্তির আলোকে তারেক মিলস AB কোম্পানিকে প্রিমিয়াম পরিশোধ করবে এবং AB কোম্পানি মিলসের ক্ষতিপূরণের দায়িত্ব নেবে। সুতরাং বলা যায় তার বিমাচুক্তিটি যৌক্তিক ।"
        }
      ]
    },
    {
      "number": "10",
      "uddipok": "জনাব আমিন একটি ছোট চাকরি করেন। তার স্ত্রী গৃহিণী। তার মৃত্যুর পর স্ত্রীর কী হবে এই ভেবে সে চিন্তায় পড়ে যায়। তিনি ভাবলেন যে, এখন আমার বিমা পলিসি খোলা উচিত। এতে প্রিমিয়াম জমা দিলে নির্দিষ্ট সময় টাকা পাওয়া যায়। বাঁচলেও টাকা পাওয়া যাবে আর মারা গেলে স্ত্রী পাবে। এর মধ্যে তার এক বন্ধু বলল তোমাকে অনেক প্রিমিয়াম দিতে হবে। তুমি যেহেতু মৃত্যু ঝুঁকির বিপক্ষে বিমা করবা তাই এমন বিমাপত্র খোল যাতে খুব কম প্রিমিয়ামে মৃত্যু ঝুঁকি বিমা করা যায়। তবে এটা প্রতিবছর নবায়ন করতে হবে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "মানুষের জীবন সংশ্লিষ্ট বিপদের ঝুঁকির বিপক্ষে সম্পাদিত বিমা চুক্তি হলো জীবন বিমা।"
        },
        {
          "label": "খ",
          "question": "",
          "explanation": "যে বিমাপত্র সাময়িক সময়ের জন্য করা হয় তাকে সাময়িক বিমাপত্র বলে। এই বিমাপত্র তিন মাস থেকে পাঁচ বছর জন্য করা হয়। এ মেয়াদের মধ্যে যদি বীমাগ্রহীতা ব্যক্তি মারা যায় তাহলে বিমাগ্রহীতার মনোনীত ব্যক্তি বিমাদাবি পেয়ে থাকে। আর বেঁচে থাকলে বিমাদাবি পাওয়া যায় না।"
        },
        {
          "label": "গ",
          "question": "",
          "explanation": "উদ্দীপকে জনাব আমিন মেয়াদি বিমাপত্র খুলতে চেয়েছিলেন। যে বিমাপত্র এক নির্দিষ্ট মেয়াদের জন্য করা হয় তাকে মেয়াদি জীবন বিমাপত্র বলে।এ মেয়াদি বিমাপত্রে নির্দিষ্ট মেয়াদের মধ্যে বিমাগ্রহীতার মৃত্যু হলে বিমাগ্রহীতার মনোনীত ব্যক্তিকে বিমাদাবি পরিশোধ করা হয়। আর মৃত্যু না ঘটলে নির্দিষ্ট মেয়াদের শেষে বিমাগ্রহীতা নিজেই বিমাদাবি পেয়ে থাকে। উদ্দীপকে জনাব আমিন তার মৃত্যুর পর স্ত্রীর কি হবে এই কথা ভেবে একটি বিমা পলিসি খুলতে চান। যেখানে তিনি মারা গেলে তার স্ত্রী বিমাদাবি পাবে এবং তিনি বেঁচে থাকলে তিনি নিজে বিমাদাবি পাবে।এ ধরনের মেয়াদি বিমা পত্রে আর্থিক নিশ্চয়তা ও বিনিয়োগের সুবিধা পাওয়া যায়। সুতরাং এ থেকে বলা যায় তিনি প্রথমে মেয়াদি বিমাপত্র খুলতে চেয়েছিলেন।"
        },
        {
          "label": "ঘ",
          "question": "",
          "explanation": "উদ্দীপকের জনাব আমিন পরবর্তীতে সাময়িক বিমাপত্র খুলতে চেয়েছিলেন। যে বিমাপত্র সাময়িক সময়ের জন্য করা হয় তাকে সাময়িক বিমাপত্র বলে।এই বিমাপত্র তিন মাস থেকে পাঁচ বছর জন্য করা হয়। এ মেয়াদের মধ্যে যদি বীমাগ্রহীতা ব্যক্তি মারা যায় তাহলে বিমাগ্রহীতার মনোনীত ব্যক্তি বিমাদাবি পেয়ে থাকে। আর বেঁচে থাকলে বিমাদাবি পাওয়া যায় না। উদ্দীপকে জনাব আমিন তার মৃত্যুর পর স্ত্রীর কি হবে এই কথা ভেবে একটি বিমা পলিসি খুলতে চেয়েছিলেন। তারপর বন্ধুর পরামর্শে তিনি কম প্রিমিয়াম যুক্ত একটি সাময়িক বিমাপত্র খুলেছিলেন। এটা প্রতিবছর নবায়ন করা যায়। জনাব আমিন যেহেতু মৃত্যু ঝুঁকি বিমা করতে চেয়েছিলেন,এ ধরনের বিমাপত্রে কম প্রিমিয়াম পরিশোধ করতে হয়। এমনকি প্রতি বছর নবায়ন করার সাথে সাথে প্রিমিয়ামের হার হ্রাস পায়। এ ধরনের বিমাপত্রে বিমা গ্রহীতার মৃত্যু হলে মনোনীত ব্যক্তিকে বিমাদাবি পরিশোধ করা হয় আর অন্যথায় বিমাদাবি পরিশোধ করা হয় না। জনাব আমিনের মৃত্যু ঝুঁকির বিপক্ষে এ ধরনের বিমা পত্র গ্রহণ করা যৌক্তিক হয়েছে।"
        }
      ]
    },
    {
      "number": "11",
      "uddipok": "জনাব রাফসান তার নিজের জীবনের জন্য বিমা করতে চান। তিনি 'মেখলা' জীবন বিমা অফিস থেকে একটি ফরম নিয়ে পূরণ করে জমা দেন। বিমা প্রতিষ্ঠান ইহা গ্রহণ করে তাকে একটি নির্দিষ্ট হারে প্রতিদান জমা দিতে অনুরোধ করে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "বিমা কোম্পানি বীমাকৃত অর্থের অতিরিক্ত যে আর্থিক সুবিধা বিমাগ্রহীতাকে প্রদান করে তাকে বোনাস বলে।"
        },
        {
          "label": "খ",
          "question": "",
          "explanation": "কোন মেয়াদী বা আজীবন বীমাপত্র গ্রহীতা উক্ত বীমা পত্র চালিয়ে যেতে সমর্থ হলে বীমা কোম্পানির নিকট তার সমর্পণ করতে পারে, এক্ষেত্রে বীমা কোম্পানি যে মূল্য ফেরত দেয় তাকে সমর্পণ মূল্য বলে। সমর্পণ মূল্য কত হবে তা নির্ভর করে জমাকৃত প্রিমিয়াম এর উপর। কারণ প্রিমিয়ামের অংশ হিসেবে মূল্য পরিশোধ করা হয়। সমর্পণ মূল্য প্রদান করা হয় দুই বছর কিস্তির টাকা পরিশোধ করা হলে।"
        },
        {
          "label": "গ",
          "question": "",
          "explanation": "উদ্দীপকে ফরম পূরণ করে জমা দেওয়া বিমাচুক্তির সম্পাদনের প্রস্তাব প্রদানের প্রক্রিয়ার অন্তর্ভুক্ত। বিমা চুক্তির প্রথম ধাপ হলো প্রস্তাব প্রদান। বিমা গ্রহিতা বিমা ফর্ম সংগ্রহ করে প্রয়োজনীয় তথ্য পূরণ করে বিমা কোম্পানির নিকট জমা দেয়। উদ্দীপকে জনাব রাফসান তার জীবনের জন্য একটি বিমা করার জন্য মেখলা জীবন বিমা অফিস থেকে একটি ফরম নেন এবং তা পুরনপূর্বক জমা দেয়।এটা বিমাচুক্তির প্রস্তাব প্রদান হিসেবে বিবেচিত হয়। জীবন বিমা করতে আগ্রহী ব্যক্তি ফরম পূরণ এবং তার নমিনির ছবিসহ জমা দিলে তা প্রস্তাব পেশ করা হয়েছে বলে ধরা হয়। পরবর্তীতে বিমা কোম্পানি এ প্রস্তাব বিবেচনা করে অন্যান্য প্রক্রিয়া অনুসরণ করে।"
        },
        {
          "label": "ঘ",
          "question": "",
          "explanation": "জনাব রাফসানের প্রতিদান চাওয়ার বিষয়টি যৌক্তিক হয়েছে। বিমাকারী ঝুঁকি গ্রহণের প্রতিদান হিসেবে প্রিমিয়াম গ্রহণ করে এবং বিমাগ্রহীতা প্রিমিয়াম প্রদান করে।মানুষকে সকল ঝুঁকি বা বিপদের বিপক্ষে আর্থিক নিষ্কৃতি বা নিশ্চয়তা প্রদানের লক্ষ্যে যে চুক্তি সম্পাদিত হয় তাকেই বীমা চুক্তি বলে। বিমা একটি ক্ষতিপূরনের চুক্তি। এই চুক্তির আলোকে বিমাকৃত বিষয়বস্তুর ক্ষতি হলে বিমা কোম্পানি ক্ষতিপূরণ দিয়ে থাকে। চুক্তিতে উল্লেখিত বিষয়ের ক্ষতি হলে ক্ষতিপূরণ দিয়ে থাকে বিমা কোম্পানি অন্যথায় নয়। এরূপ চুক্তিতে একপক্ষ তার জীবন বা সম্পত্তির সম্ভাব্য ঝুঁকি প্রিমিয়াম প্রদান পূর্বক অন্যের উপর অর্পণ করে এবং অপরপক্ষ এর বিনিময়ে অন্যের ঝুঁকি গ্রহণ করে। ফলে বিমাকৃত কারণে ক্ষতির উদ্ভব হলে ঝুঁকি গ্রহণকারী পক্ষ অর্ধ প্রধানের বাধ্য থাকে। জনাব রাফসান জীবনের জন্য একটি বিমা চুক্তি করতে চান। বিমা কোম্পানি তার এই চুক্তির আলোকে প্রতিদান স্বরূপ নির্দিষ্ট হারে টাকা চান যা প্রিমিয়াম নামে পরিচিত। সুতরাং বলা যায় বিমা কোম্পানির চাওয়া প্রতিদান যৌক্তি ক।"
        }
      ]
    }
  ]
}