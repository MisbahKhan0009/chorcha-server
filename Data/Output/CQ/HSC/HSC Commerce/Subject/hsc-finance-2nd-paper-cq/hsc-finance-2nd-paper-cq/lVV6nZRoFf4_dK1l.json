{
  "title": "কুমিল্লা বোর্ড ২০২২",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "'A' একটি বড় ব্যাংক যার কাজ হচ্ছে নোট ও মুদ্রা ছাপানো এবং ঋণ নিয়ন্ত্রণ - করা। অপরদিকে, 'B' ব্যাংকের মূল উদ্দেশ্য হলো মুনাফা অর্জন করা। এই ব্যাংক বিভিন্ন ব্যক্তি ও প্রতিষ্ঠানকে ঋণ দিয়ে সহায়তা করে থাকে। দেশে দ্রব্যমূল্য স্থিতিশীল রাখতে উভয় ব্যাংকই গুরুত্বপূর্ণ ভূমিকা পালন করে।",
      "tag": "CTG.B 23,CB 22,JB 21",
      "sub_questions": [
        {
          "label": "ক",
          "question": "",
          "explanation": "ব্যাংক কর্তৃক সম্পাদিত সব কাজকে ব্যাংকিং বলা হয়।"
        },
        {
          "label": "খ",
          "question": "",
          "explanation": "যে ব্যাংক অর্থনীতির বিশেষ কোনো খাতের উন্নয়নে কাজ করে তাকে বিশেষায়িত ব্যাংক বলে।   সুষম অর্থনৈতিক উন্নয়নের জন্য বাংলাদেশে অনেক বিশেষায়িত ব্যাংক রয়েছে। যেমন: কৃষি ব্যাংক দেশের কৃষি খাতের উন্নয়নে কাজ করে। শিল্প ব্যাংকের মাধ্যমে দেশের শিল্প খাতের উন্নয়ন ত্বরান্বিত হয়। এভাবে প্রতিটি বিশেষায়িত ব্যাংকই অর্থনীতির কোনো বিশেষ খাতের উন্নয়নে কাজ করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'A' ব্যাংকটি কাজের ভিত্তিতে কেন্দ্রীয় ব্যাংক হিসেবে বিবেচিত।   কেন্দ্রীয় ব্যাংক জনকল্যাণের উদ্দেশ্যে সরকার কর্তৃক গঠিত ও নিয়ন্ত্রিত ব্যাংকিং প্রতিষ্ঠান। এই ব্যাংক দেশের বিভিন্ন অঞ্চলে আঞ্চলিক কার্যালয় প্রতিষ্ঠার মাধ্যমে তালিকাভুক্ত ব্যাংকসমূহের কাজ নিয়ন্ত্রণ ও তদারকি করে। এছাড়া এ ব্যাংক দেশের আর্থিক নীতি বাস্তবায়নের দায়িত্ব পালন করে। এটি দেশে কাম্য পরিমাণ মুদ্রা সরবরাহও নিশ্চিত করে থাকে।   উদ্দীপকে 'A' একটি বড় ব্যাংক যার কাজ হচ্ছে নোট ও মুদ্রা ইস্যু এবং ঋণ নিয়ন্ত্রণ করা। একমাত্র কেন্দ্রীয় ব্যাংক সরকারের পক্ষে নোট ও মুদ্রা ইস্যু এবং মুদ্রাবাজার নিয়ন্ত্রণ করে। পাশাপাশি ঋণের পরিমাণ কাম্য স্তরে রাখার জন্য বিভিন্ন কৌশল ব্যবহার করে। এসব কৌশল হলো ব্যাংক হার নীতি, খোলাবাজার নীতি, জমার হার পরিবর্তন নীতি, ঋণ বরাদ্দকরণ নীতি ইত্যাদি। এছাড়া কেন্দ্রীয় ব্যাংক ঋণ নিয়ন্ত্রণের মাধ্যমে দেশের দ্রব্যমূল্য স্থিতিশীল রাখতে সহায়তা করে। তাই বলা যায়, উদ্দীপকে 'A' ব্যাংকটি কাজের বিচারে একটি কেন্দ্রীয় ব্যাংক।"
        },
        {
          "label": "ঘ",
          "question": "",
          "explanation": "উদ্দীপকে 'B' ব্যাংকটি বাণিজ্যিক ব্যাংক হওয়ায় এটি একটি দেশের অর্থনৈতিক উন্নয়নে মূল ভূমিকা পালন করে।   বাণিজ্যিক ব্যাংক মুনাফা অর্জনের উদ্দেশ্যে কম সুদে জনগণের অর্থ আমানত হিসেবে জমা রাখে। আবার বেশি সুদে বিভিন্ন ব্যক্তি বা | প্রতিষ্ঠানকে ঋণ দেয়। এছাড়া গ্রাহকদের পক্ষে অর্থ আদায়, পরিশোধ, স্থানান্তরসহ বিভিন্ন ব্যাংকিং সেবা দেয়।   উদ্দীপকে 'B' ব্যাংক মুনাফা অর্জনের উদ্দেশ্য নিয়ে গঠিত ও পরিচালিত। এটি বিভিন্ন ব্যক্তি ও প্রতিষ্ঠানকে ঋণ দিয়ে সহায়তা করে। সুতরাং, ব্যাংকটি বাণিজ্যিক ব্যাংক। অপরপক্ষে, 'A' ব্যাংকটি কেন্দ্রীয় ব্যাংক। বাণিজ্যিক ব্যাংক মূলত আমানত হিসেবে অর্থ সংগ্রহ করে তহবিল গঠন করে। উক্ত তহবিল বিভিন্ন ব্যক্তি বা প্রতিষ্ঠানকে ঋণ দেয়। ফলে ব্যবসা- বাণিজ্যের প্রসার ঘটে। এতে বিনিয়োগ বেড়ে যায় এবং কর্মসংস্থানের সুযোগ সৃষ্টি হয়। একাধিক শাখা স্থাপনের মাধ্যমে দেশের রেমিট্যান্সের সুষ্ঠু আগমন নিশ্চিত করে। ফলে দেশের অর্থনীতি উন্নতির দিকে এগিয়ে যায়। পক্ষান্তরে, কেন্দ্রীয় ব্যাংক দেশের জন্য নোট ও মুদ্রা ইস্যু এবং ঋণ নিয়ন্ত্রণ করে। কিন্তু মূলধন গঠন বা ঘাটতি খাতে ঋণ সুবিধা দেয় না। তবে অর্থনীতিকে স্থিতিশীল রাখতে কেন্দ্রীয় ব্যাংক আর্থিক নীতি তৈরি করে গুরুত্বপূর্ণ ভূমিকা পালন করে।   সুতরাং, এ থেকে বলা যায়, একটি দেশের অর্থনৈতিক উন্নয়নে 'A' ও 'B' উভয় ব্যাংকের অবদান থাকলেও বাণিজ্যিক ব্যাংক হিসেবে 'B' ব্যাংক এক্ষেত্রে কার্যকর ভূমিকা পালন করে।"
        }
      ]
    },
    {
      "number": "2",
      "uddipok": "পদ্মা লি. একটি বাণিজ্যিক ব্যাংক। যেটা দেশের মুরব্বি ব্যাংকের নিয়ম-নী মেনে কাজ পরিচালনা করে। আশা লি. আরও একটি বাণিজ্যিক ব্যাংক, যেটা নিজের নিয়ম দ্বারা পরিচালিত হয়। আবার 'B' ব্যাংক একটি ব্যাংক যেটা সরকারের পক্ষে আর্থিক ও ব্যাংকিং কার্যাবলি সম্পাদন করে, মুদ্রানীতি বাস্তবায়ন করে এবং বিভিন্নভাবে অন্যান্য ব্যাংককে সহযোগিতা করে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "ব্যাংকিং লেনদেন হতে উদ্ভূত আন্ত-ব্যাংকিং দেনা পাওনা নিষ্পত্তিস্থলই হল নিকাশঘর।"
        },
        {
          "label": "খ",
          "question": "",
          "explanation": "বাণিজ্যিক ব্যাংকের আর্থিক সংকটের সময় কেন্দ্রীয় ব্যাংকের ঋণদানের নিশ্চিত উৎস হিসেবে ভূমিকা পালন করার কারণে কেন্দ্রীয় ব্যাংককে ঋণ দানের শেষ আশ্রয়স্থল বলা হয়। বাণিজ্যিক ব্যাংক যখন বিভিন্ন উৎস থেকে আর্থিক সহায়তা প্রাপ্তিতে ব্যর্থ হয় তখনই ভরসার নাম হয়ে আর্থিক সাহায্যের হাত বাড়িয়ে দেয় কেন্দ্রীয় ব্যাংক"
        },
        {
          "label": "গ",
          "question": "",
          "explanation": ".উদ্দীপকের B ব্যাংকটি কার্যাবলীর ভিত্তিতে কেন্দ্রীয় ব্যাংক। জনকল্যাণের উদ্দেশ্যে প্রতিষ্ঠিত এবং সরকার নিয়ন্ত্রিত একমাত্র ও অনন্য ব্যাংকে বলা হয় কেন্দ্রীয় ব্যাংক।কেন্দ্রীয় ব্যাংক নোট প্রচলন, ঋণ নিয়ন্ত্রণ এবং ঋণ দানের শেষ আশ্রয়স্থল হিসেবে কাজ করে। মুদ্রা বাজারের অভিভাবক, সরকারের ব্যাংক হিসেবে কাজ করে। সর্বোপরি নিকাশঘরের মাধ্যমে বাণিজ্যিক ব্যাংক সমূহের দেনা পাও নিষ্পত্তির নিষ্পত্তিস্থল হিসেবে কাজ করে। উদ্দীপকের B ব্যাংকটির মূল উদ্দেশ্য হচ্ছে জনকল্যাণ। দেশে দ্রব্যমূল্যের ক্রমাগত বৃদ্ধি তথা মুদ্রাস্ফীতি রোধে এই ব্যাংকটি গুরুত্বপূর্ণ ভূমিকা রাখে। ফলে মুদ্রাবাজারের অভিভাবক হিসেবে মুদ্রাবাজারের স্থিতিশীলতা রক্ষা ও নিয়ন্ত্রণ করে।"
        },
        {
          "label": "ঘ",
          "question": "",
          "explanation": "উদ্দীপকের পদ্মা ব্যাংকটি B ব্যাংকের তালিকাভুক্ত ব্যাংক হিসাবে সহযোগিতা পাবে। যে ব্যাংক কেন্দ্রীয় ব্যাংকের তালিকাভুক্ত হয়ে এর নিয়ম নীতি মেনে তাদের ব্যাংকিং কার্যক্রম পরিচালনা করে তাকে তালিকাভুক্ত ব্যাংক বলে। এই তালিকাভুক্ত ব্যাংক কেন্দ্রীয় ব্যাংকের তালিকাভুক্ত হওয়ার কারণে বিশেষ কিছু সুযোগ সুবিধা পায় যা অন্যান্য অতালিকাভুক্ত ব্যাংকগুলো পায় না। উদ্দীপকের পদ্মা ব্যাংক হল একটি বাণিজ্যিক ব্যাংক যা মুনাফা অর্জনের উদ্দেশ্যে পরিচালিত হয়। এই ব্যাংক কেন্দ্রীয় ব্যাংকের তালিকাভুক্ত হওয়ার কারণে কেন্দ্রীয় ব্যাংকের নিয়ম নীতি মেনে তাদের ব্যাংকিং কার্যক্রম পরিচালনা করতে হয়। কেন্দ্রীয় ব্যাংক এই ব্যাংককে প্রয়োজনীয় পরামর্শ দিয়ে থাকে। অপরদিকে আশা ব্যাংক তালিকাভুক্ত না হওয়ার কারণে এই সুযোগ-সুবিধা গুলো পাবেনা। সুতরাং বলা যায় উদ্দীপকের পদ্মা ব্যাংক কেন্দ্রীয় ব্যাংক তথা B ব্যাংকের নিকাশ ঘরের সুবিধা এবং আর্থিক সংকটের সময় ঋণ সহায়তাসহ সুবিধা পাবে যা কিনা আশা ব্যাংক অতালিকাভুক্ত হওয়ার কারণে পা বে না।"
        }
      ]
    },
    {
      "number": "3",
      "uddipok": "মি. রাকিব হাসান একজন ব্যবসায়ী। তিনি তার ব্যবসায়ের প্রয়োজনে ব্যাংকে একটি হিসাব পরিচালনা করেন। যে ক্ষেত্রে তিনি যখন ইচ্ছা টাকা জমা দেওয়া ও উত্তোলন করতে পারেন এবং প্রয়োজনে জমার অতিরিক্ত টাকাও ব্যাংক দিয়ে থাকে। তিনি তার ছেলের পড়াশুনার খরচ ঢাকায় পাঠানোর জন্য ছেলেকে ব্যাংকে একটি হিসাব খুলতে বলেন। মি. রাকিব সাহেবের ছেলে ব্যাংকে হিসাব খুলতে গেলে ব্যাংক ম্যানেজার তার জন্য উপযোগী একটি ব্যাংক হিসাব খোলার কথা বলেন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "চেকের স্বাক্ষরের সত্যতা যাচাইয়ের জন্য আমানতকারীর স্বাক্ষর যে কার্ডে ব্যাংক সংরক্ষণ করে তাকে নমুনা স্বাক্ষর কার্ড বলে"
        },
        {
          "label": "খ",
          "question": "",
          "explanation": "স্থায়ী হিসেবে ব্যাংক চেক বই প্রদান করে না। যে হিসেবে একটি নির্দিষ্ট সময়ের জন্য একটি নির্দিষ্ট পরিমাণ অর্থ জমা রাখা হয় এবং নির্দিষ্ট সময়ের আগে উত্তোলন করা যায় না তাকে স্থায়ী হিসেবে বলে। একটি নির্দিষ্ট সময়ের আগে টাকা উত্তোলন করা যায় না বলে এই হিসাবে চেক প্রদান করা হয় না"
        },
        {
          "label": "গ",
          "question": "",
          "explanation": "উদ্দীপকে ব্যাংক ম্যানেজার রাকিব হাসানের ছেলেকে সঞ্চয়ী হিসাব খোলার পরামর্শ দিয়েছেন । যে হিসাবের মাধ্যমে ব্যাংকিং লেনদেনের পাশাপাশি মানুষের সঞ্চয়ের মনোভাব গড়ে উঠে তাকে সঞ্চয়ী হিসাব বলে। এই হিসাবের মাধ্যমে যেকোন সময় টাকা জমা করা যায় এবং সপ্তাহে দুইবারের চেয়ে বেশি টাকা উত্তোলন করা যায় না। উদ্দীপকে দেখা যায় মি. রাকিব হাসানের ছেলে একজন ছাত্র। যেহেতু সে ঢাকায় পড়াশোনা করে, তার টাকার প্রয়োজন হতে পারে। তার বাবা তাকে একটি ব্যাংক হিসাব খুলতে বলেন। ব্যাংক হিসাব খুলতে ব্যাংকে গেলে ব্যাংক ম্যানেজার তাকে সঞ্চয়ী হিসাব খোলার পরামর্শ দেন। ফলে তার বাবা তার সঞ্চয়ী হিসেবে যেকোনো সময় টাকা জমা দিতে পারবে।তাছাড়া অন্যান্য ব্যাংকিং সুবিধা ও ভোগ করতে পারবে এই হিসাব খুলতে খুব বেশি টাকার ও প্রয়োজন পড়ে না।"
        },
        {
          "label": "ঘ",
          "question": "",
          "explanation": "উদ্দীপকে মি. রাকিব সাহেব চলতি হিসাব পরিচালনা করেন যা প্রত্যেকটি ব্যবসায়ীর জন্য উত্তম। যে হিসেবে যেকোনো সময় টাকা জমা এবং উত্তোলন করা যায় তাকে চলতি হিসাব বলে। ব্যবসায়ীদের জন্য এই হিসাব অধিক উপযোগী। উদ্দীপকে রাকিব হাসান এর মতে ব্যবসায়ীদের জন্য চলতি হিসাব উপযুক্ত। এই হিসাবে যেকোনো সময় টাকা জমা দেয়া যায় এবং উত্তোলন করা যায়।তাছাড়া জমা অতিরিক্ত অর্থ উত্তোলন করা যায়। ব্যবসায়ীরা যেহেতু প্রতিদিন লেনদেন করে সেহেতু তাদের প্রতিদিন অনেক টাকার আদান-প্রদান হয়। তাছাড়া তাদের দেনা পাওনা নিষ্পত্তির জন্য একাধিক চেক ইস্যু করতে হয়। ব্যবসায়ীদের চলতি মূলধনের সংস্থান এবং প্রত্যয় পত্র খোলাসহ বিভিন্ন সুযোগ সুবিধার জন্য মি. রাকিব হাসান এর মতে চলতি হিসাব সর্বোত্তম।"
        }
      ]
    },
    {
      "number": "4",
      "uddipok": "মি. ফাহিম ১৫-০২-২০২১ ইং তারিখে তার দেনাদারদের কাছ থেকে একটি চেক পেলেন। চেকে প্রাপকের নামের স্থানে মি. ফাহিম অথবা 'আদেশানুসারে' কথাট লেখা ছিল। জনাব ফাহিম ব্যস্ততার কারণে চেকটি ব্যাংকে জমা দিতে ভুলে যান। পরবর্তীতে ২৫-১০-২০২১ ইং তারিখে চেকটি ব্যাংকে জমা করে টাকা উত্তোর করতে চাইলে ব্যাংক কর্তৃপক্ষ টাকা প্রদানে অপারগতা প্রকাশ করে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে চেকে সবকিছু যথাযথভাবে পূরণ করা হলেও টাকার অংকের ঘর খালি রেখে আদেষ্টা বা প্রস্তুতকারক স্বাক্ষর প্রদান করে তাকে ফাঁকা চেক বলে।"
        },
        {
          "label": "খ",
          "question": "",
          "explanation": "চেক বই হারিয়ে ফেললে, একাউন্টের মালিককে সাথে সাথে ব্যাংকে একটি নির্ধারিত ফর্মে তথ্যাদি পূরণ পূর্বক আবেদনপত্র জমা দিতে হবে। সাথে স্থানীয় পুলিশ স্টেশনে তাঁর চেক বই হারানোর ব্যাপারে করা জিডির কপি জমা দিতে হবে। আবেদনকারী গ্রাহককে নির্ধারিত ফর্মে চেক বই হারানো বিষয়ে একটি অঙ্গীকারনামা এ স্বাক্ষর করতে হবে।"
        },
        {
          "label": "গ",
          "question": "",
          "explanation": "উদ্দীপকে ফাহিম দেনাদারের কাছ থেকে যে চেক পেয়েছেন তা হল হুকুম চেক। যে চেকে প্রাপকের নামের পরে আদেশনুসারে কথাটি উল্লেখ থাকে তাকে হুকুম চেক বলে। এই চেকের টাকা প্রাপক এবং প্রাপকের অনুমোদিত ব্যক্তি ব্যতীত অন্য কেউ টাকা উঠাতে পারেনা। উদ্দীপকে দেখা যায় ফাহিম দেনাদারের কাছ থেকে একটি চেক পেয়েছেন এবং চেকে প্রাপকের নামের শেষে আদেশ অনুসারে কথাটি লেখা আছে।সুতরাং বলা যায় এটি একটি হুকুম চেক।"
        },
        {
          "label": "ঘ",
          "question": "",
          "explanation": "উদ্দীপকে চেকটি ব্যাংক কর্তৃক প্রত্যাখ্যান হওয়ার কারণ হলো চেকটি বাসি চেক ছিল। যে চেক একটি নির্দিষ্ট মেয়াদের মধ্যে ভাঙ্গানো না হয় তাকে বাসি চেক বলে। এই মেয়াদ ছয় মাস বা ১৮০ দিন। উদ্দীপকে দেখা যায় ফাহিম দেনাদারের কাছ থেকে চেকটি পেয়েছিল ১৫-০১-২১ কিন্তু ব্যাংকে উপস্থাপন করা হয়েছিল ২৫-১০-২১ তারিখে যা কিনা তার নির্দিষ্ট মেয়াদের সময়ের শেষে। উদ্দীপকে ফাহিম তার চেকটি নির্দিষ্ট সময়ের শেষে ব্যাংকে উপস্থাপন করায় চেকটি বাসি চেকে পরিণত হয়েছিল। বাসি চেকের অর্থ ব্যাংক পরিশোধ করতে বাধ্য নয়। ফাহিম যদি নির্দিষ্ট মেয়াদের মধ্যে চেকটি ব্যাংকে উপস্থাপন করতো তাহলে ব্যাংক তাকে তার অর্থ-পরিশোধ করতে বাধ্য থাকতো। সুতরাং বলা যায় বাসি চেকটি ব্যাংক কর্তৃক প্রত্যাখান হওয়া যৌক্তি ক।"
        }
      ]
    },
    {
      "number": "5",
      "uddipok": "X একজন ব্যবসায়ী। তিনি বিভিন্ন প্রকার পণ্য খুচরা ও পাইকারি বিক্রয়ের প্রেক্ষিতে 'Y' ট্রেডার্সের নিকট থেকে ২ লক্ষ ও ৫ লক্ষ টাকার দুটি চেক গ্রহণ করেন। ২ লক্ষ টাকার চেকটি ব্যাংকে জমা দিয়ে নগদ অর্থ উত্তোলন করতে পারলেও ৫ লক্ষ টাকার চেকটি তার হিসাবে জমা করে পরবর্তীতে উত্তোলন করতে পারবেন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "আদেষ্টা হলো এক ধরনের আমানতকারী যিনি চেক প্রস্তুত করে ব্যাংকের প্রতি এর অর্থ পরিশোধের নির্দেশ দেয় তাকে চেকের আদিষ্টা বলে,"
        },
        {
          "label": "খ",
          "question": "",
          "explanation": "যে চেক একটি নির্দিষ্ট মেয়াদের মধ্যে ভাঙ্গানো না হয় তাকে বাসি চেক বলে। ১৮৮১ সালের হস্তান্তরযোগ্য দলিল আইনের মতে একটি চেক প্রস্তুতের সময় হতে ছয় মাস কিংবা ১৮০ দিন পর্যন্ত এর মেয়াদ থাকে। তার মধ্যে চেকটি ভাঙ্গানো না হলে তা বাসি চেকে পরিণত হয়। আর বাসি চেকের অর্থ ব্যাংক পরিশোধ করতে বাধ্য নয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ২ লক্ষ টাকার চেকটি হলো বাহক চেক। যে চেকে প্রাপকের নামের শেষে অথবা বাহককে কথাগুলা লেখা থাকে তাকে বাহক চেক বলে। এ চেকের টাকা যে কেউ নগদে উত্তোলন করতে পারে। উদ্দীপকে X একজন ব্যবসায়ী। তিনি Y ট্রেডার্স থেকে ২ লক্ষ টাকা ও ৫ লক্ষ টাকার দুটি চেক গ্রহণ করেন। ২ লক্ষ টাকার চেকটি ব্যাংকে জমা দিয়ে তিনি নগদে অর্থ উত্তোলন করতে পেরেছেন। সুতরাং এসব বৈশিষ্ট্য বিবেচনায় বলা যায় এই চেকটি একটি বাহক চেক।"
        },
        {
          "label": "ঘ",
          "question": "",
          "explanation": "উদ্দীপকে ৫ লক্ষ টাকার চেকটি হলো দাগ কাটা চেক। যে চেকে অধিক নিরাপত্তা নিশ্চিত করার জন্য দুটো আড়াআড়ি দাগ থাকে তাকে দাগ কাটা চেক বলে। এই চেক খুবই নিরাপদ। প্রকৃত গ্রাহক ছাড়া এই চেকে টাকা উঠানো যায় না। বড় অংকের টাকার ক্ষেত্রে এ চেক ব্যবহার করা হয়। দাগ কাটা চেক চুরি ও জালিয়াতি রোধ করে। ফলে ঝুঁকি হ্রাস পায়। এসব সুবিধার কারণে দাগ কাটা নিরাপদ এবং বহুল ব্যবহৃত হয়। অপরদিকে অন্যের আদেশ অনুসারে টাকা উঠানো যায় হুকুম চেকে। দাগ কাটা চেক হুকুম চেকের চেয়ে অধিক নিরাপদ। বড় অংকের টাকার ক্ষেত্রেই দাগ কাটা চেক ব্যবহৃত হয়। দাগ কাটা চেক চুরি ও জালিয়াতে রোধ করে ঝুঁকি হ্রাস করে যা কিনা হুকুম চেক করতে পারে না। উদ্দীপকে দেখা যায় X একজন ব্যবসায়ী।তিনি Y ট্রেডার্স থেকে ৫ লক্ষ টাকার একটি চেক পেয়েছেন। চেকটি দাগ কাটা চেক।পরবর্তীতে এই চেক ব্যাংকে জমা দিয়ে টাকা উত্তোলন করতে পারবেন। সব দিক বিবেচনা করে এটা বলা যায় যে হুকুম চেক এর চেয়ে দাগ কাটা অধিক নিরাপদ"
        }
      ]
    },
    {
      "number": "6",
      "uddipok": "মি. হাসানের প্রত্যয় ব্যাংকে একটি হিসাব আছে। প্রত্যয় ব্যাংক হিসাবের বিপরীতে মি. হাসানকে একটি প্লাস্টি করে। যার দ্বারা হিসাবে জমাকৃত টাকার লেনদেন ও উত্তোলন করা সম্ভব। অন্যদিকে মি. জাওয়াদের প্রত্যয় ব্যাংকে কোনো হিসাব নাই। প্রত্যয় ব্যাংক মি. জাওয়াদকে একটি প্লাস্টিক কার্ড প্রদান করে। যার দ্বারা তিনি সর্বোচ্চ ১,০০,০০০ টাকা ব্যবহার করতে পারছে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "তারবিহীন টেলিকমিউনিকেশন ব্যবস্থায় মোবাইল ব্যবহার করে ব্যাংকের সাথে যোগাযোগ প্রতিষ্ঠা,তথ্য সংগ্রহ, তথ্য প্রদান ও লেনদেন করাকেই মোবাইল ব্যাংকিং বলে।"
        },
        {
          "label": "খ",
          "question": "",
          "explanation": "গ্রাহকের লেনদেনের গোপনীয়তা এবং নিরাপত্তার কারণে ডেবিট ক্রেডিট কার্ডে পিন নাম্বার খুবই গুরুত্বপূর্ণ। PIN এর পূর্ণরূপ Personal Identification Number. ডেবিট ও ক্রেডিট কার্ড গ্রহণকারীদের একটা পিন দিয়ে থাকে ব্যাংক। নির্দিষ্ট পিন ব্যতীত কেউ এটিএম কার্ড থেকে টাকা উত্তোলন করতে পারে না। পিন নাম্বারটি দেওয়ার কারণ হলো  যদি কোন সময় কার্ডটি হারিয়ে যাই বাবা চুরি হয়ে চুরি হয়ে যায় ।ফলে অন্য কেও যাতে অর্থ উত্তোলন করতে না পারে তাই ব্যাংক প্রত্যেক গ্রাহককে pin number প্রদান করেন।"
        },
        {
          "label": "গ",
          "question": "",
          "explanation": "উদ্দীপকে মি. জাওয়াদ এর কার্ডটি হলো ক্রেডিট কার্ড। যে ইলেকট্রিক প্লাস্টিক কার্ডের মাধ্যমে গ্রাহকের জমাতিরিক্ত অর্থ উত্তোলন এবং খরচ করা যায় তাকে ক্রেডিট কার্ড বলে। ক্রেডিট কার্ড পাওয়ার ক্ষেত্রে ব্যাংক হিসাব থাকা বাধ্যতামূলক নয়। ঋণ নেওয়ার কোন সুযোগ থাকে । ঝুঁকি ও সার্ভিস চার্জ বেশি। উদ্দীপকে দেখা যায় মি. জাওয়াদ প্রত্যয় ব্যাংকের একটি প্লাস্টিক কার্ড ব্যবহার করেন যেটার মাধ্যমে তিনি প্রায় ১০০০০০ টাকা ব্যবহার করতে পারবেন। এ টাকা তিনি কেনাকাটা ও এটিএম কার্ড থেকে উত্তোলন করতে পারবেন। পরবর্তীতে সুদসহ টাকা পরিশোধ করতে হয়।অতএব এই কার্ডটি ক্রেডিট কার্ড।"
        },
        {
          "label": "ঘ",
          "question": "",
          "explanation": "উদ্দীপকে মি. হাসানের কার্ড টি ডেবিট কার্ড বিধায় কার্ডটির সামর্থ্য তার জমাকৃত টাকার পরিমাণ এর সাথে সম্পৃক্ত। যে প্লাস্টিক কার্ডের মাধ্যমে একজন গ্রাহক তার জমাকৃত অর্থ ব্যবহার করতে পারে তাকে ডেবিট কার্ড বলে। ডেবিট কার্ড পাওয়ার ক্ষেত্রে ব্যাংক হিসাব থাকা বাধ্যতামূলক। ঋণ নেওয়ার কোন সুযোগ থাকে না ঝুঁকি ও সার্ভিস চার্জ কম। উদ্দীপকে প্রত্যয় ব্যাংক মি. হাসানকে যে কার্ড দিয়েছেন তা হল ডেবিট কার্ড। এ কার্ড এর মাধ্যমে মি. হাসান তার জমাকৃত টাকা উত্তোলন এবং খরচ করতে পারবে। এ কার্ডের মাধ্যমে জমা অতিরিক্ত টাকা উত্তোলন করতে পারবেন না। মি. হাসান এই কার্ড এর মাধ্যমে জমাকৃত টাকা উত্তোলন এবং স্থানান্তর করতে পারবে। আর এই জন্যই বলা হয় এই কার্ডের সামর্থ্য ব্যাংকের জমাকৃত টাকার পরিমাণের সাথে স ম্পৃক্ত।"
        }
      ]
    },
    {
      "number": "7",
      "uddipok": "বর্তমানে বাণিজ্যিক ব্যাংকগুলোর কাছে ২০ হাজার কোটি টাকা অলস পড়ে আছে। তাই বাণিজ্যিক ব্যাংকগুলো ইচ্ছামতো ঋণ প্রদান করতে সক্ষম। এই কারণে কেন্দ্রীয় ব্যাংক বাণিজ্যিক ব্যাংকে যে হারে ঋণ প্রদান করত তার শতকরা ২% বৃদ্ধি করে । এতেও বাণিজ্যিক ব্যাংকে ঋণ সামর্থ্যকে প্রভাবিত না করলেও কেন্দ্রীয় ব্যাংক তার কাছে রক্ষিত শেয়ার ও বন্ড সরাসরি বাজারে বিক্রয় শুরু করে। এতে বাণিজ্যিক ব্যাংকগুলোর ঋণ প্রদান ক্ষমতা হ্রাস পেতে থাকে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "ব্যাংকিং লেনদেন হতে উদ্ভূত আন্ত-ব্যাংকিং দেনা পাওনা নিষ্পত্তিস্থলই হল নিকাশঘর।"
        },
        {
          "label": "খ",
          "question": "",
          "explanation": "কেন্দ্রীয় ব্যাংক দেশের স্বার্থে একটি শক্তিশালী মুদ্রা বাজার গঠন, পরিচালনা, ও নিয়ন্ত্রণের চেষ্টা করে এটি কেন্দ্রীয় ব্যাংকের একটি অন্যতম বৈশিষ্ট্য ।এই অর্থ বাজার নিয়ন্ত্রণ ও ঋণের পরিমাণ নিয়ন্ত্রণ রাখে এবং পুরো অর্থনীতির নিয়ন্ত্রক হিসেবে গুরুত্বপূর্ণ ভূমিকা পালন করে। তাই একে মুদ্রা বাজারে অভিভাবক বলা হয়।"
        },
        {
          "label": "গ",
          "question": "",
          "explanation": "উদ্দীপকে কেন্দ্রীয় ব্যাংক ঋণ নিয়ন্ত্রণের জন্য সংখাত্মক পদ্ধতির অন্তর্ভুক্ত ব্যাংক হার নীতির প্রয়োগ করেছে। ব্যাংকের হার হ্রাস বৃদ্ধি ঘটিয়ে কেন্দ্রীয় ব্যাংকের ঋণ নিয়ন্ত্রণ করার কৌশলকে ব্যাংক হার নীতি বলে। এই হারে কেন্দ্রীয় ব্যাংক বাণিজ্যিক ব্যাংকের বিল,সিকিউরিটি, ঋণপত্র বাট্টা করে। উদ্দীপকে কেন্দ্রীয় ব্যাংক ব্যাংক হার ২% বৃদ্ধি করেছে। এতে বাণিজ্যিক ব্যাংকের ঋণের সুদের হার বৃদ্ধি পাবে। ফলে বাণিজ্যিক ব্যাংকের ঋণদান সামর্থ্য ও বাজারে অর্থ সরবরাহ হ্রাস পাবে। সুতরাং বলা যায় কেন্দ্রীয় ব্যাংক ঋণ নিয়ন্ত্রণের জন্য ব্যাংক হার নীতির অনুসরণ করেছে।"
        },
        {
          "label": "ঘ",
          "question": "",
          "explanation": "উদ্দীপকে কেন্দ্রীয় ব্যাংক দ্বিতীয় পদক্ষেপ হিসেবে ঋণ নিয়ন্ত্রণের জন্য খোলা বাজার নীতির প্রয়োগ করেছে। খোলা বাজার নীতির আলোকে কেন্দ্রীয় ব্যাংক ঋণ নিয়ন্ত্রণের জন্য শেয়ার,বন্ড, সিকিউরিটিজ ক্রয় বিক্রয় করে। অর্থ বাজারের ঋণের পরিমাণ বেড়ে গেলে কেন্দ্রীয় ব্যাংক খোলাবাজারে শেয়ার, বন্ড, সিকিউরিটিজ বিক্রি করে। উদ্দীপকে কেন্দ্রীয় ব্যাংক বাণিজ্যিক ব্যাংকের ঋণদান সামর্থ্য কমানোর জন্য প্রথমে ব্যাংক হার নীতির প্রয়োগ করেছিল। এই নীতি ফলপ্রস না হওয়ায় কেন্দ্রীয় ব্যাংক খোলাবাজারে শেয়ার, বন্ড, সিকিউরিটিটিজ বিক্রির মাধ্যমে ঋণ নিয়ন্ত্রণ করে যা খোলা বাজার নীতির সাথে সম্পৃক্ত। কেন্দ্রীয় ব্যাংক যখন খোলা বাজার শেয়ার সিকিউরিটিজ বিক্রি শুরু করল, জনগণ তখন বাণিজ্যিক ব্যাংক থেকে অর্থ উত্তোলন করে কেন্দ্রীয় ব্যাংকের সিকিউরিটিজ কেনা শুরু করল। ফলে বাণিজ্যিক ব্যাংকের অর্থ কেন্দ্রীয় ব্যাংকে প্রবেশ করলো । বাণিজ্যিক ব্যাংকের ঋণদান ক্ষমতা হ্রাস পেল। ফলে বাজারে ঋণ নিয়ন্ত্রণে আসলো।সুতরাং বলা যায় কেন্দ্রীয় ব্যাংক খোলা বাজার নীতির সফল প্রয়োগের মাধ্যমে ঋন নিয়ন্ত্রণ করতে পারল।"
        }
      ]
    },
    {
      "number": "8",
      "uddipok": "জনাব হাবীবের কারখানাটি শিল্পাঞ্চলে অবস্থিত হওয়ার কারণে বাধ্যতামূলকভাবে বিমা করতে হচ্ছে। এই জন্য জনাব হাবীবকে আলফা কোম্পানিকে একটি নির্দিধ পরিমাণ অর্থ প্রদান করতে হয়। এই বিষয়টি জানার পর তার ভাই তাকে প্রশ্ন করে “কেন তুমি বিমা কর?” জনাব হাবীব বলেন, “ঝুঁকি কমানোর জন্য। \"",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "কোন বিপদ-আপদ কিংবা দুর্ঘটনা থেকে আর্থিক ক্ষতির যে সম্ভাবনা থাকে তাকে আর্থিক ঝুঁকি বলে"
        },
        {
          "label": "খ",
          "question": "",
          "explanation": "ক্ষতির নিকটতম কারণ বলতে ক্ষতির প্রত্যক্ষ কারণ কে বোঝায়। প্রত্যক্ষ কারণ ক্ষতি ঘটাতে সরাসরি ভূমিকা পালন করে। এসব কারণ বীমা চুক্তিতে উল্লেখ থাকে।প্রত্যক্ষ কারনে কোন ক্ষতি ঘটলে বিমাগ্রহীতা কইলাম যাইতা ক্ষতিপূরণ পেয়ে থাকে । চুক্তিতে উল্লেখিত এসব প্রত্যক্ষ কারনে ক্ষতি হলে বিমাকারী ক্ষতিপূরণ দিতে বাধ্য ।"
        },
        {
          "label": "গ",
          "question": "",
          "explanation": "উদ্দীপকে আলফা কোম্পানি হাবিবের কারখানার ঝুঁকি গ্রহণ করার কারণে প্রিমিয়াম হিসেবে অর্থ প্রদান করে। বীমাকারীর ঝুঁকি গ্রহণ করার বিনিময় হিসেবে বিমা গ্রহীতা যে অর্থ প্রদান করে তাকে প্রিমিয়াম বলে। এ প্রিমিয়ামের কারণে বিমাকারী বিমাগ্রহীতার দায়ভার গ্রহণ করে থাকে। উদ্দীপকে হাবিবের কারখানাটি শিল্পাঞ্চলে অবস্থিত হওয়ায় বাধ্যতামূলকভাবে বিমা করতে হচ্ছে। আলফা কোম্পানি হাবিবের কারখানার ঝুঁকি গ্রহণ করেছে নির্দিষ্ট প্রিমিয়ামের বিনিময়ে।কারখানার যদি কোন ক্ষতি হয় তাহলে আলফা কোম্পানি প্রিমিয়ামের কারণে ক্ষতিপূরণ দিতে বাধ্য।সুতরাং বলা যায় ঝুঁকি গ্রহণের প্রতিদান হিসেবে বিমা কোম্পানিকে প্রিমিয়াম দিতে হচ্ছে।"
        },
        {
          "label": "ঘ",
          "question": "",
          "explanation": ".উদ্দীপকে হাবিবের ঝুঁকি কমানোর জন্যই বিমা করা হয় উক্তিটি যথার্থ ছিল। ব্যবসা আর ঝুঁকি একে অপরের সাথে ওতপ্রোতভাবে জড়িত।অপরদিকে বিমা হল ঝুঁকির বিরুদ্ধে প্রতিরক্ষামূলক ব্যবস্থা । মানুষের জীবন ও সম্পত্তি সব সময় ঝুঁকি দ্বারা প্রভাবিত। বিমা হলো একই ধরণের ঝুঁকির সম্মুখিন ব্যক্তিবর্গের মধ্যে ঝুঁকি বন্টনের একটা যৌথ ব্যবস্থা।তাই বিমাকে ঝুঁকি বন্টনের ব্যবস্থা বলে উদ্দীপকে হাবিব আলফা কোম্পানির নিকট তার কারখানার বিমা করেছে। বিমাকারি আলফা কোম্পানি নির্দিষ্ট প্রিমিয়ামের বিনিময়ে তার কারখানার ঝুঁকি গ্রহণ করেছে। যদি হাবিবের কারখানার কোন ক্ষতি হয় তাহলে বিমাকারী প্রতিষ্ঠান আলফা কোম্পানি ক্ষতিপূরণ করবে। ফলে হাবিবের কারখানার ক্ষতি হলেও বিরাট অংকের ক্ষতির মুখোমুখি হতে হবে না।তাই বিমা করা হয় ঝুঁকি কমানোর জন্য হাবিবের এই উক্তিটি যথার্থ ছিল।"
        }
      ]
    },
    {
      "number": "9",
      "uddipok": "জনাব মামুন তার বাবার গাড়ি নিজের নামে বিমা করতে চাইলে বিমা কোম্পানি তা প্রত্যাখ্যান করে। পরবর্তীতে তার বাবা গাড়িটি বিমা কোম্পানির নিকট হতে বিমাপত্র করিয়ে নেন। কিছুদিন পর গাড়িটি দুর্ঘটনায় পড়ে ব্যাপক ক্ষতিগ্রস্ত হয়। বিমা কোম্পানি সকল টাকা পরিশোধ করে গাড়িটি নিয়ে যায় ।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "মানুষের জীবন ও সম্পত্তিকে ঘিরে যে বিপদ বা ঝুঁকি বিদ্যমান তার বিরুদ্ধে আর্থিক প্রতিরক্ষা ব্যবস্থায় হল বীমা।"
        },
        {
          "label": "খ",
          "question": "",
          "explanation": ".বিমা হলো একই ধরণের ঝুঁকির সম্মুখীন ব্যক্তিবর্গের মধ্যে ঝুঁকি বন্টনের একটা যৌথ ব্যবস্থা। মানুষের জীবন ও সম্পত্তি সব সময় ঝুঁকি দ্বারা পরিবেষ্টিত। এই ক্ষেত্রে ঝুঁকির সম্মুখীন ব্যক্তিবর্গের নিকট থেকে প্রিমিয়াম নিয়ে যাদের প্রকৃতই ক্ষতি ঘটে তাদেরকে কার্যত অর্থ প্রদান করা হয়। তাই বিমাকে ঝুঁকি বন্টনের ব্যবস্থা ব লে"
        },
        {
          "label": "গ",
          "question": "",
          "explanation": "বিমার স্থলাভিষিক্ত নীতির কারণে ক্ষতিগ্রস্ত গাড়িটি বিমা কোম্পানির নিকট নিয়ে যাওয়া হয়েছিল। সম্পত্তি বিমার ক্ষেত্রে সম্পূর্ণ ক্ষতিপূরণের পর অবশিষ্ট সম্পত্তির ওপর অধিকার বীমা কোম্পানির , আর এই নীতিকেই স্থলাভিষিক্ত নীতি বলা। উদ্দীপকে মামুনের বাবা গাড়িটির বিমা করেছিল।দুর্ঘটনায় গাড়িটির ক্ষতি হওয়ার পর বিমা কোম্পানি সম্পন্ন ক্ষতিপূরণ পরিশোধ করে।তবে ক্ষতিগ্রস্ত গাড়িটি বিমা কোম্পানির কাছে নিয়ে যায়। ক্ষতিগ্রস্ত গাড়িটির ক্ষতিপূরণ পরিশোধ করার পর ক্ষতিগ্রস্ত গাড়ীটির ওপর বিমা কোম্পানির অধিকার জন্মে। স্থলাভিষিক্ত নীতির কারণেই বিমা কোম্পানি গাড়িটি নিজের কাছে নিয়ে যা য়।"
        },
        {
          "label": "ঘ",
          "question": "",
          "explanation": "বিমা যোগ্য স্বার্থ না থাকায় মি. মামুন গাড়িটির বীমা করতে পারেনি। বীমাকৃত বিষয়বস্তুতে বিমা গ্রহীতার আর্থিক স্বার্থকে বীমাযোগ্য স্বার্থ বলে। এই স্বার্থ ছাড়া বিমা চুক্তি করা যায় না।বিমা চুক্তির ক্ষেত্রে এর গুরুত্ব অপরিসীম। উদ্দীপকে মামুন তার বাবার গাড়িটি নিজের নামে বিমা করতে গেলে বিমা কোম্পানিতে প্রত্যাখ্যান করে। কারণ গাড়িটিতে তার বীমা যোগ্য স্বার্থ নেই ।গাড়িতে যেহেতু তার নিজের নয় তাই তিনি আর্থিকভাবে ক্ষতিগ্রস্ত হবেন না। আর এটাকেই বলে বিমাযোগ্য স্বার্থ। চুক্তি অনুসারে এই বিমাকৃত বিষয়বস্তুতে বিমাগ্রহীতার বিমাযোগ্য স্বার্থ থাকতে হয়। এটা না থাকলে বিমা করা যায় না। উদ্দীপকে মামুন তার বাবার গাড়ির বিমা করতে গিয়ে বিমা করতে পারলাম না কারণ তার গাড়িটিতে বিমাযোগ্য স্বার্থ বিদ্যমান ছি ল না।"
        }
      ]
    },
    {
      "number": "10",
      "uddipok": "রনি ও রানা দুইজন চাকরিজীবী। রনি 'X' বিমা কোম্পানির নিকট থেকে এমন একটি বিমাপত্র গ্রহণ করেন যেখানে তার মৃত্যু হলে অথবা মেয়াদান্তে বিমাকৃত অর্থ পরিশোধ করবে। অপরদিকে রানা যে বিমাপত্র গ্রহণ করেন সেখানে বিমাকৃত সময়ের মধ্যে মারা গেলেই বিমা কোম্পানি বিমাকৃত অর্থ পরিশোধ করবে। আবার রানার নিয়োগকর্তা তাদের কর্মরত পাঁচজন কর্মকর্তারও জীবনের ঝুঁকিকে একটি একক বিমাপত্রের আওতায় আনয়ন করে। কিছুদিন পর একজন কর্মকর্তা মৃত্যুবরণ করলে বিমা কোম্পানি কোনো ক্ষতিপূরণ প্রদান করেনি।",
      "tag": "CB 22,RB 19",
      "sub_questions": [
        {
          "label": "ক",
          "question": "",
          "explanation": "সমর্পণ মূল্য বা Surrender Value হলো সেই পরিমাণ অর্থ, যা বিমা পলিসিধারী নির্দিষ্ট সময় (যেমন: দুই বা তিন বছর) প্রিমিয়াম পরিশোধ করার পর যদি পলিসিটি বন্ধ করে দেন, তবে বিমাকারী প্রতিষ্ঠান তাকে ফেরত দেয়।"
        },
        {
          "label": "খ",
          "question": "",
          "explanation": "মৃত্যুহার পঞ্জি (Mortality Table) হলো একটি সারণি যা একটি নির্দিষ্ট জনগোষ্ঠী বা জনসংখ্যার বিভিন্ন বয়সের সম্ভাব্য গড় আয়ুষ্কাল এবং মৃত্যুর হার তুলে ধরে। এটি মূলত বিমা কোম্পানিগুলো ব্যবহার করে থাকে। গুরুত্বপূর্ণ বিষয় বিমা প্রিমিয়াম নির্ধারণ: বিমা কোম্পানিগুলো জীবন বিমার প্রিমিয়াম নির্ধারণের জন্য মৃত্যুহার পঞ্জি ব্যবহার করে। এটি দেখায় যে একটি নির্দিষ্ট বয়সের মানুষের কত বছর বেঁচে থাকার সম্ভাবনা আছে। গণনা: এই সারণিটি তৈরি করা হয় প্রচুর মানুষের জীবনের তথ্য (যেমন: জন্ম, মৃত্যু, বয়স) বিশ্লেষণ করে। এটি সাধারণত একটি নির্দিষ্ট দেশ বা অঞ্চলের মানুষের ওপর ভিত্তি করে প্রস্তুত করা হয়। উদাহরণ: একটি মৃত্যুহার পঞ্জি দেখাতে পারে যে, ৫০ বছর বয়সী একজন মানুষের পরবর্তী এক বছরের মধ্যে মারা যাওয়ার সম্ভাবনা ১%। এই তথ্যের ওপর ভিত্তি করে বিমা কোম্পানি ৫০ বছর বয়সী গ্রাহকের জন্য প্রিমিয়াম নির্ধারণ করে।"
        },
        {
          "label": "গ",
          "question": "উদ্দীপকে বর্ণিত রানার নিয়োগকর্তা কোন ধরনের বিমাপত্র গ্রহণ করেছেন? ব্যাখ্যা করো",
          "explanation": "রানার নিয়োগকর্তা গ্রুপ বিমা (Group Insurance) গ্রহণ করেছেন। ব্যাখ্যা গ্রুপ বিমা হলো এমন একটি ব্যবস্থা যেখানে একজন নিয়োগকর্তা বা কোনো নির্দিষ্ট গোষ্ঠীর প্রধান (যেমন, একটি ক্লাব বা সমিতি) তার অধীনে থাকা কর্মীদের বা সদস্যদের জীবনের ঝুঁকিকে একটি একক বিমাপত্রের আওতায় নিয়ে আসেন। এই ধরনের বিমাপত্র সাধারণত কর্মীদের জন্য আর্থিক সুবিধা হিসেবে প্রদান করা হয়। উদ্দীপকে বলা হয়েছে, রানার নিয়োগকর্তা তাদের কর্মরত পাঁচজন কর্মকর্তার জীবনের ঝুঁকিকে একটি একক বিমাপত্রের আওতায় এনেছেন। এটি গ্রুপ বিমার একটি সুস্পষ্ট উদাহরণ। এই বিমার প্রধান বৈশিষ্ট্য হলো, এটি কোনো নির্দিষ্ট ব্যক্তির জন্য নয়, বরং একটি গোষ্ঠী বা গ্রুপের জন্য করা হয়। সাধারণত, এই বিমার প্রিমিয়াম তুলনামূলকভাবে কম হয়, কারণ ঝুঁকি একাধিক ব্যক্তির মধ্যে বণ্টিত থাকে। তবে উদ্দীপকে একজন কর্মকর্তার মৃত্যু হওয়া সত্ত্বেও বিমা কোম্পানি কেন ক্ষতিপূরণ প্রদান করেনি, তার কারণ হতে পারে যে বিমার শর্তাবলীতে নির্দিষ্ট কোনো সময় বা কারণের উল্লেখ ছিল, যা পূরণ হয়নি, অথবা বিমার প্রিমিয়াম পরিশোধে কোনো ত্রুটি ছিল।"
        },
        {
          "label": "ঘ",
          "question": "\"মি. রানার চেয়ে মি. রনির বিমাপত্রটি তুলনামূলকভাবে ভালো।\" তুমি কি একমত? বিশ্লেষণ করো।",
          "explanation": "মি. রানার চেয়ে মি. রনির বিমাপত্রটি তুলনামূলকভাবে ভালো—এই মন্তব্যের সঙ্গে আমি একমত । বিশ্লেষণ মি. রনি যে বিমাপত্রটি গ্রহণ করেছেন, তা হলো একটি জীবন বিমা (Life Insurance) পলিসি, যা মেয়াদি বিমা (Term Insurance) এবং আজীবন বিমা (Whole Life Insurance) উভয়ের সমন্বয়ে গঠিত। এখানে দুটি শর্ত রয়েছে: ১. মৃত্যু হলে বিমাকৃত অর্থ প্রদান করা হবে। ২. যদি তিনি বেঁচে থাকেন, তাহলে মেয়াদ শেষেও বিমাকৃত অর্থ ফেরত পাবেন। এর বিপরীতে, মি. রানা যে বিমাপত্রটি গ্রহণ করেছেন, তা হলো একটি মেয়াদি জীবন বিমা (Term Life Insurance) । এই ধরনের বিমা কেবল নির্দিষ্ট সময়ের মধ্যে বিমা গ্রহীতার মৃত্যু হলে তার উত্তরাধিকারীকে বিমাকৃত অর্থ প্রদান করে। যদি বিমাকৃত ব্যক্তি মেয়াদ শেষেও বেঁচে থাকেন, তাহলে তিনি কোনো অর্থ ফেরত পান না। এই দুটি বিমাপত্রের মধ্যে মূল পার্থক্য হলো প্রত্যাবর্তনযোগ্যতা (Returnability) । মি. রনির পলিসিতে বিমাকৃত অর্থ ফেরত পাওয়ার নিশ্চয়তা আছে, যা এক ধরনের সঞ্চয় হিসেবে কাজ করে। মি. রানা তার বিমাকৃত অর্থ কেবল মৃত্যুর পরই পাবেন, বেঁচে থাকলে তিনি তার দেওয়া প্রিমিয়াম বাবদ কোনো অর্থ ফেরত পাবেন না। যদিও মেয়াদি বিমার প্রিমিয়াম সাধারণত জীবন বিমার চেয়ে কম হয়, কিন্তু এর থেকে কোনো সঞ্চয় মূল্য বা আর্থিক সুবিধা পাওয়া যায় না। তাই, মি. রনির বিমাপত্রটি আর্থিক সুরক্ষা এবং সঞ্চয় উভয় দৃষ্টিকোণ থেকে মি. রানার বিমাপত্রের চেয়ে বেশি সুবিধাজনক এবং তুলনামূলকভাবে ভালো।"
        }
      ]
    },
    {
      "number": "11",
      "uddipok": "মানুষ সাহেব তার জীবনের ওপর একটি বিমা পলিসি গ্রহণ করেন। বিদ্যালয়ে তিনি 8 মারা গেলে তার স্ত্রীকে বিষাদাবি পরিশোধ করার কথা বলা হয়। তার মৃত্যুর পর তার সাবালক ছেলে বিমাদাবি উপস্থাপন করলে বিমা কোম্পানি তা প্রত্যাখ্যান করে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে বীমা পত্রে বার্ষিক, অর্ধ বার্ষিক, ত্রৈমাসিক অথবা মাসিক কিস্তিতে প্রদেয় কিস্তিসমূহ সম-পরিমাণ হয় তাকে সমকিস্তি বীমা বলা হয়।"
        },
        {
          "label": "খ",
          "question": "",
          "explanation": "জীবন বীমায় স্থলাভিষিক্তকরন নীতি প্রযোজ্য নয়। মানুষের জীবনের উপর যে বিমা করা হয় তাকে জীবন বিমা বলে।মানুষের জীবন আর্থিকভাবে ক্ষতিপূরণযোগ্য নয়। মানুষের মৃত্যুর পর আর অবশিষ্ট কিছু থাকে না।মৃত্যুর পর আর কিছু উদ্ধার করা যায় না বললে জীবন বীমার ক্ষেত্রে স্থলাভিষিক্তকরণ নীতি প্রযোজ্য নয়"
        },
        {
          "label": "গ",
          "question": "",
          "explanation": ".উদ্দীপকের মারুফ সাহেব তার জীবনের জন্য আজীবন বিমা পত্র গ্রহণ করেছেন। যে বিমাচুক্তির ক্ষেত্রে বীমাগ্রহীতার মৃত্যুর পর বিমাগ্রহীতার মনোনীত ব্যক্তি বিমাদাবি পরিশোধ করা হয় তাকে আজীবন বিমাপত্র বলে। এই বিমাপত্রের নির্দিষ্ট মেয়াদকাল থাকেনা। উদ্দীপকে মারুফ সাহেব তার জীবনের উপর একটি বিমা করেছেন। এই বিমা চুক্তি অনুসারে তাকে মৃত্যুর আগ পর্যন্ত করে প্রিমিয়াম পরিশোধ করে যেতে হবে।বিমাগ্রহীতার মৃত্যুর পর তার মনোনীত ব্যক্তি বিমাদাবি পাবে।অপরদিকে তার মৃত্যু না হওয়া পর্যন্ত এই বিমাদাবি পাওয়া যাবে না। তিনি যেহেতু নির্দিষ্ট মেয়াদি কোন বীমা পত্র গ্রহণ করেননি, তার মানে তিনি আজীবন বিমাপত্র গ্রহণ করে ছেন।"
        },
        {
          "label": "ঘ",
          "question": "",
          "explanation": "উদ্দীপকে মারুফ সাহেবের ছেলে বিমাপত্রে উল্লেখিত মনোনীত ব্যক্তি নয় বলে বিমা কোম্পানি কর্তৃক প্রত্যাখ্যান করা হয়েছে। মারুফ সাহেব আজীবন বিমাপত্র গ্রহণ করেছিলেন। এ ধরনের বিমা পত্রে মৃত্যুর আগ পর্যন্ত প্রিমিয়াম পরিশোধ করে যেতে হয়।বিমাগ্রহীতার মৃত্যুর পর তার মনোনীত ব্যক্তি বিমাদাবি পাবে।অপরদিকে তার মৃত্যু না হওয়া পর্যন্ত এই বিমাদাবি পাওয়া যাবে না। উদ্দীপকে মারুফ সাহেব তার আজীবন বীমা পত্রে মনোনীত ব্যক্তি হিসেবে তার স্ত্রীর নাম উল্লেখ করেছেন।তার সাবালকপুত্র যখন মনোনীত ব্যক্তি হিসেবে বিমাদাবি উপস্থাপন করতে গিয়েছে বিমা কোম্পানিতে তা প্রত্যাখ্যান করেছে। আজীবন বিমাপত্রে মারুফ সাহেব তার স্ত্রীর নাম উল্লেখ করেছে সেহেতু কোম্পানি তার ছেলেকে মনোনীত ব্যক্তি হিসেবে বিমাদাবি পরিশোধ করতে আইনগতভাবে বাধ্য নয়। সুতরাং বলা যায় বিমা কোম্পানি কর্তৃক তার ছেলের দাবি কে প্রত্যাখান যৌক্তিক হয়েছে।"
        }
      ]
    }
  ]
}