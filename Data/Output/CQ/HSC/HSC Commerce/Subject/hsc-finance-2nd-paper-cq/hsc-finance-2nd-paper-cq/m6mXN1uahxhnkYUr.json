{
  "title": "ঢাকা কমার্স কলেজ ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনগণ যাতে ব্যাংক থেকে বেশি সেবা পেতে পারে সে বিষয়ে কেন্দ্রীয় ব্যাংক সত্বর্ক। গ্রাহকদের পক্ষে ব্যাংকগুলো অর্থ আদায় ও পরিশোধ করছে। শেয়ার কেনা-বেচা করছে, অর্থ ও সম্পদের নিরাপদ সংরক্ষণ করছে। এছাড়াও অন্যান্য অনেক কাজ যা কেন্দ্রীয় ব্যাংক তদারকি করে। বাংলাদেশ ব্যাংক লক্ষ করছে কিছু ব্যাংক তাদের মূল কাজের বাহিরে গিয়ে শেয়ারবাজারে বেশি বিনিয়োগ করছে। বেশি ঝুঁকিপূর্ণ খাতে ঋণ বরাদ্দ দিচ্ছে। যথাযথভাবে প্রভিশন সংরক্ষণ করছে না। তাই ব্যাংকগুলোর বিরুদ্ধে কেন্দ্রীয় ব্যাংক কঠোর ব্যবস্থা নিতে যাচ্ছে।",
      "tag": "DCC 25",
      "sub_questions": [
        {
          "label": "ক",
          "question": "গ্রুপ ব্যাংক কী?",
          "explanation": "যে ব্যাংক ব্যবস্থায় অনেকগুলো ছোট ছোট ব্যাংক একটি বড় ব্যাংকের নিয়ন্ত্রণে পরিচালিত হয় তাই হলো গ্রুপ ব্যাংক।"
        },
        {
          "label": "খ",
          "question": "ব্যাংককে ধার করা অর্থের ধারক বলা হয় কেন? ব্যাখ্যা করো।",
          "explanation": "ব্যাংক যখন কোনো গ্রাহকের টাকা গ্রহণ করে (যেমন: সঞ্চয়, চলতি বা স্থায়ী আমানত হিসেবে), তখন সে টাকার প্রকৃত মালিক থাকে গ্রাহক। কিন্তু ব্যাংক সেই টাকা নিজের কাছে রেখে ব্যবহার করে এবং প্রয়োজন হলে ফেরত দেয়। এই কারণে ব্যাংককে সেই অর্থের “ধারক” বা “Custodian” বলা হয়।"
        },
        {
          "label": "গ",
          "question": "উদ্দীপকে ব্যাংকের কাজগুলো কোন ধরনের? ব্যাখ্যা করো।",
          "explanation": "উদ্দীপকে উল্লিখিত ব্যাংকের কাজগুলো প্রতিনিধিত্বমূলক কাজের আওতাভুক্ত। ব্যাংক আর্থিক মধ্যস্থ ব্যবসায় প্রতিষ্ঠান। ব্যাংক জনগণ থেকে কম সুদে বা লাভে আমানত সংগ্রহ করে বেশি সুদে ঋণ দেয়। আবার, গ্রাহকদের আর্থিক সেবা দেওয়ার মাধ্যমে মুনাফা অর্জন করে। ব্যাংক গ্রাহকের পক্ষে যেসব কাজ করে তাকে ব্যাংকের প্রতিনিধিত্বমূলক কাজ বলে। উদ্দীপকে ব্যাংকের বিভিন্ন কাজ সম্পর্কে বলা হয়েছে। এসব কাজ ব্যাংক গ্রাহকদের পক্ষে করে থাকে। যেমন: গ্রাহকদের পক্ষে ব্যাংকগুলো অর্থ আদায় ও পরিশোধ, শেয়ার কেনা-বেচা, অর্থ ও সম্পদের নিরাপদ সংরক্ষণ করে। ব্যাংক সাধারণত গ্রাহকের প্রতিনিধি হয়ে এসব কার্যক্রম সম্পাদন করে। ফলে গ্রাহকদের সাথে ব্যাংকের একটি সুসম্পর্ক গড়ে ওঠে। বর্তমান প্রতিযোগিতামূলক ব্যাংক ব্যবস্থায় ব্যাংক গ্রাহকদের প্রতিনিধিত্বমূলক সেবা দিয়েই মুনাফা অর্জন করে। তাই বলা যায়, উদ্দীপকের ব্যাংকের কাজগুলো হলো প্রতিনিধিত্বমূলক কাজ।"
        },
        {
          "label": "ঘ",
          "question": "কেন্দ্রীয় ব্যাংকের কঠোর ব্যবস্থা গ্রহণ উদ্দীপকের আলোকে কতটা যৌক্তিক বলে তুমি মনে করো? বিশ্লেষণ করো।",
          "explanation": "'ব্যাসেল-২ অনুযায়ী কেন্দ্রীয় ব্যাংকের কঠোর ব্যবস্থা গ্রহণ সম্পূর্ণ যৌক্তিক বলে আমি মনে করি। তালিকাভুক্ত ব্যাংকসমূহের ঝুঁকিভিত্তিক মূলধন পর্যাগুতার রিষয়টি নিশ্চিত করার লক্ষ্যে BIS কর্তৃক প্রবর্তিত বিধি-বিধানকে ব্যাসেল-২ বলে। ব্যাংক ও আর্থিক প্রতিষ্ঠানের ঝুঁকির পরিমাপ ও মূলধন বিপণনের জন্য সবচেয়ে গ্রহণযোগ্য বিধি-বিধান তৈরি ও তা উপস্থাপনের লক্ষ্যে ব্যাসেল-২ কমিটি প্রতিষ্ঠা করা হয়। এটিকে আন্তর্জাতিক স্মারকহিসেবে বিবেচনা করা হয় উদ্দীপকে জনগণ যাতে ব্যাংক থেকে বেশি সেবা পায় সে বিষয়ের দিকে কেন্দ্রীয় ব্যাংক লক্ষ রাখে। এছাড়া বাণিজ্যিক ব্যাংক যেসব কাজ করে তা কেন্দ্রীয় ব্যাংক তদারকি করে। কেন্দ্রীয় ব্যাংক দেখল যে, কিছু ব্যাংক তাদের মূল কাজের বাইরে গিয়ে শেয়ার বাজারে বেশি বিনিয়োগ করছে। এছাড়া বেশি ঝুঁকিপূর্ণ খাতে ঋণ দিচ্ছে, যা ব্যাসেল-২-এর নির্দেশনার বহির্ভূত। ফলে কেন্দ্রীয় ব্যাংক এসব ব্যাংকের বিরুদ্ধে শক্ত ব্যবস্থা নিতে যাচ্ছে। ব্যাসেল-২-এর নির্দেশনা অনুযায়ী ব্যাংকগুলোকে এমন পরিমাণ মূলধন সংরক্ষণ করতে হবে যাতে আমানতকারীরা কখনো ঝুঁকির মধ্যে না পড়ে। এ নির্দেশনার ফলেই ব্যাংকগুলোকে একটি নির্দিষ্ট পরিমাণ পরিশোধিত মূলধন ও সংরক্ষিত তহবিল সংরক্ষণ করতে হয়। এছাড়া শ্রেণিভিত্তিক ঋণের ক্ষেত্রে বাণিজ্যিক ব্যাংক প্রভিশন সংরক্ষণ ও শেয়ার বাজারসহ ঝুঁকিপূর্ণ খাতে বেশি বিনিয়োগ করতে পারে না। আর এসব নির্দেশনা অমান্য করলে কেন্দ্রীয় ব্যাংক অমান্যকারী ব্যাংকগুলোর বিরুদ্ধে শাস্তিমূলক ব্যবস্থা নিতে বাধ্য হয়। তাই বলা যায়, ব্যাসেল-২ অনুযায়ী কেন্দ্রীয় ব্যাংকের কঠোর ব্যবস্থা গ্রহণ সম্পূর্ণ যৌক্তিক।"
        }
      ]
    },
    {
      "number": "2",
      "uddipok": "জনাব শাকিল সদ্য চাকরি থেকে অবসর গ্রহণ করেছেন। তিনি তার অফিস থেকে গ্রাচুইটি বাবদ দশ লক্ষ টাকা পেয়েছেন। অধিক সুরক্ষা বিবেচনায় তিনি তার টাকা শহরের ইউনিক ব্যাংক পিএলসিতে জমা রাখার সিদ্ধান্ত নিলেন। ব্যাংকটি অনেক পুরাতন এবং দেশব্যাপী সকল শহরেই এর অবস্থান রয়েছে। অন্যদিকে, জনাব শাকিল সাহেবের সন্তান আলামিন তার বাবাকে সুরমা ব্যাংক পিএলসিতে টাকা জমা রাখার অনুরোধ করে। যদিও ব্যাংকটির শাখা ইউনিক ব্যাংক পিএলসির মতো বিস্তৃত নয়। কিন্তু এই ব্যাংক সকল প্রকার আধুনিক ব্যাংকিং সেবা প্রদানে অনেক দক্ষ। উভয় ব্যাংকই আমানত গ্রহণ ও ঋণদান কাজে নিযুক্ত।",
      "tag": "DCC 25",
      "sub_questions": [
        {
          "label": "ক",
          "question": "গারনিশি অর্ডার কী?",
          "explanation": "আদালত কর্তৃক ব্যাংকের ওপর গ্রাহকের হিসাব বন্ধের নির্দেশকে গারনিশি অর্ডার বলে।"
        },
        {
          "label": "খ",
          "question": "ব্যাংক কীভাবে বিনিময়ের মাধ্যম সৃষ্টি করে? ব্যাখ্যা করো।",
          "explanation": "ব্যাংক চেক, বিনিময় বিল, প্রত্যয়পত্র, ব্যাংক ড্রাফট, পে-অর্ডার ইত্যাদির মাধ্যমে বিনিময়ের মাধ্যম সৃষ্টি করে। ব্যাংকের এ সকল হাতিয়ার আর্থিক লেনদেন ও দেনা-পাওনা নিষ্পত্তির মাধ্যম হিসেবে কাজ করে। ফলে দেশে আর্থিক লেনদেনের পরিমাণ বৃদ্ধি পায়। এ সকল হাতিয়ার মুদ্রার বিকল্প হিসেবে কাজ করায় এদেরকে বিনিময়ের মাধ্যম বলা হয়।"
        },
        {
          "label": "গ",
          "question": "উদ্দীপকে উল্লিখিত ইউনিক ব্যাংক পিএলসি সাংগঠনিক কাঠামোর ভিত্তিতে কোন ধরনের ব্যাংক? আলোচনা করো।",
          "explanation": "উদ্দীপকে উল্লিখিত ইউনিক ব্যাংক পিএলসি সাংগঠনিক কাঠামোর ভিত্তিতে একটি শাখা ব্যাংক। এ ধরনের ব্যাংক একটি প্রধান কার্যালয়ের মাধ্যমে ব্যাংকিং কার্যাবলি সম্পাদন করে। দেশের বিভিন্ন অঞ্চলে এবং দেশের বাইরে এ ব্যাংকের শাখা অফিস থাকে। শাখা অফিসগুলো প্রধান ব্যাংকের নির্দেশনা অনুযায়ী চলতে বাধ্য থাকে। পৃথিবীর সব দেশেই শাখা ব্যাংকিং ব্যবস্থার প্রচলন আছে। উদ্দীপকে জনাব শাকিল সদ্য চাকরি থেকে অবসর গ্রহণ করেছেন। তিনি তার অফিস থেকে গ্রাচুইটি বাবদ দশ লক্ষ টাকা পেয়েছেন। তিনি টাকাগুলো ইউনিক ব্যাংক পিএলসিতে জমা রাখার সিদ্ধান্ত নেন। ব্যাংকটি অনেক পুরাতন এবং দেশব্যাপী সব শহরেই এর অবস্থান রয়েছে। অর্থাৎ, ব্যাংকটি একের অধিক শাখার মাধ্যমে ব্যাংকিং সেবা প্রদান করছে। এছাড়াও ব্যাংকটির কার্যক্রম একাধিক শহরে বিস্তৃত। সাধারণত শাখা ব্যাংক একাধিক শাখার মাধ্যমে দেশের বিভিন্ন স্থানের গ্রাহকদের ব্যাংকিং সেবা প্রদান করে। তাই বলা যায়, উদ্দীপকের উল্লিখিত ইউনিক ব্যাংক পিএলসি সাংগঠনিক কাঠামোর ভিত্তিতে একটি শাখা ব্যাংক।"
        },
        {
          "label": "ঘ",
          "question": "\"উদ্দীপকে উল্লিখিত সুরমা ব্যাংক পিএলসি যুগোপযোগী ব্যাংকিং সেবা প্রদান করছে\"-তোমার মতামতের সপক্ষে যুক্তি দেখাও।",
          "explanation": "উদ্দীপকে উল্লিখিত সুরমা ব্যাংক পিএলসি আধুনিক ব্যাংকিং সেবা প্রদানের মাধ্যমে যুগোপযোগী ব্যাংকিং সেবা প্রদান করছে। আধুনিক ব্যাংকিং ব্যবস্থায় গ্রাহকরা ঘরে বসেই ইন্টারনেটের মাধ্যমে ব্যাংকিং সুবিধা পায়। গ্রাহকরা একটি শাখায় হিসাব খুলে অন্য যেকোনো শাখা থেকে ব্যাংকিং সেবা গ্রহণ করতে পারে। এটি ব্যাংকিং কাজকে সহজ ও গতিময় করেছে। এ অবস্থায় গ্রাহকরা ২৪ ঘণ্টা ব্যাংকিং সুবিধা পায়। উদ্দীপকে ইউনিক ব্যাংক পিএলসি অনেক পুরাতন এবং দেশব্যাপী সকল শহরেই এর অবস্থান রয়েছে। অন্যদিকে, সুরমা ব্যাংক পিএলসি ইউনিক ব্যাংক পিএলসির মতো বিস্তৃত নয়। কিন্তু সুরমা ব্যাংক পিএলসি সকল প্রকার আধুনিক সেবা প্রদানে দক্ষ। উভয় ব্যাংকই আমানত গ্রহণ ও ঋণদান কাজে নিযুক্ত রয়েছে। উদ্দীপকে সুরমা ব্যাংক পিএলসি আধুনিক ব্যাংকিং সেবা প্রদানে দক্ষ। আধুনিক ব্যাংকিং সেবা বর্তমানে গ্রাহকদের কাছে চাহিদার শীর্ষে। আধুনিক ব্যাংকিং সেবার অংশ হিসেবে ব্যাংকটি গ্রাহকদের নগদ অর্থের পরিবর্তে ডেবিট ও ক্রেডিট কার্ড ব্যবহার করার সুযোগ দেয়। ব্যাংকিং সময়ের বাইরে গিয়েও এটিএম বুথ থেকে অর্থ উত্তোলন করা যায়। মোবাইল ব্যাংকিং ব্যবহার করে ঘরে বসেই ব্যাংকিং সেবা পাওয়া যায়। অনলাইন ব্যাংকিং ব্যবস্থায় পৃথিবীর যেকোনো প্রান্ত থেকে নিজ হিসাবের আর্থিক লেনদেন করা যায়। এভাবে আধুনিক ব্যাংকিং-এর প্রতিটি সেবাই বর্তমানে যুগোপযোগী ব্যাংকিং সেবার অন্তর্গত। তাই বলা যায়, উদ্দীপকের সুরমা ব্যাংক পিএলসি উপরিউক্ত বিভিন্ন যুগোপযোগী ব্যাংকিং সেবা প্রদান করছে।"
        }
      ]
    },
    {
      "number": "3",
      "uddipok": "দেশের গ্রামীণ অর্থনীতি উন্নয়নের জন্য বাংলাদেশ ব্যাংক তালিকাভুক্ত ব্যাংকসমূহকে কৃষি এবং বিভিন্ন কর্মসংস্থানমূলক ক্ষেত্রে অধিক ঋণ দেওয়ার নির্দেশ প্রদান করে। কিন্তু কিছুসংখ্যক ব্যাংক কেন্দ্রীয় ব্যাংকের এই নির্দেশ অমান্য করে লাভজনক খাতে ঋণ দেওয়ার প্রবণতা বজায় রাখে। এমতাবস্থায় কেন্দ্রীয় ব্যাংক অমান্যকারী ব্যাংকগুলোকে শাস্তিমূলক ব্যবস্থা হিসাবে আন্তঃব্যাংকিং লেনদেনের নিষ্পত্তির সুবিধা স্থগিত করে।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "যে সকল ব্যাংক গ্রাহকদের প্রয়োজন অর্থনীতি বিশেষ কোন দিকে নিয়ে ব্যাংকিং কার্যক্রম পরিচালনা করে তাকে বিশেষায়িত ব্যাংক বলে।"
        },
        {
          "label": "খ",
          "question": "",
          "explanation": "কেন্দ্রীয় ব্যাংক সরকারের পক্ষ হয়ে বিভিন্ন কার্যক্রম সম্পাদন করে তাই কেন্দ্রীয় ব্যাংকে সরকারের ব্যাংক বলা হয়। মুদ্রা ব্যবস্থা নেতৃত্ব প্রদানের জন্য সরকারের মালিকানায় ও নিয়ন্ত্রণের পরিচালিত দেশের এক ও অনন্য ব্যাংকিং প্রতিষ্ঠানকে কেন্দ্রীয় ব্যাংক বলে। এই ব্যাংকের মালিক, পরিচালক, ও নিয়ন্ত্রক সরকার। এই ব্যাংক সরকারের পক্ষে অর্থ লেনদেন করে, হিসাব রাখে, সরকারকে প্রয়োজনে ঋণ দেয় এবং বিভিন্ন ক্ষেত্রে সরকারের প্রতিনিধিত্ব করে। তাই কেন্দ্রীয় ব্যাংকের সরকারের ব্যাংক বলা হয়।"
        },
        {
          "label": "গ",
          "question": "",
          "explanation": "উদ্দীপকে কেন্দ্রীয় ব্যাংক ঋণ নিয়ন্ত্রণে ঋণের বরাদ্দ করা নীতি অনুসরণ করেন। বিশেষ খাত চিহ্নিত করে সেক্ষেত্রে ঋণের পরিমাণ কম বেশি করার নীতিকে ঋণের বরাদ্দকরণ নীতি বলে। এরূপ নীতির ক্ষেত্রে যে সকল খাতে ঋণ দেওয়া প্রয়োজন সেখানে কেন্দ্রীয় ব্যাংক বিশেষ বরাদ্দের নির্দেশে দেই।আবার যে সকল খাতে ঋন কমানো উচিত তাতে কড়াকড়ি আরোপ করে। উদ্দীপকে গ্রামীণ অর্থনীতির উন্নয়নের জন্য কেন্দ্রীয় ব্যাংক তালিকাভুক্ত ব্যাংক সমূহ কে কৃষি এবং আত্মকর্মসংস্থান মূলক খাতে বেশি ঋণ দেওয়ার নির্দেশ দেন। এখানে কেন্দ্রীয় ব্যাংক একটি নির্দিষ্ট খাতকে অর্থাৎ কৃষি খাতকে চিহ্নিত করে ঋণ দেওয়ার নির্দেশ দেয়। তাই বলা যায় কেন্দ্রীয় ব্যাংকের ঋণ নিয়ন্ত্রণ পদ্ধতিটি হলো ঋণের বরাদ্দ করার নীতি।"
        },
        {
          "label": "ঘ",
          "question": "",
          "explanation": "উদ্দীপকে কেন্দ্রীয় ব্যাংকের শেষ কার্যক্রমটি হলো নিকাশঘর যা ব্যাংকিং লেনদেন প্রসারে গুরুত্বপূর্ণ ভূমিকা পালন করে। ব্যাংকিং লেনদেন থেকে অদ্ভুত আন্তর্জেন্টিং দেনা পাওনা নিষ্পত্তিস্থলই হলো নিকাশঘর। যা ব্যাংক ব্যবসা কে গতিশীল এবং শক্তিশালী করার ক্ষেত্রে যে প্রতিষ্ঠানটি প্রতিদিনের কার্যকর সহায়তা প্রদান করে চলেছে। উদ্দীপকে কেন্দ্রীয় ব্যাংক তালিকাভুক্ত ব্যাংকগুলোকে একটি নির্দিষ্ট খাতে ঋন প্রদান করার জন্য নির্দেশ প্রদান করে। কিন্তু কিছু তালিকাভুক্ত ব্যাংক সমূহ তার নির্দেশ অমান্য করে লাভজনক খাতে বিনিয়োগ করে। ফলে কেন্দ্রীয় ব্যাংক ব্যাংকগুলোকে শাস্তি হিসেবে আন্তঃ ব্যাংকিং দেনা পাওনা নিষ্পত্তি স্থগিত করে। এখানে কেন্দ্রীয় ব্যাংক তালিকাভুক্ত ব্যাংক সমূহের নিকাশ ঘরের সুবিধাটি হতে বঞ্চিত করেন। নিকাশ ঘরের মাধ্যমে অত্যন্ত দ্রুততার সাথে দেনা পাওনা নিষ্পত্তি করা যায়। এর মাধ্যমে ব্যাংক সমূহ অত্যন্ত কম খরচে নিজেদের মধ্যকার দেনা পাওনা নিষ্পত্তি করে।নিকাশ ঘরের আওতায় ওই অঞ্চলে ব্যবসা-বাণিজ্যে সামগ্রিক পরিস্থিতি সম্পর্কে মোটামুটি ধারণা পাওয়া যায়। তাই বলা যায় ব্যাংকিং লেনদেন প্রসারে এটি গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "জনাব শাফিন একজন চাল ব্যবসায়ী। তিনি প্রতিদিন ১ লক্ষ থেকে ২ লক্ষ টাকা পর্যন্ত লেনদেন করেন। তিনি তার ব্যাংক হিসাব থেকে ব্যবসায়িক কার্যক্রম চলাকালীন যতবার ইচ্ছা অর্থ উত্তোলন করে থাকেন। জনাব শাফিনের বন্ধু জনাব আসিফের একটি কাঁচামালের আড়ত আছে। ঐ আড়তের পাশে অবস্থিত একটি ব্যাংকে তিনি হিসাব খুলেছেন, সেখান থেকে তিনি বিনা নোটিশে ২০,০০০ টাকার বেশি অর্থ উত্তোলন করতে পারেন না। এ কারণে জনাব আসিফের ব্যবসায়িক কার্যক্রমে কিছুটা সমস্যা হচ্ছে। তাই সুবিধাজনকভাবে ব্যবসায়িক লেনদেন করার জন্য তিনি দ্রুত ও নির্ভুল ব্যাংকিং সেবা পেতে চান।",
      "tag": "DCC 25",
      "sub_questions": [
        {
          "label": "ক",
          "question": "ঋণ আমানতি হিসাব কী?",
          "explanation": "ঋণ দেওয়ার সময় ব্যাংক ঋণগ্রহীতার নামে যে হিসাব খুলে মঞ্জুরকৃত ঋণের অর্থ প্রদান, করে তাকে ঋণ আমানতি হিসাব বলে।"
        },
        {
          "label": "খ",
          "question": "নমুনা স্বাক্ষর কার্ড কেন প্রয়োজন? ব্যাখ্যা করো।",
          "explanation": "ব্যাংক হিসাব খোলার সময় ব্যাংক কর্তৃক সরবরাহকৃত যে ছাপানো কার্ডে গ্রাহক তার নাম ও নমুনা স্বাক্ষর প্রদান করে তাকে নমুনা স্বাক্ষর কার্ড বলা হয়। এই কার্ডের অনুরূপ দস্তখত দিয়েই গ্রাহককে পরবর্তীতে ব্যাংকের সঙ্গে সব ধরনের লেনদেন করতে হয়। চেকের দস্তখতের সঙ্গে কার্ডের দস্তখতে কোনো গরমিল হলে ব্যাংক চেকটি ফেরত দেয়। তাই নমুনা স্বাক্ষর কার্ডের গুরুত্ব অপরিসীম।"
        },
        {
          "label": "গ",
          "question": "জনাব আসিফ কোন ধরনের ব্যাংক হিসাব পরিচালনা করছেন? ব্যাখ্যা করো।",
          "explanation": "উদ্দীপকে জনাব আসিফ সঞ্চয়ী হিসাব পরিচালনা করছেন'। এই হিসাবে দিনে যতবার খুশি টাকা জমা করা যায়। তবে টাকা উত্তোলনের সময় কিছু নিয়ম অনুসরণ করতে হয়। আমানতকারীগণ এই হিসাব থেকে জমাকৃত টাকার ওপর স্বল্প হারে সুদ পায়। নির্দিষ্ট আয়ের গ্রাহকদের জন্য এই হিসাবটি বেশ উপযোগী। উদ্দীপকে জনাব আসিফের একটি কাঁচামালের আড়ত আছে। ঐ আড়তের পাশে অবস্থিত একটি ব্যাংকে তিনি হিসাব খুলেছেন। তার হিসাব থেকে বিনা নোটিশে ২০,০০০ টাকার বেশি উত্তোলন করা যায় না। এ কারণে তার ব্যবসায়িক কার্যক্রমে কিছুটা সমস্যা হচ্ছে। এখানে জনাব আসিফের ব্যাংক হিসাবের প্রধান বৈশিষ্ট্য হলো বিনা নোটিশে ২০,০০০ টাকার বেশি উত্তোলন করতে না পারা। সাধারণত সঞ্চয়ী হিসাবে থেকে এক চেকে বিনা নোটিশে ২০,০০০ টাকার বেশি উত্তোলন করা যায় না। তাই বলা যায়, উদ্দীপকে জনাব আসিফ সঞ্চয়ী হিসাব পরিচালনা করছেন।"
        },
        {
          "label": "ঘ",
          "question": "\"জনাব শাফিন জনাব আসিফের তুলনায় ব্যবসায়িক কার্যক্রম পরিচালনায় অধিক ব্যাংকিং সুবিধা পেয়ে থাকেন\"-এ বিবৃতিটি উদ্দীপকের আলোকে বিশ্লেষণ করো।",
          "explanation": "জনাব শাফিন চলতি হিসাব খোলায় ব্যবসায়িক কার্যক্রম পরিচালনায় জনাব আসিফ থেকে অধিক ব্যাংকিং সুবিধা পান। চলতি হিসাবে দিনে যতবার খুশি টাকা জমা ও উত্তোলন করা যায়। কিন্তু এই হিসাবে কোনো সুদ প্রদান করা হয় না। ব্যবসায়িক প্রয়োজনে গ্রাহক জমাতিরিক্ত ঋণ নিতে পারেন। তাই ব্যবসায়ী গ্রাহকদের জন্য এই হিসাবটি বেশি উপযোগী। উদ্দীপকে জনাব শাফিন একজন চাল ব্যবসায়ী। তিনি প্রতিদিন ১ লক্ষ থেকে ২ লক্ষ টাকা পর্যন্ত লেনদেন করেন। তিনি ব্যাংক হিসাব থেকে ব্যবসায়িক কার্যক্রম চলাকালীন যতবার ইচ্ছা অর্থ উত্তোলন করতে পারেন। কিন্তু তার বন্ধু জনাব আসিফ তার ব্যাংক হিসাব থেকে বিনা নোটিশে ২০,০০০ টাকার বেশি উত্তোলন করতে পারেন না। এ কারণে জনাব আসিফের ব্যবসায়িক কার্যক্রমে কিছুটা সমস্যা হচ্ছে। তাই সুবিধাজনকভাবে ব্যবসায়িক লেনদেন করার জন্য তিনি দ্রুত ও নির্ভুল ব্যাংকিং সেবা পেতে চান। ব্যবসায়িক লেনদেন সম্পাদনে চলতি হিসাব পরিচালনা করাই উত্তম। কেননা এই হিসাবের মাধ্যমে দিনে যতবার প্রয়োজন টাকা জমা দেওয়া ও উত্তোলন করা যায়। আর একটি ব্যবসায় প্রতিষ্ঠানের দিনে একাধিকবার টাকা জমা ও উত্তোলন করতে হয়। অপরদিকে, সঞ্চয়ী হিসাবে যতবার ইচ্ছা টাকা জমা দেওয়া গেলেও উত্তোলন করা যায় না। ফলে এই হিসাবের মাধ্যমে ব্যবসায়িক লেনদেন করা সম্ভব হয় না। তাই বলা যায়, উদ্দীপকে জনাব শাফিন জনাব আসিফের তুলনায় ব্যবসায়িক কার্যক্রমে অধিক সুবিধা পাচ্ছেন- বিবৃতিটি যৌক্তিক হয়েছে।"
        }
      ]
    },
    {
      "number": "5",
      "uddipok": "মি. সোবাহান তার দেনাদার মি. জাবিরের কাছ থেকে ০১-০৭-২০২৩ তারিখে ২ লক্ষ টাকার একটি চেক গ্রহণ করেন। চেকটির বামপাশে ওপরের কোণায় দুটি সমান্তরাল রেখার মাঝখানে একটি নির্দিষ্ট ব্যাংকের নাম লেখা আছে। মি. সোবহান ব্যস্ততার কারণে চেকটি ০৫-০৩-২০২৪ তারিখে ব্যাংকে উপস্থাপন করলে ব্যাংক টাকা পরিশোধে অপারগতা প্রকাশ করে।",
      "tag": "DCC 25",
      "sub_questions": [
        {
          "label": "ক",
          "question": "হুকুম চেক কী?",
          "explanation": "যে চেকে প্রাপকের নামের শেষে 'অথবা আদেশানুসারে' শব্দদ্বয় লেখা থাকে তাকে হুকুম চেক বা আদেশ চেক বলে।"
        },
        {
          "label": "খ",
          "question": "চেকের অনুমোদন কেন প্রয়োজন? ব্যাখা করো।",
          "explanation": "চেকের অনুমোদন দ্বারা চেকের মালিকানা পরিবর্তন নিশ্চিত হওয়ায় চেক হস্তান্তরে চেকের অনুমোদন গুরুত্বপূর্ণ। বাহক চেক শুধু প্রদানের মাধ্যমে অনুমোদন হলেও হুকুম চেকের উল্টো পিঠে অবশ্যই বৈধ অধিকারী দ্বারা অনুমোদিত হতে হয়। চেকের অনুমোদন অবশ্যই সম্পূর্ণ চেকের জন্য হয়।"
        },
        {
          "label": "গ",
          "question": "উদ্দীপকে উল্লিখিত মি. জাবির মি. সোবাহানকে কোন ধরনের চেক প্রদান করেছেন? ব্যাখা করো।",
          "explanation": "উদ্দীপকে উল্লিখিত মি. জাবির মি. সোবাহানকে বিশেষ দাগকাটা চেক প্রদান করেছেন। বাহক বা হুকুম চেকের বাম কোণের ওপর দু'টি আড়াআড়ি সমান্তরাল দাগ টেনে দাগকাটা চেকে পরিণত করা হয়। সমান্তরাল রেখাদ্বয়ের মাঝে যদি কোনো ব্যাংকের নাম উল্লেখ করা হয় তবে তাকে বিশেষ দাগকাটা চেক বলে। এক্ষেত্রে চেকে উল্লিখিত ব্যাংক ব্যতীত অন্য কোথাও চেক জমা দিয়ে চেকের অর্থ উত্তোলন করা যায় না। শুধু উল্লিখিত ব্যাংকে প্রাপকের নামে হিসাব খোলার মাধ্যমে চেকের অর্থ উত্তোলন করা হয়। উদ্দীপকে মি. সোবাহান তার দেনাদার মি. জাবিরের কাছ থেকে ০১-০৭-২০২৩ তারিখে ২ লক্ষ টাকার একটি চেক গ্রহণ করেন। চেকটির বামপাশে ওপরের কোণায় দুটি সমান্তরাল রেখার মাঝখানে একটি নিদিষ্ট ব্যাংকের নাম লেখা আছে। এখানে চেকটির বামপাশের উপরের কোণায় দুটি সমান্তরাল রেখা অঙ্কনের মাধ্যমে চেকটিকে দাগকাটা চেকে রূপান্তর করা হয়। পরবর্তীতে দুটি সমান্তরাল রেখার মাঝে একটি নির্দিষ্ট ব্যাংকের নাম লেখার মাধ্যমে চেকটি বিশেষ দাগকাটা চেকে রূপান্তর হয়েছে। এর ফলে চেকে উল্লিখিত ব্যাংকে হিসাব খোলার মাধ্যমে মি. সোবাহান চেকের টাকা উত্তোলন করতে পারবেন। তাই বলা যায়, উদ্দীপকে উল্লিখিত মি. জাবির বিশেষ দাগকাটা চেক মি. সোবাহানকে প্রদান করেছেন।"
        },
        {
          "label": "ঘ",
          "question": "উদ্দীপকে চেকের অর্থ পরিশোধে ব্যাংকের অস্বীকৃতি জানানোর যৌক্তিকতা মূল্যায়ন করো।",
          "explanation": "উদ্দীপকে চেকটি বাসি চেক হওয়ায় ব্যাংকের অর্থ পরিশোধে অস্বীকৃতি জানানোটা যৌক্তিক। ব্যাংক এক বা একাধিক কারণে কোনো চেকের অর্থ পরিশোধে অস্বীকৃতি জানাতে পারে। তার মধ্যে অন্যতম কারণ হলো চেক বাসি বা মেয়াদ উত্তীর্ণ হওয়া। একটি বৈধ চেকের মেয়াদকাল ৬ মাস বা ১৮০ দিন। যদি কোনো চেকের মেয়াদ চেক লিখিতের তারিখ হতে ৬ মাস অতিক্রান্ত হয়ে যায় তবে তা বাসি চেক বলে গণ্য হবে। চেক বাসি হলে তা বাতিল চেক হিসেবে গণ্য করা হয়। উদ্দীপকে মি. সোবাহান তার দেনাদার মি. জাবিরের কাছ থেকে ০১-০৭-২০২৩ তারিখে ২ লক্ষ টাকার চেক গ্রহণ করেন। চেকটিকে বিশেষ দাগকাটা চেকে রূপান্তর করা ছিল। মি. সোবাহান তার ব্যস্ততার কারণে চেকটি ০৫-০৩-২০২৪ তারিখে ব্যাংকে উপস্থাপন করলে ব্যাংক টাকা পরিশোধে অস্বীকৃতি জানায়। উদ্দীপকে চেকটি লিখিতের তারিখ হলো ০১-০৭-২০২৩। একটি বৈধ চেকের মেয়াদ ছয় মাস বা ১৮০ দিন। এ অনুযায়ী চেকটির বৈধতা ০১-০১-২০২৪ তারিখ পর্যন্ত বহাল থাকবে। মি. সোবাহান ০১-০১-২০২৪ তারিখের মধ্যে চেকটি উল্লিখিত ব্যাংকে জমা দিয়ে চেকের টাকা উত্তোলন করতে পারতেন। কিন্তু তিনি চেকটি ০৫-০৩-২০২৪ তারিখে উপস্থাপন করেছেন। উক্ত তারিখের আগেই চেকটি তার বৈধতা হারিয়েছে। ফলে চেকটি বাসি চেক বলে গণ্য হয়েছে। আর বাসি চেকের অর্থ ব্যাংক কখনোই পরিশোধ করে না। তাই বলা যায়, উদ্দীপকের চেকটি বাসি চেক হওয়ায় চেকটি প্রত্যাখ্যান হওয়াটাই যৌক্তিক।"
        }
      ]
    },
    {
      "number": "6",
      "uddipok": "জনাব জহির ১ লক্ষ টাকা জনাব দবিরের নিকট থেকে পাবেন। জনাব জহির একটি পত্র মারফত ৯০ দিনের মধ্যে পরিশোধ করার জন্য আদেশ প্রদান করেন। জনাব দবির পত্রটি পেয়ে 'স্বীকৃতি' লিখে জনাব জহিরের নিকট প্রেরণ করেন। অপরদিকে, জনাব দবির জনাব সিজারের তার পাওনা বাবদ ২ লক্ষ টাকা দুই মাসের মধ্যে প্রদানের জন্য ওয়াদা করে একটি পত্র প্রেরণ করেন।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "প্রস্তুতকারক বা ধারক হস্তান্তরের উদ্দেশ্যে যখন চেকের উল্টো পিঠে বা সম্মুখভাগে বা তৎসংলগ্ন কোনো পৃষ্ঠায় স্বাক্ষর করেন তখন তাকে অনুমোদন বলা হয়।"
        },
        {
          "label": "খ",
          "question": "",
          "explanation": "সাধারণত দাগকাটা চেকের দুই রেখার মাঝে \"হস্তান্তরযোগ্য নহে” লেখা থাকে। এ চেকে নির্দিষ্ট একজন ব্যক্তির নাম লেখা থাকে। ব্যাংক ঐ ব্যক্তির ব্যাংক হিসাবে টাকা জমা করে। ফলে অন্য কোনো ব্যক্তি এ চেকের ! টাকা উত্তোলন করতে পারেন না। তবে অনুমোদনের মাধ্যমে এ চেক হস্তান্তর করা যায়।"
        },
        {
          "label": "গ",
          "question": "",
          "explanation": "উদ্দীপকে জনাব জহিরের পত্রটি হলো বিনিময় বিল। এর মাধ্যমে কোনো ব্যক্তি বা তার আদেশে অন্য কোনো ব্যক্তিকে নির্দিষ্ট তারিখে নির্দিষ্ট পরিমাণ অর্থ পরিশোধের শর্তহীন আদেশ দেয়। বিক্রেতা (আদেষ্টা বা পাওনাদার) এ দলিল ইস্যু করেন। ক্রেতা (আদিষ্ট বা দেনাদার) বিলে স্বাক্ষর দিয়ে স্বীকৃতি দেয়। ধারে ক্রয়-বিক্রয়ে এটি ব্যবহার করা হয়। উদ্দীপকে জনাব জহির জনাব দবিরের কাছে ১ লক্ষ টাকা পাবেন। তিনি একটি পত্রের মাধ্যমে ৯০ দিনের মধ্যে উক্ত টাকা পরিশোধের জন্য জনাব দবিরকে আদেশ দেন। জনাব দবির পত্রটি পেয়ে 'স্বীকৃতি' লিখে তার কাছে পাঠায়। এক্ষেত্রে জনাব জহির আদেষ্টা বা পাওনাদার। আর জনাব দবির আদিষ্ট বা দেনাদার। হস্তান্তরযোগ্য দলিলের বিনিময় বিলে আদিষ্টের স্বীকৃতির দরকার হয়। উদ্দীপকে জনাব জহিরের পত্রটির বৈশিষ্ট্য বিনিময় বিলের বৈশিষ্ট্যের সাথে মিলে যায়। তাই বলা যায়, জনাব জহির বিনিময় বিল ইস্যু করেন।"
        },
        {
          "label": "ঘ",
          "question": "",
          "explanation": "উদ্দীপকে জনাব জহিরের বিনিময় বিল ও জনাব দবিরের অঙ্গীকারপত্র উভয়ই হস্তান্তরযোগ্য ঋণের দলিল। অঙ্গীকারপত্র ক্রেতা বা দেনাদার ইস্যু করে। এর মাধ্যমে তিনি বিক্রেতা. বা পাওনাদারকে একটি নির্দিষ্ট সময় পর অর্থ পরিশোধের প্রতিশ্রুতি দেয়। এতে দেনাদার ও পাওনাদার দুটি পক্ষ থাকে। উদ্দীপকে জনাব সিজার জনাব দবিরের কাছে ২ লক্ষ টাকা পাবেন। এক্ষেত্রে জনাব সিজার পাওনাদার, আর জনাব দবির দেনাদার। তাই জনাব দবির উক্ত টাকা দুই মাসের মধ্যে পরিশোধ করবেন বলে জনাব সিজারের কাছে একটি পত্র পাঠান। পত্রটিতে স্বীকৃতির দরকার হয় নাই। নির্দিষ্ট সময় পর নির্দিষ্ট পরিমাণ অর্থ পরিশোধের ওয়াদা করা হয়েছে। অর্থাৎ, উক্ত পত্রটি হলো অঙ্গীকারপত্র। জনাব জহির ও দবিরের পত্র দুইটি হস্তান্তরযোগ্য ঋণের দলিল হলেও এদের মধ্যে কিছু পার্থক্য আছে। জনাব জহিরের বিনিময় বিল বিক্রেতা ইস্যু করেন। এতে তিনটি পক্ষ থাকে যথা: আদেষ্টা, আদিষ্টা ও প্রাপক। এটি আদিষ্ট কর্তৃক স্বীকৃতির প্রয়োজন হয়। অন্যদিকে, জনাব দবিরের অঙ্গীকারপত্র ক্রেতা ইস্যু করেন। এতে দুটি পক্ষ থাকে যথা: পাওনাদার ও দেনাদার। আদিষ্ট না থাকায় স্বীকৃতির দরকার নেই। তবে উভয় দলিল শর্তহীন হওয়া আবশ্যক।"
        }
      ]
    },
    {
      "number": "7",
      "uddipok": "মি. আলম একজন এনজিও কর্মকর্তা। তিনি 'চিত্রা 'ব্যাংক লি.'-এ একটি হিসাব পরিচালনা করেন। যার বিপরীতে একটি সাংকেতিক নম্বরযুক্ত বিশেষ ধরনের প্লাস্টিক কার্ড রয়েছে। এই কার্ড দিয়ে তিনি জমাকৃত অর্থ উত্তোলন ছাড়াও পণ্যসামগ্রী ক্রয় করে মূল্য পরিশোধ করতে পারেন। কিন্তু তিনি মাত্রাতিরিক্ত ব্যস্ত থাকার কারণে গ্যাস, পানি, বিদ্যুৎ বিল নিয়মিত পরিশোধের ক্ষেত্রে সমস্যার সম্মুখীন হচ্ছেন। বিষয়টি তিনি তার ব্যাংককে অবহিত করেন। ব্যাংক ব্যবস্থাপক বিষয়টির গুরুত্ব অনুধাবন করে মি. আলমকে ব্যাংকের ওয়েবসাইটে নাম ও নির্দিষ্ট পাসওয়ার্ড দ্বারা নিবন্ধিত হয়ে ব্যাংকিং সেবা গ্রহণে উৎসাহিত করেন।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "SWIFT-এর পূর্ণরূপ হলো— Society for Worldwide Interbank Financial Telecommunications"
        },
        {
          "label": "খ",
          "question": "",
          "explanation": "পয়েন্ট-অফ-সেল(POS) বলতে বোঝায বিক্রয় বিন্দু (পস) অর্থাৎ এমন এক স্থান যেখানে একটি পয়েন্ট-অফ-সেল হার্ডওয়্যার ও একটি পয়েন্ট-অফ-সেল সফ্টওয়্যারের সমন্বয়ে গঠিত একটি যন্ত্রের মাধ্যমে একজন ব্যবসায়ী এবং একজন গ্রাহকের মধ্যে একটি পণ্য বা সেবা ক্রয় করা হয় এবং মূল্য পরিশোধ সম্পন্ন হয়। কোনও পস লেনদেন ব্যক্তিগত বা অনলাইনে, প্রিন্টে সংঘটিত হতে পারে।"
        },
        {
          "label": "গ",
          "question": "",
          "explanation": "উদ্দীপকে মি. আলম ব্যাংক থেকে ডেবিট কার্ড পেয়েছেন। ডেবিট কার্ড হলো ইলেকট্রনিক ব্যাংকিং-এর একটি সেবা বা পণ্য। গ্রাহক এ কার্ডের মাধ্যমে যেকোনো সময় নগদ অর্থ উত্তোলন ও ক্রয়কৃত পণ্যের মূল্য পরিশোধ করতে পারেন। এক্ষেত্রে গ্রাহকের ব্যাংক হিসাবে পর্যাপ্ত অর্থ জমা থাকতে হয়। উদ্দীপকে মি. আলম একজন এনজিও কর্মকর্তা। তিনি 'চিত্রা ব্যাংক লি.'-এ একটি হিসাব পরিচালনা করেন। যার বিপরীতে তাকে দেওয়া হয় একটি সাংকেতিক নম্বরযুক্ত বিশেষ ধরনের প্লাস্টিক কার্ড। এ কার্ড দিয়ে তিনি জমাকৃত অর্থ উত্তোলন ছাড়াও পণ্যসামগ্রী ক্রয় করে মূল্য পরিশোধ করতে পারেন। সাধারণত ডেবিট কার্ড দিয়েই গ্রাহক যেকোনো সময়ে এটিএম (ATM) বুথ থেকে নগদ অর্থ উত্তোলন করতে পারেন। এছাড়াও এই কার্ডের মাধ্যমে পণ্য কেনাকাটার মূল্যও পরিশোধ করা যায়। এখানে মি. আলমের কার্ডে একই ধরনের বৈশিষ্ট্য পরিলক্ষিত হওয়ায় এটি একটি ডেবিট কার্ড। তাই বলা যায়, মি. আলম ব্যাংক থেকে ডেবিট কার্ড সুবিধাটি পেয়েছেন।"
        },
        {
          "label": "ঘ",
          "question": "",
          "explanation": "উদ্দীপকে ব্যাংকের ব্যবস্থাপক কর্তৃক মি. আলমকে দেওয়া ইন্টারনেট ব্যাংকিং সেবার পরামর্শটি তার সমস্যা সমাধানে সক্ষম বলে আমি মনে করি। ইন্টারনেট ব্যাংকিং পদ্ধতিতে কোনো জনশক্তি ছাড়াই স্বয়ংক্রিয়ভাবে ব্যাংকিং কাজ পরিচালনা করা যায়। ফলে স্বল্প সময়ে সব ধরনের লেনদেন সম্পন্ন হয় । উদ্দীপকে মি. আলম চিত্রা ব্যাংক লি.-এর একজন গ্রাহক। তিনি ব্যাংকের ডেবিট কার্ডের মাধ্যমে নগদ অর্থ উত্তোলন ও পণ্য মূল্য পরিশোধের সুবিধা পান। তবে ব্যস্ততার কারণে বিমা প্রিমিয়াম, গ্যাস, পানি, বিদ্যুৎ বিল ইত্যাদি পরিশোধে তিনি সমস্যার সম্মুখীন হচ্ছেন। বিষয়টি জানতে পেরে 'চিত্রা ব্যাংক লি.'-এর ব্যবস্থাপক তাকে ব্যাংকের ওয়েবসাইটে নাম ও পাসওয়ার্ড দিয়ে নিবন্ধিত হয়ে সেবা নেওয়ার পরামর্শ দেন । “চিত্রা ব্যাংক লি.'-এর ব্যবস্থাপক মি. আলমকে ইন্টারনেট ব্যাংকিং-এর সেবা নিতে উৎসাহ দেন। এ পদ্ধতিতে মি. আলম নিজেই তার ব্যাংক হিসাবের সব কাজ করতে পারবেন। নির্দিষ্ট পাসওয়ার্ড ব্যবহার করে তিনি তার ব্যাংক হিসাব থেকে গ্যাস, পানি, বিদ্যুৎ বিল ইত্যাদি পরিশোধ করতে পারবেন। ইন্টারনেটের মাধ্যমে ব্যাংকিং লেনদেন সম্পন্ন করা হয় বলে ঘরে বসেই তার এ কাজগুলো করা যাবে। এ পদ্ধতি মি. আলমের সময় ও যাতায়াত খরচ কমাতে খুবই সহায়ক হবে। সুতরাং, চিত্রা ব্যাংক লি.-এর ব্যবস্থাপকের পরামর্শটি মি. আলমের সমস্যা সমাধানে সক্ষম হবে।"
        }
      ]
    },
    {
      "number": "8",
      "uddipok": "স্টার মটরস লি. একটি মোটরসাইকেল উৎপাদনকারী প্রতিষ্ঠান। নতুন মডেলের মোটরসাইকেল বাজারজাত করার জন্য প্রতিষ্ঠানটির কয়েকটি যন্ত্রপাতি কেনা প্রয়োজন। এ উদ্দেশ্যে কোম্পানিটি ব্যাংক থেকে ৮০ লক্ষ টাকা ঋণ গ্রহণ করে। জনাব আহমেদ এ কোম্পানির সাধারণ ব্যবস্থাপক হিসেবে বিগত ২০ বছর যাবৎ কর্মরত। পেশাগত দায়িত্ব সুষ্ঠুভাবে সম্পন্ন করার জন্য কোম্পানি জনাব আহমেদকে একটি গাড়ি ব্যবহার করতে দেয়। দুর্ঘটনার ঝুঁকি বিবেচনায় জনাব আহমেদ গাড়িটি বিমা করতে চান। কিন্তু বিমা কোম্পানি উক্ত গাড়িটির বিমা করতে অস্বীকৃতি জানায়।",
      "tag": "DCC 25",
      "sub_questions": [
        {
          "label": "ক",
          "question": "পুনর্বিমা কী?",
          "explanation": "বিমাকারী বিমাকৃত ঝুঁকি একা বহন না করে অন্য কোনো বিমা প্রতিষ্ঠানের সাথে একটি নির্দিষ্ট প্রিমিয়ামের বিনিময়ে পুনরায় চুক্তি করলে তাকে পুনর্বিমা বলে।"
        },
        {
          "label": "খ",
          "question": "বিমা চুক্তিকে কেন পরম বিশ্বাসের চুক্তি বলা হয়? ব্যাখ্যা করো।",
          "explanation": "বিমাকারী ও বিমাগ্রহীতা উভয়পক্ষই আবশ্যকীয় সকল তথ্য একে অন্যকে প্রদানে বাধ্য থাকে বিধায় বিমা চুক্তিকে পরম বিশ্বাসের চুক্তি বলা হয়। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। আর সে কারণে চুক্তিবদ্ধ প্রত্যেকে একে অন্যের কাছে সঠিক তথ্য প্রকাশে বাধ্য থাকে। কোনো পক্ষ যদি সঠিক তথ্য প্রদান না করে তাহলে বিমা চুক্তি বাতিল হতে পারে।"
        },
        {
          "label": "গ",
          "question": "উদ্দীপকে উল্লিখিত স্টার মটরস লি. কোন ধরনের ঝুঁকির সম্মুখীন হতে পারে? ব্যাখ্যা করো।",
          "explanation": "উদ্দীপকের স্টার মটরস লি. আর্থিক ঝুঁকির সম্মুখীন হতে পারে। আর্থিক ঝুঁকি বলতে গৃহীত ধাপসমূহ সময়মতো পরিশোধ করতে না পারার আশঙ্কাকে বোঝায়। প্রতিষ্ঠান ঋণদাতাদের নির্দিষ্ট হারে সুদ দিতে বাধ্য। নির্দিষ্ট সময়ে সুদসহ আসল টাকা পরিশোধে ব্যর্থ হলে ব্যক্তি বা প্রতিষ্ঠান দেউলিয়া হবে। উদ্দীপকে স্টার মটরস লি. একটি মোটরসাইকেল উৎপাদনকারী প্রতিষ্ঠান। নতুন মডেলের মোটরসাইকেল তৈরির জন্য প্রতিষ্ঠানটির কয়েকটি নতুন যন্ত্রপাতি কেনা প্রয়োজন। এ উদ্দেশ্যে কোম্পানিটি ব্যাংক থেকে ৮০ লক্ষ টাকা গ্রহণ করে। এই ঋণের ওপর নির্দিষ্ট হারে সুদ দিতে প্রতিষ্ঠানটি বাধ্য। সময়মতো সুদসহ আসল টাকা পরিশোধে ব্যর্থ হলে প্রতিষ্ঠানটি দেউলিয়া হওয়ার আশঙ্কা আছে। তাই বলা যায়, উদ্দীপকে স্টার মটরস লি. আর্থিক ঝুঁকির সম্মুখীন হবে।"
        },
        {
          "label": "ঘ",
          "question": "উদ্দীপকে বিমা চুক্তির অপরিহার্য উপাদানের আলোকে জনাব আহমেদের গাড়ির বিমা করতে বিমা কোম্পানির অস্বীকৃতির যৌক্তিকতা মূল্যায়ন করো।",
          "explanation": "উদ্দীপকে বিমা চুক্তির অপরিহার্য উপাদান, বিমাযোগ্য স্বার্থ না থাকায় বিমা প্রতিষ্ঠান কর্তৃক জনাব আহমেদের বিমাপত্র গ্রহণে অস্বীকৃতি জানানো যৌক্তিক হয়েছে। বিমাকৃত বিষয়বস্তুতে বিমাগ্রহীতার আর্থিক স্বার্থকে বিমাযোগ্য স্বার্থ বলে। এ স্বার্থের অনুপস্থিতি থাকলে বিমা করা যায় না। বিমাগ্রহীতার বিমাযোগ্য স্বার্থ রক্ষা করাই বিমা চুক্তির উদ্দেশ্য। মালিকানাস্বত্ব বা বিমাযোগ্য স্বার্থ রয়েছে এমন বস্তুরই বিমা করা হয়। উদ্দীপকে জনাব আহমেদ স্টার মটরস লি.-এর ব্যবস্থাপক। পেশাগত দায়িত্ব সুষ্ঠুভাবে পালন করতে কোম্পানি জনাব আহমেদকে গাড়িটি ব্যবহার করতে দেয়। দুর্ঘটনার ঝুঁকি বিবেচনা করে জনাব আহমেদ গাড়িটি বিমা করতে চান। কিন্তু বিমা কোম্পানি উক্ত গাড়িটির বিমা করতে অস্বীকৃতি জানায়। মূলত প্রতিষ্ঠানের গাড়ির ওপর জনাব আহমেদের বিমাযোগ্য স্বার্থ নেই। গাড়িটির দুর্ঘটনায় ক্ষতিগ্রস্ত হবে তার প্রতিষ্ঠান। তিনি ব্যক্তিগতভাবে এর জন্য ক্ষতিগ্রস্ত হবে না। কারণ গাড়িটির মালিক তার প্রতিষ্ঠান, তিনি নন। বিমাযোগ্য স্বার্থের নীতির আলোকে বিমাকৃত বিষয়বস্তুতে বিমাগ্রহীতার আর্থিক স্বার্থ না থাকলে বিমা করা যায় না। তাই বলা যায়, বিমা প্রতিষ্ঠান কর্তৃক বিমাপত্র গ্রহণে অস্বীকৃতি জানানো যৌক্তিক হয়েছে।"
        }
      ]
    },
    {
      "number": "9",
      "uddipok": "মি. আকাশ একটি পোশাক শিল্পের মালিক। তার পোশাক শিল্প এবং শিল্পের মূল্যবান যন্ত্রপাতির জন্য তিনি বিমা কোম্পানির সাথে একটি বিমাচুক্তি করেন। বিমাচুক্তিতে পোশাক শিল্প ও শিল্পের যন্ত্রপাতির যথাযথ মূল্য বিমাপত্রে উল্লেখ না থাকায় বিমা কোম্পানি তার সাথে সম্পাদিতনবিমাচুক্তিটি বাতিল করে দেয়।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "যে ঝুঁকি ব্যক্তি বা প্রতিষ্ঠানের নিয়ন্ত্রণ অযোগ্য কোনো কারণে সৃষ্টি হয়, যা সাধারণভাবে সবাইকে ক্ষতিগ্রস্ত করে তাকে মৌলিক ঝুঁকি বলে ।"
        },
        {
          "label": "খ",
          "question": "",
          "explanation": "বিমা আর বাজি ধরার মধ্যে বিস্তর পার্থক্য রয়েছে। বীমা করা হয় জীবন সম্পদ ও সম্পত্তির ক্ষেত্রে বিদ্যমান সম্ভাব্য বিপদ বিপর্যয়ের দুর্ভাবনা থেকে অব্যহতি লাভের আশায়। আর বাজি ধরা হয় সামরিক আনন্দ লাভ বা অধিকতর অনিশ্চয়তার মধ্যে অহেতুক তৃপ্তি লাভের আশায়। পরিশেষে বলা যায় যে বিমাকে জুয়া খেলা বলা হয় না। কারণ হচ্ছে বিমার বিষয়বস্তুর উপর বিমাগ্রহীতার বীমাযোগ্য স্বার্থ জড়িত থাকে।"
        },
        {
          "label": "গ",
          "question": "",
          "explanation": "উদ্দীপকে মি. আকাশ অগ্নিবিমাপত্র গ্রহণ করেছিলেন। অগ্নিবিমাপত্র দ্বারা বিমাকারী নির্দিষ্ট প্রিমিয়ামের বিনিময়ে বিমাকৃত সম্পত্তির ক্ষতিপূরণের দায়িত্ব নেয়। এটি বিমাকৃত সম্পত্তির নিরাপত্তা নিশ্চিত করে। অগ্নিজনিত ঝুঁকির হাত থেকে বিমাগ্রহীতাকে আর্থিকভাবে রক্ষাই এ বিমার উদ্দেশ্য। এর মাধ্যমে মানুষ তার ক্ষতি ও অনিশ্চয়তাকে প্রতিরোধ করে নিজের আর্থ-সামাজিক অবস্থা নিয়ন্ত্রণে রাখে । উদ্দীপকে মি. আকাশ একটি পোশাক শিল্পের মালিক। তার পোশাক শিল্প ও শিল্পের মূল্যবান যন্ত্রপাতির জন্য তিনি বিমা কোম্পানির সাথে বিমাচুক্তি করেন। সাধারণত ব্যবসায় প্রতিষ্ঠানে অগ্নিজনিত ক্ষতি হওয়ার আশঙ্কা বেশি। তাই মালিকগণ এর সুরক্ষায় অগ্নি বিমাপত্রের শরণাপন্ন হন। সুতরাং মি. আকাশ তার পোশাক শিল্প ও শিল্পের মূল্যবান যন্ত্রপাতির জন্য একটি অগ্নিবিমাপত্র নিয়েছেন। এটি তাকে তার পোশাক শিল্প ও শিল্পের মূল্যবান যন্ত্রপাতির অগ্নিজনিত ঝুঁকির বিপক্ষে আর্থিক নিরাপত্তা দিয়েছে । তাই বলা যায়, মি. আকাশ অগ্নি বিমাচুক্তি করেন।"
        },
        {
          "label": "ঘ",
          "question": "",
          "explanation": "উদ্দীপকে বিমা চুক্তির চূড়ান্ত সদ্বিশ্বাসের নীতির অসঙ্গতির কারণে বিমা কোম্পানি চুক্তি বাতিল করেছে। এ নীতি অনুযায়ী, বিমা চুক্তিতে বিমাকারী ও বিমাগ্রহীতা একে অন্যের কাছে বিমার বিষয়বস্তু সম্পর্কে প্রয়োজনীয় সব তথ্য প্রকাশে বাধ্য। বিমা চুক্তি করার সময় বিমাকারী ও বিমাগ্রহীতা উভয়কে এ নীতি মেনে চলতে হয়। কোনো তথ্য গোপন রেখে বিমা চুক্তি করা হলে উক্ত বিমাপত্রটি বাতিল বলে গণ্য হয়। উদ্দীপকে মি. আকাশ একটি পোশাক শিল্পের মালিক। তিনি পোশাক শিল্প ও এর মূল্যবান যন্ত্রপাতির জন্য বিমা করেন। তবে তিনি এদের যথাযথ বা সঠিক মূল্য বিমাপত্র উল্লেখ করেননি। তাই বিমা কোম্পানি তার বিমা চুক্তিটি বাতিল করে। উদ্দীপকে মি. আকাশ মূলত অগ্নি দুর্ঘটনা থেকে সৃষ্ট ক্ষতিপূরণের উদ্দেশ্যে বিমা করেছিলেন। কিন্তু চুক্তিতে বিষয়বস্তু সম্পর্কে সঠিক ও পূর্ণ তথ্য উপস্থাপন করেননি । তিনি বিমা চুক্তির সদ্বিশ্বাসের নীতি লঙ্ঘন করেছেন। ফলে বিমা প্রতিষ্ঠান তার বিমা চুক্তি বাতিলের অধিকার রাখে। তাই বলা যায়, পারস্পরিক সদ্বিশ্বাসের অভাবে বিমা কোম্পানির মি. আকাশের বিমা চুক্তি বাতিলের সিদ্ধান্তটি যৌক্তিক।"
        }
      ]
    },
    {
      "number": "10",
      "uddipok": "হাসান সাইকেল তৈরিকারী HD কোম্পানির মালিক। হাসান তার কোম্পানির ১,০০০ শ্রমিকের নিরাপত্তার জন্য একক বিমাপত্রের অধীনে 'গ্রীন লাইফ বিমা কোম্পানির' সাথে একটি বিমা চুক্তি করেন। 'গ্রীন লাইফ বিমা কোম্পানি' আবার, একই বিমা বিষয়বস্তুর ওপর ‘শীতল বিমা কোম্পানির' সাথে একটি বিমা চুক্তি করেন।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "বিমাকারী বিমাকৃত ঝুঁকি একা বহন না করে অন্য কোনো বিমা প্রতিষ্ঠানের সাথে একটি নির্দিষ্ট প্রিমিয়ামের বিনিময়ে পুনরায় চুক্তি করলে তাকে পুনর্বিমা বলে ।"
        },
        {
          "label": "খ",
          "question": "",
          "explanation": "মানুষের জীবন সংক্রান্ত বিপদের আর্থিক ঝুঁকির নিশ্চয়তা দেয় জীবন বিমা। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেয়া হয় তাকে নিশ্চয়তার চুক্তি বলে। মানুষের মৃত্যু হলে তার ক্ষতির পরিমাণ আর্থিকভাবে পরিমাপযোগ্য নয়। এক্ষেত্রে বিমাকারীকে শুধু একটি নির্দিষ্ট পরিমাণ অর্থ পরিশোধের নিশ্চয়তা দেয়া যায়। এ কারণেই জীবন বিমাকে নিশ্চয়তার চুক্তি বলা হয়।"
        },
        {
          "label": "গ",
          "question": "",
          "explanation": "উদ্দীপকে জনাব হাসান 'গ্রীন লাইফ' বিমা কোম্পানির সাথে গোষ্ঠী বিমা চুক্তি করেন। এ বিমা ব্যবস্থায় একটি বিশেষ গোষ্ঠীর অনেকজন ব্যক্তির জীবনকে একটি বিমাপত্রের অধীনে বিমা করা হয়।ফলে বিমা খরচ ও প্রিমিয়ামের হার অনেক কম হয়। এ ধরনের বিমাপত্র সাময়িক বা মেয়াদি হতে পারে। উদ্দীপকে জনাব হাসান সাইকেল প্রস্তুতকারী HD কোম্পানির মালিক। তিনি তার প্রতিষ্ঠানের ১,০০০ শ্রমিকের নিরাপত্তার জন্য একক বিমাপত্রের অধীনে বিমা করেন। সাধারণত একই স্থানে কর্মরত কর্মীদের জন্য এই বিমা করা হয়। নিয়োগকর্তা এ ধরনের বিমার মাধ্যমে অধিক সংখ্যক কর্মীর নিরাপত্তার ব্যবস্থা করেন। এক্ষেত্রে গড় হারে প্রিমিয়াম ধার্য করা হয়। তাই বলা যায়, বিমাপত্রটি বৈশিষ্ট্য অনুযায়ী -একটি গোষ্ঠী বিমাপত্র ।"
        },
        {
          "label": "ঘ",
          "question": "",
          "explanation": "ঝুঁকি কমাতে 'গ্রীন লাইফ' বিমা কোম্পানি ‘শীতল' বিমা কোম্পানির সাথে করা পুনর্বিমা চুক্তিটি যথার্থ হয়েছে। পুনর্বিমায় বিমা কোম্পানি তার ঝুঁকির অংশবিশেষ পুনরায় অন্য কোম্পানির কাছে বিমা করে। বিমাকৃত বিষয়বস্তুর ঝুঁকি বেশি হলে এই বিমা করা হয়। এর ফলে বিমাকারীর ঝুঁকি হ্রাস পায় ও বিমাগ্রহীতার বিমাদাবির সম্ভাবনা বৃদ্ধি পায়। উদ্দীপকে জনাব হাসান তার প্রতিষ্ঠানের শ্রমিকদের জন্য 'গ্রীন লাইফ' বিমা কোম্পানির কাছে বিমা করেন। এজন্য তিনি ১,০০০ শ্রমিকের বিপরীতে একটি বিমাপত্র নিয়েছেন। 'গ্রীন লাইফ' বিমা কোম্পানি আবার একই বিষয়বস্তুর ওপর গোমতী বিমা কোম্পানির সাথে বিমা চুক্তি করে । ' শীতল' বিমা কোম্পানির সাথে করা বিমা চুক্তিটি হলো পুনর্বিমা। এক্ষেত্রে বিমাগ্রহীতা এবং বিমাকারী উভয়ই বিমা কোম্পানি। বিমা কোম্পানির ঝুঁকির মাত্রা বেশি হলে পুনরায় বিমার মাধ্যমে ঝুঁকি কমানো হয়। 'গ্রীন লাইফ' বিমা কোম্পানির একার জন্য ১,০০০ শ্রমিকের ঝুঁকি অনেক বেশি। ফলে 'শীতল' বিমা কোম্পানির সাথে বিমা চুক্তির মাধ্যমে ঝুঁকি বণ্টিত হয়েছে। আবার ক্ষতিপূরণের সম্ভাবনাও বৃদ্ধি পেল। তাই এ ধরনের বিমাচুক্তি করা অবশ্যই যথার্থ হয়েছে।"
        }
      ]
    },
    {
      "number": "11",
      "uddipok": "মি. রাতুল নির্দিষ্ট প্রিমিয়াম প্রদানের বিনিময়ে ২ বছর মেয়াদি একটি বিমাপত্র গ্রহণ করেন। কিন্তু মেয়াদ পূর্ণ হওয়া সত্ত্বেও বিমা কোম্পানি তাকে কোনো অর্থ পরিশোধ করেনি। অন্যদিকে, মি. রনি ১০ বছরের জন্য একটি বিমা চুক্তি সম্পাদন করেন এবং ৫ বছর পর তিনি মারা যান। মি. রনির মনোনীত ব্যক্তি বিমাদাবি পাওয়ার আবেদন করলে বিমা কোম্পানি তা পরিশোধ করে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "কোনো বিমাগ্রহীতা একই বিষয়বস্তুর জন্য একাধিক বিমা প্রতিষ্ঠানের সাথে পৃথক পৃথক বিমা চুক্তি করলে তাকে দ্বৈত বিমা বলে।"
        },
        {
          "label": "খ",
          "question": "জীবন বিমা কোন ধরনের বিমা চুক্তি? ব্যাখ্যা করো।",
          "explanation": "জীবন বিমা হলো আর্থিক নিশ্চয়তার চুক্তি। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেওয়া হয় তাকে নিশ্চয়তার চুক্তি বলে। সম্পত্তি বিমায় ক্ষতির আর্থিক পরিমাণ নির্ণয় করা যায় বলে তা ক্ষতিপূরণের চুক্তি। কিন্তু জীবন বিমায় জীবন হানি হলে ক্ষতির পরিমাণ নির্ণয় করা যায় না। এক্ষেত্রে কেউ মারা গেলে বা পঙ্গু হলে কী পরিমাণ অর্থ দিবে বিমা প্রতিষ্ঠান তার নিশ্চয়তা দেয়।"
        },
        {
          "label": "গ",
          "question": "",
          "explanation": "উদ্দীপকের মি. রাতুল স্বল্পকালীন সাময়িক জীবন বিমাপত্র গ্রহণ করেছেন। এ বিমাপত্র খুবই স্বল্প সময়ের জন্য গ্রহণ করা হয়। সাধারণত ৩ মাস থেকে সর্বোচ্চ ২ বছরের জন্য এ বিমাপত্র প্রদান করা হয়। বিমা চুক্তিতে উল্লিখিত সময়ের মধ্যে বিমাগ্রহীতা মারা গেলেই শুধু মনোনীত ব্যক্তি বিমাকৃত অর্থ পায়। ঝুঁকিপূর্ণ পেশায় নিয়োজিত ব্যক্তিবর্গের জন্য এ বিমা একটি গুরুত্বপূর্ণ নিরাপত্তার হাতিয়ার। উদ্দীপকের মি. রাতুল নির্দিষ্ট প্রিমিয়াম প্রদানের বিনিময়ে ২ বছর মেয়াদি একটি বিমাপত্র গ্রহণ করেন। কিন্তু মেয়াদ পূর্ণ হওয়া সত্ত্বেও বিমা কোম্পানি তাকে কোনো অর্থ পরিশোধ করেনি। এখানে মি. রাতুলের গৃহীত বিমাপত্রের বৈশিষ্ট্য হলো মেয়াদের নির্দিষ্টতা এবং স্বল্পতা। এছাড়াও মি. রাতুল মেয়াদের মধ্যে মৃত্যুবরণ না করাতে বিমাদাবি পাননি। উদ্দীপকের মি. রাতুলের এ বিমাপত্রের বৈশিষ্ট্যগুলো স্বল্পকালীন সাময়িক বিমার সাথে সাদৃশ্যপূর্ণ। তাই বলা যায়, মি. রাতুল স্বল্পকালীন সাময়িক বিমাপত্র গ্রহণ করেছেন।"
        },
        {
          "label": "ঘ",
          "question": "'উদ্দীপকে মি. রনির বিমাপত্রটি একই সাথে বিনিয়োগ ও আর্থিক সুরক্ষার সুযোগ দেয়'-উক্তিটি বিশ্লেষণ করো।",
          "explanation": "উদ্দীপকের মি. রনির সাধারণ মেয়াদি বিমাপত্রটি একই সাথে বিনিয়োগ ও আর্থিক সুরক্ষার সুযোগ দেয়। এ মেয়াদি বিমার ক্ষেত্রে নির্দিষ্ট সময়ের মধ্যে বিমাগ্রহীতা মারা গেলে তার মনোনীত ব্যক্তি বিমাদাবির অর্থ পায়। তবে নির্দিষ্ট সময়ের পরেও বিমাগ্রহীতা জীবিত থাকলে মেয়াদ শেষে লাভসহ বিমার অর্থ ফেরত পায়। এতে একইসাথে বিনিয়োগ ও নিরাপত্তার সুবিধা পাওয়া যায়। উদ্দীপকে মি. রনি ১০ বছরের জন্য একটি বিমা চুক্তি সম্পাদন করেন এবং ৫ বছর পর তিনি মারা যান। মি. রনির মনোনীত ব্যক্তি বিমাদাবি পাওয়ার আবেদন করলে বিমা কোম্পানি তা পরিশোধ করে। মি. রনির গৃহীত বিমাপত্রটি একটি সাধারণ মেয়াদি বিমাপত্র। এ বিমাপত্রের চুক্তি অনুযায়ী ১০ বছরের মধ্যে তিনি মারা গেলে তার মনোনীত ব্যক্তি বিমার অর্থ ফেরত পাবেন। এক্ষেত্রে বিমাপত্রটি মি. রনির পরিবারের জন্য আর্থিক নিরাপত্তার কাজ করবে। আবার মি. রনি ১০ বছর পর জীবিত থাকলেও তিনি নিজেই বিমার অর্থ ফেরত পাবেন। ফলে সে টাকা তিনি যেকোনো উন্নয়নশীল খাতে বিনিয়োগ করতে পারবেন। তাই বলা যায়, 'মি. রনির বিমাপত্রটি একাধারে আর্থিক নিরাপত্তা ও বিনিয়োগ সুযোগ দেয়'- উক্তিটি যথার্থ হয়েছে।"
        }
      ]
    }
  ]
}