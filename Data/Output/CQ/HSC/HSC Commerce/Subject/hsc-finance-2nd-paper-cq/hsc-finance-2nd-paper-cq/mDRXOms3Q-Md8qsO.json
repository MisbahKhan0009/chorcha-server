{
  "title": "সিলেট বোর্ড ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব আনিসের ছেলে-মেয়ে আমেরিকায় বাস করে। তিনি শেষ জীবনে বেশিরভাগ সময় দেশে কাটাবেন মনে করে দেশে ফিরেছেন। টাকা পয়সা আছে জেনে তাকে নানাজন বিনিয়োগের বিভিন্ন প্রলোভন দেখাচ্ছে। তিনি এরূপ বিনিয়োগ ঝুঁকিপূর্ণ মনে করে আয় কতটা হবে না ভেবে ব্যাংকে হিসাব খুলে টাকা জমা রাখা নিরাপদ এবং কিছুটা লাভজনক মনে করেছেন। তিনি ভেবেছিলেন, বাংলাদেশের ব্যাংকগুলো আমেরিকার মতই হবে। কিন্তু দেখছে ভিন্নতর। তাকে একটা ব্যাংক শাখায় হিসাব খুলে টাকা রাখতে হয়েছে অর্থের নিরাপত্তার কারণে।",
      "tag": "SB 25",
      "sub_questions": [
        {
          "label": "ক",
          "question": "ব্যাংকার কে?",
          "explanation": "ব্যাংকিং ব্যবসায়েলিপ্ত ব্যক্তি বা প্রতিষ্ঠানকেব্যাংকার বলা হয়।"
        },
        {
          "label": "খ",
          "question": "ব্যাংক আর্থিক মধ্যস্থ ব্যবসায় প্রতিষ্ঠান কেন? বুঝিয়ে লেখো।",
          "explanation": "ব্যাংক একজনের জমাকৃত অর্থ অন্যজনকে ঋণ হিসেবে দেওয়ার ক্ষেত্রে মধ্যস্থতা করায় ব্যাংককে আর্থিক মধ্যস্থতাকারী প্রতিষ্ঠান বলা হয়। ব্যাংক আমানতকারীর অলস বা অতিরিক্ত অর্থ ব্যাংক হিসাবের মাধ্যমে একত্র করে। এই সংগৃহীত অর্থকে বিনিয়োগযোগ্য খাতে ঋণ হিসেবে বিনিয়োগ করে। সুতরাং, ব্যাংক আমানতকারী ও ঋণগ্রহীতার মধ্যে মধ্যস্থতা করে।"
        },
        {
          "label": "গ",
          "question": "জনাব আনিস বাংলাদেশের ব্যাংক ব্যবস্থা কেমন হবে ভেবেছিলেন? ব্যাখ্যা করো।",
          "explanation": "উদ্দীপকে জনাব আনিস বাংলাদেশের ব্যাংকব্যবস্থা একক ব্যাংক হবে ভেবেছিলেন। একক ব্যাংক একটিমাত্র অফিসের মাধ্যমে একটি নির্দিষ্ট এলাকায় ব্যাংকিং সেবা প্রদান করে। যুক্তরাষ্ট্রে এ ধরনের ব্যাংকব্যবস্থা প্রচলিত। অন্যদিকে, শাখা ব্যাংক দেশ-বিদেশে শাখা স্থাপন করে প্রধান অফিসের নিয়ন্ত্রণে ব্যাংকিং কার্যাবলি সম্পাদন করে থাকে। বাংলাদেশে এ ধরনের ব্যাংকব্যবস্থা প্রচলিত। জনাব আনিসের ছেলে-মেয়ে আমেরিকায় বাস করে। তিনি শেষ জীবনে বেশিরভাগ সময় দেশে কাটাবেন মনে করে দেশে ফিরেছেন। তিনি ভেবেছিলেন বাংলাদেশের ব্যাংকগুলো আমেরিকার ব্যাংকের মতোই হবে। অর্থাৎ, তিনি একক ব্যাংকব্যবস্থার কথা ভেবেছিলেন। কারণ যুক্তরাষ্ট্র বা আমেরিকায় এ ব্যাংকব্যবস্থার প্রচলন রয়েছে। অন্যদিকে, বাংলাদেশে শাখা ব্যাংক ব্যবস্থা প্রচলিত, যা একক ব্যাংক হতে সম্পূর্ণ আলাদা। তাই বলা যায়, জনাব আনিস বাংলাদেশে একক ব্যাংক ব্যবস্থা প্রচলিত আছে ভেবেছিলেন।"
        },
        {
          "label": "ঘ",
          "question": "ব্যাংকের যেই বৈশিষ্ট্য জনাব আনিসকে ব্যাংকে টাকা রাখতে উৎসাহিত করেছে-তার যথার্থতা মূল্যায়ন করো।",
          "explanation": "নিরাপত্তা, সহজ লেনদেন, আয়ের সুবিধা ইত্যার্দি বৈশিষ্ট্য জনাব আনিসকে ব্যাংকে টাকা রাখতে উৎসাহিত করেছে। ব্যাংককে নিরাপত্তার প্রতীক বলা হয়। কারণ ব্যাংক গ্রাহকের আমানত নিরাপদে সংরক্ষণ করে। আবার, গ্রাহকরা ব্যাংকের মাধ্যমে নিরাপদে আর্থিক লেনদেন করতে পারে। গ্রাহকরা তাদের জমাকৃত অর্থ থেকে নির্দিষ্ট হারে আয়ও করতে পারে। উদ্দীপকে জনাব আনিস শেষ জীবনে আমেরিকা থেকে দেশে ফিরে এসেছেন। তার কাছে টাকা-পয়সা আছে জেনে নানাজন তাকে বিনিয়োগের বিভিন্ন প্রলোভন দেখাচ্ছেন। তিনি বিনিয়োগের আয় ও ঝুঁকি বিবেচনা করে ব্যাংক হিসাব খোলা নিরাপদ ও লাভজনক মনে করেছেন। তিনি অধিকতর নিরাপ্তার স্বার্থেব্যাংকের একটি শাখায় হিসাব খুলে টাকা জমা রেখেছেন। এক্ষেত্রে জনার আনিস ব্যাংকে নিরাপদে অর্থ সংরক্ষণ করতে পারবেন। তার হিসাব সম্পর্কিত তথ্য তিনি ব্যতীত অন্য কেউ জানবে না। তিনি অনলাইন ব্যাংকিং পদ্ধতি ব্যবহার করে সহজে ও নিরাপদে আর্থিক লেনদেন করতে পারবেন। এছাড়াও জমাকৃত অর্থের ওপর নির্দিষ্ট হারে সুদ লাভ করবেন, যা তার আয়ের অন্যতম উৎস। তাকে নগদ অর্থ বহনের ঝুঁকিও গ্রহণ করতে হবে না। এছাড়াও ব্যাংকের যেকোনো শাখায় হিসাব খুললেও অন্য স্থানেও নিরাপদ লেনদেন, সুদ আয় ইত্যাদি সুবিধা জনাব আনিসকে ব্যাংকে টাকা রাখতে উৎসাহিত করেছে।"
        }
      ]
    },
    {
      "number": "2",
      "uddipok": "মিডল্যান্ড ব্যাংক বাংলাদেশের বড় বৃড় বাণিজ্যিক ব্যাংকগুলোর মধ্যে অন্যতম। গত মাসে তাদের তারল্য অবস্থা ভালো থাকায় অন্যান্য কোম্পানি অনেক সংখ্যক বিনিময় বিল ও প্রাপ্য বিল ৫% হারে বাট্টাকরণ করে। কিন্তু বর্তমান মাসে তারা তারল্য সংকটের সম্মুখীন হয়। সমাধান সরূপ তারা তাদের পূর্বে বাট্টাকৃত বিলগুলো পুনরায় কেন্দ্রীয় ব্যাংকের নিকট বাট্টাকরণ করতে সিদ্ধান্ত নেয়। কেন্দ্রীয় ব্যাংক দেশের অর্থনৈতিক অবস্থার কথা চিন্তা করে ৫% হারেই বিলগুলো পুনরায় বাট্টাকরণের প্রস্তাব দেয়। মিডল্যান্ড ব্যাংক তাদের লাভ-ক্ষতির কথা বিবেচনা করে বিল পুনঃবাট্টাকরণ থেকে বিরত থাকে।",
      "tag": "SB 25",
      "sub_questions": [
        {
          "label": "ক",
          "question": "ব্যাংক হার কী?",
          "explanation": "বাণিজ্যিক ব্যাংকগুলো যে সুদের হারে কেন্দ্রীয় ব্যাংকের কাছ থেকে ঋণ নেয় বা প্রথম শ্রেণির বিল বা সিকিউরিটিজসমূহ বাট্টা করে, সেই হারকে ব্যাংক হার বলে।"
        },
        {
          "label": "খ",
          "question": "কোন ব্যাংককে সরকারের ব্যাংক বলা হয় এবং কেন?",
          "explanation": "সরকারের পক্ষে অর্থ-সংক্রান্ত কাজ সম্পাদন ও পরামর্শ দেওয়ায় কেন্দ্রীয় ব্যাংককে সরকারের ব্যাংক বলা হয়। এই ব্যাংক দেশের ব্যাংক ও মুদ্রা ব্যবস্থার নেতৃত্ব দিতে সরকারের মালিকানায় ও নিয়ন্ত্রণে পরিচালিত হয়। কেন্দ্রীয় ব্যাংকের মালিক, পরিচালক ও নিয়ন্ত্রক সরকার। এই ব্যাংক সরকারের পক্ষে অর্থ লেনদেন করে, হিসাব রাখে ও সরকারকে প্রয়োজনে ঋণ দেয়।"
        },
        {
          "label": "গ",
          "question": "উদ্দীপকের কার্যক্রমটি কেন্দ্রীয় ব্যাংকের ঋণ নিয়ন্ত্রণের কোন পদ্ধতির অন্তর্ভুক্ত তা আলোচনা করো।",
          "explanation": "উদ্দীপকের কার্যক্রমটি কেন্দ্রীয় ব্যাংকের ঋণ নিয়ন্ত্রণের ব্যাংক হার নীতির অন্তর্ভুক্ত। কেন্দ্রীয় ব্যাংক যে হারে বাণিজ্যিক ব্যাংকগুলোর প্রথম শ্রেণির বিনিময় রিল পুনঃবাট্টাকরণ ও ঋণ মঞ্জুর করে তাই ব্যাংক হার নীতি। কেন্দ্রীয় ব্যাংক বাজারে অর্থ বা ঋণের পরিমাণ কমাতে চাইলে ব্যাংক হার বাড়িয়ে দেয়। এতে বাণিজ্যিক ব্যাংকগুলো কম ঋণ নেয়। আর ঋণের যোগান বাড়াতে চাইলে ব্যাংক হার কমিয়ে দেয়। ফলে বাজারে অর্থ বা ঋণের পরিমাণ বাড়ে। উদ্দীপকে মিডল্যান্ড ব্যাংকে গত মাসে তারল্য অবস্থা ভালো থাকায় অন্যান্য কোম্পানি অনেক সংখ্যক বিনিময় বিল ও প্রাপ্য বিল ৫% হারে বাট্টাকরণ করে। কিন্তু বর্তমানে তারা তারল্য সংকটের সম্মুখীন হয়। সমাধান স্বরূপ তারা তাদের পূর্বে বাট্টাকৃত বিলগুলো পুনরায় কেন্দ্রীয় ব্যাংকের নিকট বাট্টাকরণ করতে সিদ্ধান্ত নেয়। কেন্দ্রীয় ব্যাংক দেশের অর্থনৈতিক অবস্থার কথা চিন্তা করে ৫% হারেই বিলগুলো পুনরায় বাট্টাকরণের প্রস্তাব দেয়। এর মাধ্যমে কেন্দ্রীয় ব্যাংক বাজারে অর্থের পরিমাণ কমায়। ফলে মুদ্রাস্ফীতি ও দ্রব্যমূল্য কাম্যস্তরে বজায় থাকে। তাই বলা যায়, উদ্দীপকের কার্যক্রমটি ব্যাংক হার নীতির অন্তর্ভুক্ত।"
        },
        {
          "label": "ঘ",
          "question": "“উদ্দীপকে উল্লিখিত কেন্দ্রীয় ব্যাংকের কার্যক্রমটি দেশের ঋণ প্রবাহ বৃদ্ধি করবে।\"- উত্তরের সপক্ষে যুক্তি দাও।",
          "explanation": "উদ্দীপকে উল্লিখিত কেন্দ্রীয় ব্যাংকের কার্যক্রমটি দেশের ঋণ প্রবাহ বৃদ্ধি করবে। যে সুদের হারে বাণিজ্যিক ব্যাংকগুলো কেন্দ্রীয় ব্যাংক থেকে ঋণ গ্রহণ করে ও প্রথম শ্রেণির বিল বা সিকিউরিটিসমূহ বাট্টা করে নেয় তাই ব্যাংক হার। এই হারের হ্রাস-বৃদ্ধি ঘটিয়ে কেন্দ্রীয় ব্যাংকের ঋণ নিয়ন্ত্রণ করার কৌশলকে ব্যাংক হার নীতি বলে। দেশে সুসংগঠিত মুদ্রাবাজার থাকলে এবং রাণিজ্যিক ব্যাংকগুলো ঋণের বিষয়ে কেন্দ্রীয় ব্যাংকের ওপর নির্ভরশীল থাকলেই এ নীতি অধিক কার্যকর হয়। উদ্দীকে মিডল্যান্ড ব্যাংক বাংলাদেশের বড় বড় বাণিজ্যিক ব্যাংকগুলোর মধ্যে অন্যতম। গত'মাসে তাদের তারল্য অবস্থা ভালো থাকায় অন্যান্য কোম্পানির অনেক সংখ্যক বিনিময় বিল ও প্রাপ্য বিল ৫% হারে বাট্টাকরণ করে। কিন্তু বর্তমান মাসে তারা তারল্য সংকটের সম্মুখীন হয়। এজন্য তারা পূর্বে বাট্টাকৃত বিলগুলো পুনরায় কেন্দ্রীয় ব্যাংকের নিকট বাট্টাকরণের উদ্যোগ নেয়। কেন্দ্রীয় ব্যাংক ৫% হারেই বিলগুলো পুনরায় বাট্টাকরণের প্রস্তাব দেয়। কেন্দ্রীয় ব্যাংক প্রদত্ত বিল বাট্টাকরণ সুবিধার মাধ্যমে ব্যাংকগুলো জরুরী তারল্য সংকট থেকে উত্তরণ পেতে পারে। বিল পুনঃবাট্টাকরণের মাধ্যমে কেন্দ্রীয় ব্যাংক মিডল্যান্ড ব্যাংকের মতো ব্যাংকগুলোকে নগদ অর্থ সরবরাহ করে থাকে। এতে ব্যাংকগুলো গ্রাহকদের ঋণ সরবরাহ করতে সমস্যার সম্মুখীন হতে হয় না। ব্যাংকগুলোর তারল্য সংকট কাটাতেও এটি সহায়ক হবে। তাই বলা যায়, উদ্দীপকে উল্লিখিত কেন্দ্রীয় ব্যাংকের কার্যক্রমটি দেশের ঋণ প্রবাহ বৃদ্ধি করবে।"
        }
      ]
    },
    {
      "number": "3",
      "uddipok": "রফিক ও শফিক দুই বন্ধু। রফিক গ্রামে থাকেন এবং শফিক বিদেশে থাকেন। রফিক স্বপ্ন ও স্থায়ী আয়ের বাক্তি। সে ব্যাংকে হিসাব খুলতে চায়। অপরদিকে, শফিক বিদেশ থেকে দেশীয় কোনো ব্যাংকে হিসাব খুলতে ইচ্ছুক। কিন্তু রফিক বলেছে যে সে সেটা পারবে না।",
      "tag": "SB 25",
      "sub_questions": [
        {
          "label": "ক",
          "question": "নমুনা স্বাক্ষর কার্ড কী?",
          "explanation": "চেকের স্বাক্ষর যথার্থ কি না তা মিলিয়ে দেখার জন্য আমানতকারীর নমুনা স্বাক্ষর ব্যাংক যে কার্ডে সংরক্ষণ করে তাকে নমুনা স্বাক্ষর কার্ড বলে।"
        },
        {
          "label": "খ",
          "question": "হিসাব খুলতে পরিচয়করণের প্রয়োজন পড়ে কেন? তা ব্যাখ্যা করো।",
          "explanation": "ভবিষ্যতে কোনো জালিয়াতি, বা অনাকাঙ্ক্ষিত কোনো ঘটনা ঘটলে তা শনাক্ত করার জন্য পরিচয়করণের প্রয়োজন পরে কোনো ব্যাংকে হিসাব খোলার সময় ঐ ব্যাংকে হিসাব রয়েছে এমন ব্যক্তির সুপারিশ করতে হয়। এক্ষেত্রে আবেদন ফর্মের নির্দিষ্ট অংশে আবেদনকারীর পরিচিতির সুপারিশ করা হয়। ক্ষেত্রবিশেষে আলাদা একটি বিশেষ ফর্ম পরিচয়ের জন্য দেওয়া হয়। সেখানে পরিচয়কারীর নাম, ঠিকানা, হিসাব নম্বর, পেশা ইত্যাদি উল্লেখ করা থাকে। পাশাপাশি পরিচয়কারীর স্বাক্ষর নেওয়া হয়।"
        },
        {
          "label": "গ",
          "question": "রফিকের জন্য কোন ধরনের হিসাব উপযোগী? ব্যাখ্যা করো।",
          "explanation": "রফিকের জন্য সঞ্চয়ী হিসাব উপযোগী। সঞ্চয়ী হিসাবে আমানতকারী যতবার ইচ্ছা অর্থ জমা দিতে পারে। কিন্তু উত্তোলনের ক্ষেত্রে কিছু নিয়ম মানতে হয়। এ হিসাবে জমাকৃত অর্থের ওপর ব্যাংক সুদ বালাভ দেয়। স্বল্প ও স্থায়ী আয়ের ব্যক্তির জন্য এ হিসাব উপযোগী। উদ্দীপকে জনাব রফিক ও শফিক দুই বন্ধু। রফিক গ্রামে থাকেন। তিনি একজন স্বল্প ও স্থায়ী আয়ের ব্যক্তি। তিনি একটি ব্যাংক হিসাব খুলতে চান। রফিক মূলত সঞ্চয়ী হিসাব খুলতে চান। এক্ষেত্রে সে সঞ্চয়ী হিসাব খুলে টাকা জমা ও উত্তোলন করতে পারবেন। জমাকৃত অর্থের বিপরীতে তিনি সুদ বা লাভ পাবেন। তাই বলা যায়, রফিকের জন্য সঞ্চয়ী হিসাব উপযোগী।"
        },
        {
          "label": "ঘ",
          "question": "শফিক কী দেশীয় কোনো ব্যাংকে ব্যাংক হিসাব খুলতে পারবে? উদ্দীপকের আলোকে বিশ্লেষণ করো।",
          "explanation": "শফিক দেশীয় কোনো ব্যাংকে অনাবাসিক বহিস্থ হিসাব খুলতে পারবে। অনাবাসিক বহিস্থ হিসাবের মাধ্যমে যেকোনো নাগরিক বিদেশে অবস্থান করেও দেশীয় ব্যাংকে টাকা জমা করতে পারে। এজন্য গ্রাহককে ব্যাংকে সঞ্চয়ী বা স্থায়ী হিসাব খুলতে হয়। এক্ষেত্রে বিদেশ থেকে পাঠানো অর্থ দেশীয় মুদ্রায় রূপান্তর করে জমা রাখা হয়। বিদেশে অবস্থানরত নাগরিকদের জন্য এ হিসাব উপযোগী। উদ্দীপকে রফিক ও শফিক দুই বন্ধু। রফিক গ্রামে থাকেন। আর শফিক বিদেশ থাকেন। শফিক বিদেশ থেকে দেশীয় কোনো ব্যাংকে হিসাব খুলতে ইচ্ছুক। তবে রফিক বলছে যে শফিক দেশীয় কোনো ব্যাংকে হিসাব খুলতে পারবেন না। অর্থাৎ রফিক সঠিক তথ্য দিতে পারেন নি। একজন বিদেশি নাগরিকের জন্য বহিস্থ আবাসিক হিসাব উপযোগী। এক্ষেত্রে সে ব্যাংকের মাধ্যমে টাকা দেশে পাঠাতে পারে। ব্যাংক বৈদেশিক মুদ্রাকে দেশীয় মুদ্রায় রূপান্তর করে জমা রাখে। পরবর্তীতে উক্ত অর্থ দেশে থেকে দেশীয় মুদ্রায় উত্তোলন করা যায়। উদ্দীপকে জনাব রফিক দেশীয় যেকোনো ব্যাংকে সঞ্চয়ী বা স্থায়ী হিসাব খুলতে পারবেন। যার মাধ্যমে তিনি বিদেশ থেকে দেশে টাকা পাঠাতে পারবেন। 'তাই বলা যায়, শফিক দেশীয় কোনো ব্যাংকে অনাবাসিক বহিস্থ হিসাব খুলতে পারবেন।"
        }
      ]
    },
    {
      "number": "4",
      "uddipok": "মি. আলী একজন বেসরকারী চাকরিজীবী। তিনি তার একজন দেনাদারের নিকট থেকে ৫০,০০০ টাকার একটি চেক পেয়ে বাসার দারোয়ানকে টাকা তুলতে দিলেন। বাসার দারোয়ান টাকা তলে চম্পট দিল।",
      "tag": "SB 25",
      "sub_questions": [
        {
          "label": "ক",
          "question": "দাগকাটা চেক কী?",
          "explanation": "বাহক বা হুকুম চেকের বাম কোনায় আড়াআড়িভাবে দু'টি সমান্তরাল সরলরেখা টানা হলে ঐ চেককে দাগকাটা চেক বলে।"
        },
        {
          "label": "খ",
          "question": "চেকের আদেষ্টা কে? ব্যাখ্যা করো।",
          "explanation": "চেক আমানতকারী বা গ্রাহক কর্তৃকতৈরি হয় যাকে আদেষ্টা বলে। চেক লিখে যিনি বা যারা ব্যাংককে অর্থ পরিশোধের আদেশ দেন তাকে আদেষ্টা বলা হয়। চলতি ও সঞ্চয়ী হিসাবের গ্রাহককে ব্যাংক অর্থ উত্তোলনের জন্য চেক বই সরবরাহ করে। যথানিয়মে চেক তৈরি করে এর গ্রাহক ব্যাংককে অর্থ প্রদানের নির্দেশ দেয়।সবকিছুঠিক থাকলে ব্যাংক এ অর্থ পরিশোধ করে।"
        },
        {
          "label": "গ",
          "question": "মি.আলীর প্রাপ্ত চেকটি কোন ধরনের?",
          "explanation": "মি. আলীর প্রাপ্ত চেকটি হলো বাহক চেক। যে চেকে প্রাপকের নামের শেষে 'অথবা বাহককে' লিখাদ্বয় থাকে তাকে বাহক চেক বলে। এ চেকের টাকা যে কেউ ব্যাংক থেকে উত্তোলন করতে পারে। এটি হস্তান্তরের জন্য কোনো অনুমোদনের প্রয়োজন হয় না। যার ফলে এটি কম নিরাপদ। উদ্দীপকে মি. আলী একজন বেসরকারি চাকরিজীবী। তিনি তার একজন দেনাদারের নিকট থেকে ৫০:০০০ টাকার একটি চেক পান। উক্ত চেকের টাকা তিনি 'তার বাসার দারোয়ানকে তুলতে দিলেন। বাসার দারোয়ান টাকা তুলে চম্পট দিল। মি. আলীর প্রাপ্ত চেকটি মূলত বাহক চেক। যার মাধ্যমে যে কেউ টাকা উত্তোলন করতে পারে। ফলে দারোয়ান টাকা উত্তোলন করে চম্পট দিলেন। তাই বলা যায়, মি. আলীর প্রাপ্ত চেকটি বাহক চেক।"
        },
        {
          "label": "ঘ",
          "question": "মি.আলীকীভাবে প্রাপ্ত টাকার নিরাপত্তা নিশ্চিত করতে পারতেন? বিশ্লেষণ করো।",
          "explanation": "দাগকাটা চেক অথবা হুকুম চেকের মাধ্যমে মি. আলী তার প্রাপ্ত টাকার নিরাপত্তা নিশ্চিত করতে পারতেন। বাহক চেক বা হুকুম চেকের বামকোণে দুটো সমান্তরাল রেখা এঁকে দাগকাটা চেক তৈরি করা হয়। দুটো সমান্তরাল রেখার মাঝে প্রাপককে দেয়, হস্তান্তরযোগ্য নয় অথবা ব্যাংকের নাম লেখা থাকতে পারে। অন্যান্য চেকের তুলনায় এ চেকে বেশি নিরাপদ। এক্ষেত্রে প্রাপক তার ব্যাংক হিসাবে জমা দিয়ে টাকা উত্তোলন করতে পারে। আর হুকুম চেকের ক্ষেত্রেও শুধু প্রাপক অর্থ উত্তোলন করতে পারে উদ্দীপকে মি. আলী একজন বেসরকারি চাকরিজীবী। তিনি তার একজন দেনাদার থেকে ৫০,০০০ টাকার একটি চেক পান। চেকটি তিনি বাসার দারোয়ানকে তুলতে দিলেন। বাসার দারোয়ান চেকের টাকা তুলে চম্পট দিল। এখানে মি. আলীর চেকটি বাহক চেক হওয়ায় তার দারোয়ান টাকা উত্তোলন করতে কোনো সমস্যা হয়নি। মি. আলীর প্রাপ্ত বাহক চেকের টাকা নগদ অর্থের মতোই। যে কেউ চেক জমা দিয়ে অর্থ উত্তোলন করতে পারবে। কিন্তু চেকটি যদি দাগকাটা হতো তাহলে মি. আলী প্রতারণার শিকার হতেন না। কারণ দাগকাটা চেকের অর্থ শুধু প্রাপকের ব্যাংক হিসাবে জমা দিয়ে উত্তোলন করা যায়। আবার, হুকুম চেকের অর্থ প্রাপক মি. আলী ছাড়া কেউ উত্তোলন করতে পারতো না। এক্ষেত্রে মি. আলীর বাসার দারোয়ান চেকের অর্থ উত্তোলনে ব্যর্থ হতেন। যার ফলে অর্থের নিরাপত্তা নিশ্চিত হতো। তাই বলা যায়, দাগকাটা চেক অথবা হুকুম চেকের মাধ্যমে মি. আলী তার প্রাপ্ত টাকার নিরাপত্তা নিশ্চিত করতে পারতেন।"
        }
      ]
    },
    {
      "number": "5",
      "uddipok": "মি. রতন ঈদের ছুটিতে পরিবার পরিজন নিয়ে কক্সবাজার সমুদ্রসৈকতে বেড়াতে যান। বেড়ানোর সময় শপিং করার এক মুহূর্তে দেখেন তার কাছেনগদ টাকা নেই। তার ব্যাংক হিসাবেও পর্যাপ্ত টাকা নেই। তখন তার কাছে রক্ষিত একটি প্লাস্টিক কার্ডের মাধ্যমে কেনাকাটার অর্থ পরিশোধ করেন। মি. রতন কার্ডের এমন সুবিদা পাওয়াতে তিনি এমন একটি কার্ড সংগ্রহ করতে চান যার মাধ্যমে তিনি দেশের বাহিরেও অর্থ উত্তোলন ও কেনাকাটায় ব্যবহার করতে পারেন। ব্যাংকের সাথে যোগাযোগ করা হলে ব্যাংক তাকে এমন একটি কার্ড সরবরাহ করে।",
      "tag": "SB 25",
      "sub_questions": [
        {
          "label": "ক",
          "question": "বিক্রয় বিন্দু সেবা কী?",
          "explanation": "ক্রয় সেবা বিন্দু ব্যাংক ও আর্থিক প্রতিষ্ঠান কর্তৃক প্রদত্ত একটি ইলেকট্রনিরুব্যাংকিং সেবা,যার মাধ্যমে গ্রাহক তার সুবিধাজনক স্থানে সব ধরনের পণ্য কিনে মূল্য পরিশোধ করতে পারে।"
        },
        {
          "label": "খ",
          "question": "ই-ব্যাংকিং কী ব্যাংকের কার্যাবলিকে সহজ করেছে?",
          "explanation": "ই-ব্যাংকিং ব্যাংকিং কার্যাবলিকে অনেক সহজ ও দ্রুত করেছে। বর্তমানে গ্রাহকরা যেকোনো স্থান থেকে ২৪ ঘণ্টা অনলাইনে টাকা লেনদেন বিল পরিশোধ ব্যালেন্স চেকসহ নানা ব্যাংকিং সেবা নিতে পারেন। এতে ব্যাংকে সরাসরি যাওয়ার প্রয়োজন কমে গেছে। যার ফলে সময় ও খরচ সাশ্রয় হচ্ছে। লেনদেন প্রক্রিয়া স্বয়ক্রিয় হওয়ায় ভুলের সম্ভাবনাও কমে গেছে। তবে নিরাপত্তা বজায় রাখা ও সাইবার ঝুঁকি প্রতিরোধ করাও গুরুত্বপূর্ণ হয়ে উঠেছে।"
        },
        {
          "label": "গ",
          "question": "উদ্দীপকে যে কার্ডের মাধ্যমে মি. রতন কক্সবাজার শপিং এর মূল্য পরিশোধ করে সেটা কোন ধরনের কার্ড? ব্যাখ্যা করো।",
          "explanation": "উদ্দীপকের মি. রতন যে কার্ডের মাধ্যমে কক্সবাজার শপিং এর মূল্য পরিশোধ করেন তা ক্রেডিট কার্ড। ক্রেডিট কার্ড হলো বহুল ব্যবহৃত ইলেকট্রনিক ব্যাংকিং সেবা পদ্ধতি। এ ধরনের কার্ডের মাধ্যমে গ্রাহককে ঋণ (ক্রেডিট) সুবিধা দেওয়া হয়। এটিএম বুথ থেকে টাকা তুলতে এবং নির্দিষ্ট প্রতিষ্ঠান থেকে কেনাকাটা করতে এই কার্ড ব্যবহৃত হয়। উদ্দীপকে মি. রতন ঈদের ছুটিতে পরিবার পরিজন নিয়ে কক্সবাজার সমুদ্রসৈকতে বেড়াতে যান। বেড়ানোর সময় শপিং করার এক মুহূর্তে দেখেন তার কাছে নগদ টাকা নেই। তার ব্যাংক হিসাবেও পর্যাপ্ত টাকা নেই। তখন তার কাছে রক্ষিত একটি প্লাস্টিক কার্ডের মাধ্যমে কেনাকাটার অর্থ পরিশোধ করেন। ব্যাংক হিসাবে টাকা না থাকলেও ক্রেডিট কার্ডের মাধ্যমে ঋণ সুবিধা দেওয়া হয়। যেটি ব্যবহার করে, মি. রতন কেনাকাটা করেছেন। তাই বলা যায়, মি, রতন ক্রেডিট কার্ড ব্যবহার করেছিলেন।"
        },
        {
          "label": "ঘ",
          "question": "উদ্দীপকে উল্লিখিত কোন কার্ডের সেবা বেশি বিস্তৃত? সপক্ষে যুক্তি দাও।",
          "explanation": "উদ্দীপকে পরবর্তীতে নেওয়া ফরেন্সিক ক্রেডিট কার্ডের সুবিধা পূর্বে নেওয়া ক্রেডিট কার্ডের তুলনায় বেশি বিস্তৃত। ক্রেডিট কার্ড বহুমুকী সেবা প্রদান করে। কিছু কিছু ক্রেডিট কার্ড মাল্টি কারেন্সি সেবা প্রদান করে। অর্থাৎ, উক্ত ক্রেডিট কার্ডটি দিয়ে বিভিন্ন বৈদেশিক মুদ্রার লেনদেন করা যায়। সাধারণত ব্যবসায়ী বা বিদেশে যারা ভ্রমণ করে তারা এ ধরনের কার্ড ব্যবহার করে। মি. রতন ঈদের ছুটিতে পরিবার পরিজান নিয়ে কক্সবাজার সমুদ্রসৈকতে বেড়াতে যান। সেখানে কেনাকাটা করতে গিয়ে দেখলেন তার কাছে টাকা নেই। পরবর্তীতে তিনি ক্রেডিট কার্ডের মাধ্যমে বিল দেন। পরবর্তীতে তিনি ব্যাংক থেকে এমন কার্ড নেন যা দিয়ে দেশের বাইরে গিয়েও অর্থ উত্তোলন ও কেনাকাটা করতে পারেন। অর্থাৎ, তিনি মাল্টিকারেন্সির ক্রেডিট কার্ড নেন। মাল্টি কারেন্সির ক্রেডিট কার্ডের সুবিধা হচ্ছে মার্কিন ডলারসহ অন্যান্য বহুল প্রচলিত মুদ্রায় লেনদেন করা যায়। এক্ষেত্রে দেশের বাইরে গেলে বা দেশের অভ্যন্তরে থেকেও অন্য দেশ থেকে ইন্টারনেটের মাধ্যমে পেমেন্ট করে কেনাকাটা করা যায়। উদ্দীপকের মি, রতন দেশের বাইরে গেলে' এ সকল সুবিধা ভোগ করতে পারবেন। তাই বলা যায়, উদ্দীপকের দুইটি ক্রেডিট কার্ডের মধ্যে পরবর্তীতে নেওয়া ফরেন্সিক ক্রেডিট কার্ডের সুবিধা অধিক বিস্তৃত।"
        }
      ]
    },
    {
      "number": "6",
      "uddipok": "দেশে হঠাৎ করে মুদ্রাসংকোচন দেখা দেওয়ায় দেশের ব্যাংকগুলোর নগদান প্রবাহে যথেষ্ট সমস্যা হয়। তাই ব্যাংকগুলো তারল্য সংকটে ভুগছে। সরকারও এ অবস্থায় বিভিন্ন উন্নয়ন প্রকল্পে অর্থ যোগান দিতে হিমশিম খাচ্ছে। এ অবস্থায় কেন্দ্রীয় ব্যাংক সাধ্যানুযায়ী তার ভূমিকা রেখেছে। কিন্তু তা যথেষ্ট না হওয়ায় ইতোমধ্যে সরকার বাজারের প্রয়োজন অনুযায়ী নতুন অর্থ সরবরাহের সিদ্ধান্ত নিয়েছে। এজন্য কেন্দ্রীয় ব্যাংককে নতুন করে ১০ হাজার কোটি টাকার ব্যাংক নোট সরবরাহের নির্দেশ দিয়েছে। সরকার ভাবছে এতে অর্থের যোগান বাড়বে এবং একই সঙ্গে জীবন যাত্রার ব্যয় ও বাড়বে।",
      "tag": "SB 25",
      "sub_questions": [
        {
          "label": "ক",
          "question": "নৈতিক প্ররোচনা কী?",
          "explanation": "ঋণ নিয়ন্ত্রণের বিষয়ে আনুষ্ঠানিক কোনো নির্দেশনা জারি না করে কেন্দ্রীয় ব্যাংক অধীনস্ত ব্যাংকসমূহকে উপদেশ-পরামর্শ দেওয়ার মাধ্যমে ঋণ নিয়ন্ত্রণের চেষ্টা করলে তাকে নৈতিক প্ররোচনা বলে।"
        },
        {
          "label": "খ",
          "question": "কেন্দ্রীয় ব্যাংককে ঋণদানের শেষ আশ্রয়স্থল বলা হয় কেন?",
          "explanation": "কেন্দ্রীয় ব্যাংককে ঋণের শেষ আশ্রয়স্থল বলা হয়। তালিকাভুক্ত ব্যাংকসমূহ যেকোনো কারণেই তারল্য সংকটে বা আর্থিক সংকটে পড়তে পারে। এসময় ব্যাংকগুলো অন্য কোনো উৎস থেকে অর্থ সংগ্রহে ব্যর্থ হলে কেন্দ্রীয় ব্যাংক ঋণ সরবরাহে এগিয়ে আসে। এক্ষেত্রে এই ব্যাংক ঋণদানের শেষ আশ্রয়স্থল হিসেবে কাজ করে। এছাড়াও ব্যাংক বাণিজ্যিক হুন্ডি, প্রতিজ্ঞাপত্র ইত্যাদি পুনঃবাট্টা করে ঋণ দেয়।"
        },
        {
          "label": "গ",
          "question": "প্রথম অবস্থায় কেন্দ্রীয় ব্যাংক ঋণ সরবরাহে কোন ধরনের ভূমিকা রেখেছে? ব্যাখ্যা করো।",
          "explanation": "প্রথম অবস্থায় কেন্দ্রীয় ব্যাংক ঋণ সরবরাহে ব্যাংক হার নীতি ও জমার হার পরিবর্তন নীতি অবলম্বন করেছে। কেন্দ্রীয় ব্যাংক যে হারে বাণিজ্যিক ব্যাংকগুলোর প্রথম শ্রেণির বিনিময় বিল পুনঃবাট্টাকরণ ও ঋণ মঞ্জুর করে তাকে ব্যাংক হার বলে। ব্যাংক হার বাড়িয়ে কমিয়ে কেন্দ্রীয় ব্যাংক ঋণ নিয়ন্ত্রণ করে। বাণিজ্যিক ব্যাংককে একটি নির্দিষ্ট পরিমাণ অর্থ কেন্দ্রীয় ব্যাংকে জমা রাখতে হয়। জরুরি ঋণ নিয়ন্ত্রণের প্রয়োজনে কেন্দ্রীয় ব্যাংক নগদ জমার অনুপাত কমিয়ে বা বাড়িয়ে থাকে। উদ্দীপকে দেশে হঠাৎ করে মুদ্রাসংকোচন দেখা দেওয়ায় দেশের ব্যাংকগুলোর নগদ প্রবাহে যথেষ্ট সমস্যা হয়। তাই ব্যাংকগুলো তারল্য সংকটে ভুগছে। সরকারও এ অবস্থায় বিভিন্ন উন্নয়ন প্রকল্পে অর্থ যোগান দিতে হিমশিম খাচ্ছে। এ অবস্থায় কেন্দ্রীয় ব্যাংক সাধ্যানুযায়ী তার তার ভূমিকা রাখছে। এক্ষেত্রে কেন্দ্রীয় ব্যাংক জমার হার ও ব্যাংক হার কমায়। ফলে বাজারে ঋণের সরবরাহ বাড়ে। তাই বলা যায়, কেন্দ্রীয় ব্যাংক ঋণ সরবরাহে ব্যাংক হার ও জমার হার পরিবর্তন নীতি গ্রহণ করেছে।"
        },
        {
          "label": "ঘ",
          "question": "নতুন ব্যাংক নোট বাজারে ছাড়ার ফলে প্রকৃত সরবরাহ অনেক বাড়বে কিন্তু দ্রব্য মূল্যের ওপর প্রভাব পড়বে। উদ্দীপকের আলোকে ইহার যথার্থতা ব্যাখ্যা করো।",
          "explanation": "'নতুন ব্যাংক নোট বাজারে ছাড়লে প্রকৃত অর্থ সরবরাহ অনেক বাড়বে কিন্তু দ্রব্যমূল্যের ওপর প্রভাব পড়বে' - বক্তব্যটি যথার্থ। অর্থ সরবরাহ বলতে দেশের সরকার কর্তৃক ইস্যুকৃত মোট বিহিত মুদ্রার ও ব্যাংক সৃষ্ট মুদ্রার পরিমাণকে বোঝায়। দেশের অর্থনীতির গতিশীল রাখার জন্য কেন্দ্রীয় ব্যাংক সরকারের পক্ষে প্রয়োজনীয় নোট ও মুদ্রা সরবরাহ করে। অতিরিক্ত নোট ও মুদ্রা সরবরাহ করলে দেশে মুদ্রাস্ফীতি দেখা দেয়। আবার চাহিদার চেয়ে কম মুদ্রা সরবরাহ করলে বাজারে মুদ্রা সংকোচন দেখা দেয়। এতে বিনিয়োগ কমে যায়। ফলে বেকার সমস্যা বেড়ে যায়। উদ্দীপকে দেশে মুদ্রা সংকোচন দেখা দেয়। এ কারণে ব্যাংকগুলোর নিকট পর্যাপ্ত পরিমাণ নগদ অর্থ না থাকায় তারা তারল্য সংকটে পড়ে। সরকারের উন্নয়ন প্রকল্পে অর্থ যোগানের জন্য কেন্দ্রীয় ব্যাংক বিভিন্ন ভূমিকা রেখেছে। কিন্তু তাতে অর্থের চাহিদা পূরণ না হওয়ায় বাজারে নতুন অর্থ সরবরাহের সিদ্ধান্ত নেওয়া হয়। এতে চাহিদা অনুযায়ী অর্থের যোগান নিশ্চিত হয়। দেশের অভ্যন্তরে অর্থ সংকট দেখা দিলে কেন্দ্রীয় ব্যাংক নতুন নোট ও মুদ্রা ইস্যু করে। এতে বাজারে অর্থের পরিমাণ বাড়বে। ফলে দেশের, অভ্যন্তরীণ অর্থ সংকটের সমাধান হবে। সরকার প্রয়োজন অনুযায়ী বিভিন্ন উন্নয়ন প্রকল্পে অর্থের যোগান নিশ্চিত করতে পারবে। তবে এর ফলে মুদ্রাস্ফীতি সৃষ্টি হবে। এতে বাজারে জিনিসের দাম বৃদ্ধি পাবে। ফলে অর্থনীতি ক্ষতিগ্রস্ত হওয়ার আশঙ্কা তৈরি হবে। তাই বলা যায়, নতুন ব্যাংক নোট বাজারে ছাড়ার ফলে প্রকৃত সরবরাহ অনেক বাড়বে কিন্তু দ্রব্যমূল্যের ওপর অধিক প্রভাব পড়বে।"
        }
      ]
    },
    {
      "number": "7",
      "uddipok": "চেকের ব্যবহার সর্বত্র। ব্যবসায়ীসহ সব ধরনর মানুষই চেক পছন্দ করেন। আর ব্যাংকের চেকের বড় সুবিধা হলো এক শাখার চেক অন্য শাখা থেকে ভাঙ্গানো যায়। তাই নগদ টাকা লেনদেন একবারে কমিয়েই দিয়েছেন ব্যবসায়ী মি. কামরুল। তিনি চুম্বকীয় শক্তি সম্পন্ন এক ধরনের প্লাস্টিক কার্ড ব্যবহার করেন। চেক ব্যবহারের কিছু সমস্যা থেকেও তিনি এখন মুক্ত।",
      "tag": "SB 25",
      "sub_questions": [
        {
          "label": "ক",
          "question": "ই-ব্যাংকিং কী?",
          "explanation": "ই-ব্যাংকিং হলো একটি সমন্বিত প্রক্রিয়া, যেখানে কম্পিউটার প্রযুক্তির মাধ্যমে গ্রাহকদের বিভিন্ন ব্যাংকিং সুবিধা ও সেবা দেওয়া হয়।"
        },
        {
          "label": "খ",
          "question": "মোবাইল ব্যাংকিং কেন জনপ্রিয়?",
          "explanation": "মোবাইল ফোন ব্যবহার করে গ্রাহক ব্যাংকিং সুবিধাসহ মোবাইল ব্যাংকিং ব্যবস্থায় বিভিন্ন বিল পরিশোধের সুযোগ পায়, যা মোবাইল ব্যাংকিং সেবাকে জনপ্রিয় করেছে। আধুনিক ব্যাংকিং-এর নতুন সংযোজন হলো মোবাইল ব্যাংকিং। বাংলাদেশে ব্রাক ব্যাংক বিকাশ নামে ডাচ্ বাংলা-ব্যাংক মোবাইল ব্যাংকিং সেবা নামে এ ধরনের ব্যাংকিং চালু করেছে, যাআমাদের দেশে মোবাইল ব্যাংকিংকে জনপ্রিয় করেছে।"
        },
        {
          "label": "গ",
          "question": "মি. কামরুল তার ব্যাংক থেকে কোন ধরনের ব্যাংকিং সুবিধা পাচ্ছে? ব্যাখ্যা করো।",
          "explanation": "মি.কামরুল তার ব্যাংক থেকে অনলাইন ব্যাংকিং সুবিদা পাচ্ছেন। অনলাইন ব্যাংকিং ব্যবস্থায় দেশ-বিদেশে ব্যাংকের যেকোনো শাখা থেকে ব্যাংকিং সুবিধা পাওয়া যায়। এর মাধ্যমে গ্রাহক সহজে ও দূত সময়ে বিভিন্ন ব্যাংকিং সুবিধা পায়। এক্ষেত্রে ব্যাংকের শাখাগুলো একটি ওয়েবসাইটের মাধ্যমে যুক্ত থাকে। গ্রাহক সেই ওয়েবসাইট ব্যবহার করে সহজেই তার ব্যাংক হিসাবে প্রবেশ করতে পারে। চেকের ব্যবহার সর্বত্র। ব্যবসায়ীসহ সব ধরনের মানুষই চেক পছন্দ করে। আয় ব্যাংক চেকের বড় সুবিধা হলো এক শাখায় চেক অন্য শাখায় ভাঙানো যায়।' তাই নগদ টাকা লেনদেন একবারে কমিয়েই দিয়েছেন ব্যবসায়ী মি. কামরুল। কারণ অনলাইন ব্যাংকিং ব্যবস্থায় যেকোনো জায়গায় অবস্থান করে খুব সহজেই এবং দ্রুত অন্য হিসাবে অর্থ স্থানান্তর করা যায়। তাই বলা যায়, উদ্দীপকের মি. কামরুল তার ব্যাংক থেকে যে সেবা পাচ্ছেন তা অনলাইন ব্যাংকিং সেবার অন্তর্ভুক্ত।"
        },
        {
          "label": "ঘ",
          "question": "\"মি. কামরুল চেক ব্যবহারের সমস্যা থেকেও এখন মুক্ত\"- উক্তিটি বিশ্লেষণ করো।",
          "explanation": "মি. কামরুল চেকব্যবহারের সমস্যা থেকেও এখন মুক্ত-উক্তিটি যথার্থ। ডেবিট কার্ড এক ধরনের প্লাস্টিক কার্ড। এ কার্ডের মাধ্যমে গ্রাহকগণ তাদের ব্যাংক হিসাবে জমাকৃত টাকা নগদ উত্তোলনসহ কেনাকাটার অর্থ পরিশোধের সুবিধা পায়। এ সুবিধা পাওয়ার জন্য গ্রাহককে শুরুতেই ব্যাংকে টাকা জমা করতে হয়। এরপর গ্রাহক কার্ড ব্যবহার করে নিজের ইচ্ছামতো সেই টাকা ব্যবহার করতে পারে। চেকের সর্বত্র ব্যবহার করা যায়। ব্যবসায়ীসহ সব ধরনের মানুষের কাছে চেক গ্রহণযোগ্য। আর ব্যাংকের চেকের বড় সুবিধা হলো এক শাখার চেক অন্য শাখা থেকে ভাঙানো যায়। তাই নগদ টাকা লেনদেন একবারে কমিয়েই দিয়েছেন ব্যবসায়ী মি. কামরুল। তিনি চুম্বকীয় শক্তি সম্পন্ন এক ধরনের প্লাস্টিক কার্ড ব্যবহার করেন। চেক ব্যবহারের কিছু সমস্যা থেকেও তিনি এখন মুক্ত। অর্থাৎ, মি. কামরুল এখন চেকের পরিবর্তে ডেবিট কার্ড ব্যবহার করেন। ব্যবসা বাণিজ্য থেকে শুরু করে ব্যক্তিগত লেনদেন, সর্বত্র চেকের ব্যবহার হয়। কিন্তু চেকের হারিয়ে যাওয়া, জালিয়াতি হওয়া, নির্দিষ্ট সময় রেখার মধ্যে উত্তোলনসহ নানা ঝামেলা আছে। কিন্তু ডেবিট কার্ড ব্যবহারে এ রকম কোনো সমস্যা নেই। ২৪/৭ ডেবিট কার্ডের মাধ্যমে অর্থ উত্তোলন করা যায়। কার্ড হারিয়ে গেলেও কেউ টাকা উত্তোলন করতে পারে না। কারণ কার্ড PIN দ্বারা সুরক্ষিত থাকে। তাই এসব সুবিধার প্রেক্ষিতে বলা যায়, 'মি. কামরুল চেক ব্যবহারের সমস্যা থেকেও এখন মুক্ত'- উক্তিটি সঠিক।"
        }
      ]
    },
    {
      "number": "8",
      "uddipok": "জনাব রাহাত তার ব্যক্তিগত গাড়ির জন্য ২৫ লক্ষ টাকার বিমা করেন। দুর্ঘটনায় গাড়িটি সম্পূর্ণ ক্ষতিগ্রস্ত হয়। রাহাত সাহেব বিমাদাবি পেশ করলে বিমা প্রতিষ্ঠান সম্পূর্ণ ক্ষতিপূরণ প্রদান করে। এদিকে ক্ষতিগ্রস্ত গাড়িটি ঢাকার আরমানি টোলার একজন ব্যবসায়ী ৫০,০০০ টাকায় কিনে নেয়। গাড়ি বিক্রয় থেকে প্রাপ্ত অর্থ রাহাত সাহেব দাবি করলে বিমা প্রতিষ্ঠান তা প্রদানে অস্বীকৃতি জানায়।",
      "tag": "SB 25",
      "sub_questions": [
        {
          "label": "ক",
          "question": "ক্ষতিপূরণ নীতি কী?",
          "explanation": "ক্ষতিপূরণ নীতি হলো এমন একটি নীতি যা ক্ষতির শিকার ব্যক্তিকে তার আর্থিক অবস্থার আগের অবস্থায় ফিরিয়ে আনে, কিন্তু তাকে অতিরিক্ত লাভবান হতে দেয় না ।"
        },
        {
          "label": "খ",
          "question": "বিমাকে পরম বিশ্বাসের চুক্তি বলা হয় কেন? ব্যাখ্যা করো।",
          "explanation": "বিমাকে 'পরম বিশ্বাসের চুক্তি' বলা হয় কারণ এই চুক্তিতে উভয় পক্ষের (বিমাকারী ও বিমাগ্রহীতা) একে অপরের প্রতি সর্বোচ্চ সততা ও বিশ্বাস বজায় রাখা অপরিহার্য। বিমাগ্রহীতাকে তার ঝুঁকি সম্পর্কিত সকল গুরুত্বপূর্ণ তথ্য (যেমন স্বাস্থ্যগত অবস্থা, সম্পত্তির অবস্থা) নির্ভুলভাবে প্রকাশ করতে হয়, এবং বিমাকারীরও চুক্তি সম্পর্কিত সকল শর্ত ও তথ্য সততার সাথে প্রদান করতে হয়। কোনো পক্ষ যদি গুরুত্বপূর্ণ তথ্য গোপন করে বা ভুল তথ্য দেয়, তবে চুক্তিটি বাতিল হতে পারে।"
        },
        {
          "label": "গ",
          "question": "কোন নীতির আওতায় রাহাত সাহেব বিমা প্রতিষ্ঠানের কাছ থেকে অর্থ লাভ করেছেন? ব্যাখ্যা করো।",
          "explanation": "আর্থিক ক্ষতিপূরণের নীতির আলোকে উদ্দীপকের মি. রাহাত বিমা প্রতিষ্ঠানের নিকট থেকে অর্থ পেয়েছেন। বিমা ব্যবসায় কতগুলো মূলনীতির ওপর প্রতিষ্ঠিত। বিমাকারী ও বিমাগ্রহীতা উভয়ই এই মূলনীতিগুলো মেনে চলে। বিমা ব্যবসায়ের অন্যতম নীতি হলো আর্থিক ক্ষতিপূরণের নীতি। এ নীতি অনুযায়ী চুক্তিতে উল্লিখিত কারণে বিমাকৃত বিষয়বস্তুর ক্ষতি হলে বিমা কোম্পানি ক্ষতিপূরণ প্রদান করে। উদ্দীপকের মি. রাহাত ব্যবসায় প্রতিষ্ঠানে যাতায়াতের জন্য একটি গাড়ি কেনেন। তিনি গাড়িটির জন্য ২৫ লক্ষ টাকার একটি বিমা করেন। কিছুদিন পর এক দুর্ঘটনায় গাড়িটি সম্পূর্ণরূপে ক্ষতিগ্রস্ত হয়। বিমা কোম্পানি গাড়িটির ক্ষতিপূরণ বাবদ বিমাদাবির সম্পূর্ণ টাকা মি. রাহাতকে পরিশোধ করে। আর্থিক ক্ষতিপূরণের নীতি অনুযায়ী মি. রাহাত বিমা ৭ প্রতিষ্ঠান কর্তৃক ক্ষতিপূরণ পান। বিমাকৃত বিষয়বস্তুর ক্ষতিতে চুক্তি অনুযায়ী বিমা প্রতিষ্ঠান ক্ষতিপূরণ প্রদান করে। তাই বলা যায়, বিমা কোম্পানি আর্থিক ক্ষতিপূরণের নীতি অনুযায়ী গাড়িটির সম্পূর্ণ ক্ষতিপূরণ প্রদান করে।"
        },
        {
          "label": "ঘ",
          "question": "বিমা প্রতিষ্ঠান কর্তৃক জনাব রাহাতের সর্বশেষ দাবিপূরণ না করার রার যৌক্তিকতা তুলে ধর।",
          "explanation": "উদ্দীপকে ক্ষতিগ্রস্ত গাড়িটির বিক্রয়ের টাকা মি. রাহাতকে পরিশোধ না করা স্থলাভিষিক্তকরণের নীতি বিবেচনায় যৌক্তিক। বিমা ব্যবসায়ের অন্যতম একটি মূলনীতি হলো স্থলাভিষিক্তকরণের নীতি। এ নীতি অনুযায়ী বিমাকৃত সম্পত্তির সম্পূর্ণ ক্ষতিপূরণ দেওয়ার পর সম্পত্তির অবশিষ্টাংশ বা উদ্ধারযোগ্য অংশের মালিকানা বিমা প্রতিষ্ঠান পায়। এক্ষেত্রে বিমাগ্রহীতাকে অবশিষ্টাংশের মূল্য প্রদানে বিমা কোম্পানি বাধ্য থাকে না। মি. রাহাত তার ক্রয়কৃত গাড়িটি একটি বিমা কোম্পানির নিকট বিমা করেন। কিছুদিন পর দুর্ঘটনায় গাড়িটি সম্পূর্ণরূপে ক্ষতিগ্রস্ত হয়। বিমা কোম্পানি মি. রাহাতের বিমাদাবির সম্পূর্ণ অংশ পরিশোধ করে। গাড়িটির বাকি অংশ বিক্রি করে বিমা কোম্পানি ৫০ হাজার টাকা পায়। মি. রাহাত বিমা কোম্পানির নিকট এই ৫০ হাজার টাকা দাবি করেন এবং বিমা কোম্পানি তা পরিশোধে অস্বীকৃতি জানায়। ও উদ্দীপকে দুর্ঘটনার কারণে মি. রাহাতের গাড়ির সম্পূর্ণ অংশ ধ্বংস হয়। বিমা প্রতিষ্ঠানও চুক্তি অনুযায়ী তাকে সম্পূর্ণ ক্ষতিপূরণ দেয়। এক্ষেত্রে বিমার প্রতিষ্ঠান। আর এ কারণেই বিমা প্রতিষ্ঠান গাড়ির ধ্বংসাবশেষ বিক্রির অর্থ স্থলাভিষিক্তকরণের নীতি অনুযায়ী গাড়ির ধ্বংসাবশেষের মালিক হবে বিমা বিমাগ্রহীতাকে দিতে অস্বীকৃতি জানায়। তাই বলা যায়, স্থলাভিষিক্তকরণের নীতির আলোকে বিমা কোম্পানি কর্তৃক মি. রাহাতকে গাড়ি বিক্রির টাকা পরিশোধ না করা যথার্থ ছিল।"
        }
      ]
    },
    {
      "number": "9",
      "uddipok": "মি. মারুফ জাতিসংঘ মিশনের শান্তিরক্ষী হিসেবে হাইতি যাচ্ছেন। যাওয়ার আগে তিনি নিজের জীবন বিমা করেছেন। এক বছর পর ফিরে এসে তিনি বিমা চুক্তি নবায়ন করলেন। এক্ষেত্রে প্রিমিয়ামের হারও বেশ কম। অথচ তার বন্ধু মি. সুমনকে প্রতি তিন মাস পরপর কিস্তি দিতে হয় এবং একটা মেয়াদ পর্যন্ত তা দিয়েই যেতে হবে। সেখানে প্রিমিয়ামের হার যথেষ্ট বেশি।",
      "tag": "SB 25",
      "sub_questions": [
        {
          "label": "ক",
          "question": "জীবন বিমা কী?",
          "explanation": "যে বিমা চুক্তির বিষয়বস্তু মানুষের জীবন ও জীবিকা তাকে জীবন বিমা বলে।"
        },
        {
          "label": "খ",
          "question": "জীবন বিমাকে নিশ্চয়তার চুক্তি বলা হয় কেন? ব্যাখ্যা করো।",
          "explanation": "জীবন বিমায় নির্দিষ্ট পরিমাণ অর্থ পরিশোধের প্রতিশ্রুতি দেয় বলে এটি নিশ্চয়তার চুক্তি। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেওয়া হয় তাকে নিশ্চয়তার চুক্তি বলে। সম্পত্তি বিমায় ক্ষতির আর্থিক পরিমাণ নির্ণয় করা যায় বলে তা ক্ষতিপূরণের চুক্তি। কিন্তু জীবন বিমায় জীবন হানি হলে ক্ষতির পরিমাণ নির্ণয় করা যায় না। এক্ষেত্রে কেউ মারা গেলে বা পঙ্গু হলে কী পরিমাণ অর্থ দিবে বিমা প্রতিষ্ঠান তার নিশ্চয়তা দেয়। এজন্য জীবন বিমাকে নিশ্চয়তার চুক্তি বলা হয়।"
        },
        {
          "label": "গ",
          "question": "মি. মারুফ কোন ধরনের জীবন বিমাপত্র খুলেছেন তা বাখ্যা করো।",
          "explanation": "উদ্দীপকে মি. মারুফ নবায়নযোগ্য সাময়িক বিমাপত্র খুলছেন। এ জাতীয় বিমাপত্র সাধারণত ডাক্তারি পরীক্ষা ছাড়াই নবায়ন করে নেওয়ার সুযোগ থাকে। এজন্য নবায়ন করার সময় বিমাকৃত ব্যক্তি বয়সদৃষ্টে প্রিমিয়ামের পরিমাণ পরিবর্তন করে নেওয়ার প্রয়োজন হয়। স্বাস্থ্যের দ্রুত অবনতি হওয়ার আশঙ্কাজনক ব্যক্তির জন্য এ বিমাপত্রটি উত্তম। উদ্দীপকে মি. মারুফ জাতিসংঘ মিশনের শান্তিরক্ষী হিসেবে হাইতি যাচ্ছেন। যাওয়ার আগে তিনি নিজের জীবন বিমা করেছেন। এক বছর পর ফিরে এসে তিনি বিমা চুক্তি নবায়ন করলেন। যারা নিকট ভবিষ্যতের মৃত্যুঝুঁকি নিয়ে শঙ্কিত তাদের জন্য নবায়নযোগ্য সাময়িক বিমাপত্র উত্তম। এক্ষেত্রে প্রিমিয়ামের হারও বেশ কম। আবার, নবায়নের সময় প্রিমিয়ামের পরিমাণ ও পরিবর্তন করা যায়। তাই বলা যায়, মি. মারুফ নবায়নযোগ্য সাময়িকবিমা পলিসি খুলেছেন।"
        },
        {
          "label": "ঘ",
          "question": "প্রিমিয়ামের হার বেশি হলেও মি.সুমন অধিক সুবিধা পাবেন-এ বক্তব্যের যথার্থতা মূল্যায়ন করো।",
          "explanation": "নবায়নযোগ্য সাময়িক বিমাপত্রে প্রিমিয়ামের হার বেশিহলেও মি.সুমন 'অধিক সুবিধা পাবেন। নবায়নযোগ্য সাময়িক বিমাপত্র ডাক্তারি পরীক্ষা ছাড়াই ৫৫ বছর বয়স পর্যন্ত নবায়ন করা যায়। এক্ষেত্রে প্রিমিয়ামের হার কম ধার্য করা হয়। মেয়াদি বিমাপত্রে একটি নির্দিষ্ট মেয়াদ শেষে বিমাকৃত টাকা ফেরত পাওয়া যায়। এ ধরনের বিমাপত্রের প্রিমিয়ামের হার বেশি হয়। উদ্দীপকে মি. মারুফ জাতিসংঘ মিশনের শান্তিরক্ষী হিসেবে হাইতি যাচ্ছেন। যাওয়ার আগে তিনি নিজের জীবন বিমা করেছেন। এক বছর পর ফিরে এসে তিনি বিমা চুন্তি নবায়ন করলেন। এক্ষেত্রে প্রিমিয়ামের হার বেশ কম। অথচ তার বন্ধু সুমন যে বিমাপত্র করেছেন তাতে প্রতি তিন মাস পরপর কিস্তি দিতে হয়। এক্ষেত্রে কিস্তি একটি নির্দিষ্ট মেয়াদ পর্যন্ত দিয়েই যেতে হবে। মি. সুমনের প্রিমিয়ামের হার যথেষ্ট বেশি। এক্ষেত্রে, তার বিমাপত্র এক ধরনের সঞ্চয় হিসেবে কাজ করে। নির্দিষ্ট সময় পর পর সমুদয় অর্থ একসাথে পাওয়া যায়। উত্ত অর্থ মি. সুমন বিনিয়োগ করতে পারে। এ বিমাপত্রে তিনি বেঁচে থাকলে অথবা মারা গেলে সর্বাবস্থায় বিমাদাবি পাবেন। যেটির অধীনে তিনি ঋণ নিতে পারবেন। আবার, প্রিমিয়াম পরিশোধে অসমর্থ হলে সমর্পণ মূল্য নিতে পারবেন। তাই বলা যায়, প্রিমিয়ামের হার অধিক হলেও মি. সুমন অধিক সুবিধা পাবেন।"
        }
      ]
    },
    {
      "number": "10",
      "uddipok": "মি. খান একটি কারখানার জন্য \"পপুলার\" ও \"গ্রীন\" নামক দুটি বিমা কোম্পানির সাথে বিমা চুক্তি করে। একটি দুর্ঘটনায় মি. খানের কারখানায় ১ লক্ষ টাকার সম্পত্তি ক্ষতিগ্রস্ত হয়। চুক্তিমতে উভয় কোম্পানি যৌথভাবে মি. খানকে সমান হারে মোট ১ লক্ষ টাকাই ক্ষতিপূরণ দেয়। পরবর্তী সময়ে ক্ষতিগ্রস্ত সম্পত্তি মি. খান ২০ হাজার টাকায় বিক্রি করে দেন। সংবাদ পেয়ে উভয় কোম্পানি এই বিক্রয় মূল্যের ওপর দাবি উপস্থাপন করেন।",
      "tag": "SB 25",
      "sub_questions": [
        {
          "label": "ক",
          "question": "বিমা কী?",
          "explanation": "বিমা এক ধরনের লিখিত চুক্তি, যার মাধ্যমে বিমাগ্রহীতা নির্দিষ্ট প্রিমিয়ামের বিনিময়ে তার সম্ভাব্য ঝুঁকি বাবিপদের ভার বিমাকারী র্যক্তিবা প্রতিষ্ঠানকে দেয়।"
        },
        {
          "label": "খ",
          "question": "বিমাযোগ্য স্বার্থ বলতে কী বোঝায়?",
          "explanation": "বিমাকৃত বিষয়বস্তুতে বিমাগ্রহীতার যে আর্থিক স্বার্থ থাকে তাকে বিমাযোগ্য স্বার্থ বলে। এ ধরনের স্বার্থ না থাকলে বিমা চুক্তি করা যায় না। 'সাধারণত বিমাযোগ্য স্বার্থ বিমাকারী প্রতিষ্ঠান দ্বারা সংরক্ষিত। বিমার বিষয়বস্তুর ওপর বিমাকারীর আর্থিক স্বার্থ থাকায় বিমাকারী প্রতিষ্ঠান এ বিমাকৃত বিষয়বস্তুর আর্থিক ক্ষতি হলে তা পূরণের দায়িত্ব নেয়।"
        },
        {
          "label": "গ",
          "question": "বিমাচুস্তির কোন নীতির আলোকে উভয় বিমা কোম্পানি মি. খানকে ক্ষতিপূরণ প্রদান করে? ব্যাখ্যা করো।",
          "explanation": "উদ্দীপকে বিমা চুক্তির আনুপাতিক অংশগ্রহণের নীতির আলোকে উভয় বিমা কোম্পানি মি. খানকে ক্ষতিপূরণ প্রদান করে। একই সম্পত্তি একাধিক বিমা কোম্পানির কাছে বিমা করলে এ নীতি অনুসরণ করা হয়। বিমাকৃত বিষয়বস্তুর ক্ষতি হলে সব. বিমাকারী আনুপাতিক হারে ক্ষতিপূরণ করে। এ নীতিটি শুধু সম্পত্তি বিমার ক্ষেত্রে প্রযোজ্য। উদ্দীপকে মি. খান একটি কারখানার জন্য 'পপুলার' 'ও 'গ্রীন' নামক দুটি বিমা কোম্পানির সাথেবিমা চুক্তি করে। পরবর্তীতে কারখানাটির দুর্ঘটনায় ১ লক্ষ টাকার ক্ষতিগ্রস্ত হয়। চুক্তিমতে উভয় কোম্পানি লি. খানকে সমান হারে ক্ষতিপূরণ দেয়। অর্থাৎ, প্রত্যেক কোম্পানি ৫০ হাজার টাকা করে ক্ষতিপূরণ দেয়। সাধারণত আনুপাতিক অংশগ্রহণের নীতি অনুযায়ী, একটি সম্পত্তি একাধিক বিমাকারীর কাছে বিমা করা হলে বিমাকারীগণ আনুপাতিক হারে ক্ষতিপূরণ দেয়। তাই বলা যায়, আনুপাতিক অংশগ্রহণের নীতির আলোকে দুটি বিমা কোম্পানি মি. খানকে ক্ষতিপূরণ দেয়।"
        },
        {
          "label": "ঘ",
          "question": "ক্ষতিগ্রস্ত সম্পত্তি বিক্রয় মূল্যের ওপর উভয় কোম্পানির দাবির যৌক্তিকতা মূল্যায়ন করো।",
          "explanation": "বিমা ব্যবসায়ের স্থলাভিষিক্তকরণের নীতি বিবেচনায়, ক্ষতিগ্রস্ত সম্পত্তির বিক্রয়মূল্যের ওপর উভয় কোম্পানির দাবির যৌক্তিকতা রয়েছে। বিমা ব্যবসায়ের অন্যতম একটি নীতি হলো স্থলাভিষিক্তকরণের নীতি। এ নীতি অনুযায়ী বিমাকৃত সম্পত্তির সম্পূর্ণ ক্ষতিপূরণ দেওয়ার সম্পত্তির উদ্ধারযোগ্য অংশের মালিকানা রিমা প্রতিষ্ঠান পায়। এক্ষেত্রে, বিমাগ্রহীতা উদ্ধারযোগ্য অংশের বিক্রয়মূল্য বিমাকারিকে প্রদানে বাধ্য থাকে। উদ্দীপকে মি. খান তার কারখানার জন্য দু'টি বিমা কোম্পানির সাথে বিয়া চুক্তি করেন। একটি দুর্ঘটনায় কারখানাটি ক্ষতিগ্রস্ত হয়। বিমা কোম্পানির কাছে মি. খান বিমাদাবি পেশ করেন। উভয় কোম্পানি চুক্তি অনুযায়ী মি. খানকে ক্ষতিপূরণ প্রদান করে। পরবর্তী সময়ে ক্ষতিগ্রস্ত সম্পত্তি মি. খান ২০ হাজার টাকায় বিক্রি করেন। সংবাদ পেয়ে উভয় কোম্পানি এই বিক্রয়মূল্যের ওপর দাবি উপস্থাপন করে। স্থলাভিষিক্তকরণের নীতি অনুযায়ী, সম্পূর্ণ ক্ষতিপূরণের পর ক্ষতিগ্রস্ত সম্পত্তির মালিকানা বিমা কোম্পানি পায়। উদ্দীপকে উভয় কোম্পানি সমান হারে ক্ষতিপূরণ প্রদান করেছে। সুতরাং, ক্ষতিগ্রস্ত সম্পত্তির মালিকানা উভয় কোম্পানির নামে স্থলাভিষিক্ত হয়েছে। ক্ষতিগ্রস্ত সম্পত্তির ওপর মি. খানের কোন মালিকানা নেই। তাই বলাযায়, ক্ষতিগ্রস্ত সম্পত্তির বিক্রয়মূল্যের ওপর উভয় কোম্পানির দাবি যৌস্তিক।"
        }
      ]
    },
    {
      "number": "11",
      "uddipok": "মি. জামান একটি কলেজে প্রভাষক হিসেবে নিয়োজিত। তার অবর্তমানে ছোট ছোট ছেলে মেয়ের ভবিষ্যত চিন্তা করে তিনি ৯ বছর মেয়াদের জন্য একটি বিমাপত্র গ্রহণ করেছেন। নির্ধারিত সময় অতিক্রমের পর'বিমাকৃত ব্যক্তি আর্থিক সুবিধা পাওয়ার জন্য আবেদন প্রদানের সিদ্ধান্ত নেন।",
      "tag": "SB 25",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "বিমা চুক্তিতে বিমাগ্রহীতা এককালীন অথবা নির্দিষ্ট সময় পর বিমাকারীকে যে অর্থ দেয়, তাকে প্রিমিয়াম বলে।"
        },
        {
          "label": "খ",
          "question": "জীবন বিমায় মৃত্যুহার পঞ্জি গুরুত্বপূর্ণ কেন?",
          "explanation": "জীবন বিমা ব্যবসায়কে অনুমানের গতানুগতিক ধারা থেকে বৈজ্ঞানিক হিসাব-নিকাশের ধারায় নিয়ে আসতে মৃত্যুহার পঞ্জি ব্যবহার করা হয়। অতীত পরিসংখ্যান ও অভিজ্ঞতার আলোকে নির্দিষ্ট বয়সসীমার প্রতি হাজারে সম্ভাব্য মৃত ব্যক্তির সংখ্যা-সম্বলিত সারণী দ্বারা মৃত্যুহার পঞ্জি নির্ণয় করা হয়। এরূপ পঞ্জি মৃত্যু ঝুঁকি ও প্রিমিয়ামের পরিমাণ নির্ধারণে সাহায্য করে। একারণে জীবন বিমায় মৃত্যুহার পঞ্জি গুরুত্বপূর্ণ।"
        },
        {
          "label": "গ",
          "question": "মি. জামান কীরূপ বিমাপত্র গ্রহণ করেছেন? ব্যাখ্যা করো।",
          "explanation": "মি. জামান মেয়াদি জীবন বিমাপত্র গ্রহণ করেছিলেন। এ জীবন বিমাপত্র নির্দিষ্ট মেয়াদের জন্য খোলা হয়। নির্দিষ্ট সময় শেষে বিমাগ্রহীতা বিমাকৃত অর্থ ফেরত পায়। তবে মেয়াদ শেষ হওয়ার আগে বিমাগ্রহীতার মৃত্যু হলে তার মনোনীত ব্যক্তি বিমাদাবি আদায় করতে পারে। এ বিমা একই সাথে জীবন বিমা ও সঞ্চয়ের সুবিধা দেয়। উদ্দীপকে মি. জামান একটি কলেজে প্রভাষক হিসেবে নিয়োজিত। তার অবর্তমানে ছোট ছোট ছেলে মেয়ের ভবিষ্যৎ চিন্তা করে তিনি ৯ বছর মেয়াদি একটি বিমাপত্র গ্রহণ করেছেন মি. জামানের বিমাপত্রের মেয়াদ নির্দিষ্ট ছিল। এটি জীবন বিমার অন্তর্গত মেয়াদি বিমাপত্র। উক্ত বিমাপত্রের পলিসির টাকা তিনি মেয়াদ শেষ হওয়ার পর উত্তোলনকরতে পারবেন। কিন্তু ৯ বছরের মধ্যে তার মৃত্যু হলে তার মনোনীত ব্যক্তি এই অর্থ উত্তোলন করতে পরিবেন। তাই বৈশিষ্ট্য বিবেচনায় বলা যায়, মি. জামানের বিমাপত্রটি মেয়াদি জীবন বিমাপত্র হিসেবে বিবেচিত হবে।"
        },
        {
          "label": "ঘ",
          "question": "মি. জামান কি বিমা কোম্পানির নিকট হতে বিমাদাবি পাওয়ার অধিকারী? বিশ্লেষণ করো।",
          "explanation": "মি. জামানের মেয়াদি বিমাপত্রের মেয়াদ অতিক্রান্ত হওয়ায় বিমা কোম্পানির নিকট হতে তিনি বিমাদাবি পাওয়ার অধিকারী। মেয়াদি বিমাপত্রে একটি নির্দিষ্ট মেয়াদ শেষে লাভসহ বিমাকৃত টাকা ফেরত পাওয়া যায়। তবে মেয়াদ শেষ হওয়ার আগে বিমাগ্রহীতা মৃত্যু হলে তার মনোনীত ব্যক্তিকে বিমাদাবি পরিশোধ করা হয়। এই বিমাপত্রের প্রিমিয়ামের হার বেশি হয়। এক্ষেত্রে সঞ্চয় ও বিনিয়োগের সুবিধা পাওয়া যায়। উদ্দীপকে মি. জামান একটি কলেজে প্রভাষক হিসেবে নিয়োজিত। তার অবর্তমানে ছোট ছোট ছেলেমেয়ের ভবিষ্যত চিন্তা করে তিনি ৯ বছর মেয়াদের জন্য একটি বিমাপত্র গ্রহণ করেছেন। উক্ত বিমাপত্রের নির্ধারিত সময় অতিক্রম হয়। ফলে মি. জামান আর্থিক সুবিধা পাওয়ার জন্য আবেদন প্রদানের সিদ্ধান্ত নেন। মেয়াদি বিমাপত্রের ক্ষেত্রে নির্ধারিত মেয়াদ শেষ হলে বিমাগ্রহীতা নিজে বা তার প্রতিনিধি বিমাদাবি উত্থাপন করতে পারে। বিমাকারী বিমাকৃত অর্থ সুরাসরি বিমাগ্রহীতাকে পরিশোধ করে। ক্ষেত্রবিশেষে মনোনীত ব্যক্তিকেও বিমাদাবি পরিশোধ করে উদ্দীপকে মি. জামানের বিমাপত্রের নির্ধারিত সময় অতিক্রান্ত হয়েছে। তাই বিমাকারী মি. জামানের আবেদনের পরিপ্রেক্ষিতে দাবি পরিশোধ করতে হবে। এক্ষেত্রে মি. জামান এককালীন বা বৃত্তি আকারে বিমাদাবি গ্রহণ করতে পারেন। তাই বলা যায়, মি. জামান বিমাদাবি পাওয়ার অধিকারী।"
        }
      ]
    }
  ]
}