{
  "title": "সকল বোর্ড ২০১৮",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "'Y' ব্যাংক দেশের বিভিন্ন জায়গায় তার শাখা স্থাপন করে জনগণের কাছ থেকে আমানত সংগ্রহ করে এবং ঋণদান করে। এই ব্যাংকের মূল উদ্দেশ্য মুনাফা অর্জন করা। অপরপক্ষে ২ ব্যাংক যার মূল উদ্দেশ্য মুনাফা অর্জন নয়। এই ব্যাংক ঋণ নিয়ন্ত্রণে ভূমিকা রাখে। দেশে দ্রব্যসামগ্রীর দাম বাড়তে থাকলে তা নিয়ন্ত্রণে Y ব্যাংকটি Z ব্যাংককে সহযোগিতা করে।",
      "tag": "All.B 18",
      "sub_questions": [
        {
          "label": "ক",
          "question": "ব্যাংক কাকে বলে?",
          "explanation": "ব্যাংক হলো এমন একটি আর্থিক মধ্যস্থ ব্যবসায় প্রতিষ্ঠান। যা বিভিন্ন হিসাবের মাধ্যমে কম সুদে আমানত নিয়ে ও বেশি সুদে ঋণ দিয়ে মুনাফা অর্জন করে।"
        },
        {
          "label": "খ",
          "question": "ব্যাংককে ধার করা অর্থের ধারক বলা হয় কেন? ব্যাখ্যা করো।",
          "explanation": "ব্যাংক জনগণের অর্থে ব্যবসায় করে বলে ব্যাংককে ধার করা অর্থের ধারক বলা হয়। ব্যাংক কম সুদের বিনিময়ে গ্রাহকের অর্থ আমানত হিসেবে নেয়। উক্ত আমানত থেকে ব্যাংক কিছু অর্থ জমা রেখে বাকিটা বেশি সুদে ঋণ দেয়। ব্যাংক এভাবে ধার করা অর্থ দিয়ে ব্যবসায় পরিচালনা করে ।"
        },
        {
          "label": "গ",
          "question": "উদ্দীপকে উল্লিখিত 'Y' ব্যাংক কোন ধরনের ব্যাংক? ব্যাখ্যা করো।",
          "explanation": "উদ্দীপকে উল্লিখিত 'Y-ব্যাংক' হলো একটি বাণিজ্যিক ব্যাংক। এ ব্যাংকের মূল উদ্দেশ্য হলো মুনাফা অর্জন। এ ধরনের ব্যাংক কম সুদে জনগণের কাছ থেকে আমানত হিসেবে অর্থ নেয়। আবার বেশি সুদে উক্ত অর্থ অন্যদের ঋণ দেয়। উদ্দীপকের Y ব্যাংকটি দেশের বিভিন্ন এলাকায় এর শাখা স্থাপন করে। এর মাধ্যমে প্রতিষ্ঠানটি জনগণের অর্থ আমানত হিসেবে নেয়। এর বিনিময়ে ব্যাংকটি তাদের কম পরিমাণে সুদ দেয়। আবার আমানতের অর্থ দিয়ে বিভিন্ন লাভজনক খাতে বেশি সুদে ঋণ দেয়। এ দুই সুদের পার্থক্য থেকেই Y ব্যাংক মুনাফা অর্জন করে। তাই বলা যায়, Y ব্যাংকটির কাজের সাথে বাণিজ্যিক ব্যাংকের কাজের মিল রয়েছে।"
        },
        {
          "label": "ঘ",
          "question": "উদ্দীপকে উল্লিখিত ব্যাংক দুটির মধ্যে কোনটি দেশের অর্থনৈতিক উন্নয়নে মূল ভূমিকা পালন করে? বিশ্লেষণ করো।",
          "explanation": "উদ্দীপকে উল্লিখিত ব্যাংক দুটির মধ্যে Y-ব্যাংক দেশের অর্থনৈতিক উন্নয়নে মূল ভূমিকা পালন করে। Y-ব্যাংকটি জনগণের সঞ্চিত অর্থ থেকে মূলধন গঠন ও বিনিময়ের মাধ্যম সৃষ্টি করে। এভাবে ব্যাংকটি অর্থনৈতিক উন্নয়নের ধারাকে অব্যাহত রাখে। উদ্দীপকে উল্লিখিত Y ব্যাংকটি একটি বাণিজ্যিক ব্যাংক। এ ব্যাংকটি জনগণের জমাকৃত অর্থ থেকে বিভিন্ন লাভজনক খাতে ঋণ দেয়। এ ব্যাংকের মূল উদ্দেশ্য হলো মুনাফা অর্জন। অন্যদিকে, Z. ব্যাংকটি একটি কেন্দ্রীয় ব্যাংক। এ ব্যাংক বিভিন্ন বাণিজ্যিক ব্যাংকের কাজ নিয়ন্ত্রণ করে। দেশে দ্রব্যসামগ্রীর দাম নিয়ন্ত্রণেও এ ব্যাংকটি হস্তক্ষেপ করে। উদ্দীপকের Y ব্যাংকটি জনগণের আমানত থেকে তহবিল গঠন করে। উক্ত তহবিল থেকে বিভিন্ন উন্নয়নমূলক ও লাভজনক খাতে ঋণ দেয়। এতে বিনিয়োগ ও কর্মসংস্থান বাড়ে। এছাড়া ব্যাংকটি বিভিন্ন বিনিময়ের মাধ্যম যেমন: চেক, বিনিময় বিল, প্রত্যয়পত্র প্রভৃতি সৃষ্টি করে। এর ফলে অভ্যন্তরীণ ও আন্তর্জাতিক বাণিজ্য প্রসারিত হয়। মূলত বাণিজ্যিক ব্যাংক কেন্দ্রীয় ব্যাংকের যাবতীয় পরিকল্পনা বাস্তবায়ন করে। তাই বলা যায়, উল্লিখিত Y ব্যাংকটি দেশের অর্থনীতিতে মূল ভূমিকা রাখে।"
        }
      ]
    },
    {
      "number": "2",
      "uddipok": "ঋণের আধিক্য ও স্বল্পতা উভয়ই দেশের জন্য ক্ষতিকর। উভয় অবস্থায় দেশের উৎপাদন, বিনিয়োগ ও অর্থনৈতিক উন্নয়ন চরমভাবে ব্যাহত হয়। এ অবস্থা থেকে পরিত্রাণ পেতে ঋণ নিয়ন্ত্রণ আবশ্যক। সরকার একটি ব্যাংককে ঋণ নিয়ন্ত্রণের দায়িত্ব দেয়। ব্যাংকটি সুদের হার বাড়িয়ে-কমিয়ে ঋণ নিয়ন্ত্রণের চেষ্টা করছে। ফলে দেশে ঋণ নিয়ন্ত্রণে কার্যকর প্রভাব লক্ষ করা যাচ্ছে।",
      "tag": "All.B 18",
      "sub_questions": [
        {
          "label": "ক",
          "question": "ঋণ নিয়ন্ত্রণ কী?",
          "explanation": "ঋণের পরিমাণ নির্দিষ্ট মাত্রায় (Expected level) রাখাই হলো ঋণ নিয়ন্ত্রণ।"
        },
        {
          "label": "খ",
          "question": "ঋণের শেষ আশ্রয়স্থল কোন ব্যাংককে বলা হয় এবং কেন?",
          "explanation": "কেন্দ্রীয় ব্যাংককে ঋণের শেষ আশ্রয়স্থল বলা হয়। তালিকাভুক্ত ব্যাংকসমূহ যেকোনো কারণেই তারল্য বা আর্থিক সংকটে পড়তে পারে। এসময় ব্যাংকগুলো অন্য কোনো উৎস থেকে অর্থ সংগ্রহে ব্যর্থ হলে কেন্দ্রীয় ব্যাংক ঋণ সরবরাহে এগিয়ে আসে। ঋণ সহায়তায় কেন্দ্রীয় ব্যাংকের এরূপ ভূমিকার কারণে একে ঋণদানের শেষ আশ্রয়স্থল বলা হয়।"
        },
        {
          "label": "গ",
          "question": "উদ্দীপকে উল্লিখিত ব্যাংকটি ঋণ নিয়ন্ত্রণে কোন পদ্ধতি ব্যবহার করে? ব্যাখ্যা করো।",
          "explanation": "উদ্দীপকে উল্লিখিত ব্যাংকটি ঋণ নিয়ন্ত্রণে ব্যাংক হার নীতি ব্যবহার করেছে। এই নীতি হলো কেন্দ্রীয় ব্যাংকের ঋণ নিয়ন্ত্রণের একটি সংখ্যাত্মক পদ্ধতি। এ নীতি অনুযায়ী এ ব্যাংক বাণিজ্যিক ব্যাংকের বিল ও সিকিউরিটিজ (ঋণপত্র) বাট্টা করে। ব্যাংক হার বাড়িয়ে বা কমিয়ে কেন্দ্রীয় ব্যাংক মূলত ঋণ নিয়ন্ত্রণ করে। ঋণের আধিক্য ও স্বল্পতা উভয়ই একটি দেশের অর্থনীতির জন্য ক্ষতিকর। উভয় অবস্থায় দেশের উৎপাদন, বিনিয়োগ ও অর্থনৈতিক উন্নয়ন ব্যাহত হয়। এ অবস্থা থেকে পরিত্রাণ পেতে ঋণ নিয়ন্ত্রণ করা আবশ্যক। তাই সরকার ঋণ নিয়ন্ত্রণের জন্য একটি ব্যাংককে দায়িত্ব দেয়। এক্ষেত্রে প্রতিষ্ঠানটি ব্যাংক হার নীতি অনুসরণ করে ঋণ নিয়ন্ত্রণের চেষ্টা করে। এ নীতি অনুযায়ী প্রতিষ্ঠানটি ব্যাংকের সুদের হার প্রয়োজন অনুযায়ী বাড়িয়ে-কমিয়ে দেয়। সুতরাং বলা যায়, উদ্দীপকে ব্যাংকটি ঋণ নিয়ন্ত্রণে ব্যাংক হার নীতিটি ব্যবহার করেছে।"
        },
        {
          "label": "ঘ",
          "question": "উদ্দীপকে দায়িত্বপ্রাপ্ত ব্যাংকটির ঋণ নিয়ন্ত্রণের যৌক্তিকতা মূল্যায়ন করো।",
          "explanation": "উদ্দীপকে দায়িত্বপ্রাপ্ত ব্যাংকটি ঋণ নিয়ন্ত্রণের পদ্ধতি হিসেবে ব্যাংক হার নীতি প্রয়োগ করেছে, যা যথার্থ হয়েছে বলে আমি মনে করি। ঋণের পরিমাণ নির্দিষ্ট মাত্রায় (Expected level) রাখাকে ঋণ নিয়ন্ত্রণ বলা হয়। কেন্দ্রীয় ব্যাংক একটি দেশের ঋণ নিয়ন্ত্রণের দায়িত্ব পালন করে। এই ব্যাংক প্রত্যক্ষ ও পরোক্ষ এ দুটি পদ্ধতিতে ঋণ নিয়ন্ত্রণ করে। উদ্দীপকে বর্ণিত ঋণের আধিক্য ও স্বল্পতার কারণে দেশের উৎপাদন, বিনিয়োগ ও অর্থনৈতিক উন্নয়ন চরমভাবে ব্যাহত হয়। এই অবস্থা থেকে পরিত্রাণ পাওয়ার জন্য ঋণ নিয়ন্ত্রণ আবশ্যক। তাই সরকার কেন্দ্রীয় ব্যাংককে ঋণ নিয়ন্ত্রণের দায়িত্ব দেয়। সাধারণত দেশের সামগ্রিক ঋণ সরবরাহ নিয়ন্ত্রণের জন্য ব্যবহৃত পদ্ধতিকে প্রত্যক্ষ ঋণ নিয়ন্ত্রণ পদ্ধতি বলা হয়। এই নীতি অনুযায়ী কেন্দ্রীয় ব্যাংক বাণিজ্যিক ব্যাংকগুলোর ঋণ গ্রহণের হার বাড়িয়ে-কমিয়ে বাজারে ঋণ নিয়ন্ত্রণ করে। কেন্দ্রীয় ব্যাংক দেশের মুদ্রাস্ফীতি নিয়ন্ত্রণে ব্যাংক হার বাড়ায়। অনুরূপভাবে, মুদ্রা সংকোচন রোধে ব্যাংক হার কমায়। ব্যাংক হার বাড়লে বাজারে ঋণের পরিমাণ কমে। ফলে বাণিজ্যিক ব্যাংকের ঋণদানের ক্ষমতা কমে যায়। অন্যদিকে, এ হার কমলে বাজারে ঋণের পরিমাণ বাড়ে। এর ফলে র‍্যাংকসমূহের বিভিন্ন ক্ষেত্রে ঋণ দেওয়ার প্রবণতা বাড়ে। এভাবেই ব্যাংকটি ঋণ নিয়ন্ত্রণ করে দেশের অর্থনীতির ভারসাম্য রক্ষা করে। সুতরাং বলা যায়, দায়িত্বপ্রাপ্ত ব্যাংকটির ঋণ নিয়ন্ত্রণ পদ্ধতি যথার্থ হয়েছে।"
        }
      ]
    },
    {
      "number": "3",
      "uddipok": "জনাব আরমান একজন ব্যবসায়ী। তিনি জুতার কারখানা স্থাপনের লক্ষ্যে X ব্যাংক লি. নামক একটি বাণিজ্যিক ব্যাংকের কাছে ১৫ বছর মেয়াদি ৫ (পাঁচ) কোটি টাকা ঋণের আবেদন করলে ব্যাংক তা দিতে অসম্মতি জানায়। এতে তিনি ব্যাংকটির উপর ক্ষুব্ধ হন এবং অন্য একটি ব্যাংকে ঋণের আবেদন করেন।",
      "tag": "All.B 18",
      "sub_questions": [
        {
          "label": "ক",
          "question": "বাণিজ্যিক ব্যাংকের সংজ্ঞা দাও।",
          "explanation": "মুনাফা অর্জনের উদ্দেশ্যে যে ব্যাংক আমানত সংগ্রহ, ঋণদান ও গ্রাহকদের বিভিন্ন ব্যাংকিং সেবা (যেমন: বিনিময় বিল ভাঙানো, প্রত্যয়পত্র ইস্যু, ডেবিট-ক্রেডিট কার্ড ব্যবহার) দেয় তাকে বাণিজ্যিক ব্যাংক বলা হয়।"
        },
        {
          "label": "খ",
          "question": "'বাণিজ্যিক ব্যাংক ঋণ আমানত সৃষ্টি করে।' ব্যাখ্যা করো।",
          "explanation": "ঋণগ্রহীতাকে দেওয়া অর্থ থেকে বাণিজ্যিক ব্যাংক ঋণ আমানত সৃষ্টি করে। ব্যাংক কোনো ব্যক্তি বা প্রতিষ্ঠানকে ঋণ মঞ্জুর করলে সরাসরি নগদ অর্থ দেয় না। ঋণগ্রহীতাকে ব্যাংকে একটি হিসাব খুলতে হয়। ব্যাংক এ হিসাবে ঋণের অর্থ স্থানান্তর করে। চেকের মাধ্যমে সেখান থেকে ঋণগ্রহীতা তার প্রয়োজনীয় অর্থ উত্তোলন করেন। এভাবে ঋণ থেকে ব্যাংকগুলো আমানত সৃষ্টি করে।"
        },
        {
          "label": "গ",
          "question": "X ব্যাংক লি. কোন নীতি লঙ্ঘিত হওয়ার আশঙ্কায় জনাব আরমানকে ঋণ দিতে অসম্মতি জানায়? ব্যাখ্যা করো।",
          "explanation": "X ব্যাংক লি. তারল্যনীতি লঙ্ঘিত হওয়ার আশঙ্কায় জনাব আরমানকে ঋণ দিতে অসম্মতি জানায়। এ নীতির আলোকে বাণিজ্যিক ব্যাংক নির্দিষ্ট পরিমাণ নগদ অর্থ তারল্য হিসেবে সংরক্ষণ করে। এরূপ রাখার উদ্দেশ্য হলো গ্রাহকদের উত্থাপিত চেক যেন ফেরত না যায়। অপরদিকে বেশি পরিমাণ নগদ অর্থ সংরক্ষণের ফলে ব্যাংকের ঋণদান সামর্থ্য যেন কমে না যায় সেদিকেও খেয়াল রাখা হয়। উদ্দীপকে জনাব আরমান একজন ব্যবসায়ী। তিনি একটি জুতার কারখানা স্থাপনে আগ্রহী। তিনি X ব্যাংক লি. নামক একটি বাণিজ্যিক ব্যাংকের কাছে ১৫ বছর মেয়াদি ৫ কোটি টাকা ঋণের জন্য আবেদন করেন। কিন্তু ব্যাংক তা দিতে অসম্মতি জানায়। কারণ ব্যাংকটিতে পর্যাপ্ত পরিমাণ অর্থ নেই। মূলত X ব্যাংক বাণিজ্যিক ব্যাংক হওয়ায় আমানতকারীদের কাছ থেকে অর্থ সংগ্রহ করে। সেই আমানতি অর্থ থেকে ব্যাংক বিভিন্ন খাতে ঋণ দেয়। তবে গ্রাহকরা তাদের অর্থ চাওয়ামাত্র ফেরত পেতে পারে। এজন্য ব্যাংকটিকে একটি নির্দিষ্ট পরিমাণ অর্থ নগদ হিসেবে সংরক্ষণ করতে হয়। তাই বলা যায়, X ব্যাংক লি. তারল্যনীতি লঙ্ঘিত হওয়ার আশঙ্কায় জনাব আরমানকে ঋণ দিতে চায়নি।"
        },
        {
          "label": "ঘ",
          "question": "জনাব আরমানকে X ব্যাংক লি. কর্তৃক ১৫ বছর মেয়াদি ঋণ দিতে অপারগতা কতটুকু বাস্তবসম্মত বলে তুমি মনে করো?",
          "explanation": "তারল্যনীতি অনুযায়ী X ব্যাংক কর্তৃক জনাব আরমানকে ঋণ দিতে অপারগতা বাস্তবসম্মত বলে আমি মনে করি। এই নীতি অনুযায়ী বাণিজ্যিক ব্যাংক দীর্ঘমেয়াদি ঋণ মঞ্জুর করে না। আমানতকারীগণ তাদের প্রয়োজন অনুযায়ী যেকোনো সময় আমানতি অর্থ ফেরত চাইতে পারে। এজন্য ব্যাংককে স্বল্পমেয়াদি ঋণ দিতে হয়। উদ্দীপকে জনাব আরমান জুতার কারখানা স্থাপনের পরিকল্পনা করেন। তাই তিনি X ব্যাংক লি.-এর কাছে ১৫ বছর মেয়াদি ৫ কোটি টাকা ঋণের আবেদন করেন। কিন্তু ব্যাংক ঋণদানে অসম্মতি জানায়। প্রতিটি ব্যাংককে একটি নির্দিষ্ট পরিমাণ নগদ অর্থ সংরক্ষণ করতে হয়। এতে গ্রাহক চাওয়ামাত্র চেকের অর্থ সংগ্রহ করতে পারে। বাণিজ্যিক ব্যাংকগুলো সাধারণত স্বল্পমেয়াদি ও মধ্যমেয়াদি ঋণ দেয়। কারণ এতে ঋণের অর্থ ফেরত পাওয়ার নিশ্চয়তা থাকে। আবার, মুনাফাও বেশি পাওয়া যায়। ব্যাংক তারল্য সংকটের ভয়ে দীর্ঘমেয়াদি ঋণ দিতে চায় না। এজন্য X ব্যাংকটি দীর্ঘমেয়াদি ঋণ দিতে চায়নি। সুতরাং, ব্যাংকের নেওয়া সিদ্ধান্তটি যৌক্তিক হয়েছে।"
        }
      ]
    },
    {
      "number": "4",
      "uddipok": "জনাব তানভীর আহমেদ একজন ব্যবসায়ী। তার HL ব্যাংকে একটি সঞ্চয়ী হিসাব আছে। তিনি এই হিসাবটি তার ব্যবসায়িক লেনদেনে ব্যবহার করতে পারবেন কিনা এ বিষয়ে ব্যাংক ব্যবস্থাপকের পরামর্শ চাইলে, ব্যবস্থাপক তাকে অন্য একটি ব্যাংক হিসাব খোলার পরামর্শ দেন।",
      "tag": "All.B 18",
      "sub_questions": [
        {
          "label": "ক",
          "question": "ব্যাংক হিসাব কী?",
          "explanation": "অর্থ লেনদেন ও অন্যান্য ব্যাংকিং সেবার সুযোগ দিয়ে গ্রাহকের নামে ব্যাংক যে হিসাব খোলে তাই ব্যাংক হিসাব।"
        },
        {
          "label": "খ",
          "question": "একজন ছাত্রের জন্য কোন ধরনের হিসাব উপযোগী? ব্যাখ্যা করো।",
          "explanation": "একজন ছাত্রের জন্য সঞ্চয়ী হিসাব উপযোগী। ছাত্রদের সঞ্চয়ে উৎসাহী করতে এ ধরনের হিসাব খোলার সুযোগ দেওয়া হয়। এ হিসাবে আমানতকারী দিনে যতবার ইচ্ছা অর্থ জমা দিতে পারে। কিন্তু নির্দিষ্ট নিয়মের বাইরে অর্থ উঠাতে পারবে না। তাই ছাত্ররা তাদের খরচের টাকা থেকে কিছু অর্থ বাঁচিয়ে এ হিসাবে জমা রাখতে পারে।"
        },
        {
          "label": "গ",
          "question": "জনাব তানভীর আহমেদের সঞ্চয়ী হিসাবটি কেন ব্যবসায়িক লেনদেনে উপযুক্ত নয়? ব্যাখ্যা করো।",
          "explanation": "জনাব তানভীর আহমেদ একজন ব্যবসায়ী হওয়ায় তার সঞ্চয়ী হিসাবটি ব্যবসায়িক লেনদেনের জন্য উপযুক্ত নয়। সাধারণত সঞ্চয়ের পাশাপাশি ব্যাংকের মাধ্যমে সীমিত লেনদেনের উদ্দেশ্যে সঞ্চয়ী হিসাব খোলা হয়। এ হিসাবে দিনে যতবার ইচ্ছা অর্থ জমা দেওয়া যায়। কিন্তু নির্দিষ্ট নিয়মের বাইরে এই হিসাব থেকে অর্থ উত্তোলন করা যায় না। উদ্দীপকে জনাব তানভীর আহমেদের HL ব্যাংক-এ একটি সঞ্চয়ী হিসাব আছে। এই হিসাবটির মাধ্যমে তিনি ব্যবসায়িক লেনদেনের কাজ করতে পারবেন না। কারণ একই কার্যদিবসে বহুবার ব্যাংকের সাথে তার লেনদেন করার প্রয়োজন হয়। তার হিসাবটিতে চলতি হিসাবের মতো বারবার অর্থ জমা ও উত্তোলনের সুযোগ নেই। এজন্য চলতি হিসাবই তার জন্য উপযুক্ত। এছাড়া ব্যবসায়ের প্রয়োজনে তার নগদ ঋণ, ধার ও জমাতিরিক্ত ঋণেরও প্রয়োজন হতে পারে। তিনি চলতি হিসাবের মাধ্যমে জমাতিরিক্ত ঋণ নেওয়ার সুযোগ পাবেন। তাই বলা যায়, জনাব তানভীর আহমেদের সঞ্চয়ী হিসাবের মাধ্যমে ব্যবসায় পরিচালনা করা সঠিক হবে না।"
        },
        {
          "label": "ঘ",
          "question": "উদ্দীপকের ব্যবস্থাপক জনাব তানভীর আহমেদকে যে হিসাব খুলতে পরামর্শ দিয়েছেন তার যৌক্তিকতা বিশ্লেষণ করো।",
          "explanation": "উদ্দীপকের ব্যবস্থাপক জনাব তানভীর আহমেদকে চলতি হিসাব খোলার পরামর্শ দিয়েছেন, যা তার জন্য যথার্থ হবে। এই হিসাবের মাধ্যমে ব্যাংক তার গ্রাহককে একই কার্যদিবসে যতবার ইচ্ছা অর্থ জমা দেওয়া ও উত্তোলনের সুযোগ দেয়। ব্যবসায়ীদের জন্য এই ধরনের হিসাব খোলা খুবই উপযোগী। তবে এ হিসাবে ব্যাংক সাধারণত কোনো সুদ দেয় না। উদ্দীপকে জনাব তানভীর আহমেদের HL ব্যাংক-এ একটি সঞ্চয়ী হিসাব আছে। এই হিসাবটি তার ব্যবসায়িক লেনদেনের জন্য উপযুক্ত কিনা তা তিনি ব্যাংক ব্যবস্থাপকের কাছে জানতে চাইলেন। তখন ব্যবস্থাপক তাকে চলতি হিসাব খোলার পরামর্শ দেন। সাধারণত ব্যবসায়ীদের সব সময় অর্থ সংক্রান্ত বিভিন্ন ধরনের লেনদেন করতে হয়। একই দিনে বহুবার ব্যাংকের সাথে লেনদেন করার প্রয়োজন হতে পারে। চলতি হিসাবে যতবার ইচ্ছে অর্থ জমা দেওয়া ও উত্তোলনের সুযোগ পাওয়া যায়। এছাড়া গ্রাহকের নগদ ঋণ, জমাতিরিক্ত ঋণ ইত্যাদি ব্যাংকিং সেবার প্রয়োজন হতে পারে। সেক্ষেত্রে চলতি হিসাব ছাড়া অন্য কোনো ব্যাংক হিসাব থেকে এই সুবিধা পাওয়া যায় না। তাই বলা যায়, জনাব তানভীর আহমেদকে চলতি হিসাব খুলতে বলা সম্পূর্ণ যৌক্তিক হয়েছে।"
        }
      ]
    },
    {
      "number": "5",
      "uddipok": "সিলেটের ব্যবসায়ী জনাব আলফাজ ঢাকার নিউ মার্কেটের পাওনাদার জনাব ফরিদকে ৫ (পাঁচ) লক্ষ টাকার একটি চেক দেন। জনাব ফরিদ তার নামে ১ ফেব্রুয়ারি ২০১৭ সালে ইস্যুকৃত চেকটি ২০ আগস্ট ২০১৭ সালে ব্যাংকে তার হিসাবে জমা দিতে গেলে ব্যাংক টাকা দিতে অপারগতা প্রকাশ করে।",
      "tag": "All.B 18",
      "sub_questions": [
        {
          "label": "ক",
          "question": "দাগকাটা চেক কী?",
          "explanation": "বাহক বা হুকুম চেকের বাম কোণে আড়াআড়িভাবে দুটি সমান্তরাল রেখা টানা হলে ঐ চেককে দাগকাটা চেক বলা হয়।"
        },
        {
          "label": "খ",
          "question": "চেকের আদেষ্টা কে? বুঝিয়ে লেখো।",
          "explanation": "গ্রাহক বা আমানতকারী যিনি চেক তৈরি করে ব্যাংকের ওপর অর্থ পরিশোধের শর্তহীন আদেশ দেন তিনিই চেকের আদেষ্টা। আমানতকারী নিজে চেকের আদেষ্টা হতে পারেন। আবার তার অনুমোদিত কোনো প্রতিনিধিও এর আদেষ্টা হতে পারেন। আদেষ্টা চেকের প্রথম পক্ষ বলে পরিচিত।"
        },
        {
          "label": "গ",
          "question": "উদ্দীপকে উল্লিখিত চেকটির টাকা দিতে ব্যাংকের অপারগতার কারণ ব্যাখ্যা করো।",
          "explanation": "উদ্দীপকে উল্লিখিত চেকটি বাসি চেক হওয়ায় ব্যাংক টাকা দিতে অপারগতা জানায়। চেক তৈরির পর থেকে নির্দিষ্ট সময়ের মধ্যে চেকের অর্থ উত্তোলন করতে হয়। নির্দিষ্ট সময় অতিক্রম হলে ঐ চেককে বাসি চেক বলা হয়। সাধারণত যেকোনো চেকের বৈধ মেয়াদকাল ৬ মাস বা ১৮০ দিন পর্যন্ত হয়। উদ্দীপকের সিলেটের ব্যবসায়ী জনাব আলফাজ ঢাকার নিউমার্কেটের পাওনাদার জনাব ফরিদকে ৫ লক্ষ টাকার একটি চেক দেন। জনাব ফরিদ চেকটি তার ব্যাংক হিসাবে জমা দিতে গেলে ব্যাংক টাকা দিতে অস্বীকৃতি জানায়। কারণ চেকটি তৈরি করা হয়েছিল ১ ফেব্রুয়ারি, ২০১৭ তারিখে। তবে ব্যাংকে উপস্থাপন করা হয়েছে ২০ আগস্ট, ২০১৭ তারিখে। উক্ত চেকটির মেয়াদ ৬ মাস বা ১৮০ দিন অতিক্রম করেছে। ফলে চেকটি বাসি চেকে পরিণত হয়েছে। এ কারণেই ব্যাংক চেকটির টাকা দিতে অস্বীকৃতি জানায়।"
        },
        {
          "label": "ঘ",
          "question": "জনাব ফরিদের পক্ষে তার প্রাপ্য টাকা আদায় করা সম্ভব কিনা? এ সম্পর্কে তোমার মতামত দাও।",
          "explanation": "জনাব ফরিদের পক্ষে তার প্রাপ্য টাকা আদায় করা সম্ভব বলে আমি মনে করি। কোনো চেক তৈরি করার পর ৬ মাস বা ১৮০ দিনের মধ্যে ভাঙানো না হলে ঐ চেককে বাসি চেক বলা হয়। চেক বাসি হলে তা বাতিল হয়ে যায়। তাই এই চেকের টাকা ব্যাংক পরিশোধ করে না। উদ্দীপকে জনাব আলফাজ তার পাওনাদার জনাব ফরিদকে ৫ লক্ষ টাকার একটি চেক দেন। চেকটি ইস্যু করা হয়েছিল ১ ফেব্রুয়ারি, ২০১৭ তারিখে। কিন্তু জনাব ফরিদ উক্ত চেকটি তার ব্যাংক হিসাবে জমা দেন ২০ আগস্ট, ২০১৭ তারিখে। মেয়াদ অতিক্রম করায় তার চেকটি বাসি হয়ে গিয়েছিল। এ কারণে ব্যাংক উক্ত অর্থ দিতে অস্বীকৃতি জানায়। চেক বাসি হয়ে গেলে ব্যাংক সেই চেকের টাকা পরিশোধ করে না। সেক্ষেত্রে চেকের টাকা উত্তোলনের জন্য পুনরায় সেটি ইস্যু করতে হয়। প্রাপক চেকের ইস্যুকারীর কাছ থেকে চেকটি পুনরায় ইস্যু করে নেয়। এভাবেই প্রাপ্ত চেকের অর্থ উত্তোলন করা যায়। এখন জনাব ফরিদ তার প্রাপ্য টাকা আদায় করতে চাইলে জনাব আলফাজের কাছ থেকে চেকটি পুনরায় ইস্যু করিয়ে নিবেন। পরবর্তীতে ব্যাংকে চেকটি জমা দিয়ে এর অর্থ সংগ্রহ করতে পারবেন।"
        }
      ]
    },
    {
      "number": "6",
      "uddipok": "জনাব আদনান একজন সফল ব্যবসায়ী। তার সততা, ব্যাংকের সাথে লেনদেন, সচ্ছলতা ও সুনামের কারণে একটি ব্যাংক তার আবেদনের প্রেক্ষিতে বড় অঙ্কের ঋণ মঞ্জুর করে। অথচ জনাব রাকিব তার সদ্য প্রতিষ্ঠিত ব্যবসায়ের জন্য ব্যাংক ঋণের আবেদন করলে উক্ত ব্যাংক জনাব রাকিবের স্থাবর সম্পত্তি জামানত হিসাবে রাখতে চায়।",
      "tag": "All.B 18",
      "sub_questions": [
        {
          "label": "ক",
          "question": "ব্যাংক তহবিল কী?",
          "explanation": "ব্যবসায়িক প্রয়োজনে নিজস্ব বা বহিস্থ উৎস থেকে সংগৃহীত অর্থই হলো ব্যাংক তহবিল।"
        },
        {
          "label": "খ",
          "question": "ঋণ মঞ্জুরে গ্রাহকের চরিত্র গুরুত্বপূর্ণ বিবেচ্য বিষয় কেন? ব্যাখ্যা করো।",
          "explanation": "ঋণের অর্থ ফেরত পাওয়ার নিশ্চয়তা যাচাইয়ে ব্যাংক ঋণ মঞ্জুর করতে ঋণগ্রহীতার চরিত্র বিবেচনা করে। ঋণ মঞ্জুরকালে ঋণগ্রহীতার সুনাম ও সততা যাচাই করে দেখা উচিত। কোনো ব্যক্তির সামাজিক সুনাম ও সততা না থাকলে তাকে ঋণ মঞ্জুর করা উচিত নয়। অসৎ ব্যক্তিকে ঋণ দিলে উক্ত টাকা ফেরত পেতে ব্যাংককে অনেক ঝামেলায় পড়তে হয়। তাই ঋণ মঞ্জুরে গ্রাহকের চরিত্র গুরুত্বপূর্ণ বিবেচ্য বিষয়।"
        },
        {
          "label": "গ",
          "question": "উদ্দীপকের ব্যাংকটি জনাব আদনানকে ঋণ মঞ্জুরের ক্ষেত্রে কোন বিষয়টি বিবেচনা করে ঋণ দিয়েছে? ব্যাখ্যা করো।",
          "explanation": "উদ্দীপকের ব্যাংকটি জনাব আদনানকে ঋণ মঞ্জুরের ক্ষেত্রে ব্যক্তিক জামানতের বিষয়টি বিবেচনা করে ঋণ দিয়েছে। যে স্থাবর/অস্থাবর সম্পত্তি জমা রেখে ব্যাংক ঋণ দেয় তাকে জামানত বলে। ঋণের জামানত প্রধানত দুই প্রকার, যথা: ব্যক্তিক জামানত ও অব্যক্তিক জামানত। ঋণগ্রহীতা তার ব্যক্তিগত সুনাম, সততা কাজে লাগিয়ে ঋণ নিলে তা হবে ব্যক্তিক জামানত। তবে কোনো সম্পত্তি বন্ধক রেখে ঋণ নিলে তা হবে অব্যক্তিক জামানত। উদ্দীপকে জনাব আদনান একজন সফল ব্যবসায়ী। তার ব্যবসায়ের জন্য বড় অঙ্কের অর্থ প্রয়োজন। তাই তিনি একটি ব্যাংকের কাছে ঋণের জন্য আবেদন করেন। ব্যাংক উক্ত ঋণের আবেদনটি মঞ্জুর করে। কিন্তু - এই ঋণের ক্ষেত্রে তাকে কোনো সম্পত্তি বন্ধক রাখতে হয়নি। সাধারণত ব্যক্তিক জামানতের ক্ষেত্রে গ্রাহকের চরিত্র, সততা, আর্থিক সচ্ছলতা, সামাজিক মর্যাদা ইত্যাদি বিষয় বিবেচনা করা হয়। এক্ষেত্রে জনাব আদনানের ব্যবসায়িক সুনাম ও আর্থিক সচ্ছলতাকে জামানত হিসেবে বিবেচনা করা হয়েছে। তাই বলা যায়, উদ্দীপকে জনাব আদনানকে ব্যাংক ব্যক্তিক জামানতের বিপরীতে ঋণ দিয়েছে।"
        },
        {
          "label": "ঘ",
          "question": "উদ্দীপকের উল্লিখিত ব্যাংকটি জনাব রাকিবের স্থাবর সম্পত্তি জামানত চাওয়ার যৌক্তিকতা মূল্যায়ন করো।",
          "explanation": "উদ্দীপকে উল্লিখিত ব্যাংকটির ক্ষেত্রে জনাব রাকিবের স্থাবর সম্পত্তি জামানত চাওয়া যৌক্তিক বলে আমি মনে করি। ঋণ দেওয়ার ক্ষেত্রে ঋণের অর্থ ফেরত পাওয়ার নিশ্চয়তাকে ব্যাংক সর্বোচ্চ গুরুত্ব দেয়। ব্যাংক সাধারণত ব্যক্তিক ও অব্যক্তিক এই দুই ধরনের জামানত নেয়। এ ধরনের জামানতের বিপরীতে ব্যাংক ঋণ দেয়। উদ্দীপকে জনাব রাকিব একজন সফল ব্যবসায়ী। তিনি ব্যবসায়ের জন্য ব্যাংকের কাছে ঋণের আবেদন করেন। ব্যাংক তার স্থাবর সম্পত্তি জামানত হিসেবে রাখতে চায়। প্রতিষ্ঠিত ব্যবসায়ীদের ক্ষেত্রে ব্যাংক ব্যক্তিক জামানত যেমন: ব্যক্তিগত চরিত্র, সততা, সুনাম ইত্যাদি বিবেচনা করে ঋণ দেয়। কিন্তু নতুন কোনো ব্যবসায়ীর ক্ষেত্রে অব্যক্তিক জামানত তথা স্থাবর বা অস্থাবর সম্পত্তি গুরুত্ব পায়। স্থায়ী সম্পত্তি বন্ধক থাকলে ব্যাংক ঋণের অর্থ ফেরত না পেলে আদালতের মাধ্যমে সম্পত্তি বাজেয়াপ্ত করতে পারবে। উক্ত সম্পত্তি বিক্রি করে ব্যাংক তার পাওনা আদায় করতে পারবে। এর ফলে ব্যাংককে কোনো ঝুঁকির সম্মুখীন হতে হবে না। সুতরাং, উল্লিখিত ব্যাংকটির ক্ষেত্রে জনাব রাকিবের স্থাবর সম্পত্তি জামানত হিসেবে চাওয়া যথার্থ হয়েছে।"
        }
      ]
    },
    {
      "number": "7",
      "uddipok": "কবির ও মামুনের কর্ণফুলী ব্যাংকে হিসাব আছে। ব্যাংক তাদের দুটি প্লাস্টিক কাঙ দেয়। তারা শপিংমলে কেনাকাটা করতে যায়। তাদের কাছে নগদ অর্থ না থাকলেও প্লাস্টিক কার্ডের মাধ্যমে তারা কেনাকাটা করতে সক্ষম হন। এক্ষেত্রে কবিরের ব্যাংকে হিসাবে টাকা থাকলেও মামুনের ব্যাংক হিসাবে টাকা ছিল না।",
      "tag": "All.B 18",
      "sub_questions": [
        {
          "label": "ক",
          "question": "ইলেকট্রনিক ব্যাংকিং কী?",
          "explanation": "কম্পিউটার প্রযুক্তির মাধ্যমে গ্রাহকদের বিভিন্ন ব্যাংকিং সেবা দেওয়াই হলো ইলেকট্রনিক ব্যাংকিং।"
        },
        {
          "label": "খ",
          "question": "স্বয়ংক্রিয় নিকাশঘর বলতে কী বোঝায়? ব্যাখ্যা করো।",
          "explanation": "স্বয়ংক্রিয় নিকাশ ঘর হলো এক ধরনের আধুনিক সেবা পদ্ধতি যার মাধ্যমে বিভিন্ন প্রতিষ্ঠানের লেনদেনগুলো ইলেকট্রনিক উপায়ে বিনিময় ও নিষ্পত্তি করা হয়। এ পদ্ধতিতে ইলেকট্রনিক উপায়ে ব্যাংকগুলোর মধ্যে মেশিনের সাহায্যে কাগজবিহীন লেনদেন হয়। এক্ষেত্রে মেশিনের সাহায্যে লেনদেনগুলো রেকর্ডভুক্ত হয়। এভাবে একটি একাউন্টকে ডেবিট এবং অন্য একাউন্টকে ক্রেডিট করে আন্তঃব্যাংকিং লেনদেন শেষ করা হয়। এভাবেই স্বয়ংক্রিয় নিকাশ ঘরের কাজ হয়।"
        },
        {
          "label": "গ",
          "question": "ব্যাংকের কোন প্লাস্টিক কার্ডের কারণে মামুন কেনাকাটা করতে সক্ষম হন? ব্যাখ্যা করো।",
          "explanation": "উদ্দীপকে ক্রেডিট কার্ড দিয়ে মি. মামুন কেনাকাটা করতে সক্ষম হন। এ কার্ড ব্যাংকের দেওয়া এক ধরনের ব্যক্তিগত ঋণ। কার্ডটি ব্যবহার করে গ্রাহকরা টাকা ওঠানো, কেনাকাটার মূল্য পরিশোধ করতে পারে। এক্ষেত্রে গ্রাহকের হিসাবে অর্থ না থাকলেও এ ধরনের সুবিধা পাওয়া যায়। উদ্দীপকে কর্ণফুলী ব্যাংকে মি. কবির ও মি. মামুনের হিসাব রয়েছে। ব্যাংক তাদের হিসাবের বিপরীতে দুটি প্লাস্টিক কার্ড সরবরাহ করেছে। তাদের কাছে নগদ টাকা না থাকলেও তারা শপিংমলে কেনাকাটা করতে যান। ব্যাংকের সরবরাহ করা কার্ড দিয়ে তারা কেনাকাটা করেন। মি.কবিরের ব্যাংক হিসাবে টাকা থাকলেও মি. মামুনের হিসাবে ছিল না। এক্ষেত্রে মি. মামুন কার্ডের মাধ্যমে কেনাকাটা করেন। মূলত কর্ণফুলী ব্যাংক মামুনকে ক্রেডিট কার্ড সরবরাহ করেছিলো। তবে নির্দিষ্ট মেয়াদের মধ্যে তিনি এ টাকা ব্যাংককে ফেরত দেবেন। তাই বলা যায়, ক্রেডিট কার্ড ব্যবহার করেই মি. মামুন কেনাকাটা করেছিলেন।"
        },
        {
          "label": "ঘ",
          "question": "উদ্দীপকে উল্লিখিত প্লাস্টিক কার্ড দুটোর মধ্যে কোন কার্ডটির সুযোগ-সুবিধা তুলনামূলক বেশি? বিশ্লেষণ করো।",
          "explanation": "ব্যাংকের প্লাস্টিক কার্ড দুটির মধ্যে মি. মামুনকে সরবরাহ করা ক্রেডিট কার্ডের সুযোগ-সুবিধা তুলনামূলক বেশি। এ কার্ড একটি বহুল ব্যবহৃত ইলেকট্রনিক সেবা পদ্ধতি। এ ধরনের কার্ডের মাধ্যমে গ্রাহককে ঋণ (ক্রেডিট) সুবিধা দেওয়া হয়। এটিএম বুথ থেকে টাকা তুলতে এবং নির্দিষ্ট প্রতিষ্ঠান থেকে কেনাকাটা করতে এই কার্ড ব্যবহৃত হয়। উদ্দীপকের ব্যাংকটি মি. মামুনকে ক্রেডিট কার্ড ও মি. কবিরকে ডেবিট কার্ড সরবরাহ করে। মি. মামুনের হিসাবে টাকা না থাকলেও এই কার্ড দিয়ে তিনি কেনাকাটা করতে পারেন। এ কার্ডের একটি নির্দিষ্ট ক্রেডিট (ঋণ) সীমা থাকে। এ কার্ডটির মাধ্যমে গ্রাহক কোনো জামানত ছাড়াই ঋণ পেয়ে থাকেন। প্রয়োজনীয় সময়ে এই ঋণ সুবিধাকে সহজে কাজে লাগানো যায়। এছাড়া গ্রেস পিরিয়ডের (ঋণ নেওয়ার পরের একটি নির্দিষ্ট সময়) মধ্যে ব্যাংকের টাকা ফেরত দিলে গ্রাহককে কোনো সুদ দিতে হয় না। এসব সুবিধা ডেবিট কার্ডের মাধ্যমে পাওয়া যায় না। তাই বলা যায়, ডেবিট কার্ডের থেকে ক্রেডিট কার্ড বেশি সুবিধাজনক।"
        }
      ]
    },
    {
      "number": "8",
      "uddipok": "অগ্রগতি' নামে একটি লঞ্চ পদ্মা নদীতে ডুবে যায়। লঞ্চটির মালিক লঞ্চটির মূল্য ৫০ লাখ টাকা নির্ধারণ করে বিমা করেছিলেন। লঞ্চটির মালিক বিমা দাবি পেশ করেন। বিমা প্রতিষ্ঠান দাবির যৌক্তিকতা বিবেচনা করে সম্পূর্ণ ক্ষতিপূরণ দেয়। উদ্ধারকৃত লঞ্চটি বিমা প্রতিষ্ঠান দাবি করায় লঞ্চ মালিক তা হস্তান্তরে অস্বীকৃতি জানালেও পরবর্তীতে তা দিতে বাধ্য হয়।",
      "tag": "All.B 18",
      "sub_questions": [
        {
          "label": "ক",
          "question": "বিমা কী?",
          "explanation": "বিমা হচ্ছে এক ধরনের চুক্তি যার মাধ্যমে একপক্ষ অপরপক্ষকে প্রতিদানের বিনিময়ে (প্রিমিয়ামের বিনিময়ে) কোনো দুর্ঘটনায় ক্ষতিজনিত আর্থিক ঝুঁকি বহনের অঙ্গীকার করে।"
        },
        {
          "label": "খ",
          "question": "বিমাযোগ্য স্বার্থ বিমা ব্যবসায়ে গুরুত্বপূর্ণ কেন? ব্যাখ্যা করো।",
          "explanation": "বিমাকৃত বিষয়বস্তুতে বিমাগ্রহীতার স্বার্থ থাকায় বিমা ব্যবসায়ে বিমাযোগ্য স্বার্থ গুরুত্বপূর্ণ। বিমাকৃত বিষয়বস্তুতে বিমাগ্রহীতার আর্থিক স্বার্থকে বিমাযোগ্য স্বার্থ বলে। আইনানুযায়ী বিমা একটি বৈধ ব্যবসায়। অসুস্থ মৃতপ্রায় কোনো ব্যক্তির জীবন বা অন্যের সম্পত্তি বিমা করে বিমা প্রতিষ্ঠান থেকে অর্থ আদায় করা গেলে তা জুয়াখেলা হতো। কিন্তু বিমার ক্ষেত্রে বিমাকৃত বিষয়বস্তুতে বিমাগ্রহীতার আর্থিক স্বার্থ থাকে।"
        },
        {
          "label": "গ",
          "question": "উদ্দীপকের আলোকে বিমাগ্রহীতা কোন প্রকার নৌ বিমাপত্র গ্রহণ করেছিলেন? ব্যাখ্যা করো।",
          "explanation": "উদ্দীপকে বিমাগ্রহীতা মূল্যায়িত নৌ বিমাপত্র সংগ্রহ করেছিলেন। এক্ষেত্রে বিমা চুক্তির সময় বিষয়বস্তুর মূল্য নির্ধারণ করা হয়। উত্ত মূল্যের ওপর বিমাপত্র সংগ্রহ করা হয়। বিষয়বস্তু সম্পূর্ণ ক্ষতিগ্রস্ত হলে বিমাকারী বিমা মূল্যের সমপরিমাণ ক্ষতিপূরণ দিয়ে থাকে। উদ্দীপকে অগ্রগতি নামের একটি লঞ্চ পদ্মা নদীতে ডুবে গেছে। তবে লঞ্চটি বিমা করা ছিল। সেটির মালিক এর মূল্য ৫০ লাখ টাকা নির্ধারণ করে বিমা করেছিলেন। তিনি বিমাদাবি উপস্থাপন করলে বিমাকারী প্রতিষ্ঠান সম্পূর্ণ ক্ষতিপূরণ দেয়। এক্ষেত্রে অগ্রগতি লঞ্চের মালিক বিমাকারী প্রতিষ্ঠান থেকে ৫০ লাখ টাকা ক্ষতিপূরণ পেয়েছেন। এক্ষেত্রে তুন করে ক্ষতিপূরণ নির্ণয় করার কোনো প্রয়োজন হয়নি। কারণ লঞ্চটির মূল্য নির্ধারণ করেই উক্ত মূল্যে তা বিমা করা হয়। যা মূল্যায়িত বিমাপত্রের সাথে সাদৃশ্যপূর্ণ। তাই বলা যায়, অগ্রগতি লঞ্চের মালিক মূল্যায়িত নৌ বিমাপত্র গ্রহণ করেছিলেন।"
        },
        {
          "label": "ঘ",
          "question": "সম্পূর্ণ ক্ষতিপূরণ পাওয়ার পরেও লঞ্চ মালিকের উদ্ধারকৃত লঞ্চ হস্তান্তরে অস্বীকৃতি যৌক্তিক ছিল কি? মতামত দাও।",
          "explanation": "বিমার স্থলাভিষিক্তকরণ নীতি অনুযায়ী লঞ্চ মালিকের উদ্ধার করা লঞ্চ হস্তান্তরে অস্বীকৃতি জানানো অযৌক্তিক ছিল। এ নীতি অনুযায়ী বিমাগ্রহীতার দাবি (সম্পূর্ণ ক্ষতিপূরণ) পরিশোধের পর উদ্ধার করা সম্পদের মালিকানা বিমাকারী লাভ করে। সম্পত্তি বিমার ক্ষেত্রে এ ধরনের নীতি প্রযোজ্য হয়। উদ্দীপকে অগ্রগতি নামের একটি লঞ্চ ৫০ লাখ টাকায় বিমা করা হয়। কিন্তু লঞ্চটি পদ্মা নদীতে ডুবে যায়। বিমাকারী প্রতিষ্ঠান এর সম্পূর্ণ ক্ষতিপূরণ দেয়। পরবর্তীতে ডুবে যাওয়া লঞ্চটি উদ্ধার করা হয়। সম্পূর্ণ ক্ষতিপূরণের ফলে অগ্রগতি লঞ্চের ওপর এর প্রকৃত মালিকের আর কোনো অধিকার নেই। এখন লঞ্চের উদ্ধার করা অংশের মালিক হয়েছে বিমাকারী প্রতিষ্ঠান। তাই উদ্ধার করা লঞ্চটি হস্তান্তরে এটির মালিকের অস্বীকৃতি জানানো বিমার নীতি অনুযায়ী যুক্তিসঙ্গত হয়নি।"
        }
      ]
    },
    {
      "number": "9",
      "uddipok": "জনাব পলাশ ১৫ বছরের জন্য ৫ লক্ষ টাকার একটি জীবন বিমা চুক্তি করেন। পাঁচ (৫) বছর প্রিমিয়াম পরিশোধের পর আর্থিক অসামর্থ্যের কারণে তার বিমাপত্রটি চালিয়ে যাওয়া সম্ভব নয় বলে বিমা প্রতিষ্ঠানকে জানান এবং প্রিমিয়াম আদায়ের জন্য আবেদন করেন।",
      "tag": "All.B 18",
      "sub_questions": [
        {
          "label": "ক",
          "question": "পুনর্বিমা কী?",
          "explanation": "বিমাকারী প্রতিষ্ঠান বিমাকৃত ঝুঁকি একা বহন না করে অন্য কোনো বিমা প্রতিষ্ঠানের সাথে একটি নির্দিষ্ট প্রিমিয়ামের বিনিময়ে পুনরায় বিমা চুক্তি করলে তাকে পুনর্বিমা বলে।"
        },
        {
          "label": "খ",
          "question": "জীবন বিমাকে নিশ্চয়তার চুক্তি বলা হয় কেন? ব্যাখ্যা করো।",
          "explanation": "মানুষের জীবন সংক্রান্ত বিপদের আর্থিক ঝুঁকির নিশ্চয়তা দেয় জীবন বিমা। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেওয়া হয় তাকে নিশ্চয়তার চুক্তি বলে। মানুষের মৃত্যু হলে তার ক্ষতির পরিমাণ আর্থিকভাবে পরিমাপযোগ্য নয়। এক্ষেত্রে বিমাগ্রহীতাকে শুধু একটি নির্দিষ্ট পরিমাণ অর্থ পরিশোধের নিশ্চয়তা দেওয়া যায়। এ কারণেই জীবন বিমাকে নিশ্চয়তার চুক্তি বলা হয়।"
        },
        {
          "label": "গ",
          "question": "জনাব পলাশ কোন ধরনের বিমাপত্র গ্রহণ করেছেন? ব্যাখ্যা দাও।",
          "explanation": "উদ্দীপকে জনাব পলাশ জীবন বিমার মেয়াদি বিমাপত্র (Endowment Policy) গ্রহণ করেছেন। এই বিমাপত্রটি একটি নির্দিষ্ট মেয়াদের জন্য খোলা হয়। নির্দিষ্ট সময় শেষে বিমাকৃত অর্থ বিমাগ্রহীতাকে দেওয়া হয়। তবে বিমাগ্রহীতা মারা গেলে তার মনোনীত ব্যক্তিকে এই অর্থ মেয়াদ শেষ হওয়ার আগেই দেওয়া হয়। উদ্দীপকে জনাব পলাশ ১৫ বছরের জন্য একটি বিমা চুক্তি করেছেন। তার বিমাপত্রের মূল্য ৫ লক্ষ টাকা। পাঁচ বছর তিনি এ বিমার প্রিমিয়াম পরিশোধ করেন। তবে, আর্থিক সমস্যার কারণে তিনি বিমাপত্রটি চালিয়ে যেতে পারেন নি। জনাব পলাশের বিমাপত্রটির মেয়াদ নির্দিষ্ট ছিল। এটি জীবন বিমার অন্তর্ভুক্ত মেয়াদি বিমাপত্র। উক্ত বিমাপত্রের পলিসির টাকা তিনি মেয়াদ শেষ হওয়ার পরে উত্তোলন করতে পারবেন। কিন্তু ১৫ বছরের মধ্যে তার মৃত্যু হলে তার মনোনীত ব্যক্তি এই অর্থ পাবেন।তাই বৈশিষ্ট্য বিবেচনায় বলা যায়, এটি একটি মেয়াদি জীবন বিমাপত্র হিসেবে বিবেচিত হবে।"
        },
        {
          "label": "ঘ",
          "question": "উদ্দীপকের জনাব পলাশ বিমা প্রতিষ্ঠানের কাছে প্রিমিয়াম ফেরত পাওয়ার অধিকারী হবেন কি? বিশ্লেষণ করো।",
          "explanation": "উদ্দীপকে জনাব পলাশ বিমা প্রতিষ্ঠানের কাছ থেকে প্রিমিয়াম নয়, সমর্পণ মূল্য (Surrender value) পাওয়ার অধিকারী হবেন। বিমাগ্রহীতা আর্থিক সমস্যার কারণে বিমাপত্র চালু রাখতে নাও পারেন। এক্ষেত্রে তিনি বিমা প্রতিষ্ঠানের কাছে বিমাপত্রটি সমর্পণ করতে পারেন। এর ফলে বিমাকারী প্রতিষ্ঠান থেকে তিনি যে অর্থ পাবেন তাই হলো বিমাপত্রের সমর্পণ মূল্য। উদ্দীপকে জনাব পলাশ ৫ লক্ষ টাকার একটি মেয়াদি জীবন বিমাপত্র সংগ্রহ করেন। ১৫ বছরের বিমাপত্রে তিনি ৫ বছর প্রিমিয়াম পরিশোধের পর আর্থিকভাবে অসমর্থ হয়ে পড়েন। তাই তিনি প্রিমিয়ামের টাকা ফেরত পাওয়ার জন্য আবেদন করেন। এখানে জনাব পলাশ চুক্তি অনুযায়ী বিমাকৃত সম্পূর্ণ মূল্য দাবি করতে পারবেন না। কারণ তার বিমাপত্রের মেয়াদ আরও ১০ বছর বাকি আছে। তবে তিনি বিমাপত্রের সমর্পণ মূল্য দাবি করতে পারেন। পরিশোধ করা প্রিমিয়ামের একটি অংশই হলো সমর্পণ মূল্য। সমর্পণ মূল্য পাওয়ার ক্ষেত্রে শর্ত হলো ন্যূনতম ২ বছর প্রিমিয়াম পরিশোধ করতে হয়। এক্ষেত্রে জনাব পলাশ ৫ বছর প্রিমিয়াম পরিশোধ করেছেন। তাই বলা যায়, জনাব পলাশ বিমা প্রতিষ্ঠানের কাছ থেকে সম্পূর্ণ প্রিমিয়াম আদায় করতে না পারলেও সমর্পণ মূল্য পাবেন।"
        }
      ]
    },
    {
      "number": "10",
      "uddipok": "জনাব শিহাব পারভেজ তার গুদামের মালামালের প্রকৃত মূল্য ৫০ লক্ষ টাকার স্থলে ৪০ লক্ষ টাকা স্থির করে বিমা প্রতিষ্ঠানের সাথে চুক্তিবদ্ধ হন। চুক্তির শর্ত অনুযায়ী অগ্নিনির্বাপক ব্যবস্থা ও অবকাঠামোগত সংস্কারের কথা থাকলেও জনাব শিহাব পারভেজ গুরুত্ব দেননি। অবহেলার কারণে গুদামের মালামাল অগ্নিকান্ডে সম্পূর্ণ ক্ষতিগ্রস্ত হয়। জনাব শিহাব পারভেজ বিমা প্রতিষ্ঠানের কাছে ক্ষতিপূরণ দাবি করলে বিমা প্রতিষ্ঠান তা প্রত্যাখান করে।",
      "tag": "All.B 18",
      "sub_questions": [
        {
          "label": "ক",
          "question": "মূল্যায়িত বিমাপত্র কী?",
          "explanation": "বিমাপত্রে বিমাকৃত বিষয়বস্তুর মূল্য আগেই নির্ধারিত থাকলে তাকে মূল্যায়িত বিমাপত্র বলা হয়।"
        },
        {
          "label": "খ",
          "question": "অগ্নিজনিত ক্ষতি বলতে কী বোঝায়? ব্যাখ্যা করো।",
          "explanation": "অগ্নিকান্ডের ফলে বিমাকৃত বিষয়বস্তুর যে আর্থিক ক্ষয়ক্ষতি হয় তা হলো অগ্নিজনিত ক্ষতি বা অপচয়। আগুন একটি অতি প্রয়োজনীয় উপকরণ। আবার এ আগুনই আমাদের জীবনে কখনো কখনো ডেকে আনে চরম বিপর্যয়। নিমিষেই আগুন ধ্বংস করে মানুষের ঘরবাড়ি, দোকান, সহায়-সম্পত্তি ইত্যাদি। এতে কোটি কোটি টাকার আর্থিক ক্ষতি সাধিত হয়। অগ্নিকাণ্ডের ফলে এ ধরনের ক্ষয়ক্ষতিকেই বলে অগ্নিজনিত ক্ষতি বা অপচয় বা বিপদ।"
        },
        {
          "label": "গ",
          "question": "উদ্দীপকে উল্লিখিত বিমাপত্রটি কোন ধরনের বিমাপত্র? ব্যাখ্যা করো।",
          "explanation": "উদ্দীপকে উল্লিখিত বিমাপত্রটি একটি নির্দিষ্ট অগ্নি বিমাপত্র। নির্দিষ্ট বিমাপত্রে মূলত কোনো সম্পত্তির মূল্য আগেই উল্লেখ করা থাকে। এ ধরনের বিমাপত্রে ক্ষতি যাই হোক না কেন বিমা প্রতিষ্ঠান ঐ নির্দিষ্ট মূল্যই ক্ষতিপূরণ করবে। উদ্দীপকের জনাব শিহাব পারভেজ তার গুদামে মজুদকৃত সম্পূর্ণ মালামালের মধ্যে ৪০ লক্ষ টাকা নির্দিষ্ট করে একটি বিমা চুক্তি করেন। যদিও মালামালের প্রকৃতমূল্য ৫০ লক্ষ টাকা ছিল। এক্ষেত্রে বিমা চুক্তি অনুযায়ী বিমাকারী প্রতিষ্ঠান জনাব শিহাবের মজুদ মালের অগ্নিজনিত ক্ষতির দায় বহন করবে। তবে ক্ষতির পরিমাণ যাই হোক না কেন বিমাকারী প্রতিষ্ঠান ৪০ লক্ষ টাকাই ক্ষতিপূরণ দেবে। তাই বলা যায়, জনাব শিহাবের গৃহীত বিমাপত্রটি অগ্নিবিমার নির্দিষ্ট বিমাপত্রের সাথে সামঞ্জস্যপূর্ণ।"
        },
        {
          "label": "ঘ",
          "question": "উদ্দীপকের আলোকে বিমা প্রতিষ্ঠান জনাব শিহাব পারভেজকে বিমা দাবি পরিশোধে অস্বীকৃতি জানানোর যৌক্তিকতা মূল্যায়ন করো।",
          "explanation": "বিমা চুক্তির শর্ত পূরণ না হওয়ায় বিমা প্রতিষ্ঠান জনাব শিহাব পারভেজকে বিমাদাবি পরিশোধে অস্বীকৃতি জানায়। বিমাগ্রহীতা ও বিমাকারী প্রতিষ্ঠানের মধ্যে চুক্তির শর্ত পূরণ হলেই দায়বহনকারী (বিমাকারী) ক্ষতিপূরণে বাধ্য থাকে। চুক্তির শর্তপূরণ না হলে তা বাতিল হতে পারে। উদ্দীপকে জনাব শিহাব পারভেজ মজুদ মালামালের বিপরীতে একটি নির্দিষ্ট অগ্নিবিমাপত্র সংগ্রহ করে। বিমাকারী বিমা চুক্তিতে গুদামের অগ্নিনির্বাপক ব্যবস্থা ও অবকাঠামোগত সংস্কারের শর্ত দেয়। জনাব শিহাব চুক্তির শর্ত মেনে বিমাপত্র সংগ্রহ করে। তবে তিনি সে শর্ত পূরণ করেননি। তার অবহেলার কারণে পরবর্তীতে গুদামের মালামাল অগ্নিকান্ডে সম্পূর্ণ ক্ষতিগ্রস্ত হয়। এক্ষেত্রে বিমা দাবি উপস্থাপন করা হলে বিমাকারী প্রতিষ্ঠান তা প্রত্যাখ্যান করে। জনাব শিহাব চুক্তির শর্ত পূরণ না করায় বিমাকারী প্রতিষ্ঠান মূলত বিমা দাবি প্রত্যাখ্যান করেছে। কারণ বিমাপত্রে উল্লিখিত শর্ত বিমাগ্রহীতা মেনে না চললে বিমাকারী তা বাতিল করার অধিকার রাখে। সুতরাং, বিমাকারী প্রতিষ্ঠানের জন্য দাবি প্রত্যাখ্যান করা যৌক্তিক হয়েছে।"
        }
      ]
    },
    {
      "number": "11",
      "uddipok": "করিম সাহেবের এলাকায় প্রায় প্রতি বছরই বন্যা, খরা, চুরি, ডাকাতি এবং পোকামাকড়ের কারণে তার ফসলের ক্ষতি হয়। এ কারণে তিনি ব্যাপক আর্থিক ক্ষতির সম্মুখীন হন। উক্ত ক্ষতি থেকে বাঁচার জন্য তিনি একটি বিমা প্রতিষ্ঠানের সাথে চুক্তিবদ্ধ হন।",
      "tag": "All.B 18",
      "sub_questions": [
        {
          "label": "ক",
          "question": "দায় বিমা কী?",
          "explanation": "দুর্ঘটনার কারণে তৃতীয় পক্ষের কোনো ক্ষতি হলে যে বিমা চুক্তির মাধ্যমে তা পূরণের ব্যবস্থা করা হয় তাকে দায় বিমা বলে।"
        },
        {
          "label": "খ",
          "question": "গবাদি পশু বিমা বলতে কী বোঝায়? ব্যাখ্যা করো।",
          "explanation": "যে বিমা চুক্তিতে বিমাকারী গবাদি পশুর মৃত্যুজনিত ক্ষতি আর্থিকভাবে মোকাবিলার নিশ্চয়তা দেওয়া হয় তাকে গবাদি পশু বিমা বলে। এ বিমার ক্ষেত্রে বিমাগ্রহীতা ও বিমাকারী উভয়পক্ষ পরম বিশ্বাসের নীতি মেনে চুক্তি করে। বিমাপত্রে উল্লিখিত কোনো রোগে বা দুর্ঘটনায় গবাদি পশুর মৃত্যু হলে বিমাকারী ক্ষতিপূরণ দিয়ে থাকে। এ বিমার চুক্তির মেয়াদ সর্বোচ্চ এক (১) বছর হয়।"
        },
        {
          "label": "গ",
          "question": "উদ্দীপকের করিম সাহেব কোন ধরনের বিমাপত্র গ্রহণ করেন? ব্যাখ্যা করো।",
          "explanation": "উদ্দীপকের করিম সাহেব শস্য বিমাপত্র গ্রহণ করেন। এ বিমাপত্র প্রাকৃতিক ও অপ্রাকৃতিক কারণে বিমাগ্রহীতার শস্য বা ফসলের আর্থিক ক্ষতিপূরণের প্রতিশ্রুতি দেয়। ফসল ও শস্যের ক্ষতির বিপরীতে এ বিমা একটি প্রতিরক্ষামূলক ব্যবস্থা। উদ্দীপকে করিম সাহেব একজন কৃষক। প্রতি বছরই বন্যা, খরা, চুরি, ডাকাতি এবং পোকামাকড়ের আক্রমণে তার ফসলের ক্ষতি হয়। ফলে তিনি ব্যাপক আর্থিক ক্ষতির সম্মুখীন হন। এই ক্ষতি থেকে মুক্তি পেতে তিনি একটি বিমা প্রতিষ্ঠানের সাথে চুক্তিবদ্ধ হন। কৃষিকাজে প্রাকৃতিক ঝুঁকির আশঙ্কা থাকে। প্রাকৃতিক ঝুঁকি শস্য বিমার ঝুঁকির অন্তর্গত। তাই বলা যায়, করিম সাহেব শস্য বিমাপত্র গ্রহণ করেছেন।"
        },
        {
          "label": "ঘ",
          "question": "উদ্দীপকের করিম সাহেব যে বিমাপত্র গ্রহণ করেছেন তা দেশের অর্থনৈতিক উন্নয়নে কীরূপ ভূমিকা রাখে? বিশ্লেষণ করো।",
          "explanation": "শস্য বিমাপত্র কৃষি খাতকে স্থিতিশীল করার মাধ্যমে দেশের অর্থনৈতিক উন্নয়নে ভূমিকা রাখে। প্রাকৃতিক ও অপ্রাকৃতিক বিপদ ফসল ও শস্যের অনেক ক্ষতি করে। এতে কৃষক অসহায় ও নিঃস্ব হয়ে পড়ে। এ ধরনের অসহায় অবস্থায় শস্য বিমা আর্থিক ক্ষতিপূরণের নিশ্চয়তা দেয়। উদ্দীপকের করিম সাহেব একজন কৃষক। তিনি ফসলের ঝুঁকির বিপরীতে একটি শস্য বিমা করেন। এর ফলে তার ফসলের সার্বিক ঝুঁকির নিরাপত্তা বিমা প্রতিষ্ঠান বহন করে। করিম সাহেব এ বিমার আওতায় উৎপাদন অব্যাহত রাখতে পারবেন। ফলে তিনি ফসল উৎপাদনে স্বনির্ভরতা অর্জন করবেন। এ বিমা কৃষি উন্নয়নে আর্থিক সহায়তা দিয়ে ভবিষ্যৎ অনিশ্চয়তা দূর করে। আবার কৃষকের আয়ের স্থিতিশীলতা রক্ষা করে। ফলে এ বিমা কৃষকদের আত্মনির্ভরশীল করে সার্বিকভাবে কৃষি উন্নয়নে সহায়তা করে। তাই বলা | যায়, দেশের অর্থনৈতিক উন্নয়নে শস্য বিমা ভূমিকা রাখে।"
        }
      ]
    }
  ]
}