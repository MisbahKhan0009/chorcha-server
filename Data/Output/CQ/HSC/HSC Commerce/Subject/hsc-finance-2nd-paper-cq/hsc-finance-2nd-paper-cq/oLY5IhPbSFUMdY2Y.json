{
  "title": "ঢাকা বোর্ড ২০২৩",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "প্রাকৃতিক দুর্যোগের কারণে সুনামগঞ্জের কৃষকদের ফসল ক্ষতিগ্রস্ত হয়। উক্ত কৃষকদের ঋণদান ও কৃষিক্ষেত্রে বিনিয়োগের জন্য বাংলাদেশ ব্যংকের সহায়তায় ‘সন্ধ্যা ব্যাংক লি.' প্রতিষ্ঠিত হয়। ব্যাংকটির আর্থিক কার্যক্রম ধীরে ধীরে বৃদ্ধি পায়। ফলে ব্যবসায় সম্প্রসারণের মাধ্যমে লাভজনকভাবে ব্যাংকিং কার্যক্রম পরিচালনা করার লক্ষ্যে ব্যাংক কর্তৃপক্ষ সাধারণের কাছ থেকে সঞ্চয় সংগ্রহ করার সিদ্ধান্ত গ্রহণ করে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "ব্যাংক হলো এমন একটি আর্থিক প্রতিষ্ঠান যা আমানত হিসেবে অর্থ সংরক্ষণ করে, ঋণ দেয় ও অন্যান্য ব্যাংকিং কাজ সম্পন্ন করে।"
        },
        {
          "label": "খ",
          "question": "",
          "explanation": "অর্থ ও অর্থের মূল্যে পরিমাপ যোগ্য দলিলের দ্বারা ব্যাংক বিনিময়ের সৃষ্টি করে ।   ব্যাংক ড্রাফট, ক্রেডিট কার্ড, পে-অর্ডার ইত্যাদি হলো ব্যাংক সৃষ্ট এর মাধ্যম। এসব দলিল ও উপকরণ দিয়ে সহজে অর্থ লেনদেন হয়। মূলত এসব দলিলের প্রচলন ঘটিয়ে ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "",
          "explanation": "প্রতিষ্ঠার শুরুতে 'সন্ধ্যা ব্যাংক লি.' কৃষি ব্যাংকিং শুরু করে।   এ ব্যাংক কৃষি শিল্পের উন্নয়নে কাজ করে। কৃষকদের সহজ শর্তে ঋণ প্রদান করে। কৃষকদের সার, বীজ, কৃষি যন্ত্রপাতি ইত্যাদি ক্রয়ে মূলধন সরবরাহ করে। এছাড়া কৃষকদের কৃষি সংক্রান্ত বিভিন্ন পরামর্শ দিয়ে থাকে । উদ্দীপকে প্রাকৃতিক দুর্যোগের কারণে সুনামগঞ্জের কৃষকদের ফসলের ব্যাপক ক্ষতি হয়। উক্ত কৃষকদের ঋণদান ও কৃষিক্ষেত্রে বিনিয়োগের জন্য বাংলাদেশ ব্যাংকের সহায়তায় 'সন্ধ্যা ব্যাংক লি.' প্রতিষ্ঠিত হয়। উদ্দীপকের ‘সন্ধ্যা ব্যাংক লি.' কৃষি খাতের উন্নয়নে কাজ করে। প্রাকৃতিক দুর্যোগের কারণে সৃষ্ট ক্ষতি কাটিয়ে উঠতে কৃষকদের কৃষি বিষয়ক পরামর্শ প্রদান করে। সর্বোপরি কৃষকদের সার্বিক অবস্থার উন্নয়নে প্রয়োজনীয় পদক্ষেপ গ্রহণ করে। তাই বলা যায়, প্রতিষ্ঠার শুরুতে 'সন্ধ্যা ব্যাংক লি.' কৃষি ব্যাংকিং শুরু করে।"
        },
        {
          "label": "ঘ",
          "question": "",
          "explanation": "জনসাধারণের কাছ থেকে সঞ্চয় সংগ্রহের মাধ্যমে 'সন্ধ্যা ব্যাংক লি.' মিশ্ৰ ব্যাংকিং ব্যবস্থায় প্রবেশ করবে।   মিশ্র ব্যাংক হলো কোনো বিশেষায়িত ব্যাংক ও বাণিজ্যিক ব্যাংকের মিশ্রণ। যেমন: কৃষি ব্যাংক একটি বিশেষায়িত ব্যাংক। এ ব্যাংক কৃষকদের উন্নয়নে কাজ করে। আবার, বাণিজ্যিক ব্যাংকের মতো . আমানত গ্রহণ ও ঋণদান করে থাকে। এছাড়াও বাণিজ্যিক ব্যাংকের মতো অর্থ স্থানান্তর, বিল পরিশোধ, অছি, গ্রাহকের প্রতিনিধি ইত্যাদি সেবাও প্রদান করে ।   উদ্দীপকের ‘সন্ধ্যা ব্যাংক লি.' সুনামগঞ্জের কৃষকদের ঋণদান ও কৃষিক্ষেত্রে বিনিয়োগের জন্য প্রতিষ্ঠিত হয়। তাদের ব্যাংকিং আর্থিক কার্যক্রম ধীরে ধীরে বৃদ্ধি পায়। তাই ব্যবসায় সম্প্রসারণ করে লাভজনক ব্যাংকিং কার্যক্রম পরিচালনা করার জন্য ব্যাংক কর্তৃপক্ষ জনসাধারণের কাছ থেকে সঞ্চয় সংগ্রহ করার সিদ্ধান্ত গ্রহণ করে । মিশ্র ব্যাংক সাধারণ ব্যাংকিং-এর পাশাপাশি বিশেষ কোনো খাতের   উন্নয়ন কাজ করে। উদ্দীপকে 'সন্ধ্যা ব্যাংক লি.' কৃষি ব্যাংক হিসেবে কৃষি খাতের উন্নয়নে কাজ করে। মিশ্র ব্যাংকে রূপান্তর হলে এটি জনগণের কাছ থেকে স্বল্প সুদে আমানত গ্রহণ করতে পারবে। আমানত হিসেবে গৃহীত অর্থ লাভজনক খাতে বিনিয়োগ করে মুনাফা অর্জন করতে পারবে। এছাড়া একাধিক খাতে বিনিয়োগের সুযোগ থাকায় বিনিয়োগের ঝুঁকিও হ্রাস পাবে। ব্যবসায়িক সেবা বৃদ্ধি পেলে গ্রাহক সংখ্যা বাড়বে। তাই বলা যায়, একই সাথে সাধারণ ব্যাংকিং সেবা ও কৃষি ব্যাংকিং সেবা প্রদানের মাধ্যমে উদ্দীপকের 'সন্ধ্যা ব্যাংক লি.' মিশ্র ব্যাংকিং ব্যবস্থায় প্রবেশ করবে।"
        }
      ]
    },
    {
      "number": "2",
      "uddipok": "জনাব আসলাম ‘কচা’ ব্যাংক-এ একটি হিসাব খুলে ব্যবসায়িক কার্যক্রম সম্পন্ন করেন। ব্যাংকটি একটি অফিসের মাধ্যমে ব্যাংকিং কার্যক্রম পরিচালনা করে। সম্প্রতি জনাব আসলামের ব্যবসায় পরিসর বেড়ে যাওয়ায় দেশের বিভিন্ন স্থানের ব্যবসায়ীদের সাথে লেনদেন সম্পাদন করতে হচ্ছে। 'কচা' ব্যাংকের ব্যবস্থাপক জনাব, আসলামকে অন্য আরেকটি ব্যাংকে হিসাব খোলার পরামর্শ দিলেন ।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "ব্যাংক কর্তৃক সম্পাদিত সব কাজকে ব্যাংকিং বলা হয় ।"
        },
        {
          "label": "খ",
          "question": "",
          "explanation": "গ্রাহক সম্পর্কে সম্পূর্ণ তথ্য সংগ্রহের মাধ্যমে KYC ফর্ম গ্রাহকের লেনদেনের সচ্ছলতা নিশ্চিত করে। KYC-এর পূর্ণরূপ হলো 'Know Your Customer'। এ ফর্মে ব্যাংক গ্রাহকের নাম, ঠিকানা, পেশা, কাজের ধরন ও অন্যান্য যাবতীয় তথ্য সংগ্রহ করে। ফলে গ্রাহক কোনো অবৈধ লেনদেন করতে পারে না। এভাবে লেনদেনের সচ্ছলতা বৃদ্ধি পায় ।"
        },
        {
          "label": "গ",
          "question": "",
          "explanation": "উদ্দীপকে 'কচা' ব্যাংকটি কাঠামোগতভাবে একক ব্যাংক। একটি কেন্দ্রীয় অফিসের অধীনে পরিচালিত হয় একক ব্যাংক। এ ব্যাংকের প্রধান অফিস ছাড়া অন্য কোথাও শাখা থাকে না। এটি সীমিত এলাকায় তাদের কার্যক্রম পরিচালনা করে। একটি শাখার মাধ্যমেই গ্রাহককে প্রয়োজনীয় সেবা প্রদান করতে হয়।   উদ্দীপকে জনাব আসলাম 'কচা' নামক একটি ব্যাংকে হিসাব খুলে ব্যবসায়িক কার্যাদি সম্পন্ন করেন। ব্যাংকটি শুধু একটি অফিসের মাধ্যমে ব্যাংকিং কার্যাবলি পরিচালনা করে। এই একটি অফিস ছাড়া ব্যাংকটির আর কোনো শাখা নেই। সাধারণত একক ব্যাংক একটি অফিসের মাধ্যমে সীমিত এলাকায় স্বল্প পরিসরে ব্যাংকিং সেবা দেয়। তাই বলা যায়, উদ্দীপকের 'কচা' ব্যাংকটি একটি একক ব্যাংক।"
        },
        {
          "label": "ঘ",
          "question": "",
          "explanation": "উদ্দীপকের জনাব আসলামের অন্য আরেকটি ব্যাংকে অর্থাৎ, শাখা ব্যাংকে হিসাব খোলা যৌক্তিক হবে।   একটি প্রধান অফিসের অধীনে বেশ কিছু শাখা খোলার মাধ্যমে শাখা ব্যাংকের কার্যক্রম পরিচালিত হয়। দেশ-বিদেশে শাখা ব্যাংকের একাধিক শাখা থাকে। একাধিক শাখা থাকায় সহজেই অর্থ স্থানান্তর করা যায়। এছাড়াও শাখা ব্যাংক ব্যবস্থায় অনলাইন ব্যাংকিং সুবিধা পাওয়া যায় । উদ্দীপকের জনাব আসলাম 'কচা' নামক একক ব্যাংকে হিসাব খুলেছেন।   সম্প্রতি তার ব্যবসায় পরিসর বেড়ে যাওয়ায় ব্যবসায়িক প্রয়োজনে দেশের বিভিন্ন স্থানের ব্যবসায়ীদের সাথে লেনদেন করতে হচ্ছে। এমতাবস্থায় একক ব্যাংক হওয়ার কারণে ‘কচা’ ব্যাংকটি তাকে যথাযথভাবে সেবা দিতে পারছে না। ‘কচা’ ব্যাংকের ব্যবস্থাপক জনার আসলামকে অন্য আরেকটি ব্যাংকে হিসাব খোলার পরামর্শ দিলেন ।   একজন ব্যবসায়ীকে দেশের বিভিন্ন স্থানের ব্যবসায়ীদের সাথে লেনদেন করতে হয়। তাই সমগ্র দেশে কার্যক্রম বিস্তৃত রয়েছে এমন ব্যাংকই ব্যবসায়ীদের জন্য উপযুক্ত। আর দেশের বিভিন্ন এলাকায় শাখা ব্যাংকের কার্যক্রম বিস্তৃত থাকে। একাধিক শাখা থাকায় এ ব্যাংক সহজেই গ্রাহকদের বিভিন্ন ধরনের ব্যাংকিং সেবা দিতে পারে। এর মাধ্যমে দেশ-বিদেশের ব্যবসায়ীদের সাথে ব্যবসায়িক লেনদেন সহজতর হয়। কিন্তু 'কচা' ব্যাংক একক ব্যাংক হওয়ায় জনাব আসলামকে সমগ্র দেশব্যাপী ব্যাংকিং সেবা প্রদান করতে পারেনি। তাই ব্যাংকের ব্যবস্থাপক তাকে শাখা ব্যাংকে হিসাব খোলার পরামর্শ দেয়। তাই বলা যায়, জনাব আসলামের শাখা ব্যাংকে হিসাব খোলা যথার্থ হবে।"
        }
      ]
    },
    {
      "number": "3",
      "uddipok": "রকিব রাজশাহী বিশ্ববিদ্যালয়ের একজন শিক্ষার্থী। তার বাবা একজন প্রবসী। রাকিবের পড়াশোনার ব্যয় ও পারিবারিক খরচের অর্থ বিদেশ হতে ব্যাংকের মাধ্যমে পাঠানোর জন্য তার বাবা একটি ব্যাংক হিসাব গতে বলেছেন। জমাকৃত টাকা হতে রাকিব প্রতি মাসে নির্দিষ্ট পরিমাণ সঞ্চয় করার জন্য একটি হিসাবে জমা করার কথা ভাবছেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "চেকের স্বাক্ষর যথার্থ কি না তা মিলিয়ে দেখার জন্য আমানতকারীর নমুনা স্বাক্ষর ব্যাংক যে কার্ডে সংরক্ষণ করে তাকে নমুনা স্বাক্ষর কার্ড বলে।"
        },
        {
          "label": "খ",
          "question": "",
          "explanation": "নিরাপত্তার স্বার্থে ব্যাংক হিসাবে গোপনীয়তা রক্ষা করার প্রয়োজন।   তাকে হিসাব খোলার ক্ষেত্রে নিরাপত্তা বা গোপনীয়তার বিষয়টি প্রত্যেক গ্রাহকই বিবেচনা করে থাকেন। কারণ, প্রত্যেক আমানতকারীই চান তার হিসাবের গোপনীয়তা বজায় থাকুক। আমানতকারী ব্যাংককে গোপনীয়তা রক্ষার উৎস হিসেবে বিবেচনা করে থাকেন। এজন্য ব্যাংক কর্তৃপক্ষও গ্রাহকের হিসাব সংক্রান্ত যাবতীয় তথ্যের গোপনীয়তা রক্ষার বিষয়টিকে সর্বাধিক গুরুত্ব দেয় বলেই ব্যাংক হিসাবে গোপনীয়তা রক্ষা করা প্রয়োজন।"
        },
        {
          "label": "গ",
          "question": "",
          "explanation": "উদ্দীপকের রাকিবের বাবা অনাবাসিক বহিস্থ হিসাব খুলতে পরামর্শ দিয়েছেন।   কোনো নাগরিক প্রবাসে অবস্থানকালে দেশের কোনো ব্যাংকের শাখায় হিসাব খুললে তাকে অনাবাসিক বহিস্থ হিসাব বলে। এক্ষেত্রে সঞ্চয়ী বা স্থায়ী হিসাব খোলা হয়। এ ধরনের হিসাবে বিদেশ থেকে পাঠানো অর্থ | দেশীয় মুদ্রায় রূপান্তর করে জমা রাখা হয়।   উদ্দীপকের রাকিব রাজশাহী বিশ্ববিদ্যালয়ের একজন শিক্ষার্থী। তার বাবা একজন প্রবাসী। রাকিবের পড়াশোনা ব্যয় ও পরিবারের খরচের অর্থ বিদেশ থেকে ব্যাংকের মাধ্যমে পাঠানোর জন্য তার বাবা একটি ব্যাংক হিসাব খুলতে বলেছেন। এক্ষেত্রে রাকিবকে এমন একটি হিসাব খুলতে হবে যে হিসাবের মাধ্যমে বিদেশ থেকে সরাসরি অর্থ পাঠানো যায়। হার অনাবাসিক বহিস্থ হিসাবেই এভাবে বিদেশে অবস্থান করেও দেশীয় ব্যাংকে অর্থ পাঠানো যায়। এরূপ হিসাবে বিদেশ থেকে প্রেরিত পূর্ব দেশীয় মুদ্রায় রূপান্তর করে জমা রাখা হয়। তাই বলা যায়, অর্থ লেনদেন নিরবচ্ছিন্ন রাখার জন্যই রাকিবের বাবা অনাবাসিক বহিস্থ হিসাব খুলতে বলেছেন।"
        },
        {
          "label": "ঘ",
          "question": "",
          "explanation": "রাকিব ডিপোজিট পেনশন স্কিম হিসাবে নির্দিষ্ট পরিমাণ টাকা জমাবার কথা ভাবছেন ।    হিসাবের মাধ্যমে প্রতি মাসে একটি নির্দিষ্ট তারিখের মধ্যে নির্দিষ্ট পরিমাণ অর্থ জমা দেওয়া হয়। মেয়াদ শেষে এককালীন অথবা কিস্তিতে দিসহ অর্থ তোলার সুযোগ থাকে। এ হিসাব সাধারণত দশ, পনেরো বা বিশ বছর মেয়াদের জন্য হয়ে থাকে । উদ্দীপকের রাকিব রাজশাহী বিশ্ববিদ্যালয়ের একজন শিক্ষার্থী। তার বাবা একজন প্রবাসী। তাই অর্থ প্রেরণের জন্য তাকে একটি ব্যাংক হিসাব খুলতে পরামর্শ দেন। এর পাশাপাশি রাকিব এখন প্রতি মাসে একটি নির্দিষ্ট পরিমাণ টাকা অন্য একটি হিসাবে জমা রাখার কথা ভাবছেন। রাকিব মূলত ডিপোজিট পেনশন স্কিম হিসাবের কথা ভাবছেন। কারণ তিনি একটি নির্দিষ্ট পরিমাণ টাকা প্রতি মাসে জমানোর চিন্তা করছেন। এখানে দেখা যাচ্ছে, রাকিবের হিসাবের বৈশিষ্ট্য হলো টাকার পরিমাণের নির্দিষ্টতা এবং প্রতি মাসে জমাদান। এরকম বৈশিষ্ট্যসমূহ ডিপোজিট পেনশন স্কিম হিসাবে লক্ষ করা যায়। তাই বলা যায়, বৈশিষ্ট্য বিবেচনায় রাকিব ডিপোজিট পেনশন স্কিম হিসাব খোলার উদ্যোগ নিয়েছেন ।"
        }
      ]
    },
    {
      "number": "4",
      "uddipok": "জনাব রাসেল ‘আলফা ব্যাংক লি.'-এর একজন গ্রাহক। তিনি ব্যাংকিং লেনদেন সহজে সম্পাদন করার জন্য চেকের পরিবর্তে একটি ইলেকট্রনিক কার্ড ব্যবহার করেন। অপরদিকে, তার ভাই জনাব ফয়সাল এমন একটি ইলেকট্রনিক কার্ড ব্যবহার করেন যার মাধ্যমে টাকা উত্তোলন, ঋণ গ্রহণ ও জমাদান ছাড়াও অন্যান্য আর্থিক লেনদেন সম্পন্ন করেন ।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "মোবাইল ফোনের মাধ্যমে গ্রাহক যে ব্যাংকিং সুবিধা পায় তাকেই মোবাইল ব্যাংকিং বলে।"
        },
        {
          "label": "খ",
          "question": "",
          "explanation": "অসৎ উদ্দেশ্যে যে কেউ ক্ষতি সাধন করতে পারে বিধায় নিরাপত্তা ইলেকট্রনিক ব্যাংকিং-এর প্রধান অন্তরায়।   উন্নত প্রযুক্তিনির্ভর দ্রুত, নির্ভুল ও বিস্তর ব্যাংকিং সেবা প্রদানের আধুনিক ব্যবস্থা হলো, ইলেকট্রনিক ব্যাংকিং। ইলেকট্রনিক ব্যাংকিং-এ সব লেনদেন কম্পিউটার ও প্রযুক্তিনির্ভর। ডেবিট, ক্রেডিট কার্ড ব্যবহারে PIN ব্যবহার করা হয়। গোপনে PIN হ্যাক করে গ্রাহকের ক্ষতি করা যায়। আবার, ব্যাংকের কম্পিউটার ও নেটওয়ার্ক ব্যবস্থায় অনুপ্রবেশ করে হ্যাকারগণ ব্যাংকের মূল্যবান তথ্য ও অর্থ জালিয়াতি করতে পারে । তাই ইলেকট্রনিক ব্যাংক ব্যবস্থার প্রধান অন্তরায় হলো নিরাপত্তা।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব রাসেলের ইলেকট্রনিক কার্ডটি ডেবিট কার্ড। এ কার্ডের মাধ্যমে গ্রাহকগণ তাদের ব্যাংক হিসাবে জমাকৃত টাকা উত্তোলনসহ কেনাকাটার অর্থ পরিশোধের সুবিধা লাভ করে। এ সুবিধা জন্য গ্রাহককে শুরুতেই ব্যাংকে টাকা জমা করতে হয়। এরপর গ্রাহক ব ব্যবহার করে নিজের ইচ্ছামতো সেই টাকা ব্যবহার করতে পারে ।উদ্দীপকে জনাব রাসেল 'আলফা ব্যাংক লি.-এর একজন গ্রাহক। ব্যাংকিং লেনদেন সহজে সম্পাদন করার জন্য চেকের পরিবর্তে এ ইলেকট্রনিক কার্ড ব্যবহার করেন। এটি ব্যবহার করে তিনি টাকা উত্তোলনসহ কেনাকাটাও করতে পারেন। তার হিসাবে অর্থ জমা সাপেক্ষে যেকোনো সময় ব্যাংকিং লেনদেন করতে পারেন। তবে জমার অতিরিক্ত অর্থ উত্তোলন করতে পারেন না। তাই বলা যায়, জনাব রাসেলের ব্যবহৃত ইলেকট্রনিক কার্ডটি বৈশিষ্ট্যের বিচারে একটি ডেবিট কার্ড।"
        },
        {
          "label": "ঘ",
          "question": "",
          "explanation": "উদ্দীপকের জনাব ফয়সাল কর্তৃক ব্যবহৃত ক্রেডিট কার্ডটি ঋণ সুবিধার মাধ্যমে বর্তমান ব্যবসা-বাণিজ্যে অধিক ভূমিকা রাখতে পারে। ক্রেডিট কার্ড হলো ব্যাংক কর্তৃক ইস্যুকৃত ঋণ সুবিধা সংবলিত চুম্বকীয় শক্তিসম্পন্ন কার্ড। এই কার্ড ব্যবহার করে ATM বুথ থেকে উত্তোলন এবং নির্দিষ্ট প্রতিষ্ঠান থেকে পণ্য ও সেবা ক্রয় করা যায়। এই কার্ড মূলত এক ধরনের ব্যক্তিগত ঋণ, যা নির্দিষ্ট সময় শেষে সুদসহ পরিশোধ করতে হয় ।   উদ্দীপকে জনাব রাসেল 'আলফা ব্যাংক লি.-এর একজন গ্রাহক। তিনি | ব্যাংকিং লেনদেন সহজে করার জন্য চেকের পরিবর্তে একটি ইলেকট্রনিক কার্ড ব্যবহার করেন। অপরদিকে, তার ভাই জনাব ফয়সাল এমন এ ইলেকট্রনিক কার্ড ব্যবহার করেন যার মাধ্যমে টাকা উত্তোলন, ঋণ গ্রহণ জমাদান ছাড়াও অন্যান্য আর্থিক লেনদেন সম্পন্ন করা যায় ।   জনাব ফয়সালের ক্রেডিট কার্ডটি বর্তমান ব্যবসায়-বাণিজ্যের ক্ষেত্রে অনেক গুরুত্ব বহন করে। ব্যবসায়ের প্রয়োজনে একজন ব্যবসায়ীর প্রায়ই তাৎক্ষণিক প্রয়োজন মেটাতে অর্থের প্রয়োজন হয়। ব্যাংকে পর্যাপ্ত পরিমাণ অর্থ না থাকলে ক্রেডিট কার্ড ব্যবহার করে ঋণ গ্রহণের মাধ্যমে জনাব ফয়সাল তাৎক্ষণিক নগদ অর্থের প্রয়োজন পূরণ করতে পারবেন। এর ফলে তিনি নির্বিঘ্নে তার ব্যবসায় পরিচালনা করে ব্যবসায়ের প্রসার ঘটাতে সক্ষম হবেন। সুতরাং, এভাবে জনাব ফয়সালের ব্যবহৃত ডেবিট কার্ডটি বর্তমান ব্যবসায়-বাণিজ্যে কার্যকর ভূমিকা রাখে ।"
        }
      ]
    },
    {
      "number": "5",
      "uddipok": "জনাব জহিরুল ইসলাম দীর্ঘদিন যাবৎ ব্যবসায়ের সাথে জড়িত। তিনি তার ব্যবসায়িক কার্যক্রমকে আধুনিকায়নের লক্ষ্যে ইন্টারনেট ব্যাংকিং- এর সাথে যুক্ত হন। যার ফলে দেশ-বিদেশের সাথে অল্প সময়ে আর্থিক লেনদেন সম্পন্ন করতে পারেন। দিন দিন তার ব্যবসায়ের প্রসার ঘটছে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "অনলাইন ব্যাংকিং হলো কোনো একক ব্যাংকের একাধিক শাখা বা একাধিক ব্যাংকের বিভিন্ন শাখার মধ্যে কম্পিউটার প্রযুক্তিনির্ভর একটি নেটওয়ার্ক ব্যবস্থা।"
        },
        {
          "label": "খ",
          "question": "",
          "explanation": "ভিসা (visa) একটি কোম্পানীর নাম। এরা ইন্টারন্যাশনালি সকল দেশে কার্ড সুবিধা দিয়ে থাকে। এরা সরাসরি কোন কার্ড দেয় না। কোন ব্যাংকের সাথে যুক্ত হয়ে আপনাকে সেবা প্রদান করবে। বাংলাদেশে প্রায় সকল ব্যাংকই ভিসা কার্ড ইস্যু করে। ভিসা কার্ড ডেবিট/ক্রেডিট দুটোই পাওয়া যায়।"
        },
        {
          "label": "গ",
          "question": "",
          "explanation": "জনাব জহিরুল ইসলাম তার ব্যবসায়ে ইন্টারনেট ব্যবহার করে বিল পরিশোধ, অর্থ স্থানান্তর প্রভৃতি সুবিধা পেতে পারেন।   ইন্টারনেটের মাধ্যমে পরিচালিত ব্যাংকিং কার্যক্রমকেই ইন্টারনেট ব্যাংকিং বলা হয়। এক্ষেত্রে ব্যাংকের শাখাগুলো একটি ওয়েবসাইটের মাধ্যমে যুক্ত থাকে। এর মাধ্যমে গ্রাহক ঘরে বসেই আর্থিক লেনদেনসহ অন্যান্য ব্যাংকিং কার্যাবলি সম্পন্ন করতে পারেন। এতে গ্রাহকদের ব্যাংকের শাখায় যাওয়ার প্রয়োজন হয় না।   জনাব জহিরুল ইসলাম দীর্ঘদিন যাবত ব্যবসায়ের সাথে জড়িত। তিনি তার ব্যবসায়িক কার্যক্রমকে আধুনিকায়নের লক্ষ্যে ইন্টারনেট ব্যাংকিং- এর সাথে যুক্ত হন। এর মাধ্যমে তিনি খুব অল্প সময়ে আর্থিক লেনদেন সম্পন্ন করতে পারেন। এছাড়াও তিনি বিদ্যুৎ, গ্যাস, পানি ইত্যাদি বিলসমূহ ইন্টারনেটের মাধ্যমে সহজেই দিতে পারেন। তাই বলা যায়, ব্যবসায়ের গতিশীলতা বাড়াতে এবং লেনদেন সহজতর ও দ্রুততর করতে জনাব জহিরুল ইসলাম ইন্টারনেট ব্যবহার করে উল্লিখিত সুবিধা পাবেন।"
        },
        {
          "label": "ঘ",
          "question": "",
          "explanation": "জনাব জহিরুল ইসলামের ব্যবসায় সম্প্রসারণে ইন্টারনেট ব্যাংকিং যথেষ্ট কার্যকর।   ইন্টারনেট ব্যাংকিং হলো আধুনিক ব্যাংকিং সেবা। এ ব্যবস্থায় গ্রাহকরা তাদের অর্থের পর্যাপ্ত নিরাপত্তা পায়। জালিয়াতি ও প্রতারণা দূর করে এ   ব্যাংকিং সেবা গ্রাহকদের সর্বোচ্চ নিরাপত্তা দেয়। উদ্দীপকে জনাব জহিরুল ইসলাম ব্যবসায় করেন। তিনি তার ব্যবসায়িক কার্যক্রমকে আধুনিকায়নের লক্ষ্যে ইন্টারনেট ব্যাংকিং-এর সাথে যুক্ত হন। যার ফলে দেশ-বিদেশের সাথে খুব অল্প সময়ে আর্থিক লেনদেন সম্পন্ন করতে পারেন। এতে করে দিন দিন তার ব্যবসায়ের প্রসাব ঘটছে। গ্রাহকদের উন্নত ব্যাংকিং সেবা দেওয়ার জন্য ইন্টারনেট ব্যাংকিং-এর প্রচলন হয়। এর ব্যবহারের ফলে ব্যাংকের পরিচালন দক্ষতাও বাড়ে । এক্ষেত্রে গ্রাহক নির্দিষ্ট ওয়েবসাইট ও পাসওয়ার্ড ব্যবহার করে অর্থ লেনদেন করতে পারেন। অর্থ স্থানান্তরের ক্ষেত্রে এটি সবচেয়ে সহজ ও দ্রুত মাধ্যম। ফলে ব্যবসায়িক লেনদেন কার্যক্রম সহজ ও নিরাপদ হয়। এটি ব্যবসায়িক কার্যক্রম সম্প্রসারণে গুরুত্বপূর্ণ ভূমিকা রাখে। তাই বলা যায়, ইন্টারনেট ব্যাংকিং উদ্দীপকের জহিরুল ইসলামের ব্যবসায় সম্প্রসারণে ইতিবাচক ভূমিকা রাখবে।"
        }
      ]
    },
    {
      "number": "6",
      "uddipok": "জনাব উসমির একটি গাড়ি আছে। তিনি গাড়িটির মূল্য ৩০ লক্ষ টাকা নির্ধারণ করে জোনাকি বিমা কোম্পানির সাথে বিমা চুক্তি করেন। গাড়িটি দুর্ঘটনায় ক্ষতিগ্রস্ত হয়। জনাব উসমি বিমা কোম্পানির নিকট সম্পূর্ণ ক্ষতিপূরণ দাবি করেন। বিমা কোম্পানি দাবির যৌক্তিকতা বিবেচনা করে সম্পূর্ণ ক্ষতিপূরণ প্রদান করেন। ক্ষতিগ্রস্ত গাড়িটি বিমা কোম্পানি দাবি করলে জনাব উসমি তা হস্তান্তরে অস্বীকৃতি জানালেও পরে তা প্রদানে বাধ্য হয়।",
      "tag": "DB 23,CB 23",
      "sub_questions": [
        {
          "label": "ক",
          "question": "",
          "explanation": "বিমাচুক্তিতে বিমাগ্রহীতার ঝুঁকি বহনের বিনিময়ে বিমাগ্রহীতা বিমাকারীকে যে অর্থ দেয় তাকে প্রিমিয়াম বলে"
        },
        {
          "label": "খ",
          "question": "",
          "explanation": "আইন অনুযায়ী বিমা চুক্তিকে পরম বিশ্বাসের চুক্তি বলা যায়। এরূপ চুক্তির ক্ষেত্রে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয় এবং পক্ষগুলো একে অপরের প্রতি বিশ্বস্ত আচরণ করতে বাধ্য থাকে। বিমা চুক্তিকে পরম বিশ্বাসের চুক্তি হিসেবে গণ্য করার অর্থ হলো, বিমাগ্রহীতা বিমা চুক্তি করার সময়ে এর বিষয়বস্তু সম্পর্কে যেসব গুরুত্বপূর্ণ তথ্য জানা আছে তা বিমাকারী বা ঝুঁকি গ্রহণকারীর কাছে সঠিক ও সম্পূর্ণভাবে প্রকাশ করতে বাধ্য থাকে।"
        },
        {
          "label": "গ",
          "question": "",
          "explanation": "উদ্দীপকে জনাব উসমি আর্থিক ক্ষতিপূরণের নীতির আওতায় ক্ষতিপূরণ পান।   বিমা হলো আর্থিক দুরবস্থার বিপক্ষে আর্থিক ক্ষতিপূরণের একটি ব্যবস্থা। এ নীতি অনুসারে চুক্তিতে উল্লিখিত কারণে বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয়। ক্ষতিপূরণ পাওয়ার আশায় মানুষ তার জীবন ও সম্পত্তির ঝুঁকি বিমা প্রতিষ্ঠানের ওপর অর্পণ করে। উদ্দীপকে জনাব উসমি একটি গাড়ির মালিক। তিনি এর মূল্য ৩০ লক্ষ টাকা নির্ধারণ করে বিমা করেন। দুর্ঘটনায় গাড়িটি ক্ষতিগ্রস্ত হওয়ার কারনে তিনি বিমাদাবি পেশ করলে বিমা প্রতিষ্ঠান সম্পূর্ণ বিমা দাবি পরিশোধ করে। আর্থিক ক্ষতিপূরণের নীতি অনুযায়ী, বিমার বিষয়বস্তু ক্ষতিগ্রস্ত হলে এবং বিমাচুক্তি যথাযথভাবে মেনে চললে বিমা প্রতিষ্ঠান ক্ষতিপূরণ দেয়। উদ্দীপকের জনাব উসমিও চুক্তি অনুযায়ী সৃষ্ট ক্ষতিতে আর্থিক ক্ষতিপূরণ হিসেবে বিমা দাবি লাভ করেছেন। তাই বলা যায়, উদ্দীপকের জনাব উসমি আর্থিক ক্ষতিপূরণের নীতির আলোকে বিমা প্রতিষ্ঠান থেকে বিমা দাবি লাভ করেন।"
        },
        {
          "label": "ঘ",
          "question": "",
          "explanation": "স্থলাভিষিক্তকরণের নীতি অনুযায়ী জনাব উসমির ক্ষতিগ্রস্ত গাড়িটি হস্তান্তরে অস্বীকৃতি জানানো যৌক্তিক ছিল না ।   সম্পত্তি বিমায় চুক্তি মোতাবেক বিমা প্রতিষ্ঠান সম্পূর্ণ ক্ষতিপূরণ দেয়। চুক্তি অনুযায়ী সম্পূর্ণ বিমা দাবি পরিশোধ করলে উক্ত সম্পত্তির অবশিষ্ট অংশের মালিকানা বিমা প্রতিষ্ঠান পায়। বিমাগ্রহীতার কাছ থেকে সম্পত্তির অধিকার বিমা প্রতিষ্ঠানের কাছে স্থানান্তর হওয়ার এ নীতিই স্থলাভিষিক্তকরণের নীতি ।   উদ্দীপকের জনাব উসমির একটি গাড়ি আছে। তিনি গাড়িটির মূল্য ৩০ লক্ষ টাকা নির্ধারণ করে জোনাকি বিমা কোম্পানির সাথে বিমা চুক্তি করেন। গাড়িটি দুর্ঘটনায় ক্ষতিগ্রস্ত হয়। জনাব উসমি বিমা কোম্পানির নিকট সম্পূর্ণ ক্ষতিপূরণ দাবি করেন । বিমা কোম্পানি দাবির যৌক্তিকতা বিবেচনা করে সম্পূর্ণ ক্ষতিপূরণ প্রদান করেন। ক্ষতিগ্রস্ত গাড়িটি বিমা কোম্পানি দাবি করলে জনাব উসমি তা হস্তান্তরে অস্বীকৃতি জানালেও পরে তা প্রদানে বাধ্য হয়। তাই বলা যায়,উদ্দীপকের জনাব উসমি আর্থিক ক্ষতিপূরণের নীতির আলোকে বিমা প্রতিষ্ঠান থেকে বিমা দাবি লাভ করেন।"
        }
      ]
    },
    {
      "number": "7",
      "uddipok": "জনাব মিরাজ তার আবাসিক ভবনটির জন্য ABC ইন্সুরেন্স কোম্পানির সাথে ৬ মাস মেয়াদি বিমা চুক্তি করেন। মেয়াদ শেষ হলে জনাব মিরাজ কোম্পানিটির নিকট বিমা দাবির আবেদন জানায়। ABC কোম্পানি জনাব মিরাজের বিমা দাবি পরিশোধ করতে অস্বীকৃতি জানায় ।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "কোনো বিনিয়োগ থেকে প্রত্যাশিত আয়ের চেয়ে কম আয় পাওয়ার আশঙ্কাকে ঝুঁকি বলে ।"
        },
        {
          "label": "খ",
          "question": "",
          "explanation": "বীমাযোগ্য স্বার্থ ধারণাটি এমন একটি পলিসিকে বোঝায় যা বীমাকৃত ব্যক্তির জন্য আর্থিক সুবিধা নিয়ে আসে যখন এটি থাকে, কিন্তু যখন এটি অনুপস্থিত থাকে তখন আর্থিক ক্ষতির কারণ হয়। বীমাযোগ্য স্বার্থ একটি প্রধান উদাহরণ হল যখন একজন স্বামী তার স্ত্রীর জন্য একটি জীবন বীমা পলিসি গ্রহণ করেন।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব মিরাজ সম্পত্তি বিমা চুক্তি করেন ।   সম্পত্তি বিমা চুক্তির মাধ্যমে বিমা কোম্পানি অপ্রত্যাশিত কোনো দুর্ঘটনার কারণে সম্পত্তির ক্ষতি হলে তা পূরণের প্রতিশ্রুতি দেয়। এরূপ বিমা চুক্তিতে প্রিমিয়াম একবারেই প্রদত্ত হয়। নির্দিষ্ট সময়ের মধ্যে ক্ষতি হলে ক্ষতিপূরণ দেওয়া হয় । উদ্দীপকে জনাব মিরাজ একটি আবাসিক ভবনের মালিক। এর জন্য তিনি ABC বিমা কোম্পানির সাথে চুক্তি করেন। চুক্তির মেয়াদ ৬ মাস । এক্ষেত্রে আবাসিক ভবনটি জনাব মিরাজের জন্য সম্পদ। বিভিন্ন ধরনের অপ্রত্যাশিত ঘটনা, যেমন: ভূমিকম্প, অগ্নিকাণ্ড ইত্যাদি ভবনটিকে ক্ষতিগ্রস্ত করতে পারে। এসব ক্ষতির হাত থেকে রেহাই পেতে মূলত তিনি বিমা করেন। তাই বৈশিষ্ট্যগত দিক থেকে বলা যায়, জনাব মিরাজ তার ভবনটির জন্য সম্পত্তি বিমা করেন।"
        },
        {
          "label": "ঘ",
          "question": "",
          "explanation": "ABC কোম্পানির বিমাদাবি পরিশোধের অস্বীকৃতি আর্থিক ক্ষতিপূরণের নীতি অনুযায়ী যৌক্তিক হয়েছে।   বিমা হলো' সম্ভাব্য ক্ষতি বা আর্থিক দুরবস্থার বিপক্ষে আর্থিক ক্ষতিপূরণের একটি ব্যবস্থা। এরূপ নীতির ফলে চুক্তিতে উল্লিখিত কোনো কারণে বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ করে।   জনাব মিরাজ তার আবাসিক ভবনটির জন্য ABC কোম্পানির সাথে ৬ মাস মেয়াদি বিমাচুক্তি করেন। মেয়াদ শেষ হলে জনাব মিরাজ ABC কোম্পানির কাছে বিমা দাবি চায় । ABC কোম্পানি বিমা দাবি পরিশোধে অস্বীকৃতি জানায় । বিমা ব্যবসায়ের মূলনীতিসমূহের মধ্যে আর্থিক ক্ষতিপূরণের নীতি অন্যতম। এ নীতি অনুযায়ী বিমাকৃত বস্তুর বা সম্পদের উল্লিখিত সময়ের মধ্যে ক্ষতিগ্রস্ত হলে বিমাদাবি পরিশোধ করা হয়। উদ্দীপকের জনাব মিরাজের বিমার মেয়াদকাল ৬ মাস শেষ হয়েছে। এ সময়ের মধ্যে তার বিমাকৃত বাড়িটির কোনো ক্ষতি হয়নি। তাই আর্থিক ক্ষতিপূরণের নীতি অনুযায়ী জনাব মিরাজ বিমা দাবি করতে পারেন না। এ প্রেক্ষিতে বলা যায়, ABC কোম্পানির বিমা দাবি পরিশোধের অস্বীকৃতি জানানো যৌক্তিক হয়েছে।"
        }
      ]
    },
    {
      "number": "8",
      "uddipok": "মিজান একজন ব্যবসায়ী। তিনি একটি বিমা কোম্পানি থেকে জীবন বিমা পলিসি গ্রহণ করেন। চুক্তি অনুযায়ী জনাব মিজানের মৃত্যুতে স্ত্রী রাতুলকে বিমাদাবি পরিশোধ করা হবে। অপরদিকে, জনাব মিজান তার ব্যবসায় প্রতিষ্ঠানের কর্মীদের জন্যও বিমা পলিসি গ্রহণ করার চিন্তা-ভাবনা করছেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "বিমা প্রতিষ্ঠানের মুনাফার যে অংশ বিমাগ্রহীতাদের মধ্যে দেওয়া হয় তাকে বোনাস বলে ।"
        },
        {
          "label": "খ",
          "question": "",
          "explanation": "তিন মাস থেকে সর্বোচ্চ পাঁচ বছর মেয়াদের জন্য যে জীবন বিমাপত্র খোলা হয় তাকে সাময়িক বিমাপত্র বলে। সময়িক বিমাপত্রে সাধারণত একবার বা কয়েকটি সমান কিস্তিতে প্রিমিয়াম পরিশোধিত হয়। এক্ষেত্রে প্রিমিয়ামের হার কম হয়। এ ধরনের বিমাপত্র সাধারণত মুনাফাবিহীন হয়।"
        },
        {
          "label": "গ",
          "question": "",
          "explanation": "উদ্দীপকের জনাব মিজান নিজের জন্য আজীবন বিমা পলিসি গ্রহণ করছেন। বিমায় বিমাগ্রহীতা জীবিত থাকাকালে সর্বদা বিমা প্রিমিয়াম পরিশোধ করেন। পরবর্তীতে বিমাগ্রহীতার মৃত্যুর পর তার মনোনীত ব্যক্তিকে বিমাকৃত অর্থ ফেরত দেওয়া হয়। মানুষের জীবনের শেষাংশে আর্থিক সংকটের কারনে এই বিমার প্রিমিয়াম পরিশোধ করা কষ্টসাধ্য হয়ে যায়।   উদ্দীপকের জনাব মিজান একজন ব্যবসায়ী। তিনি একটি বিমা কোম্পানি থেকে জীবন বিমা পলিসি গ্রহণ করেন। চুক্তি অনুযায়ী জনাব মিজানের মৃত্যুতে তার স্ত্রী রাতুলকে বিমাদাবি পরিশোধ করা হবে। মিজানের গৃহীত বিমার প্রধান বৈশিষ্ট্য হলো কোনো নির্দিষ্ট মেয়াদ না থাকা। এছাড়াও শুধু তার মৃত্যুতেই বিমাদাবি তার স্ত্রীকে পরিশোধ করা হবে। উল্লিখিত বৈশিষ্ট্য আজীবন বিমাপত্রের সাথে সাদৃশ্যপূর্ণ। তাই বলা যায়, জনাব মিজান আজীবন বিমার মাধ্যমেই তার পরিবারের ভবিষ্যৎ আর্থিক নিরাপত্তার ব্যবস্থা করেন।"
        },
        {
          "label": "ঘ",
          "question": "",
          "explanation": "উদ্দীপকের জনাব মিজানের তার প্রতিষ্ঠানের কর্মীদের জন্য গোষ্ঠী বা পলিসি গ্রহণ করা উচিত।   বিমাপত্রের মাধ্যমে অনেক মানুষকে একসাথে বিমার আওতায় আনা হয়।নিয়োগকর্তা তার কর্মী ও শ্রমিক সংঘের সদস্যদের জন্য এ ধরনের বিমাপত্র গ্রহণ করেন। এরূপ বিমাপত্রে বিমাগ্রহীতাদের বিমাদাবির পরিমাণ ভিন্ন হয়ে থাকে। উদ্দীপকের জনাব মিজান একজন ব্যবসায়ী। তিনি তার জন্য একটা বিমা কোম্পানির কাছ থেকে জীবন বিমা পলিসি গ্রহণ করেন। তিনি এখন তার ব্যবসায় প্রতিষ্ঠানের কর্মীদের জন্যও বিমা পলিসি গ্রহণ করার চিন্তা-ভাবনা করছেন ।গোষ্ঠী বিমার মাধ্যমে' একটি বিমাপত্রের অধীনে বহুসংখ্যক মানুষের জীবনের বিমা করা যায়। এক্ষেত্রে সব ধরনের ঝুঁকি বিবেচনা করে গড় হারে বিমা প্রিমিয়াম ধার্য করা হয়। গোষ্ঠীভুক্ত কোনো বিমাগ্রহীতা মারা গেলেও এ বিমাপত্র চালু থাকে। জনাব মিজান সাহেবের প্রতিষ্ঠানের সবার জন্য আলাদা বিমা পলিসি গ্রহণ করা ব্যয়বহুল হয়ে যাবে। বরং গোষ্ঠী বিমা পলিসির দ্বারা তিনি সবাইকে বিমা সুবিধার আওতায় আনতে পারবেন। তাই বলা যায়, জনাব মিজানের উচিত তার প্রতিষ্ঠানের সকলকে গোষ্ঠী বিমায় আওতায় আনা ।"
        }
      ]
    },
    {
      "number": "9",
      "uddipok": "জনাব সুজন এবং জনাব সুবেল দুই ভাই। পরিবারের আর্থিক স্বচ্ছলতার স্বপ্নে তারা দুইজন দশ বছরের জন্য বিদেশে পাড়ি জামান। জনাব সুজন এবং জনাব সুবেল ভবিষ্যতের কথা চিন্তা করে বিমাপত্র গ্রহণ করেন। চুক্তি অনুযায়ী জনাব সুজনের সন্তানরা তার মৃত্যুতে বিমাদাবির আবেদন করতে পারবে। অন্যদিকে, জনাব সুবেল মারা না গেলেও নির্দিষ্ট সময় শেষে বিমাদাবি পাবেন ।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "বিমার বিষয়বস্তু সম্পূর্ণরূপে ধ্বংস বা নষ্ট হলে যেটি আর উদ্ধার করা যায় না, তাকে প্রকৃত সামগ্রিক ক্ষতি বলে।"
        },
        {
          "label": "খ",
          "question": "",
          "explanation": "কোনো বিমাগ্রহীতা যখন একই বিষয়বস্তুর জন্য একাধিক বিমা প্রতিষ্ঠানের সাথে পৃথক পৃথক বিমা চুক্তি করে তাকে দ্বৈত বিমা বলে । সাধারণত বিমাকৃত বিষয়বস্তুর মূল্য বেশি হলে একক বিমা প্রতিষ্ঠানের কাছে বিমা করা ক্ষেত্রবিশেষে ঝুঁকিপূর্ণ মনে হয়। সেক্ষেত্রে বিমাগ্রহীতা দুই বা ততোধিক বিমা প্রতিষ্ঠানের আশ্রয় নেয়। একক প্রতিষ্ঠানের কাছে বিমা না করে একাধিক প্রতিষ্ঠানের কাছে বিমাকৃত সম্পত্তির ঝুঁকি ভাগ করে বিমা করা হয় বিধায় একে দ্বৈত বিমা বলে।"
        },
        {
          "label": "গ",
          "question": "",
          "explanation": "উদ্দীপকের জনাব সুজন কর্তৃক গৃহীত বিমাপত্রটি হলো আজীবন বিমাপত্র । এ ধরনের বিমায় বিমাগ্রহীতাকে মৃত্যু পর্যন্ত বিমা প্রিমিয়াম পরিশোধ করতে হয়। বিমাগ্রহীতা তার জীবদ্দশায় কোনো আর্থিক সুবিধা পান না। তবে তার মৃত্যুর পর মনোনীত ব্যক্তি বিমাদাবি পায় ।   উদ্দীপকের জনাব সুজন এবং সুবেল দুই ভাই। পরিবারের আর্থিক স্বচ্ছলতার স্বপ্নে তারা দুইজন-দশ বছরের জন্য বিদেশে পাড়ি জমান। জনাব সুজন ভবিষ্যতের কথা চিন্তা করে একটি বিমা করেন। চুক্তি অনুযায়ী জনাব সুজনের সন্তানরা তার মৃত্যুর বিমাদাবির আবেদন করতে পারবে। এখানে জনাব সুজনের বিমাপত্রের লক্ষণীয় বৈশিষ্ট্য হলো অসীম মেয়াদকাল। এক্ষেত্রে জীবিত অবস্থায়ও কোনো আর্থিক সুবিধা পাবেন না। তাই সব বৈশিষ্ট্য বিবেচনায় বলা যায়, জনাব সুজন আজীবন বিমাপত্র গ্রহণ করেছেন।"
        },
        {
          "label": "ঘ",
          "question": "",
          "explanation": "উদ্দীপকে জনাব সুবেলের সাধারণ মেয়াদি বিমাপত্রটি নিরাপত্তা ও বিনিয়োগ সুবিধা বিবেচনায় জনাব সুজনের বিমাপত্রের তুলনায় অধিক সুবিধাজনক। সাধারণ মেয়াদি বিমাপত্রের ক্ষেত্রে নির্দিষ্ট মেয়াদের মধ্যে বিমাগ্রহীতা মারা গেলে তার মনোনীত ব্যক্তি বিমাদাবির অর্থ পায়। তবে এ সময়ের পরেও বিমাগ্রহীতা জীবিত থাকলে মেয়াদ শেষে লাভসহ অর্থ তাকে ফেরত দেওয়া হয়। এতে একই সাথে বিনিয়োগ ও নিরাপত্তা সুবিধা পাওয়া যায় । উদ্দীপকে জনাব সুজন এবং জনাব সুবেল দুই ভাই। জনাব সুজন পরিবারের প্রয়োজনে দশ বছরের জন্যে বিদেশ চলে যান। এর পূর্বে তিনি একটি আজীবন বিমাপত্র গ্রহণ করেন। এ বিমাপত্রের আওতায় তিনি মারা গেলেই কেবল বিমা কোম্পানি তার সন্তানদের দাবি পরিশোধ করবে। অন্যদিকে, জনাব সুবেল তার গ্রহণকৃত বিমাপত্র অনুযায়ী মারা না গেলেও নির্দিষ্ট সময় শেষে, বিমাদাবি পাবেন । জনাব সুবেলের গৃহীত বিমাপত্রটি একটি সাধারণ মেয়াদি বিমাপত্র । এ বিমাপত্রের চুক্তি অনুযায়ী মেয়াদের মধ্যে জনাব সুবেল মারা গেলে বিমা প্রতিষ্ঠান তার সম্পূর্ণ অর্থ ফেরত দিতে বাধ্য থাকবে। এক্ষেত্রে বিমাপত্রটি তার মৃত্যুর পর পরিবারের জন্য আর্থিক নিরাপত্তা হিসেবে কাজ করবে। অপরদিকে, সে জীবিত থাকলে মেয়াদ শেষে সম্পূর্ণ অর্থ ফেরত পাবেন । ফলে এই অর্থ সে অন্য কোথাও বিনিয়োগ করতে পারবে। আর এসব সুবিধা জনাব সুজনের আজীবন বিমাপত্র থেকে পাওয়া সম্ভব নয়। তাই বলা যায়, জনাব সুবেলের বিমাপত্রটি একই সাথে নিরাপত্তা ও বিনিয়োগসু বিধা দেওয়ায় উক্ত বিমাপত্রটি অধিক সুবিধাজনক ।"
        }
      ]
    },
    {
      "number": "10",
      "uddipok": "দেশের মুদ্রাবাজারের স্থিতিশীলতা রক্ষায় কেন্দ্রীয় ব্যাংকের ভূমিকা অপরিসীম । বিভিন্ন কারণে দেশের মুদ্রাস্ফীতি দেখা দিলে ব্যাংকটি তার সুদের হার ১% বৃদ্ধির সিদ্ধান্ত গ্রহণ করে। তবুও মুদ্রাস্ফীতি নিয়ন্ত্রণে না আসায় ব্যাংকটি ঋণ প্রদানের ক্ষেত্রে কতকগুলো খাত সুনির্দিষ্ট করে দেওয়ায় ঋণ সরবরাহে স্থিতিশীলতা আসে।",
      "tag": "DB 23,JB 21,SB 17",
      "sub_questions": [
        {
          "label": "ক",
          "question": "",
          "explanation": "ব্যাংকিং লেনদেন হতে উদ্ভূত আন্ত-ব্যাংকিং দেনা পাওনা নিষ্পত্তিস্থলই হল নিকাশঘর"
        },
        {
          "label": "খ",
          "question": "",
          "explanation": "কেন্দ্রীয় ব্যাংক সরকারের পক্ষ হয়ে বিভিন্ন কার্যক্রম সম্পাদন করে তাই কেন্দ্রীয় ব্যাংকে সরকারের ব্যাংক বলা হয়।   মুদ্রা ব্যবস্থা নেতৃত্ব প্রদানের জন্য সরকারের মালিকানায় ও নিয়ন্ত্রণের পরিচালিত দেশের এক ও অনন্য ব্যাংকিং প্রতিষ্ঠানকে কেন্দ্রীয় ব্যাংক বলে। এই ব্যাংকের মালিক, পরিচালক, ও নিয়ন্ত্রক সরকার। এই ব্যাংক সরকারের পক্ষে অর্থ লেনদেন করে, হিসাব রাখে, সরকারকে প্রয়োজনে ঋণ দেয় এবং বিভিন্ন ক্ষেত্রে সরকারের প্রতিনিধিত্ব করে। তাই কেন্দ্রীয় ব্যাংকের সরকারের ব্যাংক বলা হয়"
        },
        {
          "label": "গ",
          "question": "",
          "explanation": "বাংলাদেশ ব্যাংক প্রথমে ঋণ  নিয়ন্ত্রণে ব্যাংক হার  নীতি পদ্ধতি ব্যবহার করেছেন।   বাণিজ্যিক ব্যাংকগুলো যে সুদের হারে কেন্দ্রীয় ব্যাংকের নিকট থেকে ঋণ গ্রহণ করে বা প্রথম শ্রেণীর বিল বা সিকিউরিটি সমূহ বাট্টা করে নেই সে হারকে ব্যাংক হার বলে।যদি কেন্দ্রীয় ব্যাংক হার বৃদ্ধি করে দেই তাহলে বাণিজ্যিক  ব্যাংকের সুদের হার বৃদ্ধি পাবে এতে গ্রাহকদের মধ্যে ঋণ গ্রহনে নিরুৎসাহিতসৃষ্টি হবে এবং বাজারে ঋণের পরিমাণ হ্রাস পাবে। অন্যদিকে কেন্দ্রীয় ব্যাংক যদি ব্যাংক হারা হ্রাস করে দেয় তাহলে বাণজ্যিক ব্যাংকের সুদের হারা হ্রাস পাবে এবং বাজার ঋনের পরিমাণ বৃদ্ধি পাবে ।   উদ্দীপকে মুদ্রাস্ফিতির স্থিতিশীল রক্ষার  জন্য কেন্দ্রীয় ব্যাংক বাণিজ্যিক ব্যাংকের সুদের হার ১%করে ।এতে বাণিজ্যিক ব্যাংকের ঋণের পরিমাণ হ্রাস পায় সুতরাং যেহেতু কেন্দ্রীয় ব্যাংক ব্যাংক ব্যাংক হার বৃদ্ধি করেছে তাই বলা যায় এটা হল ঋন নিয়ন্ত্রণের ব্যাংক হার নীতি।"
        },
        {
          "label": "ঘ",
          "question": "",
          "explanation": "কেন্দ্রীয় ব্যাংক কর্তৃক সর্বশেষ ঋণ নিয়ন্ত্রণ এর পদক্ষেপটি হল গুণগত বা নির্বাচন মূলক পদ্ধতি এর ঋণের বরাদ্দ করার নীতি। যা উপযুক্ত বলে মনে করি।   বিশেষ খাত চিহ্নিত করে সে ক্ষেত্রে ঋনের পরিমাণ কম বেশি করার নীতি কে ঋণের বরাদ্দ করা নীতি বলে।ীই নীতির ক্ষেত্রে যে সকল খাতে ঋণ দেওয়া প্রয়োজন সেখানে কেন্দ্রীয় ব্যাংক বিশেষ বরাদ্দার নির্দেশ দেই। আবার যে সকল খাতে ঋণ কমানো উচিত সে ক্ষেত্রে কড়াকড়ি আরোপ করে।   উদ্দীপকে কেন্দ্রীয় ব্যাংক প্রথমে ঋণ নিয়ন্ত্রণ ব্যাংক হার নীতি করলেও, তা প্রভাব না পড়ার কারণে,ঋনের সুনির্দিষ্ট খাত চিহ্নিত করে ঋণ সরবরাহ স্থিতিশীল রাখে।এটি হলো ঋনের বরাদ্দকরণ নীতি।   ব্যাংক হার নীতি প্রয়োগে কিছু সীমাবদ্ধ রয়েছে, যেমন দেশের সুসংগঠিত মুদ্রা বাজার থাকতে হবে,বাণিজ্য ব্যাংকগুলোর অতিরিক্ত রিজার্ভ থাকলে এ নীতি কার্যকর হয় না। তাই উদ্দীপকে কেন্দ্রীয় ব্যাংক ঋণের সরবরাহ স্থিতিশীল রাখার জন্য,ঋণের বরাদ্দ করা নীতি প্রয়োগ করেন। ফলে নির্দিষ্টতা চিহ্নিত করার মাধ্যমে  ঋণের সরবরাহ স্থিতিশীল রাখতে পারবে। তাই কেন্দ্রীয় ব্যাংকের পরবর্তী পদক্ষেপটি কার্যকর বল আমি মনে"
        }
      ]
    },
    {
      "number": "11",
      "uddipok": "জনাব জুয়েল ঢাকা শহরের একজন বিশিষ্ট ব্যবসায়ী। তার নিকট পাওনা টাকা বাবদ জনাব আজাদের বরাবর ৮ লক্ষ টাকার একটি চেক ইস্যু করেন। চেকটি জনাব জুয়েল ব্যক্তিগত সহকারীর মাধ্যমে প্রেরণ করেন। কিন্তু জনাব জুয়েলের ব্যক্তিগত সহকারী ব্যাংক থেকে টাকা উত্তোলন করে পালিয়ে যায়।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "ব্যাংক নোট বলতে ব্যাংক দ্বারা প্রস্তুতকৃত এক ধরনের আইনগতভাবে হস্তান্তরযোগ্য কাগজী মুদ্রাকে বোঝায়।"
        },
        {
          "label": "খ",
          "question": "",
          "explanation": "চেক নগদ অর্থের বিকল্প হিসেবে ব্যবহার করা যায় বলে চেকের ব্যবহার সার্বজনীন। চেক হলো সবচেয়ে জনপ্রিয় ও বহুল ব্যবহৃত ঋণের দলিল। বাহক চেক নগদ অর্থের বিকল্প হিসেবে ব্যবহার করা যায়। এ চেকের বাহক ব্যাংক থেকে খুব সহজেই নগদ অর্থ সংগ্রহ করতে পারে। তাই সার্বজনীন বিনিময়ের মাধ্যম নগদ অর্থের বিকল্প হিসেবে বাহক চেক খুবই জনপ্রিয়। তবে অধিক নিরাপত্তার জন্য বাহক চেকের পরিবর্তে হুকুম বা দাগকাটা চেক ব্যবহার করা যেতে পারে।"
        },
        {
          "label": "গ",
          "question": "",
          "explanation": "উদ্দীপকে জনাব জুয়েলের ইস্যুকৃত চেকটি ছিল বাহক চেক । যে চেকের টাকা চাহিবা মাত্র ব্যাংকের বাহক কে প্রদান করে তাকে বাহক চেক বলে।এই চেককে চেনার উপায় হল এখানে প্রাপকের নাম লেখার স্থানের সামনে  বাহক কে লেখা থাকে ।এরূপ শব্দের পূর্বে প্রাপকের নাম লিখতে হয়। কিন্তু প্রাপকের নাম যাই থাকুক না কেন কাউন্টারের চেক উপস্থাপনকারী কে ব্যাংক টাকা দিতে বাধ্য। এই চেকের বাম পাশে সমান্তরাল দুটি লেখা টানার মাধ্যমে চেকের রূপান্তর করা যায়। উদ্দীপকে জনাব জুয়েল তার পাওনাদারকে চেক এর মাধ্যমে অর্থ পরিশোধ করার জন্য সহকারী কে ৮ লক্ষ টাকার একটি চেক প্রদান করে। কর্মচারী সেই চেকটি নিয়ে পালিয়ে যায়। যেহেতু ব্যাংক বাহক চেককে এর অর্থ প্রদান করতে বাধ্য থাকে, সেহেতু কাউন্টারে যে উপস্থাপন করে সে টাকা উত্তোলন করতে পারে। জনাব জুয়েলের কর্মচারী ব্যাংকের কাউন্টারে চেক উপস্থাপন করে নগদ অর্থ গ্রহণ করে, এবং এর অর্থ নিয়ে সে পালিয়ে যেতে সক্ষম হয়। সুতরাং বলা যায় জনাব জুয়েলের চেকটি ছিল একটি বাহক চেক।"
        },
        {
          "label": "ঘ",
          "question": "",
          "explanation": "জনাব জুয়েল যদি বাহক চেকের বদলে দাগকাটা চেক ব্যবহার করত তবে সে প্রতারণা হাত থেকে রক্ষা পেতে পারতো। যেই চেকের অর্থ ব্যাংক বাহককে চাহিবামাত্র প্রদান করে তাকে বাহক চেক বলে। অন্যদিকে বাহক হুকুম চেকের বাম পাশে দুটি সমান্তরাল রেখা টানলে তাকে দাগকাটা চেক বলে। দাগ কাটা চেক সহজে তৈরি ও হস্তান্তর করা যায় কিন্তু এক্ষেত্রে এর নিরাপত্তা কম থাকে, অন্যদিকে দাগ কাটা চেক সহজে করা না গেলেও এর নিরাপত্তা বেশি থাকে ফলে প্রতারণা হবার সম্ভাবনাও কম থাকে। উদ্দীপকে জনাব জুয়েল তার সহকারীকে ৮ লক্ষ টাকার একটি চেক ব্যাংকে প্রদান করতে বললেও সে ওই চেকটি নিয়ে পালিয়ে যায়। এখানে একটি বাহক চেক হওয়ার কারণে হারুন এই প্রতারণা শিকার হয়। জুয়েন যদি তার ওই বাহক চেকের বাম পাশে সমান্তরাল দুটি রেখা টেনে দাগকাট চেকে রূপান্তর করে দিত, তবে ওই চেক এর অর্থ একমাত্র আজাদ ছাড়া কেউ উত্তোলন করতে পারত না। কারণ ব্যাংক ওই চেকের অর্থ আজাদ এর হিসাবে স্থানান্তর করে দিত। ফলে আজাদ নিজ চেক ব্যবহারের মাধ্যমে টাকা উত্তোলন করতে পারত। এক্ষেত্রে জনাব জুয়েলের প্রতারণার কোনো সম্ভাবনা থাকতো না।"
        }
      ]
    }
  ]
}