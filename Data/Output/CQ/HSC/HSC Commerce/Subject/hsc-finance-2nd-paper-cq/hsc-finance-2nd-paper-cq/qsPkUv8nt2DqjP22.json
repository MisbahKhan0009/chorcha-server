{
  "title": "যশোর বোর্ড ২০২২",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "পূর্বাচল ব্যাংক লি. সরকার কর্তৃক পরিচালিত ও নিয়ন্ত্রিত একটি ব্যাংক। ব্যাংকটি দেশের অভ্যন্তরে ও বাহিরে শাখা স্থাপন করে জনগকে বিভিন্ন ধরনের ব্যাংকিং সেবা প্রদান করছে। অন্যদিকে ব্রহ্মপুত্র ব্যাংক লি. কতিপয় ব্যক্তির উদ্যোগে ব্যাংক কোম্পানি আইন ১৯৯১ অনুসারে গঠিত হয়েছে। ব্যাংকটির উদ্দেশ্য হলো গ্রাহক সন্তুষ্টি অর্জনের মাধ্যমে মুনাফা অর্জন করা",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "গ্রাহক বলতে ঐ ব্যক্তিকে বোঝায় যিনি যেকোন হিসাবের মাধ্যমে ব্যাংকিং সেবা গ্রহণ করে এবং ব্যাংকের সাথে যুক্ত।"
        },
        {
          "label": "খ",
          "question": "",
          "explanation": "ব্যাসেল-২ হলো একটি আন্তর্জাতিক মানদন্ড যা বাণিজ্যিক ব্যাংকের ঝুঁকিভিত্তিক মূলধন ব্যবস্থাপনার অংশ। ব্যাংকের ন্যূনতম মূলধনের পর্যাপ্ততা নিশ্চিত করুন, তদারকি ও বাজার শৃঙ্খলা বজায়ে ব্যাসেল ২ প্রণয়ন করা হয়েছিল।আর্থিক খাত সুশৃঙ্খল রাখার উদ্দেশ্যে ব্যাসেল -২ গুরুত্বপূর্ণ ভূমিকা পালন করে। আমানতকারীর আমানত ঝুঁকিমুক্ত রাখা ব্যাসেল -২ এর অন্যতম উদ্দেশ্য।"
        },
        {
          "label": "গ",
          "question": "",
          "explanation": "মালিকানার ভিত্তিতে পূর্বাচল ব্যাংকটি হল সরকারি ব্যাংক। যে ব্যাংক সরকারের উদ্যোগে প্রতিষ্ঠিত, পরিচালিত ও নিয়ন্ত্রিত হয়ে তাকে সরকারি ব্যাংক বলে। এ ধরনের ব্যাংকের পরিচালক ও মালিক সরকার। এই ব্যাংক দেশে বিদেশে শাখা খুলে বিস্তৃত ব্যাংকিং সেবা দিতে সক্ষম হয়। উদ্দীপকে দেখা যায় পূর্বাচল ব্যাংক সরকার উদ্যোগে প্রতিষ্ঠিত নিয়ন্ত্রিত। এ ব্যাংক দেশে বিদেশে শাখা খুলে ব্যাংকিং সেবা দিয়ে যাচ্ছে। সুতরাং বলা যায় পূর্বাচল ব্যাংকটি মালিকানার ভিত্তিতে একটি সরকারি ব্যাংক।"
        },
        {
          "label": "ঘ",
          "question": "",
          "explanation": ".উদ্দীপকে উল্লেখিত দুটি ব্যাংকের মধ্যে ব্রহ্মপুত্র ব্যাংক বাণিজ্যিক ব্যাংক হিসেবে দেশের অর্থনৈতিক উন্নয়নে গুরুত্বপূর্ণ ভূমিকা পালন করে। ব্রহ্মপুত্র ব্যাংককে বাণিজ্যিক ব্যাংক বলা হয়।যে ব্যাংক মুনাফা অর্জনের উদ্দেশ্যে জনগণের নিকট থেকে আমানত গ্রহণ করে এবং ঋণ দান করে তাকে বাণিজ্যিক ব্যাংক বলে। বাণিজ্যিক ব্যাংকে অর্থনীতির জীবনীশক্তি বলা হয়। উদ্দীপকের ব্রহ্মপুত্র বাণিজ্যিক ব্যাংক হিসেবে সরাসরি জনগণের অর্থ আমানত হিসেবে গ্রহণ করে এবং কৃষি, শিল্প, বাণিজ্যে সহায়তা করে।এত উৎপাদন বৃদ্ধি ও কর্মসংস্থান হয়।বাণিজ্যিক ব্যাংক জনগণের অলস অর্থ গ্রহণ করার মাধ্যমে জনগণকে সঞ্চয় উদ্বুদ্ধ করে। এতে মূলধন গঠিত হয়। তাছাড়া বাণিজ্যিক ব্যাংক ঋণ নিয়ন্ত্রণের ক্ষেত্রেও কেন্দ্রীয় ব্যাংকের সহযোগিতা করে।সুতরাং বলা যায় দেশের অর্থনৈতিক উন্নয়নে ব্রহ্মপুত্র ব্যাংকের ভূমিকাই সবচেয়ে বেশি।"
        }
      ]
    },
    {
      "number": "2",
      "uddipok": "চিত্রা ব্যাংক লি. ময়মনসিংহ সদরে একটি অফিসের মাধ্যমে স্থানীয় গ্রাহকদেরকে ব্যাংকিং সেবা দিয়ে আসছে। ব্যাংকটি দীর্ঘদিন ধরে সফলতার সাথে ব্যাংকিং কার্যক্রম পরিচালনা করে আসলেও কোভিড-১৯ পরবর্তী সময়ে ভালোভাবে কার্যক্রম পরিচালনা করতে ব্যর্থ হচ্ছে। এরূপ পরিস্থিতিতে চিত্রা ব্যাংকসহ অনুরূপ আরও তিনটি ব্যাংক একত্রিত হয়ে তিস্তা ব্যাংক লি. এর অধীনে ব্যাংকিং কার্যক্রম পরিচালনার সিদ্ধান্ত নেয়।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যে ব্যাংক কেন্দ্রীয় ব্যাংকের তালিকাভুক্ত হয়ে এর নিয়ম নীতি মেনে তাদের ব্যাংকিং কার্যক্রম পরিচালনা করে তাকে তালিকাভুক্ত ব্যাংক বলে।"
        },
        {
          "label": "খ",
          "question": "",
          "explanation": "আর্থিক প্রতিষ্ঠান আমানত গ্রহণ, ঋনদান,এবং অন্যান্য ব্যাংকিং কার্যক্রম সম্পন্ন করে তাকে ব্যাংক বলে। ব্যাংক আমানত কারীর গচ্ছিত অর্থের নিরাপত্তার পাশাপাশি গ্রাহকের হিসাব, অর্থের পরিমাণ,লেনদেনের প্রকৃতি ইত্যাদি তথ্যের গোপনীয়তা বজায় রাখে। ফলে গ্রাহকের বিশ্বস্ততা বৃদ্ধি পায়। আর এসব কারণে ব্যাংককে নিরাপত্তার প্রতীক বলা হয়।"
        },
        {
          "label": "গ",
          "question": "",
          "explanation": "উদ্দীপকের চিত্রা ব্যাংক কাঠামোর উপর ভিত্তিতে একটি একক ব্যাংক। যে ব্যাংক কেবলমাত্র একটি অফিসের মাধ্যমে তার সকল ব্যাংকিং কার্যক্রম পরিচালনা করে থাকে এবং নির্দিষ্ট অঞ্চলের মধ্যে এর কার্যক্রম সীমাবদ্ধ থাকে,তাকে একক ব্যাংক বলে। এদের কোন শাখা অফিস থাকে না। উদ্দীপকে দেখা যায় চিত্রা ব্যাংক একটি অফিসের মাধ্যমে তাদের ব্যাংকিং কার্যক্রম পরিচালনা করে। তাদের অন্য কোথাও শাখা কিংবা অফিস নেই। তাই বলা যায় উদ্দীপকের চিত্রা ব্যাংটি হলো একটি একক ব্যাং ক।"
        },
        {
          "label": "ঘ",
          "question": "",
          "explanation": "হ্যাঁ, হোল্ডিং ব্যাংক হিসাবে তিস্তা ব্যাংকের পক্ষে নিয়ন্ত্রকের ভূমিকা পালন করা সম্ভব। মুনাফা অর্জনের জন্য কিছু দুর্বল ব্যাংক যদি একত্রে অন্য একটি বড় ব্যাংকের অধীনে থেকে তাদের ব্যাংকিং কার্যক্রম সম্পন্ন করে তাহলে বড় ব্যাংকটিকে হোল্ডিং ব্যাংক বলে এবং যে ব্যাংকগুলো হোল্ডিং ব্যাংকের আওতায় থাকে তাকে সাবসিডিয়ারি ব্যাংক বলে। উদ্দীপকে চিত্রা ব্যাংক একক ব্যাংক হিসাবে তাদের ব্যাংকিং কার্যক্রম করেছিল। কিন্তু কোভিড-১৯ এর পর এই ব্যাংক তাদের ব্যাংকিং কার্যক্রম চালাতে ব্যর্থ হয়। এরুপ পরিস্থিতিতে চিত্রা ব্যাংকসহ আরও তিনটি ব্যাংক একত্রিত হয়ে তিস্তা ব্যাংকের অধীনে তাদের ব্যাংকিং কার্যক্রম চালানোর সিদ্ধান্ত নেয়।এভাবে গ্রুপ ব্যাংকিং গঠনের মাধ্যমে তাদের ব্যাংকিং কার্যক্রম সম্পন্ন করবে। চিত্রা ব্যাংকসহ আরও তিনটি ব্যাংক হোল্ডিং ব্যাংক তিস্তা ব্যাংকের আওতায় থেকে তাদের ব্যাংকিং কার্যক্রম চালাতে পারবে। অপরদিকে তিনটি ব্যাংক সাবসিডিয়ারি ব্যাংক হিসাবে কাজ করবে।চিত্রা ব্যাংকসহ অন্যান্য তিনটি ব্যাংক তাদের নিজস্ব পরিচালনা পর্ষদের মাধ্যমে ব্যাংকিং কার্যক্রম সম্পন্ন করবে। কিন্তু তিস্তা ব্যাংক এই সকল ব্যাংকগুলোকে নিয়ন্ত্রণের দায়িত্ব পালন করবে। সুতরাং বলা যায় তিস্তা ব্যাংকের নিয়ন্ত্রকের ভূমিকা পালন করা সম্ভব।"
        }
      ]
    },
    {
      "number": "3",
      "uddipok": "সারাদেশে নিরাপদ পানি সরবরাহ প্রকল্প বাস্তবায়নের জন্য সরকার সার্বভৌম বন্ড 'সুকুক' ইস্যু করেছে। সাম্প্রতিককালে বাণিজ্যিক ব্যাংকগুলোর ঋণদান কার্যক্রম বেড়ে যাওয়ায় দেশে মুদ্রাস্ফীতি দেখা দিয়েছে। উদ্ভূত পরিস্থিতিতে বাংলাদেশ ব্যাংক ব্যাংকিং খাতের অতিরিক্ত অর্থ কমানোর উদ্দেশ্যে সকল বাণিজ্যিক ব্যাংকগুলোকে ‘সুকুকে বিনিয়োগের নির্দেশনা দিয়ে প্রজ্ঞাপন জারি করেছে। এর পরেও মুদ্রাস্ফীতি কাটিয়ে উঠা সম্ভব না হওয়ায় কেন্দ্রীয় ব্যাংক আমানতী অর্থের জমার হার বৃদ্ধি করা হয়।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "তালিকাভুক্ত বাণিজ্যিক ব্যাংক সমূহ যে সুদের হারে কেন্দ্রীয় ব্যাংকের নিকট হতে ঋন গ্রহণ করে বা প্রথম শ্রেণীর বিল বা সিকিউরিটিজসমুহ বাট্টা করে  তাকে ব্যাংক হার / রেট বলে।"
        },
        {
          "label": "খ",
          "question": "",
          "explanation": "কেন্দ্রীয় ব্যাংক দেশের স্বার্থে একটি শক্তিশালী মুদ্রা বাজার গঠন, পরিচালনা, ও নিয়ন্ত্রণের করে, তাই একে মুদ্রা বাজারের অভিভাবক বলা হয়। কেন্দ্রীয় ব্যাংক বৈদেশিক মুদ্রার মান কাম্যস্তরে রাখার জন্য আন্তর্জাতিক রিজার্ভ সংরক্ষণ করে। তাছাড়া বাজার নিয়ন্ত্রণ ও ঋণের পরিমাণ নিয়ন্ত্রণ রাখে এবং পুরো অর্থনীতির নিয়ন্ত্রক হিসেবে গুরুত্বপূর্ণ ভূমিকা পালন করে। কেন্দ্রীয় ব্যাংক আন্তর্জাতিক মুদ্রার রিজার্ভ নিয়ন্ত্রণ করে বিভিন্ন প্রয়াসের মাধ্যমে ।"
        },
        {
          "label": "গ",
          "question": "",
          "explanation": "উদ্দীপকে বাংলাদেশ ব্যাংক ঋণ নিয়ন্ত্রণের জন্য খোলা বাজার নীতির প্রয়োগ করেছে। খোলা বাজার নীতির আলোকে কেন্দ্রীয় ব্যাংক ঋণ নিয়ন্ত্রণের জন্য শেয়ার,বন্ড, সিকিউরিটিজ ক্রয় বিক্রয় করে। অর্থ বাজারের ঋণের পরিমাণ বেড়ে গেলে কেন্দ্রীয় ব্যাংক খোলাবাজারে শেয়ার, বন্ড, সিকিউরিটিজ বিক্রি করে। উদ্দীপকে দেখা যায় বাণিজ্যিক ব্যাংকের ঋণদান কার্যক্রম বেড়ে যাওয়ায় দেশের মধ্যে মুদ্রাস্ফীতি দেখা দিয়েছে। ফলে বাংলাদেশ ব্যাংক বাণিজ্যিক ব্যাংকগুলোকে সরকারি সিকিউরিটি সুকুকে বিনিয়োগের নির্দেশনা দিয়ে প্রজ্ঞাপন জারি করে।কেন্দ্রীয় ব্যাংক যখন খোলা বাজার শেয়ার সিকিউরিটিজ বিক্রি শুরু করল, জনগণ তখন বাণিজ্যিক ব্যাংক থেকে অর্থ উত্তোলন করে কেন্দ্রীয় ব্যাংকের সিকিউরিটিজ কেনা শুরু করল। ফলে বাণিজ্যিক ব্যাংকের অর্থ কেন্দ্রীয় ব্যাংকে প্রবেশ করলো।বাণিজ্যিক ব্যাংকের ঋণদান ক্ষমতা হ্রাস পেল।সুতরাং বলা যায় কেন্দ্রীয় ব্যাংক খোলা বাজার নীতির অনুসরণ করে"
        },
        {
          "label": "ঘ",
          "question": "",
          "explanation": "উদ্দীপকের বাংলাদেশ ব্যাংকের দ্বিতীয় পদক্ষেপ ব্যাংক জমার হার নীতি গ্রহণ করার ফলে ঋণ নিয়ন্ত্রণ হতে পারে বলে আমি মনে করি। প্রত্যেক তালিকাভুক্ত ব্যাংকগুলো  এর মোট আমানতের উপর বাধ্যতামূলকভাবে কেন্দ্রীয় ব্যাংকের নগদে বা তরল সম্পদ আকারে জমা রাখতে হয়  একে ব্যাংক জমার হার নীতি বলে। কেন্দ্রীয় ব্যাংক এ জমার হার হ্রাস বৃদ্ধি করে। দেশের ঋনের হার স্থিতিশী্ল রাখে    উদ্দীপকের দেখা গেল বাণিজ্যিক ব্যাংকের ঋণদান কার্যক্রম বেড়ে যাওয়ায় দেশের মধ্যে মুদ্রাস্ফীতি দেখা দিয়েছে।কেন্দ্রীয় ব্যাংক প্রথমে ঋণ নিয়ন্ত্রণের জন্য খোলা বাজার নীতির প্রয়োগ করেছে।এই পদ্ধতিটি ফলপ্রসূত না হওয়ার ফলে কেন্দ্রীয় ব্যাংক দ্বিতীয় পদক্ষেপ নিল জমার হার পরিবর্তন নীতি। ব্যাংক জমার হার কমানোর ফলে  তালিকাভুক্ত ব্যাংকগুলো হতে জমার হার কমিয়ে দেয়। এর ফলে ব্যাংকগুলোকে কেন্দ্রীয় ব্যাংকের নগদ অর্থ কম জমা দিতে হবে,এতে ব্যাংকগুলোর অর্থের পরিমান বৃদ্ধি পাবে। তাই বলা যায় দ্বিতীয় পদক্ষেপটি ঋণ নিয়ন্ত্রণ করতে পারবে বলে আমি মনে করি।উদ্দীপকের তথ্য অনুসারে দেখা যায় কেন্দ্রীয় ব্যাংক মুদ্রাস্ফীতি নিয়ন্ত্রণের জন্য যে দুটি পদ্ধতি গ্রহণ করেছে তার মধ্যে জমার হার পদ্ধতির সফলতা দেখা গেল।"
        }
      ]
    },
    {
      "number": "4",
      "uddipok": "ঈদ উৎসবকে কেন্দ্র করে নগদ অর্থের লেনদেন বৃদ্ধি পাওয়ায় দেশের অর্থবাজারে কলমানি রেট ৩.০০% থেকে বৃদ্ধি পেয়ে ৪.০০% হয়েছে। ফলে অর্থবাজারে ব্যাংক সুদের হারও ক্রমাগত বৃদ্ধি পাচ্ছে। এরূপ পরিস্থিতি মোকাবিলায় কেন্দ্রীয় ব্যাংক ভোগ্যপণ্যের ঋণের হার ৬% থেকে হ্রাস করে ৫% করার সিদ্ধান্ত নিয়েছে",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "ব্যাংকিং লেনদেন হতে উদ্ভূত আন্ত-ব্যাংকিং দেনা পাওনা নিষ্পত্তিস্থলই হল নিকাশঘর"
        },
        {
          "label": "খ",
          "question": "",
          "explanation": "বাণিজ্যিক ব্যাংকের আর্থিক সংকটের সময় কেন্দ্রীয় ব্যাংকের ঋণদানের নিশ্চিত উৎস হিসেবে ভূমিকা পালন করার কারণে কেন্দ্রীয় ব্যাংককে ঋণ দানের শেষ আশ্রয়স্থল বলা হয়। বাণিজ্যিক ব্যাংক যখন বিভিন্ন উৎস থেকে আর্থিক সহায়তা প্রাপ্তিতে ব্যর্থ হয় তখনই ভরসার নাম হয়ে আর্থিক সাহায্যের হাত বাড়িয়ে দেয় কেন্দ্রীয় ব্যাং ক"
        },
        {
          "label": "গ",
          "question": "",
          "explanation": "উদ্দীপকে কেন্দ্রীয় ব্যাংক ঋণ নিয়ন্ত্রণ পদ্ধতি হিসেবে ব্যাংক হারনীতি অনুসরণ করেন।   বাণিজ্যিক ব্যাংকগুলো যে সুদের হারে  কেন্দ্রীয় ব্যাংকের নিকট থেকে  ঋণ গ্রহণ করে বা প্রথম শ্রেণীর বিল বাট্টা করে সে হারকে ব্যাংকের বলে।এই ব্যাংক হারকে হ্রাস বৃদ্ধি ঘটিয়ে কেন্দ্রীয় ব্যাংকের ঋণ নিয়ন্ত্রণ করার কৌশলকে  ব্যাংক হার নীতি বলা হয়।  উদ্দীপকে দেখা যায় ঈদের উৎসবকে কেন্দ্র করে দেশের অর্থবাজারে কল মানি রেট ৩% থেকে ৪% বৃদ্ধি হয়েছে।অর্থ বাজারে ব্যাংক সুদের হার প্রতিনিয়ত বাড়ছে। ফলে জনগণকে বেশি পরিমাণ টাকা দিয়ে ব্যাংক ঋণ নিতে হবে যা তাদের মধ্যে এক ধরনের অনাগ্রহ সৃষ্টি করবে। সুতরাং বলা যায় কেন্দ্রীয় ব্যাংক ঋণ নিয়ন্ত্রণের জন্য ব্যাংক হার নীতির অনুসরণ করেছে।"
        },
        {
          "label": "ঘ",
          "question": "",
          "explanation": ".হ্যাঁ, উদ্দীপকের কেন্দ্রীয় ব্যাংকটির গৃহীত ভোক্তা ঋণ নিয়ন্ত্রণ পদক্ষেপটি দেশের অর্থ বাজারে নগদ অর্থের যোগান বৃদ্ধিতে সহায়ক হবে আমি মনে করি। ভোক্তা ঋণ নিয়ন্ত্রণ বলতে ভোগ্য পণ্যের সুদের পরিমাণ বাড়িয়ে কিংবা কমিয়ে ঋণ নিয়ন্ত্রণ করাকে ভোক্তা ঋন নিয়ন্ত্রণ বলে। এ উপায়েও বাজারে ঋণ নিয়ন্ত্রণ করা যায়। উদ্দীপকে কেন্দ্রীয় ব্যাংক ভোগ্য পণ্যের ঋণের সুদের হার ৬% থেকে ৫% করার সিদ্ধান্ত নিয়েছে। ফলে ভোক্তা বাজারে ঋণের পরিমাণ বৃদ্ধি পাবে বলে দেশে আর্থিক বাজারে ও নগদ অর্থের যোগান বাড়বে। ভোগ্য ঋণের হার ১% হ্রাস করলে ভোক্তারা ঋণ নিতে আগ্রহী হবে। তারা বাণিজ্যিক ব্যাংক থেকে ঋণ নিয়ে ভোগ্যপন্য ক্রয় করবে। ফলে বাণিজ্যিক ব্যাংক অধিক পরিমাণ ঋণ অনুমোদন করবে।এভাবে অর্থ বাজারের ঋণের পরিমাণ বৃদ্ধি পেলে নগদ অর্থের যোগান ও বৃদ্ধি পাবে। সুতরাং বলা যায় কেন্দ্রীয় ব্যাংকের উদ্যোগের ফলে দেশের অর্থ বাজারে নগদ অর্থের পরিমাণ বৃদ্ধি পাবে।"
        }
      ]
    },
    {
      "number": "5",
      "uddipok": "জনাব সিফাত একজন চাকরিজীবী। তিনি বেতন-ভাতা ব্যাংক হিসাবের মাধ্যমে পেয়ে থাকেন। তিনি তার ব্যাংক হিসাবে দৈনিক ব্যাংকিং কর্মঘণ্টায় যতবার ইচ্ছা টাকা জমা দিতে পারেন এবং সপ্তাহে দুবার টাকা উত্তোলন করতে পারেন। তিনি তার ভবিষ্যৎ আর্থিক নিরাপত্তা নিয়ে খুব চিন্তিত। তার ব্যাংকার ভাই তাকে ১২ বছর মেয়াদি একটি স্কীম খোলার পরামর্শ দিলেন যেটিতে প্রতি মাসে পাঁচ হাজার টাকা করে জমা রাখতে হবে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "চেকের স্বাক্ষরের সত্যতা যাচাইয়ের জন্য আমানতকারীর স্বাক্ষর যে কার্ডে ব্যাংক সংরক্ষণ করে তাকে নমুনা স্বাক্ষর কার্ড বলে"
        },
        {
          "label": "খ",
          "question": "",
          "explanation": "যে হিসাবে গ্রাহক যতবার ইচ্ছা অর্থ জমা রাখতে পারে এবং উত্তোলন করতে পারে তাকে চলতি হিসাব বলে। চলতি হিসাব যে কোন সময় বন্ধ করা যায়। এই হিসাব বন্ধ করতে হলে ব্যাংকে গিয়ে আবেদন করতে হবে। অব্যবহৃত চেকবই, পাসবই,কার্ড থাকলে ফেরত দিতে হবে। কোন ধরনের ঋণ না থাকলে গ্রাহকের আবেদনের ভিত্তিতে ব্যাংক তার চলতি হিসাব বন্ধ করে দেয়।"
        },
        {
          "label": "গ",
          "question": "",
          "explanation": "উদ্দীপকে জনাব সিফাত সঞ্চয়ী হিসাবের মাধ্যমে তার বেতন ভাতা পেয়ে থাকেন । যে হিসাবের মাধ্যমে ব্যাংকিং লেনদেনের পাশাপাশি মানুষের সঞ্চয়ের মনোভাব গড়ে উঠে তাকে সঞ্চয়ী হিসাব বলে। এই হিসাবের মাধ্যমে যেকোন সময় টাকা জমা করা যায় এবং সপ্তাহে দুইবারের চেয়ে বেশি টাকা উত্তোলন করা যায় না। উদ্দীপকে দেখা যায় মি. সিফাত একজন চাকরিজীবী। সে তার এই হিসাবের মাধ্যমে বেতন ভাতা পেয়ে থাকে। উক্ত সঞ্চয়ী হিসেবে যেকোনো সময় টাকা জমা দিতে পারবে।তাছাড়া অন্যান্য ব্যাংকিং সুবিধা ও ভোগ করতে পারবে এই হিসাব খুলতে খুব বেশি টাকার ও প্রয়োজন পড়ে না। এছাড়া জনাব সিফাত স্বল্প হারে সুদ পেয়ে থাকবে।সুতরাং বলা যায় জনাবের হিসাবটি সঞ্চয়ী হিসাব।"
        },
        {
          "label": "ঘ",
          "question": "",
          "explanation": "উদ্দীপকের জনাব সিফাতের ব্যাংকার ভাইয়ের পরামর্শে ডিপোজিট স্পেনশন স্কিম খোলার মাধ্যমে ভবিষ্যতের আর্থিক নিরাপত্তা লাভ করতে পারবে বলে আমি মনে করি। ডিপোজিট পেনশন স্কিমে একটি নির্দিষ্ট সময় পরপর নির্দিষ্ট পরিমাণ টাকা জমা রাখা হয় এবং পরবর্তীতে একটি নির্দিষ্ট সময়ে এককালীন সুদসহ ফেরত পাওয়া যায়। উদ্দীপকে জনাব সিফাত একজন চাকরিজীবী। তিনি ভবিষ্যতে তার আর্থিক নিরাপত্তা নিয়ে চিন্তিত । এর জন্য তার ব্যাংকার বড় ভাই তাকে ১২ বছর মেয়াদি একটি ডিপোজিট পেনশন স্কিম খোলার পরামর্শ দেন। এই ডিপোজিট পেনশন স্কিমে একটা নির্দিষ্ট সময় পরপর টাকা জমা রাখা হয় এবং দীর্ঘমেয়াদ শেষে এককালীন সুদসহ অধিক টাকা পাওয়া যায়। জনাব সিফাত তার ব্যাংকার ভাইয়ের পরামর্শে ডিপোজিট পেনশন স্কিম খুললে একটি নির্দিষ্ট সময় পর এককালীন টাকা পাবে। এই টাকা তিনি একটি নির্দিষ্ট স্থানে বিনিয়োগ করতে পারবে। ফলে তার ভবিষ্যতের আর্থিক বিষয়ে দুশ্চিন্তা করতে হবে না। সুতরাং বলা যায় তার ব্যাংকের পরামর্শটি শুনলে তার আর্থিক নিরাপত্তার সৃষ্টি হবে।"
        }
      ]
    },
    {
      "number": "6",
      "uddipok": "জনাব আমীন পণ্য বিক্রয় বাবদ ক্রেতা জনাব হানীমের নিকট হতে একটি চেক পেয়েছেন। চেকটিতে “জনাব আমীন অথবা বাহককে টাকা পাঁচ লক্ষ মাত্র দেওয়া হউক\" লেখা ছিল। বড় অঙ্কের চেক হওয়ায় তিনি চেকটির উপরিভাগের বাম কোণে দু'টি রেখা অঙ্কন করেন এবং অফিস সহায়ককে সেটি তার ব্যাংক হিসাবে জমা করে দেওয়ার জন্য নির্দেশনা দেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "অঙ্গীকারপত্র হলো এমন একটি দলিল যেখানে একটি নির্দিষ্ট পক্ষ অন্যপক্ষকে টাকা প্রদানের শর্তহীন অঙ্গীকার প্রদান করে।"
        },
        {
          "label": "খ",
          "question": "",
          "explanation": "আমানতকারী ব্যাংক হিসাব থেকে অর্থ উত্তোলন বা কাউকে অর্থ পরিশোধের জন্য ব্যাংক সরবরাহকৃত নির্দিষ্ট ছাপা ফরমে যে নির্দেশ প্রণয়ন করে তাকে চেক বলে। চেককে বলা হয় প্রামান্য দলিল। চেক যখন ব্যাংকে উপস্থাপিত হয় কিন্তু ব্যাংক যদি টাকা প্রদানে অস্বীকৃতি জানায় তখন ব্যক্তি আদালতে মামলা করতে পারে এবং আদালতের কাছে চেক একটি প্রমাণ দলিল হিসেবে ব্যবহৃত হয়।"
        },
        {
          "label": "গ",
          "question": "",
          "explanation": "উদ্দীপকেকটি জনাব আমিন ক্রেতা হামিম থেকে বাহক চেক পেয়েছেন। যে চেকের টাকা চাহিবা মাত্র ব্যাংকের বাহক কে প্রদান করে তাকে বাহক বলে।এই চেককে চেনার উপায় হল এখানে প্রাপকের নাম লেখার স্থানেরসামনে ‘অথবা বাহক কে ‘‘লেখা থাকে ।এরূপ শব্দের পূর্বে প্রাপকের নাম লিখতে হয়। কিন্তু প্রাপকের নাম যাই থাকুক না কেন কাউন্টারের চেক উপস্থাপনকারী কে ব্যাংক  টাকা দিতে বাধ্য। এই চেকের বাম পাশে সমান্তরাল দুটি লেখা টানার মাধ্যমে চেকের রূপান্তর করা যায়। উদ্দীপকে জনাব আমিন বিক্রয় বাবদ যে চেক পেয়েছেন তা হলো বাহক চেক। সে ঐ চেকটিকে তার অফিস সহায়ককে জমা করার জন্য প্রদান করেন। যেহেতু চেক এর অর্থ ব্যাংকের কাউন্টারে উপস্থাপনকারী যে কেউ অর্থ উত্তোলন করতে পারে তাই বলা যায় উদ্দীপকের চেকটি হল একটি বাহক চেক।"
        },
        {
          "label": "ঘ",
          "question": "",
          "explanation": "উদ্দীপকে জনাব আমিন চেক এর অর্থ উত্তোলনে চেকটিকে দাগ কাটা চেকে রূপান্তর করার পদক্ষেপটি যৌক্তিক। যে চেকে অধিক নিরাপত্তা নিশ্চিত করার জন্য দুটো আড়াআড়ি দাগ থাকে তাকে দাগ কাটা চেক বলে। এই চেক খুবই নিরাপদ। প্রকৃত গ্রাহক ছাড়া এই চেকে টাকা উঠানো যায় না। বড় অংকের টাকার ক্ষেত্রে এ চেক ব্যবহার করা হয়। উদ্দীপকের জনাব আমিন পণ্য বিক্রয় বাবদ একটা চেক পেয়েছেন। চেকটি পাওয়ার পর তিনি বাম কোনে উপরে কোন দুটি আড়াআড়ি দাগ দিয়ে চেকটিকে দাগ কাটা চেকে।রূপান্তর করে একটি অফিসসহায়কের মাধ্যমে ব্যাংক হিসেবে জমা দেয়ার জন্য বলেন। এই চেক অধিক দিক নিরাপদ। এসব দিক বিবেচনা করে জনাব আমিন চেকটিকে দাগ কাটা চেকের রূপান্তর করে। দাগ কাটা চেক চুরি ও জালিয়াতি রোধ করে। ফলে ঝুঁকি হ্রাস পায়। এসব সুবিধার কারণে দাগ কাটা নিরাপদ এবং বহুল ব্যবহৃত হয়। বড় অংকের টাকার ক্ষেত্রেই দাগ কাটা চেক ব্যবহৃত হয়। দাগ কাটা চেক চুরি ও জালিয়াতে রোধ করে ঝুঁকি হ্রাস করে যা কিনা বাহক চেক করতে পারে না। সুতরাং বলা যায় জনাব আমিনের চেকটিকে দাগ কাটা চেক রূপান্তরের পদক্ষেপটি যৌক্তিক।"
        }
      ]
    },
    {
      "number": "7",
      "uddipok": "কাপ্তাই ব্যাংক লি. এর গ্রাহকরা এটির যেকোনো শাখার মাধ্যমে সকল ধরনের ব্যাংকিং কার্যক্রম সম্পাদন করতে পারেন। সম্প্রতি ব্যাংকটির পরিচালনা পর্ষদের সভায় ব্যাংকিং সুবিধার বাইরে থাকা জনগোষ্ঠীকে ব্যাংকিং সেবার আওতায় আনার জন্য সিদ্ধান্ত নেওয়া হয়। তারই ধারাবাহিকতায় ব্যাংকটির ব্যবস্থাপনা পরিচালক মোবাইল প্রযুক্তির মাধ্যমে ব্যাংকিং সেবা প্রদানের উদ্যোগ গ্রহণ করেছেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "বিক্রয় সেবা বিন্দু হল এমন একটি ইলেকট্রনিক ব্যাংকিং সেবা যার মাধ্যমে নির্দিষ্ট স্থানে গ্রাহক পণ্য ও সেবার মূল্য পরিশোধ করতে পারে।"
        },
        {
          "label": "খ",
          "question": "",
          "explanation": "হ্যাঁ, ক্রেডিট কার্ডের মাধ্যমে গ্রাহকরা ঋণ সুবিধা পাবে। যে ইলেকট্রিক প্লাস্টিক কার্ডের মাধ্যমে গ্রাহকের জমাতিরিক্ত অর্থ উত্তোলন এবং খরচ করা যায় তাকে ক্রেডিট কার্ড বলে। ক্রেডিট কার্ড পাওয়ার ক্ষেত্রে ব্যাংক হিসাব থাকা বাধ্যতামূলক নয়। ঋণ নেওয়ার সুযোগ থাকে । ঝুঁকি ও সার্ভিস চার্জ বেশি। এই কার্ড দিয়ে তিনি কেনাকাটা ও এটিএম থেকে টাকা উত্তোলন করতে পারবেন। পরবর্তীতে সুদসহ টাকা পরিশোধ করতে হয়।"
        },
        {
          "label": "গ",
          "question": "",
          "explanation": "উদ্দীপকে কাপ্তাই ব্যাংক তার গ্রাহকদের অনলাইন ব্যাংকিং সুবিধা প্রদান করেছে। ইলেকট্রনিক পদ্ধতিতে ব্যাংকের যাবতীয় সেবা প্রদান করাকে অনলাইন ব্যাংকিং বলে। এই ব্যাংকিং ব্যাংকিং জগতে এক বৈপ্লবিক পরিবর্তন নিয়ে আসছে। অনলাইন ব্যাংকিং সীমিত সেবা, সেকেলে পদ্ধতি কাগজ ও নথি,সময় সাপেক্ষের অবসান ঘটিয়েছে। উদ্দীপকে দেখা যায় কাপ্তাই ব্যাংক একটি বাণিজ্যিক ব্যাংক। অনলাইন ব্যাংকিং এর অনেকগুলো সেবার মধ্যে রয়েছে ডেবিট কার্ড, ক্রেডিট কার্ড,এটিএম ইত্যাদি ।সহজে, দ্রুত,এবং নির্ভুল সেবা প্রদান করার কারণে অনলাইন ব্যাংকিং খুব জনপ্রিয় হয়ে উঠছে প্রতিনিয়ত। এই ব্যাংক তাদের গ্রাহকদের এক ব্যাংকে হিসাব খুলে অন্যান্য ব্যাংকের মাধ্যমে সেবা গ্রহণ করার সুযোগ করে দিচ্ছে।আর এটা সম্ভব হচ্ছে শুধুমাত্র অনলাইন ব্যাংকিংয়ের মাধ্যমে। সুতরাং বলা যায় কাপ্তাই ব্যাংক তার গ্রাহকদের অনলাইন ব্যাংকিং এর সুবিধা প্রদান করেছে।"
        },
        {
          "label": "ঘ",
          "question": "",
          "explanation": "উদ্দীপকে কাপ্তাই ব্যাংকের ব্যবস্থাপনা পরিচালক কর্তৃক মোবাইল ব্যাংকিং সেবা প্রদানের উদ্যোগটি যথার্থ হয়েছে। ইলেকট্রনিক প্রক্রিয়ায় ব্যাংকের যাবতীয় কার্যক্রম মোবাইলের মাধ্যমে পরিচালনা করাকে মোবাইল ব্যাংকিং বলে। এই ব্যাংকিং ব্যাংকিং জগতে এক আমূল পরিবর্তন নিয়ে আসছে। ফলে টাকা স্থানান্তরের ক্ষেত্রে দূরত্ব বাধা সৃষ্টি হয় না। উদ্দীপকে দেখা যায় কাপ্তাই ব্যাংক তার গ্রাহকদের মোবাইল ব্যাংকিং এর আওতায় আনার জন্য পদক্ষেপ নিয়েছে। ফলে গ্রাহকরা যে কোন জায়গা থেকে তার ব্যাংকিং কার্যক্রম পরিচালনা করতে পারবে। তাকে আর সরাসরি ব্যাংকে আসতে হবে না। আজ কাল প্রত্যন্ত অঞ্চলে ও মোবাইল ব্যাংকিং এর সুবিধা বিদ্যমান যেমন ব্র্যাক ব্যাংকের বিকাশ,ডাচ বাংলা ব্যাংকের রকেট ইত্যাদি। এই মোবাইল ব্যাংকিং সেবার মাধ্যমে গ্রাহকরা টাকা জমা,স্থানান্তর, বিল পরিশোধ ইত্যাদি কার্যক্রম খুব সহজে এবং দ্রুত করতে পারবে। এমনকি যেখানে ব্যাংকের শাখা নাই সেখানেও মোবাইল ব্যাংকিং সেবা দেয়া যাবে।এ পদক্ষেপের ফলে কাপ্তাই ব্যাংকের গ্রাহক সংখ্যার পরিধি বাড়বে ।সুতরাং বলা যায় কাপ্তাই ব্যাংকের এই উদ্যোগটি যথার্থ হয়েছে।"
        }
      ]
    },
    {
      "number": "8",
      "uddipok": "জনাব রেজা তার ব্যক্তিগত গাড়ির জন্য পনেরো (১৫) লক্ষ টাকার একটি বিমা করেন। দুর্ঘটনায় গাড়িটি হঠাৎ সম্পূর্ণ ক্ষতিগ্রস্ত হয়। বিমা কোম্পানির নিকট তিনি বিমাদারি উপস্থাপন করার পর সম্পূর্ণ ক্ষতিপূরণ পান। অতঃপর বিমা কোম্পানি ক্ষতিগ্রস্ত গাড়িটি দুই (২) লক্ষ টাকায় বিক্রি করে দেয়। জনাব রেজা বিমা কোম্পানির নিকট গাড়ি বিক্রির টাকা দাবি করলে বিমা কোম্পানি তা প্রদান করতে অস্বীকৃতি জানায়।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যে লিখিত চুক্তির কারণে বিমাগ্রহীতা নির্দিষ্ট প্রিমিয়ামের বিনিময়ে তার সম্ভাব্য ঝুঁকি বা বিপদের দায় বিমাকারী ব্যক্তি বা প্রতিষ্ঠানের উপর অর্পণ করে তাকে বীমা চুক্তি বলে।"
        },
        {
          "label": "খ",
          "question": "",
          "explanation": "ক্ষতির নিকটতম কারণ বলতে ক্ষতির প্রত্যক্ষ কারণ কে বোঝায়। প্রত্যক্ষ কারণ ক্ষতি ঘটাতে সরাসরি ভূমিকা পালন করে। এসব কারণ বীমা চুক্তিতে উল্লেখ থাকে।প্রত্যক্ষ কারনে কোন ক্ষতি ঘটলে বিমাগ্রহীতা কইলাম যাইতা ক্ষতিপূরণ পেয়ে থাকে । চুক্তিতে উল্লেখিত এসব প্রত্যক্ষ কারনে ক্ষতি হলে বিমাকারী ক্ষতিপূরণ দিতে বাধ্য ।"
        },
        {
          "label": "গ",
          "question": "",
          "explanation": "উদ্দীপকে জনাব রেজা সম্পত্তি বিমার অন্তর্গত মোটরযান বিমা গ্রহণ করেছেন। দুর্ঘটনায় যানবাহনের ক্ষতি হলে সেই ক্ষতি থেকে রক্ষার জন্য যে বিমা করা হয় তাকে মোটরযান বিমা বলে। এ বিমায় যানবাহনের ক্ষতি হলে ক্ষতিগ্রস্ত যানবাহনের ক্ষতিপূরণ দিয়ে থাকে বিমা কোম্পানি। উদ্দীপকে জনাব রেজা তার ব্যক্তিগত গাড়িটির জন্য ১৫ লক্ষ টাকার একটি বিমা করেন। গাড়িটি তার সম্পদ তাই বলা যায় তিনি মোটরযান বিমা করেছেন। চুক্তির বিষয়বস্তুতে উল্লেখিত কারনে যদি গাড়িটির ক্ষয়ক্ষতি হয় তাহলে বিমা কারী প্রতিষ্ঠান ক্ষতিপূরণ দিতে দায়বদ্ধ। সুতরাং বলা যায় জনাব রেজা সম্পত্তি বিমার অধীনে মোটরযান বিমা করেছেন।"
        },
        {
          "label": "ঘ",
          "question": "",
          "explanation": "উদ্দীপকের জনাব রেজার বিমা দাবিটি বিমা কোম্পানি কর্তৃক প্রত্যাখ্যান হওয়া বিমার স্থলাভিষিক্তকরন নীতির কারণে যৌক্তিক । সম্পত্তি বিমার ক্ষেত্রে সম্পূর্ণ ক্ষতিপূরণের পর অবশিষ্ট সম্পত্তির ওপর অধিকার বীমা কোম্পানির , আর এই নীতিকেই স্থলাভিষিক্ত নীতি বলা। উদ্দীপকে জনাব রেজা তার গাড়িটির জন্য ১৫ লক্ষ টাকার একটি মোটরযান বিমা করেন। দুর্ঘটনায় গাড়িটির ক্ষতি হওয়ার পর বিমা কোম্পানি সম্পন্ন ক্ষতিপূরণ পরিশোধ করে।তবে ক্ষতিগ্রস্ত গাড়িটি বিমা কোম্পানি ২ লক্ষ টাকায় বিক্রি করে দেয়। গাড়িটির বিক্রয়কৃত অর্থ থেকে তখন জনাব রেজা অর্থ দাবি করে।বিমা কোম্পানি স্থলাভিষিক্তকরণ নীতির কারণেই তার দাবিতে অস্বীকৃতি জানায়। গাড়িটির ক্ষতিপূরণ পরিশোধ করার পর ক্ষতিগ্রস্ত গাড়ীটির ওপর বিমা কোম্পানির অধিকার জন্মে।তাহলে ক্ষতিগ্রস্ত গাড়ির বিক্রয়লদ্ধ অর্থের ওপর ও বিমা কোম্পানির অধিকার জন্মে।এটার উপর জনাব রেজার কোন অধিকার নেই। সুতরাং বলা যায় স্থলাভিষিক্তকরণ নীতির কারণেই বিমা কোম্পানি কর্তৃক অস্বীকৃতি জানানো যৌক্তিক হয়েছে।"
        }
      ]
    },
    {
      "number": "9",
      "uddipok": "জনাব আসিফ একজন মোটর যন্ত্রাংশ উৎপাদনকারী। তিনি একটি নতুন যন্ত্র ক্রয়ের জন্য ব্যাংক হতে ১০ লক্ষ টাকা ঋণ গ্রহণ করেন। এছাড়া তিনি তার প্রতিষ্ঠানের স্থাবর অস্থাবর সম্পত্তির জন্য একটি বিমা করেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যে বিমা চুক্তিতে প্রিমিয়ামের বিনিময়ের দুর্ঘটনা জনিত সৃষ্ট দায় পরিশোধের নিশ্চয়তা দেয়া হয় তাকে দায় বিমা।"
        },
        {
          "label": "খ",
          "question": "",
          "explanation": "আনুপাতিক অংশগ্রহণের নীতি অনুযায়ী বিমাকৃত বিষয়বস্তুর ক্ষতি হলে বিমাকারী কোম্পানি কর্তৃক আনুপাতিক হারে ক্ষতিপূরণ প্রদান করা হয়। এই নীতি গ্রহণ করা হয় ব্যয়বহুল বিষয়বস্তুর ক্ষেত্রে। মূলত ঝুঁকি হ্রাসের জন্য এই নীতি গ্রহণ করা হয়। আনুপাতিক অংশগ্রহণের নীতি বলে বীমাকৃত বিষয়বস্তুর ক্ষতিপূরণ আনুপাতিক হারে বিমাকারী প্রতিষ্ঠান থেকেই মেটানো হয় ।"
        },
        {
          "label": "গ",
          "question": "",
          "explanation": "উদ্দীপকে জনাব আসিফ ব্যাংক ঋণ গ্রহণ করার কারণে আর্থিক ঝুঁকির সম্মুখীন হতে পারে। অর্থের সাথে সম্পর্কিত ঝুঁকিকে আর্থিক ঝুঁকি বলা হয়। দেনাদারের পাওনা টাকা পরিশোধ, ঋণ সরবরাহে অপ্রতুলতা, বাজার সুদের হার বৃদ্ধি ইত্যাদি কারণে আর্থিক ঝুঁকি সৃষ্টি হতে পারে। উদ্দীপকের জনাব আসিফের একজন মোটর যন্ত্রাংশ উৎপাদনকারী। তিনি ব্যাংক থেকে ১০ লক্ষ টাকা ঋণ নেয়।তিনি বিপদ আপদ কিংবা দুর্ঘটনার কারণে যদি কিস্তি পরিশোধ না করতে পারে তাহলে তিনি আর্থিক ঝুঁকিতে পড়তে পারে। ফলে ব্যাংক তার বিপক্ষে আইনগত ব্যবস্থা নিতে পারে। তার ব্যবসায়ের বিলোপ সাধন ঘটতে পারে। সুতরাং বলা যায় জনাব আসিফ ব্যাংক ঋণ গ্রহণ করার কারণে আর্থিক ক্ষতির সম্মুখীন হতে পারে।"
        },
        {
          "label": "ঘ",
          "question": "",
          "explanation": "উদ্দীপকের জনাব আসিফ তার সমুদয় সম্পত্তি বিমাযোগ্য স্বার্থ নীতির কারণে বীমা করতে পারে। বীমাকৃত বিষয়বস্তুতে বিমা গ্রহীতার আর্থিক স্বার্থকে বীমাযোগ্য স্বার্থ বলে। এই স্বার্থ ছাড়া বিমা চুক্তি করা যায় না।বিমা চুক্তির ক্ষেত্রে এর গুরুত্ব অপরিসীম। উদ্দীপকে জনাব আসিফ তার প্রতিষ্ঠানের সমুদয় সম্পত্তির উপর বিমা করতে পারে।কারণ তার সমুদয় সম্পত্তির উপর তার বিমা যোগ্য স্বার্থ আছে। এই স্বার্থ অনুসারে একজন বিমাগ্রহীতা লাভবান হলে আর্থিকভাবে লাভবান হয় এবং ক্ষতিগ্রস্ত হলে আর্থিক ভাবে ক্ষতিগ্রস্ত হয়। আর এটাকেই বলে বিমাযোগ্য স্বার্থ। জনাব আসিফ একজন মোটর যন্ত্রাংশ উৎপাদনকারী। তিনি তার প্রতিষ্ঠানের স্থাবর অস্থাবর সম্পত্তির মালিক। তিনি এসব সম্পত্তির বিমা করতে পারবেন কারণ তার প্রতিষ্ঠানের সম্পদের উপর তার বিমাযোগ্য স্বার্থ নিহিত রয়েছে। সুতরাং বলা যায় বিমা যোগ্য স্বার্থ নীতির কারণে জনাব আসিফ তার সম্পত্তির উপর বিমা করতে পারবে।"
        }
      ]
    },
    {
      "number": "10",
      "uddipok": "বেসরকারি চাকরিজীবী জনাব শামীম সিটি লাইফ ইন্স্যুরেন্স কোম্পানি হতে দশ (১০) বছর মেয়াদি একটি জীবন বিমাপত্র গ্রহণ করেন। চুক্তির শর্তানুসারে নির্দিষ্ট মেয়াদের মধ্যে মৃত্যুবরণ করলে তার মনোনীত ব্যক্তিকে এবং উক্ত মেয়াদের পরে জীবিত থাকলে তাকেই বিমাদাবির সম্পূর্ণ অর্থ পরিশোধ করা হবে। তিনি ছয় (৬) বছর পর্যন্ত মাসিক কিস্তি তিন হাজার টাকা নিয়মিত পরিশোধ করেছেন। বর্তমানে ব্যয় বেড়ে যাওয়ায় তিনি নিয়মিত কিস্তি পরিশোধ করতে পারছেন না। তাই তিনি বিমা কোম্পানির নিকট বিমাপত্রটি বাতিলের জন্য আবেদন করেন এবং বিমা কোম্পানি আবেদনপত্রটি গ্রহণ করে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "বিমা কোম্পানি বীমাকৃত অর্থের অতিরিক্ত যে আর্থিক সুবিধা বিমাগ্রহীতাকে প্রদান করে তাকে বোনাস বলে।"
        },
        {
          "label": "খ",
          "question": "",
          "explanation": "যে বিমাপত্র তিন মাস থেকে পাঁচ বছরের জন্য করা হয় তাকে সাময়িক বিমাপত্র বলে। এ মেয়াদের মধ্যে যদি বীমাগ্রহীতা ব্যক্তি মারা যায় তাহলে বিমাগ্রহীতার মনোনীত ব্যক্তি বিমাদাবি পেয়ে থাকে। আর বেঁচে থাকলে বিমাদাবি পাওয়া যায় না। এই বিমাপত্র স্বল্প মেয়াদের জন্য করা হয়। সাধারণত অধিক ঝুঁকিপূর্ণ কাজে নিয়োজিত ব্যক্তিরা এরুপ বিমাপত্র করে থাকে।"
        },
        {
          "label": "গ",
          "question": "",
          "explanation": "উদ্দীপকে জনাব শামীম সাধারণ মেয়াদি বিমাপত্র গ্রহণ করেছিলেন। যে জীবন বিমা পত্র একটা নির্দিষ্ট মেয়াদের জন্য তাকে মেয়াদী জীবন বিমা পত্র বলে। এ জীবন বিমায় একটি নির্দিষ্ট মেয়াদের মধ্যে বিমাগ্রহীতার মৃত্যু ঘটলে তার মনোনীত ব্যক্তিকে টাকা প্রদান করা হয়, আর বেঁচে থাকলে মেয়াদ শেষে বিমাগ্রহীতা নিজেই বিমা দাবি পেয়ে থাকে। উদ্দীপকে দেখা যায় জনাব শামীম সিটি লাইফ ইন্সুরেন্স কোম্পানি লিমিটেড এ ১০ বছর মেয়াদি একটি জীবন বিমা গ্রহণ করেছেন। নির্দিষ্ট মেয়াদের জন্য বিমাপত্র গ্রহণ করায় এটা একটি মেয়াদী বিমাপত্র । এই বিমা চুক্তির মাধ্যমে বীমাগ্রহীতা যদি নির্দিষ্ট মেয়েদের মধ্যে মারা যায় তাহলে বিমা কোম্পানি বিমাদাবি পরিশোধ করবে, আর বেঁচে থাকলে নির্দিষ্ট মেয়াদ শেষে বিমানগ্রহীতা নিজেই বিমা দাবি পাবে। সুতরাং বলা যায় জনাব শামীমের বিমাপত্রটি মেয়াদি বিমাপত্র"
        },
        {
          "label": "ঘ",
          "question": "",
          "explanation": "উদ্দীপকে জনাব শামীমের বিমা দাবিটি বাতিলের আবেদন প্রেক্ষিতে বিমা কোম্পানি সমর্পণ মূল্য প্রদানের পদক্ষেপ নিয়েছে তা যৌক্তিক বলে আমি মনে করি। কোন মেয়াদী বা আজীবন বীমাপত্র গ্রহীতা উক্ত বীমা পত্র চালিয়ে যেতে সমর্থ না হলে বীমা কোম্পানির নিকট তার সমর্পণ করতে পারে, এক্ষেত্রে বীমা কোম্পানি যে মূল্য ফেরত দেয় তাকে সমর্পণ মূল্য বলে।এরূপ বিমা পত্রের সমর্পণ মূল্য কত হবে তা নির্ভর করে বিমা পলিসির প্রিমিয়াম এর উপর। উদ্দীপকে দেখা যায় জনাব শামীম ১০ বছরের জন্য সিটি লাইফ ইন্সুরেন্স কোম্পানি লিমিটেড এ একটি মেয়াদি জীবন বিমা করেছেন। কিন্তু ৬ বছর চালানোর পর তিনি প্রিমিয়াম পরিশোধ করতে অসমর্থ হন। তাই তিনি বিমা পত্রটি বাতিলের আবেদন করেন। বিমা কোম্পানি তার আবেদন পত্রটি গ্রহণ করে এবং যেহেতু তিনি সম্পূর্ণ মেয়াদ পর্যন্ত চালিয়ে যেতে সমর্থ হয় নাই তাহলে তিনি সমর্পণ মূল্য পাবেন। তিনি দশ বছর মেয়াদি একটি বিমা করেন। ছয় বছর চালানোর পর তিনি যেহেতু বিমা পত্রটি বাতিলের আবেদন করেন তাহলে তার প্রিমিয়ামের অনুপাত অনুসারে তিনি সমর্পণ মূল্য পাবে। সমর্পণ মূল্য পাওয়ার শর্ত হলো কমপক্ষে দুই বছর প্রিমিয়াম পরিশোধ করতে হবে।যেহেতু এ ধরনের বিমা পত্রের সম্পূর্ণ মেয়াদের প্রিমিয়াম পরিশোধ ব্যতীত দাবি করতে পারেনা,তাই তিনি সমর্পণ মূল্য পাবেন। সুতরাং বলা যায় বিমা কোম্পানি কর্তৃক পদক্ষেপটি যথার্থ ছিল।"
        }
      ]
    },
    {
      "number": "11",
      "uddipok": "জনাব সাঈদ তার কোম্পানির সকল কর্মকর্তা-কর্মচারীর জন্য একটি একক বিমাপত্রের আওতায় বন্ধন লাইফ ইন্স্যুরেন্স কোম্পানির নিকট বিমা করেন। অন্যদিকে কোম্পানির যাবতীয় সম্পত্তির জন্য ইউনিয়ন ইন্স্যুরেন্স কোম্পানির নিকট দশ (১০) কোটি টাকার আরও একটি বিমা করেন। পরবর্তীতে ইউনিয়ন ইস্যুরেন্স কোম্পানি উক্ত বিমার বিপরীতে পিপলস্ ইস্যুরেন্স কোম্পানির নিকট ছয় (৬) কোটি টাকার বিমা করে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "বিমা দাবির সমুদয় অর্থ যদি নির্দিষ্ট সময় পর পর কিস্তি কিংবা বৃত্তি আকারে পরিশোধ করা হয় তাকে বার্ষিক বৃত্তি বলা হয়।"
        },
        {
          "label": "খ",
          "question": "",
          "explanation": "বিমা কোম্পানি বীমাকৃত অর্থের অতিরিক্ত যে আর্থিক সুবিধা বিমাগ্রহীতাকে প্রদান করে তাকে বোনাস বলে। মুনাফাযুক্ত গ্রহীতারাই কেবল বোনাস পেয়ে থাকে। বিমাপত্রে আগ্রহী করার জন্য বোনাস দেয়া হয়। তাছাড়া বিমা কোম্পানি এসব বিমা পত্র থেকে অধিক হারে প্রিমিয়াম গ্রহণ করে থাকে ।"
        },
        {
          "label": "গ",
          "question": "",
          "explanation": "উদ্দীপকের জনাব সাঈদ তার প্রতিষ্ঠানের কর্মকর্তা কর্মচারীর জন্য গোষ্ঠী বীমা করেছেন। যে বিমা ব্যবস্থায় একটি নির্দিষ্ট গোষ্ঠীর জীবনকে একত্রে বিমা করা হয় তাকে গোষ্ঠী বিমা বলে। নিয়োগ কর্তা এ বিমার মাধ্যমে কর্মকর্তাদের ভবিষ্যৎ নিরাপত্তা গড়ে তুলতে পারে। উদ্দীপকের জনাব সাইদ তার কর্মকর্তাদের জন্য একক বিমার আওতায় বন্ধন লাইফ ইন্সুরেন্স কোম্পানির নিকট একটি বিমা করেন। কর্মকর্তা কর্মচারীদের জীবন একক বিমার আওতায় বিমা করা হয় গোষ্ঠী বীমা পত্রে। এরূপ বিমা পত্রে বিমাকৃত ব্যক্তির মৃত্যু বা দুর্ঘটনা হলে বিমা কোম্পানি ক্ষতিপূরণ দিয়ে থাকে। সুতরাং বলা যায় জনাব সাঈদ কর্মকর্তা কর্মচারীদের জন্য গোষ্ঠী বীমা করেছি লেন ।"
        },
        {
          "label": "ঘ",
          "question": "",
          "explanation": "ইউনিয়ন ইন্স্যুরেন্স কোম্পানি পুর্নবিমার মাধ্যমে দক্ষতার সাথে ঝুঁকি পুনঃবন্টন করতে সক্ষম হয়েছে, উক্তিটি যৌক্তিক। একজন বিমাকারীর গৃহীত ঝুঁকির সম্পূর্ণ অংশ কিংবা অংশ বিশেষ প্রিমিয়ামের বিনিময়ে যদি অন্য বিমাকারীর নিকট অর্পণ করা হয় তখন তাকে পুর্নবীমা বলে। এতে একাধিক বিমাকারীর নিকট ঝুঁকি বন্টিত হয়। উদ্দীপকে দেখা যায় জনাব সাঈদ প্রথমে ইউনিয়ন ইন্সুরেন্স কোম্পানির সাথে ১০ কোটি টাকার বিমা করেন। পরবর্তীতে ইউনিয়ন ইন্সুরেন্স কোম্পানি পিপলস ইন্সুরেন্স কোম্পানির সাথে ৬ কোটি টাকার বিমা করেন। বিমাকৃত বিষয়বস্তুর অংশবিশেষ অন্য কোম্পানির সাথে বিমা করায় তা পুর্নবিমা হয়েছে ইউনিয়ন ইন্সুরেন্স কোম্পানির জন্য। বিমাকৃত বিষয়বস্তুর ঝুঁকি অনেক হলে বিমা কারী প্রতিষ্ঠানের পক্ষে অনেক সময় কঠিন হয়ে পড়ে। তখন বিমা কারী প্রতিষ্ঠান বিমা চুক্তির আলোকে আবার অন্য কোন বিমা কোম্পানির নিকট দায়িত্ব অর্পণ করে। উদ্দীপকে দেখা যায় ইউনিয়ন ইন্সুরেন্স কোম্পানি ১০ কোটি টাকা বিমা চুক্তি পিপলস কোম্পানির সাথে ছয় কোটি টাকা হস্তান্তর করে। এতে ইউনিয়ন ইন্সুরেন্স কোম্পানির ঝুঁকি পাবে এবং জনাব সাঈদের বিমা দাবি প্রাপ্তির সম্ভাবনা বাড়বে। সুতরাং বলা যায় ইউনিয়ন ইন্স্যুরেন্স কোম্পানির পুর্নবিমা ফলপ্রসূ হ য়েছে।"
        }
      ]
    }
  ]
}