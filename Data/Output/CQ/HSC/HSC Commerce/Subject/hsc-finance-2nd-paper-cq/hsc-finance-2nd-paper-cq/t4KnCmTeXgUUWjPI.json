{
  "title": "আদমজী ক্যান্ট. কলেজ ২০২৪",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব আসলাম 'কচা' ব্যাংক-এ একটি হিসাব খুলে ব্যবসায়িক কার্যক্রম সম্পন্ন করেন। ব্যাংকটি একটি অফিসের মাধ্যমে ব্যাংকিং কার্যক্রম পরিচালনা করে। সম্প্রতি জনাব আসলামের ব্যবসায় পরিসর বেড়ে যাওয়ায় দেশের বিভিন্ন স্থানের ব্যবসায়ীদের সাথে লেনদেন সম্পাদন করতে হচ্ছে। 'কচা' ব্যাংকের ব্যবস্থাপক জনাব আসলামকে অন্য আরেকটি ব্যাংকে হিসাব খোলার পরামর্শ দিলেন।",
      "tag": "ACC 24",
      "sub_questions": [
        {
          "label": "ক",
          "question": "ব্যাংকিং কী?",
          "explanation": "ব্যাংক কর্তৃক সম্পাদিত সব কাজকে ব্যাংকিং বলা হয়।"
        },
        {
          "label": "খ",
          "question": "KYC কেন প্রয়োজন?",
          "explanation": "গ্রাহক সম্পর্কে সম্পূর্ণ তথ্য সংগ্রহের মাধ্যমে KYC ফর্ম গ্রাহকের লেনদেনের সচ্ছলতা নিশ্চিত করে। KYC-এর পূর্ণরূপ হলো 'Know Your Customer'। এ ফর্মে ব্যাংক গ্রাহকের নাম, ঠিকানা, পেশা, কাজের ধরন ও অন্যান্য যাবতীয় তথ্য সংগ্রহ করে। ফলে গ্রাহক কোনো অবৈধ লেনদেন করতে পারে না। এভাবে লেনদেনের সচ্ছলতা বৃদ্ধি পায়।"
        },
        {
          "label": "গ",
          "question": "কচা' ব্যাংকটি কাঠামোগতভাবে কোন ধরনের ব্যাংক? ব্যাখ্যা করো।",
          "explanation": "উদ্দীপকে 'কচা' ব্যাংকটি কাঠামোগতভাবে একক ব্যাংক। একটি কেন্দ্রীয় অফিসের অধীনে পরিচালিত হয় একক ব্যাংক। এ ব্যাংকের প্রধান, অফিস ছাড়া অন্য কোথাও শাখা থাকে না। এটি সীমিত এলাকায় তাদের কার্যক্রম পরিচালনা করে। একটি শাখার মাধ্যমেই গ্রাহককে প্রয়োজনীয় সেবা প্রদান করতে হয়। উদ্দীপকে জনাব আসলাম 'কচা' নামক একটি ব্যাংকে হিসাব খুলে ব্যবসায়িক কার্যাদি সম্পন্ন করেন। ব্যাংকটি শুধু একটি অফিসের মাধ্যমে ব্যাংকিং কার্যাবলি পরিচালনা করে। এই একটি অফিস ছাড়া ব্যাংকটির আর কোনো শাখা নেই। সাধারণত একক' ব্যাংক একটি অফিসের মাধ্যমে সীমিত এলাকায় স্বল্প পরিসরে ব্যাংকিং সেবা দেয়। তাই বলা যায়, উদ্দীপকের 'কচা' ব্যাংকটি একটি একক ব্যাংক।"
        },
        {
          "label": "ঘ",
          "question": "অন্য আরেকটি ব্যাংকে হিসাব খোলার যৌক্তিকতা বিশ্লেষণ করো।",
          "explanation": "উদ্দীপকের জনাব আসলামের অন্য আরেকটি ব্যাংকে অর্থাৎ, শাখা ব্যাংকে হিসাব খোলা যৌক্তিক হবে। একটি প্রধান অফিসের অধীনে বেশ কিছু শাখা খোলার মাধ্যমে শাখা ব্যাংকের কার্যক্রম পরিচালিত হয়। দেশ-বিদেশে শাখা ব্যাংকের একাধিক শাখা থাকে। একাধিক শাখা থাকায় সহজেই অর্থ স্থানান্তর করা যায়। এছাড়াও শাখা ব্যাংক ব্যবস্থায় অনলাইন ব্যাংকিং সুবিধা পাওয়া যায়। উদ্দীপকের জনাব আসলাম 'কচা' নামক একক ব্যাংকে হিসাব খুলেছেন। সম্প্রতি তার ব্যবসায় পরিসর বেড়ে যাওয়ায় ব্যবসায়িক প্রয়োজনে দেশের বিভিন্ন স্থানের ব্যবসায়ীদের সাথে লেনদেন করতে হচ্ছে। এমতাবস্থায়। একক ব্যাংক হওয়ার কারণে 'কচা' ব্যাংকটি তাকে যথাযথভাবে সেবা দিতে পারছে না। 'কচা' ব্যাংকের ব্যবস্থাপক জনাব আসলামকে অন্য আরেকটি ব্যাংকে হিসাব খোলার পরামর্শ দিলেন।"
        }
      ]
    },
    {
      "number": "2",
      "uddipok": "বাংলাদেশ ব্যাংক বেশ কিছুদিন ধরেই লক্ষ করছে দেশের জনগণ লাভজনক বিভিন্ন খাতে বিনিয়োগের পরিবর্তে ব্যাংকে অর্থ জমা রাখাকেই বেশি প্রাধান্য দিচ্ছে। এর ফলে ব্যাংকগুলোতে অলস অর্থের পরিমাণ দ্রুত বাড়তে থাকে। এ প্রেক্ষিতে বাংলাদেশ ব্যাংক বাজারে বিভিন্ন ধরনের সরকারি বন্ড, সিকিউরিটিজ, বিল ইত্যাদি বিক্রয় করে। 'এতে ব্যাপক সাড়া পাওয়া গেল। এর পাশাপাশি কেন্দ্রীয় ব্যাংক সম্প্রতি ঘটে যাওয়া ঘূর্ণিঝড়কবলিত এলাকার সব ব্যাংকের শাখাকে ৪০% কৃষি খাতে ঋণ দেওয়ার জন্য নির্দেশনা জারি করে।",
      "tag": "ACC 24",
      "sub_questions": [
        {
          "label": "ক",
          "question": "নিকাশ ঘর কী?",
          "explanation": "ব্যাংকিং লেনদেন থেকে উদ্ভূত আন্তঃব্যাংকিং দেনা-পাওনার নিষ্পত্তিস্থল হলো নিকাশ ঘর।"
        },
        {
          "label": "খ",
          "question": "কেন্দ্রীয় ব্যাংককে কেন অন্যান্য ব্যাংকের ব্যাংকার বলা হয়?",
          "explanation": "তালিকাভুক্ত ব্যাংকগুলো কেন্দ্রীয় ব্যাংকে হিসাব খুলে বিভিন্ন ব্যাংকিং সুবিধা পায়, তাই এটিকে অন্যান্য ব্যাংকের ব্যাংকার বলা হয়। সাধারণ জনগণ যেভাবে বাণিজ্যিক ব্যাংকে হিসাব খুলে ব্যাংকিং সেবা পেয়ে থাকে, তেমনি তালিকাভুক্ত ব্যাংকসমূহও কেন্দ্রীয় ব্যাংকে হিসাব খুলে লেনদেন করে। দেশের ব্যাংকিং প্রতিষ্ঠানগুলো এই ব্যাংককে ঘিরেই তাদের ব্যবসায়িক কাজ পরিচালনা করে।"
        },
        {
          "label": "গ",
          "question": "উদ্দীপকে কেন্দ্রীয় ব্যাংকের ১ম গৃহীত পদক্ষেপ ঋণ নিয়ন্ত্রণের কোন সংখ্যাত্মক পদ্ধতির সাথে সম্পর্কিত? ব্যাখ্যা করো",
          "explanation": "উদ্দীপকে কেন্দ্রীয় ব্যাংকের গৃহীত প্রথম পদক্ষেপটি ঋণ নিয়ন্ত্রণের সংখ্যাত্মক পদ্ধতির খোলাবাজার নীতির সাথে সম্পর্কিত। ঋণ নিয়ন্ত্রণে কেন্দ্রীয় ব্যাংক খোলাবাজার নীতি মেনে চলে। এ কৌশল অনুযায়ী কেন্দ্রীয় ব্যাংক বন্ড, বিল, নোট, সিকিউরিটিজ প্রভৃতি কেনা- বেচার মাধ্যমে ঋণ নিয়ন্ত্রণ করে। এটি ঋণ নিয়ন্ত্রণের সাধারণ বা সংখ্যাত্মক পদ্ধতি। উদ্দীপকে বাংলাদেশ ব্যাংকের পর্যবেক্ষণের কথা বলা হয়েছে। পর্যবেক্ষণে দেখা যায়, দেশের জনগণ লাভজনক খাতে বিনিয়োগের পরিবর্তে ব্যাংকে অর্থ জমা রাখছে। এর ফলে ব্যাংকগুলোতে অলস অর্থের পরিমাণ দিন দিন বাড়ছে। এ পরিপ্রেক্ষিতে বাংলাদেশ ব্যাংক বাজারে সরকারি বন্ড, সিকিউরিটিজ, বিল প্রভৃতি বিক্রি করে। এতে বেশি আয়ের প্রত্যাশায় জনগণ ব্যাংক থেকে অর্থ তুলে সরকারি সিকিউরিটিজ কিনে। ফলে বাণিজ্যিক ব্যাংকগুলোর ঋণদান ক্ষমতা কমে যায়। তাই বলা যায়, কেন্দ্রীয় ব্যাংক এসব সিকিউরিটিজ কেনা-বেচার মাধ্যমে ঋণ নিয়ন্ত্রণ করছে যা খোলাবাজার নীতির সাথে সামঞ্জস্যপূর্ণ।"
        },
        {
          "label": "ঘ",
          "question": "কৃষকদের ঋণ প্রাপ্তিতে কেন্দ্রীয় ব্যাংক যে নীতি ব্যবহার করেছে তার যথার্থতা মূল্যায়ন করো।",
          "explanation": "উদ্দীপকে কৃষকদের ঋণ প্রাপ্তিতে কেন্দ্রীয় ব্যাংক ঋণের বরাদ্দকরণ নীতি ব্যবহার করেছে। ঋণের বরাদ্দকরণ নীতি হলো কেন্দ্রীয় ব্যাংকের ঋণ নিয়ন্ত্রণের গুণগত বা, নির্বাচনমূলক পদ্ধতিগুলোর একটি। এ নীতি অনুযায়ী কেন্দ্রীয় ব্যাংক বিশেষ খাত চিহ্নিত করে ঋণের পরিমাণ কম-বেশি করে। সুষম অর্থনৈতিক উন্নয়নে এ নীতি ব্যবহার করা হয়। উদ্দীপকে বাংলাদেশ ব্যাংকের ঋণ নিয়ন্ত্রণ কার্যক্রমের কথা আলোচনা করা হয়েছে। সম্প্রতি কেন্দ্রীয় ব্যাংক ঘূর্ণিঝড় আক্রান্ত এলাকাকে বিশেষভাবে চিহ্নিত করেছে। কেন্দ্রীয় ব্যাংক এসব এলাকার সব ব্যাংকের শাখাকে কৃষি খাতে ৪০% ঋণ দেওয়ার জন্য নির্দেশনা জারি করে। এখানে বিশেষ খাত হিসেবে কৃষি খাতকে চিহ্নিত করা হয়েছে। কেন্দ্রীয় ব্যাংকের নির্দেশ অনুযায়ী ব্যাংকের মোট ঋণের ৪০% কৃষি খাতের জন্য বরাদ্দ রাখায় এ কৌশলকে ঋণের বরাদ্দকরণ নীতি বলা যায়। এ নীতি প্রয়োগের ফলে দেশের গুরুত্বপূর্ণ খাতগুলোতে পর্যাপ্ত ঋণের ব্যবস্থা হবে। এখানে কৃষি খাতকে গুরুত্ব দেওয়ায় ঘূর্ণিঝড় আক্রান্ত এলাকার জনগণ সহজে মন্দাবস্থা কাটিয়ে উঠতে পারবে। তাই কৃষকদের এবং কৃষি খাতের উন্নয়নে উক্ত ঋণ নিয়ন্ত্রণ পদ্ধতির ব্যবহার সম্পূর্ণ যৌক্তিক হয়েছে।"
        }
      ]
    },
    {
      "number": "3",
      "uddipok": "রোটারী স্কুল ও কলেজের শিক্ষকদের মাসিক বেতনের ১০% প্রতি মাসে কলেজের নিজ নিজ হিসাবে জমা রাখেন, যা তারা চাকরি থেকে অব্যাহতির আগে উত্তোলন করতে পারবেন না। চাকরি থেকে অবসরের পর তারা এককালীন বড় অঙ্কের অর্থ ফেরত পাবেন। অন্যদিকে, উক্ত প্রতিষ্ঠানের শিক্ষক কর্মচারীদের কল্যাণ তহবিলের ২ কোটি টাকা নির্দিষ্ট সময়ের জন্য এমন একটি হিসাবে জমা রাখেন যেখান থেকে বেশি আয় পাওয়া যাবে।",
      "tag": "ACC 24",
      "sub_questions": [
        {
          "label": "ক",
          "question": "নমুনা স্বাক্ষর কার্ড কী?",
          "explanation": "চেকের স্বাক্ষর যথার্থ কিনা তা মিলিয়ে দেখার জন্য আমানতকারীর নমুনা স্বাক্ষর ব্যাংক যে কার্ডে সংরক্ষণ করে তাকে নমুনা স্বাক্ষর কার্ড বলে।"
        },
        {
          "label": "খ",
          "question": "একক মালিকানা ব্যবসায়ের জন্য কোন হিসাব প্রযোজ্য? বুঝিয়ে লেখো।",
          "explanation": "একক মালিকানা ব্যবসায়ের জন্য চলতি হিসাব খোলা উত্তম। যে হিসাবের মাধ্যমে ব্যাংক তার গ্রাহককে ব্যাংকিং সময়ে যতবার ইচ্ছা অর্থ জমাদান ও প্রয়োজনে তা তোলার সুযোগ দেয় তাকে চলতি হিসাব বলে। একক মালিকানা ব্যবসায়ীকে প্রতিনিয়ত বিভিন্ন ধরনের অর্থসংক্রান্ত লেনদেন করতে হয়। এজন্য তার নগদ ঋণ, জমাতিরিক্ত ঋণ ছাড়াও বিভিন্ন ধরনের ব্যাংকিং সহায়তার প্রয়োজন পড়ে, যা অন্য কোনো ব্যাংক হিসাবে পাওয়া যায় না। তাই, ব্যবসায়ীরা চলতি হিসাব খুলে থাকেন।"
        },
        {
          "label": "গ",
          "question": "উদ্দীপকে কল্যাণ তহবিলের ২ কোটি টাকা কোন ধরনের হিসাবে জমা রাখা হয়েছে? ব্যাখ্যা করো।",
          "explanation": "উদ্দীপকে ২ কোটি টাকা স্থায়ী হিসাবে জমা রাখা হয়েছে। এ ধরনের হিসাবে একটি নির্দিষ্ট পরিমাণ অর্থ একটি নির্দিষ্ট সময়ের জন্য জমা রাখা হয়। মেয়াদ শেষ হওয়ার আগে অর্থ উত্তোলন করা যায় না। এ হিসাবের বিপরীতে আমানতকারী নির্দিষ্ট হারে সুদ পায়। উদ্দীপকে রোটারী স্কুল ও কলেজের শিক্ষকদের সকলের ব্যাংক হিসাব রয়েছে। সেখানে তারা তাদের বেতনের একটি নির্দিষ্ট অংশ জমা রাখেন। এছাড়া এই প্রতিষ্ঠানের শিক্ষক-কর্মচারীদের একটি কল্যাণ তহবিল রয়েছে। তহবিলের ২ কোটি টাকা নির্দিষ্ট সময়ের জন্য একটি হিসাবে রাখা হয়। হিসাবটি থেকে তারা বেশি আয় পাবে। সাধারণত স্থায়ী হিসাবে অন্যান্য হিসাবের তুলনায় সবচেয়ে বেশি সুদ দেওয়া হয়। এ হিসাবে প্রতিষ্ঠানকে ব্যাংক চেক দিবে না। তবে স্থায়ী আমানতের রসিদ দিবে। সাধারণত নির্দিষ্ট মেয়াদ উত্তীর্ণ হওয়ার আগে টাকা তুলতে পারবে না। ফলে এ হিসাবকে মেয়াদি হিসাবও বলা হয়। অন্যান্য হিসাবের তুলনায় এই হিসাবে সবচেয়ে বেশি হারে আয় করা যায়। সুতরাং, কল্যাণ তহবিলের টাকাটি ব্যাংকের স্থায়ী হিসাবে জমা রাখা হয়েছে।"
        },
        {
          "label": "ঘ",
          "question": "ভবিষ্যতের অবলম্বন হিসেবে শিক্ষকদের হিসাবটির যথার্থতা মূল্যায়ন করো।",
          "explanation": "ভবিষ্যতের অবলম্বন হিসেবে শিক্ষকদের পেনশন সঞ্চয়ী হিসাবটি যথার্থ হয়েছে। এ ধরনের হিসাবে প্রতি মাসে একটি নির্দিষ্ট পরিমাণ টাকা নির্দিষ্ট মেয়াদের জন্য জমা রাখা হয়। মেয়াদ শেষে এককালীন বা কিস্তিতে উত্তোলনের সুবিধা দেওয়া হয়। এটি সঞ্চয়ী হিসাব ও মেয়াদি হিসাবের মিলিত রূপ। উদ্দীপকে রোটারী স্কুল ও কলেজের শিক্ষকদের নিজ নিজ হিসাব রয়েছে। তারা তাদের বেতনের ১০% ভবিষ্যৎ অবলম্বন হিসেবে রাখেন। এই অর্থ তারা ব্যাংকে বিশেষ এক ধরনের হিসাবে জমা রাখেন। চাকরি থেকে অবসরের পর এ হিসাব থেকে তারা বড় অঙ্কের অর্থ ফেরত পাবেন। চাকরিজীবী বা সব ধরনের পেশাজীবী মানুষের সঞ্চয় ও বিনিয়োগ সুবিধার জন্য পেনশন সঞ্চয়ী হিসাব উপযোগী। রোটারী স্কুল ও কলেজের শিক্ষকদের এ হিসাবে প্রতি মাসে নির্দিষ্ট পরিমাণ অর্থ জমা রাখতে হবে। এই ধারাটি তাদের অবসরের আগ পর্যন্ত চলবে। অবসর নেওয়ার পর তারা আসল ও সুদসহ বড় অঙ্কের টাকা পাবেন। এ টাকা এককালীন অথবা কিস্তিতে উত্তোলন করতে পারবেন। অবসর পরবর্তী সময়ে কিস্তিতে উত্তোলন করে তারা দৈনন্দিন খরচ চালাতে পারবেন। আবার ইচ্ছা করলে এককালীন উত্তোলন করে কোথাও বিনিয়োগ করতে পারবেন। তাদের একসময়ের ক্ষুদ্র ক্ষুদ্র অংশ ভবিষ্যতে একটি বড় অবস্থানে এসে দাঁড়ায়। সুতরাং, শিক্ষকদের পেনশন সঞ্চয়ী হিসাবটি রিমানে ভারলমন চিমেরে সথার্থ বলে আমি মনে করি।"
        }
      ]
    },
    {
      "number": "4",
      "uddipok": "কামরুল সাহেব তার ছেলে রিহানকে ৮০ হাজার টাকার একটি চেক দিয়ে ব্যাংক থেকে টাকা তুলে আনার জন্য পাঠালেন। চেকটিতে লেখা ছিল 'রিহানকে অথবা বাহককে চাওয়ামাত্র ৮০ হাজার টাকা দিন।' ব্যাংকে যাওয়ার পথে রিহানের কাছ থেকে চেকটি ছিনতাই হয়ে যায়। রিহান তৎক্ষণাৎ এ ঘটনা তার বাবা কামরুল সাহেবকে জানান। এ অবস্থায় তিনি কী করবেন তাই ভাবছেন।",
      "tag": "ACC 24",
      "sub_questions": [
        {
          "label": "ক",
          "question": "ফাঁকা অনুমোদন কী?",
          "explanation": "চেকের আদেষ্টা বা ধারক চেকের উল্টো পৃষ্ঠায় কিছু না লিখে হস্তান্তরের উদ্দেশ্যে শুধু স্বাক্ষর করলে তাকে ফাঁকা অনুমোদন বলে।"
        },
        {
          "label": "খ",
          "question": "চেকের পক্ষসমূহ ব্যাখ্যা করো।",
          "explanation": "একটি চেকের সাধারণত তিনটি পক্ষ থাকে। যথা- আদেষ্টা, আদিষ্ট ও প্রাপক। আদেষ্টা হলো আমানতকারী যিনি চেকটি প্রস্তুত করেন। আদেষ্টা হচ্ছে চেকের প্রথম পক্ষ। আমানতকারী বা আদেষ্টা যার ওপর চেকের মাধ্যমে অর্থ পরিশোধের শর্তহীন নির্দেশ দেয় তাকে আদিষ্ট বলে। আদিষ্ট হচ্ছে ব্যাংক এবং এটি চেকের দ্বিতীয় পক্ষ। অন্যদিকে, আমানতকারী চেকের অর্থ যাকে দেওয়ার জন্য ব্যাংককে নির্দেশ দেন তিনি হলেন প্রাপক।"
        },
        {
          "label": "গ",
          "question": "উদ্দীপকে কামরুল সাহেব তার ছেলে রিহানকে কোন ধরনের চেক ইস্যু করেছেন? ব্যাখ্যা করো।",
          "explanation": "উদ্দীপকে কামরুল সাহেব তার ছেলে রিহানকে বাহক চেক ইস্যু করেছেন। যে চেকের টাকা ব্যাংক চাহিবামাত্র এর বাহককে প্রদান করে তাকে বাহক চেক বলে। এ চেকে প্রাপকের নাম লেখার স্থানে অথবা বাহককে লেখা থাকে। এ চেক যেকোনো ব্যক্তি ব্যাংকে জমা দিয়ে নগদ অর্থ উত্তোলন করতে পারে। এ চেক তুলনামূলক কম নিরাপদ। উদ্দীপকে কামরুল সাহেব তার ছেলে রিহানকে ৮০ হাজার টাকার একটি চেক দেন। তিনি ব্যাংক থেকে টাকা তুলে আনার জন্য রিহানকে পাঠালেন। চেকটিতে লেখা ছিলো 'রিহানকে অথবা বাহককে চাওয়ামাত্র ৮০ হাজার টাকা দিন।' কামরুল সাহেবের চেকটি বাহক চেক। বাহক -ঢেকে প্রাপকের নামের শেষে 'অথবা বাহককে' লেখা থাকে। কামরুল সাহেবের প্রদত্ত চেকেও 'অথবা বাহককে' লেখা আছে। তাই বলা যায়, উদ্দীপকে কামরুল সাহেব তার ছেলে রিহানকে বাহক চেক ইস্যু করেছেন।"
        },
        {
          "label": "ঘ",
          "question": "উদ্দীপকে বর্ণিত অবস্থায় কামরুল সাহেবের কী করা উচিত বলে তুমি মনে করো? মতামত দাও।",
          "explanation": "উদ্দীপকে বর্ণিত অবস্থায় কামরুল সাহেবের তৎক্ষণাৎ লিখিতভাবে ব্যাংককে জানানো উচিত বলে আমি মনে করি। চেক হারানো গেলে এবং বিষয়টি আদেষ্টার নজরে আসলে তার কর্তব্য হচ্ছে লিখিতভাবে তা ব্যাংককে জানানো। প্রাপক কর্তৃক আদেষ্টা চেক হারানোর বিষয়টি অবহিত করলেও আদেষ্টা তৎক্ষণাৎ ব্যাংককে জানাবেন। এক্ষেত্রে নির্দিষ্ট চেক নম্বরের বিপক্ষে অর্থ পরিশোধ না করতে ব্যাংককে অবহিত করা হয়। উদ্দীপকের কামরুল সাহেব তার ছেলে রিহানকে ৮০ হাজার টাকার বাহক চেক দিয়ে ব্যাংক থেকে টাকা তুলে আনার জন্য পাঠালেন। ব্যাংকে যাওয়ার পথে রিহানের কাছ থেকে চেকটি ছিনতাই হয়ে যায়। রিহান তৎক্ষণাৎ এ ঘটনা তার বাবা কামরুল সাহেবকে জানান। চেক হারানো বা ছিনতাই হলে দ্রুততার সাথে ব্যাংককে জানানো উচিত। চেকের উদ্ধারকারী ব্যাংককে জানানোর পূর্বেই অর্থ তুলে নিলে ব্যাংকের ওপর দায় বর্তায় না। এক্ষেত্রে অবহিত হওয়ার সাথে সাথে কামরুল সাহেব ব্যাংককে জানালে ব্যাংক উক্ত চেকের টাকা পরিশোধ করবে না। ফলে কামরুল সাহেবের অর্থের নিরাপত্তা নিশ্চিত হবে। তাই আমি মনে করি, উদ্দীপকে বর্ণিত অবস্থায় কামরুল সাহেবের উচিত তৎক্ষণাৎ বিষয়টি লিখিতভাবে ব্যাংককে জানানো।"
        }
      ]
    },
    {
      "number": "5",
      "uddipok": "ব্যবসায়ী জনাব হাসনাত তার পাওনাদারের কাছ থেকে একটি চেক পেয়ে তার ব্যাংকে জমা দিলে ব্যাংক থেকে বলা হয় চেকটির অর্থ অন্য একটি শাখায় তার হিসাবে জমা দিয়ে সংগ্রহ করতে। জনাব হাসনাতের ঘনিষ্ঠ বন্ধু জনাব মেহমেত। হঠাৎ তাদের দুইজনের ব্যবসায়ের জন্য অর্থের প্রয়োজন দেখা দেয়। অর্থ সংগ্রহের উদ্দেশ্যে দুজন একমত হয়ে জনাব হাসনাত তিন মাস মেয়াদি একটি বিল প্রস্তুত করে স্বীকৃতির উদ্দেশ্যে জনাব মেহমেতের কাছে পাঠায়। যথা নিয়মে বিলটি ব্যাংক থেকে বাট্টা করে নিজেরা অর্থ ভাগ করে নেয়। মেয়াদপূর্তিতে উপস্থাপিত বিলটি পরিশোধিত হয়।",
      "tag": "ACC 24",
      "sub_questions": [
        {
          "label": "ক",
          "question": "চেক কী?",
          "explanation": "আমানতকারী কর্তৃক ব্যাংক থেকে অর্থ উত্তোলনের জন্য লিখিত শর্তহীন নির্দেশনামাকেই চেক বলে।"
        },
        {
          "label": "খ",
          "question": "অঙ্গীকারপত্রের পক্ষসমূহ ব্যাখ্যা করো।",
          "explanation": "অঙ্গীকারপত্রে সাধারণত দুটি পক্ষ থাকে। যথা- ১. দেনাদার ও ২. পাওনাদার। এক্ষেত্রে যিনি অঙ্গীকার করেন বা প্রতিশ্রুতি দেন তিনিই এ দলিলের প্রতিজ্ঞাকারী বা দেনাদার। দেনাদার দলিলের প্রথম পক্ষ। অন্যদিকে, যাকে অর্থ পরিশোধের প্রতিশ্রুতি দেওয়া হয়, তিনি প্রতিশ্রুতি গ্রহণকারী বা পাওনাদার অঙ্গীকারপত্র সাধারণত দেনাদার-পাওনাদারের মধ্যে ব্যবহার হয়ে থাকে।"
        },
        {
          "label": "গ",
          "question": "উদ্দীপকে জনাব হাসনাত তার পাওনাদার হতে কোন ধরনের চেক পেয়েছেন? ব্যাখ্যা করো।",
          "explanation": "উদ্দীপকে জনাব হাসনাত তার পাওনাদারের কাছ থেকে বিশেষ দাগকাটা চেক পেয়েছেন। বাহক চেক বা হুকুম চেকের ওপরে বাম কোণে আড়াআড়ি দুটি দাগ টানা হলে তাকে দাগকাটা চেক বলে। দাগকাটা চেকের দাগের মাঝখানে কিছু লেখা থাকতেও পারে আবার নাও থাকতে পারে। তবে দাগের মাঝে কোনো ব্যাংকের নাম বা কোনো ব্যাংকের নির্দিষ্ট শাখার নাম উল্লেখ থাকলে তাকে বিশেষ দাগকাটা চেক বলে। উদ্দীপকের ব্যবসায়ী জনাব হাসনাত তার পাওনাদারের কাছ থেকে একটি চেক পেয়ে ব্যাংকে জমা দিলেন। ব্যাংক থেকে চেকের অর্থ অন্য একটি শাখায় তার হিসাবে জমা দিয়ে সংগ্রহ করতে বলা হয়। অর্থাৎ, চেকটি নির্দিষ্ট ব্যাংকের নির্দিষ্ট শাখায় প্রাপকের হিসাবে জমা দিয়ে অর্থ সংগ্রহ করতে হবে। কেবল দাগের মধ্যে উল্লিখিত ব্যাংকের মাধ্যমে এই চেকের অর্থ উত্তোলন করা যায়। বিশেষ দাগকাটা চেকের ক্ষেত্রেই এমন শর্ত উল্লেখ থাকে। তাই বলা যায়, উদ্দীপকে জনাব হাসনাত তার পাওনাদারের কাছ থেকে বিশেষ দাগকাটা চেক পেয়েছিলেন।"
        },
        {
          "label": "ঘ",
          "question": "ব্যবসা-বাণিজ্যের সাময়িক প্রয়োজন মিটাতে জনাব হাসনাতের প্রস্তুতকৃত বিলের যৌক্তিকতা উদ্দীপকের আলোকে ব্যাখ্যা করো।",
          "explanation": "ব্যবসা-বাণিজ্যের সাময়িক প্রয়োজনে হাসনাতের প্রস্তুতকৃত বিনিময় বিলটির ব্যবহার যথার্থ। সাধারণত ধারে পণ্য ক্রয়-বিক্রয় সংক্রান্ত দেনা-পাওনা নিষ্পত্তি কিংবা স্বল্পমেয়াদি অর্থসংস্থানে এ বিল ব্যবহার করা হয়। সাধারণত পাওনাদার বিলটি প্রস্তুত করে দেনাদারের কাছ থেকে স্বাক্ষর নেন। তবে স্বল্পমেয়াদের জন্য অর্থের প্রয়োজন হলে একজন ব্যবসায়ী বিলটি প্রস্তুত করেন। তারপর স্বাক্ষরিত বিনিময় বিলটি ব্যাংকে উপস্থাপন করে তা বাট্টা করা হয়। উদ্দীপকের জনাব হাসনাত এবং জনাব মেহমেত উভয়েই ব্যবসায়ী এবং ঘনিষ্ঠ বন্ধু। হঠাৎ তাদের ব্যবসায়ের জন্য অর্থের প্রয়োজন দেখা দেয়। অর্থ সংগ্রহের জন্য দুজন একমত হয়ে জনাব হাসনাত তিন মাস মেয়াদি একটি বিল প্রস্তুত করেন। বিলটি স্বীকৃতির জন্য জনাব মেহমেতের কাছে পাঠায়। যথানিয়মে বিলটি ব্যাংক থেকে বাট্টা করে নিজেরা অর্থ ভাগ করে নেয়। মেয়াদপূর্তিতে উপস্থাপিত বিলটি পরিশোধিত হয়। জনাব হাসনাত বিনিময় বিল প্রস্তুত করেন। স্বল্প সময়ের জন্য অর্থসংস্থানে এ বিল ব্যবসায়ীরা ব্যবহার করে থাকেন। স্বল্পমেয়াদি হওয়ায় ব্যাংক থেকে বিলের অর্থ বাট্টা করা সহজ। জনাব হাসনাত ও জনাব মেহমেত উভয়ই বিনিময় বিলের অর্থ ভাঙ্গিয়ে সাময়িক সময়ের জন্য কাজে লাগাতে পারেন। তাই বলা যায়, ব্যবসা-বাণিজ্যের এমন সাময়িক প্রয়োজন মিটাতে জনাব হাসনাতের বিনিময় বিল প্রস্তুত করা যৌক্তিক।"
        }
      ]
    },
    {
      "number": "6",
      "uddipok": "মতিঝিলের স্বনামধন্য ব্যবসায়ী জনাব আজাদ সাহেব তার বন্ধু জনাব স্বপনকে এমন একটি চেক প্রদান করেন, যা শুধু জনাব স্বপনই ব্যবহার করতে পারবেন। একইভাবে জনাব আজাদ তার পাওনাদার জনাব শান্তকে একটি চেক প্রদান করেন। তবে উক্ত চেকটি ব্যবহার করে জনাব শান্ত শুধু রূপালী ব্যাংকের ফার্মগেট শাখায় তার হিসাবের মাধ্যমেই অর্থ উত্তোলন করতে পারবেন।",
      "tag": "ACC 24",
      "sub_questions": [
        {
          "label": "ক",
          "question": "বিনিময় বিল কী?",
          "explanation": "পাওনাদার কর্তৃক দেনাদারের ওপর তৈরিকৃত অর্থ পরিশোধের শর্তহীন দলিলকে বিনিময় বিল বলে।"
        },
        {
          "label": "খ",
          "question": "চেকের অনুমোদনের প্রয়োজনীয়তা ব্যাখ্যা করো।",
          "explanation": "চেকের অনুমোদন দ্বারা চেকের মালিকানা পরিবর্তন নিশ্চিত হওয়ায় চেক হস্তান্তরে চেকের অনুমোদন গুরুত্বপূর্ণ। বাহক চেক শুধু প্রদানের মাধ্যমে অনুমোদন হলেও হুকুম চেকের উল্টো পিঠে অবশ্যই বৈধ অধিকারী দ্বারা অনুমোদিত হতে হয়। চেকের অনুমোদন অবশ্যই সম্পূর্ণ চেকের জন্য হয়।"
        },
        {
          "label": "গ",
          "question": "উদ্দীপকে জনাব আজাদ তার বন্ধুকে কোন ধরনের চেক প্রদান করেছেন? ব্যাখ্যা করো।",
          "explanation": "উদ্দীপকে জনাব আজাদ তার বন্ধুকে হুকুম চেক প্রদান করেছে। এ চেকে সাধারণত প্রাপকের নামের শেষে 'অথবা আদেশানুসারে' কথাটি লেখা থাকে। এ চেকে প্রাপকের নাম অবশ্যই উল্লেখ থাকে। ব্যাংক এ চেকের অর্থ শুধু প্রাপককে অথবা তার আদেশানুসারে অন্য কাউকে পরিশোধ করে। এ চেক বাহক চেক অপেক্ষা অধিক নিরাপদ। উদ্দীপকে জনাব আজাদ মতিঝিলের একজন স্বনামধন্য ব্যবসায়ী। সে তার বন্ধু জনাব স্বপনকে একটি চেক প্রদান করেন। উক্ত চেকটি শুধু জনাব স্বপনই ব্যবহার করতে পারবেন। হুকুম চেকের ক্ষেত্রে নির্দিষ্ট ব্যক্তির নাম উল্লেখ থাকে। ব্যাংক উল্লিখিত ব্যক্তির প্রমাণ সাপেক্ষে শুধু তাকেই অর্থ পরিশোধ করে। অথবা উল্লিখিত ব্যক্তি, জনাব স্বপনের আদেশানুসারে ব্যাংক অন্য কাউকেও অর্থ পরিশোধ করতে পারে। তাই বলা যায়, জনাব আজাদ তার বন্ধু জনাব স্বপনকে হুকুম চেক প্রদান করেছেন।"
        },
        {
          "label": "ঘ",
          "question": "জনাব শান্তর চেকটি জনাব স্বপনের চেকের তুলনায় অধিক নিরাপদ-উদ্দীপকের আলোকে বিশ্লেষণ করো।",
          "explanation": "দাগকাটা চেক হওয়ায় জনাব শান্তর চেকটি জনাব স্বপনের চেকের তুলনায় অধিক নিরাপদ। বাহক বা হুকুম চেকের বামপাশের উপরিভাগে দুটি দাগ টেনে দাগকাটা চেক তৈরি করা হয়। দুই দাগের মাঝে ব্যাংকের নাম লেখা থাকলে তাকে বিশেষ দাগকাটা চেক বলা হয়। এ চেকের টাকা উল্লিখিত ব্যাংকে গ্রাহকের হিসাবে জমা দিয়ে উত্তোলন করতে হয়। তাই এ চেকের মাধ্যমে লেনদেন করা বেশি নিরাপদ। উদ্দীপকে মতিঝিলের একজন স্বনামধন্য ব্যবসায়ী জনাব আজাদ সাহেব। তিনি তার বন্ধু জনাব স্বপনকে একটি চেক প্রদান করেন যা শুধু জনাব স্বপনই ব্যবহার করতে পারবে। তার এ চেকটি ছিল হুকুম চেক। একইভাবে জনাব আজাদ তার পাওনাদার জনাব শান্তকে একটি চেক দেন। উক্ত চেকটি ব্যবহার করে জনাব শান্ত শুধু রূপালী ব্যাংকের ফার্মগেট শাখায় তার হিসাবে জমা দিয়ে অর্থ উত্তোলন করতে পারবেন। তার এ' চেকটি ছিল দাগকাটা চেক। লেনদেনের ক্ষেত্রে দাগকাটা চেকের ব্যবহার সবচেয়ে বেশি নিরাপদ। কারণ এ চেকের অর্থ প্রাপক তার ব্যাংক হিসাবের মাধ্যমে সংগ্রহ করে। এ চেক হারানো বা চুরি হলেও অর্থ হারানোর ঝুঁকি থাকে না। ফলে ব্যাংকার ও গ্রাহকের আর্থিক ঝুঁকি কমে যায়। আবার, এ চেক বাধ্যতামূলকভাবে ব্যাংক হিসাবে জমা করতে হয়। অন্যদিকে, হুকুম চেকের টাকা নগদ উত্তোলন করা যায়। ফলে হারিয়ে যাওয়া বা চুরি হওয়ারও ভয় থাকে। তাই বলা যায়, জনাব শান্তর দাগকাটা চেক জনাব স্বপনের হুকুম চেকের তুলনায় অধিক নিরাপদ।"
        }
      ]
    },
    {
      "number": "7",
      "uddipok": "মিসেস সোনিয়া বর্তমানে সবচেয়ে জনপ্রিয় এবং সহজে বহনযোগ্য যোগাযোগ যন্ত্রের সাহায্যে তার মা-কে টাকা পাঠান। তাছাড়া তিনি ব্যক্তিগতভাবে একটি প্লাস্টিক কার্ড ব্যবহার করেন যা তাকে ঋণ সুবিধা প্রদান করে।",
      "tag": "ACC 24",
      "sub_questions": [
        {
          "label": "ক",
          "question": "ডেবিট কার্ড কী?",
          "explanation": "ইলেকট্রনিক ফান্ড ট্রান্সফারের একটি অন্যতম উপায় হলো ডেবিট কার্ড, যা ব্যবহার করে গ্রাহক ব্যাংকে জমাকৃত অর্থ উত্তোলন করতে পারে।"
        },
        {
          "label": "খ",
          "question": "ATM কার্ড-এর ব্যবহার এতো জনপ্রিয় কেন?",
          "explanation": "ATM-এর মাধ্যমে ২৪ ঘণ্টা ব্যাংকিং সুবিধা পাওয়া যায়, বিধায় বর্তমানে ATM-এর ব্যবহার অনেক জনপ্রিয়। ATM শব্দের পূর্ণরূপ Automated Teller Machine, যা মানুষবিহীন স্বয়ংক্রিয়ভাবে পরিচালিত হিসাব ও লেনদেনের ব্যবস্থা। এ ব্যবস্থায় খুব সহজে ও নির্ভুলভাবে গ্রাহকের হিসাবে অর্থ জমাদান, অর্থ উত্তোলন, অর্থ স্থান্তর, ঋণের অর্থ পরিশোধ ইত্যাদি কাজ করা যায়। গ্রাহক এক ধরনের প্লাস্টিক কার্ড ব্যবহার করে ২৪ ঘণ্টা এ ব্যবস্থা থেকে সেবা গ্রহণ করতে পারে। তাই ATM-এর ব্যবহার বর্তমানে এতো জনপ্রিয়।"
        },
        {
          "label": "গ",
          "question": "মিসেস সোনিয়া কোন ই-ব্যাংকিং প্রযুক্তির মাধ্যমে টাকা পাঠান? ব্যাখ্যা করো",
          "explanation": "উদ্দীপকে মিসেস সোনিয়া ই-ব্যাংকিং প্রযুক্তির মোবাইল ব্যাংকিং- এর মাধ্যমে টাকা পাঠান। ব্যাংকিং সেবা হাতের মুঠোয় পৌঁছে দিতে চালু হয় মোবাইল ব্যাংকিং। গ্রাহক যেকোনো জায়গা থেকে মোবাইল ফোনের মাধ্যমে ব্যাংকিং সেবা লাভ করতে পারে। গ্রাহককে ব্যাংকের কোনো শাখায় যেতে হয় না। আবার, নির্দিষ্ট পিনযুক্ত হওয়ায় লেনদেন অধিক নিরাপদও হয়। উদ্দীপকে মিসেস সোনিয়া বর্তমানে সবচেয়ে জনপ্রিয় এবং সহজে বহনযোগ্য যোগাযোগ যন্ত্রের সাহায্যে তার মা-কে টাকা পাঠান। অর্থাৎ, মিসেস সোনিয়া মোবাইল ফোনের মাধ্যমে টাকা পাঠান। মোবাইল ফোনের মাধ্যমে নির্দিষ্ট পিন নম্বরের সাহায্যে লেনদেন করা হয়। ফলে ব্যবহারকারী ছাড়া অন্য কেউ তার হিসাবের মাধ্যমে লেনদেন করতে পারে না। তাই বলা যায়, বৈশিষ্ট্যগত দিক বিবেচনায় মিসেস সোনিয়ার ব্যবহৃত মাধ্যমটি ই-ব্যাংকিং প্রযুক্তির আওতায় মোবাইল ব্যাংকিং।"
        },
        {
          "label": "ঘ",
          "question": "মিসেস সোনিয়ার ব্যবহৃত কার্ড কাগুজে মুদ্রার ব্যবহার হ্রাস করে, তুমি কি একমত? মতামত দাও।",
          "explanation": "'মিসেস সোনিয়ার ব্যবহৃত ক্রেডিট কার্ড কাগুজে মুদ্রার ব্যবহার হ্রাস করে'-উক্তিটির সাথে আমি একমত। এ কার্ড ব্যাংকের দেওয়া এক ধরনের ব্যক্তিগত ঋণ। কার্ডটি ব্যবহার করে গ্রাহকরা টাকা উঠানো, কেনাকাটা, বিল পরিশোধ ইত্যাদি কাজ করতে পারে। এক্ষেত্রে গ্রাহকের হিসাবে অর্থ না থাকলেও এ ধরনের সুবিধা পাওয়া যায়। উদ্দীপকে মিসেস সোনিয়া বর্তমানে সবচেয়ে জনপ্রিয় এবং সহজে বহনযোগ্য যোগাযোগ যন্ত্রের সাহায্যে তার মা-কে টাকা পাঠান। তাছাড়া তিনি ব্যক্তিগতভাবে একটি প্লাস্টিক কার্ড ব্যবহার করেন। এটি তাকে ঋণ সুবিধা প্রদান করে। অর্থাৎ, তিনি ক্রেডিট কার্ড ব্যবহার করেন। ক্রেডিট কার্ড ব্যবস্থার আগে মানুষ কাগুজে মুদ্রার মাধ্যমে 'লেনদেন করত। কিন্তু কাগুজে মুদ্রার মাধ্যমে অধিক পরিমাণ লেনদেনে বিভিন্ন সমস্যার সম্মুখীন হতে হতো। কাগুজে মুদ্রা বহনে ঝুঁকি বেশি। এসব দিক বিবেচনায় ক্রেডিট কার্ড কম ঝুঁকিপূর্ণ, বহনে সহজতর। এছাড়া এ কার্ড হারিয়ে গেলেও সমস্যা নেই। কারণ এটি ব্যবহার করতে গোপন পিন নম্বরটি জানতে হয়। তাই বলা যায়, ক্রেডিট কার্ড কাগুজে মুদ্রার ব্যবহার হ্রাস করে।"
        }
      ]
    },
    {
      "number": "8",
      "uddipok": "জনাব নাদিম তার জীবনের জন্য একটি বিমা কোম্পানির সাথে চুক্তিতে আবদ্ধ হয়ে ৩ লক্ষ টাকা মূল্যের একটি বিমাপত্র সংগ্রহ করেন। তিনি একটি দুরারোগ্য রোগে আক্রান্ত। কিন্তু তিনি বিষয়টি বিমা করার সময় গোপন রাখেন। ৬ মাস পর তিনি মারা যান। মনোনীত ব্যক্তি বিমা কোম্পানির কাছে বিষয়টি জানান। কোম্পানিটি রোগের তথ্য গোপনের বিষয়টি জানতে পেরে বিমা দাবি পরিশোধে অস্বীকৃতি জানায়।",
      "tag": "ACC 24,DIN.B 21",
      "sub_questions": [
        {
          "label": "ক",
          "question": "বিমাচুক্তি কী?",
          "explanation": "প্রিমিয়ামের বিনিময়ে অন্যের ঝুঁকি নিজের কাঁধে নেওয়ার জন্য বিমাকারী ও বিমাগ্রহীতার মধ্যে যে চুক্তি হয় তাকে বিমাচুক্তি বলে।"
        },
        {
          "label": "খ",
          "question": "আর্থিক ক্ষতিপূরণের নীতি বলতে কী বোঝায়?",
          "explanation": "যে নীতি অনুযায়ী বিমা চুক্তিতে উল্লেখ্য বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয় তাকে বিমা ব্যবসায়ে আর্থিক ক্ষতিপূরণের নীতি বলে। ঝুঁকি থেকে উদ্ভুত ক্ষতি আর্থিকভাবে পূরণ করাই এ নীতির মৌলিক কাজ। আর্থিক ক্ষতিপূরণের নীতি জীবনবিমার ক্ষেত্রে প্রযোজ্য নয়। কারণ, জীবনের ক্ষেত্রে ক্ষতি নিরূপণ করা যায় না। কিন্তু সম্পত্তির ক্ষেত্রে ক্ষতি নির্ণয় করা যায়। তাই সম্পত্তির আর্থিক ক্ষতিপূরণের ক্ষেত্রেই এই নীতিটি প্রযোজ্য।"
        },
        {
          "label": "গ",
          "question": "বিমার কোন নীতির কারণে বিমা কোম্পানি দাবি পরিশোধে অস্বীকৃতি জানায়? ব্যাখ্যা করো।",
          "explanation": "উদ্দীপকে পরম সদ্বিশ্বাসের নীতি লঙ্ঘন করায় বিমা কোম্পানি দাবি পরিশোধে অস্বীকৃতি জানায়। বিমা চুক্তির অন্যতম নীতি হলো বিমা সম্পর্কিত সব গুরুত্বপূর্ণ তথ্য সঠিকভাবে উভয়পক্ষকে জানানো। এর ব্যতিক্রম হলে বিমাচুক্তি বাতিল বলে গণ্য হয়। সাধারণত বিমাচুক্তির মাধ্যমে বিমাকারী ও বিমাগ্রহীতার মধ্য সদ্বিশ্বাসের সম্পর্ক প্রতিষ্ঠিত হয়। উদ্দীপকে জনাব নাদিম একটি বিমা কোম্পানির সাথে তিন লক্ষ টাকার একটি জীবন বিমা চুক্তি করেন। তিনি একটি দুরারোগ্য রোগে আক্রান্ত। বিমা চুক্তি করার সময় তিনি বিষয়টি উল্লেখ করেননি। সাধারণত বিমাকৃত বিষয়বস্তু সম্পর্কে সব গুরুত্বপূর্ণ তথ্য দেওয়া তার দায়িত্ব ছিল। এ বিমার বিষয়বস্তু হচ্ছে জনাব নাদিমের জীবন। তিনি তার রোগের বিষয়টি গোপন করে সদ্বিশ্বাসের সম্পর্ক ভঙ্গ করেছেন। ফলে তার মৃত্যুতে বিমা কোম্পানি বিমা দাবি পরিশোধে অস্বীকৃতি জানায়। সুতরাং বলা যায়, বিমা চুক্তির সদ্বিশ্বাসের নীতি ভঙ্গ করায় বিমা কোম্পানি জনাব নাদিমের বিমা দাবিটি প্রত্যাখ্যান করে।"
        },
        {
          "label": "ঘ",
          "question": "উদ্দীপকে বিমা কোম্পানির সিদ্ধান্তটি কি যৌক্তিক হয়েছে বলে মনে করো? যুক্তি দাও।",
          "explanation": "উদ্দীপকে সদ্বিশ্বাসের নীতি লঙ্ঘন হওয়ায় বিমা প্রতিষ্ঠানের বিমাদাবি প্রত্যাখ্যানের বিষয়টি সম্পূর্ণ যৌক্তিক হয়েছে বলে আমি মনে করি। বিমাচুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে সদ্বিশ্বাসের সম্পর্ক তৈরি হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে দিতে বিমাগ্রহীতা বাধ্য থাকে। এতে উভয়পক্ষের সম্পর্কে সচ্ছতা বজায় থাকে। উদ্দীপকে জনাব নাদিম একটি জীবন বিমা পলিসি করেন। বিমা পলিসি করার সময় তিনি তার দুরারোগ্য রোগের কথা গোপন রাখেন। ৬ মাস প্রিমিয়াম দেওয়ার পর তিনি মারা যায়। তার মনোনীত ব্যক্তি বিমাদাবি পেশ করলে বিমা প্রতিষ্ঠান তা প্রত্যাখ্যান করে। উদ্দীপকে জনাব নাদিম বিমাচুক্তি সম্পাদনে তার সম্পর্কে সম্পূর্ণ তথ্য প্রকাশ করেননি। তিনি বিমার অপরিহার্য উপাদান সদ্বিশ্বাসের সম্পর্ক ভঙ্গ করেছেন। এজন্য বিমাকারী চুক্তি বাতিল বা ক্ষতিপূরণ দেওয়া থেকে বিরত থাকতে পারে। তাই পরবর্তীতে তার মৃত্যুতে বিমাদাবি উপস্থাপন করা হলে বিমা প্রতিষ্ঠান তা যৌক্তিকভাবেই প্রত্যাখ্যান করে। তাই বলা যায়, বিমা প্রতিষ্ঠানের বিমাদাবি প্রত্যাখ্যানের সিদ্ধান্তটি সঠিক হয়েছে।"
        }
      ]
    },
    {
      "number": "9",
      "uddipok": "জনাব সুমন তার ঝুঁকিপূর্ণ গ্লাস কারখানাটির জন্য কর্ণফুলী বিমা কোম্পানি ও মধুমতি বিমা কোম্পানি নামে দুটি বিমা কোম্পানির সাথে সমান অঙ্কে মোট ২০,০০,০০০ টাকার পৃথক পৃথক দুটি বিমা চুক্তি করেন। দুর্ঘটনায় কারখানাটির ৬,০০,০০০ টাকা ক্ষতি হলে কর্ণফুলী বিমা কোম্পানি জনাব সুমনের দাবিকৃত অর্থ ক্ষতিপূরণ করে। পরবর্তীতে কর্ণফুলী বিমা কোম্পানি মধুমতি বিমা কোম্পানির নিকট ক্ষতিপূরণের অংশ দাবি করে।Question",
      "tag": "ACC 24",
      "sub_questions": [
        {
          "label": "ক",
          "question": "গোষ্ঠী বিমা কী?",
          "explanation": "যে বিমা ব্যবস্থায় একটি বিশেষ গোষ্ঠীর সকলের জীবনকে একক বিমাপত্রের অধীনে বিমা করা হয়, তাকে গোষ্ঠী বিমা বলে।"
        },
        {
          "label": "খ",
          "question": "ক্ষতিসাধনের নিকটতম কারণকে কী বলে? ব্যাখ্যা করো।",
          "explanation": "ক্ষতির নিকটতম কারণ বলতে ক্ষতির প্রত্যক্ষ কারণকে বোঝায় যা চুক্তিতে উল্লিখিত থাকে। বিমা চুক্তির ক্ষেত্রে চুক্তিতে উল্লিখিত কারণে বিমাকৃত ব্যক্তি বা বস্তু ক্ষতিগ্রস্ত হলে বিমা প্রতিষ্ঠান ক্ষতিপূরণ করে। এক্ষেত্রে দূরবর্তী কোনো কারণে ক্ষতি হলে বিমা প্রতিষ্ঠান ক্ষতিপূরণ দেয় না। যেমন: একটি জাহাজ প্রাকৃতিক বিপদের জন্য বিমা করা হলো। কিন্তু জাহাজটি মানবসৃষ্ট কারণে ক্ষতিগ্রস্ত হলে জাহাজের জন্য বিমা প্রতিষ্ঠান কোনো ক্ষতিপূরণ দেবে না।"
        },
        {
          "label": "গ",
          "question": "উদ্দীপকের জনাব সুমন দুটি বিমা কোম্পানির সাথে কোন ধরনের বিমা চুক্তি করেন? ব্যাখা করো।",
          "explanation": "উদ্দীপকে জনাব সুমন দুটি বিমা কোম্পানির সাথে দ্বৈত বিমা চুক্তি করেন। এ ধরনের বিমার ক্ষেত্রে একই বিষয়বস্তুর জন্য একাধিক বিমা প্রতিষ্ঠানের সাথে বিমা চুক্তি করা হয়। বিমাকৃত বিষয়বস্তুর মূল্য বেশি হলে এ বিমা করা হয়। জীবন ও সম্পত্তি উভয় ক্ষেত্রেই এরূপ বিমার প্রচলন রয়েছে। উদ্দীপকে জনাব সুমন একটি ঝুঁকিবহুল গ্লাস কারখানার মালিক। তার কারখানার জন্য তিনি কর্ণফুলী বিমা কোম্পানি ও মধুমতি বিমা কোম্পানি নামে দুটি কোম্পানির সাথে বিমাচুক্তি করেন। তিনি দুটি পৃথক বিমা চুক্তি করেছেন যার মোট মূল্য ২০ লক্ষ টাকা। তার গ্লাস কারখানায় কোনো দুর্ঘটনা ঘটলে দুটি বিমা কোম্পানিই এর ক্ষতিপূরণ করবে। সুতরাং, একাধিক বিমা কোম্পানির সাথে বিমাচুক্তি করায় জনাব সুমনের বিমাকে দ্বৈত রিমা বলা যায়।"
        },
        {
          "label": "ঘ",
          "question": "উদ্দীপকে উল্লিখিত কর্ণফুলী বিমা কোম্পানি যে নীতির আলোকে মধুমতি বিমা কোম্পানির কাছে ক্ষতিপূরণ দাবি, করে তার যৌক্তিকতা বিশ্লেষণ করো।",
          "explanation": "আনুপাতিক অংশগ্রহণের নীতি অনুযায়ী কর্ণফুলী বিমা প্রতিষ্ঠান মধুমতি বিমা প্রতিষ্ঠানের কাছে ক্ষতিপূরণের অংশ দাবি করা যৌক্তিক হয়েছে। কোনো সম্পত্তি একাধিক বিমা প্রতিষ্ঠানের কাছে বিমা করা হলে আনুপাতিক - অংশগ্রহণের নীতি অনুসরণ করা হয়। এ নীতি অনুযায়ী সব বিমা প্রতিষ্ঠান আনুপাতিক হারে ক্ষতিপূরণ দিতে বাধ্য থাকে। শুধু সম্পত্তি বিমার ক্ষেত্রেই এ নীতি প্রযোজ্য। উদ্দীপকে জনাব সুমন তার গ্লাস কারখানার জন্য দুটি বিমা কোম্পানির সাথে সমহারে বিমা চুক্তি করেন। বিমা দুটির মোট মূল্য ২০ লক্ষ টাকা। দুর্ঘটনায় কারখানাটির ৬ লক্ষ টাকার ক্ষতি হয়। কর্ণফুলী বিমা প্রতিষ্ঠান উত্ত ক্ষতিপূরণের টাকা পরিশোধ করে। পরবর্তীতে কর্ণফুলী বিমা কোম্পানি মধুমতি বিমা কোম্পানির কাছে ক্ষতিপূরণের অংশ দাবি করে। একই সম্পত্তি একাধিক বিমা কোম্পানির সাথে বিমা করা থাকলে বিমা প্রতিষ্ঠানগুলো বিমা দাবির মূল্য আনুপাতিক হারে পরিশোধ করে। উদ্দীপকে জনাব সুমন দুটি বিমা প্রতিষ্ঠানের কাছে সমান অঙ্কে মোট ২০ লক্ষ টাকার দুটি বিমা করেছেন। দুর্ঘটনার কারণে ৬ লক্ষ টাকার ক্ষতি হয়। এক্ষেত্রে নিয়ম অনুযায়ী কর্ণফুলী ও মধুমতি বিমা কোম্পানি আনুপাতিক হারে অর্থাৎ ৩ লক্ষ টাকা করে পরিশোধ করবে। কিন্তু কর্ণফুলী বিমা কোম্পানিই সম্পূর্ণ টাকা পরিশোধ করেছে। অর্থাৎ, আনুপাতিক অংশগ্রহণের নীতি অনুযায়ী কর্ণফুলী বিমা কোম্পানি বাকি অংশ পাবে। তাই বলা যায়, প্রতিষ্ঠানটি যৌক্তিকভাবেই মধুমতি বিমা কোম্পানির কাছে ক্ষতিপূরণের অংশ দাবি করতে পারে।"
        }
      ]
    },
    {
      "number": "10",
      "uddipok": "মারুফ সাহেব তার জীবনের ওপর একটি বিমা পলিসি গ্রহণ করেন। বিমাপত্রে তিনি মারা গেলে তার স্ত্রীকে বিমা দাবি পরিশোধ করার কথা বলা হয়। তার মৃত্যুর পর তার সাবালক ছেলে বিমা দাবি উপস্থাপন করলে বিমা কোম্পানি তা প্রত্যাখ্যান করে।",
      "tag": "ACC 24",
      "sub_questions": [
        {
          "label": "ক",
          "question": "সমকিস্তি বিমাপত্র কী?",
          "explanation": "যে বিমাপত্রে সাধারণত বার্ষিক, সাপ্তাহিক, ত্রৈমাসিক বা মাসিক ভিত্তিতে সমান কতগুলো কিস্তিতে বিমা প্রিমিয়াম নেওয়া হয় তাকে সমকিস্তি বিমাপত্র বলা হয়।"
        },
        {
          "label": "খ",
          "question": "কোন বিমায় স্থলাভিষিক্তকরণের নীতি প্রযোজ্য নয়? ব্যাখ্যা করো",
          "explanation": "জীবন বিমায় স্থলাভিষিক্তকরণের নীতি প্রযোজ্য নয়। এ নীতি অনুযায়ী সম্পত্তির ক্ষতি পূরণের পর বিমাচুক্তির বিষয়বস্তুর মালিকানা বিমা কোম্পানি পায়। তবে, জীবন বিমায় বিমাকৃত ব্যক্তির মৃত্যুতে ক্ষতিপূরণের পর বিমা কোম্পানি উক্ত ব্যক্তির শরীর বা মরদেহের মালিকানা পায় না। অর্থাৎ, স্থলাভিষিক্তকরণের নীতি এ বিমার ক্ষেত্রে প্রযোজ্য নয়।"
        },
        {
          "label": "গ",
          "question": "মারুফ সাহেব তার নিজের জন্য কোন ধরনের জীবন বিমা করেছেন? ব্যাখ্যা করো।",
          "explanation": "মারুফ সাহেব তার নিজের জন্য আজীবন মেয়াদি জীবন বিমা করেছেন। এ বিমায় বিমাগ্রহীতা একটি নির্দিষ্ট সময়কাল পর্যন্ত বা আজীবন প্রিমিয়াম পরিশোধ করে। বিমাগ্রহীতার মৃত্যুর পর তার মনোনীত ব্যক্তি বা উত্তরাধিকারী আর্থিক প্রতিদান পায়। অর্থাৎ, বিমাগ্রহীতা কোনো প্রকার আর্থিক সুবিধা সরাসরি ভোগ করতে পারে না। এ বিমা খুব বেশি জনপ্রিয় নয়। উদ্দীপকের মারুফ সাহেব তার জীবনের ওপর একটি বিমা পলিসি গ্রহণ করেন। বিমাপত্রে তিনি মারা গেলে তার স্ত্রীকে বিমা দাবি পরিশোধ করার কথা বলা হয়। এখানে মারুফ সাহেবের মৃত্যুর পরই বিমা দাবি পরিশোধ করা হবে। সাধারণত আজীবন মেয়াদি জীবন বিমায় বিমাগ্রহীতার মৃত্যুর পরই কেবল বিমা দাবি পরিশোধ করা হয়। তাছাড়াও মারুফ সাহেবের বিমাপত্রের নির্দিষ্ট কোনো মেয়াদ নেই। তাই বলা যায়, উদ্দীপকের মারুফ সাহেব তার নিজের জন্য আজীবন মেয়াদি জীবন বিমা করেছেন।"
        },
        {
          "label": "ঘ",
          "question": "উদ্দীপকে উল্লিখিত বিমা কোং কর্তৃক মি. মারুফ সাহেবের ছেলের বিমা দাবি প্রত্যাখ্যান করার যৌক্তিকতা বিশ্লেষণ করো।",
          "explanation": "উদ্দীপকে উল্লিখিত মারুফ সাহেবের ছেলের নাম মনোনীত ব্যক্তি হিসেবে বিমা চুক্তিতে উল্লেখ না থাকায় তার বিমা দাবি প্রত্যাখ্যান করা যৌক্তিক ছিল। জীবন বিমায় বিমাগ্রহীতার মৃত্যুর পর বিমা দাবি পরিশোধ করা হয়। বিমাগ্রহীতার অবর্তমানে তার মনোনীত ব্যক্তি বিমা দাবি পেয়ে থাকেন। তবে মনোনীত ব্যক্তি হিসেবে কারও নাম উল্লেখ না থাকলে উত্তরাধিকারী বিমা দাবি পেয়ে থাকে। উদ্দীপকে মারুফ সাহেব একটি জীবন বিমা পলিসি গ্রহণ করেন, যা তার পরিবারকে ভবিষ্যতে আর্থিক সহায়তা দেবে। বিমাপত্রে তিনি মারা গেলে তার স্ত্রীকে বিমা দাবি পরিশোধ করার কথা বলা হয়। তার মৃত্যুর পর তার সাবালক ছেলে বিমা দাবি উপস্থাপন করে। কিন্তু বিমা কোম্পানি তার ছেলের দাবি প্রত্যাখ্যান করে। বিমাকৃত ব্যক্তির মৃত্যুতে বিমা প্রতিষ্ঠান তার মনোনীত ব্যক্তিকে বিমা দাবি পরিশোধ করে। বিমাচুক্তি সম্পাদনের সময় মনোনীত ব্যক্তি কে বা কারা হবে তা চুক্তিপত্রে উল্লেখ থাকে। মারুফ সাহেব বিমা চুক্তিপত্রে তার স্ত্রীকে মনোনীত করেছেন। এখানে তার ছেলে মনোনীত ব্যক্তি নয়। তাই বিমা প্রতিষ্ঠান তার ছেলের বিমা দাবি বাতিল করে দেয়। সুতরাং, মনোনয়ন না থাকায় বিমা প্রতিষ্ঠান থেকে মারুফ সাহেবের ছেলের বিমা দাবি প্রত্যাখ্যান করা যৌক্তিক।"
        }
      ]
    },
    {
      "number": "11",
      "uddipok": "হাসান ও হোসেন দুই বন্ধু। মি. হাসান নিজের ও পরিবারের ভবিষ্যতের কথা চিন্তা করে একটি জীবন বিমা পলিসি গ্রহণ করেন। পলিসির শর্তানুযায়ী, তিনি একটি নির্দিষ্ট সময় পর্যন্ত প্রিমিয়াম পরিশোধ করবেন। পক্ষান্তরে, মি. হোসেন নিঃসন্তান। তার পিছুটান নেই। তিনিও একটি জীবন বিমা পলিসি গ্রহণ করেছেন। তার পলিসির শর্ত হলো- একটি নির্দিষ্ট মেয়াদ পর্যন্ত বিমা কোম্পানির নিকট টাকা জমা হবে এবং চাকরি থেকে অবসরকালীন সময়ে মৃত্যুর পূর্ব পর্যন্ত প্রতি বছর। একটি নির্দিষ্ট পরিমাণ অর্থ তিনি প্রাপ্ত হবেন।",
      "tag": "ACC 24",
      "sub_questions": [
        {
          "label": "ক",
          "question": "বার্ষিক বৃত্তি কী?",
          "explanation": "বিমা প্রতিষ্ঠান বিমাগ্রহীতাকে তার মৃত্যুর পূর্বপর্যন্ত বা জীবনের একটি নির্দিষ্ট সময় পর্যন্ত প্রতিবছর যে নির্দিষ্ট হারে নির্দিষ্ট পরিমাণ অর্থ দেয়, তাকে বার্ষিক বৃত্তি বলা হয়।"
        },
        {
          "label": "খ",
          "question": "পুনর্বিমা করার যৌক্তিকতা ব্যাখ্যা করো।",
          "explanation": "একটি বিমা কোম্পানি অন্য বিমা কোম্পানির কাছে বিমা ঝুঁকি হস্তান্তরের জন্য পুনর্বিমা করে। এ বিমা অনুযায়ী, বিমা কোম্পানি তার ঝুঁকির অংশবিশেষ পুনঃচুক্তির মাধ্যমে অন্য কোনো বিমা কোম্পানির ওপর ন্যস্ত করে। সাধারণত বিমা কোম্পানির গৃহীত ঝুঁকির পরিমাণ সামর্থ্যের তুলনায় অধিক হলে এ বিমা চুক্তি করে থাকে। কারণ, অধিক ঝুঁকি অস্বাভাবিক মাত্রার বিপদের কারণ হতে পারে। তাই বিমা কোম্পানি তার অতিরিক্ত ঝুঁকি অন্য বিমা কোম্পানির ওপর ন্যস্ত করতে চুক্তির ভিত্তিতে এ বিমা করে।"
        },
        {
          "label": "গ",
          "question": "উদ্দীপকের মি. হাসান কোন ধরনের জীবন বিমা পলিসি গ্রহণ করেছেন তা ব্যাখ্যা করো।",
          "explanation": "উদ্দীপকের মি. হাসান সাধারণ মেয়াদি জীবন বিমা পলিসি গ্রহণ করেছেন। এ জীবন বিমাপত্র নির্দিষ্ট মেয়াদের জন্য খোলা হয়। নির্দিষ্ট সময় শেষে বিমাগ্রহীতা বিমাকৃত অর্থ ফেরত পায়। তবে মেয়াদ শেষ হওয়ার আগে বিমাগ্রহীতার মৃত্যু র মৃত্যু হলে তার মনোনীত ব্যক্তি বিমাদাবি আদায় করতে পারে। এ বিমা একই সাথে জীবন বিমা ও সঞ্চয়ের সুবিধা দেয়। উদ্দীপকে হাসান ও হোসেন দুই বন্ধু। মি. হাসান নিজের ও পরিবারের কথা চিন্তা করেন। এজন্য একটি জীবন বিমা পলিসি গ্রহণ করেন। পলিসির শর্তানুযায়ী, তিনি একটি নির্দিষ্ট সময় পর্যন্ত প্রিমিয়াম পরিশোধ করবেন। মি. হাসানের বিমাপত্রের মেয়াদ নির্দিষ্ট ছিল। উক্ত বিমাপত্রের পলিসির টাকা তিনি মেয়াদ শেষ হওয়ার পর উত্তোলন করতে পারবেন। আবার, নির্দিষ্ট সময়ের মধ্যে তার মৃত্যু হলে তার মনোনীত ব্যক্তি এ অর্থ উত্তোলন করতে পারবে। তাই বৈশিষ্ট্য বিবেচনায় বলা যায়, মি. হাসানের বিমাপত্রটি সাধারণ মেয়াদি জীবন বিমাপত্র হিসেবে বিবেচিত হবে।"
        },
        {
          "label": "ঘ",
          "question": "মি. হোসেনের গৃহীত পলিসিটি জীবন বিমায় কী নামে পরিচিত? বিষয়টির বিশদ বিবরণ দাও।",
          "explanation": "মি. হোসেনের গৃহীত পলিসিটি জীবন বিমায় বৃত্তি বা কিস্তি বিমাপত্র নামে পরিচিত। বৃত্তি বা কিস্তি বিমাপত্রের মাধ্যমে বিমাদাবি একবারে পরিশোধ করা হয় না। এক্ষেত্রে বিমাদাবি উত্থাপিত হলে নির্দিষ্ট সময় পরপর কিস্তিতে বা বৃত্তি হিসেবে এরূপ অর্থ বিমাকারী পরিশোধ করেন। অবসর বয়সে বা বৃদ্ধ বয়সে একটি নির্দিষ্ট পরিমাণ অর্থ পাওয়ার জন্য এ ধরনের বিমা করা হয়।' এতে অবসরজনিত বা বার্ধক্যজনিত অসহায়ত্ব থেকে রক্ষা পাওয়া যায়। উদ্দীপকে হাসান ও হোসেন দুই বন্ধু। মি. হোসেনের কোনো সন্তান নেই। তার পিছুটান নেই। তিনি একটি জীবন বিমা পলিসি গ্রহণ করেছেন। তার পলিসির শর্ত হলো- একটি নির্দিষ্ট মেয়াদ পর্যন্ত বিমা কোম্পানির নিকট টাকা জমা হবে। চাকরি থেকে অবসরকালীন সময়ে মৃত্যুর পূর্ব পর্যন্ত প্রতি বছর একটি নির্দিষ্ট পরিমাণ অর্থ তিনি পাবেন। এখানে মি. হোসেনের গৃহীত জীবন বিমার সাথে বৃত্তি বা কিস্তি বিমাপত্রের মিল রয়েছে। কারণ তিনি একটি নির্দিষ্ট মেয়াদ পর্যন্ত বিমা কোম্পানির নিকট প্রিমিয়াম পরিশোধ করবেন। পরবর্তীতে অবসর সময়ে তিনি বিমা"
        }
      ]
    }
  ]
}