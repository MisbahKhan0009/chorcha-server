{
  "title": "ঢাকা সিটি কলেজ ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "মি. ফারহান একজন চাকরিজীবী। তিনি তার উপার্জিত অর্থের মধ্য থেকে ব্যয় নির্বাহের পর সঞ্চিত অর্থ কপোতাক্ষ ব্যাংকে একটি নির্দিষ্ট সময়ের জন্য জমা করেন। কিছুদিন পর তার অর্থের প্রয়োজন হলে ব্যাংকে অর্থ উত্তোলন করতে গেলে ব্যাংক টাকা প্রদানে অস্বীকৃতি জানায়। এতে তিনি মনঃক্ষুণ্ণ হয়ে অর্থ জমা ও উত্তোলন করা যায় এমন একটি ব্যাংক হিসাব খোলার সিদ্ধান্ত গ্রহণ করেন।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "অর্থ লেনদেন ও অন্যান্য ব্যাংকিং সেবার সুযোগ দিয়ে গ্রাহকের নামে ব্যাংক যে হিসাব খোলে তাকে ব্যাংক হিসাব বলে।"
        },
        {
          "label": "খ",
          "question": "",
          "explanation": "একজন ব্যবসায়ীর জন্য চলতি হিসাব খোলা উপযোগী। চলতি হিসাবের মাধ্যমে গ্রাহক যতবার খুশি অর্থ জমা ও উত্তোলন করতে পারে। ব্যবসায়ীদের প্রতিনিয়ত আর্থিক লেনদেন করতে হয়। এজন্য জমাতিরিক্ত ঋণ ছাড়াও বিভিন্ন ধরনের ব্যাংকিং সহায়তার প্রয়োজন হয়। এ সুবিধা চলতি হিসাব থেকেই পাওয়া যায়। তাই একজন ব্যবসায়ীর জন্য চলতি হিসাব উপযোগী।"
        },
        {
          "label": "গ",
          "question": "",
          "explanation": "উদ্দীপকের মি. ফারহান ব্যাংকে স্থায়ী হিসাব খুলেছেন। এ হিসাব একটি নির্দিষ্ট মেয়াদের জন্য খোলা হয়। উল্লিখিত মেয়াদকালে গ্রাহক টাকা উত্তোলন করতে পারেন না। তাই গ্রাহককে ব্যাংক চেক বই সরবরাহ করে না। তবে স্থায়ী আমানত রসিদ প্রদান করা হয়। অন্যান্য হিসাবের তুলনায় এ হিসাবে অধিক হারে মুনাফা প্রদান করা হয়। উদ্দীপকের মি. ফারহান একজন চাকরিজীবী। তিনি তার উপার্জিত অর্থের মধ্য থেকে ব্যয় নির্বাহের পর সঞ্চিত অর্থ কপোতাক্ষ ব্যাংকে একটি নির্দিষ্ট সময়ের জন্য জমা রাখেন। কিছুদিন পর তার অর্থের প্রয়োজন হলে ব্যাংক হতে অর্থ উত্তোলন করতে গেলে ব্যাংক টাকা প্রদানে অস্বীকৃতি জানায়। উদ্দীপকের মি. ফারহানের হিসাবের উল্লেখযোগ্য বৈশিষ্ট্য হলো মেয়াদের নির্দিষ্টতা এবং উত্তোলনের সুযোগ না থাকা। এ বৈশিষ্ট্যগুলো স্থায়ী হিসাবের বৈশিষ্ট্যের অনুরূপ। তাই বলা যায়, উদ্দীপকের মি. ফারহান ব্যাংকে স্থায়ী হিসাব পরিচালনা করছেন।"
        },
        {
          "label": "ঘ",
          "question": "",
          "explanation": "মি. ফারহানের পরবর্তীতে সঞ্চয়ী হিসাব খোলার সিদ্ধান্তের যৌক্তিকতা রয়েছে। এ হিসাবে গ্রাহক তার খুশিমতো দিনে যতবার ইচ্ছা টাকা জমা করতে পারেন। তবে টাকা উত্তোলনের ক্ষেত্রে নিয়ম অনুসরণ করতে হয়। এছাড়াও জমাকৃত স্থিতির ওপর স্বপ্ন হারে লাভ পাওয়া যায়। এ হিসাবটি চাকরিজীবী গ্রাহকদের কাছে বেশ জনপ্রিয়। উদ্দীপকের মি. ফারহান একজন চাকরিজীবী। তার বর্তমানে পরিচালিত হিসাব থেকে চাইলেই টাকা উত্তোলন করা যায় না। তাই তিনি অর্থ জমা ও উত্তোলন করা যায় এমন একটি হিসাব খোলার সিদ্ধান্ত গ্রহণ করেন ।  মি. ফারহান সঞ্চয়ী হিসাব খোলার সিদ্ধান্ত গ্রহণ করেছেন। কারণ এ হিসাবের মাধ্যমে তিনি ইচ্ছেমতো টাকা জমা করতে পারবেন । পাশাপাশি কিছু নমনীয় নিয়মের আলোকে প্রয়োজন অনুসারে অর্থ উত্তোলন করার সুবিধাও পাবেন। যে সুবিধা তার পূর্ববর্তী হিসাবে পেতেন না বিধায় নতুন হিসাব খোলার সিদ্ধান্ত নেন। একজন চাকরিজীবী হিসেবে তার জন্য এই হিসাব খোলাই উত্তম। সুতরাং, সঞ্চয়ী হিসাবের মাধ্যমে মি. ফারহান তার সমস্যার সমাধান করতে পারবেন। তাই সঞ্চয়ী হিসাবের সুবিধা বিবেচনায় মি. ফারহানের সঞ্চয়ী হিসাব খোলা যথার্থ হবে।"
        }
      ]
    },
    {
      "number": "2",
      "uddipok": "মুদ্রাস্ফীতি ও মুদ্রা সংকোচন যেকোনো দেশের অর্থনীতির জন্য খারাপ সংকেত বহন করে। তাই সরকার মুদ্রাস্ফীতি কমানোর জন্য বাংলাদেশ ব্যাংক প্রয়োজনীয় ব্যবস্থা নিতে নির্দেশ প্রদান করে। তাই ঋণ প্রবাহ কমানোর মাধ্যমে মুদ্রাস্ফীতি কমানোর উদ্দেশ্যে তালিকাভুক্ত ব্যাংকগুলো কেন্দ্রীয় ব্যাংক হতে ঋণ নেওয়ার ক্ষেত্রে সুদের হার ৪% থেকে বাড়িয়ে ৬% করে। এমতাবস্থায় ব্যাংকগুলোর পর্যাপ্ত তারল্য থাকায় এতে তেমন কোনো কার্যক্রমের সুফল পরিলক্ষিত হয়নি। পরবর্তীতে তালিকাভুক্ত ব্যাংকগুলো গ্রাহকদের ঋণ দেওয়ার ক্ষেত্রে জামানত সম্পদের বিপরীতে ঋণ মার্জিনের হার কেন্দ্রীয় ব্যাংক বৃদ্ধি করার নির্দেশ দেন।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "ব্যাংকিং লেনদেন হতে উদ্ভূত আন্ত-ব্যাংকিং দেনা পাওনা নিষ্পত্তিস্থলই হল নিকাশঘর"
        },
        {
          "label": "খ",
          "question": "",
          "explanation": "কেন্দ্রীয় ব্যাংকের শেষ আশ্রয়স্থল বলা হয়। তালিকাভুক্ত ব্যাংক সমূহ যখন তারল্য সংকটে পড়ে কোন উৎস থেকেই প্রয়োজনীয় অর্থ সংগ্রহের ব্যর্থ হয় তখন কেন্দ্রীয় ব্যাংক দেশের অর্থনীতির সর্বোচ্চ দায়িত্বশীল সংস্থা হিসেবে তালিকাভুক্ত ব্যাংক সমূহ কে ঋণ সরবরাহে এগিয়ে আসে। দেশের সরকারও প্রয়োজনে কেন্দ্রীয় ব্যাংকের এর সহায়তা নেই। কেন্দ্রীয় ব্যাংকের ঋণের শেষ আশ্রয়স্থল বলা হয়।"
        },
        {
          "label": "গ",
          "question": "",
          "explanation": "বাংলাদেশ ব্যাংক প্রথমে ঋণ নিয়ন্ত্রণে জমার হার পরিবর্তন নীতি ব্যবহার করেছে। তালিকাভুক্ত ব্যাংকগুলো এর জমার একটি নির্দিষ্ট অংশ বাধ্যতামূলকভাবে কেন্দ্রীয় ব্যাংকে জমা রাখে। এই জমার হার হ্রাস-বৃদ্ধি করে কেন্দ্রীয় ব্যাংক দেশের ঋণ ব্যবস্থা নিয়ন্ত্রণ করে।এই নীতিকেই জমার হার পরিবর্তন নীতি বলা হয়। উদ্দীপকে ঋণদান হার বৃদ্ধি পাওয়ায় দেশে দ্রব্যমূল্যের দাম বৃদ্ধি পায় ।মুদ্রাস্ফিতি হ্রাসের জন্য কেন্দ্রীয় ব্যাংক বাণিজ্যিক ব্যাংকের সুদের হার ৪% থেকে ৬% করে দেয় এতে বাণিজ্যিক ব্যাংকের ঋণের পরিমাণ হ্রাস পায় সুতরাং যেহেতু কেন্দ্রীয় ব্যাংক, ব্যাংক জমার হার পরিবর্তন নীতি বৃদ্ধি করেছে তাই বলা যায় এটা হল ঋন নিয়ন্ত্রণের জমার হার পরিবর্তন নীতি।"
        },
        {
          "label": "ঘ",
          "question": "",
          "explanation": "উদ্দীপকে বাংলাদেশ ব্যাংকের ঋণ নিয়ন্ত্রণের দ্বিতীয় পদ্ধতিটি অর্থাৎ জামানতি ঋনের প্রান্তিক হার পরিবর্তনের নীতিটি অধিক কার্যকর ভূমিকা পালন করে। জামানতি ঋনের প্রান্তিক হার হ্রাস-বৃদ্ধি করে কেন্দ্রীয় ব্যাংক কর্তৃক গ্রিন নিয়ন্ত্রণের পদ্ধতিটা হলো জামাত ঋণের প্রান্তিক হার পরিবর্তন নীতি।যেমন ২৫% মার্জিনে গ্রাহক ১০০ টাকা বন্ধক রেখে ৭৫ টাকা ঋণ পাই। তবে যদি মার্জিন ৩৫ টাকা করা হয় তবে ১০০ টাকা বন্ধক রেখে গ্রাহক ৬৫% ঋণ পাবে। উদ্দীপকে কেন্দ্রীয় ব্যাংক বাংলাদেশের মুদ্রাস্ফীতি কমানোর জন্য নিয়ন্ত্রণের পদক্ষেপ গ্রহণ করে। এক্ষেত্রে কেন্দ্রীয় ব্যাংক, ব্যাংক হার নীতি প্রয়োগ করলেও বাণিজ্যিক ব্যাংক সমূহ থেকে অতিরিক্ত তারল্য মজুদ থাকাই প্রভাব পড়েনি।পরবর্তীতে বাণিজ্যিক ব্যাংকগুলো গ্রাহকের ঋণ প্রদানের ক্ষেত্রে জামানতের বিপরীতে ঋণের পরিমাণ কমিয়ে দেয়। এই পদ্ধতিটা হল জামাতের প্রান্তিক হার পরিবর্তন নীতি। এর মাধ্যমে গ্রাহকরা ঋণ গ্রহণ করতে চাইলে ঋণের পরিমাণ কমে যাবে। এবং দেশে অতিরিক্ত অর্থের পরিমান কমে যাবে ফলে মুদ্রাস্ফীতি রোধ হবে।তাই বলা যায় জামানতি ঋনের প্রান্তিক হার পরিবর্তন নীতিটি কার্যকর ভূমিকা পালন করবে।"
        }
      ]
    },
    {
      "number": "3",
      "uddipok": "ঢাকার ব্যবসায়ী জনাব তারেক তার দেনাদার জনাব শামীমের নিকট হতে গত ০১-০৬-২০২৩ তারিখে ৭৫ হাজার টাকার একটি চেক পান। চেকটির উপরিভাগে বাম কোণে অঙ্কিত আড়াআড়ি দুটি সমান্তরাল রেখার মাঝখানে 'এন্ড কোম্পানি' শব্দদ্বয় লেখা আছে। জনাব তারেক দীর্ঘদিন বিদেশে অবস্থান করার পর দেশে ফিরে গত ০১-০১-২০২৪ তারিখে চেকটি ব্যাংকে উপস্থাপন করলে ব্যাংক টাকা প্রদান করতে অপারগতা প্রকাশ করে।",
      "tag": "DCC 25",
      "sub_questions": [
        {
          "label": "ক",
          "question": "বিনিময় বিল কী?",
          "explanation": "বিনিময় বিল হলো এমন এক প্রকার হস্তান্তরযোগ্য ঋণের দলিল যাতে কোনো ব্যক্তি অপর কোনো ব্যক্তিকে একটি নির্দিষ্ট পরিমাণ অর্থ পরিশোধের জন্য শর্তহীন নির্দেশ দেয় এবং অপরপক্ষ এতে স্বীকৃতিদান করে।"
        },
        {
          "label": "খ",
          "question": "চেকের অনুমোদন কেন প্রয়োজন হয়? ব্যাখ্যা করো।",
          "explanation": "চেকের অনুমোদন দ্বারা চেকের মালিকানা পরিবর্তন নিশ্চিত হওয়ায় চেক হস্তান্তরে চেকের অনুমোদন গুরুত্বপূর্ণ। বাহক চেক শুধু প্রদানের মাধ্যমে অনুমোদন হলেও হুকুম চেকের উল্টো পিঠে অবশ্যই বৈধ অধিকারী দ্বারা অনুমোদিত হতে হয়। চেকের অনুমোদন অবশ্যই সম্পূর্ণ চেকের জন্য হয়।"
        },
        {
          "label": "গ",
          "question": "উদ্দীপকে উল্লিখিত জনাব তারেক তার দেনাদারের নিকট হতে কোন ধরনের দাগকাটা চেক পেয়েছিলেন? ব্যাখ্যা করো।",
          "explanation": "উদ্দীপকে জনাব তারেক তার দেনাদারের নিকট থেকে সাধারণ দাগকাটা চেক পেয়েছিলেন। চেকের প্রকৃতি অনুযায়ী দাগকাটা চেককে দুই ভাগে ভাগ করা যায়, সাধারণ দাগকাটা চেক এবং বিশেষ দাগকাটা চেক। সাধারণভাবে দাগকাটা চেকের দুই দাগের মাঝে কোনো ব্যাংকের নাম লেখা থাকে না। তবে 'এন্ড কোং' বা এরূপ কোনো শব্দ সংক্ষেপে উল্লেখ থাকতে পারে। উদ্দীপকে জনাব তারেক তার দেনাদার জনাব শামীমের কাছ থেকে ৭৫ হাজার টাকার একটি চেক পান। চেকটির উপরিভাগের বাম কোণে দুটি আড়াআড়ি সমান্তরাল রেখা রয়েছে। রেখাদ্বয়ের মাঝখানে 'এন্ড কোম্পানি' শব্দ সংক্ষেপে লেখা আছে। আড়াআড়ি দুই দাগের মাঝে কোনো ব্যাংকের নাম উল্লেখ করে শর্তারোপ করা হয়নি। চেকে আড়াআড়ি দুটি সমান্তরাল রেখা ও 'এন্ড কোম্পানি' শব্দদ্বয় থাকার বিষয়টি সাধারণ দাগকাটা চেকের বৈশিষ্ট্যের সাথে সামঞ্জস্যপূর্ণ। সুতরাং, জনাব তারেকের পাওয়া চেকটি সাধারণ দাগকাটা চেক ছিল।"
        },
        {
          "label": "ঘ",
          "question": "'ব্যাংক কর্তৃপক্ষ কর্তৃক অর্থ পরিশোধে অস্বীকৃতি জানানোই স্বাভাবিক।'- উক্তিটির যথার্থতা মূল্যায়ন করো।",
          "explanation": "উদ্দীপকে চেকটি বাসি চেক হওয়ায় ব্যাংক কর্তৃক এটির ফেরত যথার্থ হয়েছে বলে আমি মনে করি। চেক প্রস্তুতের পর থেকে নির্দিষ্ট সময়ের মধ্যে চেকের অর্থ উত্তোলন করতে হয়। নির্দিষ্ট সময় অতিক্রম হলে ঐ চেক বাসি চেকে পরিণত হয়। সাধারণত যেকোনো চেকের বৈধ মেয়াদকাল ৬ মাস বা ১৮০ দিন পর্যন্ত হয়। চেকের বৈধ মেয়াদের মধ্যে চেকের অর্থ উত্তোলন না করলে ব্যাংক অর্থ পরিশোধে অস্বীকৃতি জানায়। উদ্দীপকে জনাব জায়েব তার দেনাদারের নিকট থেকে ২৯/০২/২৪ তারিখে একটি চেক পান। তবে তিনি দীর্ঘদিন পর ০২/০৯/২৪ তারিখে চেকটি ব্যাংকে উপস্থাপন করলে ব্যাংক টাকা প্রদানে অপারগতা প্রকাশ করে। উদ্দীপকে জনাব জায়েব ২৯/০২/২৪ ইং তারিখে ইস্যুকৃত চেকটি ০২/০৯/২৪ তারিখে উপস্থাপন করেন। তত দিনে চেকটি মেয়াদ উত্তীর্ণ চেকে পরিণত হয়েছে। চেকটি প্রস্তুতের তারিখ হতে ৭ মাস পর চেকটি উপস্থাপন করা হয়েছে। এক্ষেত্রে চেকের বৈধ মেয়াদ হতে অতিরিক্ত ১ মাস অতিক্রম হয়ে গিয়েছে। যা চেকটিকে বাসি চেকে পরিণত করেছে। এ ধরনের চেকের টাকা ব্যাংক পরিশোধ করতে বাধ্য থাকে না। তাই উপরিউক্ত তথ্যের আলোকে বলা যায়, বাসি চেক হওয়ায় ব্যাংক কর্তৃক চেকটির ফেরত যথার্থ হয়েছে।"
        }
      ]
    },
    {
      "number": "4",
      "uddipok": "চিত্রা ও মহানন্দা ব্যাংক লি. বাংলাদেশের অন্যতম দুটি ব্যাংক। চিত্রা ব্যাংক লি. দেশে-বিদেশে ব্যাংকিং কার্যক্রম পরিচালনা করে। অন্যদিকে, মহানন্দা ব্যাংক একটি অফিসের মাধ্যমে ব্যাংকিং কার্যক্রম পরিচালনা করে। দুটি ব্যাংকই উদ্দেশ্য অর্জনে সফল।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "আধুনিক ব্যাংকের পূর্বসূরী হল স্বর্ণকার,মহাজন ও ব্যবসায়ী শ্রেণী।"
        },
        {
          "label": "খ",
          "question": "",
          "explanation": "পাওনাদারের পাওনা অর্থ আদায়ের উদ্দেশ্যে আদালত ব্যাংকের প্রতি যে আদেশ জারি করে থাকে তাকে গারনিশি আদেশ বলে। আদালত কর্তৃক ব্যাংকের উপর গ্রাহকের হিসাব বন্ধের নির্দেশকে গারনিশি অর্ডার বলে। আদালত প্রমাণের ভিত্তিতে পাওনাদারের স্বার্থ রক্ষার জন্য এই আদেশ দেয়।পাওনাদের আবেদনের ভিত্তিতে আদালত ব্যাংকে এই আদেশ দেয়। আদালত যদি প্রমাণ পায় যে আমানতকারী দায়গ্রস্ত তবে এই আদেশ ব্যাংককে দেয়। ব্যাংক তার গ্রাহককে জানায়, এবং আদেশ প্রত্যাহার না পযন্ত ব্যাংক হিসাব বন্ধ রাখে।"
        },
        {
          "label": "গ",
          "question": "",
          "explanation": "উদ্দীপকের মহানন্দা ব্যাংক সংগঠন কাঠামোর উপর ভিত্তিতে একটি একক ব্যাংক। যে ব্যাংক কেবলমাত্র একটি অফিসের মাধ্যমে তার সকল ব্যাংকিং কার্যক্রম পরিচালনা করে থাকে এবং নির্দিষ্ট অঞ্চলের মধ্যে এর কার্যক্রম সীমাবদ্ধ থাকে,তাকে একক ব্যাংক বলে। এদের কোন শাখা অফিস থাকে না। উদ্দীপকে দেখা যায় মহানন্দা ব্যাংক একটি অফিসের মাধ্যমে তাদের ব্যাংকিং কার্যক্রম পরিচালনা করে। তাদের অন্য কোথাও শাখা কিংবা অফিস নেই। তাই বলা যায় উদ্দীপকের মহানন্দা ব্যাংটি হলো একটি একক ব্যাংক।"
        },
        {
          "label": "ঘ",
          "question": "",
          "explanation": "উদ্দীপকের দুটি ব্যাংকের মধ্যে চিত্রা ব্যাংক শাখা ব্যাংক হওয়ায় দেশের অর্থনৈতিক উন্নয়নে অধিক ভূমিকা পালন করে বলে আমি মনে করি। যে ব্যাংক এটি কেন্দ্রীয় অফিসের মাধ্যমে দেশের বিভিন্ন স্থানে শাখা স্থাপন করে তাদের ব্যাংকিং কার্যক্রম পরিচালনা করে তাকে শাখা ব্যাংক বলে। কেন্দ্রীয় অফিস থেকেই শাখা ব্যাংকগুলোকে পরিচালিত ও নিয়ন্ত্রণ করে।ফলে বিস্তৃত ব্যাংকিং সেবা প্রদান করতে সক্ষম হয়। অপরদিকে, যে ব্যাংক কেবলমাত্র একটি অফিসের মাধ্যমে তার সকল ব্যাংকিং কার্যক্রম পরিচালনা করে থাকে এবং নির্দিষ্ট অঞ্চলের মধ্যে এর কার্যক্রম সীমাবদ্ধ থাকে,তাকে একক ব্যাংক বলে। এদের কোন শাখা অফিস থাকে না। উদ্দীপকে শাখা ব্যাংক চিত্রা শাখা ছড়িয়ে জনগণের অর্থ আমানত হিসেবে গ্রহণ করে এবং কৃষি, শিল্প, বাণিজ্যে সহায়তা করে।এত উৎপাদন বৃদ্ধি ও কর্মসংস্থান হয়।চিত্রা ব্যাংক জনগণের অলস অর্থ গ্রহণ করার মাধ্যমে জনগণকে সঞ্চয় উদ্বুদ্ধ করে। এতে মূলধন গঠিত হয। যেটা কিনা উদ্দীপকের মহানন্দা ব্যাংক একটি অফিসের মাধ্যমে তা করতে পারেনা। সুতরাং বলা যায় উদ্দীপকের দুটি ব্যাংকের মধ্যে চিত্রা ব্যাংক অর্থনৈতিক উন্নয়নে বেশি ভূমিকা পালন করবে।"
        }
      ]
    },
    {
      "number": "5",
      "uddipok": "‘আলো’ আর্থিকভাবে সচ্ছল একটি ব্যাংক। ব্যাংকটি দীর্ঘমেয়াদি ঋণ প্রদান, প্রত্যয়পত্র ইস্যু, বৈদেশিক বাণিজ্যের দেনা পাওনা নিষ্পত্তি, অবলেখন কার্যাবলি সম্পাদন করে থাকে। বর্তমানে ব্যাংকটি ব্যাংকিং জগতে আধিপত্য বিস্তার করার লক্ষ্যে অপেক্ষাকৃত স্বল্প মূলধনি শাপলা ব্যাংক ও গোমতী ব্যাংক দুটিকে তাদের নিয়ন্ত্রণযোগ্য শেয়ার ক্রয়ের প্রস্তাব দিলে ব্যাংকদ্বয় তা গ্রহণ না করে; বরং ব্যাংকদুইটি পারস্পরিক সহযোগিতার ভিত্তিতে একই ব্যবস্থাপনার অধীনে নিজেদেরব্যাংকিং কার্ক্রম পরিচালনা করার সিদ্ধান্ত গ্রহণ করে।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "যে ব্যাংকিং ব্যবস্থায় একটা অফিসের মধ্যেই ব্যাংকের সকল কার্যক্রম সীমাবদ্ধ থাকে তাকে একক ব্যাংক বলে"
        },
        {
          "label": "খ",
          "question": "",
          "explanation": "যে ব্যবসা প্রতিষ্ঠান বিভিন্ন হিসাবের মাধ্যমে জনগণ থেকে আমার সংগ্রহ করে ঋণ দেই বিনিয়োগের মাধ্যম দিয়ে বিভিন্ন ব্যাংকিং সুবিধার প্রদান করে তাকে ব্যাংক বলে। ব্যাংকের মুখ্য কাজ হলো আমানতকারীদের নিকট থেকে কম লাভে আমানত বা ধার সংগ্রহ করা এবং ওই অর্থ বিভিন্ন ব্যক্তি বা প্রতিষ্ঠানকে অধিক লাভে ঋন দেয়া। অর্থ ঋন নেয়া এবং অর্থ ধার দেওয়া ব্যাংকের মুখ্য কাজ হওয়ায় ব্যাংকে ঋনের ব্যবসায়ী বা ধার করা অর্থের ধারক বলে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত কার্যভিত্তিতে আলো ব্যাংকটি হল একটি বাণিজ্যিক ব্যাংক. মুনাফা অর্জনের উদ্দেশ্য নিয়ে যে ব্যাংক আমানত সংগ্রহ ঋণদান ও গ্রাহকদের বিভিন্ন ব্যাংকিং সেবা সুবিধা প্রদান করে তাকে বাণিজ্যিক ব্যাংক বলে।বানজিক ব্যাংক গ্রাহকদের ঋণদান ছাড়াও বিভিন্ন ধরনের সেবা প্রদান করে থাকে । এই ব্যাংক চেক, এটিএম কার্ড,পে অর্ডার, প্রত্যয়পত্রসহ ইত্যাদির মাধ্যমে বিনিময়ের মাধ্যম সৃষ্টি করে । আলো আর্থিকভাবে স্বচ্ছল একটি ব্যাংক। ব্যাংকে দীর্ঘমেয়াদী ঋণ প্রদান, প্রত্যয় পত্র ইস্যু, বৈদেশিক বাণিজ্যের দেনা পাওনা নিষ্পত্তি।অবলেখন কার্যাবলি সম্পাদন করে থাকে। বাণিজ্যিক ব্যাংক সাধারণত একটি দেশের মধ্যে গ্রাহকদের এই সকল ব্যাংকিং সেবা সুবিধা প্রদান করার মাধ্যমে, ব্যাংকিং কার্যক্রম পরিচালনা করে।তাই বলা যায় আলো ব্যাংকটি বাণিজ্যিক ব্যাংক।"
        },
        {
          "label": "ঘ",
          "question": "",
          "explanation": "উদ্দীপকে আলো ব্যাংকের প্রস্তাব গ্রহণ না করে শাপলা ব্যাংক এবং গোমতী ব্যাংক চেইন ব্যাংকিং গঠনের সিদ্ধান্ত নিলো।এর যৌক্তিক বিশ্লেশন করা হলো। যে ব্যাংক ব্যবস্থায় একই শ্রেণীভুক্ত কতিপয় ব্যাংক তাদের স্বাধীন সত্তা বজায় রেখে সমঝোতা ও সহযোগিতার মাধ্যমে ব্যাংকিং কার্যক্রম পরিচালনা করে তাকে চেইন ব্যাংক বলে। এ অবস্থায় সমজাতীয় কতগুলো ব্যাংক সমমানা ব্যক্তিবর্গের অধীনে পরিচালিত হয়। উদ্দীপকে আলো একটি সচ্ছল ব্যাংক। ব্যাংকের ব্যাংকিং জগতে আধিপত্য বিস্তার করার লক্ষ্যে অপেক্ষাকৃত স্বল্প মূলধনী শাপলা ব্যাংক এবং গোমতী ব্যাংক দুটোকে তাদের নিয়ন্ত্রণযোগ্য শেয়ার ক্রয়ের প্রস্তাব দিলে ব্যাংক দুইটি তা গ্রহণ না করে পারস্পরিক সহযোগিতার মাধ্যমে একই ব্যবস্থাপনার অধীনে ব্যাংকিং কার্যক্রম পরিচালনা সিদ্ধান্ত গ্রহণ করে। এখানে প্রথমে আলো ব্যাংকটি গ্রুপ ব্যাংকিং করতে চাইলে। শাপলা ব্যাংক এবং গোমতী ব্যাংক তা না করে চেইন ব্যাংকিং করতে চাই। চেন ব্যাংকিং এর মাধ্যমে উক্ত ব্যাংক দুটি তাদের স্বাধীন সত্তা বজায় রেখে। একটি ব্যবস্থাপনার মাধ্যমে তাদের ব্যাংকিং কার্যক্রম পরিচালনা করতে পারবে ।এক্ষেত্রে ব্যাংক গুলো কারো নির্দেশ মানতে বাধ্য নই। একটি সবার মাধ্যমে সবার মতামতের ভিত্তিতে সিদ্ধান্ত গ্রহণ করা হবে। তাছাড়া একটি ব্যাংকের তারল্যের প্রয়োজন হলে অন্য ব্যাংক সাহায্য করতে পারবে।তাই বলা যায় শাপলা ব্যাংক এবং গোমতী ব্যাংক চেইন ব্যাংক গঠনের সিদ্ধান্তটি যৌক্তিক বলে আমি মনে করি।"
        }
      ]
    },
    {
      "number": "6",
      "uddipok": "আমান একটি নামিদামি বেসরকারি প্রতিষ্ঠানে কাজ করছে যেটি আমানের প্রতি মাসের বেতন XYZ ব্যাংক লি.-এর হিসাবে স্থানান্তর করে দেয়। সম্প্রতি আমানের বাবা ঢাকায় এসেছে কারণ তার কিছু টাকার দরকার। আমান তার বাবাকে নিয়ে তাদের বাসার পাশেই একটি ছোট ঘরে প্রবেশ করে যেখানে সে একটি মেশিনে কয়েকটি বোতাম চাপার পর অনেকগুলো টাকা বের হয়ে আসে। আমানের বাবা বিষয়টি দেখে বিস্মিত হন এবং বলেন যে, তার গ্রামের বাড়িতে এই ধরনের মেশিন নেই; তাকে ব্যাংক হতে অর্থ উত্তোলন করতে দীর্ঘসময় লাইনে দাঁড়িয়ে থাকতে হয়।",
      "tag": "DCC 25",
      "sub_questions": [
        {
          "label": "ক",
          "question": "SWIFT এর পূর্ণরূপ লেখো।",
          "explanation": "SWIFT-এর পূর্ণরূপ হলো Society for Worldwide Interbank Financial Telecommunication."
        },
        {
          "label": "খ",
          "question": "ক্রেডিট কার্ডের মাধ্যমে গ্রাহকরা কী ঋণ সুবিধা পেতে পারে? ব্যাখ্যা করো।",
          "explanation": "ক্রেডিট কার্ডের মাধ্যমে গ্রাহকরা ব্যক্তিগত ঋণ সুবিধা পায়। ক্রেডিট কার্ড একটি বহুল ব্যবহৃত ইলেকট্রনিক সেবা পদ্ধতি। এরূপ কার্ডের মাধ্যমে গ্রাহককে ক্রেডিট বা ঋণ সুবিধা প্রদান করা হয় বিধায় তা ক্রেডিট কার্ড নামে পরিচিত। এটিএম বুথ থেকে টাকা উত্তোলন এবং নির্দিষ্ট মার্চেন্ট প্রতিষ্ঠান থেকে পণ্য ও সেবা ক্রয়ে এই কার্ড ব্যবহার করা যায়।"
        },
        {
          "label": "গ",
          "question": "উদ্দীপকে আমানের বাবাকে সে যে যন্ত্র থেকে টাকা তুলে দিল তা সম্পর্কে বর্ণনা করো।",
          "explanation": "উদ্দীপকে আমানের বাবাকে তিনি এটিএম (ATM) মেশিন থেকে টাকা তুলে দিলেন। ATM (Automated Teller Machine) হলো স্বয়ংক্রিয় গণনাকারী যন্ত্র যার মাধ্যমে ইলেকট্রনিক উপায়ে অর্থ স্থানান্তর, উত্তোলনসহ প্রভৃতি কাজ করা যায়। এ পদ্ধতিতে ব্যাংকগুলো তাদের গ্রাহকদের ডেবিট কার্ড ও ক্রেডিট কার্ড সরবরাহ করে। এসব কার্ডে স্বতন্ত্র নম্বর, গ্রাহকের নাম, ব্যাংকের তথ্যাদি জমা থাকে। উদ্দীপকে আমান একটি নামিদামি বেসরকারি প্রতিষ্ঠানে কাজ করছেন। প্রতিষ্ঠানটি আমানের প্রতি মাসের বেতন XYZ ব্যাংক লি.-এর হিসাবে স্থানান্তর করে দেয়। আমানের বাবা টাকার প্রয়োজনে ঢাকা এসেছে। তার বাবাকে নিয়ে তাদের পক্ষের একটি ছোট ঘরে প্রবেশ করে। সেখানে একটি মেশিনে কয়েকটি বোতাম চাপার পর অনেকগুলো টাকা বের হয়ে আসে। এখানে আমানের ব্যবহৃত যন্ত্রটি এটিএম (ATM) মেশিনের ব্যবহার নির্দেশ করে। যেখানে কার্ডের মাধ্যমে নির্দিষ্ট পিন দিয়ে যেকোনো সময় অর্থ উত্তোলন করা যায়। তাই বলা যায়, আমান এটিএম (ATM) মেশিন ব্যবহার করে তার বাবাকে টাকা তুলে দিলেন।"
        },
        {
          "label": "ঘ",
          "question": "'XYZ ব্যাংক লি. একটি আধুনিক ব্যাংক'-উক্তিটির যথার্থতা উদ্দীপকের আলোকে মূল্যায়ন করো।",
          "explanation": "ইন্টারনেট ব্যাংকিং ও এটিএম (ATM) মেশিনের প্রচলন থাকায় XYZ ব্যাংক লি. আধুনিক ব্যাংক হিসেবে বিবেচিত। ইলেকট্রনিক ব্যাংকিং ব্যবস্থার মাধ্যমে যে সেবা কার্যক্রম পরিচালিত হয় তাকে আধুনিক ব্যাংকিং বলে। যেখানে তথ্যের আদান-প্রদান, তথ্য সংরক্ষণ, অর্থ স্থানান্তরসহ সবই ইলেকট্রনিক পদ্ধতিতে হয়ে থাকে। যার ফলে গ্রাহকরা তাদের অর্থের পর্যাপ্ত নিরাপত্তা পায়। উদ্দীপকে আমান একটি বেসরকারি প্রতিষ্ঠানের কর্মকর্তা। তার প্রতিষ্ঠান প্রতি মাসের বেতন XYZ ব্যাংক লি.-এর হিসাবে স্থানান্তর করে। সম্প্রতি তার বাবা টাকার প্রয়োজনে ঢাকায় আসলে তিনি পাশের এটিএম বুথে নিয়ে যান। যেখানে এটিএম (ATM) মেশিন ব্যবহার করে অনেকগুলো টাকা সংগ্রহ করেন। গ্রাহকদের উন্নত সেবা দেওয়ার জন্য আধুনিক ব্যাংকিং-এর প্রচলন হয়। যেখানে ইন্টারনেট প্রযুক্তি ব্যবহার করে অর্থ জমা ও উত্তোলন, অর্থ স্থানান্তর, তথ্যের নিরাপত্তাসহ বিভিন্ন প্রকার ব্যাংকিং সেবা পাওয়া যায়। উদ্দীপকে XYZ ব্যাংক লি. ইন্টারনেট ব্যাংক ব্যবস্থা ব্যবহার করে আমানের হিসাবে অর্থ স্থানান্তর করে। আবার, উক্ত ব্যাংকটি আমানকে এটিএম (ATM) কার্ডের সুবিধা দিচ্ছে। অর্থাৎ, ইন্টারনেট প্রযুক্তি ব্যবহারের ফলে XYZ ব্যাংক লি. ব্যাংকিং কার্যক্রম সহজ করেছে। তাই বলা যায়, XYZ ব্যাংক লি. একটি আধুনিক ব্যাংক।"
        }
      ]
    },
    {
      "number": "7",
      "uddipok": "জনাব সৌরভ তার দুজন পাওনাদার কমল ও আকাশকে দুটি চেক প্রদান করেন। কমলকে প্রদত্ত চেকের বামকোণায় দুটি আড়াআড়ি সমান্তরাল দাগ কেটে দাগের মাঝে প্রাইম ব্যাংক লি. শব্দগুলো লিখে দেন। আকাশকে প্রদত্ত চেকে প্রাপকের নামের শেষে “অথবা বাহককে” শব্দগুলো লিখা ছিল। আকাশ চেকটি ব্যাংকে জমা দিয়ে টাকা উত্তোলন করেন। অপরদিকে কমল চেকটি ডাচ্-বাংলা ব্যাংকে তার হিসাবে জমা করতে চাইলে ব্যাংক তা গ্রহণে অস্বীকৃতি জানায়।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "যে চেকে প্রাপকের নামের সামনে ‘কে অথবা আদেশ অনুসারে’ শব্দদয় লেখা থাকে তাকে হুকুম চেক বলে।"
        },
        {
          "label": "খ",
          "question": "",
          "explanation": "ব্যাংকের গ্রাহক নিজেকে বা প্রাপককে পরিশোধের জন্য ব্যাংক নির্দেশপত্র প্রস্তুত করে তাকে চেক বলে। অন্যদিকে প্রস্তুতকারী বা পাওনাদার তার দেনাদার বরাবর একটা নির্দিষ্ট পরিমাণ টাকা নির্দিষ্ট সময় পরে বা চাহিবামাত্র প্রদানের জন্য যে নির্দেশ দেয় তাকে বিনিময়ে বিল বলে। সাধারণত ব্যবসায়িক লেনদেনই বিনি ব্যবহারিত হয়। কিন্ত চেক সকল ধরনের মানুষ ব্যবহার করে। এছাড়া এর প্রস্তুত প্রণালী ও ব্যবহার সহজ।যে কারণে টেকের ব্যবহার সর্বজনীন।"
        },
        {
          "label": "গ",
          "question": "",
          "explanation": "উদ্দীপকে আকাশের চেকটি হলো বাহক চেক। যে চেকের টাকা চাহিবা মাত্র ব্যাংকের বাহক কে প্রদান করে তাকে বাহক বলে।এই চেককে চেনার উপায় হল এখানে প্রাপকের নাম লেখার স্থানের সামনে ‘অথবা বাহক কে ‘‘লেখা থাকে। এরূপ শব্দের পূর্বে প্রাপকের নাম লিখতে হয়। কিন্তু প্রাপকের নাম যাই থাকুক না কেন কাউন্টারের চেক উপস্থাপনকারীকে ব্যাংক টাকা দিতে বাধ্য। এই চেকের বাম পাশে সমান্তরাল দুটি লেখা টানার মাধ্যমে চেকের রূপান্তর করা যায়। উদ্দীপকে জনাব সৌরভ তার পাওনাদার আকাশকে একটি চেক প্রদান করে যেখানে প্রাপকের নামের শেষে অথবা বাহককে শব্দটি লেখা ছিল। আকাশ চেকটি ব্যাংকে জমা দিয়ে টাকা উত্তোলন করেন। সাধারণত বাহক চেকের ক্ষেত্রে চেকের বাহককে সরাসরি নগদ টাকা প্রদান করে। এবং এই চেকে কোন অনুমোদনের প্রয়োজন হয় না। তাই বলা যায় আকাশের চেকটি হল একটি বাহক চেক।"
        },
        {
          "label": "ঘ",
          "question": "",
          "explanation": "উদ্দীপকের ডাচ বাংলা ব্যাংক কর্তৃক অস্বীকৃতি জানানো যৌক্তিক বলে আমি মনে করি।  যে দাগকাটা চেকের দুই দাগের মাঝখানে কোন নির্দিষ্ট ব্যাংকের নামসহ অন্য কোন শব্দাবলী উল্লেখ থাকে, তাকে বিশেষভাবে দাগকাটা চেক বলে।এই চেকের অর্থ ব্যাংক যেকোনো ধরনের ব্যাংক হিসাবে জমা করে না বরং নির্দিষ্ট শাখায় ওই ব্যাংকের হিসাবের মাধ্যমে টাকা জমা করতে হয়। উদ্দীপকে জনার সৌরভ একজন ব্যবসায়ী।সে তার পাওনাদার কমলকে একটি চেক প্রদান করেন যার বামকোনে দুইটি সমান্তরাল রেখা ছিল এবং রেখাদয়ের মধ্যে প্রাইম ব্যাংক লি লেখা ছিল। চেকটি ডাচ-বাংলা ব্যাংকে জমা করতে চাইলে ব্যাংক চেকটি জমা করতে অস্বীকৃতি জানা…এখানে উক্ত চেকটি হল একটি বিশেষ দাগকাটা চেক। সাধারণ দাগকাটা চেকে প্রাপকের নামে খোলা যেকোনো ব্যাংকের হিসাবে জমা দিয়ে ভাঙ্গানো যায়। কিন্তু বিশেষ দাগকাটা চেকে দুই দাগের মাঝখানে যে ব্যাংকের নাম লেখা থাকে ওই ব্যাংক বা ব্যাংকের শাখায় অবশ্যই প্রাপকের হিসাবে জমা দেওয়ার প্রয়োজন পড়ে। অন্যথায় তা অন্য কোন হিসাবেও জমা হতে পারে।এখানে যেহেতু চেক এর মধ্যে প্রাইম ব্যাংক লিখা ছিল তাই কমলকে প্রাইম ব্যাংক শাখায় গিয়ে ব্যাংক হিসাব খোলার মাধ্যমে টাকাটি উত্তোলন করতে হবে।"
        }
      ]
    },
    {
      "number": "8",
      "uddipok": "জনাব আশরাফুলের বর্তমান বয়স ৪০ বছর। তিনি পেশায় একজন হিসাবরক্ষক। তিনি তার সন্তানের ভবিষ্যতের কথা চিন্তা করে নিজ নামে ১৫ বছরের একটি জীবন বিমাপত্র নেন। তিনি তার স্ত্রীকে বিমাপত্রের নমিনি করেন। পর পর ৩ বছর কিস্তি দেওয়ার পর জনাব আশরাফুলের মৃত্যু হয়। তার মৃত্যুর পর তার স্ত্রী ও সন্তান আলাদাভাবে বিমা প্রতিষ্ঠানের কাছে বিমাদাবি পেশ করে।",
      "tag": "DCC 25",
      "sub_questions": [
        {
          "label": "ক",
          "question": "বিমা কী?",
          "explanation": "বিমা এক ধরনের লিখিত চুক্তি, যার মাধ্যমে বিমাগ্রহীতা নির্দিষ্ট প্রিমিয়ামের বিনিময়ে তার সম্ভাব্য ঝুঁকি বা বিপদের ভার বিমাকারী ব্যক্তি বা প্রতিষ্ঠানকে দেয়।"
        },
        {
          "label": "খ",
          "question": "জীবন বিমাকে নিশ্চয়তার চুক্তি বলা হয় কেন?",
          "explanation": "জীবন বিমাকে নিশ্চয়তার চুক্তি বলা হয়। জীবন বিমায় মূলত মানুষের মৃত্যুজনিত ঝুঁকি বিমা করা হয়। কিন্তু মানুষের জীবন অর্থ দিয়ে পরিমাপ করা যায় না। এতে বিমাকৃত ব্যক্তির মৃত্যু হলে বা ব্যক্তি অক্ষম হলে কত টাকা ক্ষতি হবে তা নিরূপণ করা যায় না। ফলে বিমা কোম্পানি চুক্তি অনুযায়ী নির্দিষ্ট পরিমাণ অর্থ দেওয়ার প্রতিশ্রুতি বা নিশ্চয়তা দিয়ে থাকে। তাই জীবন বিমাকে ক্ষতিপূরণের চুক্তি না বলে নিশ্চয়তার চুক্তি বলে।"
        },
        {
          "label": "গ",
          "question": "জনাব আশরাফুল কোন ধরনের বিমাপত্র নিয়েছেন? ব্যাখ্যা করো।",
          "explanation": "উদ্দীপকের জনাব আশরাফুল মেয়াদি বিমাপত্র গ্রহণ করেছেন। এ বিমাপত্রটি একটি নির্দিষ্ট মেয়াদের জন্য খোলা হয়। মেয়াদ শেষে লাভসহ বিমাকৃত টাকা ফেরত পাওয়া যায়। তবে মেয়াদ শেষ হওয়ার আগে বিমাগ্রহীতা মারা গেলে তার মনোনীত ব্যক্তিকে বিমাদাবি পরিশোধ করা হয়। এ ধরনের বিমাপত্রে প্রিমিয়ামের হার তুলনামূলক বেশি হয়। উদ্দীপকের জনাব আশরাফুল পেশায় একজন হিসাবরক্ষক। তাঁর বর্তমান বয়স ৪০ বছর। তিনি সন্তানদের ভবিষ্যতের কথা বিবেচনা করে নিজ নামে. ১৫ বছরের একটি বিমাপত্র গ্রহণ করেন। তিনি তার স্ত্রীকে রিমাপত্রের নমিনি করেন। অর্থাৎ, তিনি নির্দিষ্ট একটি মেয়াদকালের জন্য জীবন বিমাপত্রটি গ্রহণ করেছেন। এটি জীবন বিমার আওতাভুক্ত মেয়াদি রিমাপত্র। উক্ত বিমাপত্রটি মেয়াদপূর্তিতে তাকে অথবা তার অবর্তমানে তার উত্তরাধিকারীদের আর্থিক সহায়তা দেবে। তাই বলা যায়, জনাব আশরাফুল মেয়াদি বিমাপত্র নিয়েছেন।"
        },
        {
          "label": "ঘ",
          "question": "উদ্দীপকের আলোকে জনাব আশরাফুলের সন্তান কি বিমাদাবি করতে পারবেন? যুক্তি দাও।",
          "explanation": "উদ্দীপকের জনাব আশরাফুলের সন্তান বিমাপত্রের নমিনি নয় বিধায় তিনি বিমাদাবি করতে পারবেন না। মেয়াদি বিমাপত্রে নির্দিষ্ট মেয়াদপূর্তিতে বিমাগ্রহীতাকে বিমাদাবির অর্থ একত্রে পরিশোধ করা হয়। বিমাগ্রহীতার মৃত্যুতে তার মনোনীত ব্যক্তি বিমা চুক্তির অর্থ নেওয়ার অধিকার রাখে। তবে বিমাপত্রের নমিনি ব্যতীত অন্য কাউকে বিমাদাবি প্রদানে বিমাকারী বাধ্য নয়। উদ্দীপকে জনাব আশরাফুল ১৫ বছরের জন্য একটি মেয়াদি জীবন বিমাপত্র নেন। উক্ত বিমাপত্রে জনাব আশরাফুল তার স্ত্রীকে নমিনি হিসেবে মনোনীত করেন। তবে পরপর তিন বছর বিমা কিস্তি দেওয়ার পর জনাব আশরাফুল মারা যান। তার মৃত্যুর পর তার স্ত্রী ও সন্তান আলাদাভাবে বিমা প্রতিষ্ঠানের নিকট বিমাদাবি পেশ করেন। জনাব আশরাফুলের স্ত্রী এ পর্যায়ে বিমাপত্রের একমাত্র দাবিদার। মেয়াদি বিমাপত্রের শর্ত পূরণ করে জনাব আশরাফুল তিন বছর পর্যন্ত প্রিমিয়াম দিয়েছেন। আর তার গৃহীত বিমাপত্রে তিনি তার স্ত্রীকে নমিনি হিসেবে উল্লেখ করেছেন। তাই বিমাকারী প্রতিষ্ঠান তার স্ত্রীকে বিমাদাবি পরিশোধ করবে। অন্যদিকে, জনাব আশরাফুলের সন্তানের বিমাদাবি পেশ করার কোনো যৌক্তিকতা নেই। কারণ তিনি বিমাপত্রের নমিনি নয়। তাই বলা যায়, চুক্তি অনুযায়ী জনাব আশরাফুলের সন্তান বিমাদাবি করতে পারেন না।"
        }
      ]
    },
    {
      "number": "9",
      "uddipok": "জনাব রাজবীর এবং জনাব আরমান দুইজন সরকারি চাকরিজীবী। জনাব আরমান বার্ষিক ২৫,০০০ টাকা বিমা কিস্তিতে ১০ বছরের জন্য তিন লক্ষ টাকায় একটি বিমাপত্র গ্রহণ করেন, যেখানে তিনি মারা না গেলেও নির্দিষ্ট সময় শেষে বিমাদাবি পাবেন। অপরদিকে, জনাব রাজবীর দুই বছরের জন্য জাতিসংঘ মিশনে সুদানে যান। তিনি তার সন্তানদের ভবিষ্যতের কথা বিবেচনা করে দুই বছরের জন্য একটি বিমাপত্র গ্রহণ করেন, যেখানে তিনি মারা গেলেই কেবল তার সন্তানরা বিমাদাবি পাবে।",
      "tag": "DCC 25",
      "sub_questions": [
        {
          "label": "ক",
          "question": "মৃত্যুহার পঞ্জি কাকে বলে?",
          "explanation": "মৃত্যুহার পঞ্জি হলো অতীত মৃত্যুহারের নথিপত্রের ওপর ভিত্তি করে ভবিষ্যতের মৃত্যুহার সম্পর্কে ধারণা করার একটি কৌশল।"
        },
        {
          "label": "খ",
          "question": "আজীবন বিমাপত্র বলতে কী বোঝ?",
          "explanation": "যে বিমাপত্রে বিমাগ্রহীতা কোনো আর্থিক সুবিধা পায় না, শুধু তার মৃত্যুর পর মনোনীত ব্যক্তি বিমাদাবি আদায় করতে পারে তাকে আজীবন বিমাপত্র বলে। আজীবন বিমাপত্রে বিমাগ্রহীতা প্রিমিয়ামের টাকা এককালীন বা কিস্তিতে দিতে পারেন। অথবা, একটি নির্দিষ্ট সময় পর্যন্ত প্রিমিয়ামের টাকা অবিরাম ও সীমিত কিস্তিতে প্রদান করতে পারেন। তবে অবসর নেওয়ার পর বা বৃদ্ধ বয়সে এই প্রিমিয়ামের খরচ চালানো অনেক সময় অসাধ্য হয়ে পড়ে।"
        },
        {
          "label": "গ",
          "question": "জনাব রাজবীরের গৃহীত বিমাপত্রটি কোন ধরনের বিমাপত্র? ব্যাখ্যা করো।",
          "explanation": "উদ্দীপকে জনাব রাজবীর কর্তৃক গৃহীত বিমাপত্রটি সাময়িক বিমাপত্র। স্বল্প মেয়াদের জন্য অর্থাৎ তিন মাস থেকে সর্বোচ্চ ৫ বছরের জন্য এ ধরনের জীবন বিমাপত্র খোলা হয়। শুধু বিমাকৃত ব্যক্তি মারা গেলেই বিমা প্রতিষ্ঠান বিমাদাবির অর্থ পরিশোধ করে। এক্ষেত্রে বিমাকৃত সময়ের পর বিমাগ্রহীতা মারা গেলে কোনো বিমাদাবি পরিশোধ করা হয় না।. উদ্দীপকে জনাব রাজবীর দুই বছরের জন্য জাতিসংঘ মিশনে সুদানে যান। তিনি তার সন্তানদের নিয়ে চিন্তিত। তাদের কথা বিবেচনা করে দুই বছর মেয়াদি একটি সাময়িক বিমাপত্র গ্রহণ করেন। চুক্তিপত্র অনুযায়ী দুই বছরের মধ্যে তিনি মারা গেলে তার সন্তানেরা বিমাদাবি পাবেন। আবার সাময়িক বিমার শর্তানুযায়ী তিনি যদি মারা না যান তাহলে তিনি বিমাদাবির কিছুই পাবেন না। সুতরাং দেখা যাচ্ছে, জনাব রাজবীরের গৃহীত বিমাপত্রটির বৈশিষ্ট্যের সাথে সাময়িক বিমাপত্রের বৈশিষ্ট্য মিলে যায়। তাই বলা যায়, তার গৃহীত বিমাপত্রটি একটি সাময়িক বিমাপত্র।"
        },
        {
          "label": "ঘ",
          "question": "জনাব রাজবীর এবং জনাব আরমানের গৃহীত দুটি বিমাপত্রের মধ্যে কোনটি বেশি লাভজনক বলে তুমি মনে করো? উদ্দীপকের আলোকে বিশ্লেষণ করো।",
          "explanation": "জনাব রাজবীর এবং জনাব আরমানের গৃহীত বিমাপত্র দুটির মধ্যে জনাব আরমানের গৃহীত মেয়াদি বিমাপত্রটি বেশি লাভজনক বলে আমি মনে করি। যে বিমাপত্রের অর্থ বিমার মেয়াদপূর্তিতে বা বিমাগ্রহীতার মৃত্যুতে তার মনোনীত ব্যক্তি বা উত্তরাধিকারীকে নিশ্চিতভাবে পরিশোধ করা হবে বলে প্রতিশ্রুতি দেওয়া হয় তাকে মেয়াদি বিমাপত্র বলে। অন্যদিকে, সাময়িক বিমাপত্রের ক্ষেত্রে নির্দিষ্ট মেয়াদের মধ্যে বিমাগ্রহীতার মৃত্যু হলে বিমাদাবি তার মনোনীত ব্যক্তিকে পরিশোধ করা হয়। তবে এ বিমাপত্রে প্রিমিয়ামের হার কম ধার্য করা হয়। উদ্দীপকে জনাব রাজবীর এবং জনাব আরমান দুইজন সরকারি চাকরিজীবী। জনাব রাজবীর জাতিসংঘ মিশনে সুদানে যান, যে কারণে তিনি দুই বছরের একটি সাময়িক বিমাপত্র নেন। পক্ষান্তরে, জনাব আরমান বার্ষিক ২৫,০০০ টাকা কিস্তিতে ১০ বছর মেয়াদি ৩ লক্ষ টাকার একটি মেয়াদি বিমাপত্র গ্রহণ করেন। এখানে তিনি মারা না গেলেও টাকা পাবেন। উদ্দীপক অনুসারে জনাব রাজবীরকে জনাব আরমান অপেক্ষা কম প্রিমিয়াম পরিশোধ করতে হবে। কিন্তু জনাব রাজবীর কর্তৃক গৃহীত সাময়িক বিমাপত্রে কেবল তার মৃত্যুতেই বিমাদাবি পরিশোধ করা হবে। অথচ জনাব আরমান কর্তৃক গৃহীত মেয়াদি বিমাপত্রে তার মৃত্যুতে মনোনীত ব্যক্তি বা মেয়াদপূর্তিতে স্বয়ং জনাব আরমান ঐ বিমাদাবির অর্থ ভোগ করতে পারবেন, যা জনাব রাজবীর পারবেন না। তাছাড়া সাময়িক বিমাপত্র সম্পূর্ণ মুনাফাবিহীন। তাই লাভজনকতা বিচারে জনাব আরমানের মেয়াদি বিমা জনাব রাজবীরের সাময়িক বিমা অপেক্ষা বেশি গ্রহণযোগ্য।"
        }
      ]
    },
    {
      "number": "10",
      "uddipok": "জনাব উসমির একটি গাড়ি আছে। তিনি গাড়িটির মূল্য ৩০ লক্ষ টাকা নির্ধারণ করে জোনাকি বিমা কোম্পানির সাথে বিমা চুক্তি করেন। গাড়িটি দুর্ঘটনায় ক্ষতিগ্রস্ত হয়। জনাব উসমি বিমা কোম্পানির নিকট সম্পূর্ণ ক্ষতিপূরণ দাবি করেন । বিমা কোম্পানি দাবির যৌক্তিকতা বিবেচনা করে সম্পূর্ণ ক্ষতিপূরণ প্রদান করেন। ক্ষতিগ্রস্ত গাড়িটি বিমা কোম্পানি দাবি করলে জনাব উসমি তা হস্তান্তরে অস্বীকৃতি জানালেও পরে তা প্রদানে বাধ্য হয়।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "বিমাচুক্তিতে বিমাগ্রহীতার ঝুঁকি বহনের বিনিময়ে বিমাগ্রহীতা বিমাকারীকে যে অর্থ দেয় তাকে প্রিমিয়াম বলে।"
        },
        {
          "label": "খ",
          "question": "",
          "explanation": "আইন অনুযায়ী বিমা চুক্তিকে পরম বিশ্বাসের চুক্তি বলা যায়। এরূপ চুক্তির ক্ষেত্রে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয় এবং পক্ষগুলো একে অপরের প্রতি বিশ্বস্ত আচরণ করতে বাধ্য থাকে। বিমা চুক্তিকে পরম বিশ্বাসের চুক্তি হিসেবে গণ্য করার অর্থ হলো, বিমাগ্রহীতা বিমা চুক্তি করার সময়ে এর বিষয়বস্তু সম্পর্কে যেসব গুরুত্বপূর্ণ তথ্য জানা আছে তা বিমাকারী বা ঝুঁকি গ্রহণকারীর কাছে সঠিক ও সম্পূর্ণভাবে প্রকাশ করতে বাধ্য থাকে।"
        },
        {
          "label": "গ",
          "question": "",
          "explanation": "উদ্দীপকে জনাব উসমি আর্থিক ক্ষতিপূরণের নীতির আওতায় ক্ষতিপূরণ পান। বিমা হলো আর্থিক দুরবস্থার বিপক্ষে আর্থিক ক্ষতিপূরণের একটি ব্যবস্থা। এ নীতি অনুসারে চুক্তিতে উল্লিখিত কারণে বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয়। ক্ষতিপূরণ পাওয়ার আশায় মানুষ তার জীবন ও সম্পত্তির ঝুঁকি বিমা প্রতিষ্ঠানের ওপর অর্পণ করে। উদ্দীপকে জনাব উসমি একটি গাড়ির মালিক। তিনি এর মূল্য ৩০ লক্ষ টাকা নির্ধারণ করে বিমা করেন। দুর্ঘটনায় গাড়িটি ক্ষতিগ্রস্ত হওয়ার কারনে তিনি বিমাদাবি পেশ করলে বিমা প্রতিষ্ঠান সম্পূর্ণ বিমা দাবি পরিশোধ করে। আর্থিক ক্ষতিপূরণের নীতি অনুযায়ী, বিমার বিষয়বস্তু ক্ষতিগ্রস্ত হলে এবং বিমাচুক্তি যথাযথভাবে মেনে চললে বিমা প্রতিষ্ঠান ক্ষতিপূরণ দেয়। উদ্দীপকের জনাব উসমিও চুক্তি অনুযায়ী সৃষ্ট ক্ষতিতে আর্থিক ক্ষতিপূরণ হিসেবে বিমা দাবি লাভ করেছেন। তাই বলা যায়, উদ্দীপকের জনাব উসমি আর্থিক ক্ষতিপূরণের নীতির আলোকে বিমা প্রতিষ্ঠান থেকে বিমা দাবি লাভ করেন।"
        },
        {
          "label": "ঘ",
          "question": "",
          "explanation": "স্থলাভিষিক্তকরণের নীতি অনুযায়ী জনাব উসমির ক্ষতিগ্রস্ত গাড়িটি হস্তান্তরে অস্বীকৃতি জানানো যৌক্তিক ছিল না । সম্পত্তি বিমায় চুক্তি মোতাবেক বিমা প্রতিষ্ঠান সম্পূর্ণ ক্ষতিপূরণ দেয়। চুক্তি অনুযায়ী সম্পূর্ণ বিমা দাবি পরিশোধ করলে উক্ত সম্পত্তির অবশিষ্ট অংশের মালিকানা বিমা প্রতিষ্ঠান পায়। বিমাগ্রহীতার কাছ থেকে সম্পত্তির অধিকার বিমা প্রতিষ্ঠানের কাছে স্থানান্তর হওয়ার এ নীতিই স্থলাভিষিক্তকরণের নীতি । উদ্দীপকের জনাব উসমির একটি গাড়ি আছে। তিনি গাড়িটির মূল্য ৩০ লক্ষ টাকা নির্ধারণ করে জোনাকি বিমা কোম্পানির সাথে বিমা চুক্তি করেন। গাড়িটি দুর্ঘটনায় ক্ষতিগ্রস্ত হয়। জনাব উসমি বিমা কোম্পানির নিকট সম্পূর্ণ ক্ষতিপূরণ দাবি করেন । বিমা কোম্পানি দাবির যৌক্তিকতা বিবেচনা করে সম্পূর্ণ ক্ষতিপূরণ প্রদান করেন। ক্ষতিগ্রস্ত গাড়িটি বিমা কোম্পানি দাবি করলে জনাব উসমি তা হস্তান্তরে অস্বীকৃতি জানালেও পরে তা প্রদানে বাধ্য হয়।তাই বলা যায়,উদ্দীপকের জনাব উসমি আর্থিক ক্ষতিপূরণের নীতির আলোকে বিমা প্রতিষ্ঠান থেকে বিমা দাবি লাভ করেন।"
        }
      ]
    },
    {
      "number": "11",
      "uddipok": "শাহরুখ তার বাবার সাথে একই বাড়িতে বসবাস করেন । বাড়িটি শাহরুখের বাবার নামে। ভূমিকম্প হলে বাড়িটি ক্ষতিগ্রস্ত হতে পারে এই কথা চিন্তা করে জনাব শাহরুখ বাড়িটি বিমা করতে গেলে বিমা কোম্পানি বাড়িটি বিমা করতে অস্বীকৃতি জানায় । তখন জনাব শাহরুখের বাবা নিজেই বাড়িটি বিমা করেন। তারপর জনাব শাহরুখ বিমা াম্পানিকে না জানিয়ে বাড়ির ২য় ও ৩য় তলার কাজ শেষ করেন। ২য় এর তলার কাজ শেষ হওয়ার পরপরই বাড়িটি ধসে পড়ে। জনাব মুখের বাবা বিমা দাবি করলে বিমা কোম্পানি দাবি পূরণে অস্বীকৃতি জানায়।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "কোনো বিনিয়োগ থেকে প্রত্যাশিত আয়ের চেয়ে কম আয় পাওয়ার শঙ্কাকে ঝুঁকি বলে ।"
        },
        {
          "label": "খ",
          "question": "",
          "explanation": "বিমা চুক্তি কোনো বাজি ধরার চুক্তি নয়। বাজি চুক্তিতে বৈধ চুক্তির অনেক অপরিহার্য উপাদান উপস্থিত থাকে না। এই চুক্তি আইন দ্বারা স্বীকৃত নয়। অন্যদিকে বিমাচুক্তিতে চুক্তির বিষয়বস্তুর ওপর উভয়পক্ষের স্বার্থ জড়িত থাকে। বিমা চুক্তিতে বাগ্রহীতা ও বিমাকারীর মধ্যে চূড়ান্ত সদ্বিশ্বাসের ভিত্তিতে আর্থিক ক্ষতিপূরণের চুক্তি হয়। যে অনিশ্চিত ঘটনার জন্য চুক্তি করা হয় ঐ ঘটনা ঘটা বা না ঘটার ওপর লেনদেন নির্ভর করে না। সুতরাং, বিমা চুক্তি বাজি ধরার চুক্তি নয়।"
        },
        {
          "label": "গ",
          "question": "",
          "explanation": "উদ্দীপকে বিমাযোগ্য স্বার্থের নীতির জন্য বিমা প্রতিষ্ঠান জনাব শাহরুখের বিমা চুক্তির প্রস্তাবে সম্মত হয়নি। বিনিময়যোগ্য স্বার্থ বলতে বিমাগ্রহীতার মালিকানা স্বত্ব বা আর্থিক স্বার্থকে বোঝায়। এজন্য বিমাকৃত বিষয়বস্তুর ক্ষতিতে বিমাগ্রহীতার আর্থিক ক্ষতির বিষয়টি জড়িত থাকে। বিমাযোগ্য স্বার্থ না থাকলে বিমা চুক্তি সম্পাদন করা যায় না। উদ্দীপকে জনাৰ শাহরুখ যে বাড়িতে বাস করেন তা তার বাবার নামে ছিল । সুতরাং, বাড়িটির প্রকৃত মালিক জনাব শাহরুখের বাবা। ঝুঁকির কথা বিবেচনা করে জনাব শাহরুখ বাড়িটি বিমা করার প্রস্তাব করেন। বিমা প্রতিষ্ঠান এ বিমাচুক্তি করতে অস্বীকৃতি জনায়। এক্ষেত্রে বিমা প্রতিষ্ঠান বিমাযোগ্য স্বার্থের নীতির আলোকে বিমা প্রস্তাবটি প্রত্যাখ্যান করেছে। কারণ বাড়িটির প্রকৃতপক্ষে বাড়িটির মালিক জনাব শাহরুখের বাবা আর্থিকভাবে ক্ষতিগ্রস্ত হবেন। এটি জনাব শাহরুখের ওপর প্রত্যক্ষভাবে কোনো প্রভাব ফেলবে না। এরূপ বিষয় বিবেচনায় বিমা প্রতিষ্ঠান বাড়িটি বিমা করতে সম্মত হয়নি।"
        },
        {
          "label": "ঘ",
          "question": "",
          "explanation": "উদ্দীপকে উল্লেখ্য পরিস্থিতিতে প্রত্যক্ষ কারণে ক্ষতিপূরণ ও সন্ধিশ্বাসের নীতি লঙ্ঘন হওয়ায় জনাব শাহরুখের বাবা বিমাদাবি আদায়ে অযোগ্য হবেন। বিমা চুক্তির মাধ্যমে বিমাকারী ও বিমাগ্রহীতার মধ্যে সদ্বিশ্বাসের সম্পর্ক প্রতিষ্ঠিত হয়। এজন্য উভয় পক্ষ বিমা সম্পর্কিত সব গুরুত্বপূর্ণ তথ্য সঠিকভাবে দিতে বাধ্য থাকে। এতে উভয় পক্ষের মাঝে স্বচ্ছতা বজায় থাকে। বিমা প্রতিষ্ঠানও চুক্তিতে উল্লিখিত কারণে সৃষ্ট ক্ষতিতে ক্ষতিপূরণ প্রদান করে। উদ্দীপকে জনাব শাহরুখের বাবা নিজ মালিকানাধীন বাড়িটি বিমা করেন। এক্ষেত্রে বিষয়বস্তুর ক্ষতির সম্ভাব্য ঝুঁকি হিসেবে ভূমিকম্পকে উল্লেখ করা হয়েছে। পরবর্তীতে জনাব শাহরুখের বাবা বিমা প্রতিষ্ঠানকে না জানিয়ে বাড়িটির ২য় ও ৩য় তলার কাজ করেন। ফলে বাড়িটি ধ্বসে পড়ে । এটি বিমা শর্তে অন্তর্ভুক্ত ছিল না। উল্লেখ্য পরিস্থিতিতে জনাব শাহরুখের বাবা বিমাদাবি পাওয়ার অযোগ্য। কারণ বিমাকৃত বাড়িটির সম্ভাব্য ঝুঁকি হিসেবে ভূমিকম্পকে উল্লেখ করা হলেও তা পুনঃনির্মাণ ত্রুটির কারণে হেলে পড়ে। এর দ্বারা বিমা চুক্তির প্রত্যক্ষ কারণ নীতি ভঙ্গ করা হয়েছে। এছাড়া জনাব শাহরুখের বাবা বাড়ির পুনঃনির্মাণের বিষয়টি বিমা প্রতিষ্ঠানের কাছে গোপন করেছেন। এটি বিমা চুক্তির সদ্বিশ্বাসের সম্পর্ককে লঙ্ঘন করেছে। তাই উল্লেখ্য দুটি কারণে জনাব শাহরুখের বাবা বিমাদাবি আদায় করতে পারবেন না ।"
        }
      ]
    }
  ]
}