{
  "title": "রাজউক উত্তরা কলেজ ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "'সন্ধ্যা ব্যাংক' জনগণের নিকট থেকে বিক্ষিপ্ত সঞ্চয় আমানত হিসেবে সংগ্রহ করে ও মূলধন গঠন করে। এছাড়াও জনগণকে সঞ্চয় করতে উদ্বুদ্ধ করে। ব্যাংকটি ব্যাংকিং ব্যবসায় সম্প্রসারণের জন্য পরবর্তীতে বিভিন্ন ব্যবসায়িক প্রতিষ্ঠানকে দীর্ঘমেয়াদি মূলধন সরবরাহ করে এবং অবলেখক ও দায়গ্রাহকের ভূমিকাও পালন করে।",
      "tag": "RUMC 25",
      "sub_questions": [
        {
          "label": "ক",
          "question": "তফসিল ব্যাংক কী?",
          "explanation": "যে ব্যাংক কেন্দ্রীয় ব্যাংকের নির্ধারিত শর্ত পূরণ করে তার তালিকায় অন্তর্ভুক্ত হয় তাই তফসিল ব্যাংক।"
        },
        {
          "label": "খ",
          "question": "গারনিশি অর্ডার কেন জারি করা হয়? ব্যাখ্যা করো।",
          "explanation": "গারনিশি অর্ডার (Garnishee Order) মূলত একটি আইনি আদেশ যা আদালত জারি করে। এটি এমন পরিস্থিতিতে ব্যবহৃত হয় যখন একজন দেনাদার (যার ওপর ঋণ বা টাকা পরিশোধ করার দায় আছে) টাকা পরিশোধ করতে ব্যর্থ হয়, তখন আদালত দেনাদারের পাওনাদার (তৃতীয় পক্ষ) বা যেখানে তার টাকা আছে, যেমন ব্যাংক—তাদের আদেশ দেয় সেই টাকা আটকাতে এবং আদালতে উপস্থাপন করতে।"
        },
        {
          "label": "গ",
          "question": "উদ্দীপকে 'সন্ধ্যা ব্যাংক'-এর প্রাথমিক কার্যক্রম বিবেচনায় কোন ধরনের ব্যাংক? ব্যাখ্যা করো।",
          "explanation": "উদ্দীপকে 'সন্ধ্যা ব্যাংক'-এর প্রাথমিক কার্যক্রম বিবেচনায় এটি বাণিজ্যিক ব্যাংক। এ ব্যাংক মুনাফা অর্জনের উদ্দেশ্য গঠিত ও পরিচালিত হয়। এ ব্যাংক গ্রাহকদের ক্ষুদ্র ক্ষুদ্র সঞ্চয় আমানত হিসেবে সংগ্রহ করে সংগৃহীত আমানত ঋণ হিসেবে বিনিয়োগ করে। এ ব্যাংকই সকল পেশার গ্রাহকদের ব্যাংকিং সেবা প্রদান করে। উদ্দীপকে 'সন্ধ্যা ব্যাংক' জনগণের নিকট থেকে বিক্ষিপ্ত সঞ্চয় আমানত হিসেবে সংগ্রহ করে। বাণিজ্যিক ব্যাংক সাধারণত চলতি, সঞ্চয়ী ও স্থায়ী হিসাবের মাধ্যমে গ্রাহকদের ক্ষুদ্র ক্ষুদ্র অর্থ আমানত হিসেবে গ্রহণ করে। এছাড়াও ব্যাংকটি মূলধন গঠন করে। জনগণকে সঞ্চয় করতে উদ্বুদ্ধ করে। বাণিজ্যিক ব্যাংক সাধারণত সংগৃহীত আমানত নিরাপদে সংরক্ষণ করে এবং আমানতের বিপরীতে সুদ প্রদান করে থাকে। যা গ্রাহকদের সঞ্চয় করতে উৎসাহিত করে। তাই বলা যায়, উদ্দীপকের 'সন্ধ্যা ব্যাংক'-এর প্রাথমিক কার্যক্রম বিবেচনায় এটি একটি বাণিজ্যিক ব্যাংক।"
        },
        {
          "label": "ঘ",
          "question": "ব্যাংকিং ব্যবসায় সম্প্রসারণের জন্য 'সন্ধ্যা ব্যাংক'-এর পরবর্তী কার্যক্রম যুক্তিসহ বিশ্লেষণ করো।",
          "explanation": "ব্যাংকিং ব্যবসায় সম্প্রসারণের জন্য 'সন্ধ্যা ব্যাংক'-এর বিনিয়োগ ব্যাংকের কার্যক্রম সম্পূর্ণ যৌক্তিক। বিনিয়োগ ব্যাংক গ্রাহকদের পক্ষে শেয়ার ও অন্যান্য সিকিউরিটিজ ক্রয়বিক্রয়ে সহায়তা করে। এ ধরনের ব্যাংক গ্রাহকদের প্রয়োজনে মধ্য ও দীর্ঘমেয়াদি মূলধনও সরবরাহ করে থাকে। এ ব্যাংক নবগঠিত শেয়ারের অবলেখক হিসেবে কাজ করে। বাংলাদেশে 'বাংলাদেশ পুঁজি বিনিয়োগ সংস্থা' এ ধরনের প্রতিষ্ঠান। উদ্দীপকে 'সন্ধ্যা ব্যাংক' জনগণের বিক্ষিপ্ত সঞ্চয় আমানত হিসেবে সংগ্রহ করে এবং মূলধন গঠন করে। এছাড়াও ব্যাংকটি জনগণকে সঞ্চয়ে উদ্বুদ্ধ করে। অর্থাৎ, ব্যাংকটি হলো বাণিজ্যিক ব্যাংক। ব্যাংকিং ব্যবসায় সম্প্রসারণের জন্য ব্যাংকটি পরবর্তী সময়ে ব্যবসায়িক প্রতিষ্ঠানকে দীর্ঘমেয়াদি মূলধন সরবরাহ করে। এছাড়াও অবলেখক ও দায়গ্রাহকেরও ভূমিকা পালন করে। উদ্দীপকের 'সন্ধ্যা ব্যাংক' পরবর্তী সময়ে বিনিয়োগ ব্যাংকের কার্যাবলি সম্পাদন করে। বাণিজ্যিক ব্যাংক হিসেবে 'সন্ধ্যা ব্যাংক' আমানত সংগ্রহ ও ঋণদান করে মুনাফা অর্জন করে। পরবর্তী সময়ে বিনিয়োগ ব্যাংকিং সেবাও প্রদান করে। এক্ষেত্রে ব্যাংকটি গ্রাহকের পক্ষে শেয়ার ক্রয়বিক্রয়সহ মূলধন সংগ্রহে সহায়তা করবে। এর বিনিময়ে 'সন্ধ্যা ব্যাংক' নির্দিষ্ট হারে কমিশন অর্জন করবে, যা তার আয়ের অন্যতম উৎস। এছাড়াও ব্যাংকটির নতুন কার্যক্রম তার ব্যাংকিং সেবার পরিধি বৃদ্ধি করবে। তাই বলা যায়, উদ্দীপকের 'সন্ধ্যা ব্যাংকের' ব্যবসায় সম্প্রসারণে বিনিয়োগ ব্যাংকের সেবা প্রদান করা যৌক্তিক।"
        }
      ]
    },
    {
      "number": "2",
      "uddipok": "রমজান মাসে দেশের খাদ্যদ্রব্যের দাম বৃদ্ধি নিয়ন্ত্রণে বাংলাদেশ ব্যাংক দেশে খাদ্যদ্রব্য আমদানি করে এমন খাতগুলো চিহ্নিত করে। খাতগুলোতে ঋণের পরিমাণ বৃদ্ধির নির্দেশ প্রদান করে যেন রমজান দ্রব্যমূল্যের দাম নিয়ন্ত্রণে থাকে। এছাড়া বাজারে আর্থিক সংকট মোকাবিলায় বাংলাদেশ ব্যাংক সুদের হার ২% কমানোর সিদ্ধান্ত গ্রহণ করে।",
      "tag": "RUMC 25",
      "sub_questions": [
        {
          "label": "ক",
          "question": "নিকাশ ঘর কী?",
          "explanation": "ব্যাংকিং লেনদেন থেকে সৃষ্ট আন্তঃব্যাংকিং দেনা-পাওনার নিষ্পত্তিস্থলই হলো নিকাশ ঘর।"
        },
        {
          "label": "খ",
          "question": "কেন্দ্রীয় ব্যাংকে মুদ্রাবাজারের অভিভাবক বলা হয় কেন? ব্যাখ্যা করো।",
          "explanation": "কেন্দ্রীয় ব্যাংককে মুদ্রাবাজারের অভিভাবক বলা হয় কারণ এটি একটি দেশের অর্থনৈতিক স্থিতিশীলতা বজায় রাখতে গুরুত্বপূর্ণ ভূমিকা পালন করে। এটি মুদ্রার সরবরাহ ও চাহিদা নিয়ন্ত্রণ করে, সুদের হার নির্ধারণ করে এবং বাণিজ্যিক ব্যাংকগুলোকে তদারকি করে। মুদ্রাস্ফীতি বা মুদ্রাঘাটতি হলে কেন্দ্রীয় ব্যাংক হস্তক্ষেপ করে পরিস্থিতি স্বাভাবিক রাখে। প্রয়োজন হলে এটি বাণিজ্যিক ব্যাংকগুলোকে ঋণ দেয় এবং লাস্ট লেন্ডার হিসেবে কাজ করে। এছাড়া দেশের বৈদেশিক মুদ্রার রিজার্ভ ও আমদানি-রপ্তানির আর্থিক ভারসাম্য রক্ষা করে। ব্যাংকিং খাতের শৃঙ্খলা ও আস্থার রক্ষাকর্তা হিসেবেও এটি দায়িত্ব পালন করে। এসব কারণে কেন্দ্রীয় ব্যাংককে মুদ্রাবাজারের অভিভাবক বলা হয়।"
        },
        {
          "label": "গ",
          "question": "দ্রব্যমূল্যের দাম নিয়ন্ত্রণে বাংলাদেশ ব্যাংক কোন নীতি প্রয়োগ করেছে? ব্যাখ্যা করো।",
          "explanation": "দ্রব্যমূল্যের দাম নিয়ন্ত্রণে বাংলাদেশ ব্যাংক ঋণের বরাদ্দকরণ নীতির প্রয়োগ করেছে। এ নীতি অনুযায়ী কেন্দ্রীয় ব্যাংক বাণিজ্যিক ব্যাংকগুলোকে কিছু খাতে ঋণদানে বিধি-নিষেধ আরোপ করে। আবার কোনো ক্ষেত্রে নির্দিষ্ট সীমাসহ ঋণদানে উৎসাহিত করে। এটি কেন্দ্রীয় ব্যাংকের ঋণ নিয়ন্ত্রণের গুণগত বা নির্বাচনমূলক পদ্ধতি। সুষম অর্থনৈতিক উন্নয়নের লক্ষ্যে এ নীতি প্রয়োগ করা হয়। উদ্দীপকে রমজান মাসে দেশে খাদ্যদ্রব্যের দাম বৃদ্ধি পায়। দাম বৃদ্ধি নিয়ন্ত্রণে কেন্দ্রীয় ব্যাংক দেশে খাদ্যদ্রব্য আমদানি করে এমন খাতগুলো চিহ্নিত করে। কেন্দ্রীয় ব্যাংক বাণিজ্যিক ব্যাংকগুলোকে উক্ত খাতে ঋণের -সীমা বৃদ্ধির নির্দেশ প্রদান করে। এখানে কেন্দ্রীয় ব্যাংক একটি বিশেষ খাতে ঋণ বরাদ্দ করে অর্থ সরবরাহ কাম্য স্তরে রাখার চেষ্টা করে। সুষম অর্থনৈতিক উন্নয়নের জন্য কেন্দ্রীয় ব্যাংক এভাবে ঋণের বরাদ্দকরণ নীতি বাস্তবায়ন করে। তাই বলা যায়, উদ্দীপকে দ্রব্যমূল্যের দাম নিয়ন্ত্রণে বাংলাদেশ ব্যাংক ঋণের বরাদ্দকরণ নীতির প্রয়োগ করেছে।"
        },
        {
          "label": "ঘ",
          "question": "বাংলাদেশ ব্যাংক কর্তৃক গৃহীত সর্বশেষ ঋণ নিয়ন্ত্রণ কার্যক্রমটির যৌক্তিকতা মূল্যায়ন করো।",
          "explanation": "বাংলাদেশ ব্যাংক কর্তৃক গৃহীত ব্যাংক হার নীতি ঋণ নিয়ন্ত্রণে কার্যকর ভূমিকা পালন করবে। বাজারে ঋণের পরিমাণ কাম্য স্তরে রাখার জন্য কেন্দ্রীয় ব্যাংক ঋণ নিয়ন্ত্রণ করে। কেন্দ্রীয় ব্যাংকের ঋণ নিয়ন্ত্রণের অন্যতম কৌশল হলো ব্যাংক হার নীতি। এক্ষেত্রে কেন্দ্রীয় ব্যাংক রাণিজ্যিক ব্যাংককে প্রদত্ত ঋণের সুদের হার হ্রাস-বৃদ্ধি করে ঋণ নিয়ন্ত্রণ করে। উদ্দীপকে কেন্দ্রীয় ব্যাংক ঋণ নিয়ন্ত্রণে কাজ করে। রমজান মাসে দ্রব্যমূল্য নিয়ন্ত্রণে ঋণের বরাদ্দকরণ নীতি বাস্তবায়ন করে। যার মূল উদ্দেশ্য ছিল রমজানে দ্রব্যমূল্য নিয়ন্ত্রণে রাখা। ব্যাংকটি দেশের আর্থিক সংকট মোকাবিলায় ব্যাংক সুদের হার ২% কমানোর সিদ্ধান্ত গ্রহণ করে। আর্থিক সংকটের কারণে বাজারে অর্থ সরবরাহ হ্রাস পায়। উদ্দীপকে ব্যাংক সুদের হার ২% হ্রাস পেলে বাণিজ্যিক ব্যাংকের সুদের হারও হ্রাস পাবে। যা গ্রাহকদের মাঝে ঋণ গ্রহণের উৎসাহ সৃষ্টি করবে। গ্রাহকদের ঋণ গ্রহণের ফলে বাজারে ঋণের পরিমাণ ও অর্থের যোগান উভয়ই বৃদ্ধি পাবে। ফলে বাজারে বিদ্যমান আর্থিক সংকট দূর হবে। তাই বলা যায়, উদ্দীপকের বাংলাদেশ ব্যাংক কর্তৃক গৃহীত ব্যাংক হার নীতি ঋণ নিয়ন্ত্রণ কার্যক্রম যৌক্তিক ছিল।"
        }
      ]
    },
    {
      "number": "3",
      "uddipok": "জনাব রফিক ব্যবসায় পরিচালনা করতে গিয়ে হঠাৎ আর্থিক সংকটে পড়লে 'গোলাপ ব্যাংক'-এর শরণাপন্ন হন। 'গোলাপ ব্যাংক'-এর কর্মকর্তা তাকে ঋণ প্রদান করতে সম্মত হন এবং উক্ত ব্যাংকে একটি হিসাব খোলার পরামর্শ দেন। যে হিসাবে তার ঋণকৃত অর্থ জমা হবে। অপরদিকে, শফিক সাহেব তার কারখানা বিক্রি করে সেই টাকা নির্দিষ্ট সময়ের জন্য ব্যাংকে জমা রাখতে চান। উক্ত টাকা উত্তোলনের জন্য তাকে ব্যাংক বরাবর একটি নোটিশ প্রদান করতে হবে।",
      "tag": "RUMC 25",
      "sub_questions": [
        {
          "label": "ক",
          "question": "নমুনা স্বাক্ষর কার্ড কী?",
          "explanation": "চেকের স্বাক্ষর যথার্থ কি না তা মিলিয়ে দেখার জন্য আমানতকারীর নমুনা স্বাক্ষর ব্যাংক যে কার্ডে সংরক্ষণ করে তাকে নমুনা স্বাক্ষর কার্ড বলে।"
        },
        {
          "label": "খ",
          "question": "",
          "explanation": "\"ব্যাংক হিসাব খোলার ক্ষেত্রে KYC ফর্ম অত্যন্ত গুরুত্বপূর্ণ\" — এর ব্যাখ্যা নিচে দেওয়া হলো: ব্যাংকে নতুন হিসাব খোলার সময় KYC (Know Your Customer) ফর্ম পূরণ করা বাধ্যতামূলক। এটি এমন একটি ফর্ম যেখানে গ্রাহকের পরিচয়, ঠিকানা, পেশা, আয়ের উৎসসহ বিভিন্ন তথ্য সংগ্রহ করা হয়। ব্যাংক এই তথ্যের মাধ্যমে নিশ্চিত হয় যে গ্রাহক বৈধ এবং তার কর্মকাণ্ড সন্দেহজনক নয়। KYC ফর্মের মাধ্যমে ব্যাংক গ্রাহকের পরিচয় যাচাই করতে পারে, যার ফলে অবৈধ লেনদেন, অর্থপাচার, জঙ্গি অর্থায়ন বা প্রতারণামূলক কার্যকলাপ প্রতিরোধ করা সম্ভব হয়। এছাড়াও, কেন্দ্রীয় ব্যাংকের নির্দেশনা অনুযায়ী, প্রতিটি ব্যাংককে গ্রাহকের যথাযথ তথ্য সংগ্রহ ও সংরক্ষণ করতে হয়। তাই, ব্যাংক হিসাব খোলার সময় KYC ফর্ম গ্রাহকের বিশ্বাসযোগ্যতা ও নিরাপদ ব্যাংকিং নিশ্চিত করার জন্য অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকে ব্যাংক কর্মকর্তা জনাব রফিককে কোন হিসাব খোলার কথা বলেছেন? ব্যাখ্যা করো।",
          "explanation": "আমানত হিসাব খোলার কথা বলেছেন। ঋণ দেওয়ার সময় ব্যাংক ঋণ গ্রহীতার নামে যে হিসাব খুলে মঞ্জুরকৃত অর্থ স্থানান্তর করে, তা-ই ঋণ আমানত হিসাব। এ হিসাবে ব‍্যাংক কর্তৃক অর্থ প্রদান করা হয়। পরবর্তী সময়ে ঋণগ্রহীতা চেকের মাধ্যমে এ হিসাব থেকে প্রয়োজন অনুযায়ী ঋণের অর্থ তুলতে পারেন। ঋণ প্রদানে এ হিসাব বাণিজ্যিক ব্যাংকের একটি অভিনব পদ্ধতি। উদ্দীপকের জনাব রফিক ব্যবসায় পরিচালনা করতে গিয়ে হঠাৎ আর্থিক সংকটে পড়েন। তাই তিনি 'গোলাপ ব্যাংক'-এর শরণাপন্ন হন। গোলাপ ব্যাংকের কর্মকর্তা তাকে ঋণ প্রদানে সম্মত হন। ব্যাংক কর্মকর্তা তাকে উক্ত ব্যাংকে একটি হিসাব খোলার পরামর্শ দেন। সে হিসাবে তার ঋণকৃত অর্থ জমা হবে। এখানে লক্ষণীয় যে জনাব রফিকের ব্যাংক হিসাবটি খোলার মূল উদ্দেশ্য ঋণের টাকা গ্রহণ করা। জনাব রফিকের ব্যাংক হিসাবের এই বিশেষ বৈশিষ্ট্যটি ঋণ আমানত হিসাবের সাথে সাদৃশ্যপূর্ণ। তাই বলা যায়, উদ্দীপকের জনাব রফিক ব্যাংক কর্মকর্তার পরামর্শে ঋণ আমানত হিসাব খুলেছেন।"
        },
        {
          "label": "ঘ",
          "question": "শফিক সাহেবের জন্য ব্যাংকে কোন হিসাব খোলা উপযোগী বলে তুমি মনে করো? যুক্তিসহ বিশ্লেষণ করো।",
          "explanation": "উদ্দীপকের জনাব শফিকের ব্যাংকে বিশেষ মেয়াদি স্থায়ী হিসাব খোলা উপযোগী বলে আমি মনে করি। যে স্থায়ী হিসাবে ৭ দিন বা অন্য কোনো নির্দিষ্ট সময়ের নোটিশের মাধ্যমে জমাকৃত টাকা উত্তোলন করা যায়, তা-ই বিশেষ মেয়াদি স্থায়ী হিসাব। এ হিসাবে আমানতকারী একটি নির্দিষ্ট হারে সুদ পেয়ে থাকেন। এরূপ হিসাবের বিশেষ বৈশিষ্ট্য হলো জমার জন্য কোনো নির্দিষ্ট সময় থাকে না। উদ্দীপকের জনাব শফিক সাহেব তার কারখানা বিক্রি করেন। তিনি কারখানা বিক্রিকৃত অর্থ নির্দিষ্ট সময়ের জন্য ব্যাংকে জমা রাখতে চান। উক্ত টাকা উত্তোলনের জন্য তাকে ব্যাংক বরাবর একটি নোটিশ প্রদান করতে হবে। একটি নির্দিষ্ট সময়ের জন্য টাকা জমানোর উদ্দেশ্যে বিশেষ মেয়াদি স্থায়ী হিসাব বেশ পছন্দনীয়। কারণ এ হিসাব থেকে আমানতকারী একটি নির্দিষ্ট হারে সুদ পাবেন। উদ্দীপকের জনাব শফিক সাহেবও কারখানা বিক্রির টাকা নির্দিষ্ট সময়ের জন্য জমা রাখতে চান। এখানে লক্ষণীয় বিষয় হলো শফিক সাহেবের চাহিদা বিশেষ স্থায়ী হিসাবের বৈশিষ্ট্যের দ্বারা পূর্ণ হচ্ছে। এছাড়াও বিশেষ প্রয়োজনে শফিক সাহেব ৭দিনের নোটিশে জমাকৃত টাকা উত্তোলন করতে পারবেন। তাই বলা যায়, সুবিধার ভিত্তিতে জনাব শফিকের ব্যাংকে বিশেষ মেয়াদি স্থায়ী হিসাব খোলা উপযোগী।"
        }
      ]
    },
    {
      "number": "4",
      "uddipok": "জনাব আজিজ জনাব হানিফের নিকট থেকে ২০ লক্ষ টাকা পান। জনাব আজিজ টাকা ফেরত চাইলে জনাব হানিফ ২৭-০৪-২০২৩ তারিখে ২০ লক্ষ টাকার একটি চেক প্রদান করেন। চেকটিতে জনাব আজিজের নামের পাশে 'অথবা আদেশ অনুসারে' লেখাটি উল্লেখ ছিল। পরবর্তীতে ৩০-০৪-২০২৩ তারিখে চেকটি ব্যাংকে জমা দিতে গেলে জনাব আজিজ খেয়াল করেন যে তিনি চেকটি হারিয়ে ফেলেছেন। বিষয়টি বুঝতে পেরে তৎক্ষণাৎ তিনি তা জনাব হানিফকে অবগত করেন।",
      "tag": "RUMC 25",
      "sub_questions": [
        {
          "label": "ক",
          "question": "অঙ্গীকারপত্র কী?",
          "explanation": "যে পত্রে এক ব্যক্তি অপর ব্যক্তিকে নির্দিষ্ট পরিমাণ টাকা নির্ধারিত সময় পর পরিশোধের অঙ্গীকার করে তাকে অঙ্গীকারপত্র বলে।"
        },
        {
          "label": "খ",
          "question": "চেকের অনুমোদন বলতে কী বোঝ? ব্যাখ্যা করো।",
          "explanation": "হস্তান্তরের উদ্দেশ্যে চেকের আদেষ্টা বা প্রাপক বা ধারক চেকের উল্টোপিঠে কিংবা উক্ত কাগজে কোনো কিছু লিখে বা না লিখে স্বাক্ষর করাকে চেকের অনুমোদন বলে। চেক একটি হস্তান্তরযোগ্য দলিল। চেক হস্তান্তরের জন্য অনুমোদনের প্রয়োজন হতেও পারে আবার না-ও হতে পারে। চেক অনুমোদনের মুখ্য উদ্দেশ্য হলো চেকটি হস্তান্তর করা অর্থাৎ অনুমোদনকারী দ্বারা অন্যকে চেকের স্বত্ব দেওয়া। হস্তান্তরের জন্য বাহক চেকে অনুমোদনের প্রয়োজন হয় না কিন্তু দাগকাটা চেকের ক্ষেত্রে অনুমোদনের প্রয়োজন হয়।"
        },
        {
          "label": "গ",
          "question": "উদ্দীপকে জনাব হানিফ কোন চেকের মাধ্যমে অর্থ পরিশোধ করেছিল? ব্যাখ্যা করো।",
          "explanation": "উদ্দীপকের জনাব হানিফ হুকুম চেকের মাধ্যমে অর্থ পরিশোধ করেছিল। - হুকুম চেকে প্রাপকের নামের পরে 'অথবা আদেশ অনুসারে' কথাটি উল্লেখ থাকে। এ চেকে প্রাপকের নামের কলামে যার নাম লেখা থাকে - ব্যাংক শুধু তাকে চেকের অর্থ পরিশোধ করে। এ চেকের টাকা উত্তোলনের সময় প্রাপককে ব্যাংকের কাছে বৈধ পরিচয় দিতে হয়। উদ্দীপকের জনাব আজিজ, জনাব হানিফের কাছে ২০ লক্ষ টাকা পান। জনার আজিজ টাকা ফেরত চাইলে জনাব হানিফ ২৭-০৪-২০২৩ তারিখে ২০ লক্ষ টাকার একটি চেক প্রদান করেন। চেকটিতে জনাব আজিজের নামের পাশে 'অথবা আদেশ অনুসারে' কথাটি উল্লেখ ছিল। জনাব হানিফের প্রদানকৃত চেকের বৈশিষ্ট্য হুকুম চেকের বৈশিষ্ট্যকে - নির্দেশ করে। তাই বলা যায়, জনাব আজিজকে জনাব হানিফ হুকুম চেকের মাধ্যমে অর্থ পরিশোধ করেন।"
        },
        {
          "label": "ঘ",
          "question": "চেকটি হারিয়ে ফেলার পর জনাব হানিফকে বিষয়টি জানানোর যৌক্তিকতা বিশ্লেষণ করো।",
          "explanation": "অর্থের অনিশ্চয়তা ও কোনো প্রকার অনাকাঙ্ক্ষিত দুর্ঘটনা এড়ানোর ক্ষেত্রে জনাব হানিফকে বিষয়টি জানানোর যৌক্তিকতা রয়েছে। - হুকুম চেকে প্রাপক ব্যতীত অন্য কেউ টাকা উত্তোলন করতে পারে না। তাই চুরি কিংবা হারিয়ে গেলেও এ চেক নিয়ে তেমন ক্ষতির আশঙ্কা থাকে না। তবে কোনো প্রকার অপ্রত্যাশিত ঘটনা যাতে না ঘটে, তাই চেকের আদেষ্টাকে দ্রুত এ বিষয়ে অবগত করা উচিত। উদ্দীপকের জনাব আজিজ ২৭-০৪-২০২৩ তারিখে জনাব হানিফের কাছ থেকে ২০ লক্ষ টাকার একটি চেক পান। জনাব আজিজ ৩০-০৪-২০২৩ তারিখে চেকটি ব্যাংকে জমা দিতে গিয়ে দেখেন, তিনি চেকটি হারিয়ে ফেলেছেন। বিষয়টি বুঝতে পেরে তিনি তৎক্ষণাৎ তা, জনাব হানিফকে অবগত করেন। চেক হারিয়ে গেলে সে বিষয়টি ব্যাংককে অবহিত করতে হয়। কেননা ব্যাংক না জেনে যদি সেই চেকের অর্থ অন্য কাউকে পরিশোধ করে দেয়, তাহলে মক্কেল ও ব্যাংক উভয়ই প্রতারিত হয়। তাই অবশ্যই কর্তৃপক্ষকে এ বিষয়ে অবহিত করা জরুরি। এক্ষেত্রে চেকটির আদেষ্টা জনাব হানিফ। তাই হারানোর বিষয়টি ব্যাংককে তিনি জানাতে পারবেন। কেননা এ চেকের অর্থ তার হিসাব থেকে উত্তোলিত হবে। ফলে চেক হারানোর বিষয়টি জনাব হানিফকে শীঘ্রই জানানো জরুরি ছিল। তাই জনাব আজিজের চেক হারানোর বিষয়টি জনাব হানিফকে জানানো যৌক্তিক ছিল।"
        }
      ]
    },
    {
      "number": "5",
      "uddipok": "জনগণ যাতে ব্যাংক থেকে বেশি সেবা পেতে পারে সে বিষয়ে কেন্দ্রীয় ব্যাংক সত্বর্ক। গ্রাহকদের পক্ষে ব্যাংকগুলো অর্থ আদায় ও পরিশোধ করছে। শেয়ার কেনা-বেচা করছে, অর্থ ও সম্পদের নিরাপদ সংরক্ষণ করছে। এছাড়াও অন্যান্য অনেক কাজ যা কেন্দ্রীয় ব্যাংক তদারকি করে। বাংলাদেশ ব্যাংক লক্ষ করছে কিছু ব্যাংক তাদের মূল কাজের বাহিরে গিয়ে শেয়ারবাজারে বেশি বিনিয়োগ করছে। বেশি ঝুঁকিপূর্ণ খাতে ঋণ বরাদ্দ দিচ্ছে। যথাযথভাবে প্রভিশন সংরক্ষণ করছে না। তাই ব্যাংকগুলোর বিরুদ্ধে কেন্দ্রীয় ব্যাংক কঠোর ব্যবস্থা নিতে যাচ্ছে।",
      "tag": "RUMC 25,RUMC 25",
      "sub_questions": [
        {
          "label": "ক",
          "question": "গ্রুপ ব্যাংক কী?",
          "explanation": "যে ব্যাংক ব্যবস্থায় অনেকগুলো ছোট ছোট ব্যাংক একটি বড় ব্যাংকের নিয়ন্ত্রণে পরিচালিত হয় তাই হলো গ্রুপ ব্যাংক।"
        },
        {
          "label": "খ",
          "question": "ব্যাংককে ধার করা অর্থের ধারক বলা হয় কেন? ব্যাখ্যা করো।",
          "explanation": "ব্যাংক যখন কোনো গ্রাহকের টাকা গ্রহণ করে (যেমন: সঞ্চয়, চলতি বা স্থায়ী আমানত হিসেবে), তখন সে টাকার প্রকৃত মালিক থাকে গ্রাহক। কিন্তু ব্যাংক সেই টাকা নিজের কাছে রেখে ব্যবহার করে এবং প্রয়োজন হলে ফেরত দেয়। এই কারণে ব্যাংককে সেই অর্থের “ধারক” বা “Custodian” বলা হয়।"
        },
        {
          "label": "গ",
          "question": "উদ্দীপকে ব্যাংকের কাজগুলো কোন ধরনের? ব্যাখ্যা করো।",
          "explanation": "উদ্দীপকে উল্লিখিত ব্যাংকের কাজগুলো প্রতিনিধিত্বমূলক কাজের আওতাভুক্ত। ব্যাংক আর্থিক মধ্যস্থ ব্যবসায় প্রতিষ্ঠান। ব্যাংক জনগণ থেকে কম সুদে বা লাভে আমানত সংগ্রহ করে বেশি সুদে ঋণ দেয়। আবার, গ্রাহকদের আর্থিক সেবা দেওয়ার মাধ্যমে মুনাফা অর্জন করে। ব্যাংক গ্রাহকের পক্ষে যেসব কাজ করে তাকে ব্যাংকের প্রতিনিধিত্বমূলক কাজ বলে। উদ্দীপকে ব্যাংকের বিভিন্ন কাজ সম্পর্কে বলা হয়েছে। এসব কাজ ব্যাংক গ্রাহকদের পক্ষে করে থাকে। যেমন: গ্রাহকদের পক্ষে ব্যাংকগুলো অর্থ আদায় ও পরিশোধ, শেয়ার কেনা-বেচা, অর্থ ও সম্পদের নিরাপদ সংরক্ষণ করে। ব্যাংক সাধারণত গ্রাহকের প্রতিনিধি হয়ে এসব কার্যক্রম সম্পাদন করে। ফলে গ্রাহকদের সাথে ব্যাংকের একটি সুসম্পর্ক গড়ে ওঠে। বর্তমান প্রতিযোগিতামূলক ব্যাংক ব্যবস্থায় ব্যাংক গ্রাহকদের প্রতিনিধিত্বমূলক সেবা দিয়েই মুনাফা অর্জন করে। তাই বলা যায়, উদ্দীপকের ব্যাংকের কাজগুলো হলো প্রতিনিধিত্বমূলক কাজ।"
        },
        {
          "label": "ঘ",
          "question": "কেন্দ্রীয় ব্যাংকের কঠোর ব্যবস্থা গ্রহণ উদ্দীপকের আলোকে কতটা যৌক্তিক বলে তুমি মনে করো? বিশ্লেষণ করো।",
          "explanation": "'ব্যাসেল-২ অনুযায়ী কেন্দ্রীয় ব্যাংকের কঠোর ব্যবস্থা গ্রহণ সম্পূর্ণ যৌক্তিক বলে আমি মনে করি। তালিকাভুক্ত ব্যাংকসমূহের ঝুঁকিভিত্তিক মূলধন পর্যাগুতার রিষয়টি নিশ্চিত করার লক্ষ্যে BIS কর্তৃক প্রবর্তিত বিধি-বিধানকে ব্যাসেল-২ বলে। ব্যাংক ও আর্থিক প্রতিষ্ঠানের ঝুঁকির পরিমাপ ও মূলধন বিপণনের জন্য সবচেয়ে গ্রহণযোগ্য বিধি-বিধান তৈরি ও তা উপস্থাপনের লক্ষ্যে ব্যাসেল-২ কমিটি প্রতিষ্ঠা করা হয়। এটিকে আন্তর্জাতিক স্মারকহিসেবে বিবেচনা করা হয় উদ্দীপকে জনগণ যাতে ব্যাংক থেকে বেশি সেবা পায় সে বিষয়ের দিকে কেন্দ্রীয় ব্যাংক লক্ষ রাখে। এছাড়া বাণিজ্যিক ব্যাংক যেসব কাজ করে তা কেন্দ্রীয় ব্যাংক তদারকি করে। কেন্দ্রীয় ব্যাংক দেখল যে, কিছু ব্যাংক তাদের মূল কাজের বাইরে গিয়ে শেয়ার বাজারে বেশি বিনিয়োগ করছে। এছাড়া বেশি ঝুঁকিপূর্ণ খাতে ঋণ দিচ্ছে, যা ব্যাসেল-২-এর নির্দেশনার বহির্ভূত। ফলে কেন্দ্রীয় ব্যাংক এসব ব্যাংকের বিরুদ্ধে শক্ত ব্যবস্থা নিতে যাচ্ছে। ব্যাসেল-২-এর নির্দেশনা অনুযায়ী ব্যাংকগুলোকে এমন পরিমাণ মূলধন সংরক্ষণ করতে হবে যাতে আমানতকারীরা কখনো ঝুঁকির মধ্যে না পড়ে। এ নির্দেশনার ফলেই ব্যাংকগুলোকে একটি নির্দিষ্ট পরিমাণ পরিশোধিত মূলধন ও সংরক্ষিত তহবিল সংরক্ষণ করতে হয়। এছাড়া শ্রেণিভিত্তিক ঋণের ক্ষেত্রে বাণিজ্যিক ব্যাংক প্রভিশন সংরক্ষণ ও শেয়ার বাজারসহ ঝুঁকিপূর্ণ খাতে বেশি বিনিয়োগ করতে পারে না। আর এসব নির্দেশনা অমান্য করলে কেন্দ্রীয় ব্যাংক অমান্যকারী ব্যাংকগুলোর বিরুদ্ধে শাস্তিমূলক ব্যবস্থা নিতে বাধ্য হয়। তাই বলা যায়, ব্যাসেল-২ অনুযায়ী কেন্দ্রীয় ব্যাংকের কঠোর ব্যবস্থা গ্রহণ সম্পূর্ণ যৌক্তিক।"
        }
      ]
    },
    {
      "number": "6",
      "uddipok": "জনাব ইসলাম একজন চাকরিজীবী। তিনি তার পরিবার থেকে দূরে রাজধানী ঢাকায় একটি স্বনামধন্য প্রতিষ্ঠানে চাকরি করেন। প্রতি মাসে সংসারের খরচ বাবদ তিনি কিছু টাকা তার বাবাকে পাঠানোর ব্যবস্থা করতে চান। তার বৃদ্ধ বাবার পক্ষে বারবার যাতায়াত করে ব্যাংক থেকে টাকা তোলা কষ্টকর। তাই ইসলাম ই-ব্যাংকিং ব্যবস্থার একটি তারবিহীন টেলিকমিউনিকেশন সেবার মাধ্যমে তার বাবাকে প্রতি মাসে টাকা পাঠান। অন্যদিকে, জনাব আকবর একজন প্রতিষ্ঠিত ব্যবসায়ী। প্রতিদিন তাকে অনেক ধরনের লেনদেন দ্রুত সম্পন্ন করতে হয়। এজন্য তিনি তার ব্যক্তিগত কম্পিউটারে ইন্টারনেট ব্যবহার করে ঘরে বসেই ব্যাংক হিসাবের বিভিন্ন তথ্য সম্পর্কে জানতে পারেন।",
      "tag": "RUMC 25",
      "sub_questions": [
        {
          "label": "ক",
          "question": "বিক্রয় সেবা বিন্দু কী?",
          "explanation": "বিক্রয় সেবা বিন্দু ব্যাংক ও আর্থিক প্রতিষ্ঠান কর্তৃক প্রদত্ত একটি ইলেকট্রনিক ব্যাংকিং সেবা, যার মাধ্যমে গ্রাহক তার সুবিধাজনক স্থানে সব ধরনের পণ্য কিনে মূল্য পরিশোধ করতে পারে।"
        },
        {
          "label": "খ",
          "question": "\"স্বয়ংক্রিয় নিকাশ ঘর আন্তঃলেনদেন সহজ করেছে\" ব্যাখ্যা করো।",
          "explanation": "বাণিজ্যিক ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির স্থান হলো নিকাশঘর। প্রতি কার্যদিবসে একটি নির্দিষ্ট সময়ে নিকাশঘরের সদস্যদের নিয়ে বৈঠক হয় এবং কেন্দ্রীয় ব্যাংকের প্রতিনিধি এতে সভাপতিত্ব করেন। সদস্য ব্যাংকগুলো বিভিন্ন ব্যাংকের মাধ্যমে প্রাপ্ত চেক, বিল, ড্রাফট প্রভৃতির সমন্বয়ে মোট দেনা-পাওনার বিবরণী তৈরি করে। যেসব ব্যাংকের কাছে টাকা পাওনা আছে সেই সব ব্যাংকের কাছে দাবি সংবলিত রিপোর্টটি উপস্থাপন করা হয়। ফলে খুব সহজেই একটি ব্যাংক তার দেনা-পাওনার হিসাব তৈরি করতে পারে। বাংলাদেশের নিকাশঘর দু'ধরনের পদ্ধতিতে কাজ করে। একটি হলো আন্তঃশাখা নিকাশঘর পদ্ধতি, অপরটি আন্তঃব্যাংক নিকাশঘর পদ্ধতি।"
        },
        {
          "label": "গ",
          "question": "ইসলাম কোন ই-ব্যাংকিং সেবা ব্যবহার করে তার বাবাকে টাকা পাঠান? ব্যাখ্যা করো।",
          "explanation": "জনাব ইসলাম ই-ব্যাংকিং সেবার মোবাইল ব্যাংকিং ব্যবহার করে তার বাবাকে টাকা পাঠান। মোবাইল ফোন ব্যবহার করে যাবতীয় ব্যাংকিং কার্যক্রম সম্পাদিত হলে তাকে মোবাইল ব্যাংকিং বলে। গ্রাহক যেকোনো জায়গা থেকে মোবাইল ফোনের মাধ্যমে ব্যাংকিং সেবা লাভ করতে পারে। এর জন্য গ্রাহককে ব্যাংকে যেতে হয় না। আবার, নির্দিষ্ট পিনযুক্ত হওয়ায় লেনদেনের নিরাপত্তাও নিশ্চিত হয়। উদ্দীপকে জনাব ইসলাম একজন চাকরিজীবী। তিনি তার পরিবার থেকে দূরে ঢাকায় একটি স্বনামধন্য প্রতিষ্ঠানে চাকরি করেন। তিনি প্রতি মাসে সংসারের খরচ বাবদ টাকা পাঠানোর ব্যবস্থা করতে চায়। তবে তার বাবা বৃদ্ধ হওয়ায় তার বাবার পক্ষে ব্যাংক থেকে টাকা তোলা কষ্টকর। তাই তিনি একটি তারবিহীন টেলিকমিউনিকেশন সেবার মাধ্যমে তার বাবাকে টাকা পাঠান। এক্ষেত্রে জনাব ইসলাম মূলত মোবাইল ব্যাংকিং ব্যবহার করে তার বাবাকে টাকা পাঠান। যার ফলে তার বাবাকে ব্যাংকে গিয়ে টাকা তুলতে হয় না। তাই বলা যায়, জনাব ইসলাম ই-ব্যাংকিং সেবার মোবাইল ব্যাংকিং ব্যবহার করে তার বাবাকে টাকা পাঠান।"
        },
        {
          "label": "ঘ",
          "question": "উদ্দীপকে জনাব আকবর কী ধরনের ব্যাংকিং সেবা গ্রহণ করেন? বিশ্লেষণ করো।",
          "explanation": "উদ্দীপকে জনাব আকবর হোম ব্যাংকিং সেবা গ্রহণ করেন। টেলিফোন অথবা ইন্টারনেটের মাধ্যমে ঘরে বসে ব্যাংকিং লেনদেন সম্পন্ন করার পদ্ধতিকে হোম ব্যাংকিং বলে। এক্ষেত্রে ব্যাংক গ্রাহকদের ব্যক্তিগত কম্পিউটার টার্মিনালে তাদের সফটওয়্যার স্থাপন করে দেয়। যার ফলে গ্রাহক ঘরে বসেই তার নির্দিষ্ট PIN ব্যবহার করে তার হিসাবের যাবতীয় তথ্য জেনে নিতে পারে। উদ্দীপকে জনাব আকবর একজন প্রতিষ্ঠিত ব্যবসায়ী। তাকে প্রতিদিন অনেক ধরনের লেনদেন দ্রুত সম্পন্ন করতে হয়। এজন্য তিনি তার ব্যক্তিগত কম্পিউটারে ইন্টারনেট ব্যবহার করে ব্যাংকের সাথে সম্পর্ক স্থাপন করেন। যার ফলে তিনি ঘরে বসেই ব্যাংক হিসাবের বিভিন্ন তথ্য সম্পর্কে জানতে পারেন। এক্ষেত্রে তিনি হোম ব্যাংকিং সেবা নেওয়ার কারণে খুব সহজে যাবতীয় ব্যাংকিং সেবা গ্রহণ করছেন। হোম ব্যাংকিং-এর ক্ষেত্রে গ্রাহক ঘরে বসেই ইন্টারনেটের মাধ্যমে কম্পিউটারাইজড পদ্ধতিতে ব্যাংকের সাথে লেনদেন করে। এর মাধ্যমে ইলেকট্রনিক পদ্ধতিতে অর্থ স্থানান্তর করে ব্যাংকগুলো আর্থিক সেবা গ্রাহকদের কাছে পৌছে দেয়। গ্রাহকরা ঘরে বসে ব্যাংকসমূহের সাথে টেলিফোনের মাধ্যমে বিল পরিশোধের অনুরোধ জানায়। ব্যাংক সেই অনুযায়ী অর্থ স্থানান্তর করে। উদ্দীপকে জনাব আকবর ব্যক্তিগত কম্পিউটারে ইন্টারনেট ব্যবহার করে ঘরে বসে হিসাবের তথ্য জানতে পারেন। জনাব আকবরের ব্যবহৃত ইন্টারনেট সুবিধা হোম ব্যাংকিং-এর সাথে সাদৃশ্যপূর্ণ। তাই বলা যায়, জনাব আকবর হোম ব্যাংকিং সেবা গ্রহণ করেন।"
        }
      ]
    },
    {
      "number": "7",
      "uddipok": "কলি ও পুষ্প দুইজন একই প্রতিষ্ঠানে কর্মরত সহকর্মী। অফিস শেষে দুইজন একসাথে কেনাকাটা করতে শপিং সেন্টারে যায়। কলি কেনাকাটার টাকা একটি ইলেকট্রনিক কার্ড ব্যবহার করে পরিশোধ করে। অপরদিকে, পুষ্প তার ইলেকট্রনিক কার্ড দিয়ে অর্থ পরিশোধ করার সময় জানতে পারে যে তার হিসাবে পর্যাপ্ত অর্থ নেই। তখন কলি তার ব্যবহৃত কার্ডটি সম্পর্কে পুষ্পকে অবগত করে যে হিসাবে টাকা না থাকলেও উক্ত কার্ডটি ব্যবহার করে কেনাকাটা করা যায়। এমনকি কার্ডটি ব্যবহার করতে ব্যাংকে হিসাব থাকাও বাধ্যতামূলক নয়।",
      "tag": "RUMC 25",
      "sub_questions": [
        {
          "label": "ক",
          "question": "SWIFT কী?",
          "explanation": "যে সংস্থা আন্তর্জাতিক নেটওয়ার্কের মাধ্যমে আন্তর্জাতিক আর্থিক লেনদেনসংক্রান্ত তথ্য সহজে, দ্রুত ও নিরাপদে আদান-প্রদান করে তাকে SWIFT বলে।"
        },
        {
          "label": "খ",
          "question": "বর্তমানে ATM-এর ব্যবহার এত জনপ্রিয় কেন? ব্যাখ্যা করো।",
          "explanation": "ATM-এর মাধ্যমে ২৪ ঘণ্টা ব্যাংকিং সুবিধা পাওয়া যায়, বিধায় বর্তমানে ATM-এর ব্যবহার অনেক জনপ্রিয়। ATM শব্দের পূর্ণরূপ Automated Teller Machine, যা মানুষবিহীন স্বয়ংক্রিয়ভাবে পরিচালিত হিসাব ও লেনদেনের ব্যবস্থা। এ ব্যবস্থায় খুব সহজে ও নির্ভুলভাবে গ্রাহকের হিসাবে অর্থ জমাদান, অর্থ উত্তোলন, অর্থ স্থাান্তর, ঋণের অর্থ পরিশোধ ইত্যাদি কাজ করা যায়। গ্রাহক এক ধরনের প্লাস্টিক কার্ড ব্যবহার করে ২৪ ঘণ্টা এ ব্যবস্থা থেকে সেবা গ্রহণ করতে পারে। তাই ATM-এর ব্যবহার বর্তমানে এতো জনপ্রিয়।"
        },
        {
          "label": "গ",
          "question": "উদ্দীপকে উল্লিখিত পুষ্প কোন ধরনের কার্ড ব্যবহার করে? ব্যাখ্যা করো।",
          "explanation": "উদ্দীপকে উল্লিখিত পুষ্প ডেবিট কার্ড ব্যবহার করেন। এটি ইলেকট্রনিক ব্যাংকিং-এর অন্যতম একটি সেবা। গ্রাহকের হিসাবে ডেবিট জের থাকলেই কেবল এ কার্ড ব্যবহার করা যায়। এর মাধ্যমে অর্থ উত্তোলন, অর্থ স্থানান্তর ও অন্যান্য ব্যাংকিং সুবিধা পাওয়া যায়। এ কার্ড ব্যবহারের জন্য ব্যাংকে হিসাব থাকা বাধ্যতামূলক। উদ্দীপকে কলি ও পুষ্প দুইজন একই প্রতিষ্ঠানে কর্মরত সহকর্মী। অফিস শেষে দুইজন একসাথে কেনাকাটা করতে শপিং সেন্টারে যান। পুষ্প কেনাকাটার টাকা ইলেকট্রনিক কার্ড দিয়ে পরিশোধ করতে গিয়ে জানতে পারেন তার হিসাবে পর্যাপ্ত অর্থ নেই। সাধারণত ডেবিট কার্ডের ক্ষেত্রে ব্যাংক হিসাব খুলতে হয়। এ কার্ডের মাধ্যমে গ্রাহক তার হিসাবে জমাকৃত অর্থের অতিরিক্ত অর্থ উত্তোলন করতে পারেন না। এক্ষেত্রে পুষ্প তার হিসাবে জমাকৃত অর্থের অতিরিক্ত ব্যবহার করতে পারবেন না। তাই বলা যায়, উদ্দীপকের পুষ্প যে কার্ডটি ব্যবহার করেছেন সেটি ডেবিট কার্ড।"
        },
        {
          "label": "ঘ",
          "question": "'হিসাবে টাকা না থাকলেও কার্ডটি ব্যবহার করে কেনাকাটা করা যায়'- কলির উক্তিটির যথার্থতা বিশ্লেষণ করো।",
          "explanation": "'হিসাবে টাকা না থাকলেও কার্ডটি ব্যবহার করে কেনাকাটা করা যায়'- উদ্দীপকের ক্রেডিট কার্ডের ক্ষেত্রে কলির উক্তিটি যথার্থ। এটি বহুল ব্যবহৃত একটি ইলেকট্রনিক সেবা পদ্ধতি। এ ধরনের কার্ডের মাধ্যমে গ্রাহক ঋণ (ক্রেডিট) সুবিধা পায়। এটিএম বুথ থেকে টাকা তুলতে এবং নির্দিষ্ট প্রতিষ্ঠান থেকে কেনাকাটা করতে এই কার্ড ব্যবহৃত হয়। এটি ব্যবহার করতে ব্যাংকে হিসাব থাকা বাধ্যতামূলক নয়। উদ্দীপকে কলি ও পুষ্প দুইজন একই প্রতিষ্ঠানে কাজ করে। অফিস শেষে দুইজন একসাথে কেনাকাটা করতে শপিং সেন্টারে যান। কলি কেনাকাটায় টাকা একটি ইলেকট্রনিক কার্ড ব্যবহার করে পরিশোধ করেন। অপরদিকে, পুষ্প ইলেকট্রনিক কার্ড দিয়ে অর্থ পরিশোধ করতে গেলে জানতে পারেন যে তার হিসাবে পর্যাপ্ত অর্থ নেই। এক্ষেত্রে কলি ক্রেডিট কার্ড এবং পুষ্প ডেবিট কার্ড ব্যবহার করেছেন। ক্রেডিট কার্ডের মাধ্যমে গ্রাহক জামানত ছাড়াই ঋণ পেয়ে থাকে। প্রয়োজনের সময় এই ঋণ সুবিধাকে কাজে লাগানো যায়। এ ঋণের অর্থ একটি নির্দিষ্ট সময়ের মধ্যে ফেরত দিলে গ্রাহককে কোনো সুদ দিতে হয় না। এক্ষেত্রে ক্রেডিট কার্ড সুদবিহীন ঋণ হিসেবেও গুরুত্ব বহন করে। আবার, গ্রাহক চাইলে কোনো ব্যাংকে হিসাব ছাড়াও এই কার্ড ব্যবহার করতে পারে। উপরিউক্ত আলোচনার প্রেক্ষিতে বলা যায়, উদ্দীপকের উল্লিখিত কলির উক্তিটি যথার্থ।"
        }
      ]
    },
    {
      "number": "8",
      "uddipok": "শুভ সাহেব তার সদ্য ক্রয়কৃত ২৫ লক্ষ টাকার গাড়িটি একটি বিমা কোম্পানির নিকট বিমা করেন। কিছুদিন পর হঠাৎ এক দুর্ঘটনায় গাড়িটি সম্পূর্ণরূপে ক্ষতিগ্রস্ত হয়। বিমা কোম্পানি গাড়িটির ক্ষতিপূরণ বাবদ সম্পূর্ণ টাকা শুভ সাহেবকে বিমাদাবি হিসেবে পরিশোধ করে এবং ক্ষতিগ্রস্ত গাড়িটির বাকি অংশ বিক্রি করে ২ লক্ষ টাকা পায়। শুভ সাহেব গাড়ি বিক্রির ২ লক্ষ টাকা বিমা কোম্পানির নিকট দাবি করলে বিমা কোম্পানি তা পরিশোধে অস্বীকৃতি জানায়।",
      "tag": "RUMC 25",
      "sub_questions": [
        {
          "label": "ক",
          "question": "সমর্পণ মূল্য কী?",
          "explanation": "সমর্পণ মূল্য হলো বিমাগ্রহীতার মাধ্যমে পরিশোধিত প্রিমিয়ামের সেই অংশ, যেটি বিমাপত্র ফেরতদানের সময় তাকে পরিশোধ করা হয়।"
        },
        {
          "label": "খ",
          "question": "\"কিছু কিছু ঝুঁকি নিয়ন্ত্রণ অযোগ্য\" ব্যাখ্যা করো।",
          "explanation": "ব্যবসা, ব্যাংকিং, পরিবেশ বা দৈনন্দিন জীবনে অনেক ধরনের ঝুঁকি দেখা দেয়। কিছু ঝুঁকি যেমন আর্থিক ক্ষতি, চুরি, জালিয়াতি ইত্যাদি নিয়ন্ত্রণমূলক ব্যবস্থা নিয়ে অনেকাংশে কমানো যায়। কিন্তু প্রাকৃতিক দুর্যোগ (যেমন: ভূমিকম্প, বন্যা, ঘূর্ণিঝড়), মহামারি, রাজনৈতিক অস্থিরতা বা হঠাৎ বাজার ধস এর মতো ঝুঁকিগুলো পুরোপুরি নিয়ন্ত্রণ করা সম্ভব নয়। এই ধরনের ঝুঁকি কেবল পূর্বাভাস দেওয়া বা প্রস্তুতি নেওয়ার মাধ্যমে কিছুটা মোকাবিলা করা যায়, কিন্তু একেবারে ঠেকানো যায় না। তাই এগুলোকে \"নিয়ন্ত্রণ অযোগ্য ঝুঁকি\" (Uncontrollable Risk) বলা হয়।"
        },
        {
          "label": "গ",
          "question": "বিমা কোম্পানি কোন নীতি অনুসরণ করে শুভ সাহেবকে গাড়িটির সম্পূর্ণ ক্ষতিপূরণ প্রদান করে? ব্যাখ্যা করো।",
          "explanation": "আর্থিক ক্ষতিপূরণের নীতি অনুসরণ করে বিমা কোম্পানি শুভ সাহেবকে গাড়িটির সম্পূর্ণ ক্ষতিপূরণ প্রদান করে। বিমা ব্যবসায় কতগুলো মূলনীতির ওপর প্রতিষ্ঠিত। বিমাকারী ও বিমাগ্রহীতা উভয়ই এই মূলনীতিগুলো মেনে চলে। বিমা ব্যবসায়ের অন্যতম নীতি হলো আর্থিক ক্ষতিপূরণের নীতি। এ নীতি অনুযায়ী চুক্তিতে উল্লিখিত কারণে বিমাকৃত বিষয়বস্তুর ক্ষতি হলে বিমা কোম্পানি ক্ষতিপূরণ প্রদান করে। উদ্দীপকে শুভ সাহেব তার সদ্য ক্রয়কৃত ২৫ লক্ষ টাকার গাড়িটি একটি বিমা কোম্পানির নিকট বিমা করেন। কিছুদিন পর এক দুর্ঘটনায় গাড়িটি সম্পূর্ণরূপে ক্ষতিগ্রস্ত হয়। বিমা কোম্পানি গাড়িটির ক্ষতিপূরণ বাবদ সম্পূর্ণ টাকা শুভসাহেবকে বিমাদাবি পরিশোধ করে। মূলত, আর্থিক ক্ষতিপূরণের নীতি অনুযায়ী শুভ সাহেব বিমা প্রতিষ্ঠান কর্তৃক ক্ষতিপূরণ পান। বিমাকৃত বিষয়বস্তুর ক্ষতিতে চুক্তি অনুযায়ী বিমা প্রতিষ্ঠান ক্ষতিপূরণ প্রদান করে থাকে। অতএব, বিমা কোম্পানি আর্থিক ক্ষতিপূরণের নীতি অনুযায়ী গাড়িটির সম্পূর্ণ ক্ষতিপূরণ প্রদান করে।"
        },
        {
          "label": "ঘ",
          "question": "উদ্দীপকে বিমা কোম্পানি ক্ষতিগ্রস্ত গাড়িটির বিক্রয়ের টাকা শুভসাহেবকে পরিশোধ না করার যৌক্তিকতা বিশ্লেষণ করো।",
          "explanation": "উদ্দীপকে বিমা কোম্পানি ক্ষতিগ্রস্ত গাড়িটির বিক্রয়ের টাকা শুভ সাহেবকে পরিশোধ না করা স্থলাভিষিক্তকরণের নীতি বিবেচনায় যৌক্তিক। বিমা ব্যবসায়ের অন্যতম একটি মূলনীতি হলো স্থলাভিষিক্তকরণের নীতি। এ নীতি অনুযায়ী বিমাকৃত সম্পত্তির সম্পূর্ণ ক্ষতিপূরণ দেওয়ার পর সম্পত্তির অবশিষ্টাংশ বা উদ্ধারযোগ্য অংশের মালিকানা বিমা প্রতিষ্ঠান পায়। এক্ষেত্রে বিমাগ্রহীতাকে অবশিষ্টাংশের মূল্য প্রদানে বিমা কোম্পানি বাধ্য থাকে না। শুভ সাহেব তার ক্রয়কৃত গাড়িটি একটি বিমা কোম্পানির নিকট বিমা করেন। কিছুদিন পর দুর্ঘটনায় গাড়িটি সম্পূর্ণরূপে ক্ষতিগ্রস্ত হয়। বিমা কোম্পানি শুভসাহেবের বিমাদাবির সম্পূর্ণ অংশ পরিশোধ করে। গাড়িটির বাকি অংশ বিক্রি করে বিমা কোম্পানি ২ লক্ষ টাকা পায়। শুভ সাহেব বিমা কোম্পানির নিকট এই ২ লক্ষ টাকা দাবি করেন এবং বিমা কোম্পানি তা পরিশোধে অস্বীকৃতি জানায়। উদ্দীপকে দুর্ঘটনার কারণে শুভ সাহেবের গাড়ির সম্পূর্ণ অংশ ধ্বংস হয়। বিমা প্রতিষ্ঠানও চুক্তি অনুযায়ী তাকে সম্পূর্ণ ক্ষতিপূরণ দেয়। এক্ষেত্রে বিমার স্থলাভিষিক্তকরণের নীতি অনুযায়ী গাড়ির ধ্বংসাবশেষের মালিক হবে বিমা প্রতিষ্ঠান। আর এ কারণেই বিমা প্রতিষ্ঠান গাড়ির ধ্বংসাবশেষ বিক্রির অর্থ বিমাগ্রহীতাকে দিতে অস্বীকৃতি জানায়। তাই বলা যায়, স্থলাভিষিক্তকরণের নীতির আলোকে বিমা কোম্পানি কর্তৃক শুভ সাহেবকে গাড়ি বিক্রির টাকা পরিশোধ না করা যৌক্তিক।"
        }
      ]
    },
    {
      "number": "9",
      "uddipok": "আজমল সাহেবের ইস্পাত তৈরির কারখানাটিতে ঝুঁকিপূর্ণ কাজ হওয়ায় তিনি কারখানাটি দুইটি বিমা কোম্পানির নিকট বিমা করতে চান। এই উদ্দেশ্যে তিনি 'আলফা বিমা কোম্পানি' ও 'বিটা বিমা কোম্পানি'-এর নিকট ১ কোটি টাকার পৃথক দুইটি বিমা চুক্তি করেন। পরবর্তীতে দুর্ঘটনাজনিত কারণে কারখানাটির ৩০ লক্ষ টাকার ক্ষতি হলে তিনি বিমা কোম্পানির নিকট ৩০ লক্ষ টাকার পৃথক বিমাদাবি জানান। 'আলফা' ও 'বিটা' কোম্পানি তার বিমাদাবি পরিশোধ অস্বীকৃতি জানিয়ে তাকে পৃথকভাবে ১৫ লক্ষ টাকা পরিশোধ করে।",
      "tag": "RUMC 25",
      "sub_questions": [
        {
          "label": "ক",
          "question": "ঝুঁকি কী?",
          "explanation": "কোনো বিনিয়োগ থেকে প্রত্যাশিত আয়ের চেয়ে কম আয় পাওয়ার সম্ভাবনাকে ঝুঁকি বলে।"
        },
        {
          "label": "খ",
          "question": "বিমাযোগ্য স্বার্থ বলতে কী বোঝায়? ব্যাখ্যা করো।",
          "explanation": "বিমাকৃত বিষয়বস্তুতে বিমাগ্রহীতার যে আর্থিক স্বার্থ থাকে তাকে বিমাযোগ্য স্বার্থ বলে। এ ধরনের স্বার্থ না থাকলে বিমা চুক্তি করা যায় না। সাধারণত বিমাযোগ্য স্বার্থ বিমাকারী প্রতিষ্ঠান দ্বারা সংরক্ষিত হয়। মূলত বিমার বিষয়বস্তুর ওপর বিমাকারীর আর্থিক স্বার্থ থাকে এবং বিমাকারী প্রতিষ্ঠান এ বিমাকৃত বিষয়বস্তুর আর্থিক ক্ষতি হলে তা পূরণের দায়িত্ব গ্রহণ করে।"
        },
        {
          "label": "গ",
          "question": "উদ্দীপকে আজমল সাহেব তার কারখানাটির জন্য কোন ধরনের বিমা করেন? ব্যাখ্যা করো।",
          "explanation": "উদ্দীপকে আজমল সাহেব তার কারখানাটির জন্য দ্বৈত বিমা চুক্তি সম্পাদন করেন। বিমাগ্রহীতা একই সম্পত্তির জন্য একাধিক বিমা কোম্পানির সাথে পৃথক পৃথক বিমা চুক্তি সম্পাদন করতে পারে। এ ধরনের বিমাকে দ্বৈত বিমা বলে। এ বিমার ক্ষেত্রে বিমাগ্রহীতা দুটি বিমা প্রতিষ্ঠানের সাথে সংশ্লিষ্ট থাকে। বিমাগ্রহীতা দুটি বিমা প্রতিষ্ঠানকেই বিমা প্রিমিয়াম প্রদান করতে থাকে। উদ্দীপকে আজমল সাহেবের ইস্পাত তৈরির কারখানা রয়েছে। কারখানাটিতে ঝুঁকিপূর্ণ কাজ হওয়ায় তিনি কারখানাটি দুটি বিমা কোম্পানির নিকট বিমা করতে চান। তিনি 'আলফা বিমা কোম্পানি' ও 'বিটা বিমা কোম্পানি' এর নিকট ১ কোটি টাকার পৃথক দুটি বিমা চুক্তি করেন। উল্লেখ্য যে, তিনি দুটি বিমা কোম্পানির সাথে বিমা চুক্তি করেন। তাছাড়া, প্রিমিয়াম প্রদানের পরিমাণ দুই কোম্পানিতে একই। অতএব, তিনি তার কারখানার জন্য দ্বৈত বিমা গ্রহণ করেছেন।"
        },
        {
          "label": "ঘ",
          "question": "আজমল সাহেবের পৃথক ৩০ লক্ষ টাকার বিমাদাবি পরিশোধে বিমা কোম্পানির দুইটির অস্বীকৃতির যৌক্তিকতা বিশ্লেষণ করো।",
          "explanation": "আনুপাতিক হারে অংশগ্রহণের নীতি অনুযায়ী বিমা কোম্পানি দুটির জনাব আজমল সাহেবের পৃথক ৩০ লক্ষ টাকার প্রতিষ্ঠানের বিমাদাবি প্রদানে অস্বীকৃতি জানানো যৌক্তিক হয়েছে। এ নীতির মূলকথা হলো নির্দিষ্ট সম্পত্তির বিপক্ষে একাধিক বিমাকারী প্রতিষ্ঠান থাকবে। বিমার বিষয়বস্তু ক্ষতিগ্রস্ত হলে চুক্তিভুক্ত বিমা প্রতিষ্ঠানগুলো গৃহীত বিমা মূল্যের আনুপাতিক হারে ক্ষতিপূরণ দেয়। উদ্দীপকে আজমল সাহেবের ইস্পাত তৈরির কারখানাটিতে ঝুঁকিপূর্ণ কাজ হওয়ায় তিনি কারখানাটি দুটি কোম্পানির নিকট বিমা করতে চান। তাই তিনি 'আলফা বিমা কোম্পানি' ও 'বিটা বিমা কোম্পানি'-এর নিকট দুইটি বিমা চুক্তি করেন। দুর্ঘটনাজনিত কারণে কারখানাটির ৩০ লক্ষ টাকার ক্ষতি হয়। তিনি বিমা কোম্পানির নিকট ৩০ লক্ষ টাকার পৃথক বিমাদাবি জানান। বিমা কোম্পানি দুটি তার বিমাদাবি পরিশোধে অস্বীকৃতি জানায়। দুইটি বিমাকারী প্রতিষ্ঠানের কাছে বিমা করা হলে আনুপাতিক হারে অংশগ্রহণের নীতি প্রযোজ্য হয়। এক্ষেত্রে বিমাগ্রহীতার ক্ষতির পরিমাণ বিমাকারী প্রতিষ্ঠানগুলো আনুপাতিক হারে বহন করে। উদ্দীপকে আজমল সাহেবের ৩০ লক্ষ টাকা ক্ষতির পরিমাণ দুইটি বিমাকারী প্রতিষ্ঠান বহন করবে। সেক্ষেত্রে আজমল সাহেব উভয় কোম্পানির কাছ থেকে পৃথকভাবে ১৫ লক্ষ টাকা বিমাদাবি পাবেন। বিমা কোম্পানি দুটি তা পরিশোধ করে দেয়। সুতরাং, এ নীতি অনুযায়ী আজমল সাহেব ৩০ লক্ষ টাকার বিমাদাবি করতে পারবে না। তাই বলা যায়, উদ্দীপকের বিমা কোম্পানি দুটির বিমাদাবি প্রদানে অস্বীকৃতি জানানো যৌক্তিক।"
        }
      ]
    },
    {
      "number": "10",
      "uddipok": "জনাব আশরাফ তার পরিবারের ভবিষ্যৎ নিয়ে চিন্তিত। তাই তিনি তার স্ত্রীকে নমিনি করে ৫০ লক্ষ টাকার একটি জীবন বিমা করার সিদ্ধান্ত নেন। বিমা চুক্তি অনুযায়ী তার মৃত্যুর পর তার স্ত্রীকে বিমাদাবি পরিশোধ করা হবে। অপরদিকে, রহমান সাহেব নিঃসন্তান। তিনি ৫ বছরের জন্য এমন একটি বিমা করেন যে বিমায় তার মৃত্যুতে কেউ টাকা পাবে না বরং মেয়াদ শেষে তিনি জীবিত থাকলে নিজেই বিমাদাবির অর্থ লাভ করবেন।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "বিমা প্রতিষ্ঠানের মুনাফার যে অংশ বিমাগ্রহীতাদের মধ্যে দেওয়া হয়, তাকে বোনাস বলে।"
        },
        {
          "label": "খ",
          "question": "মৃত্যুপঞ্জি বলতে কী বোঝায়? ব্যাখ্যা করো।",
          "explanation": "পরিসংখ্যান অনুযায়ী নির্দিষ্ট বয়স সীমায় নির্দিষ্ট এলাকায় প্রতি হাজারে মৃত ব্যক্তির সংখ্যা সম্বলিত সারণীকে মৃত্যুহার পঞ্জি বলে। এই সারণী বা তালিকা মূলত নির্দিষ্ট বয়সের লোকদের হাজার প্রতি মৃত্যু সংখ্যা নির্দেশ করে। এই তালিকা বা পঞ্জি নির্দিষ্ট এলাকার মানুষের মৃত্যুঝুঁকি ও প্রিমিয়ামের পরিমাণ নির্ধারণে সাহায্য করে।"
        },
        {
          "label": "গ",
          "question": "জনাব আশরাফ কোন ধরনের জীবন বিমা করার সিদ্ধান্ত নেন? ব্যাখ্যা করো।",
          "explanation": "উদ্দীপকের জনাব আশরাফ আজীবন বিমা করার সিদ্ধান্ত নেন। এ বিমায় বিমাগ্রহীতা জীবিত থাকাকালে সর্বদা বিমা প্রিমিয়াম পরিশোধ করেন। পরবর্তী সময়ে বিমাগ্রহীতার মৃত্যুর পর তার মনোনীত ব্যক্তিকে বিমাকৃত অর্থ প্রদান করা হয়। মানুষের জীবনের শেষাংশে আর্থিক সংকটের কারণে এ প্রিমিয়াম পরিশোধ করা কষ্টকর হয়ে পড়ে। উদ্দীপকে জনাব আশরাফ তার পরিবারের ভবিষ্যৎ নিয়ে চিন্তিত। তাই তিনি তার স্ত্রীকে নমিনি করে ৫০ লক্ষ টাকার একটি জীবন বিমা করার সিদ্ধান্ত নেন। বিমা চুক্তি অনুযায়ী তার মৃত্যুর পর তার স্ত্রীকে বিমাদাবি পরিশোধ করা হবে। এখানে জনাব আশরাফের গৃহীত বিমার অন্যতম বৈশিষ্ট্য হলো বিমাগ্রহীতার মৃত্যুর পর বিমাদাবি পরিশোধ করা। উত্ত বিষয়টি আজীবন বিমার সাথে সংগতিপূর্ণ। তাই বলা যায়, জনাব আশরাফ আজীবন বিমার মাধ্যমে তার পরিবারের আর্থিক নিরাপত্তার ব্যবস্থা করবেন।"
        },
        {
          "label": "ঘ",
          "question": "উত্তরাধিকার না থাকায় রহমান সাহেবের নির্বাচিত জীবন বিমার যৌক্তিকতা বিশ্লেষণ করো।",
          "explanation": "উত্তরাধিকার না থাকায় জনাব রহমান সাহেবের বিশুদ্ধ মেয়াদি জীবন বিমাপত্র গ্রহণের যৌক্তিকতা রয়েছে। এ বিমাপত্র নির্দিষ্ট মেয়াদের জন্য খোলা হয়। ঐ মেয়াদ উত্তীর্ণ হলেই শুধু বিমাগ্রহীতা বিমাদাবির অর্থ লাভ করেন। বিমার মেয়াদের মধ্যে বিমাগ্রহীতা মারা গেলে উত্তরাধিকারী কোনো অর্থ পায় না। উদ্দীপকের জনাব রহমান সাহেব নিঃসন্তান। তিনি ৫ বছরের জন্য এমন একটি বিমা করেন। তার বিমা অনুসারে তার মৃত্যুতে কেউ টাকা পাবে না। বরং তিনি জীবিত থাকলে নিজেই বিমাদাবির অর্থ লাভ করবেন। বিশুদ্ধ মেয়াদি জীবন বিমার ক্ষেত্রে বিমাগ্রহীতা একটি নির্দিষ্ট সময় বেঁচে থাকলেই শুধু বিমার টাকা ফেরত পান। আর যদি মেয়াদের মধ্যে মারা যান তাহলে কেউ কোনোরূপ অর্থ লাভ করেন না। তাই এ ধরনের বিমার ক্ষেত্রে উত্তরাধিকার নির্বাচন করার প্রয়োজন হয় না। উদ্দীপকে জনাব রহমানের কোনো সন্তান নেই। ফলে তার বিমার উত্তরাধিকার রেখে যাওয়ার মতো অবস্থা নেই। তাই তিনি বিশুদ্ধ মেয়াদি বিমা করেছেন। এর ফলে তিনি ৫ বছর জীবিত থাকলে নিজেই বিমার অর্থ পাবেন। তাই বলা যায়, পরিস্থিতি বিবেচনায় রহমান সাহেবের বিশুদ্ধ মেয়াদি বিমা নির্বাচন করা যথার্থ হয়েছে।"
        }
      ]
    },
    {
      "number": "11",
      "uddipok": "মি. জাওয়াদ একটি কোম্পানির মালিক। নির্দিষ্ট বিমা পলিসির ভিত্তিতে তিনি তার ৫,০০০ কর্মীর নিরাপত্তার জন্য জনতা লাইফ ইন্স্যুরেন্স কোম্পানির সাথে একটি বিমাচুক্তি করলেন। আবার জনতা লাইফ ইন্স্যুরেন্স কোং প্রগতি লাইফ ইন্স্যুরেন্স কোম্পানির সাথে একই বিষয়বস্তুর উপর একটি বিমাচুক্তি করল।",
      "tag": "RUMC 25,RUMC 25",
      "sub_questions": [
        {
          "label": "ক",
          "question": "নোট ইস্যুকরণ কী?",
          "explanation": "বাজারে অর্থের চাহিদা অনুযায়ী কেন্দ্রীয় ব্যাংক কর্তৃক ইস্যুকৃত নোট ও মুদ্রা প্রচলন ব্যবস্থাকে নোট ইস্যুকরণ বলা হয়।"
        },
        {
          "label": "খ",
          "question": "",
          "explanation": "চেক নগদ অর্থের বিকল্প হিসেবে ব্যবহার করা যায় বলে চেকের ব্যবহার সার্বজনীন। চেক হলো সবচেয়ে জনপ্রিয় ও বহুল ব্যবহৃত ঋণের দলিল। বাহক চেক নগদ অর্থের বিকল্প হিসেবে ব্যবহার করা যায়। এ চেকের বাহক ব্যাংক থেকে খুব সহজেই নগদ অর্থ সংগ্রহ করতে পারে। তাই সার্বজনীন বিনিময়ের মাধ্যম নগদ অর্থের বিকল্প হিসেবে বাহক চেক খুবই জনপ্রিয়। তবে অধিক নিরাপত্তার জন্য বাহক চেকের পরিবর্তে হুকুম বা দাগকাটা চেক ব্যবহার করা যেতে পারে।"
        },
        {
          "label": "গ",
          "question": "",
          "explanation": "উদ্দীপকে জনাব রিফাত যৌথ বীমা করেছিলেন। যে বীমা ব্যবস্থা একই বীমা পলিসির আওতায় একাধিক ব্যক্তির জীবনকে বীমা করা হয় তাকে যৌথ বীমা বলে ।এই ধরনের বিমা পলিসিকে বহু জীবন বীমা পত্র বা যৌথ জীবন বীমা পত্র বলা হয়ে থাকে। অধিক জীবনকে এক্ষেত্রে একক পলিসির আওতায় বীমা করা যায়, যার বিমাকৃত অংক প্রথম ব্যক্তির মৃত্যুতে বা বিমাকৃত সর্বশেষ জীবিত ব্যক্তির মৃত্যুতে প্রদেয় হতে পারে। উদ্দীপকে জনাব রিফাত কারখানার মালিক। সে তার ১০০ জন কর্মীকে একটি বীমা পত্রের আওতায় বীমা করেন। যেহেতু জনাবে রিফাতএকের অধিক ব্যক্তির জন্য একটি বীমা চুক্তিতেই বীমা কার্যসম্পাদন করেন তাই বলা যায় জনাব রিফাতের বিমাটি যৌথ বিমা বা যুগ্ম বিমা।"
        },
        {
          "label": "ঘ",
          "question": "",
          "explanation": "প্রগতি লাইফ ইন্সুরেন্স কোম্পানি জনতা লাইফ ইন্সুরেন্স কোম্পানির সাথে পুনর্বিমা করলেন। বীমাকারী বা বীমা কোম্পানি তার গৃহীত ঝুকির অংশ বিশেষ কোন চুক্তির মাধ্যমে অন্য কোন বীমা কোম্পানির উপর ন্যস্ত করলেন তাকে পুনর্বিমা বলে।যখন বীমা কোম্পানি দেখে তার গৃহীত জুকের পরিমাণ সামর্থের তুলনায় অত্যাধিক এবং অস্বাভাবিক মাত্রায় বিপদ সংগঠনের ফলে তার ব্যবসায় মারাত্মক ক্ষতি হতে পারে তখন অন্য বীমা কোম্পানির সাথে এ ধরনের চুক্তি করে অংশবিশেষ নতুন কোম্পানির উপর অর্পণ করে। উদ্দীপকে মি জাওয়াদ ৫০০০ কর্মীর জন্য জনতা লাইফ ইন্সুরেন্স কোম্পানির সাথে একটি বীমা করেন। আবার জনতা লাইফ ইন্সুরেন্স কোম্পানি প্রগতি লাইফ ইন্সুরেন্স কোম্পানির সাথে একই বিষয়বস্তুর উপর বীমা করেন।এখানে উভয় কোম্পানি যে বীমা করেন তা হল পুনর্বিমা। পুনর্বিমার মাধ্যমে একটি কোম্পানির তার অতিরিক্ত ঝুঁকি আপার কোম্পানির উপর ন্যাস্ত করতে পারে।তাছাড়া বাংলাদেশের বেসরকারি বীমা প্রতিষ্ঠানগুলোকে বাধ্যতামূলকভাবে নির্দিষ্ট পরিমাণ অর্থ সরকারি বীমা কোম্পানির সাথে পুনর্বিমা করতে হয়।"
        }
      ]
    }
  ]
}