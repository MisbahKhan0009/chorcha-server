{
  "title": "নটরডেম কলেজ, ঢাকা ২০২৪",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "কপোতাক্ষ ব্যাংক দেশের শিল্প ও ব্যবসায় প্রতিষ্ঠানকে মধ্য ও দীর্ঘমেয়াদি ঋণ প্রদান, মূলধন সরবরাহ ও শেয়ার বিক্রয়ের ক্ষেত্রে অবলেখকের ভূমিকা পালন করে। এছাড়াও এরা বৈদেশিক বাণিজ্যে গ্রাহকদের পক্ষে প্রত্যয়পত্র ইস্যু, বিলে স্বীকৃতি প্রদান ও বিলের অর্থ পরিশোধ করে। অন্যদিকে, সুরমা ব্যাংক লিমিটেড খেলাপি ঋণ বা মন্দ বিনিয়োগের বিপক্ষে পর্যাপ্ত সঞ্চিতি না রেখেই শেয়ার বাজারে অধিক ঝুঁকিপূর্ণ শেয়ারে বিনিয়োগ করছে। অধিক ঝুঁকিপূর্ণ খাতে ঋণ দিচ্ছে। আন্তর্জাতিক চুক্তি অনুযায়ী মূলধনের আদর্শমান সংরক্ষণ না করায় কেন্দ্রীয় ব্যাংক সুরমা ব্যাংক লিমিটেডের বিরুদ্ধে কঠোর ব্যবস্থা নেওয়ার সিদ্ধান্ত নিয়েছে।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "আদালত কর্তৃক ব্যাংকের ওপর গ্রাহকের হিসাব বন্ধের নির্দেশকে গারনিশি অর্ডার বলে।"
        },
        {
          "label": "খ",
          "question": "",
          "explanation": "অর্থ ও অর্থের মূল্যে পরিমাপযোগ্য দলিলের দ্বারা ব্যাংক বিনিময়ের মাধ্যম সৃষ্টি করে। চেক, ব্যাংক ড্রাফট, ক্রেডিট কার্ড, পে-অর্ডার ইত্যাদি হলো ব্যাংক সৃষ্ট বিনিময় মাধ্যম। এসব দলিল ও উপকরণ দিয়ে সহজে অর্থ লেনদেন করা যায়। মূলত এসব দলিলের প্রচলন ঘটিয়ে ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে কপোতাক্ষ ব্যাংক বিশেষায়িত ব্যাংকের অন্তর্ভুক্ত একটি বিনিয়োগ ব্যাংক। বিনিয়োগ ব্যাংক, দেশের ব্যবসায় প্রতিষ্ঠানকে মধ্য ও দীর্ঘমেয়াদি মূলধন সরবরাহের উদ্দেশ্যে প্রতিষ্ঠিত। এরূপ ব্যাংক শেয়ার বিক্রির ক্ষেত্রে অবলেখকের ভূমিকা পালন করে। বিনিয়োগ ব্যবস্থার উন্নয়নেও এ ব্যাংক কাজ করে। উদ্দীপকে কপোতাক্ষ ব্যাংক দেশের শিল্প ও ব্যবসায় প্রতিষ্ঠানকে মধ্য ও দীর্ঘমেয়াদি ঋণ প্রদান, মূলধন সরবরাহ ও শেয়ার বিক্রয়ে অবলেখকের ভূমিকা পালন করে। এছাড়াও গ্রাহকের পক্ষে প্রত্যয়পত্র ইস্যু, বিলে স্বীকৃতি প্রদান ও বিলের অর্থ আদায় করে। সাধারণত বিনিয়োগ ব্যাংক ব্যবসায় প্রতিষ্ঠানকে মধ্যমেয়াদি ও দীর্ঘমেয়াদি ঋণ প্রদান করে। গ্রাহকের প্রতিনিধি হিসেবে শেয়ার ইস্যুসহ অন্যান্য ব্যাংকিং সেবা প্রদান করে। তাই বৈশিষ্ট্যের বিবেচনায় বলা যায় উদ্দীপকের কপোতাক্ষ ব্যাংক একটি বিনিয়োগ ব্যাংক।"
        },
        {
          "label": "ঘ",
          "question": "",
          "explanation": "ব্যাসেল-২-এর ১ম স্তম্ভ (ন্যূনতম মূলধন পর্যাপ্ততা নিশ্চিতকরণ) ও ৩য় স্তম্ভ (বাজার শৃঙ্খলা) যথাযথভাবে অনুসরণ না করায় সুরমা ব্যাংক লিমিটেডের বিরুদ্ধে কেন্দ্রীয় ব্যাংকের কঠোর ব্যবস্থা নেওয়ার সিদ্ধান্তটি যৌক্তিক। ব্যাসেল-২-এর স্তম্ভ-১-এর মূল বিষয় হলো ন্যূনতম মূলধনের পর্যাপ্ততা নিশ্চিত করা। এক্ষেত্রে পরিশোধিত মূলধন, বিধিবদ্ধ সঞ্চিতি, সাধারণ সঞ্চিতি, সংরক্ষিত আয় পর্যাপ্ত পরিমাণে সংরক্ষণের নির্দেশনা রয়েছে। অন্যদিকে, স্তম্ভ-৩-এর মূল বিষয় বাজার শৃঙ্খলা বজায় রাখা। এক্ষেত্রে পুঁজি ব্যবস্থাপনার (বিনিয়োগ ঝুঁকি) বিষয়ে নির্দেশনা রয়েছে। উদ্দীপকে সুরমা ব্যাংক লিমিটেড খেলাপি ঋণ বা মন্দ বিনিয়োগের বিপক্ষে পর্যাপ্ত সঞ্চিতি রাখে না। তারা শেয়ার বাজারে অধিক ঝুঁকিপূর্ণ শেয়ারে বিনিয়োগ করছে। আবার অধিক ঝুঁকিপূর্ণ খাতে ঋণ দিচ্ছে। আন্তর্জাতিক চুক্তি অনুযায়ী আদর্শমান সংরক্ষণ না করায় কেন্দ্রীয় ব্যাংক উক্ত ব্যাংকের বিরুদ্ধে কঠোর ব্যবস্থা নেওয়ার সিদ্ধান্ত নেয়। সুরমা ব্যাংকটি মূলত আন্তর্জাতিক চুক্তি অনুযায়ী মূলধনের আদর্শমান সংরক্ষণ করছে না। সুতরাং, সুরমা ব্যাংক ব্যাসেল-২-এর স্তম্ভ-১ ও ৩ নির্দেশনামা অমান্য করছে। ফলে কেন্দ্রীয় ব্যাংক ব্যাংকটির বিরুদ্ধে কঠোর ব্যবস্থা নেওয়ার সিদ্ধান্ত নিয়েছে। কারণ সব তালিকাভুক্ত বাণিজ্যিক ব্যাংকই ব্যাসেল-২-এর নির্দেশনামা মানতে বাধ্য। তাই বলা যায়, কেন্দ্রীয় ব্যাংকের সিদ্ধান্তটি যুক্তিসংগত হয়েছে।"
        }
      ]
    },
    {
      "number": "2",
      "uddipok": "সুন্দরবন ফাইন্যান্স লি. দেশের বিভিন্ন জায়গায় শাখা স্থাপন করে জনগণের কাছ থেকে টাকা সংগ্রহ করে থাকে। কিন্তু তাদের ওপর জনগণের আস্থা কম, কারণ প্রতিষ্ঠানটি কোনো শক্তিশালী প্রতিষ্ঠানের নিয়ন্ত্রণে পরিচালিত হচ্ছে না। তাছাড়া প্রতিষ্ঠানটি আর্থিক সংকটে পড়লে উদ্ধার করার কেউ নেই। প্রতিষ্ঠানটি তাদের ব্যবসার ভবিষ্যৎ নিয়ে অনেক চিন্তিত, সেই জন্য তাদের ব্যাংকের ধরনের পরিবর্তন করে একটি শক্তিশালী ব্যাংকের নিয়ন্ত্রণে পরিচালিত হতে চায় যেটি তার ঋণদানের শেষ আশ্রয়স্থল হিসেবে কাজ করবে।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "ব্যাংক হার কমিয়ে-বাড়িয়ে কেন্দ্রীয় ব্যাংকের ঋণ নিয়ন্ত্রণের কৌশলকে ব্যাংক হার নীতি বলে।"
        },
        {
          "label": "খ",
          "question": "",
          "explanation": "যে ব্যবস্থায় সমজাতীয় কতগুলো ব্যাংক একই গোত্রের অধীনে নিজ নিজ স্বাধীন সত্তা বজায় রেখে ব্যাংকিং কাজ করে, তাকে চেইন ব্যাংকিং বলে। সাধারণত একক ব্যাংকগুলো বৃহদায়তন ব্যাংকিং সুবিধা দিতে পারে না। তাই এরা নিজেদের মাঝে একটি ঐক্য গড়ে তোলে। এতে কিছুটা হলেও তাদের অসুবিধা দূর হয়। আর এই ঐক্যের মাধ্যমে তাদের স্বাধীন সত্তা বজায় থাকে।"
        },
        {
          "label": "গ",
          "question": "",
          "explanation": "উদ্দীপকের যে শক্তিশালী ব্যাংকের কথা বলা হয়েছে তা মালিকানার ভিত্তিতে স্বায়ত্তশাসিত ব্যাংক। এ ব্যাংক সরকারের বিশেষ আইন দ্বারা ও নিজস্ব নিয়ন্ত্রণে পরিচালিত হয়। সরকার মুখ্য পদে বা পরিচালকমণ্ডলীর প্রতিনিধি প্রেরণ করে। তবে সাধারণ কাজ ব্যাংকের নিজস্ব নীতিমালা অনুযায়ী পরিচালিত হয়। বাংলাদেশে কেন্দ্রীয় ব্যাংক এ ধরনের মালিকানায় নিজস্ব ব্যবস্থাপনায় ও স্বাধীনভাবে কাজ পরিচালনা করে। উদ্দীপকে সুন্দরবন ফাইন্যান্স লি. দেশের বিভিন্ন জায়গায় শাখা স্থাপন করে ব্যাংকিং সেবা দিচ্ছে। প্রতিষ্ঠানটি কোনো শক্তিশালী প্রতিষ্ঠানের নিয়ন্ত্রণে পরিচালিত না হওয়ায় এর ওপর জনগণের আস্থা কম। তাই তারা তাদের ব্যাংকের ধরন পরিবর্তন করে একটি শক্তিশালী ব্যাংকের নিয়ন্ত্রণে পরিচালিত হতে চায়। যেটি তার ঋণদানের শেষ আশ্রয়স্থল হিসেবে কাজ করবে। কোনো দেশে একমাত্র কেন্দ্রীয় ব্যাংকই ঋণদানের শেষ আশ্রয়স্থল হিসেবে কাজ করে। আর কেন্দ্রীয় ব্যাংক মালিকানার ভিত্তিতে স্বায়ত্তশাসিত প্রতিষ্ঠান। তাই বলা যায়, উদ্দীপকের সুন্দরবন ফাইন্যান্স লি. স্বায়ত্তশাসিত ব্যাংকের নিয়ন্ত্রণে পরিচালিত হওয়ার সিদ্ধান্ত নেয়।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটি তার ব্যাংকের ধরনের পরিবর্তন করে তালিকাভুক্ত ব্যাংকে পরিণত হয়ে দেশের অর্থনীতিতে বেশি ভূমিকা রাখবে। তালিকাভুক্ত ব্যাংক বলতে কেন্দ্রীয় ব্যাংকের সংরক্ষিত তালিকায় অন্তর্ভুক্ত ব্যাংককে বোঝায়। এসব ব্যাংককে কেন্দ্রীয় ব্যাংকের নির্দেশনা মেনে চলতে হয়। এর ফলে কেন্দ্রীয় ব্যাংক থেকে প্রয়োজনীয় আর্থিক, নীতিগত ও প্রশাসনিক সুবিধা পাওয়া যায়। উদ্দীপকে সুন্দরবন ফাইন্যান্স লি. জনগণের কাছ থেকে আমানত সংগ্রহ করে। প্রতিষ্ঠানটি কেন্দ্রীয় ব্যাংকের তালিকাভুক্ত নয়। এজন্য এর প্রতি মানুষের আস্থা কম। এই সমস্যা সমাধানের জন্য প্রতিষ্ঠানটি তার কাঠামো পরিবর্তন করার মাধ্যমে অতালিকাভুক্ত ব্যাংক থেকে তালিকাভুক্ত ব্যাংকে পরিণত হতে চায়। কাঠামোগত এ পরিবর্তনের ফলে জনগণের আস্থা অর্জন করা ব্যাংকটির জন্য সহজ হবে। কেন্দ্রীয় ব্যাংকের প্রত্যক্ষ নিয়ন্ত্রণে থাকলে প্রতিষ্ঠানটির বিনিয়োগে স্বচ্ছতা আসবে। এটির আর্থিক সংকটে কেন্দ্রীয় ব্যাংক ঋণের শেষ আশ্রয়স্থল হিসেবে কাজ করবে। ফলে ব্যাংকটি তার কাজের পরিধি বাড়াতে পারবে। তাই এটি দেশের অর্থনীতিতে ইতিবাচক ভূমিকা রাখবে বলে আমি মনে করি।"
        }
      ]
    },
    {
      "number": "3",
      "uddipok": "দেশের বাণিজ্যিক ব্যাংকসমূহ এতদিন ১২০ টাকার সম্পদ বন্ধক রেখে ৬০ টাকা ঋণ দিলেও বাজারে ঋণের পরিমাণ বৃদ্ধি করতে ১২০ টাকার সম্পদ বন্ধক রেখে ৯০ টাকা পর্যন্ত ঋণ দেওয়ার জন্য কেন্দ্রীয় ব্যাংক নির্দেশনা দেয়। সকল ব্যাংক এটি মানলেও দুর্জয় ব্যাংক তা মানছে না। এর আগেও ব্যাংকটির অসহযোগিতার নজির রয়েছে। তাই কেন্দ্রীয় ব্যাংক পরবর্তী নির্দেশ না দেওয়া পর্যন্ত কেন্দ্রীয় ব্যাংকে নগদ জমার হার ৪% এর স্থলে ৫% নির্দিষ্ট করে দিয়েছে।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "BACH-এর পূর্ণরূপ Bangladesh Automated Clearing House |"
        },
        {
          "label": "খ",
          "question": "",
          "explanation": "তালিকাভুক্ত ব্যাংকগুলো কেন্দ্রীয় ব্যাংকে হিসাব খুলে বিভিন্ন ব্যাংকিং সুবিধা পায়, তাই এটিকে অন্যান্য ব্যাংকের ব্যাংকার বলা হয়। সাধারণ জনগণ যেভাবে বাণিজ্যিক ব্যাংকে হিসাব খুলে ব্যাংকিং সেবা পেয়ে থাকে, তেমনি তালিকাভুক্ত ব্যাংকসমূহও কেন্দ্রীয় ব্যাংকে হিসাব খুলে লেনদেন করে। দেশের ব্যাংকিং প্রতিষ্ঠানগুলো এই ব্যাংককে ঘিরেই তাদের ব্যবসায়িক কাজ পরিচালনা করে।"
        },
        {
          "label": "গ",
          "question": "",
          "explanation": "উদ্দীপকের বর্ণনা অনুযায়ী প্রথমে ঋণ নিয়ন্ত্রণের জামানতি ঋণের প্রান্তিক হার পরিবর্তন নীতি ব্যবহার করা হয়েছে। এ নীতি অনুযায়ী কেন্দ্রীয় ব্যাংক নির্দিষ্ট পরিমাণ জামানতের বিপরীতে ঋণ প্রাপ্তির সীমা নির্ধারণ করে দেয়। উদাহরণস্বরূপ, সরকার ১০০ টাকার জামানতের বিপরীতে ৫০ টাকার ঋণ মঞ্জুর করতে পারে। জামানতের পরিমাণ কমাতে চাইলে কেন্দ্রীয় ব্যাংক ঋণ মঞ্জুরকৃত অর্থের পরিমাণ হ্রাস করে থাকে। উদ্দীপকের দেশের বাণিজ্যিক ব্যাংকসমূহ ১২০ টাকার সম্পদ বন্ধক রেখে ৬০ টাকা ঋণ সরবরাহ করতো। বাজারে ঋণের পরিমাণ বৃদ্ধি করতে ১২০ টাকার সম্পদ বন্ধক রেখে ৯০ টাকা পর্যন্ত ঋণ দেওয়ার জন্য কেন্দ্রীয় ব্যাংক নির্দেশনা দেয়। এখানে কেন্দ্রীয় ব্যাংক জামানতের বিপরীতে ঋণ প্রাপ্তির হার পরিবর্তন করে। নির্দিষ্ট পরিমাণ জামানতের বিপরীতে বেশি পরিমাণ ঋণ মঞ্জুর করায় জনগণের মাঝে ঋণ গ্রহণের প্রবণতা বৃদ্ধি পাবে। ফলে বাজারে ঋণের পরিমাণ বাড়বে। সাধারণত এ নীতি অনুযায়ী জামানতের বিপরীতে ঋণের পরিমাণ কম-বেশি করা হয়। তাই বলা যায়, উদ্দীপকে প্রথমে জামানত ঋণের প্রাপ্তির হার পরিবর্তন নীতি ব্যবহার করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে দুর্জয় ব্যাংকের ওপর ঋণ নিয়ন্ত্রণের পদ্ধতি হিসেবে কেন্দ্রীয় ব্যাংক জমার হার পরিবর্তন নীতির প্রয়োগ করেছে, যা সম্পূর্ণ সমর্থনযোগ্য। জমার হার পরিবর্তন নীতি হলো কেন্দ্রীয় ব্যাংকের ঋণ নিয়ন্ত্রণের একটি সংখ্যাত্মক পদ্ধতি। তালিকাভুক্ত বাণিজ্যিক ব্যাংকগুলো তার সংগৃহীত আমানতের একটি নির্দিষ্ট অংশ বাধ্যতামূলকভাবে কেন্দ্রীয় ব্যাংকে জমা রাখে। এই জমার হার পরিবর্তন করে কেন্দ্রীয় ব্যাংকের ঋণ নিয়ন্ত্রণের কৌশলকে জমার হার পরিবর্তন নীতি বলে। উদ্দীপকে বাণিজ্যিক ব্যাংকগুলো ১২০ টাকার সম্পদের বিপরীতে ৬০ টাকা ঋণ দিতো। কেন্দ্রীয় ব্যাংক বাজারে ঋণের পরিমাণ বৃদ্ধি করতে চায়। তাই ব্যাংকটি অন্যান্য বাণিজ্যিক ব্যাংককে ১২০ টাকার সম্পদের বিপরীতে ৯০ টাকা ঋণ দেওয়ার নির্দেশনা দেয়। কিন্তু দুর্জয় ব্যাংক এই নির্দেশ পালন করেনি। ব্যাংকটি কেন্দ্রীয় ব্যাংকের বিভিন্ন আদেশ অমান্য করায় কেন্দ্রীয় ব্যাংক প্রতিষ্ঠানটির নগদ জমার হার ৪% থেকে বাড়িয়ে ৫% করে দেয়। সাধারণত কেন্দ্রীয় ব্যাংক অর্থবাজারে ঋণের পরিমাণ কমাতে জমার হার বাড়িয়ে দেয়। এতে তালিকাভুক্ত বাণিজ্যিক ব্যাংকগুলো আগের তুলনায় বেশি পরিমাণ অর্থ কেন্দ্রীয় ব্যাংকে জমা রাখবে। ফলে ব্যাংকগুলোর কাছে আমানতের পরিমাণ কমে যাবে। এতে তাদের ঋণ দেওয়ার ক্ষমতাও কমে যাবে। উদ্দীপকে কেন্দ্রীয় ব্যাংকও দুর্জয় ব্যাংকের নগদ জমার হার বাড়িয়ে দেয়। এতে দুর্জয় ব্যাংক আগের তুলনায় কম পরিমাণে ঋণ দিতে পারবে। সুতরাং, দুর্জয় ব্যাংকের জমার হার পরিবর্তনের মাধ্যমে কেন্দ্রীয় ব্যাংক ঋণ নিয়ন্ত্রণে গুরুত্বপূর্ণ ভূমিকা পালন করছে।"
        }
      ]
    },
    {
      "number": "4",
      "uddipok": "মি. সামি একজন চাকরিজীবী। চাকরি থেকে অবসরের পর তিনি পেনশন বাবদ ২০ লক্ষ টাকা পাবেন। তিনি নির্দিষ্ট সময়ের জন্য এই টাকা ব্যাংকে এমনভাবে জমা রাখতে চান যেখান থেকে প্রতি মাসে ১২,০০০ টাকা করে পেতে পারেন। অন্যদিকে, মি. ইফাজ এক বন্ধুর পরামর্শে একটি ব্যাংকে ১২ বছরমেয়াদি একটি হিসাব খোলেন, যেখানে তিনি প্রতি মাসে একটি নির্দিষ্ট পরিমাণ টাকা জমা দেন। মেয়াদ শেষে সুদসহ সম্পূর্ণ টাকা পাওয়া যাবে।",
      "tag": "NDCD 24",
      "sub_questions": [
        {
          "label": "ক",
          "question": "পৌনঃপুনিক হিসাব কী?",
          "explanation": "যে হিসাবে নির্দিষ্ট মেয়াদে বারংবার টাকা জমা দেওয়া গেলেও মেয়াদপূর্তির আগে তোলা যায় না, তাই পৌনঃপুনিক হিসাব।"
        },
        {
          "label": "খ",
          "question": "",
          "explanation": "ব্যাংক হিসাব খোলার সময় ব্যাংকের সরবরাহকৃত যে ছাপানো কার্ডে গ্রাহক তার নাম ও নমুনা স্বাক্ষর করে তাকে নমুনা স্বাক্ষর কার্ড বলা হয়। এই কার্ডের অনুরূপ স্বাক্ষর দিয়েই গ্রাহককে পরবর্তীতে ব্যাংকের সাথে সব ধরনের লেনদেন করতে হয়। চেকের স্বাক্ষরের সাথে কার্ডের স্বাক্ষরের কোনো গরমিল হলে ব্যাংক চেকটি ফেরত দেয়। তাই নমুনা স্বাক্ষর কার্ডের গুরুত্ব অপরিসীম।"
        },
        {
          "label": "গ",
          "question": "",
          "explanation": "মি. ইফাজ ব্যাংকে পেনশন সঞ্চয়ী হিসাব খুলেছেন। এ ধরনের হিসাব একটি নির্দিষ্ট মেয়াদের জন্য খোলা হয়। ঐ মেয়াদ পর্যন্ত প্রতি মাসে নির্দিষ্ট পরিমাণ অর্থ জমা দিতে হয়। মেয়াদ শেষে একযোগে বা চুক্তি অনুযায়ী সুদসহ উত্তোলনের সুযোগ থাকে। উদ্দীপকে ইফাজ ব্যাংক হিসাব খোলার জন্য তার বন্ধুর পরামর্শ নেন। বন্ধুর পরামর্শে তিনি ১২ বছরমেয়াদি একটি হিসাব খোলেন। উক্ত হিসাব তিনি প্রতি মাসে একটি নির্দিষ্ট পরিমাণ টাকা জমা দেন। মেয়াদ - শেষে সুদসহ সম্পূর্ণ টাকা পাওয়া যাবে। মি. ইফাজের হিসাবটির সাথে পেনশন সঞ্চয়ী হিসাবের সাদৃশ্য রয়েছে। এ হিসাবেও একটি নির্দিষ্ট সময় পর্যন্ত টাকা জমা করে মেয়াদান্তে সুদসহ অর্থ পাওয়া যায়। তাই বলা যায়, মি. ইফাজ পেনশন সঞ্চয়ী হিসাব খুলেছেন।"
        },
        {
          "label": "ঘ",
          "question": "",
          "explanation": "মি. সামির স্থায়ী হিসাব থেকে প্রতি মাসের প্রাপ্ত সুদ তার নিয়মিত আয়ের ব্যবস্থা করবে। স্থায়ী হিসাবে নির্দিষ্ট সময়ের জন্য অর্থ জমা রাখা হয়। সাধারণত মেয়াদপূর্তির পূর্বে এ হিসাবে জমাকৃত অর্থ উত্তোলন করা যায় না। তবে অন্যান্য হিসাবের তুলনায় এ হিসাবে অধিক হারে সুদ পাওয়া যায়। উদ্দীপকে মি. সামি একজন চাকরিজীবী। চাকরি থেকে অবসরের পর পেনশন বাবদ তিনি ২০ লক্ষ টাকা পাবেন। নির্দিষ্ট সময়ের জন্য তিনি এ টাকা ব্যাংক জমা রাখতে চান। তিনি মাসিক ১২,০০০ টাকা পেতে চান। এক্ষেত্রে মি. সামি তার পেনশন বাবদ প্রাপ্ত টাকা স্থায়ী হিসাবে জমা রাখতে চান। এই হিসাবটি সাধারণত মি. সামির মতো গ্রাহকদের অলস বা এককালীন বড় অঙ্কের অর্থ জমানোর জন্য উত্তম। কারণ, এ হিসাব হতে মেয়াদপূর্তির পূর্বে অর্থ উত্তোলন করা হয় না। তাই ব্যাংক উক্ত আমানত দীর্ঘমেয়াদে বিনিয়োগ করতে পারে। ফলে ব্যাংক আমানতকারীকেও অধিক পরিমাণ মুনাফা প্রদান করে থাকে। উক্ত মুনাফা মি. সামির মতো গ্রাহকদের নিয়মিত আয়ের ব্যবস্থা করবে। তাই বলা যায়, মি. সামির অবসরের পর খোলা হিসাব তার নিয়মিত আয়ের একটি ব্যবস্থা করবে।"
        }
      ]
    },
    {
      "number": "5",
      "uddipok": "মিসেস মারিয়া একটি অফিসে চাকরি করেন। বেতন বাবদ তিনি একটি ২৫,০০০ টাকার চেক পেলেন। চেকটি তিনি তার পাওনাদার মি. হাসানকে দিতে চান। এজন্য তিনি চেকের পিছনে স্বাক্ষর করে 'প্রদান করুন শুধু মি. হাসানকে' লিখে দিলেন। অন্যদিকে, জনাব হাবিব একজন মোবাইল ব্যবসায়ী। তিনি মি. সানির কাছ থেকে ৭০ হাজার টাকার একটি চেক পেলেন। প্রাপ্ত চেকের বাম কোণে আড়াআড়িভাবে দুইটি রেখা টেনে মাঝখানে 'কর্ণফুলী ব্যাংক লি.' কথাটি লেখা ছিল। জনাব হাবিব চেকটি সুরমা ব্যাংকে জমা দিতে গেলে ব্যাংক তা জমা নিতে অস্বীকৃতি জানায়।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "যে চেকের মাধ্যমে বাজারের নিত্যপ্রয়োজনীয় পণ্যদ্রব্য কেনা-বেচা করা যায় তাকে মার্কেট চেক বলে।"
        },
        {
          "label": "খ",
          "question": "",
          "explanation": "যুক্তিসঙ্গত কারণে ব্যাংক চেকের অর্থ পরিশোধ না করলে তাকে চেকের অমর্যাদা বলে। আমানতকারী কর্তৃক যথাযথভাবে উপস্থাপিত চেকের অর্থ ব্যাংক পরিশোধ করতে বাধ্য। তবে চেক অসম্পূর্ণ থাকলে বা অন্য কোনো ন্যায়সঙ্গত কারণে ব্যাংক চেকের অর্থ পরিশোধে অপারগতা জানায়। সাধারণত ব্যাংক হিসাবে পর্যাপ্ত অর্থ না থাকলে, স্বাক্ষর না মিললে, তারিখ যথাযথ না হলে, টাকার পরিমাণ সঠিকভাবে না লেখা হলে, অনুমোদন সঠিক না হলে ইত্যাদি কারণে ব্যাংক চেকের অমর্যাদা করে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মিসেস মারিয়া তার চেকে সীমিত অনুমোদন করেছেন। সীমিত অনুমোদন বলে প্রাপক চেকের মালিকানা হস্তান্তর করতে পারেন না। অর্থাৎ, অনুমোদন বলে প্রাপকের হস্তান্তরের অধিকার সীমিত হয়। যদি প্রাপক 'ক' চেকের পিঠে 'শুধুমাত্র খ-কে প্রদান করুন' লিখে তাহলে তা সীমিত অনুমোদন হয়ে যায়। উদ্দীপকে মিসেস মারিয়া একটি অফিসে চাকরি করেন। তিনি বেতন বাবদ ২৫,০০০ টাকার একটি চেক পেলেন। তার পাওনাদার হাসানকে তিনি চেকটি প্রদান করেন। তবে প্রদানের সময় চেকের পিছনে স্বাক্ষর করে 'প্রদান করুন শুধু মি. হাসানকে' লিখে দিলেন। চেকের পিছনে এরূপ কথা লেখার কারণে মি. হাসান চেকটি পরবর্তীতে হস্তান্তর করার"
        },
        {
          "label": "ঘ",
          "question": "",
          "explanation": "অধিকার হারালেন। অর্থাৎ, তিনি নিজে চেকটির মালিকানা লাভ করলেও পুনরায় হস্তান্তর করতে পারবেন না। কেবলমাত্র সীমিত অনুমোদনেই চেকের হস্তান্তরের অধিকার বাধাগ্রস্ত হয়। তাই বলা যায়, মিসেস মারিয়ার অনুমোদনটি সীমিত অনুমোদন। উদ্দীপকের চেকটি বিশেষ দাগকাটা চেক হওয়ায় সুরমা ব্যাংক কর্তৃপক্ষ চেকটি জমা নিতে অস্বীকৃতি জানানো যৌক্তিক হয়েছে। দাগকাটা চেকের অর্থ ব্যাংক সরাসরি নগদ অর্থে প্রদান করে না। বরং গ্রাহকের হিসাবে ডিপোজিট করে দেয়। বিশেষ দাগকাটা চেকের অর্থ শুধু উল্লিখিত ব্যাংকের হিসাবে জমা করেই উত্তোলন করা যায়। উদ্দীপকে জনাব হাবিব ব্যবসায়িক লেনদেনের প্রেক্ষিতে মি. সানির কাছ থেকে ৭০,০০০ টাকার একটি চেক পান। চেকটির উপরিভাগের বাম কোণায় সমান্তরাল রেখার মধ্যে 'কর্ণফুলী ব্যাংক লি.'- কথাটি উল্লেখ ছিল। জনাব হাবিব চেকটি সুরমা ব্যাংকে জমা করে নগদ অর্থ দাবি করেন। কিন্তু ব্যাংক তার এই দাবি প্রত্যাখ্যান করে। এক্ষেত্রে জনাব হাবিব সুরমা ব্যাংকে একটি বিশেষ দাগকাটা চেক জমা দিয়েছিলেন। এই চেকের অর্থ চেকে উল্লিখিত ব্যাংকের ব্যাংক হিসাবের দ্বারাই নগদায়ন করা যায়। কিন্তু জনাব হাবিব সুরমা ব্যাংকে চেকটি জমা দিয়ে অর্থ দাবি করেন। তার এ দাবি যুক্তিযুক্ত ছিল না। তাই ব্যাংক কর্তৃপক্ষ চেকটি জমা নিতে অস্বীকৃতি জানায়। সুতরাং, বিশেষ দাগকাটা চেকের বৈশিষ্ট্যের কারণেই সুরমা ব্যাংক কর্তৃপক্ষের চেকটি জমা নিতে অস্বীকৃতি জানানো যৌক্তিক হয়েছে।"
        }
      ]
    },
    {
      "number": "6",
      "uddipok": "জনাব তাবিদ ভবিষ্যৎ তারিখের চেক গ্রহণ করে পণ্য বিক্রয় করেন। কিন্তু অনেক সময় চেকের অর্থ সংগ্রহে বিলম্ব হয়। এজন্য ব্যাংক ব্যবস্থাপক তাকে পরামর্শ দিলেন, আপনি এমন একটি দলিলের ফর্ম তৈরি করে রাখুন যেটা পূরণ করে স্বাক্ষরের স্থানে গ্রাহকের স্বীকৃতি নিয়ে স্বাক্ষর করিয়ে নিবেন। প্রয়োজনে যেকোনো সময় কিছু বাট্টা দিয়ে ব্যাংক থেকে তা ভাঙ্গানো যাবে। অন্যদিকে, জনাব ফারহান ১,৫০,০০০ টাকার পণ্য বিক্রয় করেছেন। ক্রেতা রাতুল ১ মাস পর টাকা দিতে চান। ফারহান বললেন, আপনি স্ট্যাম্পযুক্ত একটি কাগজে ১ মাস পর আমাকে টাকা দিবেন এটি লিখে দিন।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "যে চেকে প্রাপকের নামের পরে 'অথবা আদেশ অনুসারে' কথাটি লেখা থাকে তাকে আদেশ বা হুকুম চেক বলে।"
        },
        {
          "label": "খ",
          "question": "",
          "explanation": "সাধারণ বা ফাঁকা অনুমোদনের ফলে হুকুম চেক বাহক চেকে রূপান্তরিত হয়। চেকের আদেষ্টা বা প্রাপক চেকের উল্টোপাশে কিছু না লিখে স্বাক্ষর করলে তাকে সাধারণ বা ফাঁকা অনুমোদন বলে। এরূপ অনুমোদনের ফলে যেকেউ ব্যাংক থেকে এরূপ চেকের টাকা উত্তোলন করতে পারে। এরূপ অনুমোদনের ফলে হুকুম চেক বাহক চেকে রূপান্তর করা যায়।"
        },
        {
          "label": "গ",
          "question": "",
          "explanation": "উদ্দীপকের জনাব রাতুলের প্রদত্ত দলিলটি হলো অঙ্গীকারপত্র। এ দলিলে দেনাদার বা ক্রেতা পাওনাদার বা বিক্রেতাকে একটি নির্দিষ্ট সময় পর অর্থ পরিশোধের প্রতিশ্রুতি দেয়। অঙ্গীকারপত্রে সাধারণত দেনাদার ও পাওনাদার দুটি পক্ষ থাকে। এটি দেনাদার কর্তৃক প্রস্তুতের পরপরই আইনসম্মত দলিলে পরিণত হয়। উদ্দীপকে জনাব ফারহান ১,৫০,০০০ টাকার পণ্য বিক্রয় করেছেন। ক্রেতা জনাব রাতুল ১ মাস পর টাকা দিতে চান। ফারহান বললেন, আপনি স্ট্যাম্পযুক্ত একটি কাগজে ১ মাস পর আমাকে টাকা দিবেন এটি লিখে দেন। এখানে দলিলটি তৈরি করেছেন জনাব রাতুল। তিনি হলেন একজন দেনাদার। তিনি উক্ত দলিলের মাধ্যমে ১ মাস পর জনাব ফারহানকে টাকা পরিশোধের প্রতিশ্রুতি দেন। আর শুধু অঙ্গীকারপত্রের মাধ্যমেই রাতুলের মতো দেনাদার পাওনাদারকে অর্থ পরিশোধের প্রতিশ্রুতি দিতে পারে। তাই বলা যায়, জনাব ফারহান, জনাব রাতুলের কাছ থেকে অঙ্গীকারপত্র পেয়েছেন।"
        },
        {
          "label": "ঘ",
          "question": "",
          "explanation": "উদ্দীপকের ব্যাংক ব্যবস্থাপক কর্তৃক বিনিময় বিলের পরামর্শ দান, দ্রুত অর্থ প্রাপ্তিতে ভূমিকা পালন করবে। পাওনাদার কর্তৃক দেনাদারের ওপর তৈরিকৃত অর্থ পরিশোধের শর্তহীন আদেশকে বিনিময় বিল বলে। সাধারণত বিনিময় বিলের মেয়াদপূর্তিতে এর স্বীকৃতিদাতা তার পাওনাদারকে বিলের অর্থ পরিশোধ করে। তবে মেয়াদপূর্তির পূর্বেই টাকার প্রয়োজন হলে পাওনাদার এ বিল ব্যাংকে বাট্টা করতে পারেন। উদ্দীপকের জনাব তাবিদ ভবিষ্যৎ তারিখের চেক গ্রহণ করে বিক্রয় করেন। কিন্তু অনেক সময় চেকের অর্থ সংগ্রহে বিলম্ব হয়। এজন্য ব্যাংক ব্যবস্থাপক তাকে বিনিময় বিল প্রস্তুত করে তার গ্রাহকের স্বাক্ষর নিয়ে রাখার পরামর্শ দিলো। প্রয়োজনে যেকোনো সময় কিছু বাট্টা দিয়ে এটি ব্যাংকে ভাঙানোর পরামর্শ দিলেন। জনাব তাবিদ চেকের মাধ্যমে লেনদেনের সীমাবদ্ধতা দূর করার জন্যই মূলত ব্যাংক ব্যবস্থাপকের পরামর্শ নিলেন। ব্যাংক ব্যবস্থাপকের পরামর্শ অনুযায়ী বিনিময় বিল ব্যবহার করে তিনি তাৎক্ষণিক অর্থের প্রয়োজন মেটাতে পারবেন। যেটা চেকের মাধ্যমে সম্ভব নয়। ভবিষ্যৎ তারিখের কোনো চেক ব্যাংকে বাট্টা করা সম্ভব নয়। তবে ভবিষ্যৎ প্রাপ্য যেকোনো বিনিময় বিলের টাকা কিছু বাট্টার মাধ্যমে যেকোনো সময় সংগ্রহ করা যায়। তাই বলা যায়, ব্যাংক ব্যবস্থাপকের পরামর্শকৃত দলিলটি জনাব তাবিদের দ্রুত অর্থ প্রাপ্তিতে অত্যন্ত সহায়ক হবে।"
        }
      ]
    },
    {
      "number": "7",
      "uddipok": "মি. আরিফ একটি প্রতিষ্ঠানের হিসাবরক্ষক। তিনি সুরমা ব্যাংক লিমিটেড- এর একটি হিসাব খুলে আর্থিক লেনদেন করেন। ব্যাংক তাকে গোপন নিরাপত্তা নম্বরযুক্ত বিশেষ ধরনের একটি প্লাস্টিক কার্ড দেয়। এটির মাধ্যমে অর্থ উত্তোলন ও পণ্যদ্রব্য কেনা যায়। তার বন্ধু শিহাব আরেকটি ভিন্ন ধরনের কার্ড দিয়ে কেনাকাটা করেন। এ ধরনের কার্ড দিয়ে ঋণ সুবিধা পাওয়া যায় এবং নির্দিষ্ট সীমা পর্যন্ত ধারে পণ্য ক্রয়ও করা যায়। অন্যদিকে, সাদমান সাহেব ঈদে বাড়ি যাওয়ার জন্য একটি ওয়েবসাইট থেকে টিকেট কিনেছেন। এক্ষেত্রে টিকেটের মূল্য পরিশোধে তিনি তার মুঠোফোনটি ব্যবহার করেন। মোবাইল নম্বরে খোলা ব্যাংক হিসাব টিকেটের মূল্য কেটে রাখা হয়েছে।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "'One stop service' বলতে একজন ব্যাংক কর্মকর্তার কাছ থেকে গ্রাহকের প্রয়োজনীয় সার্ভিস লাভকে বোঝায়।"
        },
        {
          "label": "খ",
          "question": "",
          "explanation": "সম্পূর্ণ প্রযুক্তিনির্ভর ব্যাংকিং ব্যবস্থাই হলো অনলাইন ব্যাংকিং বা ইন্টারনেট ব্যাংকিং। এ ব্যবস্থায় গ্রাহকরা ইন্টারনেটের মাধ্যমে ঘরে বসেই ব্যাংকের সেবা পেয়ে থাকে। ইন্টারনেট ব্যবহারের ফলে গ্রাহকদের যাতায়াত খরচ লাগে না। তাছাড়া একই সময়ে অনেক গ্রাহকদের সেবা দেওয়া যায়। এর মাধ্যমে সহজে ও দ্রুত ব্যাংকিং কার্যক্রম সম্পন্ন করা যায়।"
        },
        {
          "label": "গ",
          "question": "",
          "explanation": "উদ্দীপকের সাদমান সাহেব মোবাইল ব্যাংকিং সেবা গ্রহণ করেছেন। ব্যাংকিং সেবা মানুষের হাতের মুঠোয় পৌঁছে দিতে ব্যাংকসমূহ মোবাইল ব্যাংকিং চালু করে। এর মাধ্যমে অর্থ উঠানো, জমা দেওয়া, অর্থ স্থানান্তর, বিদ্যুৎ ও গ্যাস বিল পরিশোধ ইত্যাদি সব কিছুই করা যায়। উদ্দীপকে সাদমান সাহেব ঈদে বাড়ি যাওয়ার জন্য একটি ওয়েবসাইট থেকে টিকেট কিনেছেন। এক্ষেত্রে টিকেটের মূল্য পরিশোধে তিনি তার মুঠোফোনটি ব্যবহার করেন। মোবাইল নম্বরে খোলা ব্যাংক হিসাব থেকে টিকেটের মূল্য কেটে রাখা হয়েছে। মোবাইল নম্বরের মাধ্যমে এরূপ হিসাব খোলা মোবাইল ব্যাংকিং হিসাবের বৈশিষ্ট্য। মোবাইল ব্যবহার করে ঘরে বসেই টিকেটের টাকা প্রদান করা যায়। তাই বলা যায়, বৈশিষ্ট্যগত দিক মিল থাকায়, উদ্দীপকের সাদমান সাহেব যে ই- ব্যাংকিং সেবা গ্রহণ করেছেন তা মোবাইল ব্যাংকিং।"
        },
        {
          "label": "ঘ",
          "question": "",
          "explanation": "জীবনযাত্রার মান উন্নয়নের ক্ষেত্রে উদ্দীপকের মি. আরিফের ব্যবহৃত ডেবিট কার্ডের তুলনায় মি. শিহাবের ক্রেডিট কার্ড বেশি উত্তম বলে মনে করি। কম্পিউটার প্রযুক্তির মাধ্যমে গ্রাহকদের বিভিন্ন ব্যাংকিং সেবা প্রদান করাই হলো ইলেকট্রনিক ব্যাংকিং। হিসাব পরিচালনা ও সেবার মানোন্নয়নে ব্যাংক যেসব আধুনিক প্রযুক্তি ব্যবহার করছে, ডেবিট কার্ড ও ক্রেডিট কার্ড এর মধ্যে অন্যতম। উদ্দীপকে মি. আরিফ একটি প্রতিষ্ঠানের হিসাবরক্ষক। তিনি সুরমা ব্যাংক লিমিটেড-এ একটি হিসাব খুলে আর্থিক লেনদেন করেন। ব্যাংক তাকে গোপন নিরাপত্তা নম্বরযুক্ত বিশেষ ধরনের একটি প্লাস্টিক কার্ড দেয়। এটির মাধ্যমে অর্থ উত্তোলন ও পণ্যদ্রব্য কেনা যায়। অর্থাৎ, মি. আরিফের কার্ডটি ডেবিট কার্ড। তার বন্ধু শিহাব আরেকটি ভিন্ন ধরনের কার্ড দিয়ে কেনাকাটা করেন। এ ধরনের কার্ড দিয়ে ঋণ সুবিধা পাওয়া যায় এবং একটি নির্দিষ্ট সীমা পর্যন্ত ধারে ক্রয় করা যায়। অর্থাৎ, বন্ধু শিহাব ক্রেডিট কার্ড ব্যবহার করেন। ডেবিট কার্ড ও ক্রেডিট কার্ড উভয়ই পণ্যের মূল্য পরিশোধে, নগদ টাকা বা চেকের বিকল্প হিসেবে ব্যবহার করা যায়। তবে ক্রেডিট কার্ডের মাধ্যমে বাকিতে পণ্য কেনা যায়। ফলে গ্রাহক তার প্রয়োজন অনুযায়ী যখন তখন পছন্দমতো পণ্য কেনাকাটা করতে পারে। আন্তর্জাতিকভাবে স্বীকৃতি হওয়ায় এর গ্রহণযোগ্যতা তুলনামূলকভাবে বেশি। পরবর্তীতে গ্রাহক এ ঋণ নগদে বা মাসিক কিস্তিতে পরিশোধ করার সুযোগ পায়। সুতরাং, জীবনযাত্রার মান উন্নয়নের ক্ষেত্রে উদ্দীপকে মি. আরিফের ব্যবহৃত কার্ডটির তুলনায় মি. শিহাবের কার্ডটি উত্তম।"
        }
      ]
    },
    {
      "number": "8",
      "uddipok": "মি. আজমাইন একটি কারখানার জন্য পদ্মা বিমা লি. এবং যমুনা বিমা লি. নামক দুটি বিমা কোম্পানির সাথে বিমাচুক্তি করেন। একটি দুর্ঘটনায় মি. আজমাইনের কারখানায় ৩ লক্ষ টাকার সম্পত্তি ক্ষতিগ্রস্ত হয়। চুক্তিমতে উভয় কোম্পানি যৌথভাবে মি. আজমাইনকে মোট ৩ লক্ষ টাকাই ক্ষতিপূরণ দেয়। অন্যদিকে, মি. সাকিব শেয়ার বাজারে তার জমি বিক্রির সম্পূর্ণ অর্থ বিনিয়োগ করেছেন। ঝুঁকি আছে জেনে তিনি বিমা কোম্পানির কাছে তার বিনিয়োগকৃত অর্থের বিমা করতে গেলে বিমা কোম্পানি অপারগতা প্রকাশ করে।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "একজন বিমাগ্রহীতার কাছ থেকে যে পরিমাণ প্রিমিয়াম বিমাকারী প্রতিষ্ঠান আদায় করে, তাকে মোট প্রিমিয়াম বলে।"
        },
        {
          "label": "খ",
          "question": "",
          "explanation": "ক্ষতির নিকটতম কারণ বলতে ক্ষতির প্রত্যক্ষ কারণকে বোঝায় যা চুক্তিতে উল্লিখিত থাকে। বিমা চুক্তির ক্ষেত্রে চুক্তিতে উল্লিখিত কারণে বিমাকৃত ব্যক্তি বা বস্তু ক্ষতিগ্রস্ত হলে বিমা প্রতিষ্ঠান ক্ষতিপূরণ করে। এক্ষেত্রে দূরবর্তী কোনো কারণে ক্ষতি হলে বিমা প্রতিষ্ঠান ক্ষতিপূরণ দেয় না। যেমন: একটি জাহাজ প্রাকৃতিক বিপদের জন্য বিমা করা হলো। কিন্তু জাহাজটি মানবসৃষ্ট কারণে ক্ষতিগ্রস্ত হলে জাহাজের জন্য বিমা প্রতিষ্ঠান কোনো ক্ষতিপূরণ দেবে না।"
        },
        {
          "label": "গ",
          "question": "",
          "explanation": "বিমা চুক্তির আনুপাতিক অংশগ্রহণের নীতির আলোকে উভয় বিমা কোম্পানি মি. আজমাইনকে ক্ষতিপূরণ দেয়। একই সম্পত্তি একাধিক বিমা প্রতিষ্ঠানের কাছে বিমা করলে এ নীতি অনুসরণ করা হয়। বিমাকৃত বিষয়বস্তু ক্ষতিগ্রস্ত হলে সব বিমাকারী প্রতিষ্ঠান আনুপাতিক হারে ক্ষতিপূরণ করে। এ নীতি শুধু সম্পত্তি বিমার ক্ষেত্রে প্রযোজ্য। উদ্দীপকে মি. আজমাইন একটি কারখানার জন্য দুটি বিমা প্রতিষ্ঠানের সাথে চুক্তি করেন। একটি দুর্ঘটনায় কারখানার ৩ লক্ষ টাকার সম্পত্তি ক্ষতিগ্রস্ত হয়। চুক্তি অনুযায়ী উভয় প্রতিষ্ঠান ৩ লক্ষ টাকা ক্ষতিপূরণ দেয়। আনুপাতিক অংশগ্রহণের নীতি অনুযায়ী একটি সম্পত্তি একাধিক বিমাকারীর কাছে বিমা করা হলে সকল বিমাকারী আনুপাতিক হারে ক্ষতিপূরণ দেয়। তাই বলা যায়, আনুপাতিক অংশগ্রহণের নীতির আলোকে উভয় বিমা প্রতিষ্ঠান মি. আজমাইনকে ক্ষতিপূরণ দেয়।"
        },
        {
          "label": "ঘ",
          "question": "",
          "explanation": "বিমা কোম্পানি কর্তৃক মি. সাকিবের প্রস্তাবে অপারগতা প্রকাশ করা যৌক্তিক বলে আমি মনে করি। বিমা ব্যবসায়ের সাফল্য নির্ভর করে কাম্য পরিমাণ ঝুঁকি গ্রহণের ওপর। বিমা প্রতিষ্ঠান নিজের সামর্থ্যের বেশি ঝুঁকি নিলে অধিক পরিমাণ ক্ষতিপূরণ দিতে হয়। ফলে প্রতিষ্ঠান আর্থিক সংকটে পড়ে। উদ্দীপকে মি. সাকিব জমি বিক্রি করেন। বিক্রির সম্পূর্ণ অর্থ তিনি শেয়ার বাজারে বিনিয়োগ করেন। ঝুঁকি বিবেচনায় তিনি বিনিয়োগকৃত অর্থের বিমা করতে যান। এখানে বিনিয়োগযোগ্য অর্থের পরিমাণ বেশি এবং ঝুঁকিও বেশি। ঝুঁকির পরিমাণ স্বাভাবিকের চেয়ে বেশি হওয়ায় বিমা প্রতিষ্ঠান বিমা প্রস্তাব গ্রহণে অপারগতা জানায়। বিমা প্রতিষ্ঠান মূলত তার সামর্থ্য অনুযায়ী ঝুঁকি নেওয়ার নীতি মেনে চলে। অধিক ঝুঁকিসম্পন্ন সম্পত্তি বা জীবন বিমাচুক্তি বিমাকারী প্রতিষ্ঠানের জন্য হুমকিস্বরূপ। এতে বড় ঝুঁকি মোকাবিলায় বিমা প্রতিষ্ঠান দেউলিয়া হওয়ার আশঙ্কা থেকে রক্ষা পায়। তাই বলা যায়, সামর্থ্য অনুযায়ী ঝুঁকি নেওয়ার নীতি অনুসরণ করায় মি. সাকিবের বিমা প্রস্তাবটি বিমা প্রতিষ্ঠান দ্বারা প্রত্যাখ্যাত হয়েছে।"
        }
      ]
    },
    {
      "number": "9",
      "uddipok": "মি. শিকদার একজন প্রতিষ্ঠিত শিল্পপতি। তিনি তার শিল্পের সম্প্রসারণে এমন একটি নতুন প্রকল্প হাতে নিতে চাচ্ছেন, যেখানে মোটা অঙ্কের বিনিয়োগ প্রয়োজন সেখানে ঝুঁকিও প্রচুর। তার বিনিয়োগযোগ্য মূলধন (সম্পত্তি) হারানোর ভয়ে বিমা প্রতিষ্ঠানের কাছে রিমা করতে গেলে বিমা প্রতিষ্ঠান বিমা করতে অপারগতা জানায়।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "যেসব সম্ভাব্য দুর্ঘটনায় ব্যক্তি বা প্রতিষ্ঠান নিশ্চিতভাবে ক্ষতির সম্মুখীন হয় তাকে বিশুদ্ধ ঝুঁকি বলে।"
        },
        {
          "label": "খ",
          "question": "",
          "explanation": "যে নীতি অনুযায়ী বিমা চুক্তিতে উল্লেখ্য বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয় তাকে বিমা ব্যবসায়ে আর্থিক ক্ষতিপূরণের নীতি বলে। ঝুঁকি থেকে উদ্ভূত ক্ষতি আর্থিকভাবে পূরণ করাই এ নীতির মৌলিক কাজ। আর্থিক ক্ষতিপূরণের নীতি জীবনবিমার ক্ষেত্রে প্রযোজ্য নয়। কারণ, জীবনের ক্ষেত্রে ক্ষতি নিরূপণ করা যায় না। কিন্তু সম্পত্তির ক্ষেত্রে ক্ষতি নির্ণয় করা যায়। তাই সম্পত্তির আর্থিক ক্ষতিপূরণের ক্ষেত্রেই এই নীতিটি প্রযোজ্য।"
        },
        {
          "label": "গ",
          "question": "",
          "explanation": "উদ্দীপকে মি. শিকদারের বিনিয়োগযোগ্য মূলধন আর্থিক ঝুঁকির অন্তর্গত। কোনো দুর্ঘটনা, ঝুঁকি বা বিপদ থেকে কোনো ব্যক্তি বা প্রতিষ্ঠানের যে আর্থিক ক্ষতির আশঙ্কা থাকে তাকে আর্থিক ঝুঁকি বলে। পরিমাপযোগ্য সব ঝুঁকিকে আর্থিক ঝুঁকি হিসেবে গণ্য করা হয়। উদ্দীপকে মি. শিকদার প্রতিষ্ঠিত শিল্পপতি। তিনি তার শিল্পের সম্প্রসারণের জন্য নতুন প্রকল্প চালু করতে চাচ্ছেন। এক্ষেত্রে বেশি পরিমাণ বিনিয়োগ প্রয়োজন এবং ঝুঁকিও বেশি। এক্ষেত্রে তার সর্বোচ্চ ঝুঁকি হলো বিনিয়োগযোগ্য মূলধনের ঝুঁকি। এ বিনিয়োগযোগ্য মূলধনের ঝুঁকি পরিমাপযোগ্য। এক্ষেত্রে মি. শিকদারের অর্থের অঙ্কে বিনিয়োগযোগ্য মূলধনের ক্ষতির আশঙ্কা রয়েছে। এছাড়া এ ঝুঁকি আর্থিক অঙ্কে পরিমাপযোগ্য হওয়ায় এটি আর্থিক ঝুঁকির অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকে মি. শিকদারের নতুন প্রকল্প বিমা প্রতিষ্ঠান কর্তৃক বিমা করতে অপারগতা প্রকাশ ন্যায়সঙ্গত হয়েছে বলে আমি মনে করি। বিমা ব্যবসায়ের সাফল্য নির্ভর করে কাম্য পরিমাণ ঝুঁকি গ্রহণের ওপর। বিমা প্রতিষ্ঠান যদি নিজের সামর্থ্যের বেশি ঝুঁকি নেয় তবে বেশি পরিমাণ ক্ষতিপূরণ দিতে গিয়ে প্রতিষ্ঠান আর্থিক সংকটে পড়ে। উদ্দীপকে মি. শিকদার একজন প্রতিষ্ঠিত শিল্পপতি। শিল্পের সম্প্রসারণে তিনি একটি নতুন প্রকল্পে বিনিয়োগ করতে চান। এখানে বিনিয়োগযোগ্য মূলধনের পরিমাণ বেশি প্রয়োজন এবং ঝুঁকিও বেশি। ঝুঁকির পরিমাণ স্বাভাবিকের চেয়ে বেশি হওয়ায় বিমা প্রতিষ্ঠান বিমা প্রস্তাব গ্রহণে অপারগতা জানায়। বিমা প্রতিষ্ঠান মূলত তার সামর্থ্য অনুযায়ী ঝুঁকি নেওয়ার নীতি মেনে চলে। এতে বড় ঝুঁকি মোকাবিলায় বিমা প্রতিষ্ঠান দেউলিয়া হওয়ার সম্ভাবনা থেকে রক্ষা পায়। তাই সামর্থ্য অনুযায়ী ঝুঁকি নেওয়ার নীতি অনুসরণ করায় মি. শিকদারের বিমা প্রস্তাবটি বিমা প্রতিষ্ঠান দ্বারা প্রত্যাখ্যাত হয়েছে।"
        }
      ]
    },
    {
      "number": "10",
      "uddipok": "জনাব আহমেদ ২০১৫ সালে 'মেঘনা' লাইফ ইন্স্যুরেন্স-এর সাথে মাসিক প্রিমিয়াম প্রদানের বিনিময়ে ১২ বছরের জন্য একটি বিমাচুক্তি সম্পাদন করেন। ১২ বছরের মধ্যে তিনি মারা গেলে তার মনোনীত সন্তানেরা বিমার অর্থ পাবেন আর বেঁচে থাকলে তিনি অর্থ পাবেন। ৬ বছর পর আর্থিক অসঙ্গতির কারণে তিনি বিমাচুক্তিটি বন্ধ করে দেওয়ার জন্য আবেদন করেন এবং প্রদত্ত প্রিমিয়ামের ৮০% ফেরত প্রদানের দাবি করেন। অন্যদিকে, জনাব, ইনাস মেঘনা বিমা কোম্পানির সাথে ১০ বছর মেয়াদি একটি জীবন বিমাপত্র খোলেন। বিমাপত্র অনুযায়ী কেবল মেয়াদ পূর্ণ হলেই জনাব ইনাস বা তার উত্তরাধিকারী বিমাদাবি প্রাপ্য হবেন, কিন্তু এই মেয়াদের মধ্যে তিনি মারা গেলে তার উত্তরাধিকারী কোনো অর্থ পাবে না।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "বিমাকারী বিমাকৃত ঝুঁকি একা বহন না করে অন্য কোনো বিমা প্রতিষ্ঠানের সাথে একটি নির্দিষ্ট প্রিমিয়ামের বিনিময়ে পুনরায় চুক্তি করলে তাকে পুনর্বিমা বলে।"
        },
        {
          "label": "খ",
          "question": "মৃত্যুহার পঞ্জি কী? ব্যাখ্যা করো।",
          "explanation": "পরিসংখ্যান অনুযায়ী নির্দিষ্ট বয়স সীমায় নির্দিষ্ট এলাকায় প্রতি হাজারে মৃত ব্যক্তির সংখ্যা সম্বলিত সারণীকে মৃত্যুহার পঞ্জি বলে। এই সারণী বা তালিকা মূলত নির্দিষ্ট বয়সের লোকদের হাজার প্রতি মৃত্যু সংখ্যা নির্দেশ করে। এই তালিকা বা পঞ্জি নির্দিষ্ট এলাকার মানুষের মৃত্যুঝুঁকি ও প্রিমিয়ামের পরিমাণ নির্ধারণে সাহায্য করে।"
        },
        {
          "label": "গ",
          "question": "",
          "explanation": "জনাব ইনাস বিশুদ্ধ মেয়াদি বিমাপত্র করেছিলেন। এ ধরনের বিমাপত্র একটি নির্দিষ্ট মেয়াদের জন্য খোলা হয়। শুধু ঐ মেয়াদ উত্তীর্ণ হলেই বিমাদাবি পরিশোধ করা হয়। এরূপ বিমাপত্রের প্রিমিয়াম কম হয়। এটি মূলত সাময়িক বিমার বিপরীত। উদ্দীপকে জনাব ইনাস মেঘনা বিমা কোম্পানিতে একটি জীবন বিমা খুলেছেন। এ বিমাপত্রের মেয়াদ ১০ বছর। মেয়াদ পূর্ণ হলেই কেবল বিমাদাবি দেওয়া হবে। এ ধরনের বিমাপত্র নির্দিষ্ট মেয়াদের পর আর্থিক নিরাপত্তার জন্য করা হয়। তবে বিমাকৃত ব্যক্তি মেয়াদের মধ্যে মৃত্যুবরণ করলে কোনো অর্থ পরিশোধ করা হয় না। জনাব ইনাসের বিমাপত্রের এসব বৈশিষ্ট্য বিশুদ্ধ মেয়াদি বিমাপত্রের সাথে মিল রয়েছে। সুতরাং, তার বিমাপত্রটি মেয়াদি বিমার অন্তর্ভুক্ত বিশুদ্ধ মেয়াদি জীবন বিমাপত্র।"
        },
        {
          "label": "ঘ",
          "question": "",
          "explanation": "মেঘনা বিমা কোম্পানি জনাব আহমেদকে তার দাবিকৃত প্রিমিয়ামের সম্পূর্ণ অর্থ প্রদান করবে না। বিমাগ্রহীতা তার আর্থিক সীমাবদ্ধতার কারণে বিমার প্রিমিয়াম পরিশোধে ব্যর্থ হতে পারেন। এক্ষেত্রে বিমাগ্রহীতা তার বিমাপত্রটি বিমা কোম্পানির কাছে সমর্পণ করে। বিমাপত্র সমর্পণ করলে বিমা কোম্পানি প্রিমিয়ামের ২৫%-৩০% অর্থ ফেরত দেয়। তবে এক্ষেত্রে বিমাগ্রহীতাকে ন্যূনতম ২ বছর প্রিমিয়াম পরিশোধ করতে হয়। উদ্দীপকে জনাব আহমেদ ২০১৫ সালে 'মেঘনা লাইফ ইন্স্যুরেন্স' কোম্পানি থেকে ১২ বছর মেয়াদি সাধারণ মেয়াদি বিমাপত্র গ্রহণ করেন। এক্ষেত্রে তিনি ছয় বছর পর্যন্ত নিয়মিত কিস্তি পরিশোধ করেছেন। বর্তমানে আর্থিক অসঙ্গতির কারণে তিনি কিস্তি পরিশোধ করতে পারছেন না। তাই তিনি বিমা কোম্পানির কাছে বিমাপত্রটি বাতিলের জন্য আবেদন করেন এবং প্রদত্ত প্রিমিয়ামের ৮০% ফেরত প্রদানের দাবি করেন। উদ্দীপকের জনাব আহমেদ ১২ বছর মেয়াদি বিমাপত্র গ্রহণ করলেও আর্থিক অসচ্ছলতার কারণে সম্প্রতি তার প্রিমিয়াম পরিশোধ করা সম্ভব হচ্ছে না। এক্ষেত্রে তার বিমাপত্রটি বিমা কোম্পানির কাছে সমর্পণ করতে পারবেন। সেক্ষেত্রে বিমা কোম্পানি তাকে প্রদত্ত প্রিমিয়ামের ২৫%-৩০% সমর্পণ মূল্য প্রদান করতে পারে। তবে কোনো অবস্থাতেই প্রদত্ত প্রিমিয়ামের ৮০% অর্থ বিমা কোম্পানি প্রদান করবে না। তাই বলা যায়, মেঘনা বিমা কোম্পানি জনাব আহমেদকে তার দাবিকৃত অর্থ প্রদান করবে না।"
        }
      ]
    },
    {
      "number": "11",
      "uddipok": "জনাব নাহিদ এবং জনাব আরাফাত দুইজন সরকারি চাকরিজীবী। জনাব নাহিদ দুই বছরের জন্য জাতিসংঘ মিশনে সোমালিয়া যান। তিনি তার সন্তানদের ভবিষ্যতের কথা বিবেচনা করে দুটি বিমাপত্র গ্রহণ করেন। সেখানে তিনি মারা গেলেই কেবল তার সন্তানেরা বিমা দাবি পাবেন। অপরদিকে, জনাব আরাফাত বার্ষিক ২৫,০০০ টাকা বিমা কিস্তিতে ১০ বছরের জন্য তিন লক্ষ টাকায় একটি বিমাপত্র গ্রহণ করেন, সেখানে তিনি মারা না গেলেও নির্দিষ্ট সময় শেষে বিমা দাবি করতে পারবেন।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "যে বিমা ব্যবস্থায় একটি বিশেষ গোষ্ঠীর সকলের জীবনকে একক বিমাপত্রের অধীনে বিমা করা হয় তাকে গোষ্ঠী বিমা বলে।"
        },
        {
          "label": "খ",
          "question": "",
          "explanation": "বিমা কোম্পানির বিনিয়োগ সুবিধা অনুকূল হলে প্রিমিয়ামের হার কম হয়। সাধারণত বিমা প্রতিষ্ঠান প্রিমিয়াম হিসেবে যে অর্থ পায় তা বিভিন্ন লাভজনক খাতে বিনিয়োগ করে। এরূপ বিনিয়োগ থেকে প্রাপ্ত সুদ বা মুনাফা কোম্পানির আয়ের একটি গুরুত্বপূর্ণ উৎস। ফলে বিমা কোম্পানি এরূপ বিনিয়োগ সুবিধা পেলে তারা প্রিমিয়ামের হার কমিয়ে দিতে পারে। এক্ষেত্রে প্রিমিয়াম কম নির্ধারণ করলেও তারা ভালো ব্যবসায় করতে পারবে।"
        },
        {
          "label": "গ",
          "question": "",
          "explanation": "উদ্দীপকে জনাব নাহিদ কর্তৃক গৃহীত বিমাপত্রটি সাময়িক বিমাপত্র। স্বল্প মেয়াদের জন্য অর্থাৎ তিন মাস থেকে সর্বোচ্চ ৫ বছরের জন্য এ ধরনের জীবন বিমাপত্র খোলা হয়। শুধু বিমাকৃত ব্যক্তি মারা গেলেই বিমা প্রতিষ্ঠান বিমাদাবির অর্থ পরিশোধ করে। এক্ষেত্রে বিমাকৃত সময়ের পর বিমাগ্রহীতা মারা গেলে কোনো বিমাদাবি পরিশোধ করা হয় না। উদ্দীপকে সরকারি চাকরিজীবী জনাব নাহিদ দুই বছরের জন্য জাতিসংঘ মিশনে সোমালিয়া যান। তিনি তার সন্তানদের নিয়ে চিন্তিত। তাদের কথা বিবেচনা করে দুই বছর মেয়াদি একটি সাময়িক রিমাপত্র গ্রহণ করেন। চুক্তিপত্র অনুযায়ী দুই বছরের মধ্যে তিনি মারা গেলে তার সন্তানেরা বিমাদাবি পাবেন। আবার সাময়িক বিমার শর্তানুযায়ী তিনি যদি মারা না যান তাহলে তিনি বিমাদাবির কিছুই পাবেন না। সুতরাং দেখা যাচ্ছে, জনাব নাহিদের গৃহীত বিমাপত্রটির বৈশিষ্ট্যের সাথে সাময়িক বিমাপত্রের বৈশিষ্ট্য মিলে যায়। তাই বলা যায়, তার গৃহীত বিমাপত্রটি একটি সাময়িক বিমাপত্র।"
        },
        {
          "label": "ঘ",
          "question": "",
          "explanation": "জনাব নাহিদ এবং জনাব আরাফাতের গৃহীত বিমাপত্র দুটির মধ্যে জনাব আরাফাতের গৃহীত মেয়াদি বিমাপত্রটি বেশি লাভজনক বলে আমি মনে করি। যে বিমাপত্রের অর্থ বিমার মেয়াদপূর্তিতে বা বিমাগ্রহীতার মৃত্যুতে তার মনোনীত ব্যক্তি বা উত্তরাধিকারীকে নিশ্চিতভাবে পরিশোধ করা হবে বলে প্রতিশ্রুতি দেওয়া হয় তাকে মেয়াদি বিমাপত্র বলে। অন্যদিকে, সাময়িক বিমাপত্রের ক্ষেত্রে নির্দিষ্ট মেয়াদের মধ্যে বিমাগ্রহীতার মৃত্যু হলে বিমাদাবি তার মনোনীত ব্যক্তিকে পরিশোধ করা হয়। তবে এ বিমাপত্রে প্রিমিয়ামের হার কম ধার্য করা হয়। উদ্দীপকে জনাব নাহিদ এবং জনাব আরাফাত দুইজন সরকারি চাকরিজীবী। জনাব নাহিদ মিশনে সোমালিয়া যান, যে কারণে তিনি দুই বছরের একটি সাময়িক বিমাপত্র নেন। পক্ষান্তরে, জনাব আরাফাত বার্ষিক ২৫,০০০ টাকা কিস্তিতে ১০ বছর মেয়াদি ৩ লক্ষ টাকার একটি মেয়াদি বিমাপত্র গ্রহণ করেন। এখানে তিনি মারা না গেলেও টাকা পাবেন। উদ্দীপক অনুসারে জনাব নাহিদকে জনাব আরাফাত অপেক্ষা কম প্রিমিয়াম পরিশোধ করতে হবে। কিন্তু জনাব নাহিদ কর্তৃক গৃহীত সাময়িক বিমাপত্রে কেবল তার মৃত্যুতেই বিমাদাবি পরিশোধ করা হবে। অথচ জনাব আরাফাত কর্তৃক গৃহীত মেয়াদি বিমাপত্রে তার মৃত্যুতে মনোনীত ব্যক্তি বা মেয়াদপূর্তিতে স্বয়ং জনাব আরাফাত ঐ বিমাদাবির অর্থ ভোগ করতে পারবেন, যা জনাব নাহিদ পারবেন না। তাছাড়া সাময়িক বিমাপত্র সম্পূর্ণ মুনাফাবিহীন। তাই লাভজনকতা বিচারে জনাব আরাফাতের বিমা অর্থাৎ, মেয়াদি বিমা জনাব নাহিদের সাময়িক বিমা অপেক্ষা বেশি গ্রহণযোগ্য।"
        }
      ]
    }
  ]
}