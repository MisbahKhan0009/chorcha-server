{
  "title": "কুমিল্লা বোর্ড ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "'কুশিয়ারা ব্যাংক লি.' ও 'ইছামতি ব্যাংক লি.' দেশের অন্যতম দুটি ব্যাংক। কুশিয়ারা ব্যাংক লি. দেশে-বিদেশে ব্যাংকিং কার্যক্রম পরিচালনা করে। অন্যদিকে, ইছামতি ব্যাংক লি. একটিমাত্র অফিসের মাধ্যমে দেশের অভ্যন্তরেই সমস্ত ব্যাংকিং কার্য সম্পাদন করে। উভয় ব্যাংকই ইতোমধ্যে তাদের স্ব স্ব ক্ষেত্রে সফলতা অর্জন করতে সক্ষম হয়েছে।",
      "tag": "CB 25",
      "sub_questions": [
        {
          "label": "ক",
          "question": "হোল্ডিং কোম্পানি ব্যাংক কী?",
          "explanation": "গ্রুপ ব্যাংক ব্যবস্থায় অধীনস্থ ব্যাংকগুলোর নিয়ন্ত্রণকারী বড় ব্যাংককে হোল্ডিং ব্যাংক বলে।"
        },
        {
          "label": "খ",
          "question": "ব্যাসেল-২ কেন প্রণয়ন করা হয়েছিল? বুঝিয়ে বলো।",
          "explanation": "ব্যাংকের আর্থিক ও পরিচালনাগত ঝুঁকি মোকাবিলার জন্য ব্যাসেল-২ প্রণয়ন করা হয়েছিল। ব্যাংকের নিজের মূলধন যাতে অপর্যাপ্ত ও ঝুঁকিপূর্ণ না হয় এবং আমানতকারীদের যেন ঝামেলায় পড়তে না হয়, সেজন্য ব্যাসেল-২-এর উৎপত্তি। Bank for International Settlement (BIS), ব্যাসেল-২ অনুসারে কেন্দ্রীয় ব্যাংক অন্যান্য ব্যাংকগুলোকে নির্দিষ্ট পরিমাণ পরিশোধিত মূলধন ও সংরক্ষিত তহবিল সংরক্ষণ করার নির্দেশনা দেয়। ব্যাসেল-২-তে আর্থিক শৃঙ্খলা রক্ষার্থে ৩টি বিষয় সুপারিশ করা হয়েছে যা Three Pillars of Basel-2 নামে খ্যাত।"
        },
        {
          "label": "গ",
          "question": "উদ্দীপকে উল্লিখিত কুশিয়ারা ব্যাংক লি. সংগঠন কাঠামোর ভিত্তিতে কোন ধরনের ব্যাংক? ব্যাখ্যা করো।",
          "explanation": "উদ্দীপকের 'কুশিয়ারা ব্যাংক লি.' সংগঠন কাঠামোর ভিত্তিতে একটি একটি শাখা ব্যাংক। একটি প্রধান অফিসের অধীনে দেশ-বিদেশে শাখা স্থাপন করে ব্যাংকিং কার্যাবলি সম্পাদন করে শাখা ব্যাংক। প্রধান অফিসের নির্দেশনা অনুযায়ী এ ব্যাংক পরিচালিত হয়। এ ব্যাংকের অনেক শাখা থাকায় আর্থিক লেনদেন সহজ হয়। এ ব্যাংক সহজেই অনলাইন ব্যাংকিং সেবা প্রদান করতে পারে। উদ্দীপকে 'কুশিয়ারা ব্যাংক লি.' ও 'ইছামতি ব্যাংক লি.' দেশের অন্যতম দুটি ব্যাংক। 'কুশিয়ারা ব্যাংক লি.' দেশ-বিদেশে ব্যাংকিং কার্যক্রম পরিচালনা করে আসছে। সাধারণত শাখা ব্যাংকের শাখা দেশ-বিদেশে বিস্তৃত থাকে। যার মাধ্যমে গ্রাহকরা যেকোনো শাখায় হিসাব খুলে যেকোনো শাখা হতে ব্যাংকিং সেবা গ্রহণ করতে পারে। এ. ব্যাংকের মাধ্যমেই গ্রাহকরা ই-ব্যাংকিং সেবা গ্রহণ করতে পারে। তাই বলা যায়, উদ্দীপকের 'কুশিয়ারা ব্যাংক লি,' একটি শাখা ব্যাংক।"
        },
        {
          "label": "ঘ",
          "question": "উদ্দীপকে উল্লিখিত ব্যাংক দুটির মধ্যে কোন ব্যাংক দেশের অর্থনীতিতে বেশি ভূমিকা পালন করতে পারবে? তোমার মতামত বিশ্লেষণ করো।",
          "explanation": "উদ্দীপকে 'কুশিয়ারা ব্যাংক লি.' শাখা ব্যাংক হওয়ায় 'ইছামতি ব্যাংক লি.' থেকে এটি দেশের অর্থনীতিতে অধিক ভূমিকা পালন করে। শাখা ব্যাংকিং ব্যবস্থায় 'ব্যাংকের বিভিন্ন শাখা থাকার কারণে আর্থিক লেনদেন সহজ হয়। এক্ষেত্রে দীর্ঘমেয়াদি ঋণের সুবিধাও পাওয়া যায়। অন্যদিকে, একক ব্যাংকের কাজ একটি নির্দিষ্ট এলাকায় সীমাবদ্ধ থাকে। একটি শাখার মাধ্যমেই গ্রাহককে প্রয়োজনীয় সেবা গ্রহণ করতে হয়। উদ্দীপকে 'কুশিয়ারা ব্যাংক লি.' ও 'ইছামতি ব্যাংক লি.' দেশের অন্যতম দুটি ব্যাংক। 'কুশিয়ারা ব্যাংক লি.' দেশ-বিদেশে শাখা স্থাপনের মাধ্যমে ব্যাংকিং কার্যক্রম বিস্তৃত করেছে। পক্ষান্তরে, 'ইছামতি ব্যাংক লি.' একটি অফিসের মাধ্যমে দেশের অভ্যন্তরেই সব কাজ পরিচালনা করে। অর্থাৎ, সংগঠন কাঠামোর ভিত্তিতে 'কুশিয়ারা ব্যাংক লি.' হচ্ছে শাখা ব্যাংক এবং 'ইছামতি ব্যাংক লি.' হলো একক ব্যাংক। দেশের অর্থনীতিতে অবদান রাখার ক্ষেত্রে 'ইছামতি ব্যাংক লি.'-এর তুলনায় 'কুশিয়ারা ব্যাংক লি.'-এর ভূমিকা বেশি। 'কুশিয়ারা ব্যাংক লি.' দেশের বিভিন্ন স্থানে শাখা স্থাপনের মাধ্যমে গ্রাহকদের সহজে লেনদেন করার সুযোগ করে দেয়। এতে ব্যবসায়ের প্রসার ঘটে। আবার, 'কুশিয়ারা ব্যাংক লি.' বিদেশে শাখা স্থাপনের মাধ্যমে রেমিট্যান্স সংগ্রহ এবং বৈদেশিক বাণিজ্য সম্প্রসারণেও ভূমিকা রাখে। এসবের কোনোটাই একক ব্যাংক তথা 'ইছামতি ব্যাংক লি.'-এর মাধ্যমে করা সম্ভব হয় না। এ ব্যাংকের কাজ শুধু একটি নির্দিষ্ট এলাকায় সীমাবদ্ধ। তাই বলা যায়, অর্থনৈতিক উন্নয়নে শাখা ব্যাংক তথা 'কুশিয়ারা ব্যাংক লি.' অধিক অবদান রাখছে।"
        }
      ]
    },
    {
      "number": "2",
      "uddipok": "তালিকাভুক্ত ব্যাংকগুলোর মাত্রাতিরিক্ত ঋণ বিতরণের কাঁরণে দেশে মুদ্রাস্ফীতি দেখা দিয়েছে। এ কারণে কেন্দ্রীয় ব্যাংক জমার হার ১% বৃদ্ধি করেছে। আর্থিকভাবে সচ্ছল কিছু ব্যাংক এটা মানতে পারছে না। তবে কেন্দ্রীয় ব্যাংকের নিকাশ ঘর সুবিধা বঞ্চিত হওয়ার ভয়ে তালিকাভুক্ত ব্যাংকগুলো এটা মানতে বাধ্য হচ্ছে।",
      "tag": "CB 25",
      "sub_questions": [
        {
          "label": "ক",
          "question": "CRR কী?",
          "explanation": "তালিকাভুক্ত বাণিজ্যিক ব্যাংকগুলোকে তাদের আমানতের যে অংশ কেন্দ্রীয় ব্যাংকের কাছে নগদে জমা রাখতে হয় তাকে Cash Reserve Ratio (CRR) বা নগদ সঞ্জিতি হার বলে।"
        },
        {
          "label": "খ",
          "question": "BEFTN কীভাবে কার্যকর হয়? ব্যাখ্যা করো।",
          "explanation": "BEFTN ইলেকট্রনিক পদ্ধতিতে ব্যাংকগুলোর মধ্যে টাকা স্থানান্তরের মাধ্যমে কার্যকর হয়। BEFTN হলো বাংলাদেশ ব্যাংকের পরিচালিত এরুটি ইলেকট্রনিক পেমেন্ট সিস্টেম। এটি দেশের ভেতরে ব্যাংক থেকে ব্যাংকে দ্রুত ও নিরাপদভাবে অর্থ স্থানান্তর করে। গ্রাহক ব্যাংককে প্রাপকের ব্যাংক তথ্য দিয়ে অর্থ স্থানান্তরের নির্দেশ দেয়। ব্যাংক লেনদেনগুলো ফাইল আকারে প্রস্তুত করে, BEFTN সিস্টেমে আপলোড করে। বাংলাদেশ ব্যাংকের BEFTN সেন্টার ফাইলগুলো গ্রহণ করে নেট পেমেন্ট হিসাবের ভিত্তিতে বাংলাদেশ ব্যাংকের হিসাবের মাধ্যমে ব্যাংকগুলোর মধ্যে অর্থ নিষ্পত্তি হয়। ব্যাংক সেই অর্থ প্রাপকের অ্যাকাউন্টে ক্রেডিট করে দেয়।"
        },
        {
          "label": "গ",
          "question": "উদ্দীপকে ঋণ নিয়ন্ত্রণের কোন পদ্ধতি অনুসৃত হয়েছে? আলোচনা করো।",
          "explanation": "উদ্দীপকে ঋণ নিয়ন্ত্রণের জমার হার পরিবর্তন নীতির কথা বলা হয়েছে। উদ্দীপকে তালিকাভুক্ত ব্যাংকগুলোর আমানতের একটি নির্দিষ্ট অংশ বাধ্যতামূলকভাবে কেন্দ্রীয় ব্যাংকে জমা রাখে। এই জমার হার হ্রাস-বৃদ্ধি করে কেন্দ্রীয় ব্যাংক দেশে ঋণের পরিমাণ নিয়ন্ত্রণে রাখার জন্য যে কৌশল ব্যবহার করে তাকে জমার হার পরিবর্তন নীতি বলা হয়। দেশের সব বাণিজ্যিক ব্যাংক তালিকাভুক্ত হয়ে পরিচালিত হলেই এরূপ নীতি কার্যকর হয়। উদ্দীপকে তালিকাভুক্ত বাণিজ্যিক ব্যাংকগুলো সীমাহীন ঋণ দেওয়ায় দেশে মুদ্রাস্ফীতি দেখা দিয়েছে। এ কারণে কেন্দ্রীয় ব্যাংক জমার হার ১% বৃদ্ধি করেছে। অর্থবাজারে ঋণের পরিমাণ কমাতে এ ঋণের পদক্ষেপ নেওয়া হয়। এক্ষেত্রে তালিকাভুক্ত ব্যাংকগুলো আগের তুলনায় বেশি পরিমাণ অর্থ বাংলাদেশ ব্যাংকে জমা রাখবে। ফলে বাজারে ঋণের পরিমাণ কমে যায়। মুদ্রার মান স্থিতিশীল হবে। তাই বলা যায়, উদ্দীপকে ঋণ নিয়ন্ত্রণের জমার হার পরিবর্তন নীতির কথা বলা হয়েছে।"
        },
        {
          "label": "ঘ",
          "question": "তালিকাভুক্ত ব্যাংকগুলোর কেন্দ্রীয় ব্যাংক কর্তৃক নিকাশ ঘর সুবিধা বঞ্চিত হওয়ার ভয় কেন? যুক্তি দিয়ে প্রমাণ করো।",
          "explanation": "তালিকাভুক্ত বাণিজ্যিক ব্যাংকগুলোর নিকাশ ঘর সুবিধা বঞ্চিত হওয়ার ভয় প্রধানত তাদের দৈনন্দিন আন্তঃব্যাংকিং লেনদেন ও গ্রাহক আস্থার ওপর নেতিবাচক প্রভাব। নিকাশ ঘর হলো সেই ব্যবস্থা, যেখানে বিভিন্ন ব্যাংক পারস্পরিক লেনদেন নিষ্পত্তি করে। যদি কোন ব্যাংক এই সুবিধা না পায়, তবে তাদের আন্তঃব্যাংকিং লেনদেন নিষ্পত্তিতে দীর্ঘ সময় লাগবে। এতে গ্রাহকদের মধ্যে আস্থার সংকট তৈরি হতে পারে। এছাড়া নিকাশ ঘর সুবিধা না থাকলে ব্যাংকগুলোর জন্য নগদ প্রবাহ ব্যবস্থাপনা কঠিন হয়। উদ্দীপকে তালিকাভুক্ত বাণিজ্যিক ব্যাংকগুলো সীমাহীন ঋণ দেয়। যার কারণে দেশে মুদ্রাস্ফীতি দেখা দিয়েছে। কেন্দ্রীয় ব্যাংক এ ব্যাংকগুলোকে এখন ১% বেশি আমানতি টাকা জমা দিতে হচ্ছে। আর্থিকভাবে সচ্ছল বড় ব্যাংকগুলোর অনেকেই এটি মানতে নারাজ। বর্তমানে কেন্দ্রীয় ব্যাংকের নিকাশ ঘর সুবিধা বঞ্চিত হওয়ার ভয়ে সকল তালিকাভুক্ত ব্যাংকই এটি মানতে বাধ্য হচ্ছে। সাধারণত কোন ব্যাংক যদি তার আর্থিক অবস্থার কারণে নিকাশ ঘর সুবিধা না পায়। তবে সেটি সংকটাপন্ন বলে ধরা হয়। এর ফলে আমানতকারীরা আতঙ্কিত হয়ে টাকা তুলে নিতে পারে। যা ব্যাংকের জন্য বড় বিপদের কারণ হতে পারে। যদি কোনো ব্যাংক নিকাশ ঘর সুবিধা না পায়। তবে সেটি পুরো ব্যাংকিং খাতের জন্য নেতিবাচক বার্তা দেয়। অন্য ব্যাংক ও আর্থিক প্রতিষ্ঠানগুলো সেই ব্যাংকের সঙ্গে লেনদেনে আগ্রহ হারাতে পারে। এছাড়া দীর্ঘদিনের ব্যাংকিং সুনাম হ্রাস পাবার সুযোগ থাকে। এজন্য উদ্দীপকের তালিকাভুক্ত বাণিজ্যিক ব্যাংকগুলোর নিকাশ ঘর সুবিধা না পাওয়ার এত ভয়।"
        }
      ]
    },
    {
      "number": "3",
      "uddipok": "জনাব পারভেজ আলম জনতা ব্যাংক পিএলসি, ফুলবাড়ী, দিনাজপুর শাখায় একটি হিসাব খুলে নির্দিষ্ট সময়ের জন্য কিছু টাকা জমা রাখেন। সাংসারিক প্রয়োজনে তাঁর কিছু টাকার প্রয়োজন দেখা দিলে তিনি ঐ শাখায় টাকা উত্তোলনের জন্য গমন করেন। কিন্তুব্যাংক তাকে টাকা প্রদানে অস্বীকৃতি জানায়। পরে তিনি ঐ ব্যাংকের ম্যানেজারের পরামর্শে নিয়মিত টাকা জমা ও উত্তোলন করা যাবে এমন একটি হিসাব খোলার পরামর্শ মেনে একটি হিসাব খোলার সিদ্ধান্ত গ্রহণ করেন।",
      "tag": "CB 25",
      "sub_questions": [
        {
          "label": "ক",
          "question": "KYC কী?",
          "explanation": "জালিয়াতি ও অবৈধ অর্থ লেনদেন রোধে গ্রাহকের তথ্য-সম্বলিত ফর্মকে KYC বলে।"
        },
        {
          "label": "খ",
          "question": "হিসাব খুলতে নমিনির প্রয়োজন হয় কেন?",
          "explanation": "হিসাবধারীর অনুপস্থিতিতে হিসাবের উদ্বৃত্ত হস্তান্তর করার উদ্দেশ্যে ব্যাংক হিসাব খোলার সময় নমিনির প্রয়োজন হয়। নমিনি বলতে হিসাবগ্রহীতার মনোনীত ব্যক্তিকে বোঝায়। হিসাব খোলার সময় নমিনির ছবি এবং স্বাক্ষরসহ বিস্তারিত তথ্য দিতে হয়। হিসাবগ্রহীতা মৃত্যুবরণ করলে বা পাগল হলে ব্যাংক নমিনির কাছে হিসাবের উদ্বৃত্ত হস্তান্তর করে হিসাব বন্ধ করে দেয়।"
        },
        {
          "label": "গ",
          "question": "উদ্দীপকে উল্লিখিত পারভেজের প্রথম ব্যাংক হিসাবটি কোন ধরনের? আলোচনা করো।",
          "explanation": "উদ্দীপকে উল্লিখিত পারভেজের প্রথম ব্যাংক হিসাবটি হলো স্থায়ী হিসাব। স্থায়ী হিসাব একটি নির্দিষ্ট মেয়াদকালের জন্য খোলা হয়। উল্লিখিত মেয়াদকালে গ্রাহক অর্থ উত্তোলন করতে পারে না। তাই গ্রাহককে ব্যাংক চেক বই সরবরাহ করে না। তবে ব্যাংক স্থায়ী আমানত রসিদ প্রদান করে। জমাকৃত অর্থের ওপর গ্রাহক নির্দিষ্ট হারে সুদ পায়। উদ্দীপকে জনাব পারভেজ আলম জনতা ব্যাংক পিএলসি, ফুলবাড়ী, দিনাজপুর শাখায় একটি হিসাব খোলেন। উক্ত হিসাবে তিনি নির্দিষ্ট সময়ের জন্য কিছু টাকা জমা রাখেন। সাংসারিক প্রয়োজনে তার কিছু টাকার প্রয়োজন হয়। তাই তিনি টাকা উত্তোলনের জন্যব্যাংকে গমন করেন। 'কিন্তু ব্যাংক তাকে টাকা প্রদানে অস্বীকৃতি জানায়। জনাব পারভেজ মূলত স্থায়ী হিসাব খুলেছিলেন। এক্ষেত্রে ব্যাংক গ্রাহককে নির্দিষ্ট সময়ের আগে অর্থ পরিশোধ করে না। তাই বলা যায়, জনাব পারভেজের প্রথম ব্যাংক হিসাবটি হলো স্থায়ী হিসাব।"
        },
        {
          "label": "ঘ",
          "question": "লেনদেনের জন্য কোন ব্যাংক হিসাবটি অধিক উপযোগী? যুক্তি সহকারে বর্ণনা করো।",
          "explanation": "জনাব পারভেজের নিয়মিত লেনদেনের জন্য সঞ্চয়ী হিসাব খোলা অধিক উপযোগী। সঞ্চয়ী হিসাবে গ্রাহক প্রতিদিন অর্থ জমা রাখতে পারেন। তবে উত্তোলনের ক্ষেত্রে সপ্তাহে দু'বার অনুমতি দেওয়া হয়। এ হিসাবে গ্রাহক জমাকৃত অর্থের ওপর স্বল্প হারে সুদ পায়। এটি চাকরিজীবী ও নির্দিষ্ট আয়ের গ্রাহকদের জন্য উপযোগী ব্যাংক হিসাব। উদ্দীপকে জনাব পারভেজ আলম জনতা ব্যাংক পিএলসি,, ফুলবাড়ী, দিনাজপুর শাখায় একটি হিসাব খোলেন। উক্ত হিসাবে নির্দিষ্ট সময়ের জন্য কিছু টাকা জমা রাখেন। সাংসারিক প্রয়োজনে তার কিছু টাকার প্রয়োজন হয়। তাই তিনি ব্যাংকে গমন করেন অর্থ উত্তোলনের জন্য। তবে ব্যাংক অর্থ পরিশোধ করেনি। পরবর্তীতে ব্যাংক ম্যানেজার অন্য একটি হিসাব খোলার পরামর্শ দেন। যে হিসাবের মাধ্যমে নিয়মিত টাকা জমা ও উত্তোলন করা যাবে। অর্থাৎ, প্রথমে স্থায়ী হিসাব খুললেও পররবর্তীতে সঞ্জয়ী হিসাব খোলার পরামর্শ দেন। নির্দিষ্ট আয়ের ব্যস্তিদের জন্য সঞ্চয়ী হিসাব অধিক জনপ্রিয়। এ হিসাবে গ্রাহক তাদের অতিরিক্ত অর্থ সঞ্চয় করে। যেকোনো কারণে গ্রাহকের অর্থ উত্তোলনের প্রয়োজন হয়। এক্ষেত্রে সঞ্চয়ী হিসাবে ব্যাংক গ্রাহককে সপ্তাহে দু'বার অর্থ উত্তোলনের সুযোগ দেয়। উদ্দীপকে ব্যাংক ম্যানেজার জনাব পারভেজকে সঞ্চয়ী হিসাব খোলার পরামর্শ দেন। যার মাধ্যমে জনাব পারভেজ অর্থ জমা দিতে পারবেন। আবার, নিয়মানুযায়ী অর্থ উত্তোলনও করতে পারবেন। যেটি স্থায়ী হিসাবে সম্ভব নয়। তাই বলা যায়, জনাব পারভেজের নিয়মিত লেনদেনের জন্য সঞ্চয়ী হিসাব খোলা অধিক উপযোগী।"
        }
      ]
    },
    {
      "number": "4",
      "uddipok": "মি.আজাদ খান যে ব্যাংকে লেনদেন করেন সেটি একটি বৃহৎ ব্যাংকের তালিকাভুক্ত। ব্যাংকটি বড় ব্যাংকের নিয়মকানুন, আদেশ-নিষেধ ও খবরদারি মেনে চলে। ব্যাংকটি তার সংগৃহীত আমানতের ৫% নগদে ও ১৫% ট্রেজারি বিল আকারে ঐ ব্যাংকে জমা রাখে। ব্যাংকটি প্রয়োজন মাফিক ঐ ব্যাংক থেকে ঋণও গ্রহণ করে। সংকটের সময় বড় ব্যাংকটি মি. আজাদ খানের ব্যাংকটিকে সহযোগিতার হাত বাড়িয়ে দেয়।",
      "tag": "CB 25",
      "sub_questions": [
        {
          "label": "ক",
          "question": "মুদ্রা বাজারের অভিভাবক বলা হয় কোন ব্যাংককে?",
          "explanation": "কেন্দ্রীয় ব্যাংককে মুদ্রা বাজারের অভিভাবক বলা হয়।"
        },
        {
          "label": "খ",
          "question": "ব্যাংক জমার হার পরিবর্তন নীতি ঋণ নিয়ন্ত্রণে কীভাবে কাজ করে? বুঝিয়ে লেখো।",
          "explanation": "কেন্দ্রীয় ব্যাংক বাধ্যতামূলকভাবে বাণিজ্যিক ব্যাংকগুলোর নগদ জমার অনুপাত কমিয়ে বা বাড়িয়ে ঋণ নিয়ন্ত্রণ করতে পারে। কেন্দ্রীয় ব্যাংক কর্তৃক জমার হারের হ্রাস-বৃদ্ধি ঘটিয়ে ঋণের পরিমাণ নিয়ন্ত্রণের কৌশলকে জমার হার পরিবর্তন নীতি বলে। নগদ জমার অনুপাত বাড়ালে বাণিজ্যিক ব্যাংকগুলোর নগদ অবস্থা সংকুচিত হয়। এতে তাদের ঋণ সৃষ্টির ক্ষমতা বাধাপ্রাপ্ত হয়। আবার, কেন্দ্রীয় ব্যাংক যখন জমার হার কমায়, তখন বাণিজ্যিক ব্যাংকগুলোর নগদ অবস্থা বাড়ে। ফলে তাদের ঋণ সৃষ্টির ক্ষমতাও বাড়ে। এভাবে কেন্দ্রীয় ব্যাংক ঋণ নিয়ন্ত্রণ কৌশল হিসেবে ব্যাংক জমার হার নীতি প্রয়োগ করে।"
        },
        {
          "label": "গ",
          "question": "উদ্দীপকে বড় ব্যাংক বলতে কোন ব্যাংককে ইঙ্গিত করা হয়েছে? আলোচনা করো।",
          "explanation": "উদ্দীপকে বড় ব্যাংক বলতে কেন্দ্রীয় ব্যাংককে ইঙ্গিত করা হয়েছে। কেন্দ্রীয় ব্যাংক হলো একটি দেশের প্রধান ব্যাংক। মুদ্রাবাজারের নিয়ন্ত্রণ ও পরিচালনার দায়িত্ব এ ব্যাংকের। দেশের সব বাণিজ্যিক ব্যাংকের অভিভাবকের দায়িত্বও কেন্দ্রীয় ব্যাংক পালন করে। এ ব্যাংক মুদ্রার মানেস্থিতিশীলতা আনে। উদ্দীপকে মি. আজাদ যে ব্যাংকে লেনদেন করেন, সেটি একটি বৃহৎ ব্যাংকের তালিকাভুক্ত। ব্যাংকটি বড় ব্যাংকের নিয়মকানুন, আদেশ-নিষেধ ও খবরদারি মেনে চলে। মি. আজাদের ব্যাংকটি প্রয়োজনমাফিক এ ব্যাংক থেকে ঋণও গ্রহণ করে। কেন্দ্রীয় ব্যাংকই দেশের অন্যান্য তালিকাভুক্ত ব্যাংকের ব্যাংকার হিসেবে কাজ করে। প্রত্যেক তালিকাভুক্ত ব্যাংককে তাদের আমানতের একটি অংশ কেন্দ্রীয় ব্যাংকে জমা রাখতে হয়। ব্যাংকগুলো কেন্দ্রীয় ব্যাংক থেকে প্রয়োজনে ঋণ নেয় এবং বাট্টার সুবিধা পায়। তাই বলা যায়, উদ্দীপকে বড় ব্যাংক বলতে কেন্দ্রীয় ব্যাংককে বোঝানো হয়েছে।"
        },
        {
          "label": "ঘ",
          "question": "\"মি. আজাদ খানের ব্যাংকটি তার নিজস্ব প্রয়োজনেই বড় ব্যাংকের কর্তৃত্বে পরিচালিত হয়\" বিশ্লেষণ করো।",
          "explanation": "মি. আজাদ খানের ব্যাংকটি কেন্দ্রীয় ব্যাংক থেকে সুযোগ-সুবিধা প্রাপ্তির উদ্দেশ্যেই উক্ত ব্যাংকের কর্তৃত্বে পরিচালিত হয়। তালিকাভুক্ত ব্যাংকসমূহ কেন্দ্রীয় ব্যাংকের শর্ত ও নিয়মনীতি মেনে চলার প্রতিশ্রুতি প্রদান করে। কেন্দ্রীয় ব্যাংক তালিকাভুক্ত ব্যাংকগুলোর কাজ নিয়ন্ত্রণ ও পরিচালনা করে। সাধারণত তালিকাভুক্তির মাধ্যমে একটি ব্যাংক বিশেষ মর্যাদা লাভ করে থাকে। উদ্দীপকের মি. আজাদ খান একটি বৃহৎ ব্যাংকের তালিকাভুক্ত এমন ব্যাংকে লেনদেন করেন। ব্যাংকটি বড় ব্যাংকের নিয়মকানুন, আদেশ-নিষেধ ও খবরদারি মেনে চলে। ব্যাংকটি তার সংগৃহীত আমানতের ৫% নগদে ও ১৫% ট্রেজারি বিল আকারে ঐ ব্যাংকে জমা রাখে। ব্যাংকটি প্রয়োজনমাফিক ঐ ব্যাংক থেকে ঋণও গ্রহণ করে। সংকটের সময় বড় ব্যাংকটি মি, আজাদ খানের ব্যাংকটিকে সহযোগিতার হাত বাড়িয়ে দেয়। কেন্দ্রীয় ব্যাংকের তালিকাভুক্ত সদস্য হিসেবে মি. আজাদ খানের ব্যাংকটি প্রয়োজনে ঋণ ও বিভিন্ন সেবা গ্রহণ করতে পারবে। আন্তঃব্যাংকিং লেনদেন নিষ্পত্তিতে বড় ব্যাংকটি উক্ত ব্যাংককে নিকাশ ঘর সুবিধা দিয়ে থাকে। এছাড়াও এটি আর্থিক সংকটের সময় ঋণের শেষ আশ্রয়স্থল হিসেবে কাজ করে। দেশবিদেশের অর্থ বাজার, অর্থনীতি ও সংশ্লিষ্ট বিভিন্ন বিষয়ে মি. আজাদ খানের ব্যাংককে তথ্য সরবরাহ করে। সর্বোপরি, বড় ব্যাংকটি মি. আজাদ খানের ব্যাংকের পথপ্রদর্শক ও অভিভাবক হিসেবে কাজ করে। তাই বলা যায়, মি. আজাদ খানের ব্যাংকটি তার নিজস্ব প্রয়োজনেই বড় ব্যাংকের কর্তৃত্ব মেনে চলে।"
        }
      ]
    },
    {
      "number": "5",
      "uddipok": "জনাব রায়হান তাঁর পাওনাদার জন্নাব রিপনকে ০৪.০১.২০২৩ ইং তারিখে একটি চেক ইস্যু করেন। তিনি উক্ত চেকের বাম পাশে দুটি সমান্তরাল রেখা টেনে দেন। জনাব রিপনকে চিকিৎসার জন্য কয়েক মাস পর বিদেশে যেতে হয়। তাই তিনি জনাব রায়হানের নিকট থেকে প্রাপ্ত চেকের টাকা উত্তোলনের জন্য ১০.০৭.২০২৩ ইং তারিখে ব্যাংকে উপস্থাপন করেন। কিন্তু ব্যাংক চেকটি প্রত্যাখ্যান করে।",
      "tag": "CB 25",
      "sub_questions": [
        {
          "label": "ক",
          "question": "MICR-এর পূর্ণরূপ লেখো।",
          "explanation": "MICR-এর পূর্ণরূপ হচ্ছে Magnetic Ink Charącter Recognition।"
        },
        {
          "label": "খ",
          "question": "চেকের অনুমোদন প্রয়োজন হয় কেন? ব্যাখ্যা করো।",
          "explanation": "চেকের অনুমোদন দ্বারা চেকের মালিকানা পরিবর্তন নিশ্চিত হওয়ায় চেক হস্তান্তরে চেকের অনুমোদন গুরুত্বপূর্ণ বাহক চেক শুধু প্রদানের মাধ্যমে অনুমোদন হলেও হুকুম চেকের উল্টো পিঠে অবশ্যই বৈধ অধিকারী দ্বারা অনুমোদিত হতে হয়। চেকের অনুমোদন অবশ্যই সম্পূর্ণ চেকের জন্য হয়।"
        },
        {
          "label": "গ",
          "question": "উদ্দীপকে বর্ণিত চেকটি কোন ধরনের চেক? চিত্র দিয়ে উপস্থাপন করো।",
          "explanation": "উদ্দীপকে বর্ণিত চেকটি হলো দাগকাটা চেক। বাহক বা হুকুম চেকের বাম কোনায় আড়াআড়ি দুটি সমান্তরাল রেখা টেনে দাগকাটা চেক তৈরি করা হয়। এ চেকের টাকা ব্যাংক সরাসরি প্রদান করে না। প্রাপকের ব্যাংক হিসাবে জমা করে চেকের টাকা পরিশোধ করা হয়। লেনদেনের ক্ষেত্রে এটি অধিক নিরাপদ চেক। উদ্দীপকে জনাব রায়হানের পাওনাদার রিপন। জনাব রায়হান রিপনকে ০৪- ০১-২০২৩ ইং তারিখে একটি চেক ইস্যু করেন। তিনি উক্ত চেকের বাম পাশে দু'টি সমান্তরাল রেখা টেনে দেন। জনাব রায়হানের ইস্যুকৃত চেকটি মূলত দাগকাটা চেক। যেখানে চেকের বাম কোণে দু'টি সমান্তরাল রেখা টেনে অর্থের নিরাপত্তা বাড়িয়েছেন। তাই বলা যায়, উদ্দীপকে বর্ণিত চেকটি হলো দাগকাটা চেক। উদ্দীপকে বর্ণিত দাগকাটা চেকের চিত্র নিম্নরূপ:"
        },
        {
          "label": "ঘ",
          "question": "উদ্দীপকে উল্লিখিত চেকটি প্রত্যাখান করা কি যৌক্তিক বলে মনে হয়? তোমার মতামত বিশ্লেষণ করো।",
          "explanation": "উদ্দীপকে উল্লিখিত চেকটি বাসি চেক হওয়ায় ব্যাংক কর্তৃক এটির প্রত্যাখ্যান হয়েছে- যা যৌক্তিক। চেক প্রস্তুত তারিখের পর থেকে আইনানুগ নির্দিষ্ট সময়ের মধ্যে ভাঙানো না হলে উক্ত চেককে বাসি চেক বলে। চেক প্রস্তুতের পর নির্দিষ্ট সময়ের আগে চেকটি ব্যাংকে উপস্থাপন করতে হয়। সাধারণত চেকের বৈধ মেয়াদকাল ৬ মাস বা ১৮০ দিন পর্যন্ত হয়। এ সময়ের পরে চেকের অর্থ ব্যাংক প্রদান করে না। উদ্দীপকে জনাব রায়হান তার পাওনাদার রিপনকে একটি চেক ইস্যু করেন। উক্ত চেকটি ০৪-০১-২০২৩ ইং তারিখে ইস্যু করা হয়। জনাব রিপন চিকিৎসার জন্য কয়েক মাস পর বিদেশ যান। পরবর্তীতে জনাব রায়হান ১০-০৭-২৩ ইং তারিখে চেকটিব্যাংকে উপস্থাপন করেন। কিন্তু ব্যাংক চেকটি প্রত্যাখ্যান করে। চেকে উল্লিখিত তারিখের ৬ মাস বা ১৮০ দিন অতিক্রান্ত হলে বাসি চেক বলে গণ্য হয়। এক্ষেত্রে ব্যাংক উক্ত চেকের টাকা দিতে অপারগতা জানায়। অর্থাৎ, চেকটি প্রত্যাখ্যাত হয়। জনাব রিপন তার চেকটি ৬ মাস বা ১৮০ দিন পর ব্যাংকে উপস্থাপন করেন। যেটি বাসি চেক হিসেবে গণ্য। তাই 'জনাব রিপন চেকটি উপস্থাপন করতে গেলে ব্যাংক চেকটি প্রত্যাখ্যান করে। সুতরাং, বাসি চেক হওয়ায় উল্লিখিত চেকটি প্রত্যাখ্যান হওয়া যৌক্তিক।"
        }
      ]
    },
    {
      "number": "6",
      "uddipok": "নাবিলা ও শাকিলা দুই বোন। মেঘনা ব্যাংক পিএলসি তে তাদের উভয়েরই ব্যাংক হিসাব আছে। ব্যাংক উভয় বোনকেই দুটি প্লাস্টিক কার্ড প্রদান করে। তারা উভয়েই শপিং মলে কেনাকাটা করতে যায়। তাদের কাছে নগদ টাকা না থাকলেও প্লাস্টিক কার্ডের মাধ্যমে তারা কেনাকাটা করতে সক্ষম হয়। এক্ষেত্রে নাবিলার ব্যাংক অ্যাকাউন্টে টাকা থাকলেও শাকিলার ব্যাংক হিসাবে কোনো টাকা জমা ছিল না।",
      "tag": "CB 25",
      "sub_questions": [
        {
          "label": "ক",
          "question": "ই-ব্যাংকিং কী?",
          "explanation": "ব্যাংকিং হলো একটি সমন্বিত প্রক্রিয়া, যেখানে কম্পিউটার প্রযুক্তির মাধ্যমে গ্রাহকদের বিভিন্ন ব্যাংকিং সুবিধা ও সেবা দেওয়া হয়।"
        },
        {
          "label": "খ",
          "question": "স্বয়ংক্রিয় নিকাশঘর ব্যবস্থা ব্যাংকের আন্তঃলেনদেন সহজতর করেছে কীভাবে? ব্যাখ্যা করো।",
          "explanation": "স্বয়ংক্রিয় নিকাশ ঘরঘর ব্যবস্থায় লেনদেন ইলেকট্রনিক উপায়ে নিষ্পত্তি হয় বলে ব্যাংকগুলোর মধ্যে আন্তঃলেনদেন সহজ হয়েছে। নতুন প্রযুক্তিনির্ভর ব্যবস্থায় স্বয়ংক্রিয় নিকাশ ঘরের কাজের প্রক্রিয়া অনেক সহজ। এ পদ্ধতিতে ইলেকট্রনিক উপায়ে ব্যাংকগুলোর মধ্যে মেশিনের সাহায্যে কাগজবিহীন লেনদেন হয়। এক্ষেত্রে মেশিনের সাহায্যে লেনদেনগুলো রেকর্ডভুক্ত হয়। এভাবে একটি অ্যাকাউন্টকে ডেবিট এবং অন্য অ্যাকাউন্টকে ক্রেডিট করে আন্তঃব্যাংকিং লেনদেন শেষ করা হয়। এভাবেই স্বয়ংক্রিয় নিকাশ ঘর আন্তঃলেনদেন সহজ করেছে।"
        },
        {
          "label": "গ",
          "question": "ব্যাংকের কোন প্লাস্টিক কার্ড শাকিলা ব্যবহার করেছে?",
          "explanation": "শাকিলা ব্যাংকের ক্রেডিট কার্ড ব্যবহার করেছেন। এ কার্ড ব্যাংকের দেওয়া এক ধরনের ব্যক্তিগত ঋণ। কার্ডটি ব্যবহার করে গ্রাহকরা টাকা উঠানো ও কেনা-কাটার মূল্য পরিশোধ করতে পারেন। এক্ষেত্রে গ্রাহকের হিসাবে অর্থ না থাকলেও এ ধরনের সুবিধা পাওয়া যায়। উদ্দীপকে নাবিলা ও শাকিলা দুই বোন। মেঘনা ব্যাংক পিএলসি-তে তাদের উভয়েরই ব্যাংক হিসাব আছে। ব্যাংক উভয় বোনকেই দুটি প্লাস্টিক কার্ড প্রদান করে। তারা উভয়েই শপিং মলে কেনাকাটা করতে যান। তাদের কাছে নগদ টাকা না থাকলেও প্লাস্টিক কার্ডের মাধ্যমে তারা কেনাকাটা করতে সক্ষম হন। এক্ষেত্রে নাবিলার ব্যাংক অ্যাকাউন্টে টাকা থাকলেও শাকিলার ব্যাংক হিসাবে কোনো টাকা জমা ছিল না। এক্ষেত্রে ব্যাংক শাকিলাকে ক্রেডিট কার্ড সরবরাহ করেছিল। তবে নির্দিষ্ট মেয়াদের মধ্যে তিনি এ টাকা সুদসহ ব্যাংককে ফেরত দেবেন। তাই বলা যায়, ক্রেডিট কার্ড ব্যবহার করেই উদ্দীপকের শাকিলা কেনাকাটা করেছিলেন।"
        },
        {
          "label": "ঘ",
          "question": "উদ্দীপকে উল্লিখিত প্লাষ্টিক কার্ডের মধ্যে কোন কার্ডটির সুযোগ-সুবিধা তুলনামূলকভাবে বেশি? বর্ণনা করো।",
          "explanation": "ব্যাংকের প্লাস্টিক কার্ড দুইটির মধ্যে শাকিলাকে সরবরাহ করা ক্রেডিট কার্ডের সুযোগ সুবিধা নাবিলার ডেবিট কার্ডের চেয়ে বেশি। এ কার্ড একটি বহুল ব্যবহৃত ইলেকট্রনিক সেবা পদ্ধতি। দেওয়া হয়। এটিএম বুথ থেকে টাকা তুলতে এবং বিভিন্ন প্রতিষ্ঠান থেকে কেনাকাটা 'করতে এই কার্ড ব্যবহার করা হয়। উদ্দীপকের নাবিলা ও শাকিলা দুই বোন। তারা ব্যাংক থেকে যথাক্রমে ডেবিট ও ক্রেডিট কার্ড সংগ্রহ করে। শাকিলার হিসাবে টাকা না থাকলেও এই কার্ড দিয়ে সে কেনাকাটা করতে পারে। এ কার্ডের একটি নির্দিষ্ট ক্রেডেটি (ঋণ) সীমা থাকে ক্রেডিট কার্ডের মাধ্যমে গ্রাহক কোনো জামানত ছাড়াই ঋণ পেয়ে থাকে। প্রয়োজনীয় সময়ে এই ঋণ সুবিধাকে সহজে কাজে লাগানো যায়। এছাড়া গ্রেস পিরিয়ডের (ঋণ নেওয়ার পরের একটা নির্দিষ্ট সময়) মধ্যে ব্যাংকের টাকা ফেরত দিলে গ্রাহককে কোনো সুদ দিতে হয় না। এসব সুবিধা ডেবিট কার্ডের মাধ্যমে পাওয়া যায় না। তাই বলা যায়, উদ্দীপকের নাবিলার ডেবিট কার্ডের তুলনায় শাকিলার ক্রেডিট কার্ডের সুবিধা বেশি।"
        }
      ]
    },
    {
      "number": "7",
      "uddipok": "মি. মুকিত 'খেয়া ব্যাংক'-এ একটি হিসাব খুলেছেন। যেখানে তিনি ব্যাংকের যে কোন শাখায় ব্যাংকিং সময়ের মধ্যে একটি নির্দিষ্ট অঞ্চলে সবধরনের ব্যাংকিং লেনদেন সম্পাদন করতে পারবেন। অন্যদিকে, জনাব ফারুক 'তৃষা ব্যাংকে' একটি হিসাব খুলেছেন। যেখানে তিনি যে কোনো সময়ে যেকোনো জায়গায় ওয়েবসাইটের (Web Site) মাধ্যমে ব্যাংকিং কার্যক্রম সম্পন্ন করতে সক্ষম হবেন।",
      "tag": "CB 25",
      "sub_questions": [
        {
          "label": "ক",
          "question": "SWIFT কী?",
          "explanation": "যে সংস্থা আন্তর্জাতিক নেটওয়ার্কের মাধ্যমে আন্তর্জাতিক আর্থিক লেনদেনসংক্রান্ত তথ্য সহজে, দ্রুত ও নিরাপদে আদান-প্রদান করে তাকে SWIFT বলে।"
        },
        {
          "label": "খ",
          "question": "ঘরে বসে কীভাবে ব্যাংকিং কার্যক্রম সম্পাদন করা যায়? ব্যাখ্যা করো।",
          "explanation": "ঘরে বসে ব্যাংকিং কার্যক্রম সম্পাদন করার জন্য ই-ব্যাংকিং, মোবাইল ব্যাংকিং এবং ইন্টারনেট ব্যাংকিং ব্যবহার করা যায়। স্মার্ট ফোন বা কম্পিউটার ও ইন্টারনেট সংযোগের মাধ্যমে অ্যাপ বা ওয়েবসাইটের সাহায্যে লগইন করে টাকা স্থানান্তর, বিল পরিশোধ, ব্যালেন্স চেকসহ বিভিন্ন কাজ করা সম্ভব। এছাড়া এটিএম বা ক্যাশ ডিপোজিট মেশিন ব্যবহার করে কাছের বুথ থেকেও টাকা জমা ও উত্তোলন করা যায়। কাস্টমার সার্ভিস বা হেল্ললাইনের মাধ্যমে প্রয়োজনীয় সহায়তাও পাওয়া যায়। এতে সময় বাঁচে, ব্যাংকে যাওয়ার ঝামেলা কমে এবং সেবা গ্রহণ সহজ হয়।"
        },
        {
          "label": "গ",
          "question": "উদ্দীপকে উল্লিখিত 'খেয়া ব্যাংক' কী ধরনের ব্যাংকিং সেবা প্রদান করছে? আলোচনা করো।",
          "explanation": "উদ্দীপকে উল্লিখিত “খেয়া ব্যাংক\" অনলাইন ব্যাংকিং সেবা প্রদান করছে। অনলাইন ব্যাংকিং ব্যবস্থায় দেশ-বিদেশে ব্যাংকের যেকোনো শাখা থেকে ব্যাংকিং সুবিধা পাওয়া যায়। এর মাধ্যমে গ্রাহক সহজে ও দূত সময়ে বিভিন্ন ব্যাংকিং লেনদেন সম্পাদন করতে পারেন। এটি গ্রাহককে ২৪/৭ ঘণ্টা ব্যাংকিং সুবিধা প্রদান করে। উদ্দীপকে মি. মুকিত “খেয়া ব্যাংক”-এ একটি হিসাব খুলেছেন। যেখানে তিনি ব্যাংকের যেকোনো শাখায় ব্যাংকিং সময়ের মধ্যে একটি নির্দিষ্ট অঞ্চলে সব ধরনের ব্যাংকিং লেনদেন সম্পাদন করতে পারবেন। অনলাইন ব্যাংকিং ব্যবস্থায় টাকা তুলতে বা পাঠাতে হলে ব্যাংকের নির্দিষ্ট শাখায় না গিয়ে যেকোনো শাখায় গেলেই হয়। কারণ, অনলাইন ব্যাংকিং ব্যবস্থায় যেকোনো জায়গায় অবস্থান করে খুব সহজেই এবং দ্রুত অন্য হিসাবে অর্থ স্থানান্তর করা যায়। তাই বলা যায়, উদ্দীপকের খেয়া ব্যাংক যে ব্যাংকিং সেবা প্রদান করেছে, সেটি হলো অনলাইন ব্যাংকিং।"
        },
        {
          "label": "ঘ",
          "question": "\"মি. ফারুকের ব্যাংকিং সেবা গ্রহণ জনাব মুকিতের চেয়ে অধিকতর তাৎপর্যপূর্ণ\"-এ বক্তব্যের বর্ণনা দাও।",
          "explanation": "মি. ফারুকের ইলেকট্রনিক ব্যাংকিং সেবা গ্রহণ জনাব মুকিতের অনলাইন ব্যাংকিং সেবার চেয়ে অধিকার তাৎপর্যপূর্ণ। ইন্টারনেট ব্যাংকিং হলো আধুনিক ব্যাংকিং সেবা। এ ব্যবস্থায় গ্রাহকরা তাদের অর্থের পর্যাপ্ত নিরাপত্তা পায়। জালিয়াতি ও প্রতারণা দূর করে এ ব্যাংকিং সেবা গ্রাহকদের সর্বোচ্চ নিরাপত্তা দেয়। উদ্দীপকে মি. মুকিত “খেয়া ব্যাংকে\" একটি হিসাব খুলেছেন। যেখানেতিনি ব্যাংকের যেকোনো শাখায় ব্যাংকিং সময়ের মধ্যে একটি নির্দিষ্ট অঞ্চলে সব ধরনের ব্যাংকিং লেনদেন সম্পাদন করতে পারবেন। অন্যদিকে, জনাব ফারুক \"তৃষা ব্যাংকে\" একটি হিসাব খুলেছেন। যেখানে তিনি যেকোনো সময়ে যেকোনো জায়গায় ওয়েবসাইটের (Website) মাধ্যমে র‍্যাংকিং কার্যক্রম সম্পন্ন করতে সক্ষম হবেন। অর্থাৎ, মি. মুকিত অনলাইন ব্যাংকিং সেবা এবং জনাব ফারুক ইলেকট্রনিক ব্যাংকিং সেবা পারেন। গ্রাহকদের উন্নত ব্যাংকিং সেবা দেওয়ার জন্য ইন্টারনেট ব্যাংকিং-এর প্রচলন হয়। এর ব্যবহারের ফলে ব্যাংকের পরিচালন দক্ষতাও বাড়ে। এক্ষেত্রে গ্রাহক নির্দিষ্ট ওয়েবসাইট ও পাসওয়ার্ড ব্যবহার করে অর্থ লেনদেন করতে পারেন। অর্থ স্থানান্তরের ক্ষেত্রে এটি সবচেয়ে সহজ ও দ্রুত মাধ্যম। ফলে যেকোনো লেনদেন কার্যক্রম সহজ ও নিরাপদ হয়। তাই বলা যায়, মি. ফারুকের ব্যাংকিং সেবা গ্রহণ জনাব মুকিতের চেয়ে অধিক তাৎপর্য বহন করে।"
        }
      ]
    },
    {
      "number": "8",
      "uddipok": "জনাব জুলহাস এবং তার স্ত্রী একত্রে ১০ বছর মেয়াদি একটি জীবন বিমা পলিসি গ্রহণ করেছেন। বিমার শর্তানুযায়ী প্রিমিয়াম চালানোর কথা থাকলেও আর্থিক অনটনের কারণে ৪ বছর পরে তারা বিমাপত্রটি চালাতে ব্যর্থ হন। এ ব্যাপারে বিমা কর্মকর্তার কাছে যোগাযোগ করা হলে তিনি বলেন, আপনি যেহেতু বিমা পলিসিটি চালাতে পারছেন না সেহেতু কিছু টাকা নিয়ে এটি বন্ধ করে দেন।",
      "tag": "CB 25",
      "sub_questions": [
        {
          "label": "ক",
          "question": "উত্তম আদর্শিক ঝুঁকি কী?",
          "explanation": "যে ঝুঁকির ক্ষেত্রে ক্ষতির আশঙ্কা স্বাভাবিকের চেয়ে কম তাকে উত্তম আদর্শিক ঝুঁকি বলে।"
        },
        {
          "label": "খ",
          "question": "জীবন বিমাকে ক্ষতিপূরণের চুক্তি বল্লা হয় না কেন? ব্যাখ্যা করো।",
          "explanation": "মানুষের জীবনের ক্ষতিপূরণ দেওয়া সম্ভব নয় বলে জীবন বিমাকে ক্ষতিপূরণের চুক্তি বলা হয় না। জীবন বিমা চুত্তি অন্যান্য বিমা চুত্তি থেকে আলাদা। কারণ অন্যান্য বিমা চুক্তিতে বিমাকৃত বিষয়বস্তুর ক্ষতির ক্ষেত্রে বিমাকারী বিমাকৃত অর্থ দেয় অথবা ক্ষতিপূরণের ব্যবস্থা করে। কিন্তু জীবন বিমার ক্ষেত্রে নির্দিষ্ট মেয়াদ অতিক্রম করলে বিমাকারী বিমাকৃত অর্থ বিমাগ্রহীতাকে দেয়। আর নির্দিষ্ট সময়ের মধ্যে বিমাগ্রহীতার মৃত্যু হলে মনোনীত ব্যক্তি বিমাকৃত অর্থ পায়। এজন্য বলা হয় জীবন বিমা ক্ষতিপূরণের চুক্তি নয়।"
        },
        {
          "label": "গ",
          "question": "জনাব জুলহাস কোন ধরনের বিমাপত্র গ্রহণ করেছিলেন? আলোচনা করো।",
          "explanation": "জনাব জুলহাস যৌথ জীবন বিমাপত্র গ্রহণ করেছিলেন। যে বিমাপত্রে একাধিক ব্যক্তি যৌথভাবে একটি বিমাপত্র নেয় তা হলো যৌথ জীবন বিমাপত্র। এই বিমাপত্রে বিমাগ্রহীতার মধ্যে একজনের মৃত্যু হলে বিমাকারী বিমাগ্রহীতার অর্থ ফেরত দেয়। এ ধরনের বিমাপত্র আজীবন বা মেয়াদি উভয় ধরনের হতে পারে। এ ধরনের বিমাপত্র সাধারণত অংশীদার ও দম্পত্তিদের জন্য উপযোগী। উদীপকে জনাব জুলহাস এবং তার স্ত্রী একত্রে ১০ বছর মেয়াদি একটি জীবন বিমা পলিসি গ্রহণ করেছেন। বিমার শর্তানুযায়ীপ্রিমিয়াম চালানোর কথা ছিলো। কিন্তু আর্থিক অনটনের কারণে ৪ বছর পর তারা বিমাপত্রটি চালাতে ব্যর্থ হন। এই বিমাপত্রটি একসাথে একাধিক ব্যক্তির জীবনের সুরক্ষা দেয়। এক্ষেত্রে জনাব জুলহাস এবং তার স্ত্রীর মধ্যে ১০ বছর পূর্ণ হওয়ার আগে মারা গেলেই বিমাদাবি পাওয়া যাবে। আবার, উক্ত সময় পর্যন্ত দুজন বেঁচে থাকলেও মেয়াদ শেষেবিমাকৃত অর্থ ফেরত পাবে। তাই বলাযায়, জনাবজুলহাসের গৃহীতবিমাপত্রটি যৌথজীবন বিমাপত্র।"
        },
        {
          "label": "ঘ",
          "question": "বিমা কর্মকর্তা কর্তৃক জনাব জুলহাসকে বিমাপত্রটি বন্ধ করার পরামর্শ কি যৌস্তিক? বিশ্লেষণ করো।",
          "explanation": "বিমা কর্মকর্তা সমর্পণ মূল্য ধারণা বিবেচনায় জনাব জুলহাসকে বিমা পত্রটি বন্ধ করার পরামর্শ যৌক্তিক। জীবন বিমা পলিসি নেওয়ার পর বিমাগ্রহীতা আর্থিক অসচ্ছলতা বা অন্য কোনো কারণে কিস্তি দিতে ব্যর্থ বা অপরাগতা প্রকাশ করতে পারেন এক্ষেত্রে বিমাগ্রহীতা বিমাকারীর কাছে তার পলিসি সমর্পণ করতে পারেন। পলিসি সমর্পণের পর কোম্পানি বিমাগ্রহীতাকে একটি আর্থিক মূল্য প্রদান করে। এটি সমর্পণ মূল্য নামে পরিচিত।' উদ্দীপকে জনাব জুলহাস এবং তার স্ত্রী একত্রে ১০ বছর মেয়াদি একটি জীবন বিমা পলিসি গ্রহণ করেছেন। বিমা শর্তানুযায়ী প্রিমিয়াম চালানোর কথা থাকলেও আর্থিক অনটনের কারণে তারা বিমাপত্রটি চালাতে ব্যর্থ হন। এ ব্যাপারে তারা বিমা কর্মকর্তার সাথে যোগাযোগ করেন। বিমা কর্মকর্তা বলেন, আপনি যেহেতু বিমা পলিসিটি চালাতে পারছেন না সেহেতু কিছু টাকা নিয়ে এটি বন্ধ করে দেন। জনাব জুলহাসের পক্ষে বিমা পলিসি চালিয়ে নেওয়া অসম্ভব হয়ে পড়েছে। তাই, তিনি পলিসিটি সমর্পণ করে প্রদত্ত প্রিমিয়ামের একটা উল্লেখযোগ্য অংশ ফেরত পাবেন। বিমা চুক্তির মেয়াদ কমপক্ষে দুই বছর উত্তীর্ণ হওয়ার পর সমর্পণ মূল্য পরিশোধ করা হয়। জনাব জুলহাস ৪ বছর যথাযথ প্রিমিয়াম পরিশোধ করেছেন। তাই তিনি সমর্পণ মূল্য পাওয়ার যোগ্য হিসেবে বিবেচিত হবেন। এই পরামর্শটিই বিমা কর্মকর্তা তাকে দিয়েছিল। তাই বলা যায়, বিমা কর্মকর্তার পরামর্শটি যৌক্তিক।"
        }
      ]
    },
    {
      "number": "9",
      "uddipok": "মি. সজল মিত্র তাঁর পরিবারের ভবিষ্যতের কথা চিন্তা করে একটি জীবন বিমা পলিসি খুলেছেন। বিমাটির উত্তরাধিকারী করা হয় তাঁর স্ত্রী মিনতি-এর নামে। প্রিমিয়ামের ৬টি কিস্তি পরিশোধের পর সজল মিত্র পরলোকগমন করেন। তাঁর মৃত্যুর পর স্ত্রী মিনতি ও ছেলে কাজল মিত্র পৃথকভাবে বিমা কোম্পানির নিকট বিমাদাবি পেশ করে কিন্তু বিমা কোম্পানি স্ত্রীমিনতিকে বিমাদাবি পরিশোধ করলেও ছেলের দাবি প্রত্যাখ্যান করে।",
      "tag": "CB 25",
      "sub_questions": [
        {
          "label": "ক",
          "question": "মেয়াদি বিমাপত্র কী?",
          "explanation": "যে বিমাপত্র একটি নির্দিষ্ট মেয়াদের জন্য করা হয়, তাকে মেয়াদি বিমাপত্র বলে।"
        },
        {
          "label": "খ",
          "question": "বিমা ব্যবসায়ে প্রিমিয়াম প্রদান গুরুত্বপূর্ণ কেন?",
          "explanation": "বিমাকারী থেকে ক্ষতিপূরণ বা আর্থিক সহায়তা লাভের জন্য প্রিমিয়াম দেওয়া হয়। বিমা চুক্তিতে বিমাগ্রহীতা এককালীন অথবা নির্দিষ্ট সময় পরপর বিমাকারীকে যে অর্থ দেয় তাকে প্রিমিয়াম বলে। প্রিমিয়ামের বিনিময়ে বিমাকারী বিমাগ্রহীতারঝুঁকি কমায়। অর্থাৎ, ঝুঁকি নেওয়ার প্রতিদান হিসেবে বিমাগ্রহীতার কাছ থেকে এককালীন অথবা কিস্তিতে অর্থ নেওয়া হলো প্রিমিয়াম। এজন্য প্রিমিয়াম প্রদান অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকের সজল মিত্র কোন ধরনের বিমাপত্র গ্রহণ করেছিলেন? আলোচনা করো।",
          "explanation": "উদ্দীপকের সজল মিত্র আজীবন মেয়াদি জীবন বিমা করেছেন। এ বিমায় বিমাগ্রহীতা একটি নির্দিষ্ট সময়কাল পর্যন্ত বা আজীবন প্রিমিয়াম পরিশোধ করে। বিমাগ্রহীতার মৃত্যুর পর তার মনোনীত ব্যক্তি বা উত্তরাধিকারী আর্থিক প্রতিদান পায়। অর্থাৎ, বিমাগ্রহীতা কোনো প্রকার আর্থিক সুবিধা সরাসরি, ভোগ করতে পারে না। এ বিমা খুব বেশি জনপ্রিয় নয়। উদ্দীপকে মি. সজল মিত্র তার পরিবারের ভবিষ্যতের কথাচিন্তা করে একটি জীবন বিমা পলিসি খুলেছেন। বিমাটির উত্তাধিকারী করা হয় তার স্ত্রী মিনতিকে প্রিমিয়ামের ৬ কিস্তি পরিশোধের পর সজল মিত্র পরলোকগমন করেন। মৃত্যুর পরই বিমাদাবি পরিশোধ করা হবে। সাধারণত আজীবন মেয়াদি জীবন বিমায় বিমাগ্রহীতার মৃত্যুর পরই কেবল বিমাদাবি পরিশোধ করা হয়। তাছাড়াও মি. সজল মিত্রের বিমাপত্রের নির্দিষ্ট কোনো মেয়াদ নেই। তাই বলা যায়,উদ্দীপকের মি. সজল তার নিজেরজন্য আজীবন মেয়াদি জীবন বিমা করেছেন।"
        },
        {
          "label": "ঘ",
          "question": "কাজল মিত্রের বিমাদাবি প্রত্যাখ্যানের কারণ বিশ্লেষণ করো।",
          "explanation": "উদ্দীপকে উল্লিখিত কাজল মিত্রের নাম মনোনীত ব্যক্তি হিসেবে বিমা চুক্তিতে উল্লেখ না থাকায় তার বিমাদাবি প্রত্যাখ্যান করা যৌক্তিক ছিল। জীবন বিমায় বিমাগ্রহীতার মৃত্যুর পর বিমাদাবি পরিশোধ করা হয়। বিমাগ্রহীতার অবর্তমানে তার মনোনীত ব্যক্তি বিমাদাবি পেয়ে থাকেন। তবে মনোনীত ব্যক্তি হিসেবে কারও নাম উল্লেখ না থাকলে উত্তরাধিকারী বিমাদাবি পেয়ে থাকে। উদ্দীপকে মি. সজল মিত্র একটি জীবন বিমা পলিসি খুলেছেন। প্রিমিয়ামের ৬টি কিস্তি পরিশোধের পর সজল মিত্র-পরলোকগমন করেন। বিমাপত্রে তিনি মারা গেলে তার স্ত্রীকে বিমাদাবি পরিশোধ করার কথা বলা হয়। তার মৃত্যুর পর তার সাবালক ছেলে বিমাদাবি উপস্থাপন করে। কিন্তু বিমা কোম্পানি তার ছেলের দাবি প্রত্যাখ্যান করে। বিমাকৃত ব্যক্তির মৃত্যুতে বিমা প্রতিষ্ঠান তার মনোনীত ব্যক্তিকে বিমাদাবি পরিশোধ করে। বিমা চুক্তি সম্পাদনের সময় মনোনীত ব্যক্তি কে বা কারা হবে তা চুক্তিপত্রে উল্লেখ থাকে। মি, সজল মিত্র বিমা চক্তিপত্রে তার স্ত্রীকে মনোনীত করেছেন। এখানে তার ছেলে মনোনীত ব্যক্তি নয়। তাই বিমা প্রতিষ্ঠান তার ছেলের বিমাদাবি বাতিল করে দেয়। সুতরাং, মনোনয়ন না থাকায় বিমা প্রতিষ্ঠান থেকেমি. সজল মিত্রের ছেলের বিমাদাবি প্রত্যাখ্যান করা যৌক্তিক।"
        }
      ]
    },
    {
      "number": "10",
      "uddipok": "শাহীন ও তুহিন দুই বন্ধু। তারা একই সাথে ডেলটা লাইফ ইন্স্যুরেন্স কোং লি.-এ ১০ বছর মেয়াদি ১২ লক্ষ টাকা মূল্যের দুইটি জীবন বিমাপত্র গ্রহণ করেন। বিমার মেয়াদপূর্তির আগেই শাহীন তার চাকরি হারায়। ফলে তার পক্ষে প্রিমিয়াম চালিয়ে যাওয়া সম্ভব হয় নাই। তবে তুহিন তার বিমাপত্রটির প্রিমিয়াম চালিয়ে যেতে সক্ষম হয়।",
      "tag": "CB 25",
      "sub_questions": [
        {
          "label": "ক",
          "question": "'মৃত্যুহার পঞ্জি' কী?",
          "explanation": "মৃত্যুহার পঞ্জি হলো অতীত মৃত্যুহারের নথিপত্রের ওপর ভিত্তি করে ভবিষ্যতের মৃত্যুহার সম্পর্কে ধারণা করার একটি কৌশল।"
        },
        {
          "label": "খ",
          "question": "বিমাকে ঝুঁকিবণ্টনের যৌথ ব্যবস্থা বলা হয় কেন? ব্যাখ্যা করো।",
          "explanation": "বিমার মাধ্যমে বিমাগ্রহীতা তার সম্ভাব্য ঝুঁকিকে কয়েকটি পক্ষের মধ্যে বণ্টন করে বলে বিমাকে ঝুঁকি বন্টনের যৌথ ব্যবস্থা বলা হয়। বিমা এমন একটি ব্যবস্থা, যার মাধ্যমে ক্ষতিগ্রস্ত বিমাগ্রহীতার ক্ষতিকে বিভিন্ন পক্ষের মধ্যে বণ্টনের ব্যবস্থা করা' যায়। এর ব্যবস্থায় বিমাকারী বিভিন্ন বিমাগ্রহীতার কাছ থেকে প্রিমিয়াম সংগ্রহ করে। এর বিনিময়ে ক্ষতিগ্রস্ত বিমাগ্রহীতার ক্ষতিপূরণ করে।"
        },
        {
          "label": "গ",
          "question": "উদ্দীপকের তুহিন বিমা কোম্পানির নিকট থেকে কী ধরনের সুবিধা আদায় করতে পারবেন?",
          "explanation": "উদ্দীপকের তুহিন বিমা প্রতিষ্ঠানের কাছ থেকে সম্পূর্ণবিমাদাবি লাভ করবেন। মেয়াদি বিমা সাধারণত নির্দিষ্ট সময়ের জন্য করা হয়। মেয়াদ শেষে বিমাগ্রহীতা সম্পূর্ণ বিমাদাবি লাভ করে। তবে মেয়াদ উত্তীর্ণ হওয়ার পূর্বে বিমাগ্রহীতার মৃত্যু হলে তার মনোনীত ব্যস্তি বিমাদাবি লাভ করে। এ বিমা একই সাথে সঞ্চয় ও আর্থিক নিরাপত্তার সুবিধা প্রদান করে। উদ্দীপকে শাহীন ও তুহিন দুই বন্ধু। তারা একই সাথে ডেলটা লাইফ ইন্সুরেন্স কোং লি.-এ ১০ বছর মেয়াদি ১২ লক্ষ টাকা মূল্যের দুইটি জীবন বিমাপত্র গ্রহণ করেন। তুহিন তার বিমা পলিসির মেয়াদ সম্পূর্ণ করেন। এখানে তুহিনের বিমা পলিসির মেয়াদ নির্দিষ্ট। নির্দিষ্ট সময়ের জন্য সাধারণত মেয়াদি জীবন বিমা গ্রহণ করা হয়। আর মেয়াদি জীবন বিমায় মেয়াদ শেষে বিমাগ্রহীতা বেঁচে থাকলে সম্পূর্ণ বিমাদাবি লাভ করে, যা উদ্দীপকের তুহিনের ক্ষেত্রেও প্রযোজ্য। তাই বলা যায়, তুহিন বিমা প্রতিষ্ঠানের কাছ থেকে বিমাদাবির সুবিধা পাবেন।"
        },
        {
          "label": "ঘ",
          "question": "উদ্দীপকে উল্লিখিত দুই বন্ধুর বিমা সুবিধার তুলনামূলক বিশ্লেষণ করো।",
          "explanation": "উদ্দীপকের শাহীন সমর্পণ মূল্য ও তুহিন বিমাদাবির সুবিধালাভ করবেন। মেয়াদি বিমাপত্রে মেয়াদ শেষে বিমাগ্রহীতা বা তার মনোনীত ব্যক্তি বিমাদাবি লাভ করে। আবার, বিমাগ্রহীতা তার আর্থিক সীমাবদ্ধতার কারণে বিমার প্রিমিয়াম পরিশোধে ব্যর্থ হতে পারে। এক্ষেত্রে বিমাগ্রহীতা তার বিমাপত্রটি বিমা কোম্পানির কাছে সমর্পণ করতে পারে। বিমাপত্র সমর্পণ করলে বিমা কোম্পানি যে অর্থ ফেরত দেয় তাই সমর্পণ মূল্য। উদ্দীপকে দুই বন্ধু তুহিন এবং শাহীন একই সাথে বিমা করেন। তারা দুই বন্ধু ১০ বছর মেয়াদি ১২ লক্ষ টাকার দুটি জীবন বিমা পলিসি গ্রহণ করেন। শাহীন বিমার মেয়াদপূর্তির আগেই আর্থিক সংকটের কারণে বিমার প্রিমিয়াম 'পরিশোধে ব্যর্থ হন। কিন্তু তুহিন তার বিমা পলিসির মেয়াদ পূর্ণ করেন। উদ্দীপকে শাহীন সম্পূর্ণ প্রিমিয়াম পরিশোধ করতে ব্যর্থ হন। তাই বিমা কোম্পানি তাকে সম্পূর্ণ বিমাদাবি পরিশোধ করবে না। তবে তিনি বিমাপত্রটি বিমা কোম্পানির কাছে সমর্পণ করতে পারেন। এক্ষেত্রে বিমা কোম্পানি তাকে প্রিমিয়ামের একটি অংশ ফেরত দেবেন, যা. সমর্পণ মূল্য নামে পরিচিত। অন্যদিকে, তুহিন সম্পূর্ণ প্রিমিয়াম পরিশোধ করেন এবং বিমা পলিসির মেয়াদও উত্তীর্ণ হয়। তাই চুক্তি অনুযায়ী, বিমা কোম্পানি তাকে সম্পূর্ণ বিমাদাবি পরিশোধ করবে। সুতরাং বলা যায়, তুহিন সম্পূর্ণ বিমাদাবি লাভ করলেও শাহীন সমর্পণ মূল্য লাভ করবে।"
        }
      ]
    },
    {
      "number": "11",
      "uddipok": "জনাব আবিদ খন্দকার তাঁর বাড়িটির জন্য 'প্রত্যাশা কোং লি.' এর নিকট ১ বছর মেয়াদি একটি বিমাচুক্তি সম্পাদন করলেন। মেয়াদ উত্তীর্ণের পর জনাব আবিদ 'প্রত্যাশা কোং লি.' এর নিকট বিমাদাবি উপস্থাপন করলেন। প্রত্যাশা কোম্পনি লি. তৎক্ষণাৎ বিমাদাবি পরিশোধে অস্বীকৃতি জানান।",
      "tag": "CB 25",
      "sub_questions": [
        {
          "label": "ক",
          "question": "বিমাযোগ্য স্বার্থ কী?",
          "explanation": "বিমাযোগ্য স্বার্থ বলতে বিমাকৃত সম্পদ বা জীবনের ওপর বিমাগ্রহীতার আর্থিক স্বার্থকে বোঝায়।"
        },
        {
          "label": "খ",
          "question": "ঝুঁকিগত প্রতিবন্ধকতা কীভাবে দূরীভূত হয়? ব্যাখ্যা করো।",
          "explanation": "বিমার মাধ্যমে ঝুঁকিগত প্রতিবন্ধকতা দূরীভূত করা যায়। বিমা হলো 'সম্ভাব্য ঝুঁকির বিপরীতে প্রতিরোধমূলক ব্যবস্থাস্বরূপ। বিমা বিভিন্ন পক্ষকে আর্থিক সুরক্ষা প্রদান করে থাকে। এটি ঝুঁকি কমানো বা ঝুঁকি বণ্টনের মাধ্যমে ঝুঁকিগত প্রতিবন্ধকতা দূর করে। বিমা হলো ঝুঁকি বণ্টনের অন্যতম হাতিয়ার।"
        },
        {
          "label": "গ",
          "question": "উদ্দীপকে উল্লিখিত জনাব আবিদ খন্দকার বিমা চুক্তির কোন পক্ষ হিসেবে গণ্য? আলোচনা করো।",
          "explanation": "উদ্দীপকে উল্লিখিত জনাব আবিদ খন্দকার বিমা চুক্তির বিমাগ্রহীতা পক্ষ হিসেবে গণ্য হবেন। বিমার ক্ষেত্রে যে পক্ষ ঝুঁকি বহন করে তাকে বিমাকারী বলে। আর যে পক্ষ প্রিমিয়াম প্রদান করে এবং ঝুঁকির নিশ্চয়তা পায় তাকে বিমাগ্রহীতা বলে। বিমা চুক্তিতে বিমাগ্রহীতা বিমার আবেদন ফর্ম পূরণ ও জমা দিয়ে বিমার প্রস্তাব করে। বিমা প্রতিষ্ঠান আবেদনপত্র গ্রহণ করে তাতে স্বীকৃতি জানায়। উদ্দীপকে জনাব আবিদ খন্দকার তার বাড়িটির জন্য ১ বছর মেয়াদি একটি বিমাচুক্তি সম্পাদন করলেন। তিনি 'প্রত্যাশা কোং লি'-এর নিকট থেকে বিমাপত্রটি গ্রহণ করেছিলেন। এ চুক্তি সম্পাদনে মূলত জনাব আবিদ খন্দকার বিমা প্রতিষ্ঠানের কাছে আইনগত প্রস্তাব দিয়েছেন। অন্যপক্ষ তথা বিমা প্রতিষ্ঠান আইনগত স্বীকৃতির মাধ্যমে প্রস্তাবটি গ্রহণ করেছে। যার বাস্তবিক রূপ হলো বিমা চুক্তি। এক্ষেত্রে বিমা চুক্তির দুটি পক্ষের মধ্যে জনাব আাবিদ খন্দকার হলেন বিমাগ্রহীতা। কারণ তিনি মেয়াদপূর্তি পর্যন্ত প্রিমিয়াম দিয়েছিলেন। আর বিমা প্রতিষ্ঠান হলো বিমাকারী।"
        },
        {
          "label": "ঘ",
          "question": "প্রত্যাশা কোম্পানির বিমাদাবি পরিশোধে অস্বীকৃতি জানানো কি যৌক্তিক? তোমার মতামত বিশ্লেষণ করো।",
          "explanation": "মেয়াদপূর্তি হওয়ার পরও প্রত্যাশা কোম্পানির বিমাদাবি পরিশোধের অস্বীকৃতি জানানো অযৌক্তিক। মেয়াদি বিমাপত্রের ক্ষেত্রে, মেয়াদপূর্তিতে বিমাগ্রহীতা বা তার মনোনীত ব্যক্তিকে বিমাদাবি পরিশোধ করতে হয়। এক্ষেত্রে বিমা কোম্পানি বিমাগ্রহীতাকে বিমাদাবি পরিশোধে বাধ্য থাকে। বিমা চুক্তির সর্বশেষ ধাপ হলো বিমাদাবি পরিশোধ করা। বিমার অন্যতম উদ্দেশ্যই হলো মেয়াদপূর্তিতে বিমাকারি কর্তৃক বিমাগ্রহীতাকে বিমাদাবি পরিশোধ। 'উদ্দীপকে জনাব আবিদ খন্দকার তার বাড়িটির জন্য 'প্রত্যাশা কোং লি,'এর নিকট একটি বিমাচুক্তি সম্পাদন করলেন। বিমাপত্রটির মেয়াদ ছিল ১ বছর।তিনি চুক্তি অনুযায়ী ১ বছর পর্যন্ত বিমাপ্রিমিয়াম প্রদান করেছেন। মেয়াদপূর্তির পর জনাব আবিদ 'প্রত্যাশা কোং লি.'-এর নিকট বিমাদাবি উপস্থাপন করলেন। প্রত্যাশা কোম্পানি লি. বিমাদাবি পরিশোধে অস্ত্রীকৃতি জানান। উদ্দীপকের জনাব আবিদ খন্দকার মেয়াদি জীবন বিমা করেছিলেন। বিমাচুক্তি মোতাবেক, নির্দিষ্ট মেয়াদের জন্য বিমা করা হলে উক্ত মেয়াদ শেষ হওয়ার পর বিমাগ্রহীতাকে বিমাকৃত টাকা ফেরত দিতে হয়। উদ্দীপকের প্রত্যাশা কোম্পানি বিমাকৃত টাকা ফেরত দিতে অস্বীকার করে। ফলে, বিমা কোম্পানিটি চুক্তির শর্ত ভঙ্গ করেছে। সুতরাং, জনাব আবিদের বিমাদাবি পরিশোধে অস্বীকৃতি জানানো অযৌক্তিক।"
        }
      ]
    }
  ]
}