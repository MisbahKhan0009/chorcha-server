{
  "title": "নজরুল ইসলাম কলেজ ২০২৪",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব আজিজ ব্যাংকিং ও বিমা বিষয়ের একজন শিক্ষক। তিনি ক্লাসে পড়িয়েছেন 'A' ব্যাংক দেশে প্রচলিত ব্যাংকিং আইন অনুযায়ী গঠিত হলেও পরিচালনার ক্ষেত্রে নিজস্ব নিয়ম-কানুন অনুসরণ করে। অন্যদিকে, 'B' ব্যাংক নিয়ন্ত্রণকারী ব্যাংকের অধীনে পরিচালিত হয়। 'B' ব্যাংকটি দেশের বিভিন্ন প্রান্তে অবস্থিত নিজস্ব অফিসের মাধ্যমে আমানত গ্রহণ, ঋণদান এবং ব্যবসা-বাণিজ্যে সহায়তা করে থাকে।",
      "tag": "SSNIC 24",
      "sub_questions": [
        {
          "label": "ক",
          "question": "চেইন ব্যাংক কী?",
          "explanation": "সমজাতীয় কতিপয় ব্যাংক নিজেদের স্বাধীন সত্তা বজায় রেখে সমঝোতা ও সহযোগিতার ভিত্তিতে বিশেষ উদ্দেশ্যে যে ব্যাংকিং কার্যক্রম পরিচালনা করে তাকে চেইন ব্যাংক বলে।"
        },
        {
          "label": "খ",
          "question": "\"ব্যাংক বিনিময়ের মাধ্যম সৃষ্টি করে\" ব্যাখ্যা করো।",
          "explanation": "অর্থ ও অর্থের মূল্যে পরিমাপযোগ্য দলিলের দ্বারা ব্যাংক বিনিময়ের মাধ্যম সৃষ্টি করে। চেক, ব্যাংক ড্রাফট, ক্রেডিট কার্ড, পে-অর্ডার ইত্যাদি হলো ব্যাংক সৃষ্ট বিনিময় মাধ্যম। এসব দলিল ও উপকরণ দিয়ে সহজে অর্থ লেনদেন করা যায়। মূলত এসব দলিলের প্রচলন ঘটিয়ে ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "উদ্দীপকের 'A' ব্যাংকটি মালিকানার ভিত্তিতে কোন ধরনের? ব্যাখ্যা করো।",
          "explanation": "উদ্দীপকের 'A' ব্যাংকটি মালিকানার ভিত্তিতে স্বায়ত্তশাসিত ব্যাংক। এ ধরনের ব্যাংক সরকারের বিশেষ আইন দ্বারা গঠিত হয়। এছাড়া এ ধরনের ব্যাংক নিজস্ব নিয়মে পরিচালিত ও নিয়ন্ত্রিত হয়। সরকার এরূপ ব্যাংকের সাধারণ কাজে কোনো ধরনের হস্তক্ষেপ করে না। তবে মুখ্য পদের প্রতিনিধি সরকার নির্ধারণ করে দেয়। 'বাংলাদেশ ব্যাংক' একটি স্বায়ত্তশাসিত ব্যাংকের উদাহরণ। উদ্দীপকে জনাব আজিজ ব্যাংকিং ও বিমা বিষয়ের একজন শিক্ষক। তিনি ক্লাসে পড়িয়েছেন 'A' ব্যাংক দেশে প্রচলিত ব্যাংকিং আইন অনুযায়ী গঠিত। তবে ব্যাংকটি পরিচালনার ক্ষেত্রে নিজস্ব নিয়ম-কানুন অনুসরণ করে। বাংলাদেশে বিদ্যমান স্বায়ত্তশাসিত ব্যাংক বিশেষ আইন অনুযায়ী গঠিত। তবে ব্যাংকগুলো নিজস্ব ব্যবস্থাপনায় ও স্বাধীনভাবে কাজ পরিচালনা করে। তাই বলা যায়, উদ্দীপকের 'A' ব্যাংকটি মালিকানার ভিত্তিতে একটি স্বায়ত্তশাসিত ব্যাংক।"
        },
        {
          "label": "ঘ",
          "question": "\"উদ্দীপকের 'B' ব্যাংকটির কাঠামো অর্থনৈতিক উন্নয়নে বিশেষ গুরুত্ব পালন করে\"- তুমি কি একমত? তোমার উত্তরের সপক্ষে যুক্তি দাও",
          "explanation": "উদ্দীপকের 'B' ব্যাংকটি শাখা ব্যাংক হওয়ায় অর্থনৈতিক উন্নয়নে বিশেষ গুরুত্ব পালন করে। শাখা ব্যাংকিং একটি প্রধান অফিসের অধীনে দেশ-বিদেশে বিভিন্ন স্থানে একই নামে শাখা স্থাপনের মাধ্যমে ব্যাংকিং কার্যক্রম পরিচালনা করে। প্রধান অফিসের নির্দেশনা অনুযায়ী এ ধরনের ব্যাংক পরিচালিত হয়। এ ব্যাংকের একাধিক শাখা থাকায় লেনদেন ও অর্থ স্থানান্তর করা সহজ হয়। উদ্দীপকে 'B' ব্যাংক নিয়ন্ত্রণকারী ব্যাংকের অধীনে পরিচালিত হয়। ব্যাংকটির শাখা দেশের বিভিন্ন স্থানে বিস্তৃত। ব্যাংকটি শাখা অফিসের মাধ্যমে আমানত গ্রহণ, ঋণদান এবং ব্যবসা-বাণিজ্যে সহায়তা করে থাকে। দেশের অর্থনীতিতে অবদান রাখার ক্ষেত্রে শাখা ব্যাংকের ভূমিকা বেশি। শাখা ব্যাংক দেশের বিভিন্ন প্রান্তের মানুষের সঞ্চয় সংগ্রহ করে মূলধন গঠন করে। গঠিত মূলধন উৎপাদনমুখী খাতে ঋণ হিসেবে বিনিয়োগ করে। একাধিক শাখার মাধ্যমে আর্থিক লেনদেন ও অর্থ স্থানান্তর সহজ করে। ফলে গ্রাহকের জীবনযাত্রার মান উন্নয়ন ও ব্যবসায়িক প্রসার হয়। শাখা ব্যাংক বিদেশে শাখা স্থাপন করে রেমিট্যান্স সংগ্রহ ও বৈদেশিক বাণিজ্যে অবদান রাখে। এছাড়াও শাখা ব্যাংক অনলাইন ব্যাংকিং সুবিধা প্রদান করে। সর্বোপরি উদ্দীপকের 'B' নামক শাখা ব্যাংকের কাঠামো অর্থনৈতিক উন্নয়নে বিশেষ ভূমিকা রাখে।"
        }
      ]
    },
    {
      "number": "2",
      "uddipok": "মি. রহমান একজন চাকরিজীবী। প্রতি মাসের শেষে ব্যাংক হিসাবে তার বেতনের টাকা স্বয়ংক্রিয়ভাবে জমা হয়ে যায়। সম্প্রতি তিনি এমন একটি কার্ড নিয়েছেন যা দিয়ে তিনি টাকা না থাকলেও পণ্য কেনাকাটা করতে পারেন।",
      "tag": "SSNIC 24",
      "sub_questions": [
        {
          "label": "ক",
          "question": "ওয়ান স্টপ সার্ভিস কী?",
          "explanation": "ওয়ান স্টপ সার্ভিস বলতে একজন ব্যাংক কর্মকর্তার কাছ থেকে গ্রাহকের প্রয়োজনীয় সার্ভিস লাভকে বোঝায়।"
        },
        {
          "label": "খ",
          "question": "স্বয়ংক্রিয় নিকাশ ঘর গুরুত্বপূর্ণ কেন?",
          "explanation": "ব্যাংকগুলোর মধ্যকার আন্তঃলেনদেন সহজতর করার জন্য স্বয়ংক্রিয় নিকাশ ঘর গুরুত্বপূর্ণ। নিকাশ ঘর পদ্ধতিতে ইলেকট্রনিক উপায়ে ব্যাংকগুলোর মধ্যে মেশিনের সাহায্যে কাগজবিহীন লেনদেন হয়। এক্ষেত্রে মেশিনের সাহায্যে লেনদেনগুলো রেকর্ডভুক্ত হয়। এভাবে একটি অ্যাকাউন্টকে ডেবিট এবং অন্য অ্যাকাউন্টকে ক্রেডিট করে আন্তঃব্যাংকিং লেনদেন শেষ করা হয়। এরূপ সহজ ব্যাংক ব্যবস্থার কারণেই স্বয়ংক্রিয় নিকাশ ঘর গুরুত্বপূর্ণ।"
        },
        {
          "label": "গ",
          "question": "কোন ইলেকট্রনিক ব্যাংকিং সেবার মাধ্যমে মি. রহমানের বেতন স্বয়ংক্রিয়ভাবে জমা হয়ে যায়? ব্যাখ্যা করো।",
          "explanation": "প্রাতিষ্ঠানিক স্বয়ংক্রিয় নিকাশ ঘর সেবার মাধ্যমে উদ্দীপকের মি. রহমানের বেতন স্বয়ংক্রিয়ভাবে জমা হয়ে যায়। বড় প্রতিষ্ঠানগুলো নিজেদের মধ্যকার লেনদেন দ্রুত নিষ্পত্তির জন্য প্রাতিষ্ঠানিক স্বয়ংক্রিয় নিকাশ ঘর পদ্ধতি গড়ে তুলতে পারে। বড় প্রতিষ্ঠানগুলো কর্মীদের সরাসরি বেতন জমা দেওয়ার জন্য ACH বা প্রাতিষ্ঠানিক স্বয়ংক্রিয় নিকাশ ঘর পদ্ধতি ব্যবহার করে। এক্ষেত্রে প্রতিষ্ঠানগুলো নিজেরাই ACH Entry তৈরি করে ACH ক্রেডিট এন্ট্রির মাধ্যমে ফান্ড স্থানান্তর করে। উদ্দীপকের মি. রহমান একজন চাকরিজীবী। প্রতি মাসের শেষে তার বেতনের টাকা স্বয়ংক্রিয়ভাবে ব্যাংক হিসাবে জমা হয়ে যায়। অর্থাৎ, মাস শেষে বেতন বাবদ মি. রহমানের হিসাবে আলাদা করে টাকা ক্রেডিট করার প্রয়োজন হয় না। এটি স্বয়ংক্রিয়ভাবে হয়। এ প্রক্রিয়াটির বৈশিষ্ট্যের সাথে প্রাতিষ্ঠানিক স্বয়ংক্রিয় নিকাশ ঘরের বৈশিষ্ট্য সাথে মিলে যায়। তাই বলা যায়, উদ্দীপকের মি. রহমানের বেতন স্বয়ংক্রিয়ভাবে জমা হয়ে যায় প্রাতিষ্ঠানিক স্বয়ংক্রিয় নিকাশ ঘর সেবার মাধ্যমে।"
        },
        {
          "label": "ঘ",
          "question": "উদ্দীপকে মি. রহমানের গৃহীত কার্ডের সুবিধা ব্যাখ্যা করো।",
          "explanation": "উদ্দীপকে মি. রহমানের গৃহীত ক্রেডিট কার্ডটি জমাতিরিক্ত উত্তোলনসহ বাকিতে পণ্য ক্রয়ের সুবিধা প্রদান করে। ইলেকট্রনিক ব্যাংকিং-এর মধ্যে ক্রেডিট কার্ড একটি জনপ্রিয় মাধ্যম। এটি ব্যবহার করে ধারে পণ্য কেনা যায়। এ কার্ডের মাধ্যমে একটি নির্দিষ্ট সীমা পর্যন্ত নগদ অর্থ উত্তোলন করা যায়। তা উদ্দীপকের মি. রহমান একজন চাকরিজীবী। প্রতি মাসের শেষে ব্যাংক হিসাবে তার বেতনের টাকা স্বয়ংক্রিয়ভাবে জমা হয়ে যায়। সম্প্রতি তিনি এমন একটি কার্ড নিয়েছেন যা দিয়ে তিনি টাকা না থাকলেও পণ্য কেনাকাটা করতে পারেন। অর্থাৎ, তিনি ক্রেডিট কার্ড নিয়েছেন। ক্রেডিট কার্ড বহন করা ও ব্যবহার সুবিধাজনক। কেনাকাটার জন্য নগদ, অর্থ বহনের ঝামেলা ও ঝুঁকি থাকে না। এছাড়াও আন্তর্জাতিকভাবে এ. কার্ডের গ্রহণযোগ্যতা তুলনামূলকভাবে বেশি। এ কার্ড ব্যবহার করে খুব সহজেই ঋণ সুবিধা ভোগ করা যায়। পরবর্তীতে নগদে বা কিস্তিতে ঋণ পরিশোধের সুযোগ পাওয়া যায়। তাই বলা যায়, উদ্দীপকে মি. রহমানের গৃহীত ক্রেডিট কার্ডের নানাবিধ সুবিধা রয়েছে।"
        }
      ]
    },
    {
      "number": "3",
      "uddipok": "বাংলাদেশের দক্ষিণ-পশ্চিমাঞ্চলে প্রাকৃতিক দুর্যোগের কারণে জমিতে লবণাক্ততা বৃদ্ধি পেয়েছে। সে সব জমিগুলোকে উপযোগী ও অন্যান্য উন্নয়নের জন্য বাংলাদেশ ব্যাংক স্বল্প সুদে ৭০০ কোটি টাকা ঋণ প্রদানের নির্দেশনা পাঠিয়েছে। ঐ এলাকার প্রায় সব ব্যাংক নির্দেশনা মানলেও পদ্মা ব্যাংক লি. ও মেঘনা ব্যাংক লি. এই নির্দেশনা অনুসরণ করছে না। তাই বাংলাদেশ ব্যাংক পদ্মা ব্যাংক লি.-কে ২ লক্ষ টাকা জরিমানা করলেও মেঘনা ব্যাংক লি.-কে কোনো জরিমানা করতে পারেনি।",
      "tag": "SSNIC 24",
      "sub_questions": [
        {
          "label": "ক",
          "question": "নিকাশ ঘর বলতে কী বোঝ?",
          "explanation": "ব্যাংকিং লেনদেন থেকে সৃষ্ট আন্তঃব্যাংকিং দেনা-পাওনার নিষ্পত্তি স্থলই হলো নিকাশ ঘর।"
        },
        {
          "label": "খ",
          "question": "কেন্দ্রীয় ব্যাংক কীভাবে সংখ্যাত্মক পদ্ধতিতে ঋণ নিয়ন্ত্রণ করে? ব্যাখ্যা করো।",
          "explanation": "ঋণ নিয়ন্ত্রণের যে পদ্ধতি সকল বাণিজ্যিক ব্যাংককে প্রত্যক্ষভাবে প্রভাবিত করে তাকে ঋণ নিয়ন্ত্রণের সংখ্যাত্মক পদ্ধতি বলে। ঋণ নিয়ন্ত্রণের সংখ্যাত্মক পদ্ধতিগুলো হলো ব্যাংক হার নীতি, । খোলাবাজার নীতি এবং জমার হার পরিবর্তন নীতি। কেন্দ্রীয় ব্যাংক ঋণ নিয়ন্ত্রণের উদ্দেশ্যে ব্যাংক হার বা নগদ জমার হার হ্রাস-বৃদ্ধি করে থাকে। আবার, খোলাবাজারে বন্ড ও সিকিউরিটিজ ক্রয়-বিক্রয় করেও ঋণ নিয়ন্ত্রণ করে। আর এ পদ্ধতিগুলো প্রতিটি তালিকাভুক্ত বাণিজ্যিক এ ব্যাংকের ঋণ প্রবাহকে প্রভাবিত করে।"
        },
        {
          "label": "গ",
          "question": "উদ্দীপকের বাংলাদেশ ব্যাংকের নির্দেশনা মতে ঋণ নিয়ন্ত্রণের কোন পদ্ধতির কথা উল্লেখ করা হয়েছে? ব্যাখ্যা করো।",
          "explanation": "উদ্দীপকে বাংলাদেশ ব্যাংকের ঋণ নিয়ন্ত্রণের ঋণের বরাদ্দকরণ পদ্ধতির কথা উল্লেখ করা হয়েছে। ঋণের বরাদ্দকরণ নীতি হলো কেন্দ্রীয় ব্যাংকের ঋণ নিয়ন্ত্রণের গুণগত বা নির্বাচনমূলক পদ্ধতিগুলোর একটি। এ নীতি অনুযায়ী কেন্দ্রীয় ব্যাংক বিশেষ খাত চিহ্নিত করে ঋণের পরিমাণ কম-বেশি করে। সুষম অর্থনৈতিক উন্নয়নের লক্ষ্যেই এ নীতি প্রয়োগ করা হয়। উদ্দীপকে বাংলাদেশের দক্ষিণ-পশ্চিমাঞ্চলে প্রাকৃতিক দুর্যোগের কারণে জমিতে লবণাক্ততা বেড়েছে। সেসব জমিকে চাষাবাদের উপযোগী ও অন্যান্য উন্নয়নের জন্য বাংলাদেশ ব্যাংক স্বল্প সুদে ৭০০ কোটি টাকা ঋণদানের নির্দেশনা পাঠিয়েছে। কেন্দ্রীয় ব্যাংকের এ' কৌশলকে ঋণের বরাদ্দকরণ নীতি বলে। এ নীতির ফলে দেশের গুরুত্বপূর্ণ খাতগুলোতে পর্যাপ্ত ঋণের সরবরাহ নিশ্চিত হয়। এখানে দক্ষিণ-পশ্চিমাঞ্চলের কৃষি খাতকে গুরুত্ব দেওয়ায় প্রাকৃতিক দুর্যোগের ক্ষতিগ্রস্ত এলাকায় কৃষকরা সহজে মন্দাবস্থা কাটিয়ে উঠতে পারবে। তাই বলা যায়, কৃষকদের উন্নয়নে উদ্দীপকে বাংলাদেশ ব্যাংক ঋণের বরাদ্দকরণ নীতির প্রয়োগ করেছে।"
        },
        {
          "label": "ঘ",
          "question": "উদ্দীপকে পদ্মা ব্যাংক লি-কে ২ লক্ষ টাকা জরিমানা করতে পারা এবং মেঘনা ব্যাংক লি.-কে জরিমানা করতে না পারার যৌক্তিকতা মূল্যায়ন করো।",
          "explanation": "তালিকাভুক্ত ব্যাংক হওয়ায় পদ্মা ব্যাংক লি.-কে ২ লক্ষ টাকা জরিমানা করতে পারা এবং অ-তালিকাভুক্ত ব্যাংক হওয়ায় মেঘনা ব্যাংক লি.-কে জরিমানা করতে না পারা সম্পূর্ণ যৌক্তিক। কেন্দ্রীয় ব্যাংকের আদেশ-নির্দেশ মেনে যে ব্যাংক এর তালিকায় অন্তর্ভুক্ত হয় তাই তালিকাভুক্ত ব্যাংক। তালিকাভুক্ত ব্যাংকের সহায়তায় কেন্দ্রীয় ব্যাংক ঋণ নিয়ন্ত্রণ করে। অন্যদিকে, ব্যাংকিং কার্যপরিচালনায় কেন্দ্রীয় ব্যাংকের সাথে অতালিকাভুক্ত ব্যাংকের সম্পর্ক নেই। উদ্দীপকে বাংলাদেশ ব্যাংক ঋণ নিয়ন্ত্রণে ঋণের বরাদ্দকরণ নীতির প্রয়োগ করে। কিন্তু পদ্মা ও মেঘনা ব্যাংক কেন্দ্রীয় ব্যাংকের এ কার্যক্রমে সহায়তা করেনি। তাই বাংলাদেশ ব্যাংক পদ্মা ব্যাংকে ২ লক্ষ টাকা জরিমানা করে। কিন্তু মেঘনা ব্যাংকে কোনো জরিমানা করতে পারেনি। এখানে পদ্মা ব্যাংক লি. তালিকাভুক্ত ব্যাংক। আর তালিকাভুক্ত ব্যাংক কেন্দ্রীয় ব্যাংকের সব আদেশ পালন করতে বাধ্য। তাই পদ্মা ব্যাংক তালিকাভুক্ত হওয়া সত্ত্বেও কেন্দ্রীয় ব্যাংকের নির্দেশ অমান্য করায় ২ লক্ষ টাকা জরিমানা বহন করে। অন্যদিকে, মেঘনা ব্যাংক অতালিকাভুক্ত হওয়ায় কেন্দ্রীয় ব্যাংকের আদেশ পালনে বাধ্য নয়। তাই বাংলাদেশ ব্যাংক উক্ত ব্যাংককে জরিমানা করতে পারেনি। তাই বলা যায়, তালিকাভুক্তির শর্তের কারণেই পদ্মা ব্যাংককে বাংলাদেশ ব্যাংক জরিমানা করলেও মেঘনা ব্যাংককে জরিমানা করতে পারেনি।"
        }
      ]
    },
    {
      "number": "4",
      "uddipok": "জনাব আরাফের মুন ব্যাংকের তিনটি ভিন্ন শাখার হিসাব বিবরণী এখানে দেওয়া হলো: শাখার নাম জমা (টাকা) উত্তোলন (টাকা) মুনাফা (টাকা আগ্রাবাদ ২০,০০,০০০ ১৫,০০,০০০ — সিডিএ ১০,০০,০০০ ২,০০,০০০ ১৫,০০০ ইপিজেড ১৬,০০,০০০ — ১৫,০০০ জনাব আরাফ আগামী মাসে চাকরি থেকে অবসর নিবেন। পেনশন সুবিধা হিসাবে তিনি ২০,০০,০০০ টাকা পাবেন। তিনি সিদ্ধান্ত নেন যে, কোনো ধরনের ব্যবসায়ে জড়িত না হয়ে সহজ জীবনযাপন করবেন।",
      "tag": "SSNIC 24",
      "sub_questions": [
        {
          "label": "ক",
          "question": "চেক বই কী?",
          "explanation": "চলতি ও সঞ্চয়ী হিসাবের গ্রাহককে অর্থ তোলার জন্য ব্যাংক চেকের পাতা সংবলিত যে বই সরবরাহ করে তাকে চেক বই বলে।"
        },
        {
          "label": "খ",
          "question": "ব্যাংক অ্যাকাউন্ট হলো ব্যাংকিং সেবা নেওয়ার দ্বারপথ'- ব্যাখ্যা করো।",
          "explanation": "উদ্দীপকে আরাফ সাহেব আগ্রাবাদ শাখায় চলতি হিসাব খুলেছেন। এ ধরনের হিসাবে গ্রাহক যতবার খুশি অর্থ জমাদান ও উত্তোলন করতে পারে। ব্যাংক এ হিসাবের বিপরীতে কোনো সুদ দেয় না। তবে জমাতিরিক্ত ঋণের সুবিধা রয়েছে। উদ্দীপকে জনাব আরাফের মুন ব্যাংকের তিনটি শাখায় হিসাব রয়েছে। হিসাব বিবরণী থেকে দেখা যায় তার আগ্রাবাদ শাখায় ২০,০০,০০০ টাকার আমানত ছিল। সেখান থেকে তিনি ১৫,০০,০০০ টাকা উত্তোলন করেন। অবশিষ্ট টাকার ওপর ব্যাংক কোনো মুনাফা দেয়নি। সাধারণত ব্যাংক চলতি হিসাবে কোনো সুদ দেয় না। উক্ত হিসাবটির সাথে জনাব আরাফের আগ্রাবাদ শাখার হিসাবটি সাদৃশ্যপূর্ণ। তিনি এ হিসাবের মাধ্যমে সব ধরনের ব্যাংকিং সুবিধার পাশাপাশি জমার অতিরিক্ত অর্থ উত্তোলনের সুযোগ পাবেন। তাই হিসাবটির বৈশিষ্ট্য অনুযায়ী বলা যায়, তার আগ্রাবাদ শাখার হিসাবটি চলতি হিসাব।"
        },
        {
          "label": "গ",
          "question": "উদ্দীপকে আরাফ সাহেব আগ্রবাদ শাখায় কী ধরনের হিসাব খুলেছেন? ব্যাখ্যা করো।",
          "explanation": "উদ্দীপকে আরাফ সাহেব আগ্রাবাদ শাখায় চলতি হিসাব খুলেছেন। এ ধরনের হিসাবে গ্রাহক যতবার খুশি অর্থ জমাদান ও উত্তোলন করতে পারে। ব্যাংক এ হিসাবের বিপরীতে কোনো সুদ দেয় না। তবে জমাতিরিক্ত ঋণের সুবিধা রয়েছে। উদ্দীপকে জনাব আরাফের মুন ব্যাংকের তিনটি শাখায় হিসাব রয়েছে। হিসাব বিবরণী থেকে দেখা যায় তার আগ্রাবাদ শাখায় ২০,০০,০০০ টাকার আমানত ছিল। সেখান থেকে তিনি ১৫,০০,০০০ টাকা উত্তোলন করেন। অবশিষ্ট টাকার ওপর ব্যাংক কোনো মুনাফা দেয়নি। সাধারণত ব্যাংক চলতি হিসাবে কোনো সুদ দেয় না। উক্ত হিসাবটির সাথে জনাব আরাফের আগ্রাবাদ শাখার হিসাবটি সাদৃশ্যপূর্ণ। তিনি এ হিসাবের মাধ্যমে সব ধরনের ব্যাংকিং সুবিধার পাশাপাশি জমার অতিরিক্ত অর্থ উত্তোলনের সুযোগ পাবেন। তাই হিসাবটির বৈশিষ্ট্য অনুযায়ী বলা যায়, তার আগ্রাবাদ শাখার হিসাবটি চলতি হিসাব।"
        },
        {
          "label": "ঘ",
          "question": "জনাব আরাফের পেনশন সুবিধা জমা দেওয়ার জন্য কোন শাখার হিসাব বেশি উপযুক্ত? উদ্দীপকের আলোচনা করো।",
          "explanation": "পেনশন সুবিধা জমা দেওয়ার জন্য জনাব আরাফের ইপিজেড শাখার স্থায়ী হিসাবটি বেশি উপযোগী। এ ধরনের হিসাবে একটি নির্দিষ্ট পরিমাণ অর্থ একটি নির্দিষ্ট সময়ের জন্য জমা রাখা হয়। সাধারণত মেয়াদ পূর্ণ হওয়ার আগে এ হিসাবের অর্থ উত্তোলন করা যায় না। ব্যাংক এ হিসাবের বিপরীতে সর্বোচ্চ হারে সুদ দেয়। উদ্দীপকের জনাব আরাফের মুন ব্যাংকের আগ্রাবাদ, সিডিএ ও ইপিজেড শাখায় ভিন্ন ভিন্ন হিসাব রয়েছে। তিনি আগামী মাসে চাকরি থেকে অবসর নেবেন। অবসরের সময় পেনশন হিসেবে ২০,০০,০০০ টাকা পাবেন। এই টাকাটি তিনি ব্যবসায়ে বিনিয়োগ করতে চাচ্ছেন না। জনাব আরাফের এই অবসরকালীন ভাতা জমানোর জন্য সবচেয়ে উপযুক্ত হিসাব হলো স্থায়ী হিসাব। এ হিসাবে তিনি সম্পূর্ণ অর্থ একসাথে একটি নির্দিষ্ট সময়ের জন্য জমা রাখবেন। তিনি ১, ৫ বা ১০ বছর যেকোনো মেয়াদ পর্যন্ত এটি করতে পারেন। মেয়াদ শেষে সুদসহ সম্পূর্ণ অর্থ তিনি কিস্তিতে বা এককালীন উত্তোলন করতে পারবেন। অন্যান্য হিসাবের চেয়ে এ হিসাবে তিনি সবচেয়ে বেশি হারে সুদ পাবেন। আগে ইপিজেড শাখায় তার স্থায়ী হিসাব ছিল। সেখানে তিনি এককালীন একটি অর্থ জমা রেখেছেন। মেয়াদ শেষে তিনি ৯৬,০০০ টাকা মুনাফা পেয়েছেন। এটি অন্যান্য যেকোনো হিসাবের মুনাফা থেকে বেশি। তাই বলা যায়, অবসরকালীন ভাতা জমানোর জন্য ইপিজেড শাখার স্থায়ী হিসাবটি তার জন্য বেশি উপযোগী।"
        }
      ]
    },
    {
      "number": "5",
      "uddipok": "ব্যবসায়ী জনাব আজাদ সাহেব তার বন্ধু জনাব স্বপনকে এমন একটি চেক প্রদান করেন যা শুধু জনাব স্বপনই ব্যবহার করতে পারবেন। একইভাবে জনাব আজাদ তার পাওনাদার জনাব শান্তকে একটি চেক প্রদান করেন। তবে উক্ত চেকটি ব্যবহার করে জনাব শান্ত শুধু রূপালী ব্যাংকের ফার্মগেট শাখায় তার হিসাবের মাধ্যমেই অর্থ উত্তোলন করতে পারবেন।",
      "tag": "SSNIC 24",
      "sub_questions": [
        {
          "label": "ক",
          "question": "বিনিময় বিল কী?",
          "explanation": "বিনিময় বিল হলো এমন এক প্রকার হস্তান্তরযোগ্য ঋণের দলিল যাতে কোনো ব্যক্তি অপর কোনো ব্যক্তিকে একটি নির্দিষ্ট পরিমাণ অর্থ পরিশোধের জন্য শর্তহীন নির্দেশ দেয়"
        },
        {
          "label": "খ",
          "question": "চেকের অনুমোদনের প্রয়োজনীয়তা ব্যাখ্যা করো",
          "explanation": "চেকের অনুমোদন দ্বারা চেকের মালিকানা পরিবর্তন নিশ্চিত হওয়ায় চেক হস্তান্তরে চেকের অনুমোদন গুরুত্বপূর্ণ। বাহক চেক শুধু প্রদানের মাধ্যমে অনুমোদন করা যায়। কিন্তু হুকুম চেকের উল্টো পিঠে অবশ্যই বৈধ অধিকারী দ্বারা অনুমোদিত হতে হয়। চেকের অনুমোদন অবশ্যই সম্পূর্ণ চেকের জন্য হয়।"
        },
        {
          "label": "গ",
          "question": "উদ্দীপকে জনাব আজাদ তার বন্ধুকে কোন ধরনের চেক প্রদান করেছেন? ব্যাখ্যা করো।",
          "explanation": "উদ্দীপকে জনাব আজাদ তার বন্ধুকে হুকুম চেক প্রদান করেছেন। এ চেকে সাধারণত প্রাপকের নামের শেষে 'অথবা আদেশানুসারে' কথাটি লিখা থাকে। এ চেকে প্রাপকের নাম অবশ্যই উল্লেখ থাকে। ব্যাংক এ চেকের অর্থ শুধু প্রাপককে অথবা তার আদেশানুসারে অন্য কাউকে পরিশোধ করে। এ চেক বাহক চেক অপেক্ষা অধিক নিরাপদ। উদ্দীপকে জনাব আজাদ একজন ব্যবসায়ী। তিনি তার বন্ধু জনাব স্বপনকে একটি চেক প্রদান করেন। উক্ত চেকটি শুধু জনাব স্বপনই ব্যবহার করতে পারবে। হুকুম চেকের ক্ষেত্রে নির্দিষ্ট ব্যক্তির নাম উল্লেখ থাকে। ব্যাংক উল্লিখিত ব্যক্তির প্রমাণ সাপেক্ষে শুধু তাকেই অর্থ পরিশোধ করে। অথবা উল্লিখিত ব্যক্তি, জনাব স্বপনের আদেশানুসারে ব্যাংক অন্য কাউকেও অর্থ পরিশোধ করবে। তাই বলা যায়, জনাব আজাদ তার বন্ধু জনাব স্বপনকে হুকুম চেক প্রদান করেছেন।"
        },
        {
          "label": "ঘ",
          "question": "জনাব শান্তর চেকটি জনাব স্বপনের চেকের তুলনায় অধিক নিরাপদ- উদ্দীপকের আলোকে বিশ্লেষণ করো।",
          "explanation": "সদাগকাটা চেক হওয়ায় জনাব শান্তর চেকটি জনাব স্বপনের চেকের তুলনায় অধিক নিরাপদ। বাহক বা হুকুম চেকের বামপাশের উপরিভাগে দুটি দাগ টেনে দাগকাটা চেক তৈরি করা হয়। দুই দাগের মাঝে ব্যাংকের নাম লেখা থাকলে তাকে বিশেষ দাগকাটা চেক বলা হয়। এ চেকের টাকা উল্লিখিত ব্যাংকে গ্রাহকের হিসাবে জমা দিয়ে উত্তোলন করতে হয়। তাই এ চেকের মাধ্যমে লেনদেন করা বেশি নিরাপদ। উদ্দীপকে জনাব আজাদ সাহেব একজন ব্যবসায়ী। তিনি তার বন্ধু জনাব স্বপনকে একটি চেক প্রদান করেন যা শুধু জনাব স্বপনই ব্যবহার করতে পারবে। তার এ চেকটি ছিল হুকুম চেক। একইভাবে জনাব আজাদ তার পাওনাদার জনাব শান্তকে একটি চেক দেন। উক্ত চেকটি ব্যবহার করে জনাব শান্ত শুধু রূপালী ব্যাংকের ফার্মগেট শাখায় তার হিসাবে জমা দিয়ে অর্থ উত্তোলন করতে পাররেন। তার এ চেকটি ছিল দাগকাটা চেক। লেনদেনের ক্ষেত্রে দাগকাটা চেকের ব্যবহার সবচেয়ে বেশি নিরাপদ। কারণ এ চেকের অর্থ প্রাপক তার ব্যাংক হিসাবের মাধ্যমে সংগ্রহ করে। এ. চেক হারানো বা চুরি হলেও অর্থ হারানোর ঝুঁকি থাকে না। ফলে ব্যাংকার ও গ্রাহকের আর্থিক ঝুঁকি কমে যায়। আবার এ চেক বাধ্যতামূলকভাবে ব্যাংক হিসাবে জমা করতে হয়। অন্যদিকে, হুকুম চেকের টাকা নগদ উত্তোলন করা যায়। ফলে হারিয়ে যাওয়া বা চুরি হওয়ারও ভয় থাকে। তাই বলা যায়, জনাব শান্তর দাগকাটা চেক জনাব - স্বপনের হুকুম চেকের তুলনায় অধিক নিরাপদ।"
        }
      ]
    },
    {
      "number": "6",
      "uddipok": "প্রাকৃতিক দুর্যোগের কারণে সুনামগঞ্জের কৃষকদের ফসল ক্ষতিগ্রস্ত হয়। উক্ত কৃষকদের ঋণদান ও কৃষিক্ষেত্রে বিনিয়োগের জন্য বাংলাদেশ ব্যাংকের সহায়তায় 'সন্ধ্যা ব্যাংক লি.' প্রতিষ্ঠিত হয়। ব্যাংকটির আর্থিক কার্যক্রম ধীরে ধীরে বৃদ্ধি পায়। ফলে ব্যবসায় সম্প্রসারণের মাধ্যমে লাভজনকভাবে ব্যাংকিং কার্যক্রম পরিচালনা করার লক্ষ্যে ব্যাংক কর্তৃপক্ষ জনসাধারণের কাছ থেকে সঞ্চয় সংগ্রহ করার সিদ্ধান্ত গ্রহণ করে।",
      "tag": "SSNIC 24",
      "sub_questions": [
        {
          "label": "ক",
          "question": "ব্যাংক কী?",
          "explanation": "ব্যাংক হলো এমন একটি আর্থিক প্রতিষ্ঠান যা আমানত হিসেবে অর্থ সংগ্রহ করে, ঋণ দেয় ও অন্যান্য ব্যাংকিং কাজ সম্পন্ন করে।"
        },
        {
          "label": "খ",
          "question": "ব্যাংক বিনিময়ের মাধ্যম সৃষ্টি করে\"- ব্যাখ্যা করো।",
          "explanation": "অর্থ ও অর্থের মূল্যে পরিমাপযোগ্য দলিলের দ্বারা ব্যাংক বিনিময়ের মাধ্যম সৃষ্টি করে। চেক, ব্যাংক ড্রাফট, ক্রেডিট কার্ড, পে-অর্ডার ইত্যাদি হলো ব্যাংক সৃষ্ট বিনিময় মাধ্যম। এসব দলিল ও উপকরণ দিয়ে সহজে অর্থ লেনদেন করা যায়। মূলত এসব দলিলের প্রচলন ঘটিয়ে ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "প্রতিষ্ঠার শুরুতে 'সন্ধ্যা ব্যাংক লি.' কোন ধরনের ব্যাংকিং শুরু করে? ব্যাখ্যা করো।",
          "explanation": "প্রতিষ্ঠার শুরুতে 'সন্ধ্যা ব্যাংক লি.' কৃষি ব্যাংকিং শুরু করে। এ ব্যাংক কৃষি শিল্পের উন্নয়নে কাজ করে। কৃষকদের সহজ শর্তে ঋণ প্রদান করে। কৃষকদের সার, বীজ, কৃষি যন্ত্রপাতি ইত্যাদি ক্রয়ে মূলধন সরবরাহ করে। এছাড়া কৃষকদের কৃষি সংক্রান্ত বিভিন্ন পরামর্শ দিয়ে থাকে। উদ্দীপকে প্রাকৃতিক দুর্যোগের কারণে সুনামগঞ্জের কৃষকদের ফসলের ব্যাপক ক্ষতি হয়। উক্ত কৃষকদের ঋণদান ও কৃষিক্ষেত্রে বিনিয়োগের জন্য বাংলাদেশ ব্যাংকের সহায়তায় 'সন্ধ্যা ব্যাংক লি.' প্রতিষ্ঠিত হয়। উদ্দীপকের 'সন্ধ্যা ব্যাংক লি.' কৃষি খাতের উন্নয়নে কাজ করে। প্রাকৃতিক দুর্যোগের কারণে সৃষ্ট ক্ষতি কাটিয়ে উঠতে কৃষদের কৃষি বিষয়ক পরামর্শ প্রদান করে। সর্বোপরি কৃষকদের সার্বিক অবস্থার উন্নয়নে প্রয়োজনীয় পদক্ষেপ গ্রহণ করে। তাই বলা যায়, প্রতিষ্ঠার শুরুতে 'সন্ধ্যা ব্যাংক লি.' কৃষি ব্যাংকিং শুরু করে।"
        },
        {
          "label": "ঘ",
          "question": "জনসাধারণের নিকট থেকে সঞ্চয় সংগ্রহের মাধ্যমে 'সন্ধ্যা ব্যাংক লি' কোন ধরনের ব্যাংকিং ব্যবস্থায় প্রবেশ করবে? যুক্তিসহ বিশ্লেষণ করো।",
          "explanation": "জনসাধারণের কাছ থেকে সঞ্চয় সংগ্রহের মাধ্যমে 'সন্ধ্যা ব্যাংক লি.' মিশ্র ব্যাংকিং ব্যবস্থায় প্রবেশ করবে। মিশ্র ব্যাংক হলো কোনো বিশেষায়িত ব্যাংক ও বাণিজ্যিক ব্যাংকের মিশ্রণ। যেমন: কৃষি ব্যাংক একটি বিশেষায়িত ব্যাংক। এ ব্যাংক কৃষকদের উন্নয়নে • কাজ করে। আবার, বাণিজ্যিক ব্যাংকের মতো আমানত গ্রহণ ও ঋণদান করে থাকে। এছাড়াও বাণিজ্যিক ব্যাংকের মতো অর্থ স্থানান্তর, বিল পরিশোধ, অছি, গ্রাহকের প্রতিনিধি ইত্যাদি সেবাও প্রদান করে। উদ্দীপকের 'সন্ধ্যা ব্যাংক লি.' সুনামগঞ্জের কৃষকদের ঋণদান ও কৃষিক্ষেত্রে বিনিয়োগের জন্য প্রতিষ্ঠিত হয়। তাদের ব্যাংকিং আর্থিক কার্যক্রম ধীরে ধীরে বৃদ্ধি পায়। তাই ব্যবসায় সম্প্রসারণ করে লাভজনক ব্যাংকিং কার্যক্রম পরিচালনা করার জন্য ব্যাংক কর্তৃপক্ষ জনসাধারণের কাছ থেকে সঞ্চয় সংগ্রহ করার সিদ্ধান্ত গ্রহণ করে। মিশ্র ব্যাংক সাধারণ ব্যাংকিং-এর পাশাপাশি বিশেষ কোনো খাতের উন্নয়নে কাজ করে। উদ্দীপকে 'সন্ধ্যা ব্যাংক লি.' কৃষি ব্যাংক হিসেবে কৃষি খাতের উন্নয়নে কাজ করে। মিশ্র ব্যাংকে রূপান্তর হলে এটি জনগণের কাছ থেকে স্বল্প সুদে আমানত গ্রহণ করতে পারবে। আমানত হিসেবে গৃহীত অর্থ লাভজনক খাতে বিনিয়োগ করে মুনাফা অর্জন করতে পারবে। এছাড়া একাধিক খাতে বিনিয়োগের সুযোগ থাকায় বিনিয়োগের ঝুঁকিও হ্রাস পাবে। ব্যবসায়িক সেবা বৃদ্ধি পেলে গ্রাহক সংখ্যা বাড়বে। তাই বলা যায়, একই সাথে সাধারণ ব্যাংকিং সেবা ও কৃষি ব্যাংকিং সেবা প্রদানের মাধ্যমে উদ্দীপকের 'সন্ধ্যা ব্যাংক লি.' মিশ্র ব্যাংকিং ব্যবস্থায় প্রবেশ করবে।"
        }
      ]
    },
    {
      "number": "7",
      "uddipok": "জনাব তৌসিফ একজন ব্যবসায়ী। তিনি ব্যবসায়ের কাজে ঢাকায় থাকেন। তার একমাত্র ছোট ভাই জনাব তাহসিন নীলফামারী জেলার অত্যন্ত প্রত্যন্ত অঞ্চলে চাকরির সুবাদে অবস্থান করছেন। জনাব তাহসিনের হঠাৎ কিছু টাকার প্রয়োজন হয়। তিনি তার ভাই তৌসিফকে জানালেন। কিন্তু সেখানে কোনো ব্যাংকের শাখা না থাকায় জনাব তৌসিফ 'নগদ'-এর মাধ্যমে টাকা পাঠালেন। অপরদিকে, জনাব তৌসিফ তার পাওনাদার জনাব আকাশকে তার ইন্টারনেট ব্যবহার করে ফান্ড ট্রান্সফারের মাধ্যমে টাকা পাঠাবেন।",
      "tag": "SSNIC 24",
      "sub_questions": [
        {
          "label": "ক",
          "question": "ক্রেডিট কার্ড কী?",
          "explanation": "ব্যাংক ইস্যুকৃত ও ঋণ সুবিধা সম্বলিত চুম্বকীয় শক্তিসম্পন্ন যে কার্ড ব্যবহার করে ATM বুথ থেকে অর্থ উত্তোলন ও নির্দিষ্ট প্রতিষ্ঠান থেকে পণ্য ও সেবা ক্রয় করা যায় তাকে ক্রেডিট কার্ড বলে।"
        },
        {
          "label": "খ",
          "question": "SWIFT বলতে কী বোঝায়?",
          "explanation": "যে সংস্থা আন্তর্জাতিক নেটওয়ার্কের মাধ্যমে আন্তর্জাতিক আর্থিক লেনদেন সংক্রান্ত তথ্য সহজে, দ্রুত ও নিরাপদে আদান-প্রদান করে তাকে SWIFT বলে। ১৯৭৩ সালে বেলজিয়ামের ব্রাসেলসে ১৫টি দেশের ব্যাংকারদের মধ্যে চুক্তি সম্পাদনের মাধ্যমে এর কাজ শুরু হয়। বর্তমানে বাংলাদেশের প্রায় সবগুলো ব্যাংক এ নেটওয়ার্কের অন্তর্ভুক্ত। এর সেবাসমূহ হলো- আন্তর্জাতিক ব্যাংকগুলোর সাথে সহজে ও দ্রুত আর্থিক লেনদেন করা, বাণিজ্য সেবা, বৈদেশিক বিনিময় ও মুদ্রা বাজার সমতা রক্ষা করা ইত্যাদি।"
        },
        {
          "label": "গ",
          "question": "'নগদ' ইলেক্ট্রনিক ব্যাংকিং-এর কোন ধরনের সেবা? বিশ্লেষণ করো।",
          "explanation": "নগদ' ইলেকট্রনিক ব্যাংকিং-এর মোবাইল ব্যাংকিং সেবার অন্তর্গত। মোবাইল ব্যাংকিং ইলেকট্রনিক ব্যাংকিং-এর অন্যতম সেবা। মোবাইল ফোন ব্যবহার করে যেকোনো স্থান থেকে এ সেবা নেওয়া যায়। ব্যাংকের শাখা নেই এমন স্থানেও এই ব্যাংকিং সেবা পাওয়া যায়। এর মাধ্যমে গ্রাহক টাকা উঠানো, জমা দেওয়া ও বিভিন্ন বিল পরিশোধ করতে পারেন। উদ্দীপকে জনাব তৌসিফ একজন ব্যবসায়ী। তিনি ব্যবসায়ের কাজে ঢাকায় থাকেন। ছোট ভাইকে নীলফামারীতে জনাব তৌসিফ 'নগদ'-এর মাধ্যমে টাকা পাঠালেন। উদ্দীপকে জনাব তৌসিফ টাকা পাঠানোর জন্য যে মাধ্যম ব্যবহার করেছেন তা বৈশিষ্ট্যগতভাবে ইলেকট্রনিক ব্যাংকিং- এর মোবাইল ব্যাংকিং সেবা।"
        },
        {
          "label": "ঘ",
          "question": "দ্রুত ও নিরাপদ লেনদেনের ক্ষেত্রে জনাব তৌসিফের ব্যবহৃত দ্বিতীয় পদ্ধতিটির যৌক্তিকতা বিশ্লেষণ করো।",
          "explanation": "দ্রুত ও নিরাপদ লেনদেনের ক্ষেত্রে জনাব তৌসিফের ব্যবহৃত ইন্টারনেট ব্যাংকিং ব্যবস্থাটি যৌক্তিক। ইলেকট্রনিক ব্যাংকিং হলো আধুনিক ব্যাংকিং সেবা। এ ব্যবস্থায় গ্রাহকরা তাদের অর্থের পর্যাপ্ত নিরাপত্তা পায়। জালিয়াতি ও প্রতারণা দূ করে এ ব্যাংকিং গ্রাহকদের সর্বোচ্চ নিরাপত্তা দেয়। জনাব তৌসিফ একজন ব্যবসায়ী। তিনি ব্যবসায়ের কাজে ঢাকায় থাকেন। জনাব তৌসিফ 'নগদ'-এর মাধ্যমে ছোট ভাইকে নীলফামারীতে টাকা পাঠালেন। অপরদিকে, জনাব তৌসিফ তার পাওনাদার জনাব আকাশকে ইন্টারনেট ব্যবহার করে ফান্ড ট্রান্সফারের মাধ্যমে টাকা পাঠালেন। অর্থাৎ, উদ্দীপকে দ্বিতীয় লেনদেনটি ইন্টারনেট ব্যাংকিং। গ্রাহককে উন্নত ব্যাংকিং সেবা দেওয়ার জন্য ইন্টারনেট ব্যাংকিং-এর প্রচলন হয়। এর ব্যবহারের ফলে ব্যাংকের পরিচালনা দক্ষতাও বাড়ে। এ ধরনের ব্যাংকিং-এর গ্রাহক নির্দিষ্ট ওয়েবাসইট ও পাসওয়ার্ড ব্যবহার করে লেনদেনের কাজ করতে পারে। অর্থ স্থানান্তরের ক্ষেত্রে এটি সবচেয়ে সহজ ও দ্রুততম মাধ্যম। গ্রাহকদের প্রয়োজনীয় সব তথ্য এখানে গোপন রাখা হয়। তাই বলা যায়, দ্রুত ও নিরাপদ লেনদেনের ক্ষেত্রে জনাব তৌসিফের ব্যবহৃত দ্বিতীয় পদ্ধতি অর্থাৎ ইন্টারনেট ব্যাংকিং যৌক্তিক।"
        }
      ]
    },
    {
      "number": "8",
      "uddipok": "জনাব নাদিম তার জীবনের জন্য একটি বিমা কোম্পানির সাথে চুক্তিতে আবদ্ধ হয়ে ৩ লক্ষ টাকা মূল্যের একটি বিমাপত্র সংগ্রহ করেন। তিনি একটি দুরারোগ্য রোগে আক্রান্ত। কিন্তু তিনি বিষয়টি বিমা করার সময় গোপন রাখেন। ৬ মাস পর তিনি মারা যান। মনোনীত ব্যক্তি বিমা কোম্পানির কাছে বিষয়টি জানান। কোম্পানিটি রোগের তথ্য গোপনের বিষয়টি জানতে পেরে বিমা দাবি পরিশোধে অস্বীকৃতি জানায়।",
      "tag": "SSNIC 24",
      "sub_questions": [
        {
          "label": "ক",
          "question": "বিমাচুক্তি কী?",
          "explanation": "প্রিমিয়ামের বিনিময়ে অন্যের ঝুঁকি নিজের কাঁধে নেওয়ার জন্য বিমাকারী ও বিমাগ্রহীতার মধ্যে যে চুক্তি হয় তাকে বিমাচুক্তি বলে।"
        },
        {
          "label": "খ",
          "question": "আর্থিক ক্ষতিপূরণের নীতি বলতে কী বোঝায়?",
          "explanation": "যে নীতি অনুযায়ী বিমা চুক্তিতে উল্লেখ্য বিমাকৃত সম্পত্তির ক্ষতি হলে বিমা প্রতিষ্ঠান ক্ষতিপূরণ দেয় তাকে বিমা ব্যবসায়ে আর্থিক ক্ষতিপূরণের নীতি বলে। ঝুঁকি থেকে উদ্ভুত ক্ষতি আর্থিকভাবে পূরণ করাই এ নীতির মৌলিক কাজ। আর্থিক ক্ষতিপূরণের নীতি জীবনবিমার ক্ষেত্রে প্রযোজ্য নয়। কারণ, জীবনের ক্ষেত্রে ক্ষতি নিরূপণ করা যায় না। কিন্তু সম্পত্তির ক্ষেত্রে ক্ষতি নির্ণয় করা যায়। তাই সম্পত্তির আর্থিক ক্ষতিপূরণের ক্ষেত্রেই এই নীতিটি প্রযোজ্য।"
        },
        {
          "label": "গ",
          "question": "বিমার কোন নীতির কারণে বিমা কোম্পানি দাবি পরিশোধে অস্বীকৃতি জানায়? ব্যাখ্যা করো।",
          "explanation": "উদ্দীপকে পরম সদ্বিশ্বাসের নীতি লঙ্ঘন করায় বিমা কোম্পানি দাবি পরিশোধে অস্বীকৃতি জানায়। বিমা চুক্তির অন্যতম নীতি হলো বিমা সম্পর্কিত সব গুরুত্বপূর্ণ তথ্য সঠিকভাবে উভয়পক্ষকে জানানো। এর ব্যতিক্রম হলে বিমাচুক্তি বাতিল বলে গণ্য হয়। সাধারণত বিমাচুক্তির মাধ্যমে বিমাকারী ও বিমাগ্রহীতার মধ্য সদ্বিশ্বাসের সম্পর্ক প্রতিষ্ঠিত হয়। উদ্দীপকে জনাব নাদিম একটি বিমা কোম্পানির সাথে তিন লক্ষ টাকার একটি জীবন বিমা চুক্তি করেন। তিনি একটি দুরারোগ্য রোগে আক্রান্ত। বিমা চুক্তি করার সময় তিনি বিষয়টি উল্লেখ করেননি। সাধারণত বিমাকৃত বিষয়বস্তু সম্পর্কে সব গুরুত্বপূর্ণ তথ্য দেওয়া তার দায়িত্ব ছিল। এ বিমার বিষয়বস্তু হচ্ছে জনাব নাদিমের জীবন। তিনি তার রোগের বিষয়টি গোপন করে সদ্বিশ্বাসের সম্পর্ক ভঙ্গ করেছেন। ফলে তার মৃত্যুতে বিমা কোম্পানি বিমা দাবি পরিশোধে অস্বীকৃতি জানায়। সুতরাং বলা যায়, বিমা চুক্তির সদ্বিশ্বাসের নীতি ভঙ্গ করায় বিমা কোম্পানি জনাব নাদিমের বিমা দাবিটি প্রত্যাখ্যান করে।"
        },
        {
          "label": "ঘ",
          "question": "উদ্দীপকে বিমা কোম্পানির সিদ্ধান্তটি কি যৌক্তিক হয়েছে বলে মনে করো? যুক্তি দাও।",
          "explanation": "উদ্দীপকে সদ্বিশ্বাসের নীতি লঙ্ঘন হওয়ায় বিমা প্রতিষ্ঠানের বিমাদাবি প্রত্যাখ্যানের বিষয়টি সম্পূর্ণ যৌক্তিক হয়েছে বলে আমি মনে করি। বিমাচুক্তি সম্পাদনের ক্ষেত্রে বিমাকারী ও বিমাগ্রহীতার মধ্যে সদ্বিশ্বাসের সম্পর্ক তৈরি হয়। তাই এক্ষেত্রে বিমাকৃত বিষয়বস্তু সম্পর্কে সব গুরুত্বপূর্ণ তথ্য সঠিকভাবে দিতে বিমাগ্রহীতা বাধ্য থাকে। এতে উভয়পক্ষের সম্পর্কে সচ্ছতা বজায় থাকে। - উদ্দীপকে জনাব নাদিম একটি জীবন বিমা পলিসি করেন। বিমা পলিসি করার সময় তিনি তার দুরারোগ্য রোগের কথা গোপন রাখেন। ৬ মাস প্রিমিয়াম দেওয়ার পর তিনি মারা যায়। তার মনোনীত ব্যক্তি বিমাদাবি পেশ করলে বিমা প্রতিষ্ঠান তা প্রত্যাখ্যান করে। উদ্দীপকে জনাব নাদিম বিমাচুক্তি সম্পাদনে তার সম্পর্কে সম্পূর্ণ তথ্য প্রকাশ করেননি। তিনি বিমার অপরিহার্য উপাদান সদ্বিশ্বাসের সম্পর্ক ভঙ্গ করেছেন। এজন্য বিমাকারী চুক্তি বাতিল বা ক্ষতিপূরণ দেওয়া থেকে বিরত থাকতে পারে। তাই পরবর্তীতে তার মৃত্যুতে বিমাদাবি উপস্থাপন করা হলে বিমা প্রতিষ্ঠান তা যৌক্তিকভাবেই প্রত্যাখ্যান করে। তাই বলা যায়, বিমা প্রতিষ্ঠানের বিমাদাবি প্রত্যাখ্যানের সিদ্ধান্তটি সঠিক হয়েছে।"
        }
      ]
    },
    {
      "number": "9",
      "uddipok": "জনাব জলিল তার বন্ধুদের কাছে একটি ব্যবসায় সম্পর্কে জানতে পারেন, যেটি মানুষের বিভিন্ন ধরনের ঝুঁকির বিপরীতে আর্থিক সহায়তা করে। এ ব্যবসায়টি মানুষের জীবনের ঝুঁকিগত প্রতিবন্ধকতা দূর করে আর্থিক নিরাপত্তা নিশ্চিত করে। বর্তমানে এ ব্যবসায়টি সকলের কাছে গ্রহণযোগ্য ও জনপ্রিয় হয়ে ওঠেছে।",
      "tag": "SSNIC 24",
      "sub_questions": [
        {
          "label": "ক",
          "question": "প্রত্যক্ষ কারণের নীতি কী?",
          "explanation": "যে নীতি অনুযায়ী বিমা চুক্তিতে উল্লিখিত কারণের সাথে প্রত্যক্ষভাবে সম্পর্কিত কোনো ঘটনার ফলে জীবন বা সম্পত্তির হানি হলে বিমা প্রতিষ্ঠান ক্ষতিপূরণ দেয় তাকে প্রত্যক্ষ কারণের নীতি বলে।"
        },
        {
          "label": "খ",
          "question": "স্থলাভিষিক্তকরণ নীতি বলতে কী বোঝ?",
          "explanation": "সম্পত্তি বিমায় বিমাকৃত সম্পদের সম্পূর্ণ ক্ষতি হলে এবং বিমাকারী এর সম্পূর্ণ ক্ষতিপূরণ করলে উক্ত সম্পত্তির যা কিছু অবশিষ্ট থাকে বিমাকারী তার মালিক হয়, একেই স্থলাভিষিক্তকরণ নীতি বলে। কোনো গুদামের পাট বিমা করা হলে যদি তা আগুনে পুড়ে যায় এবং বিমা কোম্পানি সম্পূর্ণ ক্ষতিপূরণ করে, তবে পাটের ছাই বা এতদসংক্রান্ত অধিকার বিমা কোম্পানির সম্পত্তি হিসেবে গণ্য হয়ে থাকে। এ নীতি কেবল সম্পত্তি বিমার ক্ষেত্রে প্রযোজ্য। জীবন বিমার ক্ষেত্রে এ নীতি প্রযোজ্য নয়।"
        },
        {
          "label": "গ",
          "question": "উদ্দীপকে উল্লিখিত ব্যবসায়টির ধরন ব্যাখ্যা করো",
          "explanation": "উদ্দীপকে উল্লিখিত ব্যবসায়টি হলো বিমা ব্যবসায়। মানুষের জীবন ও সম্পদ সবসময় ঝুঁকির মধ্যে থাকে। এ ঝুঁকি কমানোর জন্য বিমা ব্যবসায় প্রতিষ্ঠিত হয়। নির্দিষ্ট প্রিমিয়ামের বিনিময়ে এটি মানুষের জীবন ও সম্পদের ঝুঁকি বহন করে। উদ্দীপকে জনাব জলিল তার বন্ধুদের কাছ থেকে একটি ব্যবসায় সম্পর্কে জানতে পারেন। ব্যবসায়টি মানুষের বিভিন্ন ধরনের ঝুঁকির বিপরীতে আর্থিক সহায়তা করে। এ ব্যবসায়টি মানুষের জীবনের ঝুঁকিগত প্রতিবন্ধকতা দূর করে আর্থিক নিরাপত্তা নিশ্চিত করে। মূলত ঝুঁকিগত প্রতিবন্ধকতা দূর করে বিমা। নির্দিষ্ট প্রিমিয়ামের বিপরীতে বিমা ব্যবসায় প্রতিষ্ঠান এ ধরনের কাজ করে থাকে। তাই বলা যায়, উদ্দীপকে উল্লিখিত ব্যবসায়টি বৈশিষ্ট্যের বিচারে একটি বিমা ব্যবসায়।"
        },
        {
          "label": "ঘ",
          "question": "উদ্দীপকে উল্লিখিত বর্তমান ব্যবসায়টির গ্রহণযোগ্যতা ও জনপ্রিয়তার কারণ ব্যাখ্যা করো।",
          "explanation": "আর্থিক প্রতিরক্ষার হাতিয়ার হিসেবে বিমা ব্যবসায় গ্রহণযোগ্য ও জনপ্রিয় হওয়ার যথার্থ কারণ রয়েছে। মানুষের আর্থিক নিরাপত্তার জন্য বিমা ব্যবসায় প্রতিষ্ঠিত হয়। নির্দিষ্ট প্রিমিয়ামের বিনিময়ে বিমা কোম্পানি মানুষের ঝুঁকির ভার নেয়। এ ব্যবসায় মানুষের জীবন ও ব্যবসায়কে সহজ করে তুলেছে। জনাব জলিল তার বন্ধুদের কাছে বিমা ব্যবসায় সম্পর্কে তথ্য পান। ব্যবসায়টি প্রিমিয়ামের বিনিময়ে মানুষের বিভিন্ন ধরনের ঝুঁকি গ্রহণ করে ও আর্থিক সহায়তা প্রদান করে। অর্থাৎ, ব্যবসায়টি মানুষের সম্পদের ও জীবনের ঝুঁকিগত প্রতিবন্ধকতা দূর করে আর্থিক নিরাপত্তা নিশ্চিত করে। বর্তমানে এ ব্যবসায়টি সকলের কাছে গ্রহণযোগ্য ও জনপ্রিয় হয়ে ওঠেছে। নির্দিষ্ট টাকা প্রিমিয়াম দিয়ে মানুষ বিমা কোম্পানির সাথে বিমাচুক্তি করে। এ চুক্তির মাধ্যমে মানুষ তার ঝুঁকির দায়ভার বিমা প্রতিষ্ঠানকে দেয়। বিমা ব্যবসায়ের প্রচলন হওয়ায় মানুষের জীবন ও ব্যবসায়ের নিরাপত্তা বেড়েছে। এতে মানুষ নিশ্চিন্ত থাকতে পারছে। বিমা করা থাকলে মানুষের জীবন ও সম্পদের ক্ষতিপূরণ পাওয়া যায়। তাই বলা যায়, মানুষের আর্থিক নিরাপত্তা নিশ্চিত করে বলে বিমা ব্যবসায়টি সকলের কাছে গ্রহণযোগ্য ও জনপ্রিয়।"
        }
      ]
    },
    {
      "number": "10",
      "uddipok": "জনাব আলাল একটি বেসরকারি প্রতিষ্ঠানে চাকরি করেন। তিনি স্ত্রী ও সন্তানদের আর্থিক নিরাপত্তার জন্য মাসিক ২,০০০ টাকা প্রিমিয়াম প্রদানের শর্তে একটি বিমা কোম্পানির সাথে বিমা চুক্তি করেন। এতে তিনি দুশ্চিন্তামুক্ত।",
      "tag": "SSNIC 24",
      "sub_questions": [
        {
          "label": "ক",
          "question": "মৌলিক ঝুঁকি কী?",
          "explanation": "যে ঝুঁকি ব্যক্তি বা প্রতিষ্ঠানের নিয়ন্ত্রণ অযোগ্য কোনো কারণে সৃষ্টি হয়, যা সাধারণভাবে সবাইকে ক্ষতিগ্রস্ত করে তাকে মৌলিক ঝুঁকি বলে।"
        },
        {
          "label": "খ",
          "question": "বিমা কীভাবে বৈদেশিক বাণিজ্যের প্রসার ঘটায়? ব‍্যাখ্যা করো।",
          "explanation": "বিমা বৈদেশিক বাণিজ্যে ঝুঁকি কমিয়ে আমদানি-রপ্তানিকারকদের বিনিয়োগে উৎসাহী করায় বৈদেশিক বাণিজ্যে প্রসার ঘটে। বেশির ভাগ বৈদেশিক বাণিজ্য সাধারণত সমুদ্রপথ ব্যবহার করে। সমুদ্রপথে পণ্য আনা-নেওয়া করার ক্ষেত্রে ঝুঁকি বিদ্যমান। কারণ যাত্রাপথে জাহাজ যেকোনো সময় দুর্ঘটনায় পড়তে পারে। এতে ব্যবসায়ীর আর্থিক ক্ষতি হওয়ার সম্ভাবনা থাকে। বিমা করার ফলে ব্যবসায়ী এ ক্ষতির হাত থেকে রক্ষা পায়। ফলে সে বেশি পরিমাণে বৈদেশিক বাণিজ্য করতে উৎসাহী হয়। এভাবে বিমা বৈদেশিক বাণিজ্যের প্রসারে সাহায্য করে।"
        },
        {
          "label": "গ",
          "question": "জনাব আলাল কোন ধরনের বিমা চুক্তি সম্পাদন করেছেন? ব্যাখ্যা করো।",
          "explanation": "উদ্দীপকের জনাব আলাল জীবন বিমা চুক্তি সম্পাদন করেছেন। জীবন বিমা হলো দুই পক্ষের মধ্যে সম্পাদিত একটি চুক্তি। জীবন বিমা চুক্তি অনুসারে বিমাগ্রহীতা নির্দিষ্ট পরিমাণ প্রিমিয়াম একত্রে বা কিস্তিতে দেয়। বিনিময়ে বিমাকারী একটি নির্দিষ্ট মেয়াদ শেষে অথবা বিমাগ্রহীতার মৃত্যু হলে বিমাগ্রহীতাকে বা তার মনোনীত ব্যক্তিকে বিমার অর্থ পরিশোধ করে। উদ্দীপকে জনাব আলাল একটি বেসকারি প্রতিষ্ঠানে চাকরি করেন। তিনি স্ত্রী ও সন্তানদের আর্থিক নিরাপত্তার জন্য মাসিক ২০০০ টাকা প্রিমিয়াম প্রদানের শর্তে একটি বিমা কোম্পানির সাথে বিমা চুক্তি করেন। অর্থাৎ, জনাব আলালের মৃত্যুতে বা দুর্ঘটনায় তার স্ত্রী ও সন্তানরা যেন আর্থিক সমস্যার সম্মুখীন না হন তাই এরূপ বিমা চুক্তিতে গেছেন। আর এরূপ বিমাচুক্তি জীবন বিমাপত্রের বৈশিষ্ট্যের সাথে মিলে যায়। তাই বলা যায়, জনাব আলাল যে বিমা চুক্তি সম্পাদন করেছেন তা জীবন বিমাপত্র।"
        },
        {
          "label": "ঘ",
          "question": "জনাব আলালের অবর্তমানে উক্ত বিমা পলিসি কি তার স্ত্রী ও সন্তানদের কোন উপকারে আসবে? যুক্তি দাও।",
          "explanation": "উদ্দীপকের জনাব আলালের অবর্তমানে তার গৃহীত জীবন বিমা পলিসি তার স্ত্রী ও সন্তানদের আর্থিক নিরাপত্তা দেবে। যেকোনো সময় মানুষের ব্যক্তি জীবনে দুর্ঘটনা ঘটতে পারে। পরিবারের কোনো সদস্যের মৃত্যুতে বা দুর্ঘটনায় ক্ষতিগ্রস্ত হলে মানুষ আর্থিকভাবে ক্ষতিগ্রস্ত হয়। এরূপ বিপদে অনেকে সান্ত্বনা দিলেও বস্তুতপক্ষে বিমা প্রতিষ্ঠানই কার্যকর পদক্ষেপ নেয়। উদ্দীপকে জনাব আলাল একটি বেসরকারি প্রতিষ্ঠানে চাকরি করেন। তিনি স্ত্রী ও সন্তানদের আর্থিক নিরাপত্তার জন্য মাসিক ২,০০০ টাকা প্রিমিয়াম প্রদানের শর্তে একটি বিমা কোম্পানির সাথে বিমা চুক্তি করেন। এটার মাধ্যমে জনাব আলাল দুশ্চিন্তামুক্ত হন। জনাব আলাল তার স্ত্রী ও সন্তানদের আর্থিক নিরাপত্তা নিয়ে দুশ্চিন্তাগ্রস্ত ছিলেন। এমতাবস্থায় তিনি জীবন বিমাপত্র গ্রহণ করেন। এ বিমাপত্রের আওতায় জনাব আলালের কোনো দুর্ঘটনা বা মৃত্যু হলে তার পরিবার আর্থিক প্রতিদান পাবে। তাই বলা যায়, আর্থিক প্রতিদানের নিশ্চয়তা বিবেচনায় জনাব আলালের অবর্তমানে বিমা পলিসিটি তার পরিবারের উপকারে আসবে।"
        }
      ]
    },
    {
      "number": "11",
      "uddipok": "জামাল সাহেবের খামারে ১০০টি অস্ট্রেলিয়ান জাতের গাভি আছে। খামারে রোগ আক্রান্তের ঝুঁকি এড়াতে তিনি ১০,০০,০০০ টাকার বিমাপত্র গ্রহণ করেছেন। শত্রুতাবশত তার পাঁচটি গাভি মেরে ফেলা হয়, যার আনুমানিক মূল্য ৪,০০,০০০ টাকা। তিনি বিমাকারীর কাছে বিমার দাবি পেশ করেন।",
      "tag": "SSNIC 24",
      "sub_questions": [
        {
          "label": "ক",
          "question": "পুনর্বিমা কী?",
          "explanation": "বিমাকারী বিমাকৃত ঝুঁকি একা বহন না করে অন্য কোনো বিমা প্রতিষ্ঠানের সাথে একটি নির্দিষ্ট প্রিমিয়ামের বিনিময়ে পুনরায় চুক্তি করলে তাকে পুনর্বিমা বলে।"
        },
        {
          "label": "খ",
          "question": "সমর্পণ মূল্য বলতে কী বোঝায়?",
          "explanation": "বিমাগ্রহীতা প্রিমিয়াম পরিশোধে অসমর্থ হলে পলিসি ফেরত দিয়ে যে অর্থ গ্রহণ করে তাকে সমর্পণ মূল্য বলে। সমর্পণ মূল্য প্রিমিয়ামের একটি অংশ। বিমা চুক্তির মেয়াদ কমপক্ষে দুই বছর উত্তীর্ণ হওয়ার পর সমর্পণ মূল্য পরিশোধ করা হয়। এর মাধ্যমে বিমাদাবির ২৫% – ৩০% মূল্য বিমাগ্রহীতা ফেরত পেতে পারে।"
        },
        {
          "label": "গ",
          "question": "জামাল সাহেব কোন ধরনের বিমাচুক্তি করছেন? ব্যাখ্যা করো।",
          "explanation": "উদ্দীপকে জামাল সাহেব গবাদি পশু বিমা করেছেন। এ বিমাচুক্তিতে বিমাকারী গবাদি পশুর মৃত্যুজনিত ক্ষতি মোকাবিলার নিশ্চয়তা দেয়। বিমাকৃত কোনো গবাদিপশু মারা গেলে বিমা প্রতিষ্ঠান বিমাগ্রহীতাকে আর্থিক ক্ষতিপূরণ দিতে বাধ্য থাকে। উদ্দীপকের জামাল সাহেবের খামারে ১০০টি অস্ট্রেলিয়ান জাতের গাভি আছে। প্রায়ই খামারের গাভি রোগাক্রান্ত হয়ে মারা যায়। তাই গবাদিপশুর মৃত্যুজনিত এ ঝুঁকি এড়াতে তিনি ১৫,০০,০০০ টাকার বিমাপত্র করেছেন। তার এই বিমাচুক্তি সম্পাদনের মূল উদ্দেশ্য, হলো তার খামারের গাভিদের মৃত্যু ঝুঁকি কমানো। এ বিমার ফলে খামারের কোনো গাভি রোগে আক্রান্ত হয়ে মারা গেলে বিমা প্রতিষ্ঠান ক্ষতিপূরণ প্রদানে বাধ্য থাকে। তাই বলা যায়, জামাল সাহেব গাভিদের রোগে আক্রান্তের ঝুঁকি এড়াতে গবাদিপশু বিমা করেছেন।"
        },
        {
          "label": "ঘ",
          "question": "জামাল সাহেব কত টাকা বিমাদাবি পাবেন? মতামতের পক্ষে যুক্তি দাও।",
          "explanation": "উদ্দীপকের জামাল সাহেব প্রত্যক্ষ কারণের নীতি লঙ্ঘনের কারণে কোনো বিমাদাবির টাকা পাবেন না। এ নীতি অনুসারে বিমাচুক্তিতে উল্লিখিত প্রত্যক্ষ কারণে বিমাকৃত বিষয়বস্তু ক্ষতিগ্রস্ত হলেই শুধু বিমাকারী ক্ষতিপূরণ দিতে বাধ্য থাকে, অন্য কারণে নয়। কাজেই ক্ষতি হলে চুক্তিতে উল্লিখিত কোনো প্রত্যক্ষ কারণে ক্ষতি হয়েছে কি না তা বিমা প্রতিষ্ঠান যাচাই করে। উদ্দীপকের জামাল সাহেব একজন খামারি। তিনি তার খামারে ১০০টি অস্ট্রেলিয়ান গাভি পালন করছেন। খামারে রোগে আক্রান্তের ঝুঁকি এড়াতে তিনি '১৫,০০,০০০ টাকার বিমাপত্র গ্রহণ করেন। কিন্তু শত্রুতা বশত তার পাঁচটি গাভি মেরে ফেলা হয়। এর আনুমানিক মূল্য ৪,০০,০০০ টাকা। তিনি বিমাকারীর কাছে বিমাদাবি পেশ করেন। উদ্দীপকের জামাল সাহেব রোগে আক্রান্তের ঝুঁকি মোকাবিলা করার জন্য গবাদিপশু বিমা করেন। কিন্তু তার পাঁচটি গাভি রোগে আক্রান্ত হয়ে মারা যায়নি। বরং শত্রুতাবশত মেরে ফেলা হয়। এই ঝুঁকির ব্যাপারে তার বিমাপত্রে উল্লেখ ছিল না। চুক্তিপত্রে উল্লিখিত কারণে তার গাভির মৃত্যু ঘটেনি। প্রত্যক্ষ কারণের নীতি অনুযায়ী শুধু চুক্তিপত্রে উল্লিখিত কারণে ক্ষতি সংঘটিত হলে বিমাকারী ক্ষতিপূরণে বাধ্য থাকে। চুক্তিতে উল্লেখ নেই এমন কোনো পরোক্ষ কারণে বিমাগ্রহীতার কোনো ক্ষতি হলে বিমাকারী ক্ষতিপূরণ দেয় না। তাই বলা যায়, প্রত্যক্ষ বা নিকটতম কারণে ক্ষতি সংঘটিত হয়নি বলে জামাল সাহেব বিমাদাবির টাল্লা পারেন না।"
        }
      ]
    }
  ]
}