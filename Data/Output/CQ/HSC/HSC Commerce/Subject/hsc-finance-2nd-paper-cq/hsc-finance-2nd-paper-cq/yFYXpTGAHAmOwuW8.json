{
  "title": "নটর ডেম কলেজ, ময়মনসিংহ ২০২৫",
  "subtitle": "ফিন্যান্স, ব্যাংকিং ও বিমা (11)",
  "questions": [
    {
      "number": "1",
      "uddipok": "জনাব আসলাম ‘কচা’ ব্যাংক-এ একটি হিসাব খুলে ব্যবসায়িক কার্যক্রম সম্পন্ন করেন। ব্যাংকটি একটি অফিসের মাধ্যমে ব্যাংকিং কার্যক্রম পরিচালনা করে। সম্প্রতি জনাব আসলামের ব্যবসায় পরিসর বেড়ে যাওয়ায় দেশের বিভিন্ন স্থানের ব্যবসায়ীদের সাথে লেনদেন সম্পাদন করতে হচ্ছে। 'কচা' ব্যাংকের ব্যবস্থাপক জনাব, আসলামকে অন্য আরেকটি ব্যাংকে হিসাব খোলার পরামর্শ দিলেন ।",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "ব্যাংক কর্তৃক সম্পাদিত সব কাজকে ব্যাংকিং বলা হয় ।"
        },
        {
          "label": "খ",
          "question": "",
          "explanation": "গ্রাহক সম্পর্কে সম্পূর্ণ তথ্য সংগ্রহের মাধ্যমে KYC ফর্ম গ্রাহকের লেনদেনের সচ্ছলতা নিশ্চিত করে। KYC-এর পূর্ণরূপ হলো 'Know Your Customer'। এ ফর্মে ব্যাংক গ্রাহকের নাম, ঠিকানা, পেশা, কাজের ধরন ও অন্যান্য যাবতীয় তথ্য সংগ্রহ করে। ফলে গ্রাহক কোনো অবৈধ লেনদেন করতে পারে না। এভাবে লেনদেনের সচ্ছলতা বৃদ্ধি পায়।"
        },
        {
          "label": "গ",
          "question": "",
          "explanation": "উদ্দীপকে 'কচা' ব্যাংকটি কাঠামোগতভাবে একক ব্যাংক। একটি কেন্দ্রীয় অফিসের অধীনে পরিচালিত হয় একক ব্যাংক। এ ব্যাংকের প্রধান অফিস ছাড়া অন্য কোথাও শাখা থাকে না। এটি সীমিত এলাকায় তাদের কার্যক্রম পরিচালনা করে। একটি শাখার মাধ্যমেই গ্রাহককে প্রয়োজনীয় সেবা প্রদান করতে হয়। উদ্দীপকে জনাব আসলাম 'কচা' নামক একটি ব্যাংকে হিসাব খুলে ব্যবসায়িক কার্যাদি সম্পন্ন করেন। ব্যাংকটি শুধু একটি অফিসের মাধ্যমে ব্যাংকিং কার্যাবলি পরিচালনা করে। এই একটি অফিস ছাড়া ব্যাংকটির আর কোনো শাখা নেই। সাধারণত একক ব্যাংক একটি অফিসের মাধ্যমে সীমিত এলাকায় স্বল্প পরিসরে ব্যাংকিং সেবা দেয়। তাই বলা যায়, উদ্দীপকের 'কচা' ব্যাংকটি একটি একক ব্যাংক।"
        },
        {
          "label": "ঘ",
          "question": "",
          "explanation": "উদ্দীপকের জনাব আসলামের অন্য আরেকটি ব্যাংকে অর্থাৎ, শাখা ব্যাংকে হিসাব খোলা যৌক্তিক হবে। একটি প্রধান অফিসের অধীনে বেশ কিছু শাখা খোলার মাধ্যমে শাখা ব্যাংকের কার্যক্রম পরিচালিত হয়। দেশ-বিদেশে শাখা ব্যাংকের একাধিক শাখা থাকে। একাধিক শাখা থাকায় সহজেই অর্থ স্থানান্তর করা যায়। এছাড়াও শাখা ব্যাংক ব্যবস্থায় অনলাইন ব্যাংকিং সুবিধা পাওয়া যায় । উদ্দীপকের জনাব আসলাম 'কচা' নামক একক ব্যাংকে হিসাব খুলেছেন। সম্প্রতি তার ব্যবসায় পরিসর বেড়ে যাওয়ায় ব্যবসায়িক প্রয়োজনে দেশের বিভিন্ন স্থানের ব্যবসায়ীদের সাথে লেনদেন করতে হচ্ছে। এমতাবস্থায় একক ব্যাংক হওয়ার কারণে ‘কচা’ ব্যাংকটি তাকে যথাযথভাবে সেবা দিতে পারছে না। ‘কচা’ ব্যাংকের ব্যবস্থাপক জনার আসলামকে অন্য আরেকটি ব্যাংকে হিসাব খোলার পরামর্শ দিলেন । একজন ব্যবসায়ীকে দেশের বিভিন্ন স্থানের ব্যবসায়ীদের সাথে লেনদেন করতে হয়। তাই সমগ্র দেশে কার্যক্রম বিস্তৃত রয়েছে এমন ব্যাংকই ব্যবসায়ীদের জন্য উপযুক্ত। আর দেশের বিভিন্ন এলাকায় শাখা ব্যাংকের কার্যক্রম বিস্তৃত থাকে। একাধিক শাখা থাকায় এ ব্যাংক সহজেই গ্রাহকদের বিভিন্ন ধরনের ব্যাংকিং সেবা দিতে পারে। এর মাধ্যমে দেশ-বিদেশের ব্যবসায়ীদের সাথে ব্যবসায়িক লেনদেন সহজতর হয়। কিন্তু 'কচা' ব্যাংক একক ব্যাংক হওয়ায় জনাব আসলামকে সমগ্র দেশব্যাপী ব্যাংকিং সেবা প্রদান করতে পারেনি। তাই ব্যাংকের ব্যবস্থাপক তাকে শাখা ব্যাংকে হিসাব খোলার পরামর্শ দেয়। তাই বলা যায়, জনাব আসলামের শাখা ব্যাংকে হিসাব খোলা যথার্থ হবে।"
        }
      ]
    },
    {
      "number": "2",
      "uddipok": "মি. তাহমিদ মেরিকো কোম্পানিতে চাকরি করে। তার খুব ইচ্ছে মিলিয়নিয়ার হওয়া। এই উদ্দেশ্যে সে পদ্মা ব্যাংকে যোগাযোগ করলে, ব্যাংকের ম্যানেজার জানায় তাদের এমন স্কিম আছে যদি কেউ ৩,০০০ টাকা করে প্রতি মাসে জমা দেয় তবে ১২ বছর পর ১০ লক্ষ অর্থাৎ, ১ মিলিয়ন টাকা পাবে। অন্যদিকে, তাহমিদের বন্ধু জামান সৌদি আরব থেকে ফিরে ৫০ লক্ষ টাকা এমন হিসাবে রাখতে চায়, যে হিসাবে ৫০ লক্ষ টাকা নির্দিষ্ট সময় পরে দ্বিগুণ হবে কিন্তু মেয়াদ শেষ হওয়ার আগে টাকা উত্তোলন করা যাবে না।",
      "tag": "NDCM 25",
      "sub_questions": [
        {
          "label": "ক",
          "question": "KYC-এর পূর্ণরূপ কী?",
          "explanation": "KYC এর পূর্ণরূপ হলো Know Your Customer."
        },
        {
          "label": "খ",
          "question": "ব্যাংক হিসাব বলতে কী বোঝায়?",
          "explanation": "সাধারণ অর্থে, আমানতকারীর নামে ব্যাংকে যে হিসাব খোলা হয় তাকে ব্যাংক হিসাব বলে। আমানতকারীদের আমানতি অর্থের নিরাপত্তা রক্ষার্থে এবং তাদের সাথে প্রত্যক্ষ যোগাযোগ রক্ষা করার জন্য অর্থাৎ তাদের হিসাবে অর্থ জমা ও আমানতি অর্থ থেকে উত্তোলনের সুযোগ দেওয়ার জন্য ব্যাংক আমানতকারীদের জন্য যে পৃথক হিসাব খুলে থাকে তাকে ব্যাংক হিসাব বলে।"
        },
        {
          "label": "গ",
          "question": "পদ্মা ব্যাংকের ম্যানেজার মি. তাহমিদকে যে হিসাব খোলার পরামর্শ দিলেন সেটি কোন ধরনের সঞ্চয়ী হিসাব? ব্যাখ্যা করো।",
          "explanation": "উদ্দীপকে পদ্মা ব্যাংকের ম্যানেজার মি. তাহমিদকে পেনশন সঞ্চয়ী হিসাব খোলার পরামর্শ দিয়েছেন।' এ হিসাবে প্রতি মাসে একটি নির্দিষ্ট পরিমাণ অর্থ নির্দিষ্ট মেয়াদের জন্য জমা করতে হয়। মেয়াদ শেষে সুদসহ এককালীন অর্থ উত্তোলন করা যায়। বেসরকারি চাকরিজীবী ও সকল ধরনের পেশাজীবী মানুষের জন্য সঞ্চয় ও বিনিয়োগ সুবিধা লাভে এই হিসাব বেশ উপযোগী। উদ্দীপকে মি. তাহমিদ মেরিকো কোম্পানিতে চাকরি করে। তার খুব ইচ্ছা মিলিয়নিয়ার হওয়া। এই উদ্দেশ্যে সে পদ্মা ব্যাংকে যোগাযোগ করলে ব্যাংকের ম্যানেজার তাকে একটি স্কিমের কথা জানায়। যেখানে কেউ যদি প্রতি মাসে ৩,০০০ টাকা জমা দেয় তবে ১২ বছর পর ১০ লক্ষ অর্থাৎ ১ মিলিয়ন টাকা পাবে। এখানে ব্যাংক ম্যানেজারের প্রস্তাবিত হিসাবের মূল বৈশিষ্ট্য হলো প্রত্যেক মাসে নির্দিষ্ট পরিমাণ অর্থ জমা করা। এছাড়াও এই হিসাবের নির্দিষ্ট মেয়াদও রয়েছে। আর উপরিউক্ত বৈশিষ্ট্যদ্বয় পেনশন সঞ্চয়ী হিসাবের বৈশিষ্ট্যের সাথে সাদৃশ্যপূর্ণ। তাই বলা যায়, ব্যাংক ম্যানেজার মি. তাহমিদকে যে হিসাব খোলার পরামর্শ দিয়েছেন তা হলো পেনশন সঞ্চয়ী হিসাব।"
        },
        {
          "label": "ঘ",
          "question": "উদ্দীপকের জামানের জন্য কোন হিসাব উপযুক্ত? বিশ্লেষণ করো।",
          "explanation": "উদ্দীপকে জামানের জন্য স্থায়ী হিসাব খোলা উপযুক্ত হবে।। এ হিসাবে একটি নির্দিষ্ট মেয়াদের অর্থ জমা রাখা হয়। উক্ত মেয়াদের মধ্যে অর্থ উত্তোলন করা যায় না। মেয়াদ শেষে সুদসহ জমাকৃত অর্থ উত্তোলন করতে হয়। এই হিসাবে আমানতের ওপর উচ্চ হারে সুদ প্রদান করা হয়। উদ্দীপকে মি. তাহমিদের বন্ধু জামান সৌদি আরব থেকে ফিরে ৫০ লক্ষ টাকা একটি হিসাবে চায়। জামান চান ঐ হিসাবে ৫০ লক্ষ টাকা নির্দিষ্ট সময়ে দ্বিগুণ হবে। কিন্তু মেয়াদ শেষ হওয়ার আগে উত্তোলন করা যাবে না। বড় অঙ্কের অলস অর্থ নির্দিষ্ট মেয়াদে জমানোর জন্য স্থায়ী হিসাব বেশ সুবিধাজনক। কারণ এই হিসাবে জমাকৃত স্থিতির ওপর অন্যান্য হিসাবের তুলনায় উচ্চ হারে সুদ দেওয়া হয়। ফলে নির্দিষ্ট সময়ের মধ্যে সুদে আসলে অর্থ দ্বিগুণ হয়ে যায়। আবার স্থায়ী হিসাবের মেয়াদ নির্দিষ্ট থাকায় মেয়াদপূর্তির পূর্বে অর্থ উত্তোলন করা অসম্ভব। উদ্দীপকে জামানও ঠিক এমন সুবিধাসম্পন্ন একটি হিসাবের কথা বলেছেন। অর্থাৎ, স্থায়ী হিসাবের মাধ্যমেই মি. জামানের আকাঙ্ক্ষার বাস্তবায়ন সম্ভব। তাই বলা যায়, জামানের স্থায়ী হিসাব খোলাই উত্তম।"
        }
      ]
    },
    {
      "number": "3",
      "uddipok": "নীলিমা বিবিএ পড়ছে। তার সহপাঠীদের পরামর্শে হিসাব খোলার জন্য ব্যাংক কর্মকর্তার কাছ থেকে সে আধুনিক ব্যাংকের সুবিধা যেমন: এটিএম কার্ড, অনলাইন সুবিধা, অতিরিক্ত আয় ইত্যাদি সুবিধাসংবলিত একটি হিসাব খোলার পরামর্শ চাইল। এদিকে নীলিমার বাবা মি. আবরার অবসর গ্রহণের সময় পেনশন বাবদ ৪০ লক্ষ টাকা পেয়েছেন। তিনি ব্যাংকে গিয়ে এমন একটি হিসাব খুলতে চান যাতে তার টাকা নিরাপদে থাকবে এবং এর আয় দিয়ে তার সংসারের ব্যয় বহন করতে পারবেন।",
      "tag": "NDCM 25",
      "sub_questions": [
        {
          "label": "ক",
          "question": "চেকের আদেষ্টা কে?",
          "explanation": "যে ব্যক্তি চেকে স্বাক্ষরের মাধ্যমে কোনো ব্যক্তিকে অথবা নিজেকে অর্থ পরিশোধের শর্তহীন নির্দেশ দেয় তাকে চেকের আদেষ্টা 'বা Drawer বলে।"
        },
        {
          "label": "খ",
          "question": "ব্যাংকের সচ্ছলতার নীতি কী?",
          "explanation": "যে নীতি অনুযায়ী ব্যাংক দৈনন্দিন নগদ অর্থের দাবি মেটানোর জন্য ব্যাংকে যথেষ্ট পরিমাণ নগদ অর্থ তারল্য হিসেবে রাখে তাই সচ্ছলতার নীতি। সচ্ছলতার নীতি গ্রহণে বাণিজ্যিক ব্যাংকসমূহ তাদের কাঙ্ক্ষিত সুনাম অর্জন করে। আর্থিকভাবে সচ্ছল এমন ব্যাংকের প্রতি জনগণের আস্থা বেশি থাকে। এভাবে নিজস্ব তহবিল এবং ধারকৃত তহবিলের পর্যাপ্ততা ব্যাংকের মুনাফা অর্জনে সাহায্য করে।"
        },
        {
          "label": "গ",
          "question": "নীলিমার প্রত্যাশিত সুবিধার জন্য কোন হিসাব তার জন্য অধিক উপযোগী? ব্যাখ্যা করো।",
          "explanation": "নীলিমার প্রত্যাশিত সুবিধার জন্য সঞ্চয়ী হিসাব খোলা অধিক উপযোগী। এ ধরনের হিসাবে গ্রাহক যতবার খুশি অর্থ জমা দিতে পারে। তবে নির্দিষ্ট নিয়মের বাইরে অর্থ উত্তোলন করতে পারে না। ব্যাংকিং সুবিধার পাশাপাশি সঞ্চয়ের উদ্দেশ্যে গ্রাহক এ ধরনের হিসাব খোলেন। উদ্দীপক অনুযায়ী নীলিমা বিবিএ-তে পড়ছে। তার সহপাঠীদের পরামর্শে সে ব্যাংক হিসাব খুলতে। আগ্রহী। সে এমন হিসাব খুলতে চাচ্ছে যেখানে এটিএম কার্ড, অনলাইন সুবিধা এবং অতিরিক্ত আয়ের সুযোগ রয়েছে। ছাত্র, চাকরিজীবী, নির্দিষ্ট আয়ের ব্যক্তিদের জন্য সঞ্চয়ী হিসাব উপযোগী। নীলিমা হিসাব খুললে সাধারণ ব্যাংকিং সুবিধার পাশাপাশি জমাকৃত আমানতের ওপর সুদ পাবে। সে যে ব্যাংকে হিসাব খুলবে ব্যাংকটি আধুনিক হলে নীলিমা ডেবিট কার্ড, ক্রেডিট কার্ড এবং অনলাইন সুবিধার মতো আধুনিক ব্যাংকিং সুবিধাও পাবে। তাই বলা যায়, নীলিমার জন্য সঞ্চয়ী হিসাব খোলাই উত্তম।"
        },
        {
          "label": "ঘ",
          "question": "মি. আবরারের প্রয়োজন অনুযায়ী তার জন্য কোন হিসাবটি যুক্তিযুক্ত? আলোচনা করো।",
          "explanation": "মি. আবরারের প্রয়োজন অনুযায়ী তার জন্য মাসিক মুনাফাভিত্তিক স্থায়ী হিসাব খোলা যুক্তিযুক্ত। এ ধরনের হিসাবে একটি নির্দিষ্ট পরিমাণ অর্থ একটি নির্দিষ্ট সময়ের জন্য রাখা হয়। সাধারণত মেয়াদ পূর্ণ হওয়ার আগে অর্থ উত্তোলন করা যায় না। ব্যাংক এ হিসাবের বিপরীতে সর্বোচ্চ হারে সুদ দেয়। বির্ধারিত সময় অন্তর সুদ উত্তোলন করা যায়। উদ্দীপকে মি. আবরার সম্প্রতি অবসর গ্রহণ করেছেন। এ সময় পেনশন বাবদ ৪০ লক্ষ টাকা পেয়েছেন। তিনি ব্যাংকে গিয়েছেন এবং এমন একটি হিসাব খুলতে চান যাতে তার টাকা নিরাপদে থাকবে। আবার তার জমাকৃত টাকার আয় থেকে সংসারের ব্যয় বহন করতে পারবেন। মি. আবরার তার এই এককালীন টাকা একটি নির্দিষ্ট মেয়াদে স্থায়ী হিসাবে রাখতে পারেন। এই হিসাবের সবচেয়ে বড় সুবিধা হলো এর সুদের হার অন্য যেকোনো ব্যাংক হিসাব থেকে বেশি। তিনি স্থায়ী হিসাবে রেখে মেয়াদ শেষে সুদসহ সম্পূর্ণ টাকা পাবেন। আবার মাসশেষে সুদের অর্থ তার হিসাবে জমা হবে। মুনাফার অংশ পরবর্তীতে তিনি সংসারের ব্যয়ে খরচ করতে পারবেন। এভাবে একদিকে তার আয় আর অন্যদিকে অর্থের নিরাপত্তা বজায় থাকবে। তাই বলা যায়, মি. আবরারের প্রয়োজন অনুযায়ী তার জন্য মাসিক মুনাফাভিত্তিক স্থায়ী হিসাব উপযোগী।"
        }
      ]
    },
    {
      "number": "4",
      "uddipok": "কতিপয় বৃহদায়তন বণিজ্যিক ব্যাংক ৮% হারে অধিক সংখ্যক বিনিময় বিল বাট্টাকরণের ফলে তারল্য সমস্যার সম্মুখীন হয়। এজন্য ব্যাংকগুলো তাদের বাট্টাকৃত বিল কেন্দ্রীয় ব্যাংকে বাট্টাকরণে ইচ্ছুক। কেন্দ্রীয় ব্যাংক দেশের ঋণ প্রবাহ বিবেচনা করে বিলগুলো একই হারে বাট্টাকরণের প্রস্তাব দেয়। এই কারণে ব্যাংকগুলো বিল পুনঃবাট্টাকরণে বিরত থাকে।",
      "tag": "NDCM 25",
      "sub_questions": [
        {
          "label": "ক",
          "question": "মুদ্রাস্ফীতি কী?",
          "explanation": "বাজারে মুদ্রার পরিমাণ বেড়ে যাওয়াকে মুদ্রাস্ফীতি বলে।"
        },
        {
          "label": "খ",
          "question": "নিকাশ ঘর বলতে কী বোঝায়?",
          "explanation": "নিকাশ ঘর বলতে কেন্দ্রীয় ব্যাংক কর্তৃক বিভিন্ন ব্যাংকের দেনা- পাওনা নিষ্পত্তির প্রক্রিয়াকে বোঝায়। নিকাশ ঘর হলো এমন একটি স্থান বা প্রতিষ্ঠান, যেখানে একটি নিকাশ পদ্ধতির মাধ্যমে কোনো নির্দিষ্ট এলাকা বা অঞ্চলের ব্যাংকসমূহ পরস্পরের মধ্যে দেনা-পাওনা সংক্রান্ত হিসাবের নিষ্পত্তি করে। বাণিজ্যিক ব্যাংকসমূহ বিভিন্ন চেক, ড্রাফট, হুন্ডি প্রভৃতি ভাঙানোর মাধ্যমে একে অন্যের নিকট পাওনাদার হয়। তখন কেন্দ্রীয় ব্যাংক এ লেনদেন 'নিকাশ ঘর' হিসেবে পারস্পরিক দেনা-পাওনার হিসাব পরিশোধ করে।"
        },
        {
          "label": "গ",
          "question": "উদ্দীপকে কেন্দ্রীয় ব্যাংক ঋণ নিয়ন্ত্রণের জন্য কোন নীতিটি অবলম্বন করেছে? ব্যাখ্যা দাও।",
          "explanation": "উদ্দীপকে কেন্দ্রীয় ব্যাংক ঋণ নিয়ন্ত্রণের জন্য ব্যাংক হার নীতি গ্রহণ করেছে। এ নীতি অনুযায়ী বাণিজ্যিক ব্যাংক তাদের প্রথম শ্রেণির বিল ও সিকিউরিটিজসমূহ কেন্দ্রীয় ব্যাংকের কাছে বাট্টা করে। এক্ষেত্রে বাট্টার হার হ্রাস-বৃদ্ধি করে কেন্দ্রীয় ব্যাংক ঋণ নিয়ন্ত্রণ করে। মুদ্রাবাজারে ঋণের আধিক্য দেখা দিলে এ হার বাড়ানো হয়। আবার বিপরীত পরিস্থিতিতে এ হার কমানো হয়। উদ্দীপকের কতিপয় বাণিজ্যিক ব্যাংক ৮% হারে বেশি সংখ্যক বিনিময় বিল বাট্টা করে তারল্য সংকটে পড়ে। এজন্য তারা তাদের বাট্টাকৃত বিলগুলো কেন্দ্রীয় ব্যাংকে বাট্টাকরণে ইচ্ছুক। কেন্দ্রীয় ব্যাংক ঋণপ্রবাহ বিবেচনা করে বিলগুলো একই হারে বাট্টাকরণের প্রস্তাব দেয়। এটি কেন্দ্রীয় ব্যাংকের ঋণ নিয়ন্ত্রণের একটি কৌশল। বাজারে ঋণ নিয়ন্ত্রণের জন্য কেন্দ্রীয় ব্যাংক এ হার হ্রাস-বৃদ্ধি করে। এ হারের হ্রাস-বৃদ্ধিতে বাণিজ্যিক ব্যাংকের ঋণের সুদও হ্রাস-বৃদ্ধি ঘটে। ফলে গ্রাহকের মাঝে ঋণ গ্রহণের প্রবণতা পরিবর্তন হয়। তাই বলা যায়, উদ্দীপকে কেন্দ্রীয় ব্যাংক ঋণ নিয়ন্ত্রণের জন্য ব্যাংক হার নীতি অবলম্বন করেছেন।"
        },
        {
          "label": "ঘ",
          "question": "ব্যাংকগুলোর সিদ্ধান্তে দেশের ঋণ প্রবাহে কী প্রভাব পড়বে? যুক্তিসহ বিশ্লেষণ করো।",
          "explanation": "উদ্দীপকের ব্যাংকগুলোর বিল বাট্টাকরণ হতে বিরত থাকায় দেশের ঋণ প্রবাহে নেতিবাচক প্রভাব পড়বে। ব্যাংক হার নীতির মাধ্যমে কেন্দ্রীয় ব্যাংক বাজারে ঋণের প্রবাহ নিয়ন্ত্রণ করে। ব্যাংক হার বৃদ্ধি পেলে বাণিজ্যিক ব্যাংক কম পরিমাণে বিল বাট্টা করে। ফলে বাণিজ্যিক ব্যাংকের তহবিল হ্রাস পায়। বাজারেও অর্থ সরবরাহ হ্রাস পায়। উদ্দীপকের বাণিজ্যিক ব্যাংকগুলো ৮% হারে অধিক পরিমাণ বিনিময় বিল বাট্টা করে তারল্য সমস্যায় পড়ে। তারা বাট্টাকৃত বিলগুলো কেন্দ্রীয় ব্যাংকের কাছে বাট্টা করতে যায়। কেন্দ্রীয় ব্যাংক দেশের ঋণ প্রবাহ বিবেচনা করে বিলগুলো একই হারে বাট্টাকরণের প্রস্তাব দেয়। কিন্তু ব্যাংকগুলো বিল পুনঃবাট্টাকরণ থেকে বিরত থাকে। কেন্দ্রীয় ব্যাংকের ঋণ নিয়ন্ত্রণের অন্যতম একটি পদ্ধতি হলো ব্যাংক হার নীতি পদ্ধতি। কিন্তু বাণিজ্যিক ব্যাংক কেন্দ্রীয় ব্যাংকের কাছে বিল বা সিকিউরিটিজ বাট্টা না করলে এ নীতি কার্যকর করা সম্ভব হয় না। উদ্দীপকের ব্যাংকগুলো তাদের বাট্টাকৃত বিলগুলো পুনঃবাট্টাকরণ থেকে বিরত থাকে। ফলে বাণিজ্যিক ব্যাংকগুলোর হাতে নগদ তহবিলের পরিবর্তে প্রচুর পরিমাণে সিকিউরিটিজ থাকবে। তাদের ঋণদানের প্রবাহ হ্রাস পাবে। ফলে বাজারেও অর্থ সরবরাহ হ্রাস পাবে। তাই বলা যায়, উদ্দীপকের ব্যাংকগুলোর গৃহীত সিদ্ধান্তের কারণে দেশের ঋণ প্রবাহের ওপর নেতিবাচক প্রভাব পড়বে।"
        }
      ]
    },
    {
      "number": "5",
      "uddipok": "বাংলাদেশ ব্যাংক দেশের মুদ্রাবাজারের স্থিতিশীলতা রক্ষার দায়িত্বপ্রাপ্ত একটি প্রতিষ্ঠান। সম্প্রতি দেশে মুদ্রাস্ফীতি দেখা দিলে ব্যাংকটি তার নিকট জমার হার ৪% থেকে বৃদ্ধি করে ৬% এ উন্নীত করে। তবে মুদ্রাস্ফীতি নিয়ন্ত্রণে না আসায় ব্যাংকটি ঋণ প্রদানের ক্ষেত্রে কতগুলো খাত সুনির্দিষ্ট করে দেয়।",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "যে মুদ্রা সরকারি আইন দ্বারা পরিচালিত এবং লেনদেনের মাধ্যম হিসেবে গ্রহণ করতে জনগণ আইনগতভাবে বাধ্য তাকে বিহিত মুদ্রা বলে।"
        },
        {
          "label": "খ",
          "question": "'কেন্দ্রীয় ব্যাংক সরকারের ব্যাংক'- ব্যাখ্যা করো।",
          "explanation": "সরকারের পক্ষে অর্থসংক্রান্ত কাজ সম্পাদন ও পরামর্শ দেওয়ায় কেন্দ্রীয় ব্যাংককে সরকারের ব্যাংক বলা হয়। এই ব্যাংক দেশের ব্যাংক ও মুদ্রা ব্যবস্থার নেতৃত্ব দিতে সরকারের মালিকানায় ও নিয়ন্ত্রণে পরিচালিত হয়। কেন্দ্রীয় ব্যাংকের মালিক, পরিচালক ও নিয়ন্ত্রক সরকার। এই ব্যাংক সরকারের পক্ষে অর্থ লেনদেন করে, হিসাব রাখে ও সরকারকে প্রয়োজনে ঋণ দেয়।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে বর্ণিত কেন্দ্রীয় ব্যাংক ঋণ নিয়ন্ত্রণের জন্য প্রথমত ব্যাংক হার নীতি পদ্ধতি ব্যবহার করেছে। বাণিজ্যিক ব্যাংকগুলো যে সুদের হারে কেন্দ্রীয় ব্যাংকের নিকট থেকে ঋণ গ্রহণ করে বা প্রথম শ্রেণীর বিল বা সিকিউরিটি সমূহ বাট্টা করে নেই সে হারকে ব্যাংক হার বলে।যদি কেন্দ্রীয় ব্যাংক হার বৃদ্ধি করে দেই তাহলে বাণিজ্যিক ব্যাংকের সুদের হার বৃদ্ধি পাবে এতে গ্রাহকদের মধ্যে ঋণ গ্রহনে নিরুৎসাহিতা সৃষ্টি হবে এবং বাজারে ঋণের পরিমাণ হ্রাস পাবে। অন্যদিকে কেন্দ্রীয় ব্যাংক যদি ব্যাংক হার হ্রাস করে দেয় তাহলে বাণজ্যিক ব্যাংকের সুদের হার হ্রাস পাবে এবং বাজার ঋনের পরিমাণ বৃদ্ধি পাবে । উদ্দীপকে মুদ্রাস্ফিতির স্থিতিশীল রক্ষার জন্য কেন্দ্রীয় ব্যাংক বাণিজ্যিক ব্যাংকের সুদের হার ২% বৃদ্ধি করে ।এতে বাণিজ্যিক ব্যাংকের ঋণের পরিমাণ হ্রাস পায় সুতরাং যেহেতু কেন্দ্রীয় ব্যাংক হার বৃদ্ধি করেছে তাই বলা যায় এটা হল ঋন নিয়ন্ত্রণের ব্যাংক হার নীতি।"
        },
        {
          "label": "ঘ",
          "question": "",
          "explanation": "নিম্নের অনুরূপঃ ঋণ নিয়ন্ত্রণ করার জন্য কেন্দ্রীয় ব্যাংক কর্তৃক গৃহীত ঋণ নিয়ন্ত্রণ এর পদক্ষেপটি হল গুণগত বা নির্বাচন মূলক পদ্ধতি এর ঋণের বরাদ্দ করার নীতি। যা উপযুক্ত বলে মনে করি। বিশেষ খাত চিহ্নিত করে সে ক্ষেত্রে ঋনের পরিমাণ কম বেশি করার নীতি কে ঋণের বরাদ্দ করা নীতি বলে।ীই নীতির ক্ষেত্রে যে সকল খাতে ঋণ দেওয়া প্রয়োজন সেখানে কেন্দ্রীয় ব্যাংক বিশেষ বরাদ্দার নির্দেশ দেই। আবার যে সকল খাতে ঋণ কমানো উচিত সে ক্ষেত্রে কড়াকড়ি আরোপ করে। উদ্দীপকে কেন্দ্রীয় ব্যাংক প্রথমে ঋণ নিয়ন্ত্রণ ব্যাংক হার নীতি করলেও, তা প্রভাব না পড়ার কারণে,ঋনের সুনির্দিষ্ট খাত চিহ্নিত করে ঋণ সরবরাহ স্থিতিশীল রাখে।এটি হলো ঋনের বরাদ্দকরণ নীতি। ব্যাংক হার নীতি প্রয়োগে কিছু সীমাবদ্ধ রয়েছে, যেমন দেশের সুসংগঠিত মুদ্রা বাজার থাকতে হবে,বাণিজ্য ব্যাংকগুলোর অতিরিক্ত রিজার্ভ থাকলে এ নীতি কার্যকর হয় না। তাই উদ্দীপকে কেন্দ্রীয় ব্যাংক ঋণের সরবরাহ স্থিতিশীল রাখার জন্য, ঋণের বরাদ্দ করা নীতি প্রয়োগ করেন। ফলে নির্দিষ্টতা চিহ্নিত করার মাধ্যমে ঋণের সরবরাহ স্থিতিশীল রাখতে পারবে। তাই কেন্দ্রীয় ব্যাংকের পরবর্তী পদক্ষেপটি কার্যকর বল আমি মনে করি।"
        }
      ]
    },
    {
      "number": "6",
      "uddipok": "সাথিল তার পাওনাদার শাওনের নিকট থেকে একটি চেক পেল। চেকের বাম কোণে দুটি সমান্তরাল রেখার মধ্যে 'জনতা ব্যাংক' শব্দগুচ্ছ লেখা ছিল। কিন্তু ব্যবসায়িক কাজের জন্য জনাব সাথিলের দ্রুত নগদ অর্থের প্রয়োজন। এ বিষয় নিয়ে তিনি বেশ চিন্তিত।",
      "tag": "NDCM 25",
      "sub_questions": [
        {
          "label": "ক",
          "question": "চেকের অনুমোদন কী?",
          "explanation": "প্রস্তুতকারক বা ধারক হস্তান্তরের উদ্দেশ্যে যখন চেকের উল্টো পিঠে বা সম্মুখভাগে বা তৎসংলগ্ন কোনো পৃষ্ঠায় স্বাক্ষর করেন তখন তাকে অনুমোদন বলা হয়।"
        },
        {
          "label": "খ",
          "question": "চেকের অমর্যাদা বলতে কী বোঝায়? বুঝিয়ে লেখো।",
          "explanation": "যুক্তিসংগত কারণে ব্যাংক চেকের অর্থ পরিশোধ না করলে তাকে চেকের অমর্যাদা বলে। আমানতকারী কর্তৃক যথাযথভাবে উপস্থাপিত চেকের অর্থ ব্যাংক পরিশোধ করতে বাধ্য। তবে চেক অসম্পূর্ণ থাকলে বা অন্য কোনো ন্যায়সংগত কারণে ব্যাংক চেকের অর্থ পরিশোধে অপারগতা জানায়। সাধারণত ব্যাংক হিসাবে পর্যাপ্ত অর্থ না থাকলে, স্বাক্ষর না মিললে, তারিখ যথাযথ না হলে, টাকার পরিমাণ সঠিকভাবে না লেখা হলে, অনুমোদন সঠিক না হলে ইত্যাদি কারণে ব্যাংক চেকের অমর্যাদা করে থাকে।"
        },
        {
          "label": "গ",
          "question": "সাথিলের পাওয়া চেকটি কোন প্রকারের দাগকাটা চেক? ব্যাখ্যা করো।",
          "explanation": "উদ্দীপকের সাথিলের পাওয়া চেকটি হলো বিশেষ দাগকাটা চেক। বাহক বা হুকুম চেকের ওপরের বাম দিকের কোণায় দুইটি সমান্তরাল আড়াআড়ি রেখা অঙ্কন করে দাগকাটা চেক প্রস্তুত করা হয়। সমান্তরাল রেখাদ্বয়ের মাঝে কোনো ব্যাংকের নাম উল্লেখ করে বিশেষ দাগকাটা চেকে রূপান্তরিত করা হয়। বিশেষ দাগকাটা চেকের অর্থ চেকে উল্লিখিত ব্যাংকে প্রাপকের নামে হিসাব খোলার মাধ্যমে উত্তোলন করতে হয়। অন্য কোনো ব্যাংকে উপস্থাপন করে চেকের অর্থ সংগ্রহ করা যায় না। উদ্দীপকে সাথিল তার পাওনাদার শাওনের নিকট থেকে একটি চেক পেল। চেকের বাম কোণায় দুটি সমান্তরাল রেখা অঙ্কিত ছিল। রেখাদ্বয়ের মাঝে 'জনতা ব্যাংক' শব্দগুলো উল্লেখ ছিল। এখানে চেকের বাম কোণায় দুটি সমান্তরাল রেখার অঙ্কনের মাধ্যমে চেকটিকে দাগকাটা চেকে রূপান্তর করা হয়েছে। আবার সমান্তরাল রেখাদ্বয়ের মাঝে 'জনতা ব্যাংক' শব্দগুলো উল্লেখ করায় দাগকাটা চেকটিকে বিশেষ দাগকাটা চেকে রূপান্তর করা হয়। এ ধরনের চেকের অর্থ সরাসরি নগদে সংগ্রহ করা যায় না। নির্ধারিত ব্যাংকে প্রাপকের নামে হিসাব খোলার মাধ্যমে সংগ্রহ করতে হয়। তাই বলা যায়, উদ্দীপকে সাথিলের পাওয়া চেকটি হলো একটি বিশেষ দাগকাটা চেক।"
        },
        {
          "label": "ঘ",
          "question": "উদ্দীপকের ক্ষেত্রে দ্রুত নগদ টাকা পাওয়ার জন্য সাথিলের করণীয় যৌক্তিকভাবে তুলে ধরো।",
          "explanation": "উদ্দীপকের দাগকাটা চেকটির অর্থ দ্রুত নগদ টাকায় পেতে সাথিলের চেকটিকে দাগবিহীন চেকে রূপান্তর করতে হবে। চেকের অর্থ প্রাপ্তির নিশ্চয়তা বৃদ্ধির জন্য বাহক বা হুকুম চেককে দাগকাটা চেকে রূপান্তর করতে হয়। দাগকাটা চেকের অসুবিধার মধ্যে অন্যতম হলো দ্রুত নগদে অর্থ না পাওয়া। এ চেকের ক্ষেত্রে প্রাপকের নামে হিসাব খুলে অর্থ সংগ্রহ করতে হয়। এর জন্য কয়েকদিন সময় লাগতে পারে। তাই কেউ যদি দ্রুত নগদে অর্থ সংগ্রহ করতে চায় তবে দাগকাটা চেককে দাগবিহীন চেকে রূপান্তর করতে হবে। উদ্দীপকে সাথিল তার পাওনাদারের নিকট থেকে একটি চেক পেল। চেকটিতে জনতা ব্যাংকের নাম উল্লেখ করে দাগকাটা ছিল। অর্থাৎ, চেকটি একটি বিশেষ দাগকাটা চেক ছিল। দাগকাটা চেকের অর্থ দ্রুত নগদে সংগ্রহ করতে দাগবিহীন চেকে রূপান্তর করতে হবে। একটি চেককে দাগবিহীন অর্থাৎ, বাহক বা হুকুম চেকে রূপান্তর করতে চেক প্রস্তুতকারী বা আমানতকারীর প্রয়োজন হবে। উক্ত চেকে চেক প্রস্তুতকারী দাগদুটো কেটে স্বাক্ষর করলেই দাগকাটা চেক দাগবিহীন চেকে রূপান্তরিত হয়ে যাবে। ফলে চেকের প্রাপক দ্রুত নগদে অর্থ সংগ্রহ পারবেন। উদ্দীপকে শাওন চেক প্রস্তুতকারী হওয়ায় তিনি দাগগুলো কেটে সাক্ষর করে দাগবিহীন চেকে রূপান্তর করবেন। এতে প্রাপক (সাথিল) দ্রুত নগদে অর্থ সংগ্রহ করতে পারবে। তাই বলা যায়, দ্রুত নগদ অর্থ পেতে সাথিল শাওনের মাধ্যমে চেকটিকে দাগবিহীন চেকে রূপান্তর করবেন।"
        }
      ]
    },
    {
      "number": "7",
      "uddipok": "আসফা ব্যাংক লিমিটেড ঢাকার মতিঝিলে অবস্থিত। ব্যাংকটি এক ধরনের বাণিজ্যিক দলিল বাট্টা করে, যা আমদানিকারক ও রপ্তানিকারকের মধ্যে আস্থার সৃষ্টি করে। সম্প্রতি গ্রাহকদের সেবা প্রদানের লক্ষ্যে ব্যাংকটি লেনদেনে আধুনিক সুবিধা প্রচলন করায় দিন দিন গ্রাহক সংখ্যা বৃদ্ধি পাচ্ছে।",
      "tag": "NDCM 25",
      "sub_questions": [
        {
          "label": "ক",
          "question": "ইলেকট্রনিক ব্যাংকিং কী?",
          "explanation": "ইলেকট্রনিক ব্যাংকিং হলো একটি সমন্বিত প্রক্রিয়া, যেখানে কম্পিউটার প্রযুক্তির মাধ্যমে গ্রাহকদের বিভিন্ন ব্যাংকিং সুবিধা ও সেবা দেওয়া হয়।"
        },
        {
          "label": "খ",
          "question": "ক্রেডিট কার্ড ডেবিট কার্ড অপেক্ষা উত্তম কেন?",
          "explanation": "ঋণ সুবিধার কারণে ক্রেডিট কার্ড ডেবিট কার্ড অপেক্ষা উত্তম। ডেবিট ও ক্রেডিট উভয় কার্ড দিয়ে ক্রয়কৃত পণ্যের মূল্য পরিশোধ ও দেনার নিষ্পত্তি করা হয়। ব্যাংক অ্যাকাউন্টে হিসাবধারীর টাকা জমা থাকলে ডেবিট কার্ড ব্যবহার করা যায়। তবে ক্রেডিট কার্ডের ক্ষেত্রে ব্যাংক থেকে নির্দিষ্ট পরিমাণ টাকা ধার হিসেবে নিয়ে তা খরচ করা যায়। এ কার্ড ব্যবহার করে একটি নির্দিষ্ট সীমা পর্যন্ত অর্থ নগদ উত্তোলনও করা যায়। এসব বৈশিষ্ট্য ক্রেডিট কার্ডকে ডেবিট কার্ড অপেক্ষা বেশি জনপ্রিয় করে তুলেছে।"
        },
        {
          "label": "গ",
          "question": "উদ্দীপকে কোন ধরনের বাণিজ্যিক দলিল ইস্যুর কথা বলা হয়েছে? ব্যাখ্যা করো।",
          "explanation": "উদ্দীপকে প্রত্যয়পত্র নামক বাণিজ্যিক দলিলি ঋণ ইস্যু করার কথা বলা হয়েছে। এ পত্রের ক্ষেত্রে ব্যাংক আমদানিকারকের পক্ষে এটি ইস্যু করে। পরবর্তীতে রপ্তানিকারককে আমদানিকৃত পণ্যের মূল্য পরিশোধের নিশ্চয়তা দেয়। বৈদেশিক বাণিজ্যের ক্ষেত্রে এর গুরুত্ব ব্যাপক। সাধারণত ব্যাংক এ ধরনের নিশ্চয়তা দেওয়ার বিপক্ষে আমদানিকারকের কাছ থেকে জামানত নেয়। উদ্দীপকে আফসা ব্যাংক লিমিটেড ঢাকার মতিঝিলে অবস্থিত। ব্যাংকটি এক ধরনের বাণিজ্যিক দলিল ইস্যু করে। যা আমদানিকারক এবং রপ্তানিকারকের মধ্যে উল্লেখযোগ্য আস্থার সৃষ্টি করে। প্রত্যয়পত্রের মাধ্যমে ব্যাংক রপ্তানিকারককে তার বিক্রীত পণ্যের মূল্য পাওয়ার নিশ্চয়তা দেয়। এছাড়াও আমদানিকারক এ পত্রের মাধ্যমে ব্যাংক থেকে নির্দিষ্ট সময়ের জন্য ঋণ সুবিধা পায়। অর্থাৎ, আফসা ব্যাংক লিমিটেড প্রত্যয়পত্রের মাধ্যমে আমদানিকারক ও রপ্তানিকারকের মধ্যে আস্থার সৃষ্টি করে। তাই বলা যায়, উদ্দীপকে প্রত্যয়পত্র ইস্যু করার কথা বলা হয়েছে।"
        },
        {
          "label": "ঘ",
          "question": "আসফা ব্যাংকের সাফল্যের কারণগুলো উদ্দীপকের আলোকে যৌক্তিকভাবে বিশ্লেষণ করো।",
          "explanation": "সঠিক স্থান নির্বাচন, প্রত্যয়পত্র ইস্যু এবং আধুনিক ব্যাংকিং সুবিধা আফসা ব্যাংকের সাফল্যের অন্যতম কারণ বলে আমি মনে করি। সঠিক স্থানে যেকোনো প্রতিষ্ঠানের অবস্থান তার সাফল্যকে অনেকাংশে বাড়িয়ে দেয়। ব্যাংকের অবস্থান গ্রাহকের কাছাকাছি হলে গ্রাহক নিশ্চিন্তে ও নিরাপদে ব্যাংকিং সেবা নেয়। অন্যদিকে, আধুনিক ব্যাংকিং-এর মাধ্যমে ইন্টারনেট এবং কম্পিউটারাইজড পদ্ধতি ব্যবহার করে গ্রাহকদের দ্রুততার সাথে সেবা দেওয়া হয়। ফলে গ্রাহক যেকোনো সময় ঘরে বসে কম্পিউটার অথবা মোবাইল ফোন ব্যবহার করে অর্থ স্থানান্তর, জমা ও উত্তোলন করতে পারে। উদ্দীপকে আফসা ব্যাংক লিমিটেড গ্রাহকদের জন্য প্রত্যয়পত্র ইস্যু করে। সম্প্রতি গ্রাহকদের সেবা প্রদানের লক্ষ্যে ব্যাংকটি লেনদেনে আধুনিক সুবিধা প্রচলন করে। গ্রাহকদের উন্নত সেবাদানের জন্য কম্পিউটার প্রযুক্তি, অনলাইন ব্যাংকিং, ATM ইত্যাদি আধুনিক সুবিধা ব্যবহার করছে। ফলে গ্রাহকের সংখ্যাও বাড়ছে। উদ্দীপকের আফসা ব্যাংক লিমিটেড ঢাকার মতিঝিলে অবস্থিত। যা ব্যবসা-বাণিজ্যে অন্যতম সচ্ছল একটি এলাকা। আফসা ব্যাংক লিমিটেড উপযুক্ত স্থানে ব্যবসায় করছে। যা তাদের সাফল্যে অবদান রাখছে। ব্যাংকটি প্রত্যয়পত্র ইস্যুর মাধ্যমে আমদানি ও রপ্তানিতে সাহায্য করছে। এছাড়াও, আধুনিক ব্যাংকিং সেবা প্রচলন করে গ্রাহকদের দ্রুত সেবা দিচ্ছে। যা তাদের ব্যাংকিং সুনাম বৃদ্ধিতে অবদান রাখছে। এভাবে বিভিন্ন উপাদান একত্রিত হয়ে একটি ব্যাংকে সফলতার দ্বারপ্রান্তে নিয়ে যায়। তাই বলা যায়, সঠিক স্থান নির্বাচন, আমদানি-রপ্তানি সহায়তা এবং আধুনিক ব্যাংকিং সুবিধা আফসা ব্যাংকের সাফল্যের কারণ।"
        }
      ]
    },
    {
      "number": "8",
      "uddipok": "আশাদুল একজন ব্যবসায়ী। তিনি ব্যক্তিগত অর্থ ছাড়াও বিভিন্ন আর্থিক প্রতিষ্ঠান থেকে ঋণ গ্রহণ করে ব্যবসায় পরিচালনা করেন। কিন্তু তিনি পরপর দুই বছরই ব্যবসায়ে লোকসানের সম্মুখীন হয়ে পাওনাদারদের দায় পরিশোধে ব্যর্থ হন। ফলে আদালত তাকে দেউলিয়া ঘোষণা করেন। পরবর্তীতে আশাদুল ব্যবসায়ের ক্ষেত্রে তার পণ্যের ওপর বিমা করার সিদ্ধান্ত গ্রহণ করলেন।",
      "tag": "NDCM 25",
      "sub_questions": [
        {
          "label": "ক",
          "question": "ঝুঁকি কী?",
          "explanation": "কোনো বিনিয়োগ থেকে প্রত্যাশিত আয়ের চেয়ে কম আয় পাওয়ার সম্ভাবনাকে ঝুঁকি বলে।"
        },
        {
          "label": "খ",
          "question": "বিমাকে ক্ষতিপূরণের চুক্তি বলা হয় কেন?",
          "explanation": "বিমা হলো এক ধরনের চুক্তি, যেখানে বিমাকারী প্রতিষ্ঠান বিমাগ্রহিতার আর্থিক ক্ষতিপূরণের দায়ভার নেয়। এক্ষেত্রে বিমাকারী বা বিমা প্রতিষ্ঠান নির্দিষ্ট প্রিমিয়াম বা অর্থের বিনিময়ে বিমাগ্রহীতার নির্দিষ্ট ক্ষেত্রের ঝুঁকি থেকে হওয়া আর্থিক ক্ষতিপূরণের দায়িত্ব নেয়। তাই একে ক্ষতিপূরণের চুক্তি বলা হয়ে থাকে।"
        },
        {
          "label": "গ",
          "question": "জনার আশাদুল তার ব্যবসায়ের ক্ষেত্রে কোন ধরনের ঝুঁকির সম্মুখীন হয়েছেন? ব্যাখ্যা করো।",
          "explanation": "নিম্নের অনুরুপঃ উদ্দীপকের স্টার মটরস লি. আর্থিক ঝুঁকির সম্মুখীন হতে পারে। আর্থিক ঝুঁকি বলতে গৃহীত ধাপসমূহ সময়মতো পরিশোধ করতে না পারার আশঙ্কাকে বোঝায়। প্রতিষ্ঠান ঋণদাতাদের নির্দিষ্ট হারে সুদ দিতে বাধ্য। নির্দিষ্ট সময়ে সুদসহ আসল টাকা পরিশোধে ব্যর্থ হলে ব্যক্তি বা প্রতিষ্ঠান দেউলিয়া হবে। উদ্দীপকে স্টার মটরস লি. একটি মোটরসাইকেল উৎপাদনকারী প্রতিষ্ঠান। নতুন মডেলের মোটরসাইকেল তৈরির জন্য প্রতিষ্ঠানটির কয়েকটি নতুন যন্ত্রপাতি কেনা প্রয়োজন। এ উদ্দেশ্যে কোম্পানিটি ব্যাংক থেকে ৮০ লক্ষ টাকা গ্রহণ করে। এই ঋণের ওপর নির্দিষ্ট হারে সুদ দিতে প্রতিষ্ঠানটি বাধ্য। সময়মতো সুদসহ আসল টাকা পরিশোধে ব্যর্থ হলে প্রতিষ্ঠানটি দেউলিয়া হওয়ার আশঙ্কা আছে। তাই বলা যায়, উদ্দীপকে স্টার মটরস লি. আর্থিক ঝুঁকির সম্মুখীন হবে।"
        },
        {
          "label": "ঘ",
          "question": "আশাদুল তার ব্যবসায়ের ঝুঁকি মোকাবিলার জন্য যে পদক্ষেপ নিলেন এর তাৎপর্য বিশ্লেষণ করো।",
          "explanation": "জনাব আশাদুল তার ব্যবসায়ের ঝুঁকি মোকাবিলার জন্য বিমা করার সিদ্ধান্ত গ্রহণ করলেন। বিমা হলো এক ধরনের চুক্তি। এর মাধ্যমে এক পক্ষ অপর পক্ষকে প্রিমিয়ামের বিনিময়ে কোন দুর্ঘটনায় ক্ষতিজনিত ঝুঁকি বহন করার অঙ্গীকার করে। মানুষের ব্যক্তিগত জীবন, সামাজিক জীবন, ব্যবসায়িক জীবন এবং সামগ্রিক অর্থনৈতিক ক্ষেত্রে বিমা গুরুত্বপূর্ণ ভূমিকা পালন করে। এটি একটি যৌথ ঝুঁকি বণ্টন ব্যবস্থা। উদ্দীপকে আশাদুল একজন ব্যবসায়ী। তিনি ব্যক্তিগত অর্থ ছাড়াও বিভিন্ন আর্থিক প্রতিষ্ঠান থেকে ঋণ গ্রহণ করে ব্যবসায় পরিচালনা করেন। কিন্তু তিনি পরপর দুই বছরই লোকসানের সম্মুখীন হয়ে পাওনাদারদের দায় পরিশোধে ব্যর্থ হন। ফলে আদালত তাকে দেউলিয়া ঘোষণা করেন। পরবর্তীতে আশাদুল ব্যবসায়ের ক্ষেত্রে তার পণ্যের ওপর বিমা করার সিদ্ধান্ত গ্রহণ করলেন। সব প্রতিষ্ঠানকেই ভবিষ্যতের অনিশ্চয়তার ঝুঁকি মোকাবিলা করতে হয়। ঝুঁকি মোকাবিলা বা ঝুঁকি কমানোর অন্যতম হাতিয়ার হলো ঝুঁকি হস্তান্তর করা। বিমা করার মাধ্যমে একটি প্রতিষ্ঠান তার ঝুঁঝুঁকিকে বিমা প্রতিষ্ঠানের কাছে হস্তান্তর করতে পারে। উদ্দীপকে জনাব আশাদুল ব্যবসায়ে ঝুঁকির সম্মুখীন হন। বিমা করার মাধ্যমে তিনি ব্যবসায়ের এসব ঝুঁকিগত প্রতিবন্ধকতা মোকাবিলা করতে সক্ষম হবেন। তাই বলা যায়, তার বিমা গ্রহণের পদক্ষেপটি অত্যন্ত তাৎপর্যপূর্ণ।"
        }
      ]
    },
    {
      "number": "9",
      "uddipok": "মি. সুমন তার ব্যক্তিগত গাড়ির জন্য ২৫ লক্ষ টাকার বিমা করেন। দুর্ঘটনায় গাড়িটি সম্পূর্ণ ক্ষতিগ্রস্ত হয়। সুমন সাহেব বিমা দাবি পেশ করলে বিমা প্রতিষ্ঠান সম্পূর্ণ ক্ষতিপূরণ প্রদান করে। এদিকে ক্ষতিগ্রস্ত গাড়িটি ঢাকার ধোলাইখালের একজন ব্যবসায়ী ১,০০,০০০ টাকায় কিনে নেয়। গাড়ি বিক্রয় থেকে প্রাপ্ত অর্থ সুমন সাহেব দাবি করলে বিমা প্রতিষ্ঠান তা প্রদান করতে অস্বীকৃতি জানায়।",
      "tag": "NDCM 25",
      "sub_questions": [
        {
          "label": "ক",
          "question": "যৌথ জীবন বিমা কী?",
          "explanation": "যে বিমাপত্রের মাধ্যমে একাধিক ব্যক্তির জীবন একটি বিমাপত্রে বিমা করা হলেও এদের যেকোনো একজনের মৃত্যুতেই বিমা দাবি পরিশোধ করা হয়, তাকে যৌথ জীবন বিমা বলে।"
        },
        {
          "label": "খ",
          "question": "বিমাকে ঝুঁকি বণ্টনের যৌথ ব্যবস্থা বলা হয় কেন?",
          "explanation": "বিমার মাধ্যমে বিমাগ্রহীতা তার সম্ভাব্য ঝুঁকিকে কয়েকটি পক্ষের মধ্যে বণ্টন করে বলে বিমাকে ঝুঁকি বণ্টনের যৌথ ব্যবস্থা বলা হয়। বিমা এমন একটি ব্যবস্থা, যার মাধ্যমে ক্ষতিগ্রস্ত বিমাগ্রহীতার ক্ষতিকে বিভিন্ন পক্ষের মধ্যে বণ্টনের ব্যবস্থা করা যায়। এ ব্যবস্থায় বিমাকারী বিভিন্ন বিমাগ্রহীতার কাছ থেকে প্রিমিয়াম সংগ্রহ করে। এর বিনিময়ে ক্ষতিগ্রস্ত বিমাগ্রহীতার ক্ষতিপূরণ করে।"
        },
        {
          "label": "গ",
          "question": "কোন নীতির আওতায় সুমন সাহেব বিমা প্রতিষ্ঠানের কাছ থেকে অর্থ লাভ করেছেন? ব্যাখ্যা করো।",
          "explanation": "নিম্নের অনুরুপঃ আর্থিক ক্ষতিপূরণের নীতি অনুসরণ করে বিমা কোম্পানি শুভ সাহেবকে গাড়িটির সম্পূর্ণ ক্ষতিপূরণ প্রদান করে। বিমা ব্যবসায় কতগুলো মূলনীতির ওপর প্রতিষ্ঠিত। বিমাকারী ও বিমাগ্রহীতা উভয়ই এই মূলনীতিগুলো মেনে চলে। বিমা ব্যবসায়ের অন্যতম নীতি হলো আর্থিক ক্ষতিপূরণের নীতি। এ নীতি অনুযায়ী চুক্তিতে উল্লিখিত কারণে বিমাকৃত বিষয়বস্তুর ক্ষতি হলে বিমা কোম্পানি ক্ষতিপূরণ প্রদান করে। উদ্দীপকে শুভ সাহেব তার সদ্য ক্রয়কৃত ২৫ লক্ষ টাকার গাড়িটি একটি বিমা কোম্পানির নিকট বিমা করেন। কিছুদিন পর এক দুর্ঘটনায় গাড়িটি সম্পূর্ণরূপে ক্ষতিগ্রস্ত হয়। বিমা কোম্পানি গাড়িটির ক্ষতিপূরণ বাবদ সম্পূর্ণ টাকা শুভসাহেবকে বিমাদাবি পরিশোধ করে। মূলত, আর্থিক ক্ষতিপূরণের নীতি অনুযায়ী শুভ সাহেব বিমা প্রতিষ্ঠান কর্তৃক ক্ষতিপূরণ পান। বিমাকৃত বিষয়বস্তুর ক্ষতিতে চুক্তি অনুযায়ী বিমা প্রতিষ্ঠান ক্ষতিপূরণ প্রদান করে থাকে। অতএব, বিমা কোম্পানি আর্থিক ক্ষতিপূরণের নীতি অনুযায়ী গাড়িটির সম্পূর্ণ ক্ষতিপূরণ প্রদান করে।"
        },
        {
          "label": "ঘ",
          "question": "বিমা প্রতিষ্ঠান কর্তৃক জনাব সুমনের সর্বশেষ দাবি পূরণ না করার যৌক্তিকতা মূল্যায়ন করো।",
          "explanation": "নিম্নের অনুরুপঃ উদ্দীপকে বিমা কোম্পানি ক্ষতিগ্রস্ত গাড়িটির বিক্রয়ের টাকা শুভ সাহেবকে পরিশোধ না করা স্থলাভিষিক্তকরণের নীতি বিবেচনায় যৌক্তিক। বিমা ব্যবসায়ের অন্যতম একটি মূলনীতি হলো স্থলাভিষিক্তকরণের নীতি। এ নীতি অনুযায়ী বিমাকৃত সম্পত্তির সম্পূর্ণ ক্ষতিপূরণ দেওয়ার পর সম্পত্তির অবশিষ্টাংশ বা উদ্ধারযোগ্য অংশের মালিকানা বিমা প্রতিষ্ঠান পায়। এক্ষেত্রে বিমাগ্রহীতাকে অবশিষ্টাংশের মূল্য প্রদানে বিমা কোম্পানি বাধ্য থাকে না। শুভ সাহেব তার ক্রয়কৃত গাড়িটি একটি বিমা কোম্পানির নিকট বিমা করেন। কিছুদিন পর দুর্ঘটনায় গাড়িটি সম্পূর্ণরূপে ক্ষতিগ্রস্ত হয়। বিমা কোম্পানি শুভসাহেবের বিমাদাবির সম্পূর্ণ অংশ পরিশোধ করে। গাড়িটির বাকি অংশ বিক্রি করে বিমা কোম্পানি ২ লক্ষ টাকা পায়। শুভ সাহেব বিমা কোম্পানির নিকট এই ২ লক্ষ টাকা দাবি করেন এবং বিমা কোম্পানি তা পরিশোধে অস্বীকৃতি জানায়। উদ্দীপকে দুর্ঘটনার কারণে শুভ সাহেবের গাড়ির সম্পূর্ণ অংশ ধ্বংস হয়। বিমা প্রতিষ্ঠানও চুক্তি অনুযায়ী তাকে সম্পূর্ণ ক্ষতিপূরণ দেয়। এক্ষেত্রে বিমার স্থলাভিষিক্তকরণের নীতি অনুযায়ী গাড়ির ধ্বংসাবশেষের মালিক হবে বিমা প্রতিষ্ঠান। আর এ কারণেই বিমা প্রতিষ্ঠান গাড়ির ধ্বংসাবশেষ বিক্রির অর্থ বিমাগ্রহীতাকে দিতে অস্বীকৃতি জানায়। তাই বলা যায়, স্থলাভিষিক্তকরণের নীতির আলোকে বিমা কোম্পানি কর্তৃক শুভ সাহেবকে গাড়ি বিক্রির টাকা পরিশোধ না করা যৌক্তিক।"
        }
      ]
    },
    {
      "number": "10",
      "uddipok": "দিদার আলী একটি প্রাইভেট প্রতিষ্ঠানে চাকরি করেন। তিনি তার পরিবারের ভবিষ্যৎ চিন্তা করে একটি বিমা কোম্পানির কাছ থেকে নিজের নামে বিমাপত্র গ্রহণ করেছেন। তার অবর্তমানে তার স্ত্রী ও সন্তানের কথা চিন্তা করেই তিনি এ ধরনের বিমাপত্র ক্রয় করেন।",
      "tag": "NDCM 25",
      "sub_questions": [
        {
          "label": "ক",
          "question": "বার্ষিক বৃত্তি কী?",
          "explanation": "বিমা প্রতিষ্ঠান বিমাগ্রহীতাকে তার মৃত্যুর পূর্ব পর্যন্ত বা জীবনের একটি নির্দিষ্ট সময় পর্যন্ত প্রতি বছর যে নির্দিষ্ট হারে নির্দিষ্ট পরিমাণ অর্থ দেয়, তাকে বার্ষিক বৃত্তি বলা হয়।"
        },
        {
          "label": "খ",
          "question": "মৃত্যুহার পঞ্জি বলতে কী বোঝায়?",
          "explanation": "একক সময়ে কোনো পপুলেশনে যে সংখ্যায় জীবের মৃত্যু ঘটে তাকে মর্টালিটি বা মৃত্যুহার বলে। মৃত্যুহার = ( M ) = m D t (M)=\\frac{m D}{t} ( M ) = t m D ​ [ এখানে mD = মৃতের মোট সংখ্যা, এবং t = সময়। ]"
        },
        {
          "label": "গ",
          "question": "দিদার আলী তার নিজের জন্য কোন ধরনের বিমাপত্র গ্রহণ করেছেন? ব্যাখ্যা করো।",
          "explanation": "উদ্দীপকের জনাব দিদার আলী তার নিজের জন্য জীবন বিমাপত্র গ্রহণ করেছেন। এ বিমার মূল বিষয়বস্তু মানুষের জীবন। বিভিন্ন মেয়াদে কিংবা আজীবন প্রিমিয়াম প্রদানের বিনিময়ে এ ধরনের বিমা মানুষের জীবনের আর্থিক নিশ্চয়তা বিধান করে। বিমাগ্রহীতার মৃত্যুতে অথবা ক্ষেত্রবিশেষে মেয়াদপূর্তিতে বিমাগ্রহীতা এবং তার মনোনীত ব্যক্তি আর্থিক সুবিধা লাভ করেন।' উদ্দীপকে জনাব দিদার আলী একটি প্রাইভেট প্রতিষ্ঠানে চাকরি করেন। তিনি তার পরিবারের ভবিষ্যতের চিন্তা করে বিমা কোম্পানির কাছ থেকে নিজের নামে বিমাপত্র গ্রহণ করেছেন। এখানে লক্ষণীয় বিষয় হলো জনাব দিদার তার নিজের নামে বিমাপত্র গ্রহণ করেছেন। এ থেকে বোঝা যায়, জনাব দিদার আলীর গৃহীত বিমার মূল বিষয়বস্তু তার নিজের জীবন। আর এ বিষয়টি শুধু জীবন বিমার ক্ষেত্রে প্রযোজ্য। তাই বলা যায়, উদ্দীপকের জনাব দিদার আলী জীবন বিমাপত্র গ্রহণ করেছেন।"
        },
        {
          "label": "ঘ",
          "question": "দিদার আলীর এ ধরনের বিমা পলিসি গ্রহণ করার যৌক্তিকতা বিশ্লেষণ করো।",
          "explanation": "দিদার আলীর অনুপস্থিতিতে আর্থিক নিরাপত্তা নিশ্চিতে গৃহীত জীবন বিমার যৌক্তিকতা রয়েছে। জীবন বিমা মানুষের জীবনের আর্থিক নিশ্চয়তা দেয়। বিমাগ্রহীতার মৃত্যুতে যাতে তার পরিবার আর্থিক দুরবস্থায় পতিত না হয় তাই এ ধরনের বিমা করা হয়। এতে বিমাগ্রহীতা পরিবারের ভবিষ্যতের আর্থিক নিরাপত্তা ও বিনিয়োগের সুযোগ সৃষ্টি করতে পারেন। উদ্দীপকের জনাব দিদার আলী একটি প্রাইভেট প্রতিষ্ঠানে চাকরি করেন। তিনি পরিবারের ভবিষ্যতের চিন্তা করে একটি বিমা কোম্পানির কাছ থেকে বিমাপত্র গ্রহণ করেছেন। তার অবর্তমানে স্ত্রী ও সন্তানদের কথা চিন্তা করেই তিনি এ ধরনের বিমাপত্র গ্রহণ করেন। জনাব দিদার আলী প্রাইভেট চাকরি করেন বিধায় তিনি পেনশন সুবিধা পাবেন না। যার দরুন তার অবর্তমানে তার পরিবারের আর্থিক দুর্দশা হতে পারে। এ থেকে পরিত্রাণের জন্য তিনি জীবন বিমাপত্র গ্রহণ করেছেন। এ বিমা চুক্তি অনুযায়ী তিনি তার জীবদ্দশায় প্রিমিয়াম পরিশোধ করে যাবেন। পরবর্তী সময়ে তার মৃত্যুতে বিমা কোম্পানি তার পরিবারকে আর্থিক সুরক্ষা দেবে। এতে তিনি এখন নিশ্চিন্তে থাকতে পারেন। অর্থাৎ, জীবন বিমা জনাব দিদার আলীর মতো মানুষের দুশ্চিন্তার নিরসনে গুরুত্বপূর্ণ ভূমিকা পালন করে। তাই বলা যায়, জনাব দিদার আলীর বিমা পলিসি গ্রহণ করার যৌক্তিকতা রয়েছে।"
        }
      ]
    },
    {
      "number": "11",
      "uddipok": "মি. সাজিদ একটি জীবন বিমাপত্র খুলেছিলেন আজ থেকে ২০ বছর আগে। তিনি প্রিমিয়াম দিয়ে চলেছেন এবং মৃত্যুর পূর্ব পর্যন্ত তাকে প্রিমিয়াম দিয়ে যেতে হবে। তিনি এখন আর সেটা চালাতে পারছেন না। তিনি বিমা কর্মকর্তার সাথে দেখা করলেন। কর্মকর্তা বললেন, আপনাকে আর প্রিমিয়াম দিতে হবে না। কিন্তু আপনাকে প্রতিষ্ঠান থেকে কোন টাকা দেওয়া হবে না। বিষয়টি নিয়ে মি. সাজিদ খুবই চিন্তিত।",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "বিমা এক ধরনের লিখিত চুক্তি, যার মাধ্যমে বিমাগ্রহীতা নির্দিষ্ট প্রিমিয়ামের বিনিময়ে তার সম্ভাব্য ঝুঁকি বা বিপদের ভার বিমাকারী প্রতিষ্ঠানকে দেয়।"
        },
        {
          "label": "খ",
          "question": "জীবন বিমা কোন ধরনের চুক্তি এবং কেন?",
          "explanation": "জীবন বিমা হলো আর্থিক নিশ্চয়তার চুক্তি। যে চুক্তিতে ক্ষতি সংঘটিত হলে ক্ষতিপূরণ না করে নির্দিষ্ট পরিমাণ অর্থ পরিশোধের প্রতিশ্রুতি দেওয়া হয় তাকে নিশ্চয়তার চুক্তি বলে। সম্পত্তি বিমায় ক্ষতির আর্থিক পরিমাণ নির্ণয় করা যায় বলে তা ক্ষতিপূরণের চুক্তি। কিন্তু জীবন বিমায় জীবন হানি হলে ক্ষতির পরিমাণ নির্ণয় করা যায় না। এক্ষেত্রে কেউ মারা গেলে বা পঙ্গু হলে কী পরিমাণ অর্থ দিবে বিমা প্রতিষ্ঠান তার নিশ্চয়তা দেয়।"
        },
        {
          "label": "গ",
          "question": "",
          "explanation": "উদ্দীপকের মি. সাজিদ আজীবন বিমাপত্র সংগ্রহ করেছেন। এ বিমায় বিমাগ্রহীতা মৃত্যুর আগ পর্যন্ত প্রিমিয়াম পরিশোধ করে। তবে মৃত্যুর আগে বিমাগ্রহীতা কোনোরূপ আর্থিক সহায়তা বা বিমাদাবি পায় না। বিমাগ্রহীতার মৃত্যু হলে তার মনোনীত ব্যক্তি বিমাদাবি পেশ করে অর্থ সংগ্রহ করতে পারে। মানুষের জীবনের শেষাংশে আর্থিক সংকটের কারণে এ বিমার প্রিমিয়াম পরিশোধ করা কষ্টকর হয়ে পড়ে। উদ্দীপকে মি. সাজিদ একটি জীবন বিমাপত্র খুলেছিলেন আজ থেকে। ২০ বছর আগে। তিনি প্রিমিয়াম দিয়ে চলেছেন এবং মৃত্যুর পূর্ব পর্যন্ত তার প্রিমিয়াম দিয়ে যেতে হবে। উল্লেখ্য, মি. সাজিদকে চুক্তি অনুযায়ী তার মৃত্যুর আগ পর্যন্ত প্রিমিয়াম পরিশোধ করতে হবে। এক্ষেত্রে তিনি কোনো সুবিধা ভোগ করে যেতে পারবেন না। এই বৈশিষ্ট্যটি পূর্ণাঙ্গভাবে আজীবন বিমার বৈশিষ্ট্যকে প্রতিফলিত করে। তাই বলা যায়, আজ থেকে ২০ বছর আগে মি. সাজিদ আজীবন বিমাপত্র গ্রহণ করেছিলেন।"
        },
        {
          "label": "ঘ",
          "question": "",
          "explanation": "সমর্পণ মূল্য ধারণা অনুসারে উদ্দীপকের বিমা কোম্পানি কর্তৃক মি. সাজিদকে কোনো অর্থ পরিশোধ না করা যৌক্তিক নয়। বিমাগ্রহীতা আর্থিক অসচ্ছলতা বা অন্য কোনো কারণে চাইলে বিমাপত্র বন্ধ করতে পারেন। এক্ষেত্রে বিমাগ্রহীতাকে বিমাপত্রটি বিমাকারীর নিকট সমর্পণ করতে হয়। ফলে সবকিছু বিবেচনা করে বিমাকারী যে আর্থিক সুবিধা বিমাগ্রহীতাকে প্রদান করে, তাই সমর্পণ মূল্য। সমর্পণ মূল্য প্রাপ্তির জন্য সর্বনিম্ন ২ বছর প্রিমিয়াম পরিশোধ করতে হয়। উদ্দীপকে মি. সাজিদ আজ থেকে ২০ বছর আগে একটি জীবন বিমা খুলেছেন। চুক্তি অনুযায়ী তাকে মৃত্যু পর্যন্ত প্রিমিয়াম পরিশোধ করতে হবে। তবে তিনি এখন আর পরিশোধ করতে পারছেন না। তিনি বিমা কর্মকর্তার সাথে দেখা করলেন। কর্মকর্তা বললেন, আপনাকে আর প্রিমিয়াম দিতে হবে না। কিন্তু আপনাকে প্রতিষ্ঠান থেকে কোনো টাকা দেওয়া হবে না। বিষয়টি নিয়ে মি. সাজিদ খুবই চিন্তিত। মি. সাজিদের গৃহীত বিমাপত্রের চুক্তি অনুযায়ী আজীবন প্রিমিয়াম দিতে হত। তবে তিনি-আর্থিক অসচ্ছলতার কারণে আর প্রিমিয়াম বহন করতে পারছেন না। তাই তিনি বিমাপত্রটি সমর্পণ করতে চাইছেন। উল্লেখ্য, মি. সাজিদ ২০ বছর প্রিমিয়াম পরিশোধ করেছেন। তাই বিমাপত্র হস্তান্তর করলে অবশ্যই সমর্পণ মূল্য পাবেন। কারণ সর্বনিম্ন ২ বছর বিমা প্রিমিয়াম পরিশোধ করলেই সমর্পণ মূল্য পাওয়া যায়। কিন্তু বিমা কর্মকর্তা বলেছেন তাকে প্রতিষ্ঠান থেকে কোনোরূপ টাকা দেওয়া হবে না। অর্থাৎ, বিমা কর্মকর্তার এই উক্তিটি বিমা চুক্তির সাথে সংগতিপূর্ণ নয়। তাই বলা যায়, বিমা কোম্পানি কর্তৃক মি. সাজিদকে কোনো অর্থ পরিশোধ না করা অযৌক্তিক।"
        }
      ]
    }
  ]
}