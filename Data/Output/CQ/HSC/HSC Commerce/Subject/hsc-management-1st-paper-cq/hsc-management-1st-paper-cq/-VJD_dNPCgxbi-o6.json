{
  "title": "চট্টগ্রাম বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব রশিদ কুষ্টিয়ার একজন চাল ব্যবসায়ী। তিনি চাল আমদানি করে বাছাই করেন এবং পরবর্তী সময়ে বিভিন্ন ভাগে ভাগ করে নিজস্ব গুদামে সংরক্ষণ করেন। তার গুদামে বর্তমানে ২ হজার মে. টন চাল মজুদ রয়েছে। কিন্তু বাজারে চালের দাম কমে যাওয়াতে তিনি চিন্তিত হয়ে পড়েন। পরবর্তী সময়ে তিনি গুদামের চাল প্যাকেটজাত করে মধ্যপ্রাচ্যে বাজারজাতকরণের উদ্যোগ নেন।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "শিল্পে উৎপাদিত পণ্য প্রকৃত ভোগকারী বা পরবর্তী শিল্পে বন্টন সংশ্লিষ্ট সকল কার্যাবলীর সমষ্টিকে বাণিজ্য বলে।"
        },
        {
          "label": "খ",
          "question": "",
          "explanation": "নতুন ব্যবসা গঠন বা নতুন পণ্য,সেবা, পদ্ধতি  বা বাজার সামনে রেখে একজন ব্যবসায়ীর নতুন উদ্যোগকে ব্যবসা উদ্যোগ বলে। সাধারণ ব্যবসা গঠনে ঝুঁকির মাত্রা যেমনই কম থাকে সেক্ষেত্রে চিন্তা বা নতুনত্ব উদ্ভাবনের মত কিছু থাকে না।বাজারে আর পাঁচটা দোকানের ন্যায় কেউ মুদির দোকান দিলো এটি ব্যবসা উদ্যোগ নয়। যখন কেউ নতুন ধরনের ব্যবসা পণ্য বা সেবা,পদ্ধতি,বাজার ইত্যাদি সামনে নিয়ে ব্যবসায় নামে তা ব্যবসা উদ্যোগ গণ্য হয়।তাই ব্যবসা উদ্যোগ গতানুগতিক ব্যবসা কর্মকান্ড নয় ।"
        },
        {
          "label": "গ",
          "question": "",
          "explanation": "উদ্দীপকে বর্ণিত মিস্টার রশিদ চাল বস্তায় ভরার পূর্বে ব্যবসায়ের পর্যায়িতকরণ কার্য সম্পাদন করেন। পূর্ব নির্ধারিত মান অনুযায়ী পণ্যকে বিভাজন করাকে পর্যায়িতকরণ বলে। সাধারণত প্রমিতকরণের পর পর্যায়িতকরণ ধাপ সম্পন্ন করা হয়। ধরা যাক একজন ব্যবসায়ী বাগান হতে আম কিনে তা আকার বা ওজন অনুযায়ী ছোট,বড় ও মাঝারি ভাগে ভাগ করে ঝুড়িতে ভরে।এক্ষেত্রে তিনটি পৃথক মান নির্ধারণ করা প্রমিতকরণ বলে এবং ভাগ করে ঝুড়িতে ভরার কাজকে পর্যায়িতকরণ বলে। উদ্দীপকের জনাব রশিদ কুষ্টিয়ার একজন চাল ব্যবসায়ী।তিনি চাল আমদানি করে বাছাই করেন এবং পরবর্তী সময় বিভিন্ন ভাগে ভাগ করে নিজস্ব গুদামে সংরক্ষণ করেন। এক্ষেত্রে তিনি নির্দিষ্ট মান অনুযায়ী চাল পাচ্ছেন এবং তা গুদামে সংরক্ষণ করছেন।তাই বলা যায়, উদ্দীপকের মিস্টার রশিদ চাল বস্তায় ভরার পূর্বে ব্যবসায়ের পর্যায়িতকরণ কার্য সম্পাদন করেন।"
        },
        {
          "label": "ঘ",
          "question": "",
          "explanation": "উদ্দীপকের জনাব রশীদের মধ্যপ্রাচ্যে চাল বাজারজাতকরণ সম্পূর্ণ যৌক্তিক। এক দেশের সাথে অন্য দেশের বা এক দেশের ব্যবসায়ীর সাথে অন্য দেশের ব্যবসায়ীর যে ক্রয়-বিক্রয় কার্য সম্পাদিত হয় তাকে বৈদেশিক বাণিজ্য বলে। বৈদেশিক বাণিজ্যের একটি গুরুত্বপূর্ণ অংশ হচ্ছে পুনঃরপ্তানি।পুনঃরপ্তানি বলতে বোঝায় বিদেশ থেকে পণ্য সামগ্রী আমদানি করে তা পুনরায় অন্য কোন দেশে রপ্তানি করা। যখন পণ্য উৎপাদনকারী দেশ ও আমদানিকারক দেশের সরাসরি ব্যবসায়িক সম্পর্ক থাকে না তখন এ ধরনের ব্যবসা গুরুত্বপূর্ণ বিবেচিত হয়। উদ্দীপকে দেখা যায়, জনাব রশিদ চাল আমদানি করে বাছাই করে তা নিজস্ব গোদামে সংরক্ষণ করেন।তার গুদামে বর্তমানে ২ হাজার মেট্রিক টন চাল মজুদ রয়েছে।কিন্তু বাজারে চালের দাম কমে যাওয়ায় তিনি চিন্তিত হয়ে পড়েন।পরবর্তী সময়ে তিনি গুদামের চাল প্যাকেটজাত করে মধ্যপ্রাচ্যে বাজারজাতকরণের উদ্যোগ নেন। তিনি যে উদ্যোগটি গ্রহণ করেছে তা পুনঃরপ্তানি। পুনঃরপ্তানি বাণিজ্যের মাধ্যমে তিনি চালের কাঙ্ক্ষিত মূল্য অর্জনে সফল হবেন। বর্তমানে বাংলাদেশে চালের দাম কমে যাওয়ায় তিনি লোকজনের সম্মুখীন হতে পারেন।তাই গুদামে মজুদ চাল পুনঃরপ্তানি একটি সঠিক উদ্যোগ হতে পারে।এর মাধ্যমে তিনি দেশের জন্য বৈদেশিক মুদ্রা অর্জন করতে পারবেন। তাই বলা যায়, উদ্দীপকের জনাব রশিদের মধ্যপ্রাচ্যে চাল বাজারজাতকরণের উদ্যোগ সম্পন্ন যৌক্তিক।"
        }
      ]
    },
    {
      "number": "2",
      "uddipok": "বিদেশ ফেরত মি. মুরাদ ১০০ জন নারী কর্মী নিয়ে এলাকায় একটি কুটির শিল্প গড়ে তোলেন। প্রথম দিকে তার পণ্যের চাহিদা ভাল থাকলেও বর্তমানে তিনি প্রতিযোগিতায় টিকে থাকতে পারছেন না। এ সমস্যা উত্তরণে দরকার শিল্পে আধুনিক প্রযুক্তি স্থাপন। এজন্য তিনি প্রয়োজনীয় মূলধন সংগ্রহে স্থানীয় ব্যাংকের সাথে যোগাযোগ করলেন। ব্যাংক কর্তৃপক্ষের সহযোগিতার আশ্বাস পেয়ে তিনি খুব খুশি।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "দেশি বিদেশি বিভিন্ন আইনের সম্মিলনে একটি দেশের অভ্যন্তরে যে পরিবেশে সৃষ্টি হয় তাকে আইনগত পরিবেশ বলে।"
        },
        {
          "label": "খ",
          "question": "",
          "explanation": "উন্নত প্রযুক্তি, প্রযুক্তি আমদানির সুযোগ, বিজ্ঞান ও কারিগরি শিক্ষা ইত্যাদি মিলিয়ে যে পরিবেশে সৃষ্টি হয় তাকে প্রযুক্তিগত পরিবেশ বলে। বর্তমানে আধুনিক বিশ্বে ব্যবসার উপর প্রযুক্তিগত পরিবেশের প্রভাব লক্ষণীয়। উন্নত প্রযুক্তির ব্যবহারের মাধ্যমে নতুন নতুন পণ্য ও সেবার উৎপাদন সম্ভব হচ্ছে।ফলে ব্যবসা-বাণিজ্য আরো ব্যাপকতা লাভ করছে।শিল্প কারখানায় উৎপাদন বৃদ্ধি পাচ্ছে। উন্নত প্রযুক্তি ব্যবহারে সময় ও শ্রম লাঘব হচ্ছে। তাই প্রযুক্তিগত পরিবেশ শিল্পে গুরুত্বপূর্ণ ।"
        },
        {
          "label": "গ",
          "question": "",
          "explanation": "মিস্টার মুরাদের কার্যক্রম মালিকানার ভিত্তিতে একমালিকানা সংগঠন। একক ব্যক্তির মালিকানায় গঠিত ও পরিচালিত ব্যবসা প্রতিষ্ঠানকে একমালিকানা ব্যবসা বলে। যে কেউ যেকোনো স্থানে স্বল্প পরিসরে এ ধরনের ব্যবসা প্রতিষ্ঠান গড়ে তুলতে পারে। এ ব্যবসায়ের মালিক অসীম দায় বহন করে এবং এরূপ দায়ের কারণে মালিক দেউলিয়াও হয়ে যেতে পারে।আইনগত তেমন ঝামেলা না থাকায় এ ব্যবসা বেশ জনপ্রিয়। উদ্দীপকে বিদেশ ফেরত মিস্টার মুরাদ ১০০ জন নারী কর্মী নিয়ে এলাকায় একটি কুটির শিল্প গড়ে তোলেন। তার গঠিত শিল্পে তিনি একাই মালিকানা ভোগ করছেন।তাউ বলা যায়, মিস্টার মুরাদের কার্যক্রম মালিকানার ভিত্তিতে একমালিকানা ব্যবসায় সং গঠন।"
        },
        {
          "label": "ঘ",
          "question": "",
          "explanation": "অর্থনৈতিক পরিবেশের উপাদানই মিস্টার মুরাদকে আশার আলো দেখিয়েছে'- উক্তিটি যথার্থ। মানব সম্পদ,আর্থিক প্রতিষ্ঠানসমূহ,চাহিদা ও ভোগ, মূলধন ও বিনিয়োগ,অর্থ ও ঋণ ব্যবস্থা ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। অর্থনৈতিক পরিবেশের কল্যাণে একটি দেশ দ্রুত অগ্রগতি লাভ করতে পারে। সে দেশের ব্যবসা-বাণিজ্য তত উন্নত হয়। দেশে বৈদেশিক বিনিয়োগের মাত্রা বৃদ্ধি পায়। উদ্দীপকে দেখা যায় মিস্টার মুরাদের প্রথম দিকে পণ্যের চাহিদা ভালো থাকলেও বর্তমানে প্রতিযোগিতায় টিকে থাকতে পারছেন না।এ সমস্যা উত্তরণে আধুনিক প্রযুক্তি ব্যবহার করা প্রয়োজন। এজন্য তিনি প্রয়োজনীয় মূলধন সংগ্রহে স্থানীয় ব্যাংকের সাথে যোগাযোগ করলেন। ব্যাংক কর্তৃপক্ষের সহযোগিতার আশ্বাস পেতে তিনি খুব খুশি। ব্যবসা পরিবেশের অর্থনৈতিক উপাদানগুলোর সহযোগিতায় একটি ব্যবসা প্রতিষ্ঠান সফলতা বয়ে আনতে পারে। উদ্দীপকের ব্যাংকটি অর্থনৈতিক পরিবেশের একটি উপাদান। ব্যাংক ব্যবসায়ীদের বিভিন্ন আর্থিক সহযোগিতা প্রদান করে তাদের ব্যবসায়িক কার্যক্রমকে সচল রাখতে সাহায্য করে। ব্যবসায়ীরা ব্যাংক হতে ঋণ নিয়ে খুব সহজেই প্রয়োজনীয় মূলধন সংগ্রহ করতে পারেন। উদ্দীপকের মিস্টার মুরাদও আধুনিক প্রযুক্তি স্থাপনে ব্যাংক হতে প্রয়োজনীয় মূলধন সংগ্রহের উদ্যোগ গ্রহণ করেছেন। তাই বলা যায়, অর্থনৈতিক পরিবেশের উপাদানই মিস্টার মুরাদকে আশার আলো দেখি য়েছে।"
        }
      ]
    },
    {
      "number": "3",
      "uddipok": "জনাব বাবুল একজন স্বাধীনচেতা শিক্ষিত যুবক। সে যথেষ্ট উদ্যমী, পরিশ্রমী, অধ্যবসায়ী। বি.কম পাস করার পর সে চাকরির পেছনে না ঘুরে দুর্গাপুরের কাজীপাড়ায় একটি ফাস্টফুডের দোকান দেয়। তার দোকানে পণ্যের মান ভালো হওয়ায় ক্রেতারা খুশি। বিভিন্ন ধর্মীয় উৎসবে ভোক্তারা দোকানে আসার পূর্বের তুলনায় বিক্রির পরিমাণ বৃদ্ধি পাচ্ছে। ফলে জনাব বাবুল আরো একটি ফাস্টফুডের দোকানের কথা ভাবছে।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "মালিকানার ভিত্তিতে অংশীদারি ব্যবসা দুই প্রকার।"
        },
        {
          "label": "খ",
          "question": "",
          "explanation": "এক মালিকানা ব্যবসায় জনপ্রিয়তার কারণ হচ্ছে এই ব্যবসায়ে মালিক তার যা ইচ্ছা তাই করতে পারে অর্থাৎ মালিকের স্বাধীনতা রয়েছে এক মালিকানা ব্যবসায়ের মালিকই সকল পুজির যোগানদাতা। এটি একটি স্বল্প পরিসরের ব্যবসা। এই ব্যবসা মালিক তার নিজস্ব চিন্তা চেতনার আলোকে গঠন করে।কারো পরামর্শ শুনতে সে বাধ্য নয়। মুনাফা হলে সে একাই ভোগ করে।ইচ্ছে হলে ব্যবসা চালাতে পারে আবার ইচ্ছা না হলে ব্যবসা বন্ধ করে দিতে পারে। তাই এক মালিকানা ব্যবসা বেশ জনপ্রিয়।"
        },
        {
          "label": "গ",
          "question": "",
          "explanation": "উদ্দীপকের জনাব বাবুলের ব্যবসা অর্থনৈতিক পরিবেশকে ইঙ্গিত করেছে। মানব সম্পদ,আর্থিক প্রতিষ্ঠানসমূহ,চাহিদা ও ভোগ, মূলধন ও বিনিয়োগ,অর্থ ও ঋণ ব্যবস্থা ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। অর্থনৈতিক পরিবেশের কল্যাণে একটি দেশ দ্রুত অগ্রগতি লাভ করতে পারে। সে দেশের ব্যবসা-বাণিজ্য তত উন্নত হয়। দেশে বৈদেশিক বিনিয়োগের মাত্রা বৃদ্ধি পায়। উদ্দীপকের জনাব বাবুল একজন স্বাধীনচেতা শিক্ষিত যুবক।সে বি.কম পাস করার পর চাকরির পেছনে না ঘুরে দুর্গাপুরের কাজীপাড়ায় একটি ফাস্টফুডের দোকান দেয়।তবে দোকানে পণ্যের মান ভালো হওয়ায় ক্রেতারা খুশি।বিভিন্ন ধর্মীয় উৎসবে ভোক্তারা দোকানে আসায় পূর্বের তুলনায় বিক্রির পরিমাণ বৃদ্ধি পেয়েছে। এলাকায় অর্থনৈতিক সম্ভাবনার কথা চিন্তা করে জনাব বাবুল ফাস্টফুডের দোকানটি স্থাপন করেছেন।তাই বলা যায়, উদ্দীপকে জনাব বাবুলের ব্যবসা অর্থনৈতিক পরিবেশকে ইঙ্গিত করেছে।"
        },
        {
          "label": "ঘ",
          "question": "",
          "explanation": "উদ্দীপকে জনাব বাবুলের নতুন দোকান স্থাপনের ভাবনার সঙ্গে আমি একমত। ব্যবসায়ের বিষয়ে কোনো নতুন চিন্তা মাথায় রেখে যখন কোন ব্যক্তি তা বাস্তবায়নের প্রয়াস নেন তাকে ব্যবসায় উদ্যোগ বলে।উদ্যেক্তা সাধারণ ব্যবসায়ী নন।সে সম্ভাবনাময় নতুন ক্ষেত্র খুঁজে বের করে ঝুঁকি নিয়ে এগুতে আনন্দবোধ করে।তার চিন্তা-চেতনায়,স্বপ্নে সাফল্য অর্জনের চিন্তা তাড়া করে ফেরে। উদ্দীপকে দেখা যায়,উদ্যমী ও পরিশ্রমী যুবক জনাব বাবুল দুর্গাপুরের কাজীপাড়ায় একটি ফাস্টফুডের দোকান দেয়। বিভিন্ন উৎসবে ভোক্তারা দোকানে আসায় পূর্বের তুলনায় বিক্রির পরিমাণ বৃদ্ধি পেয়েছে।ফলে জনাব বাবুল আরো একটি ফাস্টফুডের দোকানের কথা ভাবছে। একজন উদ্যোক্তা ব্যবসায়ে উদ্যেগ গ্ৰহণ করার মাধ্যমে নিজের এবং আরো মানুষের কর্মসংস্থান তৈরি করে। উদ্দীপকের জনাব বাবুল আরো একটি দোকান খুললে সেখানে আরো মানুষের কর্মসংস্থান তৈরি হবে।ফলে উক্ত এলাকার আর্থ-সামাজিক উন্নয়ন হবে।জাতীয় আয় বৃদ্ধি পাবে।দেশে বেকার সমস্যা হ্রাস পাবে। তাই আমি মনে করি, জনাব বাবুলের নতুন দোকান স্থাপনের ভাবনা সম্পূর্ণ যৌক্তিক।"
        }
      ]
    },
    {
      "number": "4",
      "uddipok": "ক, খ ও গ একত্রে ‘বিজয় লিমিটেড’ নামে একটি কোম্পানি প্রতিষ্ঠার উদ্যোগ নিলেন। তারা যথাযথ পরিকল্পনা এবং প্রয়োজনীয় দলিলপত্র দাখিল করে নিবন্ধনপত্র সংগ্রহ করেন। নিবন্ধনপত্র পেয়েই প্রতিষ্ঠানটি কার্যক্রম শুরু করতে পারলেন। কিন্তু শেয়ার বিক্রয় করতে গিয়ে কোম্পাটি আইনগত ঝামেলার সম্মুখীন হলো।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "কোম্পানি মূলধনের প্রতিটি ক্ষুদ্র ও সমান একককে শেয়ার বলে।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানি গঠনের বেলায় নিবন্ধনপত্র সংগ্রহের পর ব্যবসায়িক কার্যক্রম শুরু করতে নিবন্ধক হতে যে গুরুত্বপূর্ণ দলিল সংগ্রহ করতে হয় তাকে কার্যারম্ভের অনুমতিপত্র বলে। কোম্পানি প্রতারণার উদ্দেশ্যে গড়া হয়নি এবং পরিচালকগণ শেয়ারহোল্ডারদের স্বার্থ রক্ষায় সমর্থ-এ বিষয়টি নিশ্চিত হয়েই সরকার এ কোম্পানিকে কাজ করার অনুমতি দেয়। তাই পাবলিক লিমিটেড কোম্পানিকে এ ধরনের দলিল সংগ্রহ করতে হয়।"
        },
        {
          "label": "গ",
          "question": "",
          "explanation": "'বিজয় লিমিটেড' একটি প্রাইভেট লিমিটেড কোম্পানি। যে কোম্পানির সদস্য সংখ্যা সর্বনিম্ন দুইজন এবং সর্বোচ্চ পঞ্চাশ জন, শেয়ার অবাধে হস্তান্তরযোগ্য নয় এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় না তাকে প্রাইভেট লিমিটেড কোম্পানি বলে।এরকম কোম্পানি পরিচিতজন এবং আত্মীয়-স্বজনদের নিয়ে স্বল্প পরিসরে গঠন করা হয়। নিবন্ধনপত্র পাওয়ার পরপরই কোম্পানি কার্যক্রম শুরু করতে পারে। উদ্দীপকের ক,খ ও গ একত্রে 'বিজয় লিমিটেড' নামে একটি কোম্পানি প্রতিষ্ঠার উদ্যোগ নিলেন। তারা যথাযথ পরিকল্পনা এবং প্রয়োজনীয় দলিলপত্র দাখিল করে নিবন্ধনপত্র সংগ্রহ করেন। নিবন্ধনপত্র পেয়েই প্রতিষ্ঠানটি কার্যক্রম শুরু করতে পারলেন। কোম্পানিটির বৈশিষ্ট্য প্রাইভেট লিমিটেড কোম্পানির সাথে সাদৃশ্যপূর্ণ।তাই বলা যায়, 'বিজয় লিমিটেড' একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "'বিজয় লিমিটেড' এর শেয়ার বিক্রয় ঝামেলা এড়ানোর জন্য পাবলিক লিমিটেড কোম্পানিতে রূপান্তর হতে হবে। যে কোম্পানির সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা দ্বারা সীমাবদ্ধ, শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে।এরকম কোম্পানি শেয়ারবাজারে বিবরণপত্র প্রচার করে জনগণ হতে প্রয়োজনের মূলধন সংগ্রহ করতে পারে। উদ্দীপকের ক,খ ও গ একত্রে 'বিজয় লিমিটেড' নামে একটি কোম্পানি প্রতিষ্ঠার উদ্যোগ নিলেন। তারা যথাযথ পরিকল্পনা এবং প্রয়োজনীয় দলিলপত্র দাখিল করে নিবন্ধনপত্র সংগ্রহ করেন। নিবন্ধনপত্র পেয়েই প্রতিষ্ঠানটি কার্যক্রম শুরু করতে পারলেন। কিন্তু শেয়ার বিক্রয় করতে যেয়ে কোম্পানিটি আইনগত ঝামেলার সম্মুখীন হলো। কোম্পানি আইন অনুযায়ী প্রাইভেট লিমিটেড কোম্পানি শেয়ার বা ঋণপত্রের মাধ্যমে মূলধন সংগ্রহ করতে পারেনা। কিন্তু পাবলিক লিমিটেড কোম্পানির এরূপ বাধ্যবাধকতা নেই।যেহেতু উদ্দীপকের বিজয় লিমিটেড একটি প্রাইভেট লিমিটেড কোম্পানি,তাই তারা শেয়ার বিক্রয় করতে আইনগত ঝামেলার সম্মুখীন হয়েছে। তারা যদি এখন কোম্পানিটির সদস্য সংখ্যা বাড়িয়ে পাবলিক লিমিটেড কোম্পানিতে রূপান্তর করে তাহলে শেয়ার বাজারে শেয়ার ইস্যু করতে পারবে। তাই আমি মনে করি, বিজয় লিমিটেডের শেয়ার বিক্রয় ঝামেলায় এড়ানোর জন্য পাবলিক লিমিটেড কোম্পানিতে রূপান্তরিত হতে হবে।"
        }
      ]
    },
    {
      "number": "5",
      "uddipok": "নিচের ছকটি পর্যবেক্ষণ করো এবং প্রশ্নগুলোর উত্তর দাও- • ন্যায্যমূল্যে পণ্য সরবরাহ • বাস্তবধর্মী পরিকল্পনা গ্রহণ • দুর্নীতি ও স্বজনপ্রীতি রোধ • সমবায় বিভাগের উন্নয়ন • সুষ্ঠু সমন্বয়",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "কপারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে মিলিত হয়ে যে সংগঠন গড়ে তোলে, তাকে সমবায় সমিতি বলে।"
        },
        {
          "label": "খ",
          "question": "",
          "explanation": "'একতাই বল'-এ মৌলিক নীতির ওপর সমবায় সমিতি প্রতিষ্ঠিত যার মূল বিষয় হলো সদস্যদের মধ্যে একতা বজায় রাখা। দরিদ্র ও সমমনা ব্যক্তিরা নিজেদের সীমিত সামর্থ্যকে একত্র করে সমবায় গঠন করেন। তাই সফলতা লাভের সব অবস্থাতেই এর সদস্যদের ঐক্যবদ্ধ থাকতে হয়। সমবায় সমিতি সমাজের দুর্বল শ্রেণিকে ঐক্যবদ্ধ করে পারস্পরিক সহযোগিতায় পথ চলার নতুন দিকনির্দেশনা দেয়। এতে তাদের মধ্যে একতা তৈরি হয়ে সামাজিক বন্ধন দৃঢ় হয়। এটিই সমবায়ের 'একতাই বল' নীতির মূল কথা।"
        },
        {
          "label": "গ",
          "question": "",
          "explanation": "সমবায় সমিতির অবদানের আলোকে উদ্দীপকের ছকের বিষয়াবলি সমবায় ব্যবসায়ের সাথে সম্পর্কযুক্ত। এদেশের সমবায় সংগঠনগুলো স্বল্পবিত্ত মানুষের জীবনমান উন্নয়নের জন্য গড়ে ওঠে। এ সমিতির প্রধান উদ্দেশ্য মুনাফা অর্জন নয়। সমিতির সদস্যদের আর্থিক অবস্থার উন্নয়নের জন্য এগুলো প্রতিষ্ঠিত। এর মাধ্যমে নিজেদের মধ্যে সহযোগিতার সম্পর্ক তৈরি হয়। উদ্দীপকে সমবায় সমিতির উদ্দেশ্য ও অবদান সম্পর্কে কিছু বিষয় উল্লেখ করা হয়েছে। এটি মূলত স্বল্পবিত্ত মানুষের সংগঠন। মধ্যস্থব্যবসায়ীদের হাত থেকে রক্ষা পেতে সমপর্যায়ের ব্যক্তিরা এ সমিতি গঠন করে। এতে তারা ন্যায্যমূল্যে পণ্য কিনতে ও বিক্রি করতে পারে। আর সমিতিতে বাস্তবধর্মী পরিকল্পনা করা হয়। এর সঠিক বাস্তবায়নের মাধ্যমে সমবায় বিভাগের উন্নয়ন হয়। এখানে সকল সদস্যকে সমান অধিকার ও গুরুত্ব দেওয়া হয়। ফলে এর মাধ্যমে দুর্নীতি ও স্বজনপ্রীতি রোধ করা যায়। এছাড়া, সমবায়ের সব কাজের মধ্যে সুষ্ঠু সমন্বয় করা হয়। সুতরাং, এ বিষয়গুলোকে সমবায় ব্যবসায়ের সাথে সংগতিপূর্ণ বলা যায়।"
        },
        {
          "label": "ঘ",
          "question": "",
          "explanation": "আর্থ-সামাজিক উন্নয়নে বাংলাদেশে সমবায় বিকাশের যৌক্তিকতা আছে বলে আমি মনে করি। সমবায় সংগঠন সমাজের বিত্তহীন বা স্বল্পবিত্ত মানুষের চেষ্টায় গড়ে ওঠে। এর সদস্যরা নিজেদের সীমিত সামর্থ্যকে একত্র করে জীবনমান উন্নয়নের চেষ্টা করে। এতে তারা মধ্যস্থব্যবসায়ীর শোষণ থেকে নিজেদের রক্ষা করতে পারে। উদ্দীপকে সমবায় সমিতির বিভিন্ন অবদান উল্লেখ করা হয়েছে। ন্যায্যমূল্যে পণ্য সরবরাহ, দুর্নীতি ও স্বজনপ্রীতি রোধ, সমবায় বিভাগের উন্নয়ন প্রভৃতি বিষয় এদেশের স্বল্পবিত্ত মানুষের কল্যাণে অবদান রাখে। সমবায়ের মাধ্যমে যৌথ প্রচেষ্টায় কাজ করা হয়। এর সদস্যরা ক্ষুদ্র ক্ষুদ্র সঞ্চয়কে কাজে লাগিয়ে স্বনির্ভরতা অর্জন করে। তাদের নিজ চেস্টায় আত্মকর্মসংস্থান ও আয়ের ব্যবস্থা হয়। এতে দরিদ্রতা দূর হয়ে বেকারত্ব কমে। এছাড়া, মধ্যস্থব্যবসায়ীর শোষণ ছাড়াই সদস্যরা উৎপাদন ও ক্রয়- বিক্রয়ে ন্যায্য দাম পায়। আবার, সদস্যদের মধ্যে একতা, সংহতি ও সহযোগিতা থাকায় তারা রাস্তা নির্মাণ, সেচ প্রকল্প প্রভৃতি বাস্তবায়ন করে। এভাবে সমবায়ের মাধ্যমে দেশের আর্থ-সামাজিক উন্নয়ন হয়।"
        }
      ]
    },
    {
      "number": "6",
      "uddipok": "জনাব নায়েব আলী একজন ব্যবসায়ী। হঠাৎ বাজারে দ্রব্যমূল্য বাড়ালে তিনি ভোক্তাদের সুবিধার্থে TCB-এর মাধ্যমে দেশের বিভিন্ন স্থানে নিত্যপ্রয়োজনীয় দ্রব্যসামগ্রী বিক্রি করে থাকেন। এতে জনগণ উপকৃত হয়। এই প্রতিষ্ঠানটি মুনাফার কথা বিবেচনা না করে জনকল্যাণকেই সবচেয়ে প্রাধান্য দেয়।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "যেসব ব্যবসায় প্রতিষ্ঠান রাষ্ট্রের মাধ্যমে গঠিত, পরিচালিত ও নিয়ন্ত্রিত হয়; সেসব প্রতিষ্ঠানকে রাষ্ট্রীয় ব্যবসায় বলা হয়।"
        },
        {
          "label": "খ",
          "question": "",
          "explanation": "রাষ্ট্রীয় ব্যবসায়ের মূল উদ্দেশ্য হলো জনকল্যাণ সাধন। এ ব্যবসায় মুনাফা অর্জনের উদ্দেশ্যে পরিচালিত হয় না। এর উদ্দেশ্য হলো রাষ্ট্রের প্রতিটি ব্যক্তি যাতে উপকৃত হয় তা নিশ্চিত করা। তবে প্রতিষ্ঠানের কাজ চালু রাখার জন্য শুধু পরিচালনা খরচ যোগানের চেষ্টা করে এ ব্যবসায়। এর মাধ্যমে ন্যায্যমূল্যে পণ্য ও সেবা সরবরাহ করে জনকল্যাণ নিশ্চিত করা সম্ভব হয়। তাই বলা যায়, রাষ্ট্রীয় ব্যবসায়ের মূল উদ্দেশ্য হলো জনকল্যাণ করা।"
        },
        {
          "label": "গ",
          "question": "",
          "explanation": "উদ্দীপকে TCB একটি রাষ্ট্রীয় ব্যবসায় প্রতিষ্ঠান। এ ধরনের ব্যবসায় রাষ্ট্রীয় আইনে রাষ্ট্রের' অধীনে গঠিত, পরিচালিত ও নিয়ন্ত্রিত হয়ে থাকে। এর মূল উদ্দেশ্য হলো জনকল্যাণ। এটি জনগণকে ন্যায্যমূল্যে পণ্য ও সেবা সরবরাহ করে থাকে। ডাক বিভাগ, বাংলাদেশ ব্রেলওয়ে, ওয়াসা, টিসিবি প্রভৃতি এ ব্যবসায়ের অন্তর্গত। উদ্দীপকের নায়েব আলী একজন ব্যবসায়ী। তিনি ভোক্তাদের সুবিধার্থে পণ্য বিক্রয়ের ক্ষেত্রে TCB (Trading Corporation of Bangladesh)- এর সহায়তা নেন। এতে বাজারে দ্রব্যমূল্য বাড়লেও ভোক্তারা TCB থেকে নিত্যপ্রয়োজনীয় পণ্য ন্যায্যমূল্যে পেয়ে থাকে। ফলে বেসরকারি ব্যবসায়ীরা বাজারে একচেটিয়া আধিপত্য প্রতিষ্ঠা করতে পারে না। আর বাজারমূল্য নিয়ন্ত্রণে দেশের অর্থনৈতিক স্থিতিশীলতা বজায় থাকে। এভাবে রাষ্ট্রীয় ব্যবসায় সংগঠন জনগণের কল্যাণে কাজ করে থাকে। তাই বলা যায়, TCB রাষ্ট্রীয় ব্যবসায় প্রতিষ্ঠান হিসেবে জনকল্যাণের লক্ষ্যে কাজ করছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত TCB -এর কার্যক্রম সম্প্রসারণ করা উচিত বলে আমি মনে করি। রাষ্ট্রীয় ব্যবসায় জনকল্যাণের উদ্দেশ্যে পরিচালিত হয়। এটি একচেটিয়া ব্যবসায় রোধ করে পণ্যমূল্য স্থিতিশীল রাখে। আবার, ন্যায্যমূল্যে পণ্য ও সেবা সরবরাহ নিশ্চিত করে। কিন্তু অদক্ষ ব্যবস্থাপনা, নমনীয়তার অভাব, লোকসান প্রভৃতির কারণে এ ব্যবসায় পরিচালনায় সমস্যা দেখা দিতে পারে। উদ্দীপকে সরকারি একটি সংস্থা TCB -এর কথা বলা হয়েছে। এটি নিত্যপ্রয়োজনীয় পণ্যের (ভোজ্য তেল, চিনি, আটা, চাল, মসুর ডাল, পেঁয়াজ প্রভৃতি) মূল্য স্থিতিশীল রাখতে নিয়োজিত আছে। কিন্তু, জনগণের চাহিদার তুলানায় সংস্থাটির পণ্য বিক্রির পরিমাণ কম। ফলে মধ্য ও নিম্ন আয়ের মানুষকে অনেক সময় সমস্যায় পড়তে হয়। সংস্থাটি রাষ্ট্রীয় ব্যবসায় হওয়ায় ভোক্তাদের কল্যাণে কাজ করে থাকে। কিন্তু প্রয়োজনের তুলনায় প্রতিষ্ঠানটির কার্যক্রম কম। এতে মধ্য ও নিম্ন আয়ের মানুষ সব সময় ন্যায্যমূল্যে পণ্য পায় না। তাই সরকারের উচিত সংস্থাটির কাজ সম্প্রসারণ করা। এছাড়া, গ্রাম-অঞ্চলসহ দেশের বিভিন্ন জায়গায় এর শাখা স্থাপন করা। এতে মধ্য ও নিম্ন আয়ের মানুষ কম মূল্যে পণ্য ও সেবার সুবিধা পাবে। ফলে তারা অর্থনৈতিকভাবে সচ্ছল হবে। অতএব, সঠিকভাবে জনকল্যাণ নিশ্চিত করতে 'টিসিবি (TCB)' প্রতিষ্ঠানটির কার্যক্রম সম্প্রসারণ করা উচিত।"
        }
      ]
    },
    {
      "number": "7",
      "uddipok": "মিসেস উর্মি পণ্য ক্রয়ের বিষয়ে খুবই সাবধান থাকেন। বাংলাদেশী কোনো পণ্য কিনতে গেলে তিনি দেখেন যথাযথ কর্তৃপক্ষের অনুমোদন আছে কি না। বিশেষ করে খাদ্য ও প্রসাধন সামগ্রীর বেলায় এটা থাকতেই হবে। ব্র্যান্ড পণ্য ক্রয়ের প্রতি তার আগ্রহ। তিনি মনে করেন, বড় বড় প্রতিষ্ঠানে এটা মেনে চলা হয়। এক্ষেত্রে নকলের সম্ভাবনা কম।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "একটি প্রতিষ্ঠানের পণ্যকে অন্য কোনো প্রতিষ্ঠানের পণ্য থেকে আলাদা করার জন্য যে বিশেষ চিহ্ন, প্রতীক, শব্দ বা লোগো ব্যবহার করা হয়; তাকে ট্রেডমার্ক বলে।"
        },
        {
          "label": "খ",
          "question": "",
          "explanation": "বাংলাদেশের পণ্যের মান নির্ধারণ, পরীক্ষা ও মান নিশ্চিত করার জন্য যে সরকারি প্রতিষ্ঠান নিয়েজিত আছে, তা হলো- BSTI (Bangladesh Standards and Testing Instituiton) । এটি মূলত পণ্যের মান নিয়ন্ত্রণ করে। এক্ষেত্রে পণ্য ও সেবার বিষয়ে আঞ্চলিক ও আন্তর্জাতিক মানের সাথে দেশি মান নির্ধারণ করা হয়। দৈর্ঘ্য, ওজন, ভর, আয়তন এবং শক্তির পরিমাপ বিষয়েও বাংলাদেশী মান প্রতিষ্ঠা করে প্রতিষ্ঠানটি। এছাড়া, এটি পণ্য আমদানি ও রপ্তানিতেও মান নির্ধারণ করে। তাই পণ্যের মান নির্ধারণে BSTI-এর ভূমিকা গুরুত্বপূর্ণ।"
        },
        {
          "label": "গ",
          "question": "",
          "explanation": "মিসেস উর্মি বিএসটিআই (BSTI-Bangladesh Standards and Testing Institution) প্রতিষ্ঠানের বা যথাযথ কর্তৃপক্ষের অনুমোদন আছে কি না তা পরীক্ষা করেন। বিএসটিআই বাংলাদেশের পণ্যের মান নির্ধারণ করে। এটি পণ্যমান পরীক্ষা ও মান নিশ্চিত করার জন্য নিয়োজিত একটি সরকারি প্রতিষ্ঠান। এর মূল উদ্দেশ্য হলো পণ্যের মান নিশ্চিতকরণের ব্যবস্থা করা। উদ্দীপকের মিসেস উর্মি বাংলাদেশি পণ্য সাবধানে কেনা-কাটা করেন। পণ্য কেনার সময় দেখেন পণ্যের মোড়কের গায়ে যথাযথ কর্তৃপক্ষের অনুমোদন আছে কি না। বিশেষ করে খাদ্য ও প্রসাধনী সামগ্রীর বেলায় এটি থাকতেই হবে। কর্তৃপক্ষের অনুমোদন থাকলে তিনি পণ্য ও সেবার মান সম্পর্কে ধারণা পান। এভাবে পণ্য ও সেবার গুণগত মান নিশ্চিত করে বিএসটিআই। সুতরাং, মিসেস উর্মি বিএসটিআই কর্তৃপক্ষের অনুমোদন পরীক্ষা করে পণ্য কেনেন।"
        },
        {
          "label": "ঘ",
          "question": "",
          "explanation": "উদ্দীপকের মিসেস উর্মি যে আইনগত বিষয়টি দেখে পণ্য কেনেন তা হলো ট্রেডমার্ক, যা ক্রেতা ও বিক্রেতা উভয়ের জন্য গুরুত্বপূর্ণ ভূমিকা পালন করে। কোনো প্রতিষ্ঠান বা এর পণ্যের স্বাতন্ত্র্যতা প্রকাশ করার জন্য ট্রেডমার্ক (বিশেষ চিহ্ন, লোগো বা প্রতীক) ব্যবহার করা হয়। এটি প্রতিষ্ঠানের ব্র্যান্ড হিসেবে পরিচিত। এটি কোনো প্রতিষ্ঠানের পণ্যকে ক্রেতাদের কাছে পরিচিত করে তোলে। উদ্দীপকের মিসেস উর্মি ব্র্যান্ড দেখে পণ্য কেনেন। পণ্যের ব্র্যান্ড দেখেই তিনি ঐ পণ্যের গুণগত মান সম্পর্কে নিশ্চিত হন। এ ব্র্যান্ড হলো ট্রেডমার্ক। মিসেস উর্মি ট্রেডমার্ক দেখে পণ্য কেনার মাধ্যমে কাঙ্ক্ষিত প্রতিষ্ঠানের পণ্য কিনতে পারেন। এতে পণ্য নকল হওয়ার আশঙ্কা থাকে না। ফলে তিনি কখনোই ঠকেন না। এভাবে পণ্য কেনা সুবিধাজনক। এছাড়া ব্র্যান্ডের মাধ্যমে ক্রেতার সন্তুষ্টি অর্জন করতে পারলে প্রতিষ্ঠানেরও সুনাম বাড়ে। তাই পণ্য কেনার ক্ষেত্রে ট্রেডমার্ক পরীক্ষা করার যৌক্তিকতা আছে।"
        }
      ]
    },
    {
      "number": "8",
      "uddipok": "তিথি ছোটবেলা থেকেই আত্মনির্ভরশীল হতে চায়। তাই তিনি লেখাপড়া শেষ করে 'ক' নামক স্থানে 'তিথি গার্মেন্টস' নামে একটি রপ্তানিমুখী কারখানা স্থাপন করেন। এজন্য তিনি 'খ' নামক NGO প্রতিষ্ঠান থেকে আর্থিক ও কারিগরি সহায়তা নিয়েছেন। বর্তমানে তার প্রতিষ্ঠানে ৩০০ জন কর্মচারী নিয়োজিত আছে। প্রতিষ্ঠানটি বিভিন্ন দেশে পোশাক রপ্তানি করায় প্রতিষ্ঠানটির সুনাম দিন দিন বাড়ছে।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "FBCCI-এর পূর্ণরূপ হলো- Federation of Bangladesh Chamber of Commerce and Industries I"
        },
        {
          "label": "খ",
          "question": "",
          "explanation": "বিজিএমইএ (BGMEA) হলো- Bangladesh Garment Manufacturers and Exporters Association . এটি বাংলাদেশে তৈরি পোশাক শিল্পের টেকসই উন্নয়নের লক্ষ্যে কাজ করছে। রপ্তানিকারকদের পোশাক রপ্তানি বিষয়ে প্রতিষ্ঠানটি তথ্য সরবরাহ করে থাকে। এছাড়া এটি দেশে ও বিদেশে পোশাক মেলার আয়োজন করে। ফলে বিদেশি ক্রেতা ও ব্যবসায়ীদের সাথে দেশীয় ব্যবসায়ীদের প্রত্যক্ষ সম্পর্ক তৈরি হয়। এতে দেশে রপ্তানি আয় বাড়ে ও বৈদেশিক মুদ্রা অর্জন হয়। তাই বিজিএমইএ প্রতিষ্ঠানটি পোশাক শিল্পে গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে 'তিথি গার্মেন্টস' ব্যবসায় পরিচালনায় সমর্থনমূলক সহায়তা পেয়েছেন। উদ্যোক্তা ব্যবসায় গঠনে আগ্রহী হওয়ার পর তা বাস্তবায়নে সমর্থনমূলক সহায়তা প্রয়োজন হয়। পুঁজি সরবরাহ, কর অবকাশ, অবকাঠামোগত সুবিধা, কারিগরি সহায়তা, কাঁচামাল সরবরাহ প্রভৃতি সমর্থনমূলক সহায়ক সেবা। উদ্দীপকের তিথি ছোটবেলা থেকেই আত্মনির্ভরশীল হতে চান। তাই তিনি লেখাপড়া শেষ করে একটি রপ্তানিমুখী গার্মেন্টস প্রতিষ্ঠা করেন। এজন্য তিনি 'খ' নামক NGO থেকে আর্থিক ও কারিগরি সহায়তা নিয়েছেন। এক্ষেত্রে তিনি পরিকল্পনা বাস্তবায়নে পুঁজির সংস্থান ও কারিগরি সহায়তা পেয়েছেন। উদ্যোক্তার চিন্তা বাস্তবে রূপ দিতে সহায়তাকারী এরূপ সেবাগুলোই সমর্থনমূলক সহায়তা। সুতরাং, তিথি গার্মেন্টস ব্যবসায় পরিচালনায় সমর্থনমূলক সহায়ক সেবা পেয়েছেন।"
        },
        {
          "label": "ঘ",
          "question": "",
          "explanation": "বৈদেশিক মুদ্রা অর্জনে বাংলাদেশের গার্মেন্টস শিল্পের অবদান অনস্বীকার্য। বাংলাদেশ একটি জনবহুল ও উন্নয়নশীল দেশ। এ দেশের জনশক্তিকে কাজে লাগিয়েই গার্মেন্টস শিল্প সমৃদ্ধি লাভ করছে। ফলে প্রচুর বৈদেশিক মুদ্রা দেশে অর্জন হচ্ছে। এছাড়া কর্মসংস্থানের সুযোগ তৈরি, সম্পদের যথাযথ ব্যব্যহার, জীবনযাত্রার মান উন্নয়ন প্রভৃতি ক্ষেত্রেও গার্মেন্টস শিল্প গুরুত্বপূর্ণ অবদান রাখছে। উদ্দীপকের তিথি পড়াশোনা শেষ করে 'ক' নামক স্থানে একটি গার্মেন্টস শিল্প প্রতিষ্ঠা করেন। তার প্রতিষ্ঠানে বর্তমানে ৩০০ জন কর্মচারী কাজ করেন। এছাড়া, 'তিথি গার্মেন্টস' বিভিন্ন দেশে পণ্য রপ্তানি করে। ফলে প্রতিষ্ঠানটির সুনাম দিন দিন বাড়ছে। 'তিথি গার্মেন্টস' বিদেশে পণ্য রপ্তানির মাধ্যমে সুনাম বাড়াচ্ছে। বিভিন্ন দেশে এর পণ্যের চাহিদা বাড়লে ভবিষ্যতে এ ব্যবসায় সম্প্রসারণ করা সম্ভব হবে। সেক্ষেত্রে আরও বেশি বৈদেশিক মুদ্রা অর্জন করা যাবে। এছাড়া প্রতিষ্ঠানটিতে বর্তমানে ৩০০ জন কর্মচারী কাজ করে। ভবিষ্যতে এতে আরও বেশি লোকের কর্মসংস্থানের ব্যবস্থা হবে। এতে প্রতিষ্ঠানিক আয় বাড়ার পাশাপাশি জাতীয় আয়ও বাড়বে। এতে সবার জীবনযাত্রার মানও উন্নত হবে। সুতরাং, বৈদেশিক মুদ্রা অর্জনের পাশাপাশি দেশের আর্থ-সামাজিক উন্নয়নে 'তিথি গার্মেন্টস'-এর অবদান অনস্বীকার্য।"
        }
      ]
    },
    {
      "number": "9",
      "uddipok": "জনাব রাজু আমের মৌসুমে রাজশাহী থেকে আম কিনে যশোরে বিক্রি করেন। রাসায়নিক দ্রব্যমুক্ত আম বিক্রির লক্ষ্যে জনাব রাজু সরাসরি রাজশাহী আমের বাগান থেকে ফরমালিনমুক্ত আম কিনেন। ফরমালিনমুক্ত আম পচনের সম্ভাবনা থাকায় লোকসানের ঝুঁকি থাকে জেনেও জনাব রাজু এই কাজটি করেন।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "ক্ষুদ্র ও মাঝারি ব্যবসায় সম্প্রসারণ, উন্নয়ন, তথ্য ও প্রযুক্তি সরবরাহ, ঋণ সহায়তা প্রভৃতি দেওয়ার মাধ্যমে এগিয়ে নিতে বাংলাদেশ সরকারের যে স্বাধীন, স্বতন্ত্র ও অমুনাফাভোগী ফাউন্ডেশন গঠিত হয়েছে তা-ই এসএমই ফাউন্ডেশন।"
        },
        {
          "label": "খ",
          "question": "",
          "explanation": "যিনি ঝুঁকি নিয়ে নিজস্ব চেষ্টায় নতুন কিছু তৈরি করেন তিনিই উদ্যোক্তা। একজন ব্যবস্থাপক প্রাতিষ্ঠানিক লক্ষ্য অর্জনের জন্য উপায়-উপকরণাদি কাজে লাগান। আর উদ্যোক্তা ব্যবসায় গঠন ও পরিচালনা করে লক্ষ্য অর্জনে নিয়োজিত থাকেন। তিনি সুযোগের সঠিক ব্যবহার করে প্রতিযোগিতায় টিকে থাকার চেষ্টা করেন। এক্ষেত্রে তাকে বিভিন্ন ঝুঁকির সম্মুখীন হতে হয়। তিনি তা মোকাবেলায় বিভিন্ন কলা-কৌশল ব্যবহার করেন। কিন্তু, ব্যবস্থাপক ঝুঁকি নিয়ে কোনো কাজ করেন না। তাই উদ্যোক্তা ব্যবস্থাপক থেকে ভিন্ন হয়ে থাকেন।"
        },
        {
          "label": "গ",
          "question": "",
          "explanation": "জনাব রাজুর ব্যবসায়ে স্থানগত উপযোগ সৃষ্টি হয়েছে। এ ধরনের উপযোগ ব্যবসায়ের পরিবহন কাজটির মাধ্যমে সৃষ্টি হয়। এর মাধ্যমে পণ্য এক স্থান থেকে অন্য স্থানে পৌঁছানো যায়। এতে নির্দিষ্ট এলাকার উৎপাদিত পণ্য অন্যান্য এলাকার মানুষ ব্যবহার করতে পারে। মূলত উৎপাদন কেন্দ্র থেকে প্রয়োজনীয় পণ্য বিক্রেতা ও ভোক্তাদের কাছে পাঠাতে ব্যবসায়ের পরিবহন কাজটি সহায়তা করে। উদ্দীপকের জনাব রাজু একজন আম ব্যবসায়ী। তিনি রাজশাহী থেকে আম কিনে যশোরে বিক্রি করেন। এতে যশোরের মানুষ রাজশাহীর উৎপাদিত আম কিনতে পারে। এ আম ফরমালিনমুক্ত হওয়ায় তারা উপকৃত হয়। এছাড়া, জনাব রাজু অন্য জায়গায় আম বিক্রি করায় যথেষ্ট মুনাফাও পান। আর রাজশাহী থেকে যশোরের আম পৌঁছাতে পরিবহন ব্যবস্থা সাহায্য করেছে। তাই বলা যায়, যশোরের ভোক্তাদের কাছে আম পৌঁছানোর মাধ্যমে জনাব রাজু স্থানগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "জনাব-রাজুর কাজে উদ্যোক্তার 'ঝুঁকি গ্রহণ ক্ষমতা' গুণটি ফুটে উঠেছে। আর্থিক ক্ষতির আশংকাকে ঝুঁকি বলে। উৎপাদনের উপকরণ, পরিচালনা, নিয়ন্ত্রণ, অর্থসংস্থান প্রভৃতি বিষয়ে উদ্যোক্তাকে ঝুঁকি নিতে হয়। কারণ, ঝুঁকি নেওয়া ছাড়া মুনাফা অর্জন করা যায় না। আর এ ঝুঁকি মোকাবেলা করেই উদ্যোক্তাকে ব্যবসায়ে টিকে থাকতে হয়। উদ্দীপকের জনাব রাজু রাজশাহী থেকে আম কিনে যশোরে বিক্রি করেন। তিনি সরাসরি রাজুশাহীর আম বাগান থেকে ফরমালিনমুক্ত আম কেনেন। লোকসানের ঝুঁকি আছে জেনেও তিনি এ কাজটি করেন। রাজশাহী থেকে যশোরে ফরমালিন ছাড়া আম পৌঁছানো ঝুঁকিপূর্ণ। কারণ, আম পৌঁছাতে বেশি সময়ের প্রয়োজন হলে তা পথেই পচে যেতে পারে। কিন্তু, জনাব রাজু ঝুঁকি নিয়ে আম বিক্রির কাজটি করেন। এর মাধ্যমে তিনি সমাজের সাধারণ সম্প্রদায়ের প্রতি দায়িত্ব পালন করছেন। আর ফরমালিনমুক্ত হওয়ায় জনাব রাজুর কাছ থেকেই সবাই আম কিনতে উৎসাহিত হবে। এতে তার ব্যবসায়ে যথেষ্ট মুনাফা অর্জন হবে। কিন্তু ভোক্তার কাছে বিক্রির আগে আম পচে গেলে তিনি লোকসানের সম্মুখীন হবেন। এ অবস্থা হতে পারে জেনেও তিনি ব্যবসায়টি চালিয়ে যাচ্ছেন। তাই বলা যায়, উদ্যোক্তা হিসেবে জনাব রাজুর ঝুঁকি গ্রহণ ক্ষমতা গুণটি আছে।"
        }
      ]
    },
    {
      "number": "10",
      "uddipok": "নিচে ছকটি দেখো এবং প্রশ্নগুলোর উত্তর দাও-",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "যে প্লাস্টিক চৌম্বক ইলেকট্রনিক কার্ডের মাধ্যমে গ্রাহক ঋণ সুবিধা পাওয়াসহ বাকিতে পণ্যদ্রব্য কেনা-বেচা করতে পারেন, তাকে ক্রেডিট কার্ড বলে।"
        },
        {
          "label": "খ",
          "question": "",
          "explanation": "ইলেকট্রনিক প্রযুক্তি ব্যবহার করে মার্কেটিং কাজ পরিচালনাই হলো ই-মার্কেটিং। ক্রয়-বিক্রয়, নতুন বাজার সৃষ্টি, ভোক্তাদের আকৃষ্ট করা প্রভৃতি মার্কেটিং- এর কাজ। ইলেকট্রনিক মাধ্যম ব্যবহার করে এ কাজগুলো করা হলে তা হয় ই-মার্কেটিং। এক্ষেত্রে ইন্টারনেট, ই-মেইল, মোবাইল ফোন, ডেবিট কার্ড, ক্রেডিট কার্ড এ ধরনের ইলেকট্রনিক মাধ্যম ব্যবহৃত হয়।"
        },
        {
          "label": "গ",
          "question": "",
          "explanation": "দৃশ্যমান ছকের ? চিহ্নিত স্থানে ইলেকট্রনিক ব্যাংকিং-এর 'ক্রেডিট কার্ড' সেবার বৈশিষ্ট্যকে ইঙ্গিত করা হয়েছে। এটি চুম্বকীয় শক্তিসম্পন্ন একটি প্লাস্টিক ইলেকট্রনিক কার্ড। এ ধরনের কার্ড ব্যাংক ঋণ নেওয়ার সামর্থ্যবান ব্যক্তিরা ব্যবহার করে থাকেন। এক্ষেত্রে গ্রাহককে নির্দিষ্ট সীমা পর্যন্ত ঋণ সুবিধা দেওয়া হয়। এতে গ্রাহক বাকিতে পণ্য কেনার সুবিধা পান। উদ্দীপকের ছকে ? চিহ্নিত বিষয়টির তিনটি বৈশিষ্ট্য দেখানো হয়েছে। এ সেবাটির ব্যবহারে ব্যক্তির ব্যাংক হিসাব থাকার বাধ্যবাধকতা নেই। এর মাধ্যমে বাকিতে মাল কেনার সুযোগ পাওয়া যায়। তবে কার্ডটির মাধ্যমে ব্যবহৃত অর্থ পরিশোধ করা বাধ্যতামূলক। এতে ব্যক্তির কাছে নগদ অর্থ না থাকলেও কার্ডটির ব্যবহারে মূল্য পরিশোধ করতে পারবেন। পরবর্তীতে তিনি সুবিধামতো নির্দিষ্ট ব্যাংকে তা পরিশোধ করতে পারেন। ধার নেওয়ার এ ধরনের সুবিধা ক্রেডিট কার্ড ব্যবহারকারীদের দেওয়া হয়। তাই বৈশিষ্ট্য অনুযায়ী বলা যায়, ছকটির ? চিহ্নিত স্থানে ক্রেডিট কার্ডের ইঙ্গিত আছে।"
        },
        {
          "label": "ঘ",
          "question": "",
          "explanation": "ছকে উল্লিখিত তথ্যসমূহের আলোকে কার্ডকে 'এক ধরনের ব্যক্তিগত ঋণ' বলার যৌক্তিকতা আছে বলে আমি মনে করি। ক্রেডিট (Credit) শব্দের অর্থ হলো ঋণ। আর ক্রেডিট কার্ডের মাধ্যমে ঋণকৃত অর্থ বহন করা হয়। গ্রাহক ব্যাংকের ক্রেডিট কার্ড ব্যবহারে নির্দিষ্ট সীমা পর্যন্ত ঋণ সুবিধা পান। তবে নির্দিষ্ট সময় পর গ্রাহককে ধারকৃত অর্থের নগদ মূল্য পরিশোধ করতে হয়। উদ্দীপকের ছকে ? চিহ্নিত স্থানে ক্রেডিট কার্ড নির্দেশ করা হয়েছে। ধারে পণ্য কেনার সুযোগ পান। তবে এর অর্থ পরিশোধ করা বাধ্যতামূলক। ক্রেডিট কার্ড ব্যবহারে ব্যক্তির কাছে নগদ অর্থ না থাকলেও তিনি পণ্য কিনতে পারেন। এক্ষেত্রে নির্দিষ্ট ব্যাংক পণ্যমূল্য পরিশোধের দায় নেয়। তবে শর্ত থাকে, নির্দিষ্ট সময়ের মধ্যে ব্যক্তির ধারকৃত অর্থ নগদে ফেরত দিতে হবে। আর নির্দিষ্ট সময়ের মধ্যে না পারলে তাকে সুদসহ অর্থ পরিশোধ করতে হবে। সময় বাড়ার সাথে সাথে ক্রেডিট কার্ডের সুদের পরিমাণও বাড়াতে থাকে। তাই ব্যক্তিকে যথাযথ সময়ের মধ্যে ব্যাংকের ব্যবহৃত অর্থ ফেরত দিতে হয়। তার কাছ থেকে ব্যাংক এ অর্থ প্রাপ্য হওয়ায় তা ঋণ হিসেবে বিবেচিত হয়। অতএব, ক্রেডিট কার্ডকে 'এক ধরনের ব্যক্তিগত ঋণ' বলা সম্পূর্ণ যৌক্তিক।"
        }
      ]
    },
    {
      "number": "11",
      "uddipok": "জনাব ওয়াই একজন সয়াবিন তেল আমদানিকারক। গত রমজানের এক মাস আগে ৫০ হাজার মেট্রিক টন সয়াবিন তেল আমদানি করলেও যথাসময়ে তা বাজারে সরবরাহ করেননি। রমজানে বাজারে সয়াবিন তেলের মূল্য বেড়ে যায়। ফলে জনাব ওয়াই প্রচুর মুনাফা অর্জন করেন। কিন্তু সমাজে তার সুনাম ব্যাপকভাবে ক্ষুণ্ণ হয়।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "প্রকৃতির বিভিন্ন উপাদানের সাথে জীবনের যে স্বাভাবিক ভারসাম্য বিদ্যমান কোনো কারণে তা নষ্ট হলে বা তাতে কোনো নেতিবাচক প্রভাব পড়লে, তাকেই পরিবেশ দূষণ বলে।"
        },
        {
          "label": "খ",
          "question": "",
          "explanation": "সমাজ ও সমাজ সংশ্লিষ্ট পক্ষসমূহের প্রতি ব্যবসায়ের কর্তব্য পালনের দায় হলো ব্যবসায়ের সামাজিক দায়বদ্ধতা। উৎপাদক, সরবরাহকারী, ক্রেতা, ভোক্তা, এলাকা, সরকার, মধ্যস্থ ব্যবসায়ী প্রভৃতি পক্ষের সমষ্টি হলো সমাজ। ব্যবসায়ীকে সমাজের এসব পক্ষের প্রতি দায়িত্ব পালন করতে হয়। সমাজের প্রতি দায়িত্ব পালনের মাধ্যমেই ব্যবসায়ী নিজের কল্যাণ করতে পারে।"
        },
        {
          "label": "গ",
          "question": "",
          "explanation": "উদ্দীপকের জনাব ওয়াই সমাজের ক্রেতা ও ভোক্তাদের প্রতি সামাজিক দায়িত্ব পালনে অবহেলা করেছেন। ক্রেতা ও ভোক্তা ব্যবসায়ের প্রাণ। তাদের আস্থা ও সহযোগিতার ওপর ব্যবসায়ের সফলতা নির্ভর করে। এজন্য প্রত্যেক ব্যবসায়ীরই ক্রেতা ও ভোক্তাদের প্রতি দায়িত্ব পালন করতে হয়। ন্যায্যমূল্যে পণ্য সরবরাহ, ভেজাল না মেশানো, পণ্যের বাজার স্থিতিশীল রাখা প্রভৃতি এ পক্ষের প্রতি ব্যবসায়ের সামাজিক দায়িত্ব। উদ্দীপকের জনাব ওয়াই একজন সয়াবিন তেল আমদানিকারক। গত রমজানের একমাস আগে তিনি ৫০ হাজার মেট্রিক টন তেল আমদানি করেন। কিন্তু, তিনি সে সময়ে বাজারে তা সরবরাহ করেননি। রমজানে বাজারে সয়াবিন তেলের মূল্য বেড়ে যায়। এই সুযোগ কাজে লাগিয়ে তিনি রমজানে তেল বিক্রি করেন। ফলে জনাব ওয়াই প্রচুর মুনাফা করেন। এক্ষেত্রে ক্রেতা ও ভোক্তাদের দিকটি বিবেচনা না করে তিনি মুনাফা অর্জনকেই প্রাধান্য দিয়েছেন। তারা বাধ্য হয়েই জনাব ওয়াইয়ের কাছ থেকে বেশি দামে তেল কিনেছেন। তার মতো অসাধু ব্যবসায়ীরাই পণ্যের বাজার অস্থিতিশীল করে তোলেন। সুতরাং, জনাব ওয়াই ক্রেতা ও ভোক্তাদের প্রতি সামাজিক দায়িত্ব পালন করছেন না।"
        },
        {
          "label": "ঘ",
          "question": "",
          "explanation": "উদ্দীপকের জনাব ওয়াইয়ের কাজটি ব্যবসায় নৈতিকতার মানদন্ডে অনৈতিক। ব্যবসায় নৈতিকতার মাধ্যমে ব্যবসায়ের ভালো-মন্দ, সত্য-মিথ্যা, সঠিক-ভুল বিচার করা হয়। ওজনে কম দেওয়া, বেশি মুনাফা করা, নিম্নমানের পণ্য দেওয়া প্রভৃতি ব্যবসায়ের অনৈতিক কাজ। উদ্দীপকের জনাব ওয়াই সয়াবিন তেল আমদানি করেন। তিনি গত রমজানের এক মাস আগে ৫০ হাজার মেট্রিক টন সয়াবিন তেল আমদানি করেন; যা ভোক্তাদের জন্য পর্যাপ্ত ছিল। কিন্তু যথাসময়ে তিনি তা বাজারজাত করেননি। রমজানে তেলের বাজারমূল্য বাড়ার পর তা বিক্রি করে প্রচুর মুনাফা অর্জন করেন। এভাবে তার ব্যবসায় ভালো চললেও পরবর্তী সময়ে বিক্রি পরিমাণ কমে যাবে। জনাব ওয়াই বেশি লাভের আশায় সঠিক সময়ে ও ন্যায্যমূল্যে পণ্য সরবরাহ করেননি। এটি ব্যবসায়ের নৈতিকতা বিরোধী কাজ। তার এরূপ কাজের জন্য ক্রেতা ও ভোক্তারা ভোগান্তির শিকার হন। ফলে ক্রেতা সমাজে তার সুনাম নষ্ট হবে। ভবিষ্যতে তিনি প্রতিযোগিতায় অন্য সৎ ব্যবসায়ীদের সাথে টিকে থাকতে পারবেন না। তাই বলা যায়, নৈতিকতার মানদন্ডে জনাব ওয়াইয়ের ব্যবসায়িক কাজ সম্পূর্ণ অনৈতিক।"
        }
      ]
    }
  ]
}