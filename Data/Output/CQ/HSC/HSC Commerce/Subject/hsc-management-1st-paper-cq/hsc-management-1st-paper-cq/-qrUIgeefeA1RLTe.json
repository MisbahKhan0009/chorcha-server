{
  "title": "বিএএফ শাহীন কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "রবিন, সেলিম ও মামুন চুক্তির মাধ্যমে একটি অংশীদারি ব্যবসায় স্থাপন করে। চুক্তি অনুযায়ী তিনজনের মূলধন সমান থাকবে এবং মুনাফা সমানভাবে বণ্টিত হবে। চুক্তির শর্তে মামুন মূলধনের সমপরিমাণ দায় বহন করার অঙ্গীকার করে। অন্যদিকে সেলিম ব্যবসায় পরিচালনায় অংশগ্রহণ করে না। দুই বছর পর সেলিম ও রবিন আদালত কর্তৃক দেউলিয়া ঘোষিত হয়।",
      "tag": "BAFSC 24",
      "sub_questions": [
        {
          "label": "ক",
          "question": "অংশীদারি ব্যবসায়ের বিলোপসাধন কী?",
          "explanation": "অংশীদারি ব্যবসায়ের বিলোপসাধন বলতে মূলত অংশীদারদের মধ্যকার চুক্তিবদ্ধ সম্পর্কের বিলুপ্তিকে বোঝায়।"
        },
        {
          "label": "খ",
          "question": "আচরণে অনুমিত অংশীদার বলতে কী বোঝায়?",
          "explanation": "চুক্তিতে আবদ্ধ না হয়েও কথাবার্তা বা আচরণের মাধ্যমে নিজেকে কোনো ব্যবসায়ের অংশীদার হিসেবে পরিচয় দিলে, তাকে আচরণে অনুমিত অংশীদার বলে। ব্যক্তিগত বা ব্যবসায়িক স্বার্থে কেউ কেউ এ ধরনের পরিচয় দিয়ে থাকে। এ ধরনের অংশীদারের আচরণের মাধ্যমে প্রভাবিত হয়ে তৃতীয় পক্ষ কোনো ঋণ দিলে তার জন্য উক্ত ব্যক্তি দায়বদ্ধ হন।"
        },
        {
          "label": "গ",
          "question": "উদ্দীপকে রবিন কোন ধরনের অংশীদার? ব্যাখ্যা করো।",
          "explanation": "উদ্দীপকের রবিন সাধারণ বা সক্রিয় অংশীদার। এ ধরনের অংশীদার ব্যবসায়ে মূলধন বিনিয়োগ করে। এরা সক্রিয়ভাবে ব্যবসায় পরিচালনায় অংশগ্রহণ করে। আবার এ অংশীদার ব্যবসায়ের ঝুঁকি বহন করে এবং মুনাফাও ভোগ করে। এছাড়া এরা অসীম দায় বহন করে। উদ্দীপকের রবিন, সেলিম ও মামুন চুক্তির মাধ্যমে একটি অংশীদারি ব্যবসায় গড়ে তোলে। চুক্তি অনুযায়ী তিনজনের মূলধন সমান থাকবে। এজন্য রবিন ব্যবসায়ে মূলধন বিনিয়োগের পাশাপাশি ব্যবসায় পরিচালনায় অংশগ্রহণ করে। চুক্তি অনুযায়ী সে মুনাফা ভোগ করে। এছাড়া সে ব্যবসায়ের অসীম দায়ও বহন করবে। এক্ষেত্রে তার ব্যক্তিগত সম্পত্তিও দায়বদ্ধ থাকতে পারে। এসব বৈশিষ্ট্যের সাথে সাধারণ অংশীদারের মিল পাওয়া যায়। তাই বলা যায়, উদ্দীপকের রবিন ব্যবসায়টিতে একজন বা সক্রিয় অংশীদার।."
        },
        {
          "label": "ঘ",
          "question": "উদ্দীপকের ব্যবসায়টির কোন ধরনের বিলোপ সাধনপদ্ধতি উপযুক্ত হবে? উত্তরের সপক্ষে যুক্তি দাও।",
          "explanation": "উদ্দীপকের ব্যবসায়টির বাধ্যতামূলক বিলোপসাধন পদ্ধতি উপযুক্ত হবে। ১৯৩২ সালের অংশীদারি আইনের ৪১ ধারায় বাধ্যতামূলক বিলোপসাধন সম্পর্কে বলা হয়েছে। এক্ষেত্রে কোনো অংশীদারি ব্যবসায়ের সব অংশীদার বা একজন ছাড়া সব অংশীদার একসাথে দেউলিয়া হলে এ ধরনের বিলোপসাধন হয়। এ বিলোপসাধনের মাধ্যমে ব্যবসায়ের সার্বিক কার্যক্রম বন্ধ হয়ে যায়। উদ্দীপকের রবিন, সেলিম ও মামুন চুক্তির মাধ্যমে একটি ব্যবসায় স্থাপন করে। চুক্তি অনুযায়ী তারা মূলধন বিনিয়োগ করে ও মুনাফা বণ্টন করে। দুই বছর পর সেলিম ও রবিন আদালত কর্তৃক দেউলিয়া ঘোষিত হয়। এক্ষেত্রে ব্যবসায়টির বাধ্যতামূলক বিলোপসাধন হবে। উদ্দীপকের ব্যবসায়টি শুরুতে লাভজনক ছিল। কিন্তু দুজন অংশীদার সেলিম ও রবিন ব্যবসায় পরিচালনার জন্য বর্তমানে আর্থিকভাবে সক্ষম নন। আদালত তাদের দুজনকে দেউলিয়া ঘোষিত করেছে। এক্ষেত্রে তারা ব্যবসায়টিতে সৃষ্ট দায় বহনে সক্ষমতা রাখেন না। ফলে এ পরিস্থিতিতে তাদের মাধ্যমে ব্যবসায় পরিচালনা সম্ভব নয়। এ ধরনের পরিস্থিতিতে ব্যবসায়ের বাধ্যতামূলক বিলোপসাধন করতে হবে। তাই বলা যায়, উদ্দীপকের ব্যবসায়টির বাধ্যতামূলক বিলোপসাধন উপযুক্ত হবে।"
        }
      ]
    },
    {
      "number": "2",
      "uddipok": "জনাব আমির তার ছয় বন্ধুকে নিয়ে কৃত্রিম ব্যক্তিসত্তাবিশিষ্ট একটি প্রতিষ্ঠান গড়ে তোলেন। প্রতিষ্ঠালগ্নে প্রতিষ্ঠানটি স্মারকলিপি তৈরি করলেও কোম্পানি আইনে বর্ণিত তফসিল-১ কে পরিমেল নিয়মাবলি হিসেবে গ্রহণ করে। সম্প্রতি প্রতিষ্ঠানটি নতুন প্রকল্পে অর্থায়নের জন্য শেয়ার ছাড়ার কথা চিন্তা করছে।",
      "tag": "BAFSC 24",
      "sub_questions": [
        {
          "label": "ক",
          "question": "কোম্পানির জন্মসনদ এর নাম কি?",
          "explanation": "কোম্পানির জন্মসনদের নাম নিবন্ধনপত্র।"
        },
        {
          "label": "খ",
          "question": "কৃত্রিম ব্যক্তিসত্তা বলতে কী বোঝায়? ব্যাখ্যা করো।",
          "explanation": "যে সত্তা বা অস্তিত্বের মাধ্যমে কোম্পানি নিজ নামে গঠিত ও পরিচালিত হয়, তাকে কোম্পানির কৃত্রিম সত্তা বলে। কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয়। এ সংগঠন ব্যক্তি না হয়েও নিজ নামে চুক্তি করা, লেনদেন ও প্রয়োজনে মামলা করতে পারে। কোম্পানি সিলমোহর ব‍্যবহার করে নিজ নামেই পরিচিত ও পরিচালিত হয়। এটিই কোম্পানি সংগঠনের কৃত্রিম ব্যক্তিসত্তা।"
        },
        {
          "label": "গ",
          "question": "উদ্দীপকে বর্ণিত' প্রতিষ্ঠানটি কোন ধরনের কোম্পানি? ব্যাখ্যা করো।",
          "explanation": "উদ্দীপকে বর্ণিত কোম্পানিটি একটি পাবলিক লিমিটেড কোম্পানি। এ কোম্পানির সদস্য সংখ্যা সর্বনিম্ন সাতজন ও সর্বোচ্চ শেয়ার সংখ্যায় সীমাবদ্ধ। এটি জনগণের কাছে শেয়ার বিক্রি করতে পারে। তাই বেশি পরিমাণে মূলধন সংগ্রহের জন্য পাবলিক লিমিটেড কোম্পানি গঠন করা হয় উদ্দীপকের জনাব আমির তার আরও ৬ জন বন্ধুকে নিয়ে কৃত্রিম ব্যক্তিসত্তাবিশিষ্ট একটি প্রতিষ্ঠান গড়ে তোলেন। প্রতিষ্ঠালগ্নে তারা প্রতিষ্ঠানটির স্মারকলিপি তৈরি করে। এছাড়া তারা কোম্পানি আইনে বর্ণিত তফসিল-১ কে পরিমেল নিয়মাবলি হিসেবে গ্রহণ করে। আবার, জনগণের কাছে শেয়ারও ঋণপত্র বিক্রয়ের মাধ্যমে তারা মূলধন সংগ্রহ করতে পারবে। এসব বৈশিষ্ট্য পাবলিক লিমিটেড কোম্পানির সাথে সামঞ্জস্যপূর্ণ। তাই বলা যায়, উদ্দীপকের প্রতিষ্ঠানটি একটি পাবলিক লিমিটেড কোম্পানি।"
        },
        {
          "label": "ঘ",
          "question": "তুমি কি মনে কর প্রতিষ্ঠানটি শেয়ার বিক্রির মাধ্যমে মূলধন সংগ্রহ করতে পারবে? মতামত দাও।",
          "explanation": "উদ্দীপকের প্রতিষ্ঠানটি পাবলিক লিমিটেড কোম্পানি হওয়ায় এটি শেয়ার বিক্রির মাধ্যমে মূলধন সংগ্রহ করতে পারবে বলে আমি মনে করি। পাবলিক লিমিটেড কোম্পানির সদস্য সংখ্যা বেশি হওয়ায় মূলধনের পরিমাণও বেশি হয়। অনেক সময় এর প্রবর্তকরা আরও মূলধনের যোগান দিতে চান। অতিরিক্ত এ মূলধন সংগ্রহের জন্য ঐ কোম্পানি জনগণের কাছে শেয়ার ও ঋণপত্র বিক্রির আহ্বান জানাতে পারে। উদ্দীপকের আমির ও তার ছয় বন্ধুর গঠিত প্রতিষ্ঠানটি একটি পাবলিক লিমিটেড কোম্পানি। তারা ব্যবসায় সম্প্রসারণের জন্য নতুন একটি প্রকল্প বাস্তবায়ন করতে চায়। এতে তাদের মূলধন সংগ্রহের প্রয়োজন হয়। এজন্য তারা জনগণের কাছে শেয়ার বিক্রির চিন্তা করে। জনাব আমিরও তার বন্ধুদের প্রতিষ্ঠানটি পাবলিক লিমিটেড কোম্পানি। আর পাবলিক লিমিটেড কোম্পানি তাদের শেয়ার অবাধে হস্তান্তর করতে পারে। চিরন্তন প্রয়োজনীয় অস্তিত্বের অধিকারী হওয়ায় এ ধরনের কোম্পানি সহজে জনগণের আস্থা অর্জন করতে পারবে। ফলে অধিক মূলধন সংগ্রহের জন্য এটি জনগণের নিকট শেয়ার বিক্রির আহ্বান জানাতে পারবে। এতে তাদের প্রয়োজনীয় মূলধনের সংস্থান হবে। সংগৃহীত মূলধন তাদের প্রতিষ্ঠানের বিনিয়োগ বাড়াবে। ফলে তারা সহজেই ব্যবসায় সম্প্রসারণ করতে পারবে। তাই বলা যায়, প্রতিষ্ঠানটি শেয়ার বিক্রির মাধ্যমে প্রয়োজনীয় মূলধন সংগ্রহ করতে পারবে"
        }
      ]
    },
    {
      "number": "3",
      "uddipok": "জনাব শফিক ও জনাব রফিক দুজন শেয়ারবাজার থেকে 'বিডি ফার্নিচার লিমিটেড' এর ১০ লক্ষ টাকার ও ৮ লক্ষ টাকার শেয়ার ক্রয় করেন। জনাব শফিক বিডি ফার্নিচার কোম্পানি লিমিটেড এর বার্ষিক সাধারণ সভায় উপস্থিত থাকার আমন্ত্রণপত্র পেলেও জনাব রফিক কোন আমন্ত্রণপত্র পাননি। কোম্পানিটি বিলোপসাধন-এর সিদ্ধান্ত গৃহীত হলে জনাব রফিক বিনিয়োগকৃত সম্পূর্ণ টাকা ফেরত পেলেও জনাব শফিক মাত্র দুই লাখ টাকা পান।",
      "tag": "BAFSC 24",
      "sub_questions": [
        {
          "label": "ক",
          "question": "শেয়ার কী?",
          "explanation": "কোম্পানির অনুমোদিত মোট শেয়ার মূলধনের প্রতিটি সমান ও ক্ষুদ্র অংশের একককে শেয়ার বলে।"
        },
        {
          "label": "খ",
          "question": "বিবরণপত্র বলতে কি বোঝায়?",
          "explanation": "পাবলিক লিমিটেড কোম্পানির শেয়ার বিক্রি করে মূলধন সংগ্রহের জন্য জনসাধারণের উদ্দেশ্যে যে বিজ্ঞপ্তি প্রচার করা হয়, তাকে বিবরণপত্র বলে। পাবলিক লিমিটেড কোম্পানিকে কাজ শুরুর অনুমতিপত্র সংগ্রহের সময় বিবরণপত্র নিবন্ধকের কাছে জমা দিতে হয়। এতে কোম্পানির প্রয়োজনীয় সব বিষয় উল্লেখ করে জনসাধারণকে কোম্পানির শেয়ার কিনতে উদ্বুদ্ধ করা হয়।"
        },
        {
          "label": "গ",
          "question": "উদ্দীপকে জনাব শফিক কোন ধরনের শেয়ার ক্রয় করেছেন? ব্যাখ্যা করো।",
          "explanation": "উদ্দীপকে জনাব শফিক সাধারণ শেয়ার কিনেছেন। এ ধরনের শেয়ারের মালিকগণ অধিকার, দায়িত্ব ও কর্তব্যের দিক থেকে বেশি সুবিধা ও মর্যাদা পান। এরা পরিচালক নির্বাচনে প্রার্থী হতে পারেন এবং ভোটাধিকার প্রয়োগ করতে পারেন। আবার কোম্পানির বিভিন্ন সভায় অংশগ্রহণ করতে পারেন। এরূপ শেয়ারমালিক সবার শেষে মুনাফার অংশ পান। উদ্দীপকের জনাব শফিক 'বিডি ফার্নিচার লিমিটেড' নামক একটি কোম্পানির ১০ লক্ষ টাকা মূল্যের শেয়ার কিনেন। তিনি কোম্পানিটির বার্ষিক সাধারণ সভায় উপস্থিত থাকার আমন্ত্রণ পান। এছাড়াও তিনি কোম্পানির পরিচালক নির্বাচনে প্রার্থী হতে পারেন এবং ভোটাধিকারও পান। কোম্পানিটির বিলোপ সাধনের সময় তিনি তার বিনিয়োগকৃত মূলধন থেকে মাত্র ২ লক্ষ টাকা ফেরত পান। এসব বৈশিষ্ট্য সাধারণ শেয়ারের সাথে সামঞ্জস্যপূর্ণ। তাই বলা যায়, জনাব শফিক সাধারণ শেয়ার কিনেছিলেন।"
        },
        {
          "label": "ঘ",
          "question": "উদ্দীপকে জনাব শফিক কেন রফিক এর চাইতে কম অর্থ পেলেন? উত্তরের সপক্ষে যুক্তি দাও।",
          "explanation": "জনাব শফিক সাধারণ শেয়ারহোল্ডার হওয়ায় অগ্রাধিকার শেয়ারহোল্ডার রফিকের চেয়ে কম অর্থ পেয়েছেন। কোম্পানির সাধারণ শেয়ারহোল্ডাররা অধিকার, দায়িত্ব ও কর্তব্যের দিক থেকে বেশি মর্যাদা পান। তারা কোম্পানির মালিক হিসেবে বিবেচিত হন। কিন্তু লভ্যাংশ বণ্টন ও বিলোপসাধনের ক্ষেত্রে তারা অগ্রাধিকার পান না। আর অগ্রাধিকার শেয়ারহোল্ডাররা সবার আগে লভ্যাংশ ও মূলধন ফেরত পান। উদ্দীপকের জনাব শফিক ও জনাব রফিক একটি কোম্পানির ১০ লক্ষ ও ৮ লক্ষ টাকার শেয়ার কিনেছেন। জনাব শফিক কোম্পানির বার্ষিক সভায় উপস্থিত থাকার আমন্ত্রণ পেলেও জনাব রফিক পাননি। কোম্পানি বিলোপের সময় জনাব রফিক তার বিনিয়োগকৃত ৮ লক্ষ টাকা ফেরত পান। কিন্তু জনাব শফিক কম মূলধন ফেরত পেয়েছেন। জনাব শফিক 'বিডি ফার্নিচার লিমিটেড' থেকে সাধারণ শেয়ার কিনেছেন। তাই তিনি ভোট দিতে পারেন ও পরিচালক নির্বাচনে প্রার্থী হতে পারেন। কিন্তু কোম্পানির বিলোপসাধনে তিনি সবার পরে মূলধন ফেরত পান। আবার লোকসান হলে তার দায় নিতে হয়। তাই জনাব শফিক ১০ লক্ষ টাকার পরিবর্তে মাত্র ২ লক্ষ টাকা ফেরত পেয়েছেন। আর অগ্রাধিকার শেয়াহোল্ডাররা কোম্পানির পাওনাদার হিসেবে বিবেচিত হন। তাই সবার আগে তাদের মূলধন পরিশোধ করতে হয়। এতে জনাব রফিক সম্পূর্ণ বিনিয়োগকৃত অর্থ ফেরত পেয়েছেন। অতএব, জনাব শফিক সাধারণ শেয়ারহোল্ডার হওয়ায় রফিকের চেয়ে কম অর্থ ফেরত পেলেন।"
        }
      ]
    },
    {
      "number": "4",
      "uddipok": "রতন, বাদশা, বাবুল ও বাচ্চু এই চার বন্ধু মিলে একটি ব্যবসায় গঠনের • বিষয়ে নিজেদের মধ্যে আলাপ আলোচনা করেন। এ লক্ষ্যে একজন 'আইন বিশেষজ্ঞের সাথে পরামর্শ করতে গেলে আইন বিশেষজ্ঞ বললেন, তারা যে ব্যবসায় গঠন করতে চাচ্ছেন তার জন্য কিছুটা আইনগত আনুষ্ঠানিকতা পালন করতে হবে। এ কথা শুনে রতন ও তার বন্ধুরা সমঝোতার ভিত্তিতে আইনের আনুষ্ঠানিকতা ছাড়াই একটি ব্যবসায় প্রতিষ্ঠান স্থাপন করলেন।",
      "tag": "BAFSC 24",
      "sub_questions": [
        {
          "label": "ক",
          "question": "শিল্প কী?",
          "explanation": "প্রাকৃতিক সম্পদ আহরণ ও তা প্রক্রিয়াজাত করে মানুষের ব্যবহারযোগ্য পণ্যে পরিণত করাকে শিল্প বলে।"
        },
        {
          "label": "খ",
          "question": "অসীম দায় বলতে কী বোঝায়?",
          "explanation": "ব্যবসায়ে অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। এ দায় সৃষ্টি হলে তা ব্যবসায়ের বিনিয়োগকৃত মূলধনের বাইরে মালিকের ব্যক্তিগত সম্পত্তি দায়বদ্ধ হয়। এরূপ দায় ব্যক্তিকে দেউলিয়া করতে পারে। অসীম দায়ের কারণে অনেক সামর্থ্যবান ব্যক্তিরাও ব্যবসায় গঠনে উৎসাহিত হন না।"
        },
        {
          "label": "গ",
          "question": "উদ্দীপকে রতন ও তার বন্ধুরা কোন ধরনের ব্যবসায় গঠন করতে চেয়েছিলো? ব্যাখ্যা করো।",
          "explanation": "উদ্দীপকে রতন ও তার বন্ধুরা যৌথ মূলধনী ব্যবসায় গঠন করতে চেয়েছিল। যৌথ মূলধনী সংগঠন একটি আইন সৃষ্ট ও চিরন্তন অস্তিত্বের প্রতিষ্ঠান। এ প্রতিষ্ঠানের শেয়ার অবাধে হস্তান্তরযোগ্য। এর মূলধনের পরিমাণ বেশি থাকে এবং দায় সীমিত হয়। এ ধরনের ব্যবসায় গঠনে অনেক আইনগত আনুষ্ঠানিকতা পালন করতে হয়। উদ্দীপকের রতন ও তার বন্ধুরা মিলে একটি ব্যবসায় গঠনের বিষয়ে আলোচনা করেন। এজন্য তারা একজন আইন বিশেষজ্ঞের পরামর্শ নেন। বিশেষজ্ঞের মতে, তারা যে ব্যবসায় গঠন করতে চাচ্ছেন তার জন্য আইনগত 'আনুষ্ঠানিকতা পালন করতে হবে। এছাড়া তাদেরকে বিভিন্ন ধরনের দলিলও তৈরি করতে হবে। এসব বৈশিষ্ট্য যৌথ মূলধনী ব্যবসায় গঠনের সাথে সামঞ্জস্যপূর্ণ। তাই বলা যায়, উদ্দীপকে রতন ও তার বন্ধুরা যৌথ মূলধনী ব্যবসায় গঠন করতে চেয়েছিল।"
        },
        {
          "label": "ঘ",
          "question": "রতন ও তার বন্ধুদের সর্বশেষ সিদ্ধান্তের যৌক্তিকতা মূল্যায়ন করো",
          "explanation": "রতন ও তার বন্ধুদের সর্বশেষ অংশীদারি ব্যবসায় স্থাপনের সিদ্ধান্তটি যৌক্তিক বলে আমি মনে করি। মুনাফা অর্জনের উদ্দেশ্যে দুই বা ততোধিক ব্যক্তি সমঝোতার ভিত্তিতে এ ধরনের ব্যবসায় গঠনও পরিচালনা করে। এ ধরনের ব্যবসায় গঠনে আইনগত কোনো জটিলতা নেই। সহজ গঠন, দক্ষ পরিচালনা, নমনীয়তা প্রভৃতি কারণে এ ধরনের ব্যবসায় খুবই জনপ্রিয়। উদ্দীপকের রতন ও তার বন্ধুরা প্রথমে যৌথ মূলধনী ব্যবসায় গঠন করতে আগ্রহী হয়। এজন্য তারা একজন আইন বিশেষজ্ঞের পরামর্শ নেয়। তার মতে এ ধরনের ব্যবসায় গঠনে বিভিন্ন আইনগত আনুষ্ঠানিকতা পালন করতে হয়। এ কথা শুনে রতন ও তার বন্ধুরা নিরৎসাহিত হয়। ফলে তারা সমঝোতার ভিত্তিতে আইনের আনুষ্ঠানিকতা ছাড়াই একটি ব্যবসায় স্থাপন করেন। এক্ষেত্রে অংশীদারি ব্যবসায় গঠনের জন্য রতন ও তার বন্ধুদের যৌথমূলধনী ব্যবসায় সংগঠনের মতো কোনো আইনি আনুষ্ঠানিকতা পালন করতে হয়নি। এক্ষেত্রে মৌখিক বা লিখিত একটি চুক্তি করেই তারা ব্যবসায়টি শুরু করেছেন। সহজ গঠন, পরিচালনাগত সুবিধা, আইনি ঝামেলামুক্ত প্রভৃতি কারণে তারা সহজেই ব্যবসায়টি স্থাপন করে লাভবান হতে পারবে। এছাড়া তাদের প্রতিষ্ঠানটিতে তাদের ও অন্যান্য মানুষের কর্মসংস্থান হবে। ফলে ব্যবসায়ের সাথে সম্পৃক্ত সবার সার্বিক অর্থনৈতিক উন্নতি হবে। সুতরাং, উদ্দীপকের রতন ও তার বন্ধুদের সর্বশেষ সিদ্ধান্তের যৌক্তিককতা রয়েছে।"
        }
      ]
    },
    {
      "number": "5",
      "uddipok": "মি. জামাল এলাকার ৫০ ব্যক্তিকে নিয়ে একটি সমবায় সমিতি গঠন করেন। দেশের বিভিন্ন অঞ্চল থেকে মানসম্মত কৃষিজ পণ্য সংগ্রহ করে সদস্য ও এলাকার ভোক্তাদের মধ্যে সরবরাহ করেন। ফলে তারা কম মূল্যে উন্নতমানের পণ্য ভোগের পাশাপাশি মুনাফা ভোগের সুযোগ পাচ্ছেন। কিন্তু মুনাফা বণ্টনের বিষয়টি উপবিধিতে সুস্পষ্ট না হওয়ার জটিলতার সৃষ্টি হয়েছে।",
      "tag": "BAFSC 24",
      "sub_questions": [
        {
          "label": "ক",
          "question": "সমবায় সমিতি কী?",
          "explanation": "পারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে মিলিত হয়ে যে সংগঠন গড়ে তোলে, তাকে সমবায় সমিতি বলে।"
        },
        {
          "label": "খ",
          "question": "উপবিধি বলতে কী বোঝায়?",
          "explanation": "সমবায় সমিতির পরিচালনা সংক্রান্ত সব নিয়ম-কানুন যে দলিলে লেখা থাকে, তাকে সমবায় উপবিধি বলে। এটি সমবায়ের মূল বা প্রধান দলিল। এর ওপর ভিত্তি করে সমবায় সমিতি গঠিত ও পরিচালিত হয়। এ উপবিধির বাইরে কোনো ঘটনা উদ্ভব হলে তা সমবায় নিবন্ধকের অনুমতি নিয়ে মীমাংসা করতে হয়।"
        },
        {
          "label": "গ",
          "question": "সাংগঠনিক স্তর বিচারে উদ্দীপকের সমবায় সমিতিটি কোন ধরনের? ব্যাখ্যা করো।",
          "explanation": "সাংগঠনিক স্তর বিচারে উদ্দীপকের সমবায় সমিতিটি হলো প্রাথমিক সমবায় সমিতি। এ সমিতি প্রাথমিক পর্যায়ে যোগদানকারী সদস্যদের নিয়ে গঠিত হয়। এরূপ সমবায়ে কমপক্ষে ২০ জন সদস্যের সমন্বয়ে গড়ে ওঠে। আর নির্বাচিত কমিটির মাধ্যমে এর কাজ পরিচালনা করা হয়। উদ্দীপকে মি. জামাল এলাকার ৫০ জন ব্যক্তিকে নিয়ে একটি সমবায় সমিতি গঠন করেন। প্রতিষ্ঠানটি দেশের বিভিন্ন অঞ্চল থেকে মানসম্মত, কৃষিপণ্য কিনে স্বল্প লাভে সদস্যদের মধ্যে বিক্রি করেন। এতে সমিতির সদস্যরা ন্যায্যমূল্যে পণ্য কিনতে পারেন। সদস্যদের আর্থিক কল্যাণ সাধনই প্রতিষ্ঠানটির উদ্দেশ্য। এখানে প্রত্যেক সদস্যের সমান অধিকার রয়েছে। এসব বৈশিষ্ট্যের সাথে প্রাথমিক সমবায়ের মিল আছে। সুতরাং, সাংগঠনিক স্তর বিবেচনায় উদ্দীপকের প্রতিষ্ঠানটিকে প্রাথমিক সমবায় সমিতি বলা যায়।"
        },
        {
          "label": "ঘ",
          "question": "জটিলতা নিরসনের জন্য সংগঠনটি কী ব্যবস্থা গ্রহণ করবে? তোমার উত্তরের সপক্ষে যুক্তি দাও।",
          "explanation": "জটিলতা নিরসনের জন্য সংগঠনটি উপবিধিতে সমবায় সমিতির মুনাফা বণ্টন সংক্রান্ত নিয়ম-নীতি সুস্পষ্টভাবে উল্লেখ করতে পারে বলে আমি মনে করি। সমবায় আইন অনুযায়ী সমবায় সমিতি গঠিত, পরিচালিত ও নিয়ন্ত্রিত হয়। আইন অনুযায়ী সমবায়ের অর্জিত মুনাফার ১৫% সঞ্চিত তহবিলে ও ৩% উন্নয়ন তহবিলে বাধ্যতামূলকভাবে জমা রাখতে হয়। বাকি অংশ সদস্যদের মাঝে শেয়ার অনুপাতে ভাগ করে দেওয়া হয়। উদ্দীপকের মি. জামাল তার এলাকার ৫০ জন ব্যক্তিকে নিয়ে একটি সমবায় সমিতি গঠন করেন। তারা দেশের বিভিন্ন অঞ্চল থেকে মানসম্মত কৃষিজ পণ্য সংগ্রহ করে সদস্য ও এলাকার ভোক্তাদের মধ্যে সরবরাহ করেন। এতে তারা কম মূল্যে উন্নতমানের পণ্য ভোগের সুযোগ পাচ্ছেন। কিন্তু মুনাফা বণ্টনের বিষয়টি উপবিধিতে সুস্পষ্ট না হওয়ায় জটিলতার সৃষ্টি হয়েছে। এক্ষেত্রে উক্ত সমবায় সমিতিটিকে উপবিধিতে মুনাফা বণ্টনসংক্রান্ত বিষয় উল্লেখ করতে হবে। এ আইন অনুযায়ী অর্জিত মুনাফার ১৫% সংরক্ষিত তহবিলে ও ৩% উন্নয়ন তহবিলে জমা করবে। এরপর বাকি মুনাফা সদস্যদের মাঝে শেয়ার অনুপাতে বণ্টন করবে। ফলে তাদের মধ্যে মুনাফা বণ্টন নিয়ে কোনো ধরনের সমস্যা দেখা দিবে না। এভাবেই উদ্দীপকের সমবায় সমিতিটি মুনাফা বণ্টন সংক্রান্ত জটিলতা নিরসন করতে পারবে।"
        }
      ]
    },
    {
      "number": "6",
      "uddipok": "২০২০ সালের নিমসার এলাকার সবজি চাষিরা তাদের উৎপাদিত সবজি ন্যায্যমূল্য না পেয়ে একটি সমিতি গঠনের উদ্যোগ নেন। এতে মধ্যস্থব্যবসায়ীদের দৌরাত্ম্য হ্রাস পায়। বর্তমানে তাদের এ সমিতি আর্থিকভাবে বেশ স্বাবলম্বী। সম্প্রতি তারা চিন্তা করছে সমিতির সদস্যদের বিভিন্ন প্রয়োজনে ঋণদান থেকে শুরু করে কুমিল্লা শহরে একটি আবাসিক ভবন স্থাপন করার।",
      "tag": "BAFSC 24",
      "sub_questions": [
        {
          "label": "ক",
          "question": "সমবায়ের মূল উদ্দেশ্যে কী?",
          "explanation": "সমবায়ের মূল উদ্দেশ্য এর সদস্যদের আর্থিক কল্যাণ সাধন করা।"
        },
        {
          "label": "খ",
          "question": "সমবায়ের সাম্যের নীতিটি ব্যাখ্যা করো।",
          "explanation": "সমবায়ের সকল সদস্যই সমান মর্যাদার অধিকারী। এটিই সমবায় সমিতির সাম্যের নীতি। সমবায় সমিতি সাম্যের আদর্শে অনুপ্রাণিত। এর সদস্যরা সামাজিক, অর্থনৈতিক বা পারিবারিকভাবে ভিন্ন হলেও সকলেই এখানে সমান মর্যাদার অধিকারী। তাই সমবায়ে সদস্যরা একটির বেশি শেয়ারের মালিক হলেও সাম্যের নীতিতে সবাই একটি মাত্র ভোটের অধিকারী।"
        },
        {
          "label": "গ",
          "question": "২০২০ সালে গঠিত সমিতির উদ্দেশ্যগত দিক কোন ধরনের? ব্যাখ্যা করো।",
          "explanation": "২০২০ সালে গঠিত সমিতিটি উদ্দেশ্যগত দিক থেকে বিক্রয় সমবায় সমিতি। বিক্রির ক্ষেত্রে বেশি সুবিধা পাওয়ার জন্য একই এলাকার উৎপাদকরা বিক্রয় সমবায় সমিতি গড়ে তোলেন। এক্ষেত্রে সমিতির মাধ্যমে তারা মধ্যস্থব্যবসায়ী ছাড়াই পণ্য বিক্রি করতে পারে। এতে তারা বেশি পরিমাণে লাভ করতে পারে। উদ্দীপকে ২০২০ সালে নিমসার এলাকার সবজী চাষিরা একটি সমবায় সমিতি গঠনের উদ্যোগ নেন। উৎপাদিত সবজির ন্যায্যমূল্য পেতে তারা এ সমিতিটি গঠন করেন। এতে মধ্যস্থব্যবসায়ীদের দৌরাত্ম্য থেকে তারা মুক্তি পান। ফলে তারা সরাসরি ভোক্তাদের কাছে তাদের পণ্য বিক্রি করতে পারেন। এতে মুনাফা অর্জন বেশি হয়। বর্তমানে তাদের এ সমিতি আর্থিকভাবে বেশ স্বাবলম্বী। এসব বৈশিষ্ট্য বিক্রয় সমবায় সমিতির সাথে সম্পর্কিত। সুতরাং, উদ্দেশ্য বিচারে উদ্দীপকের সমিতিটি বিক্রয় সমবায় সমিতি।"
        },
        {
          "label": "ঘ",
          "question": "তোমার কি মনে হয় বর্তমান সমিতিটি তাদের সাম্প্রতিক কার্যক্রমে এগিয়ে যেতে পারবে? মতামত বিশ্লেষণ করো।",
          "explanation": "উদ্দীপকের বর্তমান সমিতিটি তাদের সাম্প্রতিক কার্যক্রমে এগিয়ে যেতে পারবে বলে আমি মনে করি।. সমবায় বিত্তহীন বা স্বল্প আয়ের মানুষের সংগঠন। এটি তাদের আর্থিক কল্যাণ সাধনের জন্য গঠন করা হয়। এছাড়া, এটি মধ্যস্থব্যবসায়ী, একচেটিয়া ব্যবসায়ীদের থেকে রক্ষা করে। আবার, সংগঠনটি দারিদ্র্য দূর করে অর্থনৈতিক উন্নয়ন গতিশীল রাখতেও ভূমিকা রাখে। উদ্দীপকে নিমসার এলাকার সবজি চাষিরা একটি বিক্রয় সমবায় সমিতি গঠন করেন। এতে তারা মধ্যস্থব্যবসায়ীদের দৌরাত্ম্য থেকে মুক্তি পায়। বর্তমানে তাদের এ সমিতি আর্থিকভাবে বেশ স্বাবলম্বী। তাই সম্প্রতি তারা চিন্তা করছেন সমিতির সদস্যদের ঋণদান থেকে শুরু করে কুমিল্লার কাছে একটি আবাসিক ভবন স্থাপন করবেন। সবজি চাষিদের সমিতিটি ভবিষ্যতে সদস্যদের বিভিন্ন প্রয়োজনে ঋণ দিয়ে সহায়তা করবে। এতে তারা অসাধু মহাজনদের হাত থেকে রেহাই পাবেন। আবার তারা সবজি চাষের জন্য প্রয়োজনীয় উপকরণও সহজে কিনতে পারবেন। এতে সমিতির সদস্যদের আর্থিক সমস্যা দূর হবে। আবার তারা সংরক্ষিত তহবিল থেকে কুমিল্লায় একটি আবাসিক ভবন স্থাপন করতে চান। এতে সমিতির সদস্যদের আবাসন সমস্যার সমাধান হবে। ফলে তাদের জীবনযাত্রার মান উন্নত হবে। তাই বলা যায়, বর্তমান সমিতিটি সফলতার সাথে তাদের সাম্প্রতিক কার্যক্রমে এগিয়ে যেতে পারবে।"
        }
      ]
    },
    {
      "number": "7",
      "uddipok": "ভৈরবের রবি কলকাতা থেকে মোটরসাইকেল কিনে নিয়ে এসে ঢাকার বিভিন্ন শোরুমে রেখে বিক্রি করেন। এতে তার প্রচুর লাভ হয়। এ বছর মার্চ মাসে যে মোটরসাইকেলগুলো কিনে নিয়ে এসেছেন সেগুলো জুলাই - মাসে বিক্রি করলে বেশি দামে বিক্রি করা যেত কিন্তু রাখার ব্যবস্থা না থাকায় মার্চ মাসেই কম লাভে বিক্রি করে দিতে হয়।",
      "tag": "BAFSC 24",
      "sub_questions": [
        {
          "label": "ক",
          "question": "পর্যায়িতকরণ কী?",
          "explanation": "বিপণন ও কেনা-বেচার সুবিধার জন্য পণ্যের গুণাগুণ, ওজন, আকৃতি প্রভৃতির ভিত্তিতে পণ্যকে বিভিন্ন শ্রেণিতে ভাগ করাকে পর্যায়িতকরণ বা শ্রেণিবদ্ধকরণ বলে।"
        },
        {
          "label": "খ",
          "question": "বাণিজ্যকে কেন ব্যবসায়ের বণ্টনকারী শাখা বলা হয়? ব্যাখ্যা করো।",
          "explanation": "পণ্য বা সেবার বণ্টন সংক্রান্ত কার্যাবলিকে বাণিজ্য বলে.। ব্যবসায় বা শিল্পে ব্যবহৃত কাঁচামাল বাণিজ্যের মাধ্যমে, উৎপাদকের কাছে পৌছানো হয়। আবার উৎপাদিত পণ্য বাণিজ্যের মাধ্যমেই ভোক্তার কাছে পাঠানো হয়। অর্থাৎ বাণিজ্য সবসময় পণ্য সরবরাহ সংক্রান্ত কাজে নিয়োজিত থাকে। তাই বাণিজ্যকে ব্যবসায়ের বণ্টনকারী শাখা বলা হয়।"
        },
        {
          "label": "গ",
          "question": "উদ্দীপকে জনাব রবি কোন ধরনের বাণিজ্যে নিয়োজিত? ব্যাখ্যা করো",
          "explanation": "উদ্দীপকের রবি আমদানি বাণিজ্যের কাজে নিয়োজিত। বিদেশ থেকে পণ্যসামগ্রী নিজ দেশে কিনে আনাকে আমদানি বলা হয়। এর মাধ্যমে অন্য দেশে উৎপাদিত পণ্য নিজের দেশের মানুষ ব্যবহারের সুযোগ পায়। এর মাধ্যমে দেশের ক্রেতা-ভোক্তারা উন্নত ও নতুন নতুন পণ্য ব্যবহার করায় তাদের জীবনযাত্রার মানের' উন্নয়ন ঘটে। উদ্দীপকে ভৈরবের রবি একজন মোটরসাইকেল ব্যবসায়ী। তিনি কলকাতা থেকে মোটরসাইকেল কিনে আনেন। এরপর এ মোটরসাইকেল তিনি ঢাকার বিভিন্ন শোরুমে রেখে বিক্রি করেন। এক্ষেত্রে তিনি অন্য দেশের পণ্য নিজ দেশে কিনে নিয়ে আসছেন। এতে দেশের ভোক্তারা কলকাতায় উৎপাদিত পণ্য নিজ দেশে ব্যবহারের সুবিধা পাচ্ছে। রবির এ কর্মকাণ্ডের সাথে বাণিজ্যের আমদানি কাজের মিল দেখা যায়। সুতরাং, উদ্দীপকের রবি আমদানি বাণিজ্যের কাজে নিয়োজিত আছেন।"
        },
        {
          "label": "ঘ",
          "question": "সার্বিক দিক বিবেচনায় মার্চ মাসেই মোটরসাইকেল বিক্রির যৌক্তিকতা বিশ্লেষণ করো।",
          "explanation": "গুদামজাতকরণ ব্যবস্থা না থাকায় সার্বিক দিক বিবেচনায় মার্চ মাসেই রবির মোটরসাইকেল বিক্রি করার যৌক্তিকতা রয়েছে বলে আমি মনে করি। গুদামজাতকরণের মাধ্যমে পণ্য নির্দিষ্ট স্থানে সুষ্ঠুভাবে দীর্ঘদিন সংরক্ষণ করে রাখা যায়। এতে ব্যবসায়ী চাহিদা অনুযায়ী সারাবছর পণ্য সরবরাহ করতে পারে। ফলে ব্যবসায়ের কাঙ্ক্ষিত লক্ষ্য অর্জিত হয়। উদ্দীপকের রবি একজন আমদানিকারক। তিনি কলকাতা থেকে মোটরসাইকেল এনে ঢাকার বিভিন্ন শোরুমে রেখে বিক্রি করেন। এ বছর মার্চে তিনি যে মোটরসাইকেল কিনে এনেছিলেন তা জুলাই মাসে বিক্রি করলে বেশি দাম পাওয়া যেত। কিন্তু রাখার কোনো ব্যবস্থা না থাকায় তিনি তা মার্চেই কম দামে সেগুলো বিক্রি করে দেন। এক্ষেত্রে রবির মোটরসাইকেল রাখার জন্য গুদামজাতকরণ ব্যবস্থা নেই। এজন্য তিনি মোটরসাইকেল এনেই বিভিন্ন শোরুমে বিক্রি করে দেন। সঠিকভাবে সংরক্ষণ করার ব্যবস্থা না থাকায় তার আমদানিকৃত মোটরসাইকেল বিক্রয় অযোগ্য হওয়ার সম্ভাবনা ছিল। ফলে তিনি আর্থিক ক্ষতির সম্মুখীন হতেন। তার যথাযথ গুদামাতকরণ ব্যবস্থা থাকলে তিনি এ পণ্য পরে বিক্রি করে বেশি মুনাফা অর্জন করতে পারতেন। গুদামজাতকরণ ব্যবস্থা না থাকার কারণে তিনি সম্ভাব্য আর্থিক ঝুঁকি নিতে চাননি। তাই এসব দিক বিবেচনায় রবির মার্চ মাসেই মোটরসাইকেল বিক্রি করার বিষয়টি যৌক্তিক।"
        }
      ]
    },
    {
      "number": "8",
      "uddipok": "জনাব শামীম ও তার তিন বন্ধু মিলে কুড়িগ্রামে একটি ব্যবসায় স্থাপন - করেন। এলাকার বেশিরভাগ লোকই দারিদ্র্যপীড়িত। এ প্রতিষ্ঠানের অন্যতম উদ্দেশ্য হলো কোনো বিশেষ সামাজিক, নৈতিক ও পরিবেশগত উদ্দেশ্য বাস্তবায়ন করা। চার বন্ধুর অক্লান্ত পরিশ্রমের ফলে প্রতিষ্ঠানটি ব্যাপক সাফল্য লাভ করে প্রচুর মুনাফা অর্জন করছে। ব্যবসায়ের অর্জিত মুনাফা থেকে সদস্যদের বিনিয়োগকৃত মূলধন ফেরত দেওয়া এবং অবশিষ্ট মুনাফা প্রতিষ্ঠানের উন্নয়নে ব্যয় করা হয়। ফলে প্রতিষ্ঠানের - কর্মীরা আনন্দমুখর পরিবেশের মধ্য দিয়ে কাজ করে যাচ্ছে।",
      "tag": "BAFSC 24",
      "sub_questions": [
        {
          "label": "ক",
          "question": "প্রত্যক্ষ সেবা কী?",
          "explanation": "গ্রাহকদের সরাসরি সেবা দেওয়ার বিনিময়ে অর্থ উপার্জন করাকে - প্রত্যক্ষ সেবা বলে।"
        },
        {
          "label": "খ",
          "question": "বাণিজ্য কীভাবে ব্যবসায়ের ঝুঁকিগত প্রতিবন্ধকতা দূর করে? ব্যাখ্যা করো",
          "explanation": "ব্যবসায়ে সহায়-সম্পত্তির ক্ষতির আশঙ্কাকে ব্যবসায়ের ঝুঁকিগত - 'বাধা বলে। বাণিজ্য হলো ব্যবসায়ের বণ্টনকারী শাখা। পণ্য বণ্টনের ক্ষেত্রে বিভিন্ন ধরনের দুর্ঘটনার কারণে ব্যবসায়ের ক্ষতি হতে পারে। এই ক্ষতি থেকে - রক্ষা পাওয়ার জন্য বিমা চুক্তি করা হয়। তাই বলা যায়, বাণিজ্যের ঝুঁকিগত বাধা বিমার মাধ্যমে দূর হয়।"
        },
        {
          "label": "গ",
          "question": "জনাব শামীমদের প্রতিষ্ঠিত ব্যবসায়টি কোন ধরনের? বর্ণনা দাও।",
          "explanation": "জনাব শামীম ও তার বন্ধুদের প্রতিষ্ঠিত ব্যবসায়টি সামাজিক ব্যবসায়। এরূপ ব্যবসার সমাজকল্যাণ ও দারিদ্র্য দূরীকরণের উদ্দেশ্যে গঠিত ও পরিচালিত হয়। এ ব্যবসায়ে ব্যবসায়ীরা মুনাফা না নেওয়ার শর্তেই মূলধন বিনিয়োগ করেন। এক পর্যায়ে মুনাফা ছাড়াই তাদের বিনিয়োগকৃত মূলধন ফেরত দেওয়া হয়। এ মুনাফা ব্যবসায়ের কার্যক্রম পরিচালনায় ও সম্প্রসারণে ব্যবহৃত হয়। এছাড়া এ ব্যবসায়ের কার্যক্রম বাণিজ্যিক কিন্তু উদ্দেশ্য সামাজিক। উদ্দীপকে শামীম ও তার তিন বন্ধু মিলে কুড়িগ্রামে একটি ব্যবসায় স্থাপন করেন। তাদের প্রতিষ্ঠানের অন্যতম উদ্দেশ্য হলো সামাজিক, নৈতিক ও পরিবেশগত উদ্দেশ্য বাস্তবায়ন। তারা ব্যবসায়ের অর্জিত মুনাফা থেকে সদস্যদের বিনিয়োগকৃত মূলধন ফেরত দেয়। কিন্তু মুনাফা প্রতিষ্ঠানের উন্নয়নে ব্যয় করে। এ ব্যবসায়ের মূল উদ্দেশ্য সামাজিক সমস্যা দূর করে সমাজের উন্নয়ন সাধন করা। তাই বলা যায়, শামিমদের প্রতিষ্ঠিত ব্যবসায়টি সামাজিক ব্যবসায়ের অন্তর্গত।"
        },
        {
          "label": "ঘ",
          "question": "তুমি কি মনে করো শামীমদের প্রতিষ্ঠিত ব্যবসায়টি দেশের দারিদ্র্য দূরীকরণে অবদান রাখতে সক্ষম? যুক্তিসহ বর্ণনা করো।",
          "explanation": "শামীমদের প্রতিষ্ঠিত ব্যবসাটি দেশের দারিদ্র্য দূরীকরণে অবদান রাখতে সক্ষম হবে বলে আমি মনে করি। সামাজিক ব্যবসায় গঠনে কতিপয় ব্যক্তি বা ব্যক্তিবর্গ মুনাফা প্রাপ্তির উদ্দেশ্য ছাড়াই মূলধন বিনিয়োগ করে। এরূপ ব্যবসায়ের প্রধান উদ্দেশ্য হলো সমাজকল্যাণ ও দারিদ্র্য দূরীকরণ। তাছাড়া মানসিক সন্তুষ্টি লাভের উদ্দেশ্যে এ ব্যবসায় গঠন করা হয়। স্বাস্থ্য সেবা, গৃহায়ন, শিশুদের জন্য খাদ্য সরবরাহ প্রভৃতি সামাজিক ব্যবসার গুরুত্বপূর্ণ খাত। উদ্দীপকের শামীমদের প্রতিষ্ঠানটি কুড়িগ্রামে অবস্থিত। সেখানকার বেশিরভাগ লোক দারিদ্র্য সীমার নিচে বসবাস করে। তাদের প্রতিষ্ঠানটি সেখানে সামাজিক, নৈতিক ও পরিবেশগত উন্নয়নে কাজ করছে। মূলত সমাজের কল্যাণেই তারা এ কাজগুলো করছে। শামীমরা প্রতিষ্ঠান থেকে কোনো মুনাফা নিজেরা নিচ্ছে না। এ মুনাফা ব্যবসায় উন্নয়ন ও সম্প্রসারণে ব্যয় করছে। এতে নতুন নতুন কর্মসংস্থান সৃষ্টি হচ্ছে। সমাজের মানুষ উপকৃত হচ্ছে। অসহায় ও বিত্তহীন মানুষ তাদের দরিদ্রতা দূর করতে পারছে। তাই বলা যায়, শামীমদের ব্যবসায়টি দেশের দারিদ্র্য কমাতে সম্ভব।"
        }
      ]
    },
    {
      "number": "9",
      "uddipok": "জনাব হাসান একজন চাল আমদানিকারক। হাওর এলাকায় বন্যা হওয়ায় দেশে চালের ঘাটতি দেখা দেয়। এই সুযোগে হাসান সাহেব বিদেশ থেকে প্রচুর চাল আমদানি করলেও যথাসময়ে তা বাজারে সরবরাহ না করায় বাজারে চালের ঘাটতি দেখা দেয়। ফলে বাজারে চালের দাম কেজি প্রতি ১০ থেকে ১৫ টাকা বেড়ে যাওয়ায় তিনি প্রচুর মুনাফা অর্জন করেন।",
      "tag": "BAFSC 24",
      "sub_questions": [
        {
          "label": "ক",
          "question": "CSR-এর পূর্ণরূপ কী?",
          "explanation": "CSR-এর পূর্ণরূপ হলো- Corporate Social Responsibility"
        },
        {
          "label": "খ",
          "question": "ব্যবসায়ের সামাজিক দায়িত্ব বলতে কী বোঝায়?",
          "explanation": "সমাজ সংশ্লিষ্ট পক্ষসমূহের প্রতি ব্যবসায়ের কর্তব্য পালনের দায়ই হলো ব্যবসায়ের সামাজিক দায়বদ্ধতা। উৎপাদক, সরবরাহকারী, ক্রেতা, ভোক্তা, সরকার, মধ্যস্থব্যবসায়ী প্রভৃতি পক্ষের সমষ্টিই হলো সমাজ। ব্যবসায়কে সমাজের এসব পক্ষের প্রতি দায়িত্ব পালন করতে হয়। সমাজের প্রতি দায়িত্ব পালনের মাধ্যমেই ব্যবসায় নিজের কল্যাণ করতে পারে।"
        },
        {
          "label": "গ",
          "question": "উদ্দীপকে জনাব হাসান কোন পক্ষের প্রতি দায়িত্ব পালনে অবজ্ঞা করেছেন? ব্যাখ্যা করো",
          "explanation": "উদ্দীপকে জনাব হাসান সমাজের ক্রেতা ও ভোক্তাদের প্রতি দায়িত্ব পালনে অবজ্ঞা করেছেন। ক্রেতা ও ভোক্তারা হলেন ব্যবসায়ের প্রাণ। তাদের আস্থা ও সহযোগিতার ওপর ব্যবসায়ের সফলতা নির্ভর করে। এজন্য প্রত্যেক ব্যবসায়ীরই ক্রেতা ও ভোক্তাদের প্রতি দায়িত্ব, পালন করতে হয়। ন্যায্যমূল্যে পণ্য সরবরাহ, পণ্যে ভেজাল না মেশানো, পণ্যের বাজার স্থিতিশীল রাখা প্রভৃতি এ পক্ষের প্রতি ব্যবসায়ের সামাজিক দায়িত্ব। উদ্দীপকের জনাব হাসান একজন চাল আমদানিকারক। তিনি বিদেশ থেকে প্রচুর চাল আমদানি করেন। কিন্তু তিনি তা যথাসময়ে ভোক্তাদের সরবরাহ করেন না। ফলে হাওড় এলাকায় বন্যা আঘাত করায় চালের - ঘাটতি দেখা দেয়। এ সুযোগ কাজে লাগিয়ে তিনি তখন চাল বেশি দামে বিক্রি করেন। এক্ষেত্রে ভোক্তা ও ক্রেতাদের দিকটি বিবেচনা না করে তিনি মুনাফা অর্জনকে প্রাধান্য দিয়েছেন। এতে ক্রেতা ও ভোক্তাদের প্রতি সামাজিক দায়িত্বের লঙ্ঘন 'হয়। তাই বলা যায়, উদ্দীপকে জনাব হাসান সমাজের ক্রেতা ও ভোক্তাদের প্রতি দায়িত্ব পালনে অবজ্ঞা করেছেন।"
        },
        {
          "label": "ঘ",
          "question": "নৈতিকতার মানদণ্ডে জনাব হাসানের ব্যবসায়িক কার্যক্রম মূল্যায়ন করো।",
          "explanation": "উদ্দীপকে জনাব হাসানের কর্মকাণ্ড নৈতিকতার মানদণ্ডে অনৈতিক। ব্যবসায় নৈতিকতার মাধ্যমে ব্যবসায়ের ভালো-মন্দ, সত্য-মিথ্যা, • সঠিক-ভুল বিচার করা হয়। ব্যবসায়ে নৈতিকতা অনুসরণ করা অপরিহার্য। নৈতিকতা মেনে কাজ না করলে ব্যবসায়ের ওপর নেতিবাচক প্রভাব পড়ে। ফলে ব্যবসায়ের সুনামও নষ্ট হয়। উদ্দীপকে জনাব হাসান বিদেশ থেকে চাল আমদানি করেন। কিন্তু সময়মতো তিনি তা বাজারে সরবরাহ করেন না। বন্যার কারণে চালের বাজার মূল্য বেড়ে যায়। তখন তিনি অধিক দামে চাল বিক্রি করেন। 'ফলে তিনি অনেক মুনাফা অর্জন করেন। জনাব হাসান বেশি লাভের আশায় সঠিক সময়ে ও ন্যায্যমূল্যে পণ্য সরবরাহ করেননি। এটি ব্যবসায়ের নৈতিকতাবিরোধী কাজ। তার এরূপ কাজের জন্য ক্রেতা ও ভোক্তারা ভোগান্তির শিকার হন। তারা যথাসময়ে সঠিক পণ্য পান না। ফলে জনাব হাসানের কর্মকাণ্ডে ক্রেতারা অসন্তুষ্ট হন। এতে ক্রেতা ও ভোক্তাদের প্রতি সামাজিক দায়িত্বের লঙ্ঘন হয়। তাই বলা যায়, উদ্দীপকের জনাব হাসানের কর্মকাণ্ড নৈতিকতার মানদণ্ডে অনৈতিক।"
        }
      ]
    },
    {
      "number": "10",
      "uddipok": "বাংলাদেশ একটি কৃষিপ্রধান দেশ হলেও শিল্পের ক্ষেত্রে এদেশ ক্রমাগত এগিয়ে চলেছে। তৈরি পোশাক রপ্তানির ক্ষেত্রে বিশ্বে আমাদের অবস্থান দ্বিতীয়। রানা প্লাজা ধ্বংসের ঘটনায় সহস্রাধিক পোশাক কর্মীর মৃত্যুর ঘটনার পরিপ্রেক্ষিতে যুক্তরাষ্ট্র সেদেশে বাংলাদেশি পণ্য আমদানির ক্ষেত্রে প্রদত্ত কোটা সুবিধা বাতিল করেছে। এমন সিদ্ধান্ত পুনর্বিবেচনার সর্বাত্মক প্রচেষ্টা অব্যাহত রয়েছে।",
      "tag": "BAFSC 24,DIN.B 17",
      "sub_questions": [
        {
          "label": "ক",
          "question": "পরিবেশ কাকে বলে?",
          "explanation": "মানুষ যে পারিপার্শ্বিকতার মধ্যে বসবাস ও জীবনধারণ করে এবং যা জীবনধারাকে প্রভাবিত করে, তাকেই তার পরিবশে বলে।"
        },
        {
          "label": "খ",
          "question": "অর্থনৈতিক পরিবেশ গুরুত্বপূর্ণ কেন?",
          "explanation": "অর্থনৈতিক বিভিন্ন উপাদান অর্থাৎ সঞ্চয় ও বিনিয়োগ, মূলধন, অর্থবাজার প্রভৃতি নিয়ে যে পরিবেশ গঠিত হয়, তাকে অর্থনৈতিক পরিবেশ বলে । এ পরিবেশের উপাদানগুলো ভোক্তার ক্রয়ক্ষমতা ও ব্যয়ের ধরনকে সরাসরি প্রভাবিত করে। যে দেশ বা অঞ্চলে অর্থনৈতিক পরিবেশের উপাদানগুলো ব্যবসায়ের অনুকূলে, সেখানে দ্রুত ব্যবসায়ের প্রসার হয়। এজন্য অর্থনৈতিক পরিবেশ গুরুত্বপূর্ণ।"
        },
        {
          "label": "গ",
          "question": "উদ্দীপকে যুক্তরাষ্ট্রের কোটা বাতিলের বিষয়টি কোন পরিবেশের অন্তর্ভুক্ত? ব্যাখ্যা করো।",
          "explanation": "উদ্দীপকে যুক্তরাষ্ট্রের কোটা বাতিলের বিষয়টি রাজনৈতিক পরিবেশের অন্তর্ভুক্ত । একটি দেশের রাজনীতির পারিপার্শ্বিকতা নিয়ে রাজনৈতিক পরিবেশ গঠিত হয়। দেশের সার্বভৌমত্ব, সরকারি নীতিমালা, রাজনৈতিক দল, নেতৃত্ব, আইন-শৃঙ্খলা প্রভৃতি এ পরিবেশের অন্তর্ভুক্ত। অনুন্নত ও অসহনশীল রাজনৈতিক পরিবেশ দেশের ব্যবসায় পরিবেশকে বাধাগ্রস্ত করে। উদ্দীপকে বলা হয়েছে, বাংলাদেশ তৈরি পোশাক রপ্তানির ক্ষেত্রে ক্রমাগত এগিয়ে চলেছে। কিন্তু সম্প্রতি রানা প্লাজা ধসের ঘটনায় হাজার পোশাক কর্মীর মৃত্যু হয়। এ ঘটনার জন্য যুক্তরাষ্ট্র 'বাংলাদেশি পণ্য আমদানির ক্ষেত্রে দেওয়া কোটা সুবিধা বাতিল করেছে। ফলে বাংলাদেশ ও যুক্তরাষ্ট্রের মধ্যে থাকা বাণিজ্যিক সম্পর্কের ওপর নেতিবাচক প্রভাব পড়েছে। বাণিজ্য নীতি রাজনৈতিক পরিবেশের একটি উপাদান। সুতরাং বলা যায়, রাজনৈতিক পরিবেশের অস্থিতিশীলতার কারণে যুক্তরাষ্ট্র কোটা বাতিলের সিদ্ধান্ত নেয়।"
        },
        {
          "label": "ঘ",
          "question": "ব্যবসায়ের ক্ষেত্রে রানা প্লাজার ঘটনা উত্তরণে করণীয় সম্পর্কে তোমার মতামত দাও।",
          "explanation": "উদ্দীপকের রানা প্লাজার ঘটনা উত্তরণে ব্যবসায়ের ক্ষেত্রে অনুকূল কাজের পরিবেশ তৈরি করতে হবে। ব্যবসায় ক্ষেত্রে অনুকূল শিল্প ও বাণিজ্য নীতির মাধ্যমে কাজের পরিবেশ উন্নত করা যায়। এ পরিবেশের কিছু উপাদানের নেতিবাচক প্রভাব বাংলাদেশে বিশেষভাবে লক্ষণীয়। তাই সরকার ও রাজনৈতিক দলগুলো ব্যবসায়ের জন্য অনুকূল নীতি প্রণয়ন ও বাস্তবায়ন করলে এ অবস্থার পরিবর্তন সম্ভব। উদ্দীপকে বলা হয়েছে, রানা প্লাজা ধসের ঘটনায় হাজার হাজার পোশাককর্মীর মৃত্যু হয়। এটি পোশাক শিল্পের একটি নেতিবাচক ঘটনা। এরকম দুর্ঘটনায় শ্রমিকদের মৃত্যু হয়ে তাদের পরিবারে অসহায়ত্ব নেমে আসে। এতে বাংলাদেশের পোশাক শিল্পের প্রতি বাইরের দেশের ব্যবসায়ী গোষ্ঠীর নেতিবাচক ধারণা জন্মে। রানা প্লাজা ধসে নিহত শ্রমিকদের পরিবারের সদস্যদের উপযুক্ত ক্ষতিপূরণ দিতে হবে। এছাড়া, আহত শ্রমিকদের পুনর্বাসনের ব্যবস্থা করতে হবে। পাশাপাশি শ্রমিকদেরকে কাজের নিরাপদ পরিবেশ তৈরি করে দিতে হবে। কারখানা গঠনের সময় সরকারকে নজর দিতে হবে যেন এটি সঠিক নিয়ম ও অবকাঠমো অনুযায়ী স্থাপিত হয়। এসব বিষয় নিশ্চিত হলে একটি অনুকূল কাজের পরিবেশ তৈরি হবে। এতে কর্মীরাও কাজে মনোযোগী ও আগ্রহী হতে পারবে। এছাড়া, বাইরের দেশের কাছে বাংলাডেষেড় পোশাক শিল্পের ভাবমূর্তি উজ্জ্বল হবে সুতরাং উপরিউক্ত রাণা প্লাজা ধ্বংসের ঘটনা থেকে উত্তরণ হবে।"
        }
      ]
    },
    {
      "number": "11",
      "uddipok": "জনাব জাহিন অল্প পুঁজি নিয়ে মুড়ির ব্যবসায় শুরু করলেন। তিনি গ্রামের বাজার থেকে চাল সংগ্রহ করে বাড়িতে মুড়ি তৈরি করে ভোক্তাদের কাছে সরবরাহ করেন। অল্প দিনেই তিনি আর্থিক সাফল্য পান। এতে তিনি অনুপ্রাণিত হয়ে ব্যবসায়টি সম্প্রসারণের চিন্তা করলেন।",
      "tag": "BAFSC 24,RB, CB, CTG.B, BB 18",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে ।"
        },
        {
          "label": "খ",
          "question": "বাণিজ্য বলতে কী বোঝায়?",
          "explanation": "উৎপাদিত পণ্য বা সেবার বণ্টনসংক্রান্ত প্রয়োজনীয় সব কাজ হলো বাণিজ্য । এটি ব্যবসায়ের পণ্য বণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌঁছানো পর্যন্ত বিভিন্ন বাধার (স্থানগত, ব্যক্তিগত, সময়গত ও ঝুঁকিগত প্রভৃতি) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়াই বাণিজ্যের কাজ।"
        },
        {
          "label": "গ",
          "question": "উদ্দীপকে বর্ণিত জনাব জাহিন কোন ধরনের ব্যবসায় সংগঠন পরিচালনা করছেন? ব্যাখ্যা করো।",
          "explanation": "উদ্দীপকে বর্ণিত জনাব জাহিন একমালিকানা ব্যবসায় সংগঠন পরিচালনা করছেন। এ ধরনের ব্যবসায় একক মালিকানায় গঠিত ও পরিচালিত হয়। যে কেউ অল্প পুঁজি নিয়ে সহজেই এ ব্যবসায় স্থাপন করতে পারেন। মালিক একাই এর সব কাজ তদারকি করে থাকেন। ব্যবসায়ের লাভ- ক্ষতিও তিনি একাই বহন করেন। উদ্দীপকের জনাব জাহিন স্বল্প পুঁজি নিয়ে মুড়ির ব্যবসায় শুরু করেন। তিনি গ্রামের বাজার থেকে চাল কিনে নিজের বাড়িতেই মুড়ি তৈরি করেন। এরপর তা সরাসরি ভোক্তাদের কাছে বিক্রি করেন। তিনি একাই এ ব্যবসায়ে অর্থ বিনিয়োগ করেছেন। এছাড়া, ব্যবসায়ের সব কাজ তিনি একাই পরিচালনা করেন। ব্যবসায়ের মুনাফা তিনি একাই পেয়ে থাকেন। আবার, ক্ষতি হলে তার দায়ও তাকে নিতে হয়। এসব বৈশিষ্ট্যের সাথে একমালিকানা ব্যবসায়ের মিল আছে। সুতরাং, জনাব জাহিনের ব্যবসায়টি একমালিকানা সংগঠনের অন্তর্ভুক্ত হয়। কাজের চাপ বেড়ে যাওয়ায় রূপন্তী নিজের বুটিকস পরিচালনা করতে সমস্যায় পড়ে। এজন্য সে নিজের ব্যবসায়টি বন্ধ করে দেয়। আইনগত সমস্যা না থাকায় সে সহজেই এই সিদ্ধান্ত নিতে পেরেছে। এছাড়া, কোনো অংশীদার না থাকায় কেউ হস্তক্ষেপও করতে পারে না। তাই, একমালিকানা সংগঠন হওয়ায় রূপন্তী সহজেই তার ব্যবসায়টি বন্ধ করে দিতে পেরেছে।"
        },
        {
          "label": "ঘ",
          "question": "উদ্দীপকে বর্ণিত ব্যবসায়টির সাফল্যের মূল কারণ সম্পর্কে তোমার মতামত দাও ।",
          "explanation": "উদ্দীপকের তিনজনের পরিচালিত অংশীদারি ব্যবসায়টি আইনগত সুবিধা পাওয়ার জন্য তা দলিল আকারে লিপিবদ্ধ ও নিবন্ধন করা হয়েছে। দুই বা ততোধিক ব্যক্তি মিলে অংশীদারি ব্যবসায় গঠন করা হয়। চুক্তির ভিত্তিতে এ ব্যবসায় পরিচালিত হয়। এ চুক্তি লিখিত ও নিবন্ধিত হলে ব্যবসায়ে আইনগত সুবিধা পাওয়া যায় । উদ্দীপকের রূপন্তী, প্রিয়ন্তী ও শ্রাবন্তী ঘনিষ্ঠ বান্ধবী। তারা তিনজন মিলে একটি বুটিকসের ব্যবসায় শুরু করে। তাদের এ ব্যবসায়টি অংশীদারি সংগঠন। বেশি লাভের আশায় তারা ব্যবসায়ের যাবতীয় বিষয় দলিল আকারে লিপিবদ্ধ ও নিবন্ধন করে। বিষয়বস্তু লিখিত হওয়ায় সঠিক দিক-নির্দেশনা অনুযায়ী ব্যবসায়টি পরিচালনা করা সহজ হবে। এতে যেকোনো ঝামেলা এড়ানো সম্ভব হবে। কারণ সমস্যা সমাধানে এটি ভবিষ্যতের প্রমাণ হিসেবে কাজ করবে। এছাড়া, ব্যবসায়টি নিবন্ধিত হওয়ায় আইনগত সুবিধা পাওয়া যাবে । অধিকার আদায়ের জন্য অংশীদাররা একে অন্যের বিরুদ্ধে মামলা করতে পারবে। আবার, ব্যবসায়ের পাওনা আদায়ের জন্য আদালতে প্রতিকার চাওয়া যাবে। এসব সুবিধা পাওয়ার আশায় রূপন্তী, প্রিয়ন্তী ও শ্রাবন্তী ব্যবসায়টি দলিল আকারে লিপিবদ্ধ ও নিবন্ধন করে ।"
        }
      ]
    }
  ]
}