{
  "title": "ঢাকা রেসিডেনসিয়াল মডেল কলেজ ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "বেলাল একটি ময়দা কারখানার মালিক। স্থানীয় কৃষকদের নিকট থেকে কা বাছাইকৃত গম সংগ্রহ করে সে ময়দা তৈরি করে। বেলাল তার প্রস্তুতকৃত অন ময়দা স্থানীয় ভোক্তা ও খুচরা ব্যবসায়ীদের নিকট বিক্রয় করে। বাজারে চ অন্যান্য ময়দার চেয়ে বেলালের ময়দা উৎকৃষ্ট হওয়া সত্ত্বেও স্থানীয় ক ভাবে উৎপাদিত হওয়ায় তার ক্রেতার সংখ্যা সীমিত। বেলাল চায় তার ময়দার গুণাগুণ ও মান সম্পর্কিত তথ্য সব ক্রেতা ও ভোক্তার মাঝে ছড়িয়ে পড়ুক।",
      "tag": "DC 24,DRMC 23",
      "sub_questions": [
        {
          "label": "ক",
          "question": "ব্যবসায়ের প্রধান উদ্দেশ্য কোনটি?",
          "explanation": "ব্যবসায়ের মৌলিক বা মুখ্য উদ্দেশ্য হলো মুনাফা অর্জন করা।"
        },
        {
          "label": "খ",
          "question": "পর্যায়িতকরণ বলতে কী বোঝায়?",
          "explanation": "পণ্যকে বিভিন্ন ভাগে ভাগ করাকে পর্যায়িতকরণ বলা হয়। এর মাধ্যমে পণ্যকে মান, গুণাগুণ, ওজন, আকারের ভিত্তিতে ভাগ করা হয়। এসবের ভিত্তিতে পণ্যের আলাদা আলাদা শ্রেণি তৈরি হয়। এজন্য পর্যায়িতকরণকে শ্রেণিবদ্ধকরণও বলা হয়ে থাকে। এটি ব্যবসায়ের একটি অন্যান্য গুরুত্বপূর্ণ কার্যাবলি।"
        },
        {
          "label": "গ",
          "question": "বেলাল কোন ধরনের শিল্পের সাথে জড়িত? বর্ণনা করো",
          "explanation": "উদ্দীপকে বেলাল উৎপাদন শিল্পের সাথে জড়িত। এ শিল্পে যন্ত্রপাতির মাধ্যমে কাঁচামালকে রূপান্তর করে ব্যবহারযোগ্য পণ্যে পরিণত করা হয়। সাধারণত কয়েকটি স্তরে এ শিল্পের কাজ সংঘটিত হয়। চিনি শিল্প, সিমেন্ট শিল্প, বস্ত্র শিল্প প্রভৃতি উৎপাদন শিল্পের অন্তর্গত। উদ্দীপকের বেলাল একটি ময়দা কারখানার মালিক। সে স্থানীয় কৃষকদের কাছ থেকে বাছাইকৃত গম সংগ্রহ করে। এরপর এই গম সে কারখানায় ভাঙায়। এক্ষেত্রে তার কারখানায় যন্ত্রপাতি বা মেশিনের মাধ্যমে গমকে ময়দায় রূপান্তর করা হয়। ফলে এটি ব্যবহারযোগ্য পণ্যে পরিণত হয়ে বিক্রয়োপযোগী হয়। কারখানায় উৎপাদিত ময়দা সে স্থানীয় ভোক্তা বা খুচরা ব্যবসায়ীদের কাছে বিক্রি করে। এসব বৈশিষ্ট্যের সাথে উৎপাদন শিল্পের মিল আছে। সুতরাং, বেলালের কাজটি উৎপাদন শিল্পের সাথে জড়িত।"
        },
        {
          "label": "ঘ",
          "question": "বেলাল কীভাবে বিক্রয় সম্প্রসারণ করতে পারে বলে তুমি মনে কর? যুক্তিসহ লিখ।",
          "explanation": "বেলাল বাজারজাতকরণ প্রসারের মাধ্যমে বিক্রির পরিমাণ বাড়াতে পারে বলে আমি মনে করি। বাজারজাতকরণ প্রসার পণ্য বা সেবা সম্পর্কে গ্রাহকদের মধ্যে আগ্রহ সৃষ্টি করে। এর মাধ্যমে পণ্যের বিক্রি বাড়ে। এটি ব্যবসায়ের ক্ষেত্রে পণ্যের প্রচারগত বাধা দূর করে। বিজ্ঞাপন, বিক্রয় প্রসার, ব্যক্তিক বিক্রয় প্রভৃতি কার্যক্রম বাজারজাতকরণ প্রসারের অন্তর্গত। উদ্দীপকের বেলালের কারখানায় ময়দা তৈরি করা হয়। বাজারে অন্যান্য ময়দার চেয়ে তার কারখানায় উৎপাদিত ময়দা বেশ ভালো। কিন্তু এ ময়দা স্থানীয়ভাবে উৎপাদিত হওয়ায় ক্রেতার সংখ্যা সীমিত। তাই বেলাল চায় তার কারখানার ময়দার গুণাগুণ ও মান সম্পর্কে সকল ক্রেতা ও ভোক্তা জানুক। ব্যবসায়টির সমস্যা সমাধানে বেলাল বাজারজাতকরণ প্রসারের মাধ্যমে বিক্রি বাড়াতে পারে। এজন্য সে বিলবোর্ড, পোস্টার, ব্যানার, প্রচারপত্র প্রভৃতি কৌশলের ব্যবস্থা নিতে পারে। এতে তার কারখানায় উৎপাদিত ময়দার গুণাগুণ ও মান সম্পর্কে সব তথ্য ক্রেতা ও ভোক্তা জানতে পারবে। এসব তথ্যের ভিত্তিতে ধীরে ধীরে ক্রেতারা তার পণ্য কিনতে আগ্রহী হবে। ফলে তার কারখানার উৎপাদিত ময়দার ক্রেতা-ভোক্তা বাড়বে। এতে তার ময়দার বিক্রি আগের চেয়ে বেশি হবে। এভাবে বেলাল বাজারজাতকরণ প্রসারের মাধ্যমে বিক্রি বাড়াতে পারবে।"
        }
      ]
    },
    {
      "number": "2",
      "uddipok": "জিসান অ্যাপারেলস লি. এর স্বত্বাধিকারী জনাব রুহুল আমীন দীর্ঘদিন ধরে তৈরি পোশাকের ব্যবসায় করছেন। তিনি বিদেশ থেকে কাপড়, সুতা, বোতামসহ অন্যান্য দ্রব্যাদি আমদানি করেন। নিজস্ব কারখানায় তৈরি করে তিনি পরিবহনের মাধ্যমে ইউরোপের অনেক দেশেই তা পুনঃরপ্তানি করে থাকেন। শিক্ষিত-অল্পশিক্ষিত, দক্ষ-অদক্ষ অনেকেরই কর্মসংস্থানের ব্যবস্থা তিনি করেছেন। সাথে সাথে জাতীয় অর্থনীতিতে অবদান রাখছেন।",
      "tag": "DRMC 23",
      "sub_questions": [
        {
          "label": "ক",
          "question": "বৈদেশিক বাণিজ্য কী?",
          "explanation": "মুনাফা অর্জনের লক্ষ্যে দু'টি ভিন্ন দেশের ব্যবসায়ীর মধ্যে পণ্য কেনা-বেচা করাকে বৈদেশিক বাণিজ্য বলে।"
        },
        {
          "label": "খ",
          "question": "ব্যবসায়ের জন্য পরিবহন গুরুত্বপূর্ণ কেন?",
          "explanation": "পরিবহন পণ্যের স্থানগত উপযোগ সৃষ্টি করে। সাধারণত পণ্য একটি নির্দিষ্ট স্থানে উৎপাদিত হয়। কিন্তু ক্রেতা-ভোক্তা বিভিন্ন জায়গায় ছড়িয়ে ছিটিয়ে থাকে। পরিবহনের মাধ্যমে এসব পণ্য ভোক্তার কাছে পৌছে দেওয়া হয়। এভাবে দূরবর্তী স্থানের পণ্য ভোক্তার কাছে পৌঁছে দিতে পরিবহন গুরুত্বপূর্ণ ভূমিকা পালন করে।"
        },
        {
          "label": "গ",
          "question": "জনাব রুহুল আমীনের আমদানিকৃত পণ্য কীভাবে পুনঃরপ্তানি করা যায় তা বর্ণনা করো।",
          "explanation": "জনাব রুহুল আমীনের আমদানিকৃত পণ্য তৃতীয় কোনো দেশে সরবরাহের মাধ্যমে পুনঃরপ্তানি বাণিজ্য সংঘটিত হয়। পুনঃরপ্তানি বাণিজ্যের ক্ষেত্রে এক দেশ থেকে পণ্য কিনে তা অন্য দেশে রপ্তানি করা হয়। এক্ষেত্রে প্রথমে রপ্তানিকারক বিদেশ থেকে পণ্য সংগ্রহ, করেন। পরে এসব পণ্যের আকৃতি বা রূপ পরিবর্তন করে অন্য কোনো দেশে বিক্রি করা হয়। এতে কমপক্ষে তিনটি দেশ জড়িত থাকে। পুনঃরপ্তানি বাণিজ্যের ক্ষেত্রে এক দেশ থেকে পণ্য কিনে তা অন্য দেশে রপ্তানি করা হয়। এক্ষেত্রে প্রথমে রপ্তানিকারক বিদেশ থেকে পণ্য সংগ্রহ করেন। পরে এসব পণ্যের আকৃতি বা রূপ পরিবর্তন করে অন্য কোনো দেশে বিক্রি করা হয়। এতে কমপক্ষে তিনটি দেশ জড়িত থাকে। উদ্দীপকের জিসান অ্যাপারেলস লি. এর স্বত্ত্বাধিকারী হলেন জনাব রুহুল আমীন। তিনি দীর্ঘদিন ধরে তৈরি পোশাকের ব্যবসায় করছেন। তিনি বিদেশ থেকে কাপড়, সুতা, বোতামসহ অন্যান্য দ্রব্যাদি আমদানি করেন। এরপর তিনি নিজস্ব কারখানায় সেগুলো প্রক্রিয়াজাত করার মাধ্যমে কাপড় তৈরি করেন। সর্বশেষ পর্যায়ে তিনি তৈরি পোশাকগুলো পরিবহনের মাধ্যমে ইউরোপের অনেক দেশে রপ্তানি করেন। তার এ ব্যবসায়ে মোট তিনটি দেশ জড়িত আছে। তিনি এক দেশ থেকে পণ্য কিনে নিজ দেশে এনে আরার অন্য দেশে তা রপ্তানি করছেন। এসবের সাথে বাণিজ্যের পুনঃরপ্তানির মিল পাওয়া যায়। তাই বলা যায়, জনাক রুহুল আমীন পুনঃরপ্তানি বাণিজ্য পরিচালনা করছেন।"
        },
        {
          "label": "ঘ",
          "question": "দেশের অর্থনৈতিক উন্নয়নে জনাব রুহুল আমীন সাহেবের মতো ব্যবসায়ীদের ভূমিকা কতটুকু তা মূল্যায়ন করো।",
          "explanation": "দেশের অর্থনৈতিক উন্নয়নে জনাব রুহুল আমীনের মতো ব্যবসায়ীরা গুরুত্বপূর্ণ ভূমিকা, পালন করবে বলে আমি মনে করি। বর্তমান বিশ্বে দেশের অর্থনৈতিক উন্নয়নে ব্যবসায়ের গুরুত্ব অনেক বেশি। ব্যবসায়ের মাধ্যমে ক্রেতা-বিক্রেতা পণ্য কেনা-বেচার পাশাপাশি দেশও উপকৃত হয়। নতুন সঞ্চয়, বিনিয়োগ, রপ্তানি আয়ের প্রবৃদ্ধির মাধ্যমে দেশ ব্যবসায় থেকে সুবিধা পেয়ে থাকে। উদ্দীপকের জিসান অ্যাপরেলস লি. এর স্বত্বাধিকারী জনাব রুহুল আমীন। তিনি দীর্ঘদিন ধরে তৈরি পোশাকের ব্যবসায় করছেন। তিনি পুনঃরপ্তানি বাণিজ্যের সাথে যুক্ত আছেন। তার কারখানায় শিক্ষিত, অল্প শিক্ষিত, দক্ষ-অদক্ষ লোক কাজ করছে। এছাড়াও তিনি ব্যবসায়ের মাধ্যমে জাতীয় অর্থনীতিতেও অবদান রাখছেন। জনাব রুহুল আমীনের কারখানায় অনেক লোকের কর্মসংস্থানের সুযোগ সৃষ্টি হয়। এর ফলে অনেক বেকার যুবক সেখানে কাজ করার সুযোগ পায়। এতে দেশের বেকার সমস্যা কমে। এছাড়া তার পুনঃরপ্তানি বাণিজ্য দেশকে বৈদেশিক মুদ্রা অর্জনে সাহায্য করে। এতে দেশের রপ্তানি খাতে আয় বাড়ে। ফলে দেশের অর্থনৈতিক অবকাঠামোও উন্নত হয়। এভাবেই জনাব রুহুল আমীন তার ব্যবসায়ের মাধ্যমে নিজে লাভবান হওয়ার 'পাশাপাশি দেশের অর্থনৈতিক প্রবৃদ্ধিতেও অবদান রাখছেন। সুতরাং, দেশের অর্থনৈতিক উন্নয়নে জনাব রুহুল আমীনের মতো ব্যবসায়ীদের ভূমিকা লক্ষণীয়।"
        }
      ]
    },
    {
      "number": "3",
      "uddipok": "জনাব সালাম ব্যবসায় প্রশাসনে স্নাতক ডিগ্রি নিয়ে আত্মকর্মসংস্থানমূলক পেশা পোল্ট্রি ফার্ম প্রতিষ্ঠার উদ্যোগ নেন। কিন্তু পোলট্রি ফার্ম প্রতিষ্ঠা করতে গিয়ে তিনি বিভিন্ন অর্থনৈতিক ও রাজনৈতিক সমস্যার সম্মুখীন হন। জনাব সালামের জানা আছে সহজ, ও পর্যাপ্ত ঋণ ব্যবস্থা ব্যবসায়ের সম্প্রসারণের ক্ষেত্রে যেমন গুরুত্বপূর্ণ ভূমিকা পালন করে, তেমনি সুষ্ঠু আইন-শৃঙ্খলা পরিস্থিতি' এবং অনুকূল সরকারি নীতিমালা ব্যবসায়ের প্রসারে সহায়তা করে। অর্থ ও খাণ ব্যবস্থা অপ্রতুল বিধায় জনাব সালাম অধিক সুদে স্থানীয় এনজিও থেকে অর্থসংস্থানের চিন্তা করছেন।",
      "tag": "DRMC 23",
      "sub_questions": [
        {
          "label": "ক",
          "question": "রাজনৈতিক পরিবেশ কী?",
          "explanation": "কোনো দেশের সার্বভৌমত্ব, রাজনৈতিক স্থিতিশীলতা, রাজনৈতিক দলের দৃষ্টিভঙ্গি, তাদের নেতৃত্ব ও চিন্তা-ভাবনা, আইন-শৃঙ্খলা পরিস্থিতি প্রভৃতির সমন্বয়ে যে পারিপার্শ্বিকতার সৃষ্টি হয়, তাকে রাজনৈতিক পরিবেশ বলে।"
        },
        {
          "label": "খ",
          "question": "ব্যবসায়ের অর্থনৈতিক পরিবেশের একটি উপাদানের বিবরণ দাও।",
          "explanation": "ব্যবসায়ের অর্থনৈতিক পরিবেশের একটি উপাদান হলো মূলধন। ব্যবসায়ে ব্যবহৃত অর্থ ও অন্যান্য সম্পদকে মূলধন বলে। ব্যবসায়ীরা পুঁজিবাজার, মুদ্রা বাজার ও দেশে বিদ্যমান ব্যাংক ব্যবস্থা থেকে ব্যবসায়ের মূলধন সংগ্রহ করতে পারে। মূলধন ব্যয় কম হলে ব্যবসায় সম্প্রসারণ সহজ হয়। আর, মূলধন ব্যয় বেশি হলে ব্যবসায়িক ব্যয় বেড়ে যায়।"
        },
        {
          "label": "গ",
          "question": "পোল্ট্রি ফার্ম প্রতিষ্ঠা করতে গিয়ে জনাব সালাম যেসব অর্থনৈতিক ও রাজনৈতিক সমস্যার সম্মুখীন হন সেগুলোর বিবরণ দাও।",
          "explanation": "পোল্ট্রি ফার্ম প্রতিষ্ঠা করতে গিয়ে জনাব সালাম অর্থনৈতিক ও রাজনৈতিক বিভিন্ন সমস্যার সম্মুখীন হন।। ব্যবসায়ের উপর অর্থনৈতিক ও রাজনৈতিক পরিবেশ প্রত্যক্ষ প্রভাব বিস্তার করে। তাই ব্যবসায়ে সফলতা লাভে পরিবেশের এ উপাদানগুলো অনুকূলে থাকা প্রয়োজন। ব্যবসায়ের দীর্ঘমেয়াদি পরিকল্পনা প্রণয়নেও এরূপ পরিবেশের প্রভাব সর্বোচ্চ গুরুত্বের সাথে বিবেচনা করা হয়। উদ্দীপকের জনাব সালাম ব্যবসায় প্রশাসনে স্নাতক ডিগ্রি নিয়ে একটি পোল্ট্রি ফার্ম প্রতিষ্ঠার উদ্যোগ নেন। কিন্তু পোল্ট্রি ফার্ম প্রতিষ্ঠা করতে গিয়ে তিনি বিভিন্ন অর্থনৈতিক ও রাজনৈতিক সমস্যার সম্মুখীন হন। দেশের সুষ্ঠু অর্থ ও ঋণ ব্যবস্থার অভাবে তিনি ব্যবসায়ের অর্থসংস্থানে সমস্যায় পড়েছেন। দুর্বল অর্থ ও ঋণ পরিস্থিতি তার ব্যবসায়ের সুযোগ সংকীর্ণ করে ফেলেছে। এছাড়া তাকে রাজনৈতিক অস্থিতিশীলতা যেমন- হরতাল, অবরোধ, ধর্মঘট প্রভৃতির সম্মুখীন হতে হয়। এতে তিনি ব্যবসায়ের আর্থিক ক্ষতিসহ নিরাপত্তাহীনতায় ভোগেন। তিনি পোল্ট্রি ফার্ম প্রতিষ্ঠা করতে গিয়ে উক্ত সমস্যাগুলোর সম্মুখীন হয়েছেন।"
        },
        {
          "label": "ঘ",
          "question": "'অর্থ ও ঋণ ব্যবস্থা উপকরণাদি সরবরাহের গুরুত্বপূর্ণ ভূমিকা পালন করে'- এ প্রেক্ষিতে জনাব সালামের যুক্তিগুলো উপস্থাপন করো।",
          "explanation": "অর্থ ও খঋণ ব্যবস্থা ব্যবসায়ের সম্প্রসারণে গুরুত্বপূর্ণ ভূমিকা পালন করে- এ উক্তিটি যথার্থ। ব্যবসায় গঠন ও পরিচালনায় অর্থ ও ঋণ মূলধন হিসেবে ব্যবহৃত হয়। যে সমাজে অর্থ ও খাণের সরবরাহ সহজ ও পর্যাপ্ত, সেই সমাজে শিল্প ও বাণিজ্য সহজে সম্প্রসারিত হয়। তাই ব্যবসায়ের উন্নয়নে দেশের অর্থ ও ঋণ ব্যবস্থাও উন্নত হওয়া প্রয়োজন। উদ্দীপকের জনাব সালাম পড়াশোনা শেষ করে একটি পোল্ট্রি ফার্ম প্রতিষ্ঠার উদ্যোগ নেন। তিনি মনে করেন সহজ ও পর্যাপ্ত ঋণ ব্যবস্থা ব্যবসায়ের সম্প্রসারণের ক্ষেত্রে গুরুত্বপূর্ণ ভূমিকা পালন করেন। কিন্তু অর্থ ও ঋণ ব্যবস্থার অপ্রতুলতার কারণে তিনি অর্থসংস্থান করতে পারছেন না। তাই তিনি অধিক সুদে এনজিও থেকে অর্থসংস্থানের কথা ভাবছেন। 'জনাব সালাম মনে করেন দেশের অর্থ ও ঋণ ব্যবস্থা ব্যবসায়ের ওপর প্রত্যক্ষভাবে প্রভাব বিস্তার করে। তার মতে অর্থ ও ঋণ ব্যবস্থা উন্নত হলেও শিল্প ও বাণিজ্য সহজেই সম্প্রসারিত হয়। মূলধনের সহজলভ্যতার কারণে ব্যবসায়ীরাও তাদের ব্যবসায় সম্প্রসারণে উদ্বুদ্ধ হয়। অপরদিকে, দুর্বল অর্থ ও ঋণ ব্যবসায়ের সুযোগ সংকীর্ণ করে ফেলে। এগুলোর ঘাটতির কারণে ব্যবসায় সম্প্রসারণও বাধাপ্রাপ্ত হয়। এজন্য, প্রায় সব দেশেরই সরকার তাদের অর্থ ও ঋণ ব্যবস্থাকে সুষ্ঠুভাবে গড়ে তোলের চেষ্টা করে। তাই বলা যায়, অর্থ ও ঋণ ব্যবস্থা ব্যবসায়ের সম্প্রসারণে গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "অভাব মোচনের উপকরণাদি সরবরাহের উদ্দেশ্যে প্রাকৃতিক সম্পদ সংগ্রহকরণ, উৎপাদন ও বণ্টনের প্রচেষ্টায় অবিরত নিযুক্ত থেকে মানুষ যে অর্থনৈতিক পরিবেশের সৃষ্টি করে তা মানুষের উপজীবিকা ও অর্থনৈতিক কর্মকাণ্ডের ওপর যথেষ্ট প্রভাব বিস্তার করে। মি. সেলিম বি.কম. পাস করে প্রয়োজনীয় উপাদান নিয়ে একটি গার্মেন্টস কারখানা স্থাপন করেন। একটি দেশের সরকার দেশের অর্থ ব্যবস্থাকে সুষ্ঠুরূপে গড়ে তুলতে অর্থ ও ঋণ ব্যবস্থার সহজলভ্যতা ও পর্যাপ্ততা নিশ্চিত করতে পারলে ব্যবসা-বাণিজ্য সম্প্রসারিত হবে।",
      "tag": "DRMC 23",
      "sub_questions": [
        {
          "label": "ক",
          "question": "ব্যবসায়ের অর্থনৈতিক পরিবেশ কী?",
          "explanation": "কোনো দেশের অর্থ ও ঋণ ব্যবস্থা, জনগণের আয় ও সঞ্চয়, বিনিয়োগ, মূলধন ও জনসম্পদ প্রভৃতি উপাদানের সমন্বয়ে যে পরিবেশ তৈরি হয়, তাকে অর্থনৈতিক পরিবেশ বলে।"
        },
        {
          "label": "খ",
          "question": "সামাজিক পরিবেশের ধর্মীয় মূল্যবোধ উপাদানটি ব্যাখ্যা করো।",
          "explanation": "ধর্মীয় বিশ্বাস, চর্চা, অনুভূতি ও আচার-আচরণ থেকেই সৃষ্টি হয় ধর্মীয় মূল্যবোধ। মানুষের ধর্মীয় বিশ্বাস প্রত্যক্ষ ও পরোক্ষভাবে সেখানকার ব্যবসায়িক কাজের ওপর প্রভাব বিস্তার করে। ধর্মীয় মূল্যেবোধের কারণে অনেক ব্যবসায় প্রসার লাভ করে, আবার কিছু বাধাপ্রাপ্ত হয়। এভাবে ধর্মীয় মূল্যবোধ ব্যবসায়ের ওপর প্রভাব বিস্তার করে।"
        },
        {
          "label": "গ",
          "question": "মি. সেলিমের গার্মেন্টস কারখানা স্থাপনে অর্থনৈতিক পরিবেশের কোন কোন উপাদান দ্বারা প্রভাবিত হয়েছে?",
          "explanation": "মি. সেলিমের গার্মেন্টস কারখানা স্থাপনে অর্থনৈতিক পরিবেশের মূলধন, অর্থ ও ঋণ ব্যবস্থা, শ্রমশক্তি বা মানবসম্পদ প্রভৃতি উপাদানগুলো দ্বারা প্রভাবিত হয়েছে। এ পরিবেশের উপাদানের ওপর ব্যবসায়ের সাফল্য অনেকাংশে নির্ভরশীল। এছাড়া এ পরিবেশের অনুকূলতা ব্যবসায় দ্রুত সম্প্রসারণে সাহায্য করে। অর্থ, ঋণ ব্যবস্থা, সঞ্চয়, বিনিয়োগ প্রভৃতি এ পরিবেশের উপাদান। উদ্দীপকের মি. সেলিম বি.কম. পাস করে প্রয়োজনীয় উপাদান নিয়ে একটি গার্মেন্টস কারখানা স্থাপন করেন। তাকে কারখানা স্থাপনের জন্য সর্বপ্রথম মূলধনের ব্যবস্থা করতে হয়েছে। কারণ মূলধন ছাড়া কোনো ব্যবসায় স্থাপন করা যায় না। তিনি আর্থিক প্রতিষ্ঠান ও ব্যাংক হতে তার প্রয়োজনীয় অর্থসংস্থান করেছেন। উন্নত অর্থ ও ঋণ ব্যবস্থার কারণে তিনি সহজেই কারখানার জন্য অর্থসংস্থান করতে পেরেছেন। এছাড়া তার কারখানা পরিচালনার জন্য দক্ষ শ্রমশক্তিরও প্রয়োজন হয়। এ শ্রমশক্তি বা মানবসম্পদ অর্থনৈতিক পরিবেশের একটি গুরুত্বপূর্ণ উপাদান। সুতরাং, মি. সেলিমের গার্মেন্টস কারখানা স্থাপনে উক্ত অর্থনৈতিক পরিবেশের উপাদানসমূহের গুরুত্বপূর্ণ প্রভাব রয়েছে।"
        },
        {
          "label": "ঘ",
          "question": "সামাজিক পরিবেশের উপাদানগুলো আমাদের ব্যবসায়-বাণিজ্যে কোন কোন ক্ষেত্রে অবদান রাখছে বলে তুমি মনে করো?",
          "explanation": "সামাজিক পরিবেশের উপাদানগুলো আমাদের ব্যবসা-বাণিজ্যের বিভিন্ন ক্ষেত্রে অবদান রাখছে বলে আমি মনে করি।। সমাজে বসবাসরত মানুষের সংখ্যা, শিক্ষা-ব্যবস্থা, বেকারত্ব, জাতীয়তা প্রভৃতি উপাদানের সমন্বয়ে গড়ে ওঠে সামাজিক পরিবেশ। ব্যবসায় সমাজের একটি অপরিহার্য বা অবিচ্ছেদ্য অংশ বলে এর ওপর সামাজিক পরিবেশের প্রভাব সুস্পষ্ট। ব্যবসায়ের সফলতার ক্ষেত্রেও এ পরিবেশের উপাদান গুরুত্বপূর্ণ ভূমিকা পালন করে। উদ্দীপকে মি. সেলিম বি.কম, পাস করে ব্যবসায়ের প্রয়োজনীয় উপাদান নিয়ে একটি গার্মেন্টস কারখানা স্থাপন করেন। তিনি মনে করেন, একটি দেশের অর্থ ব্যবস্থাকে সুষ্ঠুরূপে গড়ে তোলার জন্য অর্থ ও ঋণ ব্যবস্থাকে উন্নত করতে হবে। ঋণ ও অর্থ ব্যবস্থার উন্নয়ন নিশ্চিত করতে পারলে ব্যবসা-বাণিজ্যও সম্প্রসারিত হবে। সামাজিক পরিবেশের উপাদানগুলো ব্যবসা-বাণিজ্যের ওপর প্রত্যক্ষ প্রভাব বিস্তার করে। একটি দেশের জনগণের অভাব, জীবনযাত্রার মান ইত্যাদির ওপর ব্যবসায় নির্ভর করে। জনগণের চাহিদা অনুযায়ী পণ্য সরবরাহ করে ব্যবসায় মুনাফা অর্জন করে। মানুষের শিক্ষা ও সংস্কৃতির প্রভাবও ব্যবসায়ে প্রতিফলিত হয়। কারণ শিক্ষা সংস্কৃতিতে উন্নত মানুষ সম্পদকে সঠিকভাবে 'কাজে লাগিয়ে ব্যবসায়ে উন্নতি করতে পারে। সামাজিক প্রতিষ্ঠানসমূহ যেমন- শিক্ষা প্রতিষ্ঠান, দাতব্য প্রতিষ্ঠান প্রভৃতির প্রভাবও ব্যবসায়ে লক্ষণীয়। এগুলোর ওপর ভিত্তি করেও নতুন ব্যবসায় প্রতিষ্ঠান গড়ে ওঠে। তাই বলা যায়, সামাজিক পরিবেশের উপাদানগুলো আমাদের ব্যবসা-বাণিজ্যের বিভিন্ন ক্ষেত্রে গুরুত্বপূর্ণ অবদান রাখছে।"
        }
      ]
    },
    {
      "number": "5",
      "uddipok": "মি. আরেফিন ব্যবসায় করার উদ্দেশ্যে ব্যবসায় প্রশাসনে স্নাতক ডিগ্রি অর্জন করে। স্নাতক ডিগ্রি অর্জনের পর সে চিন্তা করে দেখল, প্রাথমিক অবস্থায় স্বল্প পুঁজি ও শ্রম বিনিয়োগ করে কম ঝুঁকিতে যেকোনো স্থানে স্থাপন করা যায় এরূপ একমালিকানা ব্যবসায় গঠন করবেন। কারণ সে জানে ব্যবসায় গঠনের পর তাকে কিছু সমস্যা মোকাবিলা করতে হতে পারে।",
      "tag": "DRMC 23",
      "sub_questions": [
        {
          "label": "ক",
          "question": "একমালিকানা ব্যবসায়ে মালিকের দায় কেমন?",
          "explanation": "একমালিকানা ব্যবসায়ে মালিকের দায় অসীম।"
        },
        {
          "label": "খ",
          "question": "ব্যক্তিগত সম্পর্ক একমালিকানা ব্যবসায়ের কী? ব্যাখ্যা করো।",
          "explanation": "ব্যক্তিগত সম্পর্ক একমালিকানা ব্যবসায়ের একটি সুবিধা। এ ব্যবসায়ে সরবরাহকারী ও ক্রেতাদের সাথে মালিকের সরাসরি যোগাযোগ থাকে। ফলে সরবরাহকারী ও ক্রেতাদের মধ্যে ব্যবসায়িক সম্পর্ক গড়ে ওঠে। এতে কেতাদের চাহিদা অনুযায়ী পণ্য সরবরাহ করা যায়।"
        },
        {
          "label": "গ",
          "question": "ব্যবসায় গঠনের পর মি. আরেফিনকে কী ধরনের সমস্যা মোকাবিলা করতে হতে পারে বলে তুমি মনে করো?",
          "explanation": "ব্যবসায় গঠনের পর মি. আরেফিনকে সীমিত মূলধন, অসীম দায় ও পরিচালনগত সীমাবদ্ধতা প্রভৃতি সমস্যা মোকাবিলা করতে হতে পারে। একমালিকানা ব্যবসায়ে মালিক মাত্র একজন। এজন্য মূলধনের পরিমাণ কম হয়। আর এ ব্যবসায়ে মালিকের পরিচালনগত সমস্যা দেখা দেয়। এছাড়াও ব্যবসায়ের অসীম দায় মালিক একাই বহন করে। উদ্দীপকের মি. আরেফিন ব্যবসায়টি একাই পরিচালনা করতে চান। ফলে পর্যাপ্ত মূলধন সরবরাহ করা সম্ভব হবে না। এতে ব্যবসায়ের সম্প্রসারণও কঠিন হবে। আর এ ব্যবসায়ে মি. আরেফিন ছাড়া অন্য কর্মচারী না থাকলে ব্যবসায় পরিচালনায় সমস্যা দেখা দেবে। এক্ষেত্রে নতুন কর্মচারী নিয়োগের অভাবে দক্ষতার সীমাবদ্ধতাও দেখা দিতে পারে। এছাড়া ব্যবসায়টিতে কোনো লোকসান হলে মি. আরেফিনকে তা একাই বহন করতে হবে.। এক্ষেত্রে মি. আরফিনের ব্যবসায়ে উক্ত সম্ভাব্য সমস্যাগুলো বিদ্যমান। তাই বলা যায়, মি. আরেফিন ব্যবসায় গঠনের পর উক্ত সমস্যাগুলো মোকাবিলা করতে হবে।"
        },
        {
          "label": "ঘ",
          "question": "\"স্বল্প পুঁজি ও শ্রম বিনিয়োগ করে কম ঝুঁকিতে যেকোনো স্থানে স্থাপন করা যায় এমন সব কাজের জন্যই একমালিকানা ব্যবসায় বিশেষ উপযোগী\"- বিশ্লেষণ করো।",
          "explanation": "স্বল্প পুঁজি ও শ্রম বিনিয়োগ করে কম ঝুঁকিতে যেকোনো স্থানে স্থাপন করা যায় এমন সব কাজের জন্য একমালিকানা ব্যবসায় বিশেষ উপযোগী বলে আমি মনে করি। একজন ব্যক্তির মালিকানায় এ ব্যবসায় গঠিত ও পরিচালিত হয়। এ ব্যবসায় শুরু করতে স্বল্প পুঁজির প্রয়োজন হয়। অন্যান্য ব্যবসায় থেকে এ ব্যবসায়ে ঝুঁকির পরিমাণও কম হয়। এছাড়া এ ব্যবসায় যেকোনো স্থানে স্থাপন করা যায়। উদ্দীপকের মি. আরেফিন ব্যবসায় প্রশাসনে স্নাতকডিগ্রি অর্জন করেন। এরপর তিনি একটি ব্যবসায় শুরু করার সিদ্ধান্ত নেন। এক্ষেত্রে তিনি স্বল্প পুঁজি ও শ্রম বিনিয়োগ করে ব্যবসায় শুরু করতে চান। তিনি কম ঝুঁকিতে যেকোনো স্থানে স্থাপন করা যায় এমন ব্যবসায় স্থাপনের চিন্তা করেন। এসব দিক বিবেচনা করে তিনি একটি একমালিকানা ব্যবসায় গড়ে তোলেন। এরূপ ব্যবসায় গড়ে তুলতে স্বল্প পুঁজির দরকার হয়। এজন্য খুব সহজেই এ ব্যবসায় গড়ে তোলা যায়। স্বল্প শ্রম বিনিয়োগ করে এ ব্যবসায় শুরু করা যায়। আবার স্বল্প পুঁজি বিনিয়োগের কারণে ঝুঁকির পরিমাণও কম হয়। এক্ষেত্রে ব্যবসায়ের মুনাফাও মালিক একাই ভোগ করেন। এছাড়া এ ব্যবসায় স্বল্প আয়তনের হওয়ায় যে কেউ যেকোনো স্থানে এ ব্যবসায় গড়ে তুলতে পারে। তাই বলা যায়, স্বল্প পুঁজি, কম শ্রম বিনিয়োগ, কম ঝুঁকিতে যেকোনো স্থানে একমালিকানা ব্যবসায় গড়ে তোলা যায়।"
        }
      ]
    },
    {
      "number": "6",
      "uddipok": "জনাব হান্নান নিজস্ব বাড়ির আঙিনায় একটি সবজি বাগান গড়ে তোলেন। স্থানীয় বাজারে উৎপাদিত সবজি বিক্রয় করে ন্যায্যমূল্য পান না। আবার কখনো কখনো কিছু সবজি অবিক্রীত থেকে যায়। তাই তিনি গ্রামের অন্যান্য সবজি চাষিদের সঙ্গে নিয়ে একটি সংগঠন গড়ে তোলেন। সকলে একত্রিত হওয়ার ফলে সামগ্রিক উৎপাদন বৃদ্ধি পায় এবং সংগঠনের নিজস্ব পরিবহনে সবজিগুলো জেলা সদরের বাজারে নিয়ে বিক্রয় করে যথেষ্ট লাভবান হচ্ছেন। এছাড়া ক্রেতারাও অপেক্ষাকৃত কম মূল্যে তাজা সবজি ক্রয় করতে সক্ষম হচ্ছেন।",
      "tag": "BNMPC 24,DRMC 23,CB 22",
      "sub_questions": [
        {
          "label": "ক",
          "question": "BARD-এর পূর্ণরূপ লেখো।",
          "explanation": "BARD এর পূর্ণরূপ হলো Bangladesh Agricultural Research Development।"
        },
        {
          "label": "খ",
          "question": "সমভোটাধিকারের নীতি কী? ব্যাখ্যা করো।",
          "explanation": "সমভোটাধিকারের নীতি হলো প্রতিটি অংশীদারের সমান ভোটাধিকারের অধিকার থাকা, যাতে কোম্পানির সিদ্ধান্ত গ্রহণে সবাই সমানভাবে অংশগ্রহণ করতে পারে। এই নীতি নিশ্চিত করে যে কোনো একক অংশীদার অতিরিক্ত প্রভাব ফেলতে পারবে না এবং সকলের মতামত গুরুত্ব পাবে। এর মাধ্যমে অংশীদারদের মধ্যে সাম্য ও ন্যায্যতা বজায় থাকে।"
        },
        {
          "label": "গ",
          "question": "জনাব হাসান ও গ্রামের অন্যান্য চাষি মিলে কোন ধরনের সংগঠন গড়ে তুলেছিলেন? ব্যাখ্যা করো",
          "explanation": "উদ্দীপকের আলোকে, জনাব হান্নান ও গ্রামের অন্যান্য চাষিরা একটি সমবায় সংগঠন গড়ে তুলেছেন। সমবায় সংগঠন হলো একটি স্বেচ্ছাসেবী ভিত্তিতে গঠিত প্রতিষ্ঠান যেখানে সদস্যরা একে অপরের সাহায্যে লাভবান হওয়ার জন্য একত্রিত হন। এই ধরনের সংগঠনে সদস্যরা সাধারণত একটি নির্দিষ্ট উদ্দেশ্য পূরণের জন্য সম্মিলিতভাবে কাজ করে এবং লাভ-ক্ষতির ভাগাভাগি করে নেয়। উদ্দীকের জনাব হান্নান ও অন্যান্য চাষিরা একত্রিত হয়ে একটি সমবায় সংগঠন গঠন করেছেন যাতে তাদের উৎপাদন বাড়ানো এবং বাজারে পণ্য বিক্রির সুবিধা পাওয়া যায়। এই সংগঠনটি তাদের উৎপাদিত সবজি একত্র করে জেলা সদরের বাজারে সরবরাহের ব্যবস্থা করে, যা তাদের অধিক লাভ এনে দেয়। পাশাপাশি, এই ব্যবস্থার ফলে ক্রেতারা তুলনামূলক কম মূল্যে তাজা সবজি কিনতে পারেন। সমবায় সংগঠনের মূল উদ্দেশ্য হলো সদস্যদের মাঝে সহযোগিতা, উন্নয়ন এবং আয়ের ভারসাম্য সৃষ্টি করা। এই ধরনের সংগঠন সদস্যদের সম্মিলিত উদ্যোগের মাধ্যমে সাফল্য অর্জনে সহায়তা করে এবং তাদের আর্থিক সুবিধা বৃদ্ধি করে। জনাব হান্নান ও অন্যান্য চাষিরা এই সংগঠনের মাধ্যমে বাজারে শক্তিশালী প্রতিযোগিতা সৃষ্টি করে তাদের উৎপাদন মূল্যবান করে তুলেছেন।"
        },
        {
          "label": "ঘ",
          "question": "'কৃষিপণ্য বাজারজাতকরণে জনাব হান্নানের মতো আরও সংগঠন গড়ে ওঠা উচিত'- উদ্দীপকের আলোকে বিশ্লেষণ করো।",
          "explanation": "'কৃষিপণ্য বাজারজাতকরণে জনাব হান্নানের মতো আরও সংগঠন গড়ে ওঠা উচিত'- কারণ তার সংগঠনের সফলতা দেখিয়ে দেয় যে, কৃষিপণ্য বাজারজাতকরণে সহযোগিতা ও সংগঠনের ভূমিকা কতটা গুরুত্বপূর্ণ। উদ্দপকের জনাব হান্নানের উদ্যোগের মাধ্যমে, চাষিরা একত্রিত হয়ে উৎপাদন বাড়াতে সক্ষম হয়েছে এবং সংগঠনের নিজস্ব পরিবহন ব্যবস্থার মাধ্যমে বাজারে সরবরাহ করতে পারছে, যা তাদের লাভের পরিমাণ বৃদ্ধি করেছে। একই সঙ্গে, ক্রেতারা কম মূল্যে তাজা ও মানসম্পন্ন সবজি ক্রয় করতে পারছেন, যা বাজারে সরবরাহ ব্যবস্থার স্বচ্ছতা এবং দাম স্থিতিশীলতা নিশ্চিত করে। এমন আরও সংগঠন গড়ে ওঠা উচিত কারণ, এটি কৃষকদের অর্থনৈতিক অবস্থার উন্নতি ঘটাতে সাহায্য করে। একত্রিত হওয়ার ফলে কৃষকরা পণ্যের মূল্য নির্ধারণে নিজেদের নিয়ন্ত্রণ রাখতে পারে, উৎপাদন খরচ কমাতে পারে এবং বিক্রির জন্য একটি শক্তিশালী বাজার তৈরি করতে পারে। এর ফলে, কৃষকরা তাদের উৎপাদনমূল্য ন্যায্যভাবে পান এবং অবিক্রীত পণ্য কমে যায়। সংগঠনগুলি তাদের নিজস্ব পরিবহন ব্যবস্থার মাধ্যমে পণ্য বাজারজাত করতে পারলে পরিবহন খরচ কমানো যায়, যা লাভের মার্জিন বাড়াতে সহায়ক হয়। এছাড়া, এই ধরনের সংগঠন কৃষকদের মধ্যে সহযোগিতা, শিক্ষা ও প্রযুক্তি বিনিময়ের সুযোগ সৃষ্টি করে। এর মাধ্যমে তারা আধুনিক কৃষি পদ্ধতি গ্রহণ করে উৎপাদন বৃদ্ধির পাশাপাশি পরিবেশবান্ধব চাষাবাদে সহায়তা পায়। এই ধরনের উদ্যোগ কৃষি খাতে দারিদ্র্য দূরীকরণ এবং কৃষকদের জীবনযাত্রার মান উন্নত করতে গুরুত্বপূর্ণ ভূমিকা পালন করে। তাই, উদ্দীপকের জনাব হান্নানের মতো আরও সংগঠন গড়ে ওঠা উচিত যাতে কৃষকরা নিজেদের ক্ষমতায়ন করে উন্নত বাজার ব্যবস্থার অংশ হতে পারে এবং তাদের আয়ের পরিমাণ বৃদ্ধি পায়।"
        }
      ]
    },
    {
      "number": "7",
      "uddipok": "দুই ভাই শরীফ ও নাফিস লিখিত চুক্তির মাধ্যমে ঢাকার মোহাম্মদপুরে উত্তরাধিকার সূত্রে প্রাপ্ত একখণ্ড জমিতে বহুতল ভবন নির্মাণ করে লাভবান হওয়ার উদ্দেশ্যে একটি প্রতিষ্ঠান গড়ে তোলে। উক্ত কাজে প্রচুর মুনাফা হওয়ায় পরবর্তীতে তারা তাদের ফার্মের মাধ্যমে আরও ভবন তৈরির সিদ্ধান্ত নিয়ে ঢাকার এলিফ্যান্ট রোডে ১০ তলাবিশিষ্ট একটি ভবন নির্মাণ করতে গিয়ে বিপুল পরিমাণ আর্থিক ক্ষতির সম্মুখীন হয়। এতে ছোট ভাই নাফিস নিরুৎসাহিত হয়ে ফার্মটি ভেঙে দিতে চাইলে তাদের মধ্যে দ্বন্দ্ব সৃষ্টি হয়।",
      "tag": "DRMC 23",
      "sub_questions": [
        {
          "label": "ক",
          "question": "বাংলাদেশে কোন আইন দ্বারা অংশীদারি ব্যবসায় গঠিত, পরিচালিত ও নিয়ন্ত্রিত হয়?",
          "explanation": "বাংলাদেশে ১৯৩২ সালের অংশীদারি আইন অনুযায়ী অংশীদারি ব্যবসায় গঠিত ও পরিচালিত হয়।"
        },
        {
          "label": "খ",
          "question": "অংশীদারি ব্যবসায়ের দুটি সুবিধা ব্যাখ্যা করো।",
          "explanation": "অংশীদারি ব্যবসায়ের দুটি সুবিধা হচ্ছে সহজ গঠন ও পর্যাপ্ত মূলধন। অংশীদারি ব্যবসায় গঠনে তেমন কোনো আইনগত আনুষ্ঠানিকতা পালন করতে হয় না। ২ থেকে ২০ জন ব্যক্তি যেকোনো সময় মৌলিক বা লিখিতভাবে চুক্তিবদ্ধ হয়ে এ ব্যবসায় গঠন করতে পারে। আর একাধিক অংশীদার মূলধন সরবরাহ করায় এরূপ ব্যবসায়ে বেশি মূলধন সংগ্রহ করা যায়।"
        },
        {
          "label": "গ",
          "question": "উদ্দীপকের শরীফদের প্রতিষ্ঠানটি কোন ধরনের অংশীদারি ব্যবসায়? ব্যাখ্যা করো।",
          "explanation": "উদ্দীপকের শরীফদের প্রতিষ্ঠানটি ঐচ্ছিক অংশীদারি ব্যবসায়। এ অংশীদারি ব্যবসায়ের চুক্তিপত্রে ব্যবসায়ের স্থায়িত্ব বা মেয়াদকাল। উল্লেখ থাকে না। অর্থাৎ এতে নির্দিষ্ট কোনো মেয়াদের সীমানা নির্ধারিত থাকে না। এ ধরনের ব্যবসায় নির্দিষ্ট কোনো উদ্দেশ্য অর্জনের পরও চলতে থাকে। উদ্দীপকের শরীফ ও নাফিস উত্তরাধিকার সূত্রে প্রাপ্ত জমিতে ভবন নির্মাণ করে লাভবান হতে চায়। ফলে তারা সে জমিতে একটি বহুতল ভবন নির্মাণ করে। এতে প্রচুর মুনাফা অর্জিত হয়। এ উদ্দেশ্য অর্জনের পর তারা তাদের ব্যবসায় চালু রাখার সিদ্ধান্ত নেয়। তারা তাদের ফার্মের মাধ্যমে আরও ভবন নির্মাণের সিদ্ধান্ত নেয়। এজন্য প্রতিষ্ঠানটি ঢাকার এলিফ্যান্ট রোডে ১০ তলা বিশিষ্ট একটি ভবন নির্মাণ করে। এসব বৈশিষ্ট্যের সাথে ঐচ্ছিক অংশীদারি ব্যবসায়ের মিল পাওয়া রয়েছে। তাই বলা যায়, উদ্দীপকের শরীফ ও নাফিস ঐচ্ছিক অংশীদারি ব্যবসায় প্রতিষ্ঠা করেছে।"
        },
        {
          "label": "ঘ",
          "question": "শরীফদের ব্যবসায়ের বিলোপসাধন কী উপায়ে হতে পারে বলে তুমি মনে করো? যুক্তিসহ লেখো।",
          "explanation": "শরীফদের ব্যবসায়ের বিলোপসাধন আদালতের মাধ্যমে হতে পারে বলে আমি মনে করি। ১৯৩২ সালের অংশীদারি আইনের ৪৪ ধারায় আদালতের নির্দেশে অংশীদারি ব্যবসায় বিলোপসাধনের কথা বলা হয়েছে। এক্ষেত্রে কোনো অংশীদারের মস্তিষ্ক বিকৃতি হলে কিংবা ক্রমাগত লোকসানের কারণে ব্যবসায় পরিচালনা অসম্ভব হলে আদালত ঐ ব্যবসায় বিলোপসাধনের নির্দেশ দেয়। আবার কোনো অংশীদার ব্যবসায় বিলোপসাধনের জন্য মামলা করলেও এ ধরনের বিলোপসাধন হয়। উদ্দীপকের শরীফ ও নাফিস একখণ্ড জমিতে বহুতল ভবন নির্মাণ করে লাভবান হতে চায়। এজন্য তারা ঢাকার মোহাম্মদপুরে একটি ভবন নির্মাণ করে এবং এতে তারা লাভবান হয়। পরবর্তীতে তারা ঢাকার এলিফ্যান্ট রোডে ১০ তলা বিশিষ্ট একটি ভবন নির্মাণ করে। কিন্তু এতে তারা আর্থিক ক্ষতির সম্মুখীন হয়। ফলে নাফিস নিরুৎসাহিত হয়ে ফার্মটি ভেঙে দিতে চাইলে তাদের মধ্যে দ্বন্দ্ব সৃষ্টি হয়।"
        }
      ]
    },
    {
      "number": "8",
      "uddipok": "জনাব জহির ৬ জন কর্মী এবং ১০ লক্ষ টাকা মূলধন নিয়ে চট্টগ্রামের আগ্রাবাদ এলাকায় ইউনিক নামে একটি স্টেশনারি দোকান স্থাপন করেন। তার দোকানের কাছে চারটি শিক্ষাপ্রতিষ্ঠান রয়েছে। তিনি লক্ষ করলেন আজকাল ছাত্রদের সব কাজই ইন্টারনেটভিত্তিক এবং এর ক্রমবর্ধমান চাহিদা রয়েছে। তিনি বিক্রয় বৃদ্ধির জন্য এ পরিবর্তিত পরিস্থিতির সাথে খাপ খাওয়ানোর উদ্দেশ্যে দুটি কম্পিউটার এবং দুটি মডেম কিনলেন। তার ব্যবসায়ে এখন আগের থেকেও বেশি বিক্রয় সম্ভব হচ্ছে।",
      "tag": "RUMC 23,DRMC 23",
      "sub_questions": [
        {
          "label": "ক",
          "question": "ন্যূনতম চাঁদা কী?",
          "explanation": "পাবলিক লিমিটেড কোম্পানির পরিমেল নিয়মাবলি ও বিবরণপত্রে কোম্পানি গঠনের প্রাথমিক খরচের উদ্দেশ্যে যে ন্যূনতম পরিমাণ মূলধন সংগ্রহের প্রতিশ্রুতির কথা বলা থাকে, তাকে ন্যূনতম মূলধন বা ন্যূনতম চাঁদা বলে।"
        },
        {
          "label": "খ",
          "question": "কোম্পানির কৃত্রিম ব্যক্তিসত্তা বলতে কী বোঝায়? ব্যাখ্যা করো।",
          "explanation": "যে সত্তা বা অস্তিত্বের মাধ্যমে কোম্পানি নিজ নামে গঠিত ও পরিচালিত হয়, তাকে কোম্পানির কৃত্রিমসত্তা বলে। কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয়। এ সংগঠন ব্যক্তি না হয়েও নিজ নামে চুক্তি করা, লেনদেন ও প্রয়োজনে মামলা করতে পারে। কোম্পানি সিলমোহর ব্যবহার করে নিজ নামেই পরিচিত ও পরিচালিত হয়। এটিই কোম্পানি সংগঠনের কৃত্রিম ব্যক্তিসত্তা।"
        },
        {
          "label": "গ",
          "question": "উদ্দীপকে মালিকানার ভিত্তিতে কোন ধরনের ব্যবসায় সংগঠনের উল্লেখ আছে? বর্ণনা করো।",
          "explanation": "উদ্দীপকের মালিকানার ভিত্তিতে একমালিকানা ব্যবসায় সংগঠনের উল্লেখ আছে। এ ধরনের ব্যবসায় একক মালিকানায় গঠিত, পরিচালিত ও নিয়ন্ত্রিত হয়। মালিক এককভাবে এ ব্যবসায়ের ঝুঁকি নেন। ব্যবসায়ের সব মুনাফা মালিক একাই পেয়ে থাকেন। তবে মালিক তার কাজে সহযোগিতার জন্য বেতনভুক্ত কর্মচারী নিয়োগ করতে পারেন। উদ্দীপকের জনাব জহির চট্টগ্রামের আগ্রাবাদ এলাকায় ইউনিক নামে একটি স্টেশনারির দোকান পরিচালনা করেন। তিনি নিজেই দোকানটি পরিচালনা করেন। তিনি চিন্তা করলেন আজকাল শিক্ষাপ্রতিষ্ঠানের ভর্তিসহ নানা কাজে ইন্টারনেটের ব্যবহার হয়। তাই তিনি দোকানে দুটি কম্পিউটার এবং দুটি মডেম কিনলেন। তার কাজে সহায়তার জন্য ৬ জন কর্মচারীও রয়েছে। এতে তার দোকানটি পরিচালনা করা সহজ হয়। এক্ষেত্রে তারা শুধু পারিশ্রমিক পায়। ব্যবসায়ের সব মুনাফার একক অধিকারী হলেন এর মালিক জনাব জহির। এসব বৈশিষ্ট্য একমালিকানা সংগঠনের সাথে সম্পর্কিত। সুতরাং, জনাব জহিরের প্রতিষ্ঠানটি মালিকানার ভিত্তিতে একমালিকানা ব্যবসায় সংগঠন।"
        },
        {
          "label": "ঘ",
          "question": "উদ্দীপকে বর্ণিত ইউনিক নামে প্রতিষ্ঠানটি ব্যবসায়ের কোন বৈশিষ্ট্যের কারণে জনাব জহির তার প্রতিষ্ঠানের বিক্রয় বৃদ্ধি করতে পেরেছেন? উদ্দীপকের আলোকে ব্যাখ্যা করো.।",
          "explanation": "একমালিকানা ব্যবসায়ের নমনীয়তার বৈশিষ্ট্যের কারণে জনাব জহির তার প্রতিষ্ঠানের বিক্রি বাড়াতে পেরেছেন। নমনীয়তা হচ্ছে পরিবর্তিত পরিবেশের সাথে খাপ খাওয়ানোর সামর্থ্য বা দক্ষতা। যেসব পণ্যের চাহিদা ক্রেতাদের রুচি ও পছন্দ অনুযায়ী দ্রুত পরিবর্তনশীল বা নমনীয়, সেক্ষেত্রে একমালিকানা ব্যবসায় উপযুক্ত। নমনীয়তার কারণে ব্যবসায়ের প্রতিকূল পরিস্থিতি মোকাবিলা করে দীর্ঘমেয়াদে টিকে থাকতে সক্ষম হয়। উদ্দীপকের জনাব জহির চট্টগ্রামের আগ্রাবাদ এলাকায় ইউনিক নামের একটি একমালিকানা ব্যবসায়ের মালিক। তিনি লক্ষ করলেন ছাত্রদের সব কাজই ইন্টারনেটভিত্তিক এবং এর চাহিদাও বাড়ছে। তাই তিনি পরিবর্তিত পরিস্থিতির সাথে খাপ খাওয়াতে দুটি কম্পিউটার এবং দুটি মডেম কিনছেন। এতে তার ব্যবসায়ে আগের চেয়ে বিক্রি বেড়েছে। জনাব জহির তার ব্যবসায়ে ইন্টারনেটভিত্তিক সেবার চাহিদা দেখতে পান। আর চাহিদা মোতাবেক তিনি তার ব্যবসায় এ. সেবা চালু করার ব্যবস্থা করেন। এর চাহিদা থাকায় তিনি সহজেই ক্রেতাদের সেবা দিয়ে আয় করছেন। এতে তার বিক্রির পাশাপাশি মুনাফার পরিমাণও বাড়বে। একমালিকানা ব্যবসায় একজন মালিক পরিচালনা করায় তিনি পরিস্থিতি মোতাবেক ব্যবস্থা নিতে পারেন। এ সুবিধার জন্যই জনাব জহির চাহিদার সাথে খাপ খাওয়াতে পেরেছেন। তাই বলা যায়, একমালিকানা ব্যবসায়ের নমনীয়তার বৈশিষ্ট্যই উদ্দীপকের প্রতিষ্ঠানটির বিক্রি বাড়াতে পেরেছে।"
        }
      ]
    },
    {
      "number": "9",
      "uddipok": "মিশু ও তার বন্ধু মিলে 'লাজ ফার্মা লি.' নামে একটি প্রতিষ্ঠান গড়ে তোলেন। প্রথম অবস্থা কোম্পানির মোট মূলধনের পরিমাণ ছিল ২৫ কোটি টাকা। তাদের সঠিক পরিচালনার ফলে প্রতিষ্ঠানটি দ্রুতই সফলতা লাভ করে। মিশু ও তার বন্ধুরা প্রতিষ্ঠানটি সম্প্রসারণের সিদ্ধান্ত নেয়। এ লক্ষ্যে ব্যাংকের উচ্চহার সুদের পরিবর্তে তারা জনগণের মাঝে শেয়ার বিলি করে মূলধন সংগ্রহের সিদ্ধান্ত গ্রহণ করে।",
      "tag": "DRMC 23,DB 21",
      "sub_questions": [
        {
          "label": "ক",
          "question": "",
          "explanation": "কোম্পানি আইনের অধীনে গঠিত ও পরিচালিত কৃত্রিম ব্যক্তিসত্তার অধিকারী সীমিত দায়বিশিষ্ট ব্যবসা প্রতিষ্ঠানকে কোম্পানি সংগঠন বলে।"
        },
        {
          "label": "খ",
          "question": "",
          "explanation": "যে কোম্পানি সদস্য সংখ্যা সর্বনিম্ন ২ এবং সর্বোচ্চ ৫০ জন সীমাবদ্ধ,শেয়ার অবাধে হস্তান্তরযোগ্য নয় এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় না তাকে প্রাইভেট লিমিটেড কোম্পানি বলে।   সাধারণত পরিচিতজনদের নিয়ে তুলনামূলক কম মূলধন সম্বলিত এরূপ ব্যবসা গঠিত হলেও এটি আইন সৃষ্ট কৃত্রিম ব্যক্তির অধিকারী ব্যবসায় সংগঠন। এই ধরনের কোম্পানি নিবন্ধন পাওয়ার পর পরে তাদের কাজ শুরু করতে পারে। কিন্তু এরা জনগণের নিকট শেয়ার ক্রয়ের আমন্ত্রণ জানাতে পারেনা। এছাড়া এই সংগঠনের শেয়ার অভাবে হস্তান্তর যোগ্য নয়।"
        },
        {
          "label": "গ",
          "question": "",
          "explanation": "মিশু ও তার বন্ধুদের প্রতিষ্ঠানটি পাবলিক লিমিটেড কোম্পানি।    যে কোম্পানির সদস্য সংখ্যা ন্যূনতম ৭ জন সর্বোচ্চ শেয়ার সংখ্যা দ্বারা সীমাবদ্ধ, শেয়ার অবাধে হস্তান্তর করা যায় তাকে পাবলিক লিমিটেড কোম্পানি বলে। এটি জনগণকে শেয়ার করার আমন্ত্রণ জানাতে পারে। তাই এর মূলধনের পরিমাণও বেশি হয়।    উদ্দীপকে মিশু ও তার ছয় বন্ধু মিলে 'লাজ র্ফামা লিমিটেড' নামে একটি প্রতিষ্ঠান গড়ে তোলেন। এখানে দেখা যাচ্ছে তাদের মোট সদস্য সংখ্যা ৭ জন। আবার এর নামের সাথে লি. যুক্ত রয়েছে। অন্যদিকে মূলধন সংকটের সময় তারা জনগণের মাঝে শেয়ার বিক্রি করে মূলধন সংগ্রহের সিদ্ধান্ত নেই যা পাবলিক লিমিটেড কোম্পানি এর বৈশিষ্ট্যের সাথে মিলে যায়। তাই বলা যায়, তাদের গঠিত প্রতিষ্ঠানটি একটি পাবলিক লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটি একটি পাবলিক লিমিটেড কোম্পানি হওয়ায় তারা শেয়ার বিক্রয়ের মাধ্যমে মূলধন সংগ্রহ করতে পারবে।   কোম্পানি আইন অনুযায়ী পাবলিক লিমিটেড কোম্পানির শেয়ার অবাধে হস্তান্তরযোগ্য। পাবলিক লিমিটেড কোম্পানি শেয়ার বাজারে নিবন্ধিত হতে পারে।তারা জনসাধারণের উদ্দেশ্যে শেয়ার ও ঋণপত্র ক্রয়ের আহ্বান জানাতে পারে।   উদ্দীপকের মিশু ও তার ছয় বন্ধু মিলে 'লাজ ফার্মা লিমিটেড' নামে একটি প্রতিষ্ঠান গড়ে তুলে। তাদের প্রতিষ্ঠানটি সফলতা পাওয়ায় তারা ব্যবসাটি সম্প্রসারণের সিদ্ধান্ত নেয়। তারা ব্যাংকের উচ্চ সুদের হারের পরিবর্তে জনগণের মাঝে শেয়ার বিলি করে মূলধন সংগ্রহ করতে চায়।যেহেতু তাদের প্রতিষ্ঠানটি একটি পাবলিক লিমিটেড কোম্পানি, তাই তারা খুব সহজেই শেয়ারবাজার হতে মূলধন সংগ্রহ করতে পারবে।   লাজ ফার্মা লিমিটেডকে শেয়ার বাজার হতে মূলধন সংগ্রহ করার জন্য জনসাধারণের উদ্দেশ্যে বিবরণপত্র প্রচার করতে হবে। এতে তাদের কোম্পানির সকল তথ্য সঠিকভাবে উল্লেখ থাকতে হবে।নিবন্ধক সকল তথ্য যাচাই করে সন্তুষ্ট হলে তাদের বিবরণপত্রটি প্রচারের অনুমতি দিবে‌।এর মাধ্যমে তারা শেয়ারবাজারে শেয়ার বিলি করে মূলধন সংগ্রহ করতে পারবে।"
        }
      ]
    },
    {
      "number": "10",
      "uddipok": "কুমিল্লা হোমনা এলাকায় কয়েকজন আলুচাষি \"সকলের তরে সকলে আমরা প্রত্যেকে আমরা পরের তরে\"- এ মন্ত্রে দীক্ষিত হয়ে সমঅধিকারের ভিত্তিতে পারস্পরিক সহযোগিতা ও উন্নতি, নিজেদেরকে রক্ষা করা এবং নিজেদের উৎপাদিত আলু ন্যায্যমূল্যে বিক্রয়ের জন্য একটি সমবায় বিপণন সমিতি গড়ে তোলেন।",
      "tag": "DRMC 23",
      "sub_questions": [
        {
          "label": "ক",
          "question": "গৃহনির্মাণ সমবায় সমিতি কী?",
          "explanation": "স্বল্পবিত্তের মানুষ নিজেদের আবাসিক সমস্যা দূর করার লক্ষ্যে একতাবদ্ধ হয়ে যে সমবায় সমিতি গঠন করেন, তাকে গৃহনির্মাণ সমবায় সমিতি বলে।"
        },
        {
          "label": "খ",
          "question": "\"সকলের তরে সকলে আমরা প্রত্যেকে আমরা পরের তরে\"- এ নীতি বাক্য দ্বারা কী বোঝানো হয়েছে?",
          "explanation": "'সকলের তরে সকলে আমরা প্রত্যেকে আমরা পরের তরে'- এ নীতি বাক্য দ্বারা সমবায়ের সদস্যদের সহযোগিতামূলক মনোভাবকে বোঝানো হয়েছে। দরিদ্র ও সমমনা ব্যক্তিরা নিজেদের পারস্পরিক কল্যাণে সমবায় গঠন করেন। তাই সফলতা লাভের জন্য সব অবস্থাতেই তাদের একে অন্যের পাশে থাকতে হয়। একে অন্যের পাশে থেকে সম্মিলিতভাবে কাজ করে তারা নিজেদের এবং সদস্যদের কল্যাণসাধন করতে পারে।"
        },
        {
          "label": "গ",
          "question": "উল্লিখিত সমবায় সংগঠন থেকে আলুচাষিরা কী কী সুবিধা পেতে পারে?",
          "explanation": "উল্লিখিত বিক্রয় সমবায় সংগঠন থেকে আলুচাষিরা তাদের পণ্য বিক্রির ক্ষেত্রে বিভিন্ন সুবিধা পাবে। বিক্রির ক্ষেত্রে বেশি সুবিধা পাওয়ার জন্য একই এলাকার উৎপাদকরা বিক্রয় সমবায় সমিতি গড়ে তোলেন। এক্ষেত্রে সমিতির মাধ্যমে তারা মধ্যস্থব্যবসায়ী ছাড়া পণ্য বিক্রি করতে পারে। এতে তারা বেশি পরিমাণে লাভ করতে পারে। উদ্দীপকের কুমিল্লার হোমনা এলাকার কয়েকজন চাষি মিলে একটি সমবায় সমিতি গঠন করেছেন। তাদের উৎপাদিত আলু ন্যায্যমূল্যে বিক্রি করার জন্য তারা এ সমিতিটি গঠন করেছেন। এর ফলে তারা মধ্যস্থব্যবসায়ীদের সাহায্য ছাড়া তাদের পণ্য বিক্রি করতে পারবেন। এতে তাদের পণ্যের বিক্রি আগের তুলনায় বেড়ে যাবে। এছাড়া সরাসরি ভোক্তার কাছে বিক্রি করায় তারা তাদের পণ্যের ভালো দাম পাবে। এতে তারা বেশ লাভবান হবেন। এসবের সাথে বিক্রয় সমবায় সমিতির মিল রয়েছে। সুতরাং, উদ্দীপকের বিক্রয় সমবায় সমিতিটি কৃষকদের আর্থিক অবস্থার উন্নতিতে সাহায্য করবে।"
        },
        {
          "label": "ঘ",
          "question": "মধ্যস্বত্বভোগীদের দৌরাত্ম্য কমাতে ও দ্রব্যমূল্য নিয়ন্ত্রণে সমবায় সংগঠনের ভূমিকা মূল্যায়ন করো।",
          "explanation": "মধ্যস্বত্বভোগীদের দৌরাত্ম্য কমাতে ও দ্রব্যমূল্য নিয়ন্ত্রণে সমবায় সংগঠন গুরুত্বপূর্ণ ভূমিকা পালন করবে। সমবায় সংগঠন সমাজের বিত্তহীন বা স্বল্পবিত্ত মানুষের চেষ্টায় গড়ে ওঠে। এর সদস্যরা নিজেদের সীমিত সামর্থ্যকে একত্র করে জীবনমান উন্নয়নের চেষ্টা করে। এতে তারা মধ্যস্থব্যবসায়ীর শোষণ থেকে নিজেদের রক্ষা করতে পারে। উদ্দীপকের কুমিল্লার হোমনার কয়েকজন আলুচাষি একত্রিত হয়ে বিক্রয় সমবায় সমিতি গঠন করেন। তাদের উৎপাদিত আলু ন্যায্যমূল্যে বিক্রি করার জন্য তারা এ সমবায় সমিতিটি গঠন করেন। এর ফলে তারা তাদের পণ্যের ন্যায্যমূল্য পাচ্ছেন। এছাড়া তাদের আর্থিক অবস্থার উন্নতিতেও এটি ভূমিকা রাখছে। এ সমিতিটি গঠনের ফলে তাদের পণ্য বিক্রির জন্য মধ্যস্বত্বভোগীদের দ্বারস্থ হতে হয় না। এজন্য তারা সরাসরি ভোক্তাদের কাছে পণ্য বিক্রি করতে পারে। এতে ভোক্তারাও কম মূল্যে পণ্য কিনতে পারে। মধ্যস্বত্বভোগীদের কোনো প্রভাব না থাকায় উৎপাদকদের বিক্রি করা দামেই ভোক্তারা কিনতে পারে। ফলে বাজারে দ্রব্যমূল্য স্থিতিশীল থাকে। আবার, তারাই সরাসরি পণ্য বিক্রি করায় কোনো অবৈধ প্রতিযোগিতাও সৃষ্টি হচ্ছে না। তাই বলা যায়, মধ্যস্বত্বভোগীদের দৌরাত্ম্য কমাতে এবং দ্রব্যমূল্যে নিয়ন্ত্রণে সমবায় গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "অমিত ঢাকার হাজারীবাগে ট্যানারি মোড়ের একটি চামড়া প্রক্রিয়াকরণ শিল্পের মালিক। শিল্পবর্জ্য নির্গত পদার্থ আবাসিক এলাকার পরিবেশ দূষণ করছে। এজন্য এলাকাবাসী দীর্ঘদিন থেকে শিল্প স্থানান্তরের দাবি জানিয়ে আসছিল। সরকার ইতোমধ্যে অত্র এলাকার সব ট্যানারি শিল্প সাভারের হেমায়েতপুরে স্থানান্তরের সিদ্ধান্ত নিয়েছে। অবশেষে জনগণের স্বার্থের কথা বিবেচনা করে অমিত তার শিল্প স্থানান্তর করলেন।",
      "tag": "DRMC 23",
      "sub_questions": [
        {
          "label": "ক",
          "question": "ব্যবসায়ের সামাজিক দায়িত্ব কী?",
          "explanation": "ব্যবসায় প্রতিষ্ঠান মুনাফা অর্জনের পাশাপাশি প্রত্যক্ষ বা পরোক্ষভাবে জড়িত বিভিন্ন পক্ষের প্রতি কর্তব্য পালনকে ব্যবসায়ের সামাজিক দায়িত্ব বা দায়বদ্ধতা বলে।"
        },
        {
          "label": "খ",
          "question": "পানি দূষণ বলতে কী বোঝায়? ব্যাখ্যা করো।",
          "explanation": "পানিতে ক্ষতিকর উপাদান মিশে পানি ব্যবহার অনুপযোগী ও ক্ষতিকর হওয়াকে পানি দূষণ বলে। শিল্পবর্জ্য ও খনিজ বর্জ্য মাটিতে শোষিত হয়ে পানি দূষিত হয়। এছাড়া' চামড়া ও অন্যান্য কারখানার বর্জ্য পানিতে নিক্ষেপের ফলেও দূষিত হয়। এ ধরনের দূষণের ফলে বিভিন্ন পানিবাহিত রোগের আক্রমণ হয়।"
        },
        {
          "label": "গ",
          "question": "শিল্প স্থানান্তরের মাধ্যমে অমিতের যে ব্যবসায়িক মূল্যবোধ ও সামাজিক দায়বদ্ধতা প্রকাশ পেয়েছে তা বর্ণনা করো।",
          "explanation": "শিল্প স্থানান্তরের মাধ্যমে অমিত স্থানীয় সম্প্রদায়ের প্রতি ব্যবসায়িক মূল্যবোধ ও সামাজিক দায়বদ্ধতা পালন করেছেন। ব্যবসায় কার্যাবলি সাধারণত সংগঠিত হয় সমাজ ও সমাজের মানুষকে 'ঘিরেই। তাই সমাজের প্রতি ব্যবসায়ের দায়িত্ব রয়েছে। ন্যায্যমূল্যে পণ্য উৎপাদন ও সরবরাহ, ভেজালমুক্ত পণ্য বিক্রি, পরিবেশ দূষণমুক্ত রাখা প্রভৃতি স্থানীয় সম্প্রদায়ের প্রতি দায়িত্ব। উদ্দীপকের অমিত একটি চামড়া প্রক্রিয়াকরণ শিল্পের মালিক। এটি ঢাকার হাজারীবাগে অবস্থিত। এ শিল্পের বর্জ্য ঐ এলাকার পরিবেশ দূষণ করছে। এজন্য এলাকাবাসী দীর্ঘদিন থেকে শিল্প স্থানান্তরের দাবি জানিয়ে আসছে। ফলে সরকার হাজারীবাগের সব ট্যানারি শিল্প সাভারের হেমায়েতপুরে স্থানান্তরের সিদ্ধান্ত নেয়। অমিত ভাবেন তার এ শিল্পকারখানার বর্জ্য, ধোয়া এসব পরিবেশ দূষণের মাধ্যমে মানুষকে স্বাস্থ্যঝুঁকিতে ফেলতে পারে। এজন্য তিনি সরকারি নির্দেশনা মোতাবেক তার শিল্পটিও সরাতে একমত হন। এর মাধ্যমে তিনি স্থানীয় মানুষের প্রতি দায়িত্ব পালন করেছেন। তাই বলা যায়, স্থানীয় সম্প্রদায়ের প্রতি দায়িত্ব পালনের মাধ্যমে অমিতের মূল্যবোধ ও সামাজিক দায়বদ্ধতা প্রকাশ পেয়েছে।"
        },
        {
          "label": "ঘ",
          "question": "পরিবেশ দূষণ রোধে অমিত শিল্প স্থানান্তর করলেন- ব্যাখ্যা করো।",
          "explanation": "পরিবেশ দূষণ রোধে অমিতের শিল্প স্থানান্তরের কাজটি যথার্থ হয়েছে বলে আমি মনে করি। পরিবেশ দূষণের কারণে মানুষের স্বাস্থ্যঝুঁকি বাড়ে। আবার, জীববৈচিত্রও হুমকির সম্মুখীন হতে পারে। শিল্প স্থানান্তর করা, জনগণকে সচেতন করা, মিডিয়ায় প্রচার করা প্রভৃতি উদ্যোগের মাধ্যমে পরিবেশ দূষণ রোধ করা যায়। উদ্দীপকের অমিত ঢাকার হাজারীবাগে অবস্থিত একটি চামড়া প্রক্রিয়াকরণ শিল্পের মালিক। এ শিল্প থেকে নির্গত বর্জ্য অত্র এলাকার পরিবেশ দূষণ করে। এজন্য এলাকাবাসী শিল্পটি স্থানান্তরের জন্য সরকারের কাছে আবেদন করে। ফলে সরকার অত্র এলাকার শিল্পগুলো অন্য জায়গায় স্থানান্তর করার সিদ্ধান্ত নেয়। অমিতও পরিবেশ দূষণের কথা ভেবে এ সিদ্ধান্তে একমত হয়ে তার শিল্প স্থানান্তর করেন। অমিতের শিল্প স্থানান্তরের কারণে তার প্রতিষ্ঠানের বর্জ্য নদীতে গিয়ে পড়বে না। এতে পানি দূষণও হবে না। মাটি দূষণও রোধ করবে। তার কারখানাটি স্থানান্তরের ফলে এ নির্গত বর্জ্য আশপাশের এলাকাতে নিক্ষেপ করা বন্ধ হবে। এছাড়া উক্ত এলাকায় বায়ু দূষণও হবে না। এভাবে শিল্পটি স্থানান্তরের কারণে এ এলাকায় বিভিন্ন দূষণ বন্ধ হবে। তাই বলা যায়, পরিবেশ দূষণ রোধে অমিতের শিল্প স্থানান্তরের সিদ্ধান্তটি যথাযথ বলে আমি মনে করি।"
        }
      ]
    }
  ]
}