{
  "title": "আদমজী ক্যান্ট: কলেজ ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "সাদিক ও তার ৪ বন্ধু মিলে কুড়িগ্রামে একটি ওষুধ প্রস্তুতকারী প্রতিষ্ঠান স্থাপন করেন। ঐ এলাকার প্রত্যন্ত গ্রামাঞ্চলের বেশিরভাগ মানুষই দারিদ্র্যপীড়িত। অর্থের অভাবে বিভিন্ন সময় তারা বিনা ওষুধে রোগে ভুগে মারা যায়। সাদিকের প্রধান উদ্দেশ্য স্বল্প মূল্যে ঐসব লোকের হাতে ওষুধ পৌছে দেওয়া। ৫ বন্ধুর নিরলস পরিশ্রমে ব্যবসায়টি সফলতার মুখ দেখে। তাদের অর্জিত মুনাফা থেকে তারা সদস্যদের বিনিয়োগকৃত মূলধন ফেরত দেয় এবং বাকি অংশ তারা প্রতিষ্ঠানের পরিধি বাড়াতে, ব্যবহার করে। উক্ত প্রতিষ্ঠানে এলাকার প্রচুর নারী শ্রমিক কাজ করে তাদের আর্থিক অবস্থার উন্নয়ন ঘটাতে সক্ষম হচ্ছে।",
      "tag": "HC 23",
      "sub_questions": [
        {
          "label": "ক",
          "question": "প্রমিতকরণ কী?",
          "explanation": "আকার, ওজন, রং ও গুণাগুণ বিবেচনায় পণ্যের মানের সীমা নির্ধারণ করাকে প্রমিতকরণ বা মান নির্ধারণ বলে।"
        },
        {
          "label": "খ",
          "question": "ব্যবসায়কে স্বাধীন পেশা বলা হয় কেন?",
          "explanation": "স্বাধীন পেশা বলতে এমন পেশাকে বোঝায় যেখানে এর মালিক অন্যের অধীনে না থেকে নিজেই সিদ্ধান্ত নিয়ে সব কাজ পরিচালনা করতে পারে। একজন ব্যবসায়ী তার নিজস্ব চিন্তা-চেতনা ও ধ্যান-ধারণা অনুযায়ী ব্যবসায়ের কাজ পরিচালনা করেন। তার কাজে তিনি নিজেই সিদ্ধান্ত নেন। এক্ষেত্রে তিনি অন্যের নির্দেশ মানতে বাধ্য নয়। এজন্য ব্যবসায় সব সমাজেই স্বাধীন পেশা বা উপজীবিকা হিসেবে গণ্য।"
        },
        {
          "label": "গ",
          "question": "উদ্দীপকে সাদিকের প্রতিষ্ঠিত ব্যবসায়টি কোন ধরনের? ব্যাখ্যা করো।",
          "explanation": "উদ্দীপকে সাদিকের প্রতিষ্ঠিত ব্যবসায়টি একটি সামাজিক ব্যবসায়। এ ব্যবসায় শুধু মুনাফা অর্জনের উদ্দেশ্যে গঠিত হয় না। এতে সামাজিক কল্যাণের উদ্দেশ্যও থাকে। এ ব্যবসায়ের বিনিয়োগকারীরা শুধু তাদের বিনিয়োগকৃত অর্থ ফেরত নেন। কিন্তুপকানো মুনাফা নেন না। উদ্দীপকের সাদিক ও তার ৪ বন্ধু মিলে একটি ওষুধ প্রস্তুতকারী প্রতিষ্ঠান। গড়ে তোলেন। তারা কম দামে দরিদ্র লোকের হাতে ওষুধ পৌছে দেন। এতে স্থানীয় লোকেরা উপকৃত হয়। ব্যবসায়টির 'অর্জিত মুনাফা অংশীদাররা নেন না। তারা শুধু তাদের বিনিয়োগকৃত মূলধন ফেরত নেন। আর বাকি অংশ প্রতিষ্ঠানের পরিধি বাড়াতে ব্যবহার করেন। এসব বৈশিষ্ট্যের সাথে সামাজিক ব্যবসায়ের মিল আছে। তাই বলা যায়, উদ্দীপকে সাদিকের প্রতিষ্ঠিত ব্যবসায়টি একটি সামাজিক ব্যবসায়।"
        },
        {
          "label": "ঘ",
          "question": "\"সাদিকের প্রতিষ্ঠানটি দেশের দারিদ্র্য দূরীকরণে যথেষ্ট সহায়ক ভূমিকা রাখবে\"- উক্তিটির সাথে তুমি কি একমত? যৌক্তিকতা বিশ্লেষণ করো।",
          "explanation": "সাদিকের প্রতিষ্ঠিত সামাজিক ব্যবসায়টি দেশের দারিদ্রতা দূরীকরণে যথেষ্ট সহায়ক ভূমিকা রাখবে বলে আমি মনে করি। এ ব্যবসায়ের মুনাফা জনগণের কল্যাণে ব্যবহার করা হয়। এছাড়া দরিদ্র মানুষের জীবনযাত্রার মান উন্নয়নে বিনিয়োগকারীরা নতুন নতুন কর্মসূচি, প্রণয়ন করেন। এ ব্যবসায়ের উল্লেখযোগ্য ক্ষেত্রগুলো হলো- স্বাস্থ্যসেবা, গৃহায়ণ, পুষ্টিকর খাদ্য সরবরাহ প্রভৃতি। তাই সমাজের মানুষের উপকারের জন্য সামাজিক ব্যবসায় গুরুত্বপূর্ণ। উদ্দীপকের সাদিক ও তার ৪ বন্ধু মিলে একটি ওষুধ প্রস্তুতকারী প্রতিষ্ঠান গড়ে তোলেন। অর্থের অভাবে এলাকার লোকজন বিনা ওষুধে মারা যাওয়ায় তারা কম দামে দরিদ্র লোকের হাতে ওষুধ পৌঁছে দেন। এতে এলাকায় তাদের জনপ্রিয়তা বাড়ে। ফলে ব্যবসায়টি সফলতা অর্জন করে। তাছাড়া ব্যবসায়টিতে অনেক নারী শ্রমিকের কর্মসংস্থান হয়। এতে এলাকার অনেক নারী তাদের আর্থিক অবস্থার উন্নয়ন করছে। উদ্দীপকের ব্যবসায়টি মূলত দারিদ্র্য দূরীকরণ ও ব্যবসায় প্রসারের উদ্দেশ্যে গঠিত হয়। ব্যবসায়ের অংশীদাররা স্থানীয় অনেক নারীর কর্মসংস্থানের ব্যবস্থা করে। ফলে নারীরা দেশের অর্থনীতিতে অবদান রাখতে পারে। নারীরা তাদের অবস্থার উন্নয়নও করতে পারে। এতে সামাজিক বিভিন্ন সমস্যা (বেকারত্ব, দারিদ্রতা) দূর হয়। তাই বলা যায়, সাদিকের প্রতিষ্ঠানটি দেশের দারিদ্র দূরীকরণে যথেষ্ট সহায়ক ভূমিকা রাখবে বলে আমি মনে করি।"
        }
      ]
    },
    {
      "number": "2",
      "uddipok": "তেতুলিয়া গ্রামের আসমা 'বেগম উচ্চমাধ্যমিক শেষে পল্লি চিকিৎসকের প্রশিক্ষণ নিয়ে স্বাস্থ্যসেবা প্রদান করছেন। চিকিৎসার পাশাপাশি তিনি মানসম্মত ওষুধও বিক্রি করছেন। ব্যাপক চাহিদা থাকা সত্ত্বেও কিছু সীমাবদ্ধতার কারণে তিনি সব ধরনের ওষুধ বিক্রি করতে পারছেন না। উন্নত যোগাযোগ ব্যবস্থার অভাবে ওষুধ কোম্পানির প্রতিনিধিরা জরুরি প্রয়োজনে সময়মতো ওষুধ পৌঁছাতে পারে না। অন্যদিকে সংরক্ষণের ব্যবস্থা না থাকায় অনেক ওষুধ নষ্ট হয়ে যায়।",
      "tag": "",
      "sub_questions": [
        {
          "label": "ক",
          "question": "কর্মসংস্থান সৃষ্টি ব্যবসায়ের কোন ধরনের উদ্দেশ্য?",
          "explanation": "কর্মসংস্থান সৃষ্টি ব্যবসায়ের সামাজিক উদ্দেশ্য।"
        },
        {
          "label": "খ",
          "question": "মুনাফাকে কেন ঝুঁকি গ্রহণের প্রতিদান বলা হয়? ব্যাখ্যা করো।",
          "explanation": "ব্যবসায়ের আয় থেকে ব্যয় বাদ দিলে যা অবশিষ্ট থাকে, তাই মুনাফা। মুনাফার আশায় ব্যবসায়ী ব্যবসায় করলেও বিভিন্ন কারণে (পণ্য বিনষ্ট হওয়া, চাহিদা কমে যাওয়া প্রভৃতি) ক্ষতি হওয়ার ঝুঁকি আছে। এ ঝুঁকি না নিলে ব্যবসায় করা যায় না। ঝুঁকি বেশি হলে মুনাফার পরিমাণও বেশি হওয়ার সম্ভাবনা থাকে। তাই মুনাফাকে ঝুঁকি নেওয়ার প্রতিদান বলা হয়।"
        },
        {
          "label": "গ",
          "question": "আওতা বিবেচনায় আসমা বেগমের ব্যবসায়টি কোন ধরনের? ব্যাখ্যা করো।",
          "explanation": "উদ্দীপকে আওতা বিবেচনায় আসমা বেগমের ব্যবসায়টি প্রত্যক্ষ সেবার অন্তর্গত। প্রত্যক্ষ সেবার মাধ্যমে গ্রাহকদের সরাসরি সেবা দেওয়া হয়। এ সেবা দেখা বা স্পর্শ করা যায় না। কিন্তু তা মানুষের প্রয়োজন পূরণ করতে পারে। এর বিনিময়ে ফি দিতে হয়। ডাক্তারি, ওকালতি প্রভৃতি এ ব্যবসায়ের অন্তর্গত। উদ্দীপকে আসমা বেগম পল্লী চিকিৎসকের প্রশিক্ষণ নিয়ে স্বাস্থ্যসেবা দেন। তিনি গ্রামের মানুষের চিকিৎসা করেন। আর তিনি মানসম্মত ওষুধও বিক্রি করেন। এ চিকিৎসা সেবা পেয়ে মানুষের উপকার হয়। সেবার বিনিময়ে এলাকার মানুষ আসমা বেগমেকে ফি দেয়। এর মাধ্যমে তিনি উপার্জন : করেন। এসব বৈশিষ্ট্যের সাথে প্রত্যক্ষ সেবার মিল আছে। তাই বলা যায়, আওতা বিবেচনায় আসমা বেগমের ব্যবসায়টি প্রত্যক্ষ সেবার অন্তর্গত।"
        },
        {
          "label": "ঘ",
          "question": "আসমা বেগমের পক্ষে এলাকাবাসীর চাহিদামতো ওষুধ সরবরাহ করতে না পারার প্রধানতম কারণ কোনটি বলে তুমি মনে করো? তোমার মতামত ব্যাখ্যা করো।",
          "explanation": "আসমা বেগমের পক্ষে এলাকাবাসীর চাহিদামতো ওষুধ সরবরাহ করতে না পারার প্রধান কারণ কার্যকর যোগাযোগের অভাব। ভোক্তাদের সাথে ব্যবসায়ীদের সুষ্ঠু যোগাযোগ রাখতে হয়। কারণ পণ্য বা সেবা ভোক্তার কাছে সঠিক সময়ের মধ্যে পৌছাতে না পারলে ব্যবসায়ের লোকসান হয়। আবার ব্যবসায়ীদের নিজেদের মধ্যেও যোগাযোগ ব্যবস্থা ভালো থাকা প্রয়োজন। উদ্দীপকে আসমা বেগম তার গ্রামের মানুষদের চিকিৎসা সেবা দেন। এর পাশাপাশি তিনি মানসম্মত ওষুধ বিক্রি করেন। ওষুধের অনেক চাহিদা থাকা সত্ত্বেও কিছু সীমাবদ্ধতার কারণে তিনি সব ধরনের ওষুধ বিক্রি করতে পারেন না। সুষ্ঠু যোগাযোগ ব্যবস্থার অভাবে ওষুধ কোম্পানির। প্রতিনিধিরা প্রয়োজনীয় ওষুধ সময়মতো পৌছাতে পারেন না। গ্রামের রাস্তাঘাট অনুন্নত হওয়ায় আসমা বেগম নিজে সহজে প্রয়োজনীয় ওষুধ সংগ্রহ করতে পারেন না। ফলে প্রয়োজনীয় ওষুধের অভাবে তিনি এলাকাবাসীকেও চাহিদামাফিক ওষুধ সরবরাহ করতে পারেন না। আর পরিবহন ব্যবস্থা অপর্যাপ্ত বলে কোম্পানির প্রতিনিধিরাও নির্দিষ্ট সময়ে, ওষুধ সরবরাহ করতে পারে না। এ সমস্যাগুলো মূলত সুষ্ঠু যোগাযোগ ব্যবস্থা না থাকার কারণেই হয়। তাই বলা যায়, সুষ্ঠু যোগাযোগ ব্যবস্থার অভাবে আসমা বেগম চাহিদামতো ওষুধ সরবরাহ করতে পারেন না।"
        }
      ]
    },
    {
      "number": "3",
      "uddipok": "তৈরি পোশাক রপ্তানির ক্ষেত্রে গোটা বিশ্বে বাংলাদেশের অবস্থান দ্বিতীয়। জনাব উমায়ের তার পাঁচ বন্ধু মিলে একতা গার্মেন্টস নামক একটি রপ্তানিমুখী পোশাক কারখানা প্রতিষ্ঠা করেন। সহজলভ্য ও দক্ষ শ্রমিক এবং সুষ্ঠু পরিচালনায় প্রতিষ্ঠানটি অল্প সময়ের মধ্যে বহির্বিশ্বে ব্যাপক পরিচিতি লাভ করে। বিদেশি ক্রেতাদের ব্যাপক চাহিদা থাকা সত্ত্বেও তারা পর্যাপ্ত পরিমাণে পণ্য রপ্তানি করতে পারছিলেন না। অত্যাধুনিক যন্ত্রপাতি ও কারিগরি জ্ঞানের স্বল্পতা তাদের উৎপাদনে বেশ সমস্যার সৃষ্টি করে।",
      "tag": "ACC 24",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "দেশের উন্নয়নে রাজনৈতিক পরিবেশ গুরুত্বপূর্ণ কেন? ব্যাখ্যা করো।",
          "explanation": "দেশের সার্বভৌমত্ব, রাজনৈতিক দল, আইন-শৃঙ্খলা পরিস্থিতি, আন্তর্জাতিক সম্পর্ক প্রভৃতির সমন্বয়ে গড়ে ওঠে রাজনৈতিক পরিবেশ। ব্যবসায়ের কার্যক্রম নিরবচ্ছিন্নভাবে চলার জন্য স্থিতিশীল রাজনৈতিক পরিস্থিতি অপরিহার্য। হরতাল, ধর্মঘট প্রভৃতি নেতিবাচক কর্মকাণ্ডের অবসান এবং সরকারের ব্যবসায়বান্ধব নীতিমালা এ পরিবেশকে অনুকূল করে। এতে বৈদেশিক বিনিয়োগকারীরা বিনিয়োগে আগ্রহী হয়। ফলে ব্যবসায় প্রতিষ্ঠানগুলো সফলতা অর্জন করতে পারে। এভাবে এ পরিবেশ ব্যবসায়ের উন্নয়নে গুরুত্বপূর্ণ ভূমিকা রাখে।"
        },
        {
          "label": "গ",
          "question": "উদ্দীপকে কোন ধরনের ব্যবসায়িক পরিবেশ প্রতিষ্ঠানটির ব্যাপক পরিচিতি লাভে সহায়তা করেছে? ব্যাখ্যা করো।",
          "explanation": "উদ্দীপকে অর্থনৈতিক পরিবেশ প্রতিষ্ঠানটির ব্যাপক পরিচিতি লাভে সহায়তা করেছে। জনগণের আয় ও সঞ্চয়, অর্থ ও ঋণ ব্যবস্থা, বিনিয়োগ, মূলধন ও জনসম্পদ প্রভৃতির সমন্বয়ে অর্থনৈতিক পরিবেশ গড়ে ওঠে। এ পরিবেশ উন্নত হলে সহজেই নতুন ব্যবসায় স্থাপন ও সম্প্রসারণ করা যায়। এজন্য ব্যবসায়ের সফলতায় অর্থনৈতিক পরিবেশ গুরুত্বপূর্ণ ভূমিকা রাখে। উদ্দীপকে জনাব উমায়ের ও তার পাঁচ বন্ধু মিলে একটি রপ্তানিমুখী পোশাক কারখানা স্থাপন করেন। তাদের প্রতিষ্ঠানে অনেক দক্ষ পোশাক শ্রমিক আছে। তাদের দক্ষতার ফলে পোশাকের উৎপাদনমাত্রাও বেশি। এছাড়া শ্রমিক সহজলভ্যতার কারণে প্রতিষ্ঠানটি কম ব্যয়ে বেশি পরিমাণ পণ্য উৎপাদন করে। এরপর উৎপাদনকৃত পোশাক বিদেশে রপ্তানি করে। পণ্যের মান ভালো হওয়ায় অল্প সময়ের মধ্যে বহির্বিশ্বে তা ব্যাপক পরিচিতি লাভ করে। এক্ষেত্রে দক্ষ ও সহজলভ্য শ্রমিক প্রতিষ্ঠানটির পরিচিতি বাড়াতে গুরুত্বপূর্ণ ভূমিকা পালন করে, যা অর্থনৈতিক পরিবেশের উপাদান। তাই বলা যায়, অর্থনৈতিক পরিবেশ প্রতিষ্ঠানটির ব্যাপক পরিচিতি লাভে সহায়তা করেছে।"
        },
        {
          "label": "ঘ",
          "question": "উৎপাদন বাড়ানোর জন্য জনাব উমায়েরের কোন বিষয়ের ওপর নজর দেওয়া উচিত বলে তুমি মনে করো? মতামতের পক্ষে যুক্তি দাও।",
          "explanation": "উৎপাদন বাড়ানোর জন্য জনাব উমায়েরের আধুনিক প্রযুক্তিগত জ্ঞানের ওপর নজর দেওয়া উচিত বলে আমি মনে করি। প্রযুক্তির মাধ্যমে নতুন ব্যবসায় ও পণ্য উদ্ভাবন সম্ভব হয়। এছাড়া প্রযুক্তিগত জ্ঞান উৎপাদন প্রক্রিয়াকে সহজ করে। তাই ব্যবসায়ে প্রযুক্তিগত জ্ঞান গুরুত্বপূর্ণ ভূমিকা পালন করে। উদ্দীপকে জনাব উমায়ের তার কারখানার তৈরি পোশাক বিদেশে রপ্তানি করেন। অল্প সময়ের মধ্যে তার পণ্য ও প্রতিষ্ঠানের পরিচিতি বাড়ে। কিন্তু অত্যাধুনিক যন্ত্রপাতি ও কারিগরি জ্ঞানের স্বল্পতা তাদের উৎপাদনে বেশ সমস্যার সৃষ্টি করে। ফলে বিদেশি ক্রেতাদের ব্যাপক চাহিদা থাকা সত্ত্বেও তারা পর্যাপ্ত পরিমাণে পণ্য রপ্তানি করতে পারছিলেন না। উন্নত প্রযুক্তি ও কারিগরি জ্ঞানসম্পন্ন জনশক্তির মাধ্যমে প্রতিষ্ঠানটির উৎপাদন অনেক বাড়ানো সম্ভব। এক্ষেত্রে দক্ষতা বাড়াতে কারখানাটির শ্রমিকদের আধুনিক যন্ত্রপাতি চালাতে দক্ষ করে তুলতে হবে। ফলে স্বল্প শ্রম ও ব্যয়ে বেশি পরিমাণ পণ্য উৎপাদন করতে সক্ষম হবে। এতে বিদেশি ক্রেতাদের বাড়তি চাহিদা পূরণ করাও সম্ভব হবে। ফলে তার ব্যবসায়ের বিক্রি ও মুনাফা দুটোই বাড়বে। তাই বলা যায়, উৎপাদন বাড়ানোর জন্য জনাব উমায়েরের আধুনিক প্রযুক্তিগত জ্ঞানের ওপর নজর দেওয়া উচিত।"
        }
      ]
    },
    {
      "number": "4",
      "uddipok": "আবেদা খানম একজন গৃহিণী। তিনি মালিবাগে থাকেন। তার হাতের কাজ করা শাড়ি ও থ্রি পিস নিয়ে প্রতি বছরই পহেলা বৈশাখ এবং বিভিন্ন মেলায় স্টল দিয়ে বিক্রি করেন। গ্রাহকের রুচি অনুযায়ী যুক্তিসংগত দামে তিনি পণ্য বিক্রি করেন। এ কারণে গ্রাহকের সাথে তার সম্পর্ক ভালো। বর্তমানে তিনি তার এলাকায় একটি দোকান নিয়ে ব্যবসায় শুরু করতে চাচ্ছেন।",
      "tag": "",
      "sub_questions": [
        {
          "label": "ক",
          "question": "ব্যবসায় জোট কী?",
          "explanation": "পারস্পরিক ব্যবসায়িক প্রতিযোগিতা না করে বেশি মুনাফা অর্জনের আশায় কিছু ব্যবসায় প্রতিষ্ঠান কেন্দ্রীয় তত্ত্বাবধানের আওতায় জোটবদ্ধ হলে, তাকে ব্যবসায় জোট বলে।"
        },
        {
          "label": "খ",
          "question": "ব্যবসায়ের অসীম দায় বলতে কী বোঝায়? ব্যাখ্যা করো।",
          "explanation": "ব্যবসায়ে অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। এ দায় সৃষ্টি হলে তা ব্যবসায়ের বিনিয়োগকৃত মূলধনের বাইরে মালিকের ব্যক্তিগত সম্পত্তি দায়বদ্ধ হয়। এরূপ দায় ব্যক্তিকে দেউলিয়া করতে পারে। অসীম দায়ের কারণে অনেক সামর্থ্যবান ব্যক্তিরাও ব্যবসায় গঠনে উৎসাহী হন না।"
        },
        {
          "label": "গ",
          "question": "ব্যবসায় শুরু করতে আবেদা খানমকে কোন দলিল নিতে হবে? ব্যবসায়ের ধরন উল্লেখপূর্বক ব্যাখ্যা করো।",
          "explanation": "একমালিকানা ব্যবসায় সংগঠন শুরু করতে আবেদা খানমকে ট্রেড লাইসেন্স দলিলটি নিতে হবে বলে আমি মনে করি। একমালিকানা ব্যবসায় গঠনে আইনের তেমন কোনো নিয়মকানুন নেই। তবে ব্যবসায়টি সিটি কর্পোরেশন বা পৌর এলাকায় হলে উদ্যোক্তাকে ট্রেড লাইসেন্স নিতে হয়। এটি একমালিকানা ব্যবসায়ের বৈধতার প্রমাণ। উদ্দীপকের আবেদা খানম একজন গৃহিণী। তিনি বাসায় বসে থ্রি পিস, শাড়ি তৈরি করেন। এরপর তা পহেলা বৈশাখ ও বিভিন্ন মেলায় তিনি বিক্রি করেন। এ কাজগুলো আবেদা খানম একাই, করেন। তিনি নিজস্ব পুঁজি দিয়ে দোকান দেন। ব্যবসায়ের অর্জিত মুনাফা তিনি একাই নেন। চাহিদা বেড়ে যাওয়ায় বর্তমানে তিনি মালিবাগে ব্যবসায় শুরু করতে চাচ্ছেন। এক্ষেত্রে তাকে সিটি কর্পোরেশন থেকে অনুমতি নিতে হবে। প্রয়োজনীয় কাগজপত্র সিটি কর্পোরেশনকে জমা দিলে কর্তৃপক্ষ তাকেব্যবসায়ের অনুমতিপত্র হিসেবে ট্রেড লাইসেন্স দেবে। এর মাধ্যমে তিনি ব্যবসায় শুরু করতে পারবেন। তাই বলা যায়, একমালিকানা ব্যবসায় শুরু করতে আবেদা খানমকে ট্রেড লাইসেন্স দলিলটি নিতে হবে।"
        },
        {
          "label": "ঘ",
          "question": "উদ্দীপকে কোন বৈশিষ্ট্যের কারণে আবেদা খানম ব্যবসায় শুরু করতে চাচ্ছেন বলে তুমি মনে করো? মতামত দাও।",
          "explanation": "উদ্দীপকে একমালিকানা ব্যবসায়ের প্রত্যক্ষ সম্পর্ক বৈশিষ্ট্যের কারণে আবেদা খানম ব্যবসায় শুরু করতে চাচ্ছেন। এ ধরনের ব্যবসায় একক মালিকানায় গঠিত, পরিচালিত ও নিয়ন্ত্রিত হয়। ব্যবসায়ের পরিধি ছোট হওয়ায় মালিক নিজেই ব্যবসায় পরিচালনা করেন। এতে মালিকের সাথে গ্রাহকদের প্রত্যক্ষ সম্পর্ক গড়ে ওঠে। ফলে গ্রাহকদের পরামর্শ নিয়ে সহজেই ব্যবসায়ে সফলতা লাভ করা যায়। উদ্দীপকের আবেদা খানম একজন গৃহিণী। তিনি শাড়ি ও থ্রি পিস তৈরিতে দক্ষ। তৈরিকৃত শাড়ি, থ্রি পিস তিনি বিভিন্ন মেলায় বিক্রি করেন। পণ্যের মান ভালো হওয়ায় গ্রাহকের সাথে তার ভালো সম্পর্ক গড়ে ওঠে। তাই তিনি মালিবাগে একটি দোকান নিয়ে ব্যবসায় সম্প্রসারণ করতে চাচ্ছেন। উদ্দীপকের আবেদা খানম একাই তার ব্যবসায়টি পরিচালনা করেন। এতে গ্রাহকদের সাথে তার সরাসরি যোগাযোগ হয়। এছাড়া, তিনি গ্রাহকদের রুচি অনুযায়ী পণ্য সরবরাহ করেন। এজন্য উভয় পক্ষের মধ্যে সুসম্পর্ক গড়ে ওঠে। এর ফলে উভয় পক্ষই লাভবান হয়। তাই বলা যায়, একমালিকানা ব্যবসায়ের প্রত্যক্ষ সম্পর্ক বৈশিষ্ট্যের কারণে আবেদা খানম নতুন ব্যবসায় শুরু করতে চাচ্ছেন।"
        }
      ]
    },
    {
      "number": "5",
      "uddipok": "পারস্পরিক সমঝোতার ভিত্তিতে 'মিতু, জিতু ও ইতু একটি লাইব্রেরি প্রতিষ্ঠা করে। কিন্তু তাদের ব্যক্তিগত ব্যস্ততার কারণে তারা ব্যবসায় সময় দিতে পারে না। তাই রিতুকে অংশীদার হিসেবে নেয়। রিতু কোনো মূলধন না দিয়ে পরিচালনায় অংশগ্রহণ করে। এমতাবস্থায় ৫ বছর পর মিতু দুর্ঘটনায় অচল হয়ে যায়। তাই তারা প্রতিষ্ঠানটি নিয়ে চিন্তিত।",
      "tag": "CGCC 23",
      "sub_questions": [
        {
          "label": "ক",
          "question": "প্রতিবন্ধ অংশীদার কাকে বলে?",
          "explanation": "ব্যবসায়ের অংশীদাররা কোনো ব্যক্তিকে যদি অংশীদার হিসেবে পরিচয় দেন অথবা তৃতীয় পক্ষ তাকে অংশীদার বলে মনে করেন আর • তিনি তা জানা সত্ত্বেও নীরবতা অবলম্বন করেন, তাহলে তাকে প্রতিবন্ধ 'অংশীদার বলা হয়।"
        },
        {
          "label": "খ",
          "question": "নাবালক অংশীদারের অধিকার বলতে কী বোঝ? ব্যাখ্যা করো।",
          "explanation": "কোনো অংশীদারের মৃত্যুর পর তার নাবালক সন্তান অন্যান্য অংশীদারের সম্মতিতে ব্যবসায়ে অংশ নেওয়ার সুযোগ পেলে তাকে নাবালক অংশীদার বলে। নাবালক অংশীদার ব্যবসায় থেকে চুক্তি অনুযায়ী মুনাফা পাবে। ব্যবসায়ের হিসাবপত্র দেখার অধিকার তার রয়েছে। এছাড়া ব্যবসায়ের স্বার্থ আদায়ের জন্য 'সে মামলা করতে পারবে।"
        },
        {
          "label": "গ",
          "question": "রিতু কোন ধরনের অংশীদার? ব্যাখ্যা করো।",
          "explanation": "উদ্দীপকের রিতু একজন কর্মী অংশীদার। এ ধরনের অংশীদার ব্যবসায়ে কোনো মূলধন বিনিয়োগ করে না। তারা শুধু নিজস্ব শ্রম ও দক্ষতাকে সক্রিয়ভাবে নিয়োজিত রাখে। চুক্তি অনুযায়ী কর্মী অংশীদাররা অন্যান্য অংশীদারদের মতো ব্যবসায়ে লাভ-ক্ষতিতে অংশ নেয়। তারা ব্যবসায় পরিচালনায়ও অংশগ্রহণ করে। উদ্দীপকে মিতু, জিতু ও ইতু অংশীদারি ভিত্তিতে একটি লাইব্রেরি প্রতিষ্ঠা করে। কিন্তু তারা তাদের ব্যক্তিগত ব্যস্ততার জন্য ব্যবসায়ে সময় দিতে পারে না। তাই, তারা রিতুকে অংশীদার হিসেবে নেয়। এক্ষেত্রে রিতু কোনো মূলধন বিনিয়োগ করে না। রিতু তার শ্রম, মেধা ও দক্ষতাকে পুঁজি হিসেবে বিনিয়োগ করে। এক্ষেত্রে সে তার শ্রম ও দক্ষতা দিয়ে ব্যবসায়টি পরিচালনা করে। অন্যান্য অংশীদারদের মতো লাভ-ক্ষতিতে সে অংশগ্রহণ করে। এসব বৈশিষ্ট্যের সাথে কর্মী অংশীদারের মিল আছে। তাই বলা যায়, রিতু লাইব্রেরিতে একজন কর্মী অংশীদার।"
        },
        {
          "label": "ঘ",
          "question": "মিতু দুর্ঘটনায় অচল হওয়ায় ব্যবসায় প্রতিষ্ঠানটির অস্তিত্বে কি ধরনের প্রভাব পড়বে বলে তুমি মনে করো? যুক্তিসহ মতামত দাও।",
          "explanation": "উদ্দীপকে মিতু দুর্ঘটনার অচল হওয়ায় ব্যবসায় প্রতিষ্ঠানটির আদালতের নির্দেশে বিলোপসাধন হবে বলে আমি মনে করি। অংশীদারি 'আইনের ৪৪ ধারা অনুযায়ী আদালতের নির্দেশ অংশীদারি ব্যবসায়ের বিলোপসাধন হতে পারে। সাধারণত কোনো অংশীদারের মস্তিষ্ক বিকৃতি হলে এ ধরনের বিলোপসাধন হয়। আবার কেউ ব্যবসায় পরিচালনায় স্থায়ীভাবে অক্ষম হলেও আদালত ঐ ব্যবসায়ের বিলোপসাধনের নির্দেশ দেয়। উদ্দীপকে মিতু, জিতু ও ইতু একটি লাইব্রেরি প্রতিষ্ঠা করে। এ ব্যবসায়টি তারা অংশীদারি আইনের ভিত্তিতে গড়ে তোলে। পাঁচ বছর পর মিতু দুর্ঘটনায় অচল হয়ে যায়। ফলে তারা ব্যবসায়টি নিয়ে চিন্তিত হয়ে পড়ে। উদ্দীপকে মিতু দুর্ঘটনায় অচল হয়ে পড়ায় সে ব্যবসায় পরিচালনায় অংশগ্রহণ করতে পারবে না। এতে অন্য অংশীদারগণও আইন অনুযায়ী ব্যবসায় চালাতে পারবে না। কারণ অংশীদারি আইনের ৪৪ ধারা অনুযায়ী, কোনো অংশীদার ব্যবসায় পরিচালনায় স্থায়ীভাবে অক্ষম হলে আদালতের নির্দেশে বিলোপসাধন হয়। এক্ষেত্রে উদ্দীপকের প্রতিষ্ঠানটিরও বিলোপসাধন করতে হবে। তাই বলা যায়, মিতু দুর্ঘটনায় অচল হওয়ায় ব্যবসায় প্রতিষ্ঠানটি আদালতের নির্দেশে বিলোপসাধন হবে।"
        }
      ]
    },
    {
      "number": "6",
      "uddipok": "একটি অংশীদারি ব্যবসায়ে পাঁচজন অংশীদার। তারা সকলে সমান মূলধন বিনিয়োগ করেছেন। লাভ-লোকসান সমানভাবে বণ্টন করেন। রতন নামের একজন অংশীদারের মৃত্যুর পরেও ব্যবসায়টি স্বাভাবিকভাবে তার কার্যক্রম পরিচালনা করছে অর্থাৎ ব্যবসায়টি বিলোপসাধিত হয়নি। পরবর্তীতে ময়না নামের আরেকজন অংশীদারের মস্তিষ্ক বিকৃতির কারণে ব্যবসায়টি বিলোপসাধিত হয়েছে।",
      "tag": "MC24",
      "sub_questions": [
        {
          "label": "ক",
          "question": "দেউলিয়া কী?",
          "explanation": "অংশীদারদের যোগ্যতা বলতে বোঝায় সেই সব দক্ষতা, অভিজ্ঞতা, জ্ঞান এবং গুণাবলী, যা একটি ব্যবসা বা প্রকল্পে অংশগ্রহণকারী ব্যক্তিরা বা সংস্থাগুলোকে সফলভাবে তাদের দায়িত্ব পালন করতে সক্ষম করে। এটি এমন গুণাবলী অন্তর্ভুক্ত করে যেমন নেতৃত্বের ক্ষমতা, বিশেষজ্ঞ জ্ঞান, টেকনিক্যাল স্কিল, ব্যবসায়িক দক্ষতা, এবং সমস্যা সমাধানের ক্ষমতা। অংশীদারদের যোগ্যতা ব্যবসার বা প্রকল্পের লক্ষ্য পূরণে এবং টেকসই সাফল্য অর্জনে গুরুত্বপূর্ণ ভূমিকা পালন করে।"
        },
        {
          "label": "খ",
          "question": "অংশীদারদের যোগ্যতা বলতে কী বোঝায়?",
          "explanation": "অংশীদারদের যোগ্যতা বলতে বোঝায় সেই সব দক্ষতা, অভিজ্ঞতা, জ্ঞান এবং গুণাবলী, যা একটি ব্যবসা বা প্রকল্পে অংশগ্রহণকারী ব্যক্তিরা বা সংস্থাগুলোকে সফলভাবে তাদের দায়িত্ব পালন করতে সক্ষম করে। এটি এমন গুণাবলী অন্তর্ভুক্ত করে যেমন নেতৃত্বের ক্ষমতা, বিশেষজ্ঞ জ্ঞান, টেকনিক্যাল স্কিল, ব্যবসায়িক দক্ষতা, এবং সমস্যা সমাধানের ক্ষমতা। অংশীদারদের যোগ্যতা ব্যবসার বা প্রকল্পের লক্ষ্য পূরণে এবং টেকসই সাফল্য অর্জনে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপকে উল্লিখিত রতন কোন ধরনের অংশীদার? ব্যাখ্যা করো।",
          "explanation": "উদ্দীপকে উল্লিখিত রতন একটি সাধারণ অংশীদার। সাধারণ অংশীদাররা ব্যবসায়ের মুনাফা ও লোকসান সমানভাবে ভাগ করে নেন এবং ব্যবসায়ের কার্যক্রমে সক্রিয়ভাবে অংশগ্রহণ করেন। উদ্দীপকের রতন তার বিনিয়োগের মাধ্যমে ব্যবসায় যুক্ত ছিলেন এবং মৃত্যুর পরও ব্যবসা চালু ছিল, এটি প্রমাণ করে যে তিনি শুধুমাত্র ব্যবসায়ের মধ্যে সক্রিয় ছিলেন না, তার অংশীদারিত্ব প্রতিষ্ঠানের স্থিতিশীলতাও বজায় রেখেছিলো। এখানে উল্লেখযোগ্য যে, রতনের মৃত্যুর পর ব্যবসা চালু ছিল, যার মানে হলো তার অংশীদারিত্বের ক্ষেত্রে কোন প্রভাব পড়েনি, কারণ অংশীদারি চুক্তি অনুযায়ী ব্যবসার কার্যক্রম চালিয়ে যাওয়া সম্ভব হয়েছিল। এর মানে রতন ছিলেন সাধারণ অংশীদার, যার মৃত্যুর পর তার অংশীদারি চুক্তি মেনে ব্যবসা চালু রাখার ব্যবস্থা ছিল।"
        },
        {
          "label": "ঘ",
          "question": "ময়নার মস্তিষ্ক বিকৃতিতে অংশীদারি ব্যবসায়টি কী উপায়ে বিলোপসাধিত হবে? মতামত দাও।",
          "explanation": "ময়নার মস্তিষ্ক বিকৃতির কারণে অংশীদারি ব্যবসাটি বিলোপসাধিত হতে পারে, কারণ তার মানসিক অক্ষমতা ব্যবসায়ের পরিচালনায় বাধা সৃষ্টি করেছে। অংশীদারি ব্যবসায় প্রতিটি অংশীদারের একটি নির্দিষ্ট ভূমিকা এবং দায়িত্ব থাকে, যা ব্যবসার সুষ্ঠু কার্যক্রম নিশ্চিত করে। যদি কোনো অংশীদার মানসিক বা শারীরিকভাবে অক্ষম হয়ে পড়েন, তবে ব্যবসা পরিচালনায় সমস্যা দেখা দিতে পারে। উদ্দীপকের ময়নার ক্ষেত্রে, তার মানসিক অক্ষমতা তাকে সিদ্ধান্ত গ্রহণ বা কার্যক্রমে অংশগ্রহণে অক্ষম করে তুলেছে, যা ব্যবসায় নেতিবাচক প্রভাব ফেলেছে। অংশীদারি ব্যবসায় সাধারণত একটি চুক্তি বা শর্তাবলী নির্ধারিত থাকে, যেখানে অংশীদারদের ভূমিকা, দায়িত্ব এবং অযোগ্যতার ক্ষেত্রে করণীয় উল্লেখ থাকে। ময়নার মস্তিষ্ক বিকৃতির কারণে যদি চুক্তিতে তার অংশীদারিত্ব বজায় রাখার কোনো ব্যবস্থা না থাকে, তবে ব্যবসার অন্যান্য অংশীদারের সম্মতিতে বা আদালতের নির্দেশে ব্যবসা বিলোপসাধিত হতে পারে। এটি একটি স্বাভাবিক প্রক্রিয়া, যেখানে অংশীদারদের মধ্যে কেউ কার্যকরভাবে তার ভূমিকা পালন করতে না পারলে ব্যবসা বন্ধ করা হয়। এছাড়া, ময়নার মানসিক অক্ষমতার কারণে তার অংশীদারিত্ব শেষ করার বিকল্প কোনো শর্ত যদি চুক্তিতে উল্লেখ না থাকে, তবে পুরো ব্যবসা পরিচালনা করা কঠিন হয়ে পড়বে। এটি ব্যবসার মূল কাঠামোতে পরিবর্তন আনতে পারে এবং ব্যবসায়িক কার্যক্রম আর আগের মতো স্থিতিশীল নাও থাকতে পারে। এই পরিস্থিতিতে আইনগত পদ্ধতি অনুসরণ করে অংশীদারির বিলোপ ঘটানো হতে পারে। সর্বশেষে, ময়নার অক্ষমতার কারণে ব্যবসায় গুরুত্বপূর্ণ সিদ্ধান্ত গ্রহণে জটিলতা সৃষ্টি হওয়ায় এবং কার্যক্রম পরিচালনায় অসামঞ্জস্য দেখা দেওয়ায়, ব্যবসাটি বিলোপসাধিত হওয়া একটি যৌক্তিক পরিণতি হতে পারে।"
        }
      ]
    },
    {
      "number": "7",
      "uddipok": "জনাব হাফিজ ও তার ৬ বন্ধু মিলে ২০১৮ সালে একটি স্পিনিং মিল, স্থাপন করেন। তাদের অনুমোদিত মূলধনের পরিমাণ ৭০ কোটি টাকা। তাদের সুদক্ষ পরিচালনা ও ব্যবস্থাপনার ফলে প্রতিষ্ঠানটি লাভজনক হওয়ায় তারা ২০২২ সালে ৩০% স্টক ও ২০% নগদ লভ্যাংশ ঘোষণা করে। ২০২৩ সালে প্রতিষ্ঠানটি আরও ৩টি ইউনিট স্থাপনের সিদ্ধান্ত গ্রহণের কারণে ১২০ কোটি টাকার প্রয়োজন হয়।",
      "tag": "",
      "sub_questions": [
        {
          "label": "ক",
          "question": "বিবরণপত্র কী?",
          "explanation": "পাবলিক লিমিটেড কোম্পানির শেয়ার বিক্রির জন্য জনসাধারণের উদ্দেশ্যে কোম্পানির বিষয়াদি উল্লেখ করে যে প্রচারপত্র ইস্যু করে, তাকে বিবরণপত্র বলে।"
        },
        {
          "label": "খ",
          "question": "কার্যারম্ভের অনুমতিপত্র প্রয়োজন কেন? ব্যাখ্যা করো।",
          "explanation": "পাবলিক লিমিটেড কোম্পানির কাজ শুরুর জন্য নিবন্ধকের কাছ থেকে নেওয়া অনুমতিপত্র হলো কার্যারম্ভের অনুমতিপত্র। কার্যারম্ভের অনুমতিপত্র সংগ্রহের মাধ্যমে পাবলিক লিমিটেড কোম্পানি কাজ শুরুর বৈধতা পায়। আর কোম্পানির প্রয়োজনীয় আনুষ্ঠানিকতা পালন সম্পর্কে নিশ্চিত হওয়া যায়। তাই পাবলিক লিমিটেড কোম্পানির জন্য কার্যারম্ভের অনুমতিপত্র প্রয়োজন।"
        },
        {
          "label": "গ",
          "question": "উদ্দীপকের ব্যবসায় সংগঠনটি কোন ধরনের কোম্পানি? ব্যাখ্যা করো।",
          "explanation": "উদ্দীপকের ব্যবসায় সংগঠনটি পাবলিক লিমিটেড কোম্পানি। এ ধরনের কোম্পানির সর্বনিম্ন সদস্য সংখ্যা সাতজন ও সর্বোচ্চ শেয়ার সংখ্যা দ্বারা সীমাবদ্ধ থাকে। এ কোম্পানির শেয়ার অবাধে হস্তান্তরযোগ্য। এটি জনগণের কাছে শেয়ার ও ঋণপত্র বিক্রির আহ্বান জানাতে পারে। উদ্দীপকের জনাব হাফিজ ও তার ৬ বন্ধু মিলে ২০১৮ সালে একটি স্পিনিং মিল স্থাপন করেন। তাদের ব্যবসায়ের অনুমোদিত মূলধনের পরিমাণ ৭০ কোটি টাকা। যথাযথ কর্তৃপক্ষ থেকে প্রতিষ্ঠানটি নিবন্ধনপত্র ও কার্যারম্ভের অনুমতিপত্র সংগ্রহ করে। প্রতিষ্ঠানটির সদস্য সংখ্যা সাতজন। এছাড়া' এটি জনগণের কাছে শেয়ার বিক্রি করতে পারে। এসব বৈশিষ্ট্য পাবলিক লিমিটেড কোম্পানির সাথে মিলে যায়। তাই বলা যায়, উল্লিখিত স্পিনিং মিলটি একটি পাবলিক লিমিটেড কোম্পানি।"
        },
        {
          "label": "ঘ",
          "question": "ব্যবসায় সম্প্রসারণের জন্য প্রতিষ্ঠানটির কোন উৎস থেকে অর্থসংস্থান করা উচিত বলে তুমি মনে করো? যুক্তিসহ তোমার মতামত দাও।",
          "explanation": "ব্যবসায় সম্প্রসারণের জন্য প্রতিষ্ঠানটির শেয়ার বিক্রির মাধ্যমে অর্থসংস্থান করা উচিত বলে আমি মনে করি। পাবলিক লিমিটেড কোম্পানির সদস্য সংখ্যা বেশি হওয়ায় মূলধনের পরিমাণও বেশি হয়। অনেক সময় ব্যবসায় সম্প্রসারণের জন্য এর প্রবর্তকরা আরও মূলধনের যোগান দিতে চান। অতিরিক্ত এ মূলধনের যোগান দেওয়ার জন্য কোম্পানি জনগণের কাছে শেয়ার ও ঋণপত্র বিক্রির আহ্বান জানাতে পারে। উদ্দীপকের জনাব হাফিজ ও তার ৬ বন্ধু মিলে ২০১৮ সালে একটি স্পিনিং মিল স্থাপন করেন। তাদের সুদক্ষ পরিচালনায় প্রতিষ্ঠানটি লাভজনক হয়ে ওঠে। ২০২৩ সালে প্রতিষ্ঠানটি আরও ৩টি ইউনিট স্থাপন করতে চায়। এজন্য তাদের ১২০ কোটি টাকা প্রয়োজন হয়। উদ্দীপকের প্রতিষ্ঠানটি একটি পাবলিক লিমিটেড কোম্পানি। এর শেয়ার অবাধে হস্তান্তরযোগ্য হওয়ায় এটি সহজে জনগণের কাছে শেয়ার বিক্রির আহ্বান জানাতে পারবে। শেয়ার বিক্রির মাধ্যমে মূলধন সংগ্রহ করলে অর্থ ফেরত দেওয়া নিয়ে ভাবতে হবে না। শুধু কোম্পানির মুনাফা হলে লভ্যাংশ দিতে হবে। আবার কোম্পানির ক্ষতি হলে তার দায়ভারও বিনিয়োগকারীদের নিতে হবে। কিন্তু ব্যাংক থেকে ঋণ নিলে কোম্পানির মুনাফা হোক বা না হোক নির্দিষ্ট হারে সুদ দিতে হবে। নির্দিষ্ট সময়। শেষে আসল ফেরত দিতে হবে। বিনিয়োগকারীরা কোম্পানির দায়ভারও নেবে না। তাই আমি মনে করি, উদ্দীপকের ব্যবসায় সম্প্রসারণে শেয়ার বিক্রির মাধ্যমে অর্থসংস্থান করা উচিত।"
        }
      ]
    },
    {
      "number": "8",
      "uddipok": "আসিন এবং ওয়াসি দুই বন্ধু একই প্রতিষ্ঠানে নিয়োজিত ছিলেন। চাকরি থেকে অবসর নেওয়ার পর পেনশনের টাকা দিয়ে আসিন এবং ওয়াসি একটি স্বনামধন্য কোম্পানির দলিল কেনেন। কোম্পানির নিয়ম অনুযায়ী আসিন নির্দিষ্ট হারে সুদ এবং ওয়াসি লভ্যাংশ পান। তবে আসিন নিয়মিত সুদ পেলেও ওয়াসি নিয়মিত লভ্যাংশ পান না।",
      "tag": "",
      "sub_questions": [
        {
          "label": "ক",
          "question": "হোল্ডিং কোম্পানি কী?",
          "explanation": "যে কোম্পানি অন্য এক বা একাধিক কোম্পানির কমপক্ষে ৫০%- এর বেশি শেয়ার কিনে পরিচালনা ও নিয়ন্ত্রণের অধিকার লাভ করে, তাকে হোল্ডিং কোম্পানি বলে।"
        },
        {
          "label": "খ",
          "question": "কোন দলিলকে কোম্পানির জন্মসনদ বলা হয় এবং কেন?",
          "explanation": "নিবন্ধনপত্রকে কোম্পানির জন্মসনদ বলা হয়। কোম্পানি আইনের বিভিন্ন আনুষ্ঠানিকতা পালন করে উদ্যোক্তাগণ নিবন্ধকের কাছ থেকে নিবন্ধনের প্রমাণ হিসেবে এ সনদ পেয়ে থাকে। এরূপ পত্র কোম্পানির আইনগত সত্তা নির্দেশ করে। এরূপ দলিল পাওয়ার পর আইনগত সত্তার জন্মলাভ ঘটে বলে একে কোম্পানির জন্মসনদ বলা হয়।"
        },
        {
          "label": "গ",
          "question": "আসিন কোম্পানিটি থেকে কোন ধরনের দলিল কিনেছেন? ব্যাখ্যা করো।",
          "explanation": "আসিন কোম্পানির ঋণ দলিল বা ঋণপত্র কিনেছেন। 'পাবলিক লিমিটেড কোম্পানি ঋণ স্বীকৃতিপত্র ইস্যু করে জনগণ বা প্রতিষ্ঠানের কাছ থেকে ঋণ সংগ্রহ করে। শেয়ার মূলধনের বাইরেও অতিরিক্তি মূলধন সংগ্রহের জন্য ঋণপত্র বিক্রি করা হয়। এ ঋণপত্রের গ্রহীতা বা ক্রেতা নির্দিষ্ট হারে সুদ পান। উদ্দীপকে আসিন ও ওয়াসি দুই বন্ধু একই প্রতিষ্ঠানে নিয়োজিত ছিলেন। চাকরি থেকে অবসর নেওয়ার পর পেনশনের টাকা দিয়ে আসিন একটি স্বনামধন্য কোম্পানির দলিল কেনেন। নির্দিষ্ট সময় পর তিন্ি বিনিয়োগকৃত অর্থ ফেরত পাবেন। কোম্পানির নিয়ম অনুযায়ী আসিন নির্দিষ্ট হারে সুদ পান। কোম্পানির লাভ-ক্ষতি যা হোক আসিনের প্রাপ্য সুদ নির্দিষ্ট থাকে। সাধারণত ঋণপত্রের ক্রেতাগণ এ ধরনের সুদ পেয়ে থাকেন। তাই বলা যায়, আসিন কোম্পানির ঋণপত্র কিনেছেন।"
        },
        {
          "label": "ঘ",
          "question": "আসিন এবং ওয়াসির ক্রয়কৃত দলিল সম্পূর্ণ ভিন্ন প্রকৃতির- উক্তিটির যথার্থতা বিশ্লেষণ করো।",
          "explanation": "আসিন ঋণপত্র এবং ওয়াসি যে শেয়ার দলিল ক্রয় করেছেন তা সম্পূর্ণ ভিন্ন প্রকৃতির। শেয়ার দলিলের মাধ্যমে কোনো কোম্পানির শেয়ার জনগণের কাছে বিক্রি করা হয়। এ ধরনের দলিলের ক্রেতাগণ কোম্পানির মালিক এবং তারা লভ্যাংশ পেয়ে থাকেন। অন্যদিকে, ঋণপত্র দলিলের মাধ্যমে কোম্পানি ঋণ নেয়। এ ধরনের দলিলের ক্রেতাগণ কোম্পানির পাওনাদার এবং তারা নির্দিষ্ট হারে সুদ পেয়ে থাকেন। উদ্দীপকের আসিন ও ওয়াসি দুই বন্ধু একই প্রতিষ্ঠানে নিয়োজিত ছিলেন। চাকরি থেকে অবসর নেওয়ার পর আসিন এবং ওয়াসি একটি স্বনামধন্য কোম্পানির দলিল কেনেন। কোম্পানির নিয়মানুযায়ী আসিন নির্দিষ্ট হারে সুদ পান এবং ওয়াসি লভ্যাংশ পান। অর্থাৎ আসিন কোম্পানির ঋণপত্র কিনেছেন এবং ওয়াসি শেয়ার কিনেছেন। আসিন তার ক্রয়কৃত দলিলের জন্য কোম্পানির পাওনাদার হিসেবে এবং ওয়াসি কোম্পানির মালিক হিসেবে বিবেচিত হবেন। আসিন কোম্পানির পরিচালনায় অংশ নিতে পারবেন না। কিন্তু ওয়াসি কোম্পানি পরিচালনায় অংশ নিতে পারবেন। কোম্পানির সভায় উপস্থিত হয়ে আসিনের ভোটদানের অধিকার নেই। কিন্তু ওয়াসির এ ধরনের অধিকার আছে। আসিন কোম্পানির দায় ও লোকসান বহন করবেন না। কিন্তু, ওয়াসি দায় ও লোকসান বহন কররেন। এসব বিষয় বিবেচনা করে বলা যায়, আসিন ও ওয়াসির ক্রয়কৃত দলিল সম্পূর্ণ ভিন্ন প্রকৃতির।"
        }
      ]
    },
    {
      "number": "9",
      "uddipok": "সিলেটের করিমসহ ৫০ জন তাঁতি মিলে একটি প্রতিষ্ঠান গড়ে তুললেন। তিন বছরে তাদের মূলধন দাঁড়ায় ২০ লক্ষ টাকা। চতুর্থ বছরে মোট মুনাফা ১,০০,০০০ টাকা থেকে ৩৫,০০০ টাকা তাদের সংরক্ষিত তহবিলে এবং ১৫,০০০ টাকা উন্নয়ন তহবিলে জমা করেন। অবশিষ্ট টাকা সদস্যরা নিজেদের মধ্যে সমানভাগে ভাগ করে নেন।",
      "tag": "",
      "sub_questions": [
        {
          "label": "ক",
          "question": "জাতীয় সমবায় সমিতি কাকে বলে?",
          "explanation": "কমপক্ষে ১০টি কেন্দ্রীয় সমবায় সমিতির সমন্বয়ে গড়ে ওঠা সমিতি হলো জাতীয় সমবায় সমিতি।"
        },
        {
          "label": "খ",
          "question": "সমবায় সমিতির সাম্যের নীতিটি ব্যাখ্যা করো।",
          "explanation": "সমবায়ের সকল সদস্যই সমান মর্যাদার অধিকারী, এটিই সমবায় সমিতির সাম্যের নীতি। সমবায় সমিতি সাম্যের আদর্শে অনুপ্রাণিত। এর সদস্যরা সামাজিক, অর্থনৈতিক বা পারিবারিকভাবে ভিন্ন হলেও সকলেই এখানে সমান মর্যাদার অধিকারী। তাই সমবায়ে সদস্যরা একটির বেশি শেয়ারের মালিক হলেও সাম্যের নীতিতে সবাই একটি মাত্র ভোটের অধিকারী।"
        },
        {
          "label": "গ",
          "question": "উদ্দীপকের বর্ণিত প্রতিষ্ঠানটি কোন ধরনের সমবায় সমিতি? ব্যাখ্যা করো।",
          "explanation": "উদ্দীপকের বর্ণিত প্রতিষ্ঠানটি উৎপাদক সমবায় সমিতি। শিল্পের মালিক বা উৎপাদকগণ বড় আকারে উৎপাদনের সুবিধা পাওয়ার লক্ষ্যে একত্র হয়ে উৎপাদক সমবায় সমিতি গঠন করেন। যেমনঃ মৎস্যজীবী সমবায় সমিতি, তাঁতি সমবায় সমিতি, দুগ্ধ উৎপাদক সমবায়। সমিতি প্রভৃতি। এ সমিতির মাধ্যমে মধ্যস্থব্যবসায়ীদের ছাড়াই গ্রাহক ও ভোক্তাদের কাছে পণ্য সরবরাহ করা যায়। উদ্দীপকের সিলেটের করিমসহ ৫০ জন তাঁতি মিলে একটি প্রতিষ্ঠান গড়ে তোলেন। তাদের উৎপাদিত কাপড়ের ন্যায্যমূল্য প্রাপ্তিই সমিতি গঠনের মূল উদ্দেশ্য। উক্ত প্রতিষ্ঠান থেকে তারা ভালো অঙ্কের মুনাফা অর্জন করেন। মুনাফার কিছু অংশ তারা সংরক্ষিত তহবিলে এবং উন্নয়ন তহবিলে জমা করেন। অবশিষ্ট মুনাফা তারা নিজেদের মধ্যে সমান ভাগে ভাগ করে নেন। এসব বৈশিষ্ট্য উৎপাদক সমবায় সমিতির সাথে মিলে যায়। সুতরাং, উদ্দীপকে বর্ণিত প্রতিষ্ঠানটি উৎপাদক সমবায় সমিতি।"
        },
        {
          "label": "ঘ",
          "question": "উদ্দীপকে বর্ণিত বিভিন্ন তহবিলে টাকা সংরক্ষণের পরিমাণ কি সঠিক? মতামত দাও।",
          "explanation": "উদ্দীপকে বর্ণিত বিভিন্ন তহবিলে টাকা সংরক্ষণের পরিমাণ সঠিক নয়। সমবায় সমিতিতে অর্জিত মুনাফা থেকে ন্যূনতম হারে সঞ্চিতি তহবিল সংরক্ষণ করতে হয়। এ নিয়ম অনুযায়ী অর্জিত মুনাফার ১৫% সঞ্চিতি এবং ৩% উন্নয়ন তহবিলে জমা রাখতে হয়। এরপর অবশিষ্ট মুনাফা সদস্যদের মধ্যে বণ্টন করা যায়। উদ্দীপকে সিলেটের করিমসহ ৫০ জন তাঁতি মিলে একটি প্রতিষ্ঠান গড়ে তোলেন। তিন বছরে তাদের মূলধন দাঁড়ায় ২০ লক্ষ টাকা। চতুর্থ বছরে মোট মুনাফা ১,০০,০০০ টাকা থেকে ৩৫,০০০ টাকা সংরক্ষিত এবং ১৫,০০০ টাকা উন্নয়ন তহবিলে জমা রাখা হয়। অবশিষ্ট মুনাফা তারা নিজেদের মধ্যে সমানভাগে ভাগ করে নেয়। বিভিন্ন তহবিলে টাকা সংরক্ষণের পরমিাণ- ১৫% সঞ্চিতি তহবিল (১,০০,০০০ × ১৫%) = ১৫,০০০ টাকা ৩% উন্নয়ন তহবিল (১,০০,০০০ ৩%) = ৩,০০০ টাকা মোট তহবিল = ১৮,০০০ টাকা সমবায়ের নিয়ম অনুযায়ী উক্ত প্রতিষ্ঠানের সঞ্চিতি তহবিলে ১৫,০০০ টাকা এবং উন্নয়ন তহবিলে ৩,০০০ টাকা রাখতে হবে। কিন্তু তারা সঞ্চিতি তহবিলে ৩৫,০০০ টাকা এবং উন্নয়ন তহবিলে ১৫,০০০ টাকা জমা রাখেন। তাই বলা যায়, প্রতিষ্ঠানটির বিভিন্ন তহবিলে টাকা সংরক্ষণের পরিমাণ সঠিক নয়।"
        }
      ]
    },
    {
      "number": "10",
      "uddipok": "সফিপুর গ্রামের ৪০ জন জেলে গ্রাম্য মহাজন ও ঋণদাতাদের উচ্চহারে সুদের দায় থেকে রক্ষা পাওয়ার উদ্দেশ্যে 'বন্ধন' নামক একটি নিবন্ধিত প্রতিষ্ঠান গড়ে তোলে। উক্ত প্রতিষ্ঠান থেকে তারা স্বল্প সুদে ঋণ নিতে পারে। বিধি অনুযায়ী তারা প্রতিষ্ঠানটির অর্জিত মুনাফা থেকে সঞ্চিতি তহবিলে ও উন্নয়ন তহবিলে টাকা জমা রাখে। বিগত তিন বছরে প্রতিষ্ঠানটির অর্জিত মুনাফার পরিমাণ ছিল যথাক্রমে ৬,০০,০০০ টাকা, ৫,০০,০০০ টাকা এবং ৬,৫০,০০০ টাকা। বর্তমানে তারা ভাড়া দেওয়ার জন্য প্রতিষ্ঠানটির সঞ্চিতি তহবিলের টাকা থেকে ৩,০০,০০০ টাকায় ২ টি ইঞ্জিনচালিত নৌকা কেনার চিন্তা করছে।",
      "tag": "",
      "sub_questions": [
        {
          "label": "ক",
          "question": "জাতীয় সমবায় সমিতি কী?",
          "explanation": "কমপক্ষে ১০টি কেন্দ্রীয় সমবায় সমিতির সমন্বয়ে গড়ে ওঠা সমিতি হলো জাতীয় সমবায় সমিতি।"
        },
        {
          "label": "খ",
          "question": "সমবায় একটি আত্মরক্ষামূলক প্রতিষ্ঠান- ব্যাখ্যা করো।",
          "explanation": "পারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে মিলিত হয়ে যে সংগঠন গড়ে তোলে তা হলো সমবায় সমিতি। পুঁজিপতি ও মধ্যস্থব্যবসায়ীদের হাত থেকে নিজেদের রক্ষা করার জন্য সমবায় সমিতি গঠন করা হয়। তাই সমবায়কে নিম্নবিত্ত মানুষ বা শোষিতদের আত্মরক্ষার দুর্গ মনে করা হয়। নিজেদের অধিকার রক্ষায় একজোট হওয়ায় সমবায় সমিতিকে একটি আত্মরক্ষামূলক প্রতিষ্ঠান বলে।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের সমবায় সংগঠন? ব্যাখ্যা করো।",
          "explanation": "উদ্দীপকের প্রতিষ্ঠানটি ঋণদান সমবায় সমিতি। ঋণ সুবিধা লাভের জন্য ক্ষুদ্র ও কুটির শিল্পের উৎপাদক, জেলে, কৃষিজীবী বা স্বল্প আয়ের মানুষ এ সমিতি গঠন করে। নিজেদের ক্ষুদ্র ক্ষুদ্র সঞ্চয় একত্র করে এ সুবিধা নিতে পারে। এতে সুদি মহাজনদের দৌরাত্ম্য থেকে তারা মুক্তি পায়। উদ্দীপকে সফিপুর গ্রামের ৪০ জন জেলে 'বন্ধন' নামক একটি সমিতি গঠন করে। তাদের ক্ষুদ্র আয় এ সমিতিতে জমা হয়। পরে সমিতি থেকে তারা ঋণ সুবিধা পায়। এতে তাদের ব্যবসায়ের কাজ সচল থাকে। তারা গ্রাম্য মহাজন ও ঋণদাতাদের উচ্চ হারে সুদ থেকে রক্ষা পাওয়ার জন্য এ সমিতি গঠন করে। তাদের এ সমিতির উদ্দেশ্যের সাথে ঋণদান সমবায়ের মিল পাওয়া যায়। তাই বলা যায়, উদ্দীপকের প্রতিষ্ঠানটি ঋণদান সমবায় সমিতি।"
        },
        {
          "label": "ঘ",
          "question": "তুমি কি মনে করো উদ্দীপকের প্রতিষ্ঠানটির সঞ্চিতি তহবিলের টাকা দিয়ে ২ টি ইঞ্জিনচালিত নৌকা কেনা সম্ভব? যুক্তিসহ ব্যাখ্যা দাও।",
          "explanation": "উদ্দীপকের প্রতিষ্ঠানটি সঞ্চিত তহবিলের টাকা দিয়ে দুটি ইঞ্জিনচালিত নৌকা কিনতে পারবে। সমবায় সমিতিকে আইন অনুযায়ী তহবিল সংরক্ষণ করতে হয়। সমিতির অর্জিত মুনাফা থেকে ১৫% সঞ্চিতি ও ৩% উন্নয়ন তহবিল রাখতে হয়। বাকি মুনাফা সদস্যরা নিজেদের মধ্যে ভাগ করে নেয়। উদ্দীপকের সফিপুর গ্রামের ৪০ জন জেলে 'বন্ধন' নামে একটি সমবায় সমিতি গঠন করে। সমিতিটি থেকে সঞ্চিতি ও উন্নয়ন তহবিলে জমা রাখতে হয়। ঐ তহবিল থেকে তারা ৩,০০,০০০ টাকায় ২টি ইঞ্জিনচালিত নৌকা কিনতে চায়। গত তিন বছরে সমিতিটির মোট তহবিল: বছর মুনাফা বিবিধ তহবিল (১৫+৩)% = ১৮% টাকা ১ম বছর ২য় বছর ৩য় বছর ৬,০০,০০০ ৫,০০,০০০ ৬,৫০,০০০ ৬,০০,০০০ × ১৮% ৫,০০,০০০০ ১৮% ৬,৫০,০০০০ ১৮% ১,০৮,০০০ ৯০,০০০ ১,১৭,০০০ ৩,১৫,০০০ তিন বছরে সমিতিটির তহবিল হয় ৩,১৫,০০০ টাকা। প্রতিষ্ঠানটি দুটি ইঞ্জিনচালিত নৌকা কিনতে চাচ্ছে। এজন্য প্রয়োজন ৩,০০,০০০ টাকা। অর্থাৎ, তহবিল থেকেই ব্যয় নির্বাহ করা সম্ভব। সুতরাং, উদ্দীপকের প্রতিষ্ঠানটি সঞ্চিতি তহবিলের টাকা দিয়ে দুটি ইঞ্জিনচালিত নৌকা কিনতে পারবে।"
        }
      ]
    },
    {
      "number": "11",
      "uddipok": "মি. হাসান শহরের সন্নিকটে একটি পলিথিন উৎপাদনের কারখানা স্থাপন করেছেন। তিনি অবগত আছেন যে, এই পলিথিন ব্যবহারে মাটির উবর্রতা যেমন হ্রাস পায়, তেমনি বায়ুও দূষিত হয়। এদিকে এই অবস্থা হতে পরিবেশকে রক্ষা করতে সরকার বিভিন্ন সময়ে সবাইকে নির্দেশনাসহ আইন প্রণয়ন এবং এর পাশাপাশি গণসচেতনতা সৃষ্টির পদক্ষেপ গ্রহণ করেছেন।",
      "tag": "BNMPC 24,CB 22",
      "sub_questions": [
        {
          "label": "ক",
          "question": "ব্যবসায় নৈতিকতা কী?",
          "explanation": "ব্যবসা পরিচালনার ক্ষেত্রে উচিত অনুচিত মেনে চলা এবং ভালোকে গ্রহণ ও মন্দকে বর্জন করে চলাই হল ব্যবসা নৈতিকতা।"
        },
        {
          "label": "খ",
          "question": "পলিথিন কীভাবে পরিবেশ দূষণ করে।",
          "explanation": "পলিথিন পরিবেশ দূষণ করে প্রধানত তার অপচনশীলতা এবং বায়োডিগ্রেডেবল না হওয়ার কারণে। এটি মাটিতে অনেক দিন ধরে পড়ে থাকে এবং বিভিন্ন জীবাণুর দ্বারা সহজে পচে না গিয়ে পরিবেশে দূষণ সৃষ্টি করে। পলিথিনের কারণে মাটি উর্বরতা হারায়, জলপ্রবাহ বন্ধ হয়ে যায় এবং পশু-পাখিরা এই পলিথিন খেয়ে বিপদে পড়তে পারে। পলিথিনের পোড়ানোর ফলে বিষাক্ত গ্যাস নিঃসৃত হয়, যা বায়ু দূষণ সৃষ্টি করে এবং মানবস্বাস্থ্যকে ক্ষতিগ্রস্ত করতে পারে। এছাড়া, পলিথিনের ব্যাবহার বাড়লে এটি জলাশয়ে গিয়ে ভাসতে থাকে, যা জলজ প্রাণীদের জন্য হুমকি সৃষ্টি করে।"
        },
        {
          "label": "গ",
          "question": "উদ্দীপকে মি. হাসান সমাজের কোন পক্ষের প্রতি অবহেলা করেছেন? ব্যাখ্যা করো।",
          "explanation": "উদ্দীপকের, মি. হাসান সমাজের পরিবেশ এবং সাধারণ মানুষের প্রতি অবহেলা করেছেন। যদিও তিনি পলিথিন উৎপাদন করে আর্থিক লাভ অর্জন করতে চেয়েছেন, তবে তিনি জানেন যে পলিথিন ব্যবহারে পরিবেশের ক্ষতি হয়। মাটির উবর্রতা হ্রাস, বায়ু দূষণ এবং অন্যান্য পরিবেশগত ক্ষতি সৃষ্টি করা এই কার্যক্রমের ফলস্বরূপ, যা দীর্ঘমেয়াদে মানুষের স্বাস্থ্যের জন্য ক্ষতিকর হতে পারে। এছাড়া, সরকার বিভিন্ন সময়ে পরিবেশ রক্ষার জন্য আইন প্রণয়ন এবং সচেতনতা বৃদ্ধির পদক্ষেপ গ্রহণ করলেও, মি. হাসান সে বিষয়টি গুরুত্বের সাথে নেননি। তিনি যদি পরিবেশের প্রতি দায়িত্বশীল মনোভাব দেখাতেন, তবে হয়তো পলিথিন উৎপাদন থেকে সরে এসে পরিবেশবান্ধব বিকল্প খুঁজতেন। মি. হাসান তার ব্যবসায়ের মাধ্যমে পরিবেশ এবং সাধারণ জনগণের প্রতি নৈতিক দায়িত্ব পালনে ব্যর্থ হয়েছেন, যা সমাজের সুরক্ষার জন্য একটি বড় ধরনের অবহেলা।"
        },
        {
          "label": "ঘ",
          "question": "\"গণসচেতনতাই পারে পলিথিন উৎপাদন ও ব্যবহার বন্ধ করতে\"- উদ্দীপকের আলোকে উক্তিটির যথার্থতা মূল্যায়ন করো।",
          "explanation": "\"গণসচেতনতাই পারে পলিথিন উৎপাদন ও ব্যবহার বন্ধ করতে\" উক্তিটি যথার্থ। পলিথিন একটি অরেগ্রেডেবল উপাদান, যার কারণে এটি পরিবেশে সঠিকভাবে নিঃশেষিত হয় না। পলিথিন ব্যবহার ও এর বর্জ্য ড্রেনে ফেললে, এটি নদী বা সাগরে গিয়ে জলজ প্রাণী এবং পরিবেশের জন্য ক্ষতিকর হতে পারে। মাটি বা জলাধারে পলিথিনের সঞ্চিত থাকা পরিবেশের জন্য একটি দীর্ঘমেয়াদী বিপদ সৃষ্টি করে, যা জনস্বাস্থ্যকেও হুমকির মুখে ফেলে। উদ্দীপকের, মি. হাসান পলিথিন উৎপাদন করে লাভ অর্জন করার চেষ্টা করছেন, যদিও তিনি জানেন যে এটি পরিবেশের জন্য ক্ষতিকর। সরকারের আইন প্রণয়ন এবং নির্দেশনা সত্ত্বেও, পরিবেশের প্রতি মানুষের সচেতনতা না থাকলে পলিথিন ব্যবহার বন্ধ করা কঠিন হয়ে পড়ে। গণসচেতনতা সৃষ্টির মাধ্যমে মানুষ পলিথিনের ক্ষতিকর প্রভাব সম্পর্কে সচেতন হলে, তারা পলিথিন ব্যবহার কমাবে বা সম্পূর্ণভাবে বন্ধ করবে। সরকারের প্রচেষ্টা, যেমন আইন এবং নির্দেশনা, কার্যকর হতে পারে যদি জনগণ সেই আইন মেনে চলে এবং পলিথিন ব্যবহার সীমিত করার গুরুত্ব বোঝে। গণসচেতনতাই পারে পলিথিনের বিকল্প ব্যবহার প্রচলিত করতে, যেমন কাগজের ব্যাগ বা পুনঃব্যবহারযোগ্য ব্যাগের ব্যবহার, যা পরিবেশের জন্য অনেক ভালো। সুতরাং , গণসচেতনতা পরিবেশ রক্ষায় একটি শক্তিশালী হাতিয়ার হতে পারে এবং এটি পলিথিন উৎপাদন ও ব্যবহারের পরিমাণ কমাতে গুরুত্বপূর্ণ ভূমিকা রাখতে পারে।"
        }
      ]
    }
  ]
}