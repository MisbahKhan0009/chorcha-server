{
  "title": "যশোর বোর্ড ২০২১",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব মিজানুর রহমান প্রতিদিন চট্টগ্রামের সীতাকুণ্ডু থেকে সবজি কিনে এনে চট্টগ্রামের বিভিন্ন বাজারে খুচরা বিক্রয় করেন। দৈনিক বেচা-কেনা যা হয় এতে তার ভালো লাভ থাকে। মাঝে মধ্যে অবিক্রীত সবজি পচে নষ্ট হওয়ার কারণে কিছুটা লোকসানের সম্মুখীন হতে হয়। লোকসানের ঝুঁকি সামলাতে তিনি সবজি সংরক্ষণের উপায় নিয়ে ভাবছেন এবং পাশাপাশি আরও বড় পরিসরে ব্যবসায় করার কথা চিন্তা করছেন। কিন্তু প্রয়োজনীয় মূলধন এক্ষেত্রে বড় বাধা।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "একই পদার্থ হতে বিশ্লেষণ বা পৃথককরনের মাধ্যমে বিভিন্ন পূর্ণ সামগ্রী তৈরি কে বিশ্লেষণ শিল্প বলে।"
        },
        {
          "label": "খ",
          "question": "",
          "explanation": "বাণিজ্যকে ব্যবসায়ের বন্টনকারী শাখা বলা হয়। শিল্পে উৎপাদিত পণ্য প্রকৃতকারী ভোগকারী বা ব্যবহারকারীদের নিকট প্রেরণের ক্ষেত্রে সম্পাদিত কার্যাবলীর সমষ্টিকে বাণিজ্য বলে। বাণিজ্যের মাধ্যমে প্রাথমিক শিল্পে উৎপাদিত কাঁচামাল মাধ্যমিক শিল্পে এবং মাধ্যমিক শিল্পে উৎপাদিত পণ্য প্রকৃত ভোগকারী বা ব্যবহারকারীদের নিকট বাণিজ্যের মাধ্যমে বন্টিত হয়।তাই বাণিজ্যকে বলা হয় ব্যবসার বন্টনকারী শাখা।"
        },
        {
          "label": "গ",
          "question": "",
          "explanation": "জনাব মিজানের কর্মকান্ড পরিবহনের মাধ্যমে স্বত্তগত ও স্থানগত উপযোগ সৃষ্টি করছে।   উৎপাদনকারী ও ভোগকারীর মধ্যে স্থানগত দূরত্ব পরিবহনের মাধ্যমে দূর হয়ে থাকে। এ বাধা দূর করতে জলে, স্থলে ও আকাশ পথে বিভিন্ন ধরনের পরিবহন প্রতিষ্ঠান কাজ করছে। পরিবহন উৎপাদনকারী ও ভোগকারীর মধ্যে সেতুবন্ধন হিসেবে কাজ করে। অন্যদিকে পন্য ক্রয় বিক্রয় এর মাধ্যমে স্বত্তগত উপযোগ সৃষ্টি হয়।    উদ্দীপকে জনাব মিজানুর রহমান প্রতিদিন চট্টগ্রামের সীতাকুণ্ড থেকে সবজি কিনে এনে চট্টগ্রামের বিভিন্ন বাজারে খুচরা বিক্রয় করেন। এতে দৈনিক তার ভালই লাভ হয়। মিজানুর রহমান প্রতিদিন চট্টগ্রামের সীতাকুণ্ড থেকে সবজি কিনে এনে চট্টগ্রামে বিক্রয় করেন।এতে তিনি স্থানগত ও স্বত্তগত উপযোগ সৃষ্টি করছেন।"
        },
        {
          "label": "ঘ",
          "question": "",
          "explanation": "জনাব মিজানের ব্যবসা সম্প্রসারণে ব্যাংক বাধা দূর করতে পারবে।   ব্যবসায়ের ক্ষেত্রে অর্থের প্রয়োজনীয়তা অনস্বীকার্য। ব্যাংকের মাধ্যমে ব্যবসায়ীরা সুষ্ঠু ও নিরাপদ লেনদেন করতে পারেন। ব্যবসায়ের ক্ষেত্রে অর্থ সংক্রান্ত বাধা দূরীকরণে ব্যাংক গুরুত্বপূর্ণ দায়িত্ব পালন করে।   উদ্দীপকে দেখা যায়,জনাব মিজান চট্টগ্রামের সীতাকুন্ডু থেকে সবজি কিনে এনে চট্টগ্রামের বিভিন্ন বাজারে বিক্রয় করেন। এতে তিনি দৈনিক ভালোই লাভবান হচ্ছেন।তিনি তার ব্যবসা সম্প্রসারণের কথা ভাবছেন। কিন্তু প্রয়োজনীয় মূলধন এতে বড় বাধা। তিনি যে অর্থ সংক্রান্ত প্রতিবন্ধকতার সম্মুখীন হয়েছেন তা খুব সহজেই ব্যাংকের মাধ্যমে দূর করতে পারেন।   তার ব্যবসায় সম্প্রসারণে যে মূলধনের প্রয়োজন তা তিনি ব্যাংক হতে ঋণ গ্রহণ করতে পারেন। এতে তার অর্থের নিরাপত্তা থাকবে। তাই বলা যায়,জনাব মিজানের ব্যবসা সম্প্রসারণে বাধা দূর করতে ব্যাংক হতে আর্থিক সাহায্য নিতে পারে।"
        }
      ]
    },
    {
      "number": "2",
      "uddipok": "মিসেস মারিয়া স্থানীয় তাল, বাঁশ ও খেজুর গাছের ওপর ভিত্তি করে “নীল আকাশ” নামে একটি কুটিরশিল্প গড়ে তুলেছেন। তার শিল্পে উৎপাদিত হাতপাখা টুপি, শীতল পাটি ও খেলনাসামগ্রী ক্রেতাদের আকৃষ্ট করে। তার উৎপাদিত পণ্য বিদেশেও রপ্তানি হচ্ছে। সম্প্রতি তিনি গ্রাহক চাহিদা বিবেচনা করে অনলাইনে ক্রেতাদের নিকট পণ্য বিক্রির সিদ্ধান্ত নিয়েছেন।",
      "tag": "DRMC 24,JB 21",
      "sub_questions": [
        {
          "label": "ক",
          "question": "",
          "explanation": "যে প্রাকৃতিক ও অপ্রাকৃতিক পারিপার্শ্বিকতার মধ্যে একটা অঞ্চলের ব্যবসায় প্রতিষ্ঠানসমূহ গড়ে ওঠে তাকে ব্যবসায় পরিবেশ বলে।"
        },
        {
          "label": "খ",
          "question": "",
          "explanation": "একটা দেশের উন্নয়নে রাজনৈতিক পরিবেশ বেশ গুরুত্বপূর্ণ ভূমিকা পালন করে।    দেশের সার্বভৌমত্ব, সরকারের স্থিতিশীলতা, রাজনৈতিক দল, নেতৃত্ব, আইন-শৃঙ্খলা পরিস্থিতি ইত্যাদি মিলিয়ে যে পরিবেশ সৃষ্টি হয় তাকে রাজনৈতিক পরিবেশ বলে। অনুন্নত ও অসহনশীল রাজনৈতিক পরিবেশ দেশের ব্যবসায় পরিবেশকে মারাত্মকভাবে ক্ষতিগ্রস্ত করে। রাজনৈতিক পরিবেশের কারণে দেশে বিদেশি বিনিয়োগের পরিমাণ কমে যায়।"
        },
        {
          "label": "গ",
          "question": "",
          "explanation": "মিসেস মারিয়া প্রাকৃতিক পরিবেশের উপর ভিত্তি করে তার প্রতিষ্ঠানটি গড়ে তুলেছেন।   কোন দেশের মৃত্তিকা, জলবায়ু, বন-বনানী, প্রাকৃতিক সম্পদ, ভূ-প্রকৃতি ইত্যাদির সমন্বয়ে যে পরিবেশের সৃষ্টি হয় তাকে প্রাকৃতিক পরিবেশ বলে। অবস্থানগত কারণে বিভিন্ন দেশের প্রাকৃতিক পরিবেশ বিভিন্ন ধরনের। প্রাকৃতিক পরিবেশের ভিন্নতার কারণে একেক দেশের ব্যবসায়িক কর্মকাণ্ড একেক ধরনের।   উদ্দীপকে মিসেস মারিয়া স্থানীয় তাল, বাশ ও খেজুর গাছের উপর ভিত্তি করে 'নীল আকাশ' নামে একটি কুটির শিল্প গড়ে তুলেছেন। ওই এলাকায় এসব গাছ বেশি জন্মায় যার কারণে তিনি স্বল্পমূল্যে কাঁচামাল পাচ্ছেন। তিনি এই সুযোগ কাজে লাগিয়ে তার প্রতিষ্ঠানটি গড়ে তুলেছেন।"
        },
        {
          "label": "ঘ",
          "question": "",
          "explanation": "নতুন সিদ্ধান্ত বাস্তবায়নে প্রযুক্তিগত পরিবেশের উপাদান বেশি সাহায্য করবে বলে আমি মনে করি।   বিজ্ঞান ও কারিগরি শিক্ষা, প্রযুক্তি আমদানির সুযোগ, উন্নত প্রযুক্তির ব্যবহার ইত্যাদি মিলিয়ে যে পরিবেশের সৃষ্টি হয় তাকে প্রযুক্তিগত পরিবেশ বলে। এই ধরনের পরিবেশ ব্যবসায়িক কার্যক্রমকে আধুনিক করে তোলে। ফলে দক্ষতার সাথে উন্নত মানের পণ্য ও সেবা প্রদান করা যায়। পরবর্তীতে নতুন ব্যবসায় স্থাপন কিংবা ব্যবসা সম্প্রসারণ এর ক্ষেত্রেও প্রযুক্তিগত পরিবেশ গুরুত্বপূর্ণ ভূমিকা পালন করে।   উদ্দীপকের মিসেস মারিয়া প্রাকৃতিক পরিবেশের উপর ভিত্তি করে একটি কুটির শিল্প গড়ে তুলেছেন। তিনি উৎপাদিত পণ্য বিদেশেও রপ্তানি করছেন।সম্প্রতি গ্রাহক চাহিদা বিবেচনা করে তিনি অনলাইনে ক্রেতাদের নিকট পণ্য বিক্রির সিদ্ধান্ত নিয়েছেন। তার গৃহীত নতুন সিদ্ধান্তে প্রযুক্তিগত পরিবেশের উপাদানগুলো ইতিবাচক ভূমিকা পালন করবে।   বর্তমানকালে ব্যবসায়ের উপর প্রযুক্তিগত পরিবেশের ব্যাপক প্রভাব লক্ষণীয়। উন্নত প্রযুক্তির ব্যবহার করে ব্যবসায়ীরা শ্রম ও সময় লাঘব করছে। নতুন নতুন পণ্য ও সেবার উৎপাদন করছে। মারিয়া প্রযুক্তির ব্যবহারের মাধ্যমে ক্রেতাদের সাথে সরাসরি যোগাযোগ করতে পারবে। তাদের সরাসরি চাহিদা অনুযায়ী পণ্য সরবরাহ করতে পারবে। তাই বলা যায় যে, প্রযুক্তিগত পরিবেশের উপাদানগুলোর সাহায্যে মারিয়ার গৃহীত সিদ্ধান্ত বাস্তবায়ন সহজ হবে।"
        }
      ]
    },
    {
      "number": "3",
      "uddipok": "জনাব করিম রাজশাহীর বোয়ালিয়ায় একটি সিল্ক শাড়ির কারখানা স্থাপন করেন। বোয়ালিয়ায় দক্ষ রেশম শ্রমিক ও স্থানীয়ভাবে বাজারজাতকরণের সুবিধা রয়েছে। ঐতিহ্যবাহী রাজশাহী সিল্ক শাড়ি দেশে ও বিদেশে যথেষ্ট চাহিদা ও সুনাম রয়েছে। প্রতিষ্ঠানটি প্রথমদিকে মূলধন সংকটে পড়ে এবং স্থানীয় একটি আর্থিক প্রতিষ্ঠানের সাথে যোগাযোগ করে সমস্যার সমাধান করে। বর্তমানে প্রতিষ্ঠানটি সুনামের সাথে ব্যবসায় পরিচালনা করছে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "দেশীয় ও আন্তর্জাতিক পর্যায়ে পাস করা বিভিন্ন আইনের সমন্বয়ে যে পরিবেশের সৃষ্টি হয় তাকে আইনগত পরিবেশ বলে।"
        },
        {
          "label": "খ",
          "question": "",
          "explanation": "বিজ্ঞান ও কারিগরি শিক্ষা,গবেষণা, উন্নত প্রযুক্তির ব্যবহার, প্রযুক্তি আমদানি সুযোগ ইত্যাদি নিয়ে একটি অঞ্চলে যে পরিবেশ সৃষ্টি হয় তাকে প্রযুক্তিগত পরিবেশ বলে।  বিজ্ঞান বা সংঘবদ্ধ জ্ঞানকে ব্যবসায়িকভাবে মানুষের প্রয়োজনে ব্যবহার করার জ্ঞানকে প্রযুক্তি বলে।বিজ্ঞানের অগ্রযাত্রা প্রযুক্তির ব্যবহার ছাড়া বাস্তবে রূপায়িত হতে পারে না। যান্ত্রিক প্রযুক্তির মাধ্যমে পণ্য উৎপাদিত হচ্ছে।স্যাটেলাইট প্রযুক্তির মাধ্যমে যোগাযোগে বিপ্লব ঘটছে।এভাবে প্রযুক্তিগত পরিবেশ ব্যবসায়ে উন্নয়নে গুরুত্বপূর্ণ।"
        },
        {
          "label": "গ",
          "question": "",
          "explanation": "জনাব করিম কারখানা স্থাপনে অর্থনৈতিক পরিবেশের উপাদানগুলো বিবেচনা করেছে।   যে পরিবেশ অর্থ ও ঋণ ব্যবস্থা,চাহিদা ও ভোগ,মানবসম্পদ,জনগণের আয় ও সঞ্চয় ইত্যাদির উপর ভিত্তি করে সৃষ্টি হয় তাকে অর্থনৈতিক পরিবেশ বলে। এই পরিবেশের জনসম্পদ উপাদানটি যেকোনো ব্যবসায়ের ক্ষেত্রে সবচেয়ে গুরুত্বপূর্ণ ভূমিকা পালন করে। কেননা এই উপাদানটি ব্যবসায়ের অন্যান্য উপাদানকে কার্যকর করে তোলে ব্যবসায়ের অর্থনৈতিক পরিবেশ অনুকূল থাকলে ব্যবসায়ীর উন্নতি ও সম্প্রসারণ সহজ হয়।   উদ্দীপকে জনাব করিম রাজশাহীর বোয়ালিয়ায় একটি সিল্ক শাড়ির কারখানা স্থাপন করেন।বোয়ালিয়ায় দক্ষ রেশম শ্রমিক ও স্থানীয়ভাবে বাজারজাতকরণের সুবিধা রয়েছে।দক্ষ মানব সম্পদ ও আর্থিক প্রতিষ্ঠানের সহজলভ্যতা তার প্রতিষ্ঠানের সফলতায় যথেষ্ট ভূমিকা রেখেছে।তাই বলা যায়, উদ্দীপকের জনাব করিম অর্থনৈতিক পরিবেশের উপাদান গুলো বিবেচনায় নিয়ে কারখানায় স্থাপন করেছেন।"
        },
        {
          "label": "ঘ",
          "question": "",
          "explanation": "'প্রতিষ্ঠানটির সফলতা অর্জনে ব্যবসায় পরিবেশের প্রভাব রয়েছে'-উক্তিটির সাথে আমি একমত।    একটি দেশের ব্যবসা প্রতিষ্ঠানসমূহ যে পারিপার্শ্বিক অবস্থার মধ্য দিয়ে গঠিত ও পরিচালিত হয় তাকে ব্যবসায় পরিবেশ বলে।প্রাকৃতিক এবং অপ্রাকৃতিক বিভিন্ন উপাদান দ্বারা ব্যবসা প্রতিষ্ঠানগুলো প্রভাবিত হয়।ইতিবাচক ব্যবসায়িক পরিবেশের কারণে ব্যবসা প্রতিষ্ঠানগুলো সফলতা পায়। আবার বিপরীতে নেতিবাচক ব্যবসায়িক পরিবেশ ব্যবসায়ের জন্য হুমকিস্বরূপ।   উদ্দীপকে দেখা যায়,‌ জনাব করিম অর্থনৈতিক পরিবেশ বিবেচনায় নিয়ে একটি সিল্ক শাড়ির কারখানা স্থাপন করেছেন। তিনি দক্ষ রেশম শ্রমিক ও স্থানীয় বাজারজাতকরণের সুবিধা পাচ্ছেন।তার প্রতিষ্ঠান প্রথম দিকে মূলধন সংকটে পড়লে স্থানীয় একটি আর্থিক প্রতিষ্ঠানের সাথে যোগাযোগ করে সমস্যা সমাধান করেন।তার ব্যবসায়ের এই সাফল্য অর্জনের পিছনে ব্যবসায় পরিবেশের অনেক বড় প্রভাব রয়েছে।   একটি ব্যবসায় প্রতিষ্ঠান তার পারিপার্শ্বিক বিভিন্ন উপাদানের সম্বন্ধে গঠিত হয়।উত্তম বাজার ব্যবস্থা, দক্ষ শ্রমিক সস্তা-শ্রম, উর্বর ভূমি, উত্তম আইন শৃঙ্খলা পরিস্থিতি ইত্যাদি ব্যবসায়ের উপর বড় প্রভাব ফেলে। উদ্দীপকের করিম তার প্রতিষ্ঠানের জন্য দক্ষ শ্রমিক ও আর্থিক প্রতিষ্ঠানের সাহায্য পায়। যার কারণে তার প্রতিষ্ঠান সফলতা পায় এবং সুনামের সাথে ব্যবসা পরিচালনা করতে পারছে। সুতরাং বলা যায় যে, প্রতিষ্ঠানটির সফলতা অর্জনে ব্যবসায় পরিবেশের প্রভাব অনস্বিকার্য।"
        }
      ]
    },
    {
      "number": "4",
      "uddipok": "নিজস্ব কারখানায় মানসম্মত সুতা উৎপাদন করে জনাব শফিক বিভিন্ন বৃহদায়তন শিল্পকারখানায় সরবরাহ করে থাকেন। উন্নতমানের হওয়ায় শফিকের উৎপাদিত সুতা বিভিন্ন পোশাক শিল্পকারখানায় ব্যাপকভাবে সমাদৃত। নিজস্ব তত্ত্বাবধান ও নিয়ন্ত্রণের মাধ্যমে উৎপাদনকার্য পরিচালনার কারণে ধীরে ধীরে তিনি আন্তর্জাতিক মানসম্পন্ন সুতা উৎপাদন করতে সক্ষম হয়েছেন। ভবিষ্যতে তার আন্তর্জাতিক বাজারে প্রবেশের পরিকল্পনা আছে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "যে ব্যবসায়ে বিনিয়োগকারীরা মূলধন বিনিয়োগ করেন কিন্তু তার পিছনে মুনাফার্জন বা লভ্যাংশ প্রাপ্তির কোন উদ্দেশ্য থাকে না বরং সমাজ কল্যাণের উদ্দেশ্যই থাকে মুখ্য তাকে সামাজিক ব্যবসায় বলে।"
        },
        {
          "label": "খ",
          "question": "",
          "explanation": "অর্থ উপার্জনের লক্ষ্যে ভোক্তা বা গ্রাহকের প্রয়োজন ও চাহিদা পূরণে সক্ষম কোনো কাজ, সুবিধা বা তৃপ্তি প্রদান করাকে প্রত্যক্ষ সেবা বলে।   সেবাকে ধরা বা ছোঁয়া যায় না শুধুমাত্র এর সুবিধাকে অনুভব করা যায়। গ্রহীতা এই সুবিধা পেলেই উপকৃত হয়। তাই সেবাকে অস্পর্শনীয় বলে।"
        },
        {
          "label": "গ",
          "question": "",
          "explanation": "উদ্দীপকের কর্মকাণ্ড প্রক্রিয়াজাতকরণ শিল্পের অন্তর্ভুক্ত।   শ্রম ও যন্ত্রের সাহায্যে কাঁচামাল বা অর্ধ-প্রস্তুত জিনিসকে বিভিন্ন স্তর ও প্রক্রিয়ার মাধ্যমে মানুষের ব্যবহার উপযোগী পণ্যে প্রস্তুত করার কাজকে প্রক্রিয়াজাতকরণ শিল্প বলে। এই শিল্প প্রস্তুত একাধিক স্তর বা প্রক্রিয়া ব্যবহার করে করা হয়। এরপর একটি পূর্ণাঙ্গ দ্রব্য তৈরি হয়। যেমন তুলা থেকে সুতা, সুতা থেকে কাপড়, কাপড় থেকে পোশাক এই শিল্পের উদাহরণ।    উদ্দীপকে জনাব শফিক নিজস্ব কারখানায় সুতা উৎপাদন করে বিভিন্ন শিল্পকারখানায় সরবরাহ করেন। তার উৎপাদিত সুতা বিভিন্ন পোশাক কারখানায় ব্যাপক সমাদৃত। তার এই সুতা প্রক্রিয়াজাতকরণ শিল্পের অন্তর্ভুক্ত।"
        },
        {
          "label": "ঘ",
          "question": "",
          "explanation": "ভবিষ্যৎ পরিকল্পনা বাস্তবায়নের জনাব শফিকের বাণিজ্যের রপ্তানি শাখার সাহায্য নিতে হবে।   বিদেশের নিকট বা বিদেশি কোন ব্যবসায়ীর নিকট পণ্য বিক্রয় করাকে রপ্তানি বলে। রপ্তানির মাধ্যমে একটি দেশ বিপুল বৈদেশিক মুদ্রা অর্জন করতে পারে।   উদ্দীপকের জনাব শফিক নিজস্ব কারখানায় সুতা উৎপাদন করে বিভিন্ন শিল্পকারখানায় সরবরাহ করেন। নিজস্ব তত্ত্বাবধান ও নিয়ন্ত্রণের মাধ্যমে সুতা উৎপাদন করায় ধীরে ধীরে ধীরে তিনি আন্তর্জাতিক মানসম্পন্ন সুতা উৎপাদনে সক্ষম হয়েছেন। তিনি যেহেতু আন্তর্জাতিক বাজারে প্রবেশের পরিকল্পনা করছেন সেহেতু তিনি রপ্তানির মাধ্যমে আন্তর্জাতিক বাজারে স্থান তৈরি করতে পারবেন।   কোনো প্রতিষ্ঠান যখন আন্তর্জাতিক বাজারে প্রবেশ করতে চায়, তখন বাণিজ্যের তিনটি শাখার মাধ্যমে তা করতে পারে। রপ্তানি তার মধ্যে অন্যতম। জনাব শফিক রপ্তানির মাধ্যমে তার সুতা সমগ্র বিশ্বে পৌঁছাতে পারবেন। এতে তিনি যেমন লাভবান হবেন তেমনি দেশ ও অর্থনৈতিকভাবে লাভবান হবে। তাই বলা যায়, জনাব শফিক রপ্তানির মাধ্যমে তার ভবিষ্যৎ পরিকল্পনা বাস্তবায়ন করতে পারবেন।"
        }
      ]
    },
    {
      "number": "5",
      "uddipok": "সজল, কাজল, ফজল ও কফিলসহ চার বন্ধু মিলে একটি কফিশপ চালানোর জন্য চুক্তিবদ্ধ হয়। কফিল কফিশপে কোনো মূলধন বিনিয়োগ করেনি, তবে তার প্রাক্তন কফিশপ 'কফিলস' এর নাম সে এই ব্যবসায় ব্যবহার করতে দিয়েছে- 'কফিলস' নামে কফিশপটি ভালো চলছে এবং অর্জিত মুনাফা চারজনে ভাগ করে নেয়। আকস্মিক দুর্ঘটনায় 'কাজল মৃত্যুবরণ করলে তাঁর ১৫ বছরের ছেলে রাজুকে ব্যবসায় অন্তর্ভুক্ত করতে বাকি তিনজন সম্মত হয়। এক বছর পর প্রতিষ্ঠানের ১ লক্ষ টাকা লোকসান হয়। কিন্তু রাজু কোনো দায় নিতে অস্বীকৃতি জানায়।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "বিনিয়োগকৃত মূলধনের বাইরেও অংশীদারদের দায় সৃষ্টি হওয়াকেই অংশীদারদের অসীম দায় বলে।"
        },
        {
          "label": "খ",
          "question": "",
          "explanation": "নিবন্ধিত অংশীদারি ব্যবসায় উত্তম কারনঃ নিবন্ধিত অংশীদারি ব্যবসা আইনগত সুরক্ষা এবং বিশ্বাসযোগ্যতা এনে দেয়। নিবন্ধিত হলে, ব্যবসাটি চুক্তিভিত্তিক কোনো অধিকার আদায়ের জন্য অন্য অংশীদার বা তৃতীয় পক্ষের বিরুদ্ধে মামলা দায়ের করতে পারে , যা অনিবন্ধিত ব্যবসার ক্ষেত্রে সম্ভব নয়। এমনকি, কোনো তৃতীয় পক্ষ মামলা করলে, নিবন্ধিত ব্যবসা পাল্টা মামলা করার সুযোগ পায়। এই আইনগত স্বীকৃতি ব্যবসায়িক লেনদেনে বিশ্বাসযোগ্যতা বাড়ায় এবং ব্যাংক ঋণ বা অন্যান্য আর্থিক সুবিধা পেতে সাহায্য করে, কারণ নিবন্ধিত ব্যবসার একটি সুস্পষ্ট আইনি ভিত্তি থাকে। সাধারণ মানুষ ও অন্যান্য প্রতিষ্ঠান অনিবন্ধিত ব্যবসার চেয়ে নিবন্ধিত ব্যবসাকে অধিক গুরুত্ব দেয়।"
        },
        {
          "label": "গ",
          "question": "",
          "explanation": "উদ্দীপকের 'কফিলস কফিশপ' একটি অংশীদারি ব্যবসায়।   চুক্তিবদ্ধ সম্পর্কের ভিত্তিতে দুই বা অধিক ব্যক্তি কর্তৃক গঠিত ও পরিচালিত ব্যবসাকে অংশীদারী ব্যবসা বলে। অংশীদারদের দায় দায়িত্ব ও মূলধন চুক্তি অনুযায়ী বন্টিত হয়। চুক্তিই হলো অংশীদারি ব্যবসায় মূল ভিত্তি। তবে এই চুক্তি লিখিত বা মৌখিক হতে পারে।   উদ্দীপকে দেখা যায় সজল, কাজল, ফজল ও কফিলসহ চার বন্ধু একটি কফিশপ চালানোর জন্য চুক্তিবদ্ধ হয়। তাদের এই চুক্তিবদ্ধ সম্পর্কের মাধ্যমে বুঝা যায় যে,তাদের গঠিত ব্যবসাটি ছিল অংশীদারি ব্যবসায়।।"
        },
        {
          "label": "ঘ",
          "question": "",
          "explanation": "উদ্দীপকের রাজুর দায় অস্বীকার করা সম্পূর্ণ অযৌক্তিক।   নাবালক বলতে যার বয়স ১৮ বছর পূর্ণ হয়নি তাকে বোঝায়। অংশীদারি ব্যবসায়ের আইন অনুযায়ী কোন নাবালক ব্যবসায়ের অংশীদার হতে পারে না।তবে সকল অংশীদার সম্মত হলে নাবালককে অংশীদার করা যেতে পারে। তবে তাকে সীমিত অংশীদার হিসেবে গণ্য করা হয়।   উদ্দীপকে দেখা যায়, কফিলস কফিশপের একজন অংশীদার কাজল দুর্ঘটনায় মারা গেলে তার ১৫ বছরের ছেলেকে ব্যবসায়ে অন্তর্ভুক্ত করতে বাকি তিনজন অংশীদার সম্মত হয়। এক বছর পর প্রতিষ্ঠানের এক লক্ষ টাকা লোকশান হয়।কিন্তু রাজু কোন দায় নিতে অস্বীকৃতি জানায়।   রাজু যেহেতু নাবালক তাই সে ব্যবসার একজন সীমাবদ্ধ অংশীদার। ফলে মূলধনের অতিরিক্ত তার কোন দায় নেই। এখানে রাজুকে মূলধনের অতিরিক্ত দায় পরিশোধে বাধ্য করা যাবে না। তবে তার বিনিয়োগকৃত মূলধনের সমপরিমাণ দায় তাকে পরিশোধ করতে হবে। তাই বলা যায়, রাজুর দায় অস্বীকার করার কোন যৌক্তিকতা নেই।"
        }
      ]
    },
    {
      "number": "6",
      "uddipok": "জহির, ওবায়েদ, মিজান সমঝোতার ভিত্তিতে একটি বুটিক হাউজ প্রতিষ্ঠা করেন। পণ্যের মান ভালো হওয়ায় ব্যবসায়ের পরিধি বাড়তে থাকে। ব্যবসায় পরিচালনার সুবিধার্থে এমবিএ ডিগ্রীধারী মি. সুমনকে বিনা মূলধনে প্রতিষ্ঠানে অংশীদার করা হয়। মি. সুমন দক্ষতার সাথে প্রতিষ্ঠানটি পরিচালনা করতে থাকে। কিন্তু আকস্মিক দুর্ঘটনায় মি. সুমন মৃত্যুবরণ করেন।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "যে অংশীদারি ব্যবসায়ে অংশীদারগণ কোন ব্যক্তিকে ব্যবসার অংশীদার হিসেবে পরিচয় দেয় এবং উক্ত ব্যক্তি তা জেনেও চুপ থাকে তবে তাকে প্রতিবন্ধ অংশীদার বলে।"
        },
        {
          "label": "খ",
          "question": "",
          "explanation": "দুই বা অধিক ব্যক্তির সমঝোতার ভিত্তিতে গঠিত ব্যবসা সংগঠনকে অংশীদারি ব্যবসায় বলে।   অংশীদারি ব্যবসায়ের পৃথক কোন আইনগত সত্তা থাকে না।অংশীদারি ব্যবসায়ের নিবন্ধনও বাধ্যতামূলক নয়‌।অংশীদারদের ইচ্ছা-অনিচ্ছা,পারস্পরিক ভুল বোঝাবুঝির কারণে যে কোন সময় এ ব্যবসা বিলুপ্তি হতে পারে। এই ব্যবসায় অংশীদারদের ইচ্ছায় যেকোনো সময় গঠিত আবার যেকোন সময় ভেঙ্গে যেতে পারে"
        },
        {
          "label": "গ",
          "question": "",
          "explanation": "উদ্দীপকে মিস্টার সুমন একজন কর্মী অংশীদার।   যে অংশীদার ব্যবসায় কোন মূলধন বিনিয়োগ করে না শুধুমাত্র নিজস্ব শ্রম ও দক্ষতাকে সক্রিয়ভাবে কাজে লাগায় তাকে কর্মী অংশীদার বলে।চুক্তি অনুযায়ী এরা অন্যান্য অংশীদারের ন্যায় ব্যবসায় লাভ ক্ষতিতে অংশগ্রহণ করে এবং অসীম দায় বহন করে। উদ্দীপকে দেখা যায়,জহির,ওবায়েদ ও মিজান সমঝোতার ভিত্তিতে একটি বুটিক সপ প্রতিষ্ঠা করে। ব্যবসা পরিচালনার সুবিধার্থে তারা মিস্টার সুমনকে বিনা মূলধনে প্রতিষ্ঠানের অংশীদার করে। মিস্টার সুমন দক্ষতার সাথে প্রতিষ্ঠানটি পরিচালনা করতে থাকে। যেহেতু মিস্টার সুমন ব্যবসায় কোন মূলধন বিনিয়োগ করেন নি এবং পরিচালনায় অংশ গ্রহণ করছেন তাই বলা যায় যে,তিনি একজন কর্মী অংশীদার।।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির বিশেষ ঘটনা সাপেক্ষে বিলপসাধন হবে।   যদি এমন কোন বিশেষ ঘটনা ঘটে যেখানে অংশীদারি ব্যবসায়ী বিলোভ করতে পারে তবে তাকে বিশেষ ঘটনাসাপেক্ষে বিলোপ সাধন বলে।অংশীদারি আইনের ৪২ ধারায় এ সংক্রান্ত বিস্তারিত আলোচনা করা হয়েছে। যার মধ্যে কোন অংশীদারের মৃত্যু হলে একটি অন্যতম বিশেষ ঘটনা‌।   উদ্দীপকে দেখা যায়,মি. সুমন দক্ষতার সাথে ব্যবসা পরিচালনা করতে থাকে। কিন্তু আকর্ষিক দুর্ঘটনায় মি. সুমন মৃত্যুবরণ করেন। এক্ষেত্রে অংশীদারি আইনের ৪২ ধারা অনুযায়ী বিশেষ ঘটনা সাপেক্ষে প্রতিষ্ঠানটি বিলোপ সাধন ঘটবে।   মি. সুমন উক্ত ব্যবসার একজন কর্মী অংশীদার ছিলেন।তাই তার আকর্ষিক মৃত্যু উক্ত ব্যবসা পরিচালনায় বাধা সৃষ্টি করবে। তার পক্ষে চুক্তি করারও অন্য কেউ নেই। তাই এ ব্যবসায়ের পরিসমাপ্তি হবে বিলোপ সাধনের মাধ্যমে।"
        }
      ]
    },
    {
      "number": "7",
      "uddipok": "মি. তারেক গোমতী কোম্পানি লি. এর কিছু শেয়ার ক্রয় করলেন। এর মাধ্যমে তিনি সিদ্ধান্ত গ্রহণে ভোটাধিকার লাভ করলেন। কোম্পানির সকল সুযোগ- সুবিধা' অব্যাহত থাকলেও লভ্যাংশ প্রাপ্তির ক্ষেত্রে তিনি অনিশ্চয়তায় ভোগেন। পাশাপাশি তিনি অন্য একটি কোম্পানির কিছু শেয়ারের মালিক যেখান থেকে তিনি নির্দিষ্ট হারে এবং সর্বাগ্রে লভ্যাংশ পান।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "স্মারকলিপি হলো কোম্পানির মূল দলিল,সনদ বা সংবিধান।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানি গঠনের পর নিবন্ধনপত্র পাওয়ার পর কাজ শুরু করার জন্য যে পত্রের প্রয়োজন হয় তাকে কার্যারম্ভের অনুমতিপত্র বলে। এরূপ পত্র সংগ্রহ করতে সকল দলিল নিবন্ধক এর নিকট দাখিল করতে হয়।নিবন্ধক এতে সন্তুষ্ট হলে কার্যারম্ভের অনুমতিপত্র প্রদান করেন।তারপর পাবলিক লিমিটেড কোম্পানি তাদের কাজ শুরু করতে পারে।পাবলিক লিমিটেড কোম্পানির জন্য এরূপ দলিল সংগ্রহ বাধ্যতামূলক।"
        },
        {
          "label": "গ",
          "question": "",
          "explanation": "উদ্দীপকে মি. তারেক গোমতি কোম্পানি লিমিটেড হতে সাধারণ শেয়ার ক্রয় করেছেন।   যে শেয়ার মালিকগণ অন্যান্য শেয়ার মালিকগণ হতে অধিক সুযোগ-সুবিধা ভোগ করেন‌ এবং পূর্ব নির্ধারিত হারে লভ্যাংশ পায় না তাকে সাধারণ শেয়ার বলে। তারা কোম্পানি পরিচালনায় অংশ নিতে পারেন কোম্পানি যেকোনো ধরনের গুরুত্বপূর্ণ সিদ্ধান্ত নিতে পারেন। তবে কোম্পানির লাভ লোকসান কিংবা মূলধন বন্টনের ক্ষেত্রে তারা কোন ধরনের অগ্রাধিকার পায় না। সাধারণ শেয়ারহোল্ডার গণের ভোটাধিকার থাকে।   উদ্দীপকে মি. তারেক গোমতি কোম্পানি লিমিটেডের কিছু শেয়ার ক্রয় করেছেন। এর মাধ্যমে তিনি সিদ্ধান্ত গ্রহণে ভোটাধিকার লাভ করেছেন। কোম্পানির সকল সুযোগ সুবিধা অব্যাহত থাকলেও লভ্যাংশ প্রাপ্তিতে তিনি অনিশ্চয়তায় ভুগছেন। তাই বলা যায় যে তিনি সাধারণ শেয়ার ক্রয় করেছেন।"
        },
        {
          "label": "ঘ",
          "question": "",
          "explanation": "মিস্টার তারেকের কৃত শেয়ারের মধ্যে দ্বিতীয়টি উত্তম।   যে শেয়ার মালিকগণ লভ্যাংশ প্রাপ্তিতে ও মূলধন প্রত্যাবর্তনে অন্যান্য শেয়ার মালিকগণের চেয়ে বেশি অগ্রাধিকার পায় তাকে অগ্রাধিকার শেয়ার বলে। এরুপ শেয়ার মালিকগণ কোম্পানি হতে নির্দিষ্ট হারে লভ্যাংশ পায়।   উদ্দীপকে মি. তারেক প্রথমে গোমতি কোম্পানি লিমিটেড হতে যে শেয়ার কিনেছিলেন তা ছিল সাধারণ শেয়ার। এই শেয়ারের মাধ্যমে তিনি সিদ্ধান্ত গ্রহণে ভোটাধিকার লাভ করলেন। অন্যান্য সুযোগ-সুবিধা অব্যাহত থাকলেও লভ্যাংশ প্রাপ্তিতে অনিশ্চয়তায় ভুগেন। অপরদিকে তিনি আরেকটি কোম্পানির অগ্ৰাধিকার শেয়ার ক্রয় করেন যেখানে তিনি নির্দিষ্ট হারে লভ্যাংশ পান।   মূলধন নিরাপত্তার দৃষ্টিকোণ হতে অবশ্যই দ্বিতীয় কোম্পানির শেয়ার অর্থাৎ অগ্রাধিকার শেয়ার বেশি গ্রহণযোগ্য। এই শেয়ারের মালিকগণ অন্যান্য সুযোগ-সুবিধা না পেলেও কোম্পানির বিলোপে সবার আগে বিনিয়োগকৃত মূলধন ফেরত পান। যা সাধারণ শেয়ারহোল্ডাররা পান না। তাই বলা যায়, মূলধন নিরাপত্তার দৃষ্টিকোণ হতে দ্বিতীয় কোম্পানির অগ্রাধিকার শেয়ার বেশি তাৎপর্যপূর্ণ।"
        }
      ]
    },
    {
      "number": "8",
      "uddipok": "কুমিল্লার ইপিজেড এলাকায় অবস্থিত আশিক গার্মেন্টস একটি সোয়েটার উৎপাদনকারী প্রতিষ্ঠান। প্রতিষ্ঠানের মালিক জনাব হাবিব বিদেশ থেকে উল এনে সোয়েটার তৈরি করেন এবং শীতকালে বিক্রি করেন। ব্যবসায়ের নৈতিকতার কথা মাথায় রেখে প্রতিষ্ঠানটি অত্যাধুনিক বর্জ্য ব্যবস্থাপনা পদ্ধতি ব্যবহার ক পরিবেশকে যথাসৄম্ভব দূষণমুক্ত রাখতে চেষ্টা করে। সম্প্রতি কারখানা এলাকায় তিনি একটি স্কুল ও ভোকেশনাল ইনস্টিটিউট প্রতিষ্ঠা করেন।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "পূর্ব নির্ধারিত মান অনুযায়ী পণ্যকে বিভাজন করার কাজকে পর্যায়িতকরণ বলে।"
        },
        {
          "label": "খ",
          "question": "",
          "explanation": "মুনাফা অর্জনের উদ্দেশ্যে পরিচালিত সকল বৈধ অর্থনৈতিক কর্মকাণ্ডকে ব্যবসা বলে।    প্রকৃতি হতে কাঁচামাল সংগ্রহের পর তা ব্যবসার মাধ্যমে সঠিকভাবে উৎপাদন ও ভোক্তার হাতে পৌঁছায়। উৎপাদন কার্য শিল্পের মাধ্যমে এবং ভোক্তার হাতে পণ্য পৌঁছানো পর্যন্ত বাণিজ্য সহায়ক ভূমিকা পালন করে। এর মাধ্যমে ব্যবসায় সম্পদের সদ্বব্যবহার করে।"
        },
        {
          "label": "গ",
          "question": "",
          "explanation": "উদ্দীপকের জনাব হাবিব ব্যবসায়ের আওতা বিবেচনায় শিল্পের কাজটি করেন।   প্রকৃতি হতে সম্পদ আহরণ এবং এতে উপযোগ সৃষ্টির মাধ্যমে মানুষের ব্যবহার উপযোগী পণ্য প্রস্তুত করাকে শিল্প বলে। মূলত শিল্পের মাধ্যমে মানুষের ব্যবহার উপযোগী পন্য তৈরি করা হয়।   উদ্দীপকে দেখা যায় আশিক গার্মেন্টসের মালিক জনাব হাবিব বিদেশ থেকে উল এনে সোয়েটার তৈরি করেন এবং তার শীতকালে বিক্রি করেন। তার এই কর্মকাণ্ডটি শিল্পের সাথে সাদৃশ্যপূর্ণ। তাই বলা যায় উদ্দীপকের জনাব হাবিব শিল্পের কাজটি করেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত প্রতিষ্ঠানটি তাদের সামাজিক দায়িত্ব পালন করেছে বলে আমি মনে করি।   সমাজের বিভিন্ন শ্রেণীর প্রতি ব্যবসায় যে দায়িত্ব পালন করে তাকে সামাজিক দায়িত্ব বলে। সমাজের ক্রেতা ও ভোক্তা শ্রেণি,শ্রমিক-কর্মচারী, সরকার,সাধারণ সম্প্রদায়ের প্রতি ব্যবসায়ের অনেক সামাজিক দায়িত্ব রয়েছে।   উদ্দীপকে দেখা যাচ্ছে জনাব হাবিব সম্প্রতি তার কারখানা সংলগ্ন এলাকায় একটি স্কুল ও ভোকেশনাল ইনস্টিটিউশন প্রতিষ্ঠা করেন। সামাজিক দায়িত্ববোধ থেকেই তিনি এই উদ্যোগটি নিয়েছেন।   জনাব হাবিব মূল্যবোধ থেকে সমাজে সাধারণ সম্প্রদায়ের প্রতি তার দায়িত্ব যথারীতি পালন করেছেন। তাই বলা যায় প্রতিষ্ঠানটি সমাজের প্রতি তাদের সামাজিক দায়িত্ব পালন করেছে।"
        }
      ]
    },
    {
      "number": "9",
      "uddipok": "একচ্ছত্র কর্তৃত্ব ও ক্ষমতার অধিকারী নুসাইবা ঢাকায় একটি গার্মেন্টস শিল্প গড়ে তোলেন। পণ্যের গুণগতমান ভালো হওয়ায় ধীরে ধীরে তার ব্যবসায়ে সাফল্য আসে। সম্প্রতি তিনি তার ব্যবসায়ের সম্প্রসারণ করতে চান। কিন্তু তার পর্যাপ্ত- মূলধন নেই। তার দুই বন্ধু ব্যবসায়ে মূলধন সরবরাহ করতে চায়। পারস্পরিক সম্মতির ভিত্তিতে তারা তিন বন্ধু মিলে ব্যবসায় পরিচালনা করতে রাজি হন।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "কোন ব্যক্তি অংশীদার না হয়েও কথাবার্তা ও আচার-আচরণের দ্বারা কোন অংশীদারি ব্যবসায়ের অংশীদার হিসেবে নিজেকে পরিচয় দিলে তাকে আচরণে অনুমিত অংশীদার বলে।"
        },
        {
          "label": "খ",
          "question": "",
          "explanation": "অংশীদারদের মধ্যকার চুক্তির বিষয়বস্তু যে দলিলে লিখা হয় তাকে অংশীদারি চুক্তিপত্র বলে।   অংশীদারি চুক্তি লিখিত হলে অংশীদারদের মধ্যে ভুল বোঝাবুঝির কোন অবকাশ থাকে না।যেকোন সময় চুক্তিপত্র দেখে সে অনুযায়ী সিদ্ধান্ত গ্রহণ সম্ভব হয়।এছাড়া লিখিত চুক্তি আদালতে প্রামাণ্য দলিলের মর্যাদা লাভ করে‌। তাই কোন অবস্থাতেই মৌখিক চুক্তির ভিত্তিতে অংশীদারি ব্যবসা চালানো উচিত নয়। বরং তা লিখিত এবং সম্ভাব হলে নিবন্ধন করা উচিত।"
        },
        {
          "label": "গ",
          "question": "",
          "explanation": "উদ্দীপকের প্রথম পর্যায়ের ব্যবসায়টি একটি একমালিকানা ব্যবসায়‌।   যে ব্যবসায়ের মালিক,পুঁজি সরবরাহকারী ও পরিচালক শুধুমাত্র একজন মাত্র ব্যক্তি তাকে একমালিকানা ব্যবসায় বলে। এক মালিকানা ব্যবসায়ের মালিক একছত্র কর্তৃত্ব ও ক্ষমতার অধিকারী হয়।এক মালিকানা ব্যবসায়ের মালিক অসীম দায় বহন করে। এই ব্যবসা গঠনে আইনগত তেমন ঝামেলা নেই।   উদ্দীপকের নুসাইবা ঢাকায় একটি গার্মেন্টস শিল্প করে তোলেন। এই প্রতিষ্ঠানে তিনি একচ্ছত্র কর্তৃত্ব ও ক্ষমতার অধিকারী।যেহেতু তিনি এই প্রতিষ্ঠানে একচ্ছত্র কতৃত্ব ও ক্ষমতার অধিকারী বলে তাই সহজেই বলা যায়, তার প্রতিষ্ঠানটি একটি একমালিকানা ব্যবসায়।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত দুটি ব্যবসায়ের মধ্যে দ্বিতীয় পর্যায়ের ব্যবসায়টি বৃহদায়তন প্রতিষ্ঠানের জন্য অধিকতর উপযুক্ত।   একক ব্যক্তির মালিকানায় গঠিত ও পরিচালিত ব্যবসায়কে একমালিকানা ব্যবসায় বলে। অন্যদিকে দুই বা অধিক ব্যক্তির সমঝোতার ভিত্তিতে গঠিত ও পরিচালিত ব্যবসায়কে অংশীদারী ব্যবসায় বলে।   উদ্দীপকে নুসাইবা প্রথম পর্যায়ে এক মালিকানা ব্যবসায়ের মালিক ছিলেন। পরবর্তীতে ব্যবসার সম্প্রসারণ এর প্রয়োজনে তিনি তার দুই বন্ধুকে নিয়ে অংশীদারি ব্যবসায় গঠন করেন।   প্রথম পর্যায়ের ব্যবসায়ে একজন মাত্র মালিক থাকে।তাই এ ব্যবসায়ের মূলধনের পরিমাণও কম থাকে। ইচ্ছা থাকলেও এক মালিকানা ব্যবসাকে বৃহদায়তন করা যায় না। অন্যদিকে অংশীদারি ব্যবসায়ে একাধিক ব্যক্তি একত্র হয়ে বড় মূলধন তৈরি করে। যার মাধ্যমে ব্যবসায়কে বৃহদায়তন করা যায়। তাই বলা যায় একমালিকানা ও অংশীদারি ব্যবসায়ের মধ্যে অংশীদারী ব্যবসায়টি বৃহদায়তন ব্যবসায়ের জন্য য উপযুক্ত।"
        }
      ]
    },
    {
      "number": "10",
      "uddipok": "শর্মা কেমিকেলস লি. টঙ্গীর তুরাগ নদীর তীরে একটি ডায়িং কারখানা স্থাপন করে। কারখানার অপরিশোধিত বর্জ্য সরাসরি নদীতে গিয়ে পড়ছে। এতে নদীর পানি ও এলাকার বায়ু দূষিত হচ্ছে। পরিবেশবাদী ও এলাকাবাসীর আন্দোলনের মুখে প্রতিষ্ঠানটি দূষণরোধে প্রয়োজনীয় পদক্ষেপ গ্রহণ করার পরিকল্পনা করছে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "ব্যবসায়ের পরিচালনার ক্ষেত্রে কোনটা উচিত কোনটা অনুচিত এবং ভালোকে গ্রহণ ও মন্দকে বর্জন করে চলাই হল ব্যবসা নৈতিকতা।"
        },
        {
          "label": "খ",
          "question": "",
          "explanation": "পারিপার্শ্বিকতায় শব্দ ও কোলাহল বেড়ে যাওয়ার কারণে শান্ত ও নিরিবিলি পরিবেশে যে অস্বাভাবিকতার জন্ম নেয় তাকে শব্দ দূষণ বলে।   শব্দ দূষণের কারণ হলো যানবাহনের অকারণে হর্ন বাজানো,গ্রামে উচ্চস্বরে সিডি এবং মাইকিং বাজানো,মেশিন,বুলডোজার ও গ্রিলের শব্দ ইত্যাদি। শব্দ দূষণের ফলে মানুষের শ্রবণ শক্তি চিন্তা ও অনুভূতি শক্তির হ্রাস পায়।মানসিক চাপ বাড়ে। সুস্থ চিন্তাভাবনায় বাধা সৃষ্টি করে।"
        },
        {
          "label": "গ",
          "question": "",
          "explanation": "শর্মা কেমিক্যালস লিমিটেড সমাজের সাধারণ সম্প্রদায়ের প্রতি দায়িত্ব পালনে অবহেলা করেছে।   সমাজের বিভিন্ন পক্ষের প্রতি ব্যবসা যে দায়িত্ব পালন করে তাকে ব্যবসায়ের সামাজিক দায়িত্ব পালন বলে।ব্যবসায়ের সকল কর্মকান্ড সমাজের বিভিন্ন পক্ষকে ঘিরেই হয়ে থাকে। ব্যবসায় উচিত এসব পক্ষের প্রতি নৈতিক দায়িত্ব পালন করা।   উদ্দীপকের শর্মা কেমিক্যালস লিমিটেডের অপরিশোধিত বর্জ্য সরাসরি নদীতে গিয়ে পড়ছে। ফলে নদীর পানি ও এলাকার বায়ু দূষিত হচ্ছে। এই ধূষণের ফলে সাধারণ মানুষ বেশি ক্ষতিগ্রস্ত হচ্ছে। তাই বলা যায় শর্মা কেমিক্যালস লিমিটেড সমাজের সাধারণ সম্প্রদায়ের প্রতি দায়িত্ব পালনে অবহেলা করেছে।"
        },
        {
          "label": "ঘ",
          "question": "",
          "explanation": "দূষণ রোধে শর্মা কেমিক্যালস লিমিটেড কিছু ইতিবাচক পদক্ষেপ গ্রহণ করতে পারে।   বর্তমানে সারা বিশ্বে শিল্প-বাণিজ্য বেড়ে ওঠার কারণে পরিবেশ দূষণের মাত্রা বৃদ্ধি পেয়েছে। শিল্প কারখানার বর্জ্যৈর মাধ্যমে পানি,বায়ু,মাটি দূষণ হচ্ছে।   উদ্দীপকে শর্মা কেমিক্যালস লিমিটেড টঙ্গীর তুরাগ নদীর তীরে একটি ডাইনিং কারখানা স্থাপন করে।তাদের কারখানার অপরিশোধিত বর্জ্য সরাসরি নদীতে গিয়ে পড়ছে।ফলে নদীর পানি ও এলাকার বায়ু দূষিত হচ্ছে। পরিবেশবাদী ও এলাকাবাসীর আন্দোলনের মুখে প্রতিষ্ঠান রোধে প্রয়োজনীয় পদক্ষেপ গ্রহণ করার পরিকল্পনা করছে এই পরিকল্পনাগুলো হওয়া উচিত আধুনিক এবং কার্যকর।   শর্মা কেমিক্যালস লিমিটেড পানি দূষণের মাত্রা কমানোর জন্য বর্জ্য শোধন যন্ত্রপাতি বা Effluent Treatment Plant(ETP) বসাতে পারে। বর্তমানে শিল্প কারখানায় এটির ব্যবহার বাধ্যতামূলক করা হয়েছে। পানি দূষণ ঠেকাতে ফিল্টারের ব্যবহারও করা যেতে পারে।বায়ু দূষণ ঠেকাতে চিমুনি লাগাতে পারে অথবা উন্নত প্রযুক্তির ব্যবহার করতে পারে। এসব পদক্ষেপ গ্রহণ করার মাধ্যমে শর্মা কেমিক্যালস লিমিটেড দূষণ রোধ করতে পারে।"
        }
      ]
    },
    {
      "number": "11",
      "uddipok": "জনাব আলমাস ও পাঁচ বন্ধু একত্রিত হয়ে যথাযথ কর্তৃপক্ষের অনুমোদন ও নিবন্ধন নিয়ে ইসলাম ট্রেডার্স লি. নামে একটি ব্যবসায় গঠন করেন। আলমাস ও তার বন্ধু রনি পরিচালক নিযুক্ত হন। তাদের আন্তরিক প্রচেষ্টায় প্রতিষ্ঠানটি অল্প সময়ে সফলতার মুখ দেখে। পরবর্তীতে তারা পরিচালকের সংখ্যা ও মূলধন বৃদ্ধিসহ ব্যবসায়টি সম্প্রসারণের সিদ্ধান্ত গ্রহণ করেন। ব্যাংক ঋণ গ্রহণে অসুবিধার জন্য বিবেচনা করে। তারা জনগণের নিকট শেয়ার বিক্রির মাধ্যমে মূলধন সংগ্রহের উদ্যোগ নেন।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "শেয়ার ও ঋণপত্র বিক্রয়ের জন্য পাবলিক লিমিটেড কোম্পানি জনগণের উদ্দেশ্যে যে পত্র প্রকাশ করে তাকে বিবরণ পত্র বলে।"
        },
        {
          "label": "খ",
          "question": "",
          "explanation": "কোম্পানির অভ্যন্তরীণ পরিচালনা সংক্রান্ত নিয়ম-নীতির দলিলকে পরিমেল নিয়মাবলী বলে।   এই দলিলে কোম্পানির অভ্যন্তরীণ পরিচালনার সংক্রান্ত যাবতীয় নিয়ম নীতি বিশদ আকারে লিপিবদ্ধ করা হয়।প্রাইভেট লিমিটেড কোম্পানিকে বাধ্যতামূলক এরুপ দলিল তৈরি করতে হয়।তবে পাবলিক লিমিটেড কোম্পানি ইচ্ছে করলে এরূপ দলিল তৈরি না করে তফসিল-১ কে তাদের পরিমেল নিয়মাবলী হিসেবে গ্রহণ করতে পারে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত প্রথম পর্যায়ের ব্যবসায়টি প্রাইভেট লিমিটেড কোম্পানি।   যে কোম্পানির সদস্য সংখ্যা ন্যূনতম ২ জন সর্বোচ্চ ৫০ জন, শেয়ার অবাধে হস্তান্তরযোগ্য নয় এবং আইন অনুযায়ী জনগণের উদ্দেশ্যে শেয়ার বিক্রয়ের আহ্বান জানাতে পারে না তাকে প্রাইভেট লিমিটেড কোম্পানি বলে।   উদ্দীপকে জনাব আলমাস ও তার পাঁচ বন্ধু মিলে যথাযথ কর্তৃপক্ষের অনুমোদন ও নিবন্ধন নিয়ে ইসলাম ট্রেডার্স নামে একটি ব্যবসা গঠন করে। আলমাস ও তার বন্ধুর রনি এতে পরিচালক নিযুক্ত হয়। বৈশিষ্ট্যে মিল পাওয়ায় বলা যায় যে,তাদের গঠিত ব্যবসায়টি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকে ২য় পর্যায়ের ব্যবসাটি পাবলিক লিমিটেড কোম্পানি যা একটি দেশের অর্থনীতিতে অধিক গুরুত্বপূর্ণ ভূমিকা পালন করবে বলে আমি মনে করি।   যে কোম্পানি সদস্য সংখ্যা সর্বনিম্ন সাত এবং সর্বোচ্চ শেয়ার সংখ্যা দ্বারা সীমাবদ্ধ,শেয়ার জনগণের উদ্দেশ্যে অবাধে হস্তান্তরযোগ্য এবং শেয়ার ও ঋণপত্র জনগণের উদ্দেশ্যে বিক্রয়ের আহ্বান জানানো যায় তাকে পাবলিক লিমিটেড কোম্পানি বলে।   উদ্দীপকে দেখা যায় জনাব আলমাস ও তার পাঁচ বন্ধু মিলে প্রথম পর্যায়ে একটি প্রাইভেট লিমিটেড কোম্পানি গঠন করে। পরবর্তীতে তারা পরিচালক সংখ্যা ও মূলধন বৃদ্ধির জন্য ব্যবসা সম্প্রসারণের সিদ্ধান্ত গ্রহণ করে। ফলে বুঝা যায় তারা ব্যবসাটি পাবলিক লিমিটেড কোম্পানিতে রূপান্তর করতে চাচ্ছে।   পাবলিক লিমিটেড কোম্পানি তুলনামূলক বৃহদায়তন প্রতিষ্ঠান।এখানে উৎপাদনসহ অন্যান্য ব্যবসায়িক কর্মকান্ড বেশি হয়। এখানে লক্ষ লক্ষ মানুষের কর্মসংস্থান সৃষ্টি হয়।এরূপ প্রতিষ্টান দেশের সম্পদের সুষ্ঠু ব্যবহার করে।সরকারকে বেশি রাজস্ব ও দেয়। পরিশেষে বলা যায় যে, উদ্দীপকের দ্বিতীয় পর্যায়ের প্রতিষ্ঠানটি প্রথম পর্যায়ের প্রতিষ্ঠান অপেক্ষা অর্থনীতিতে অধিক গুরুত্বপূর্ণ ভূমিকা পালন করবে।"
        }
      ]
    }
  ]
}