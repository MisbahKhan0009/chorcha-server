{
  "title": "ঢাকা বোর্ড ২০২১",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. শাহেদ নিজ উদ্যোগে খাবার স্যালাইন তৈরি করে উপদ্রুত এলাকায় বিনামূল্যে বিতরণ করতে থাকলেন। অথচ তারই বন্ধু মি. সাদেক সরকারি অনুমোদন নিয়ে খাবার স্যালাইন তৈরি করে বিক্রয়কর্মী রেখে বিক্রি করে অর্থ উপার্জন করতে থাকলেন এবং অল্প দিনেই মি. সাদেক একজন সফল ব্যবসায়ী হিসেবে স্বীকৃতি পেলেন।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে উৎপাদন ও বন্টন সহ সকল বৈধ অর্থনৈতিক কাজকে ব্যবসা বলে"
        },
        {
          "label": "খ",
          "question": "",
          "explanation": "কোন কিছু পাওয়া বা কোন দ্রব্য বা সেবা পাওয়ার আকাঙ্ক্ষাকে অভাব বলে। মানুষের দৈনন্দিন প্রয়োজনীয় জিনিস যেমন খাদ্য, বস্ত্র,বাসস্থান ইত্যাদি ছাড়া মানুষের পক্ষে জীবনধারণ করা অসম্ভব।ব্যবসা উপযোগ সৃষ্টির মাধ্যমে মানুষের দৈনন্দিন এসব অভাব মিটায়। মানুষের অভাব কখনো শেষ হবার নয়।প্রতিনিয়ত তার নতুন নতুন অভাবের আবির্ভাব হয়।"
        },
        {
          "label": "গ",
          "question": "",
          "explanation": "উদ্দীপকের মি. শাহেদের কাজের মধ্যে সেবার মনোভাব বৈশিষ্ট্যটি লক্ষণীয়।   সেবার মনোভাব বলতে ন্যায্যমূল্যে উপযুক্ত পণ্য ও সেবা মানুষের কাছে পৌঁছে দেওয়াকে বুঝায়। যেখানে কোন মুনাফার অর্জনের উদ্দেশ্য থাকে না এবং সেসব কাজ তারা মানুষের উপকার হয়। যেমন: দুর্যোগে ক্ষতিগ্রস্ত মানুষদের ত্রাণ দেওয়া, দুঃস্থ ও দরিদ্র মানুষদের ন্যায্যমূল্যে পণ্য দেওয়া, স্বাস্থ্যসেবা প্রদান করা ইত্যাদি।   উদ্দীপকে দেখা যায় মিস্টার শাহেদ বিনামূল্যে খাবার স্যালাইন তৈরি করে তা উপদ্রুত এলাকায় সরবরাহ করতে থাকলেন। তার এই কার্যক্রমটি সেবামূলক কার্যক্রম।তার এই কার্যক্রমের মাধ্যমে উক্ত এলাকার মানুষ উপকৃত হবে। তাই বলা যায় মিস্টার সাহেবের কাজের মধ্যে সেবার মনোভাব প্রকাশ পেয়েছে।"
        },
        {
          "label": "ঘ",
          "question": "",
          "explanation": "মিস্টার সাদেক ব্যবসায়ীক কাজের একজন প্রধান প্রতিনিধি- উক্তিটি যথার্থ। ব্যবসা বলতে মুনাফা অর্জনের জন্য বৈধ অর্থনৈতিক কর্মকান্ডকে বোঝায়।একটি ব্যবসা দেশের আইনে অবশ্যই বৈধ হতে হবে এবং মুনাফা অর্জনের উদ্দেশ্য থাকতে হবে। ব্যবসায়ের মাধ্যমে কোন উপযোগের সৃষ্টি হতে হবে। উদ্দীপকের মিস্টার সাদেক সরকারি অনুমোদন নিয়ে খাবার স্যালাইন তৈরি করে বিক্রয়কর্মী রেখে বিক্রি করে অর্থ উপার্জন করতে থাকলেন। অল্প কিছুদিনের মধ্যে মিস্টার সাদেক একজন সফল ব্যবসায়ী হিসেবে স্বীকৃতি পেলেন।তিনি সফলতা অর্জন করতে পেরেছেন কারণ তিনি সঠিকভাবে ব্যবসা পরিচালনা করেছেন। মিস্টার সাদেক তার ব্যবসা সরকারি অনুমোদন নেওয়ার ফলে ব্যবসাটি সমাজে বৈধতা পেয়েছে।তিনি একজন বিক্রয়কর্মী রেখে গ্রাহকদের পণ্য দ্রুত সময় পৌঁছে দেয়ার ব্যবস্থাও করেছেন।ফলে তার ব্যবসায়ের সকল কর্মকান্ড সুষ্ঠুভাবে সংঘটিত হয়েছে এবং তিনিও মুনাফা অর্জন করতে পেরেছেন।তাই বলা যায়,মিস্টার সাদেকের সঠিক বিচক্ষণতায় তার ব্যবসা সফল হয়েছে।"
        }
      ]
    },
    {
      "number": "2",
      "uddipok": "মি. আলাউদ্দিন বিদেশনির্ভর যন্ত্রপাতির অপর্যাপ্ততা সত্ত্বেও এলাকার কিছু শিক্ষিত বেকার ছেলেদের নিয়ে একটি জৈব সার কারখানা গড়ে তোলেন। একটি বাণিজ্যিক ব্যাংকের সহায়তায় তার ব্যবসায় সফলতা আসে। কিন্তু যোগাযোগ ব্যবস্থা খারাপ থাকার কারণে তার প্রতিষ্ঠানে তৈরি মালামাল সঠিক সময়ে ডিলারদের কাছে সরবরাহ করা কঠিন হয়ে পড়েছে। ফলে তিনি ব্যবসায়ের ভবিষ্যৎ নিয়ে চিন্তিত।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "কোন সমাজের বা জাতির মানুষের সংখ্যা, তাদের ধর্ম,বিশ্বাস, চিন্তাধারা, শিক্ষা-সংস্কৃতি, রীতিনীতি ও দেশীয় ঐতিহ্য মিলিয়ে যে পারিপার্শ্বিকতা গড়ে ওঠে তাকে সামাজিক পরিবেশ বলে"
        },
        {
          "label": "খ",
          "question": "",
          "explanation": "একটি প্রতিষ্ঠানের বাহি্যক বিভিন্ন অবস্থা এবং পক্ষসমূহের কর্মকান্ড ও আচার-আচরণ প্রতিষ্ঠানের কার্যক্রমের যে প্রত্যক্ষ প্রভাব বিস্তার করে তাকে প্রতিষ্ঠানের বাহ্যিক উপাদান বলে। একটি ব্যবসায় প্রতিষ্ঠানের সাথে এসব উপাদানের সম্পর্ক থাকলেও প্রতিষ্ঠানটি এসব উপাদান নিয়ন্ত্রণ করতে পারে না।কিছু উল্লেখযোগ্য উপাদান হলো ভোক্তা, সরবরাহকারী,সরকারি সংস্থা,প্রতিযোগী ইত্যাদি।"
        },
        {
          "label": "গ",
          "question": "",
          "explanation": "মিস্টার আলাউদ্দিনের ব্যবসায় সফলতায় অর্থনৈতিক পরিবেশের ভূমিকা সর্বাধিক।   যে পরিবেশ অর্থ ও ঋণ ব্যবস্থা,চাহিদা ও ভোগ,মানবসম্পদ,জনগণের আয় ও সঞ্চয় ইত্যাদির উপর ভিত্তি করে সৃষ্টি হয় তাকে অর্থনৈতিক পরিবেশ বলে। অর্থ ও ঋণ ব্যবস্থা, মূলধন ইত্যাদির উপর ভিত্তি করে সাধারণত অর্থনৈতিক পরিবেশ গড়ে ওঠে। ব্যাংক, বীমা ও অন্যান্য আর্থিক প্রতিষ্ঠান অর্থনৈতিক পরিবেশ গড়ে তুলতে খুবই গুরুত্বপূর্ণ। অনুকূল অর্থনৈতিক পরিবেশ নতুন উদ্যোক্তাদের ব্যবসায় গঠন ও সম্প্রসারণে গুরুত্বপূর্ণ ভূমিকা পালন করে।    উদ্দীপকে দেখা যায়,মিস্টার আলাউদ্দিন কিছু শিক্ষিত বেকার ছেলেদের নিয়ে একটি জৈব সার কারখানা গড়ে তোলেন।একটি বাণিজ্যিক ব্যাংকের সহায়তায় তার ব্যবসায় সফলতা আসে।বাণিজ্যিক ব্যাংকটি অর্থনৈতিক পরিবেশের উপাদান।আর্থিক প্রতিষ্ঠানের অর্থ সংক্রান্ত সহায়তাই উদ্দীপকে ব্যক্ত করা হয়েছে।তাই সংক্ষেপে বলা যায়,মিস্টার আলাউদ্দিনের ব্যবসায় সফলতার পিছনে অর্থনৈতিক পরিবেশের উপাদানের ভূমিকা সর্বাধিক।"
        },
        {
          "label": "ঘ",
          "question": "",
          "explanation": "মিস্টার আলাউদ্দিনের উদ্ভূত সমস্যার সমাধানে তিনি পরিবহনের ব্যবস্থা করতে পারেন। উৎপাদনের স্থল থেকে ভোক্তার কাছে পণ্য প্রেরণে স্থানগত যে উপযোগ সৃষ্টি হয় তাকে পরিবহন বলে।পরিবহনের মাধ্যমে এক স্থানে উৎপাদিত পণ্য দ্রুত সময় অন্য স্থানে পাঠানো যায়।এর ফলে পৃথিবীর নানান প্রান্তের মানুষ নানান প্রান্তের পণ্য ভোগ করতে পারছে। উদ্দীপকে দেখা যায় মিস্টার আলাউদ্দিনের প্রতিষ্ঠানের যোগাযোগ ব্যবস্থা খারাপ থাকার কারণে তার প্রতিষ্ঠান তৈরি মালামাল সঠিক সময়ে ডিলারদের কাছে পৌঁছাতে পারছে না। তার এই সমস্যা সমাধান করতে উন্নত পরিবহন ব্যবস্থা তৈরি করতে হবে। পরিবহন ব্যবসায়ের অন্যতম গুরুত্বপূর্ণ একটি কাজ।পরিবহনের মাধ্যমে ভোগকারী তার চাহিদার পণ্য কম সময়ে হাতে পায়।আলাউদ্দিনের প্রতিষ্ঠানের যোগাযোগ ব্যবস্থা ভাল নয়। এতে তিনি উৎপাদিত মালামাল সঠিক সময়ে পৌঁছাতে পারছেন না।তার উচিত হবে স্থানগত বাধা দূরীকরণে পরিবহনের ব্যবস্থা করা। এর মাধ্যমে তিনি স্থলে আকাশ অনুপাতে দ্রুত সময় ডিলারদের নিকট তার উৎপাদিত মাল আমার প্রেরণ করতে পারবেন।তাই বলা যায় মিস্টার আলাউদ্দিনের উদ্ভূত সমস্যা খারাপ যোগাযোগ ব্যবস্থা পরিবহনের মাধ্যমে সমাধান করা যাবে।"
        }
      ]
    },
    {
      "number": "3",
      "uddipok": "জনাব মামুন দিনাজপুরে একটি রাইস মিল স্থাপন করেছেন। তিনি তার এলাকার বিভিন্ন স্থানে চাউল বিক্রি করেন। তিনি অভিজ্ঞতার মাধ্যমে কাজে বেশ উন্নতি করেছেন। তিনি এখন একটি স্বয়ংক্রিয় রাইস মিল স্থাপন করতে চান। কিন্তু এজন্য তার যথেষ্ট সক্ষমতা নেই।'",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "পণ্যের ওজন, আকার,রং,গুণাগুণ ইত্যাদি বিষয় বিবেচনায় নিয়ে পণ্যের সঠিক মানের সীমা নির্ধারণ কার্যকেই প্রমিতকরণ বলে।"
        },
        {
          "label": "খ",
          "question": "",
          "explanation": "মানুষের জীবন ও সম্পত্তির ঝুঁকির বিপক্ষে আর্থিক প্রতিরক্ষা ব্যবস্থাকেই বীমা বলে।   ব্যবসায়ের সাথে ঝুঁকির সম্পর্ক খুবই গভীর।বীমা ব্যবসায় ঝুঁকিগত বাধা দূর করে। বীমা হল বীমা কারী ও বিমাগ্রহীতার মধ্যে এমন একটি চুক্তি যার মাধ্যমে বীমাকারী বীমাগ্রহীতাকে নির্দিষ্ট প্রিমিয়ামের বিনিময়ে ক্ষতিপূরণ দেওয়ার জন্য অঙ্গীকারাবদ্ধ হয়৷ প্রকারভেদে বীমা আর্থিক,নৌ,অগ্নি, দুর্ঘটনা ইত্যাদি ঝুঁকির বিপক্ষে আর্থিক প্রতিরক্ষা দেয়।বীমা পলিসির মাধ্যমে বীমা আর্থিক ঝুঁকিগত বাধা দূর করে।"
        },
        {
          "label": "গ",
          "question": "",
          "explanation": "জনাব মামুন প্রক্রিয়াভিত্তিক শিল্প স্থাপন করেছেন। যে শিল্পে কাঁচামাল বিভিন্ন উৎপাদন প্রক্রিয়ার মধ্য দিয়ে পরিণত পণ্যে রূপান্তরিত হয় তাকে প্রক্রিয়াভিত্তিক শিল্প বলে। এই শিল্পে কাঁচামালকে শ্রম ও যন্ত্রের সাহায্যে প্রক্রিয়াজাত করে মানুষের ব্যবহার উপযোগী করা হয়। উদ্দীপকের জনাব মামুন দিনাজপুরে একটি রাইস মিল স্থাপন করেছেন। তিনি তার এলাকার বিভিন্ন স্থানে চাউল বিক্রি করেন।জনাব মামুন রাইস মিলে ধান প্রক্রিয়াজাত করে চাউল উৎপাদন করেন এবং তা তার এলাকার বিভিন্ন স্থানে বিক্রি করেন।সুতরাং বলা যায় যে,জনাব মামুনের স্থাপিত শিল্পটি প্রক্রিয়াভিত্তিক শিল্প।"
        },
        {
          "label": "ঘ",
          "question": "",
          "explanation": "জনাব মামুনের সমস্যা সমাধানে আমার পরামর্শ হবে অর্থসংস্থানের মাধ্যমে আর্থিক সক্ষমতা বৃদ্ধি করা।   অর্থসংস্থান হল প্রয়োজন বুঝে প্রতিষ্ঠানে মূলধন সংগ্রহ করা এবং তা কাজে লাগানোর চেষ্টা। বাণিজ্যের ক্ষেত্রে অর্থ সংক্রান্ত প্রতিবন্ধকতা দূর করার জন্য ব্যাংক দায়িত্ব পালন করে। বাণিজ্যের ক্ষেত্রে অর্থের প্রয়োজনীয়তা অনস্বীকার্য। মাঝেমধ্যে অর্থের অভাবে ব্যবসায়ীরা তাদের ব্যবসা প্রতিষ্ঠানকে কাঙ্ক্ষিত সাফল্যের দিকে নিয়ে যেতে পারে না। ব্যাংক ব্যবসায়ীদের আর্থিক প্রতিবন্ধকতা দূর করতে সাহায্য করে।    উদ্দীপকে জনাব মামুন দিনাজপুরে একটি রাইস মিল স্থাপন করেছেন।তিনি তার এলাকার বিভিন্ন স্থানে চাউল বিক্রি করেন। তিনি অভিজ্ঞতার মাধ্যমে কাজে বেশ উন্নতি করেছেন।তিনি এখন একটি স্বয়ংক্রিয় রাইস মিল স্থাপন করতে চান কিন্তু এজন্য তার যথেষ্ট সক্ষমতা নেই।   জনাব মামুন যেই আর্থিক সক্ষমতার অভাবে আছেন তা তিনি খুব সহজেই ব্যাংকের মাধ্যমে দূর করতে পারেন। এছাড়া তিনি ব্যক্তিগত সঞ্চয় কোন আর্থিক প্রতিষ্ঠান থেকে ঋণ গ্রহণ করতে পারেন। তিনি ব্যাংক থেকে মেয়াদি ঋণ নিয়ে তার ব্যবসা সম্প্রসারণ করতে পারেন। ব্যাংক হতে আর্থিক সাহায্য নিলে তার অর্থের নিশ্চয়তা থাকবে।ঋণ পরিশোধের নির্দিষ্ট সময় থাকবে।তাই আমার পরামর্শ হবে জনাব মামুন তার সমস্যা সমাধানে বিভিন্ন উৎস থেকে অর্থসংস্থানের মাধ্যমে আর্থিক সক্ষমতা বৃদ্ধি করা ঋণ নিতে পারেন।"
        }
      ]
    },
    {
      "number": "4",
      "uddipok": "জনাব রবি একজন শিক্ষিত বেকার যুবক। বেকারত্ব দূর করার জন্য ৫ জন কর্মচারী নিয়ে সে রাজবাড়ীতে টি-বাঁধে একটি ফার্স্টফুডের দোকান চালু করে। সে জানে ঘুরতে আসা পর্যটক কী খেতে পছন্দ করে। সে অনুযায়ী সে খাবার তৈরি করে গ্রাহকের চাহিদা পুরণ করে এবং কিছুদিনের মধ্যেই ব্যবসায়ীতে পরিণত হয়।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "শিল্পে উৎপাদিত সামগ্রী ভোক্তার নিকট বন্টন সংশ্লিষ্ট সকল কাজকেই বাণিজ্য বলে।"
        },
        {
          "label": "খ",
          "question": "",
          "explanation": "যে ব্যবসায়ের মালিক একজন এবং মালিক নিজেই ব্যবসায়ের মূলধন সংগ্রহ ও পরিচালনাসহ যাবতীয় সকল কাজ করে থাকে তাকে একমালিকানা ব্যবসা বলে। যেহেতু একমালিকানা ব্যবসায়ের মালিক একজন মাত্র ব্যক্তি তাই এক মালিকানা ব্যবসায়ের আয়তন খুবই স্বল্প পরিসরের হয়ে থাকে। এখানে মালিক নিজেই মূলধন যোগান দেয়, ব্যবসা পরিচালনা করে এবং লাভ বা ক্ষতি হলে তা ভোগ করে।তাই এর আয়তন ছোট হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে বর্ণিত রবির ব্যবসায়টি একমালিকানা ব্যবসায়।   যে ব্যবসায়ের মালিক একজন মাত্র ব্যক্তি এবং মালিক নিজেই ব্যবসায়ের যাবতীয় সকল কার্যক্রম তদারকি করে তাকে একমালিকানা ব্যবসায় বলে।একমালিকানা ব্যবসা খুবই স্বল্প পরিসরের ব্যবসা। এখানে মালিক যেহেতু একজন তাই দায় ও অসীম হয়ে থাকে। মালিক প্রয়োজন অনুভব করলে কিছু সংখ্যক লোকবল নিয়ে তার ব্যবসা পরিচালনা করতে পারে।   উদ্দীপকে জনাব রবি বেকারত্ব দূর করার জন্য ৫ জন কর্মচারী নিয়ে একটি ফাস্টফুডের দোকান চালু করে। সে গ্রাহকের চাহিদা অনুযায়ী খাবার তৈরি করে বলে কিছুদিনের মধ্যেই সফল ব্যবসায়ীতে পরিণত হয়।তাই বলা যায়,ধরন বিচারের জনাব রবির ব্যবসাটি একটি একমালিকানা ব্যবসা।"
        },
        {
          "label": "ঘ",
          "question": "",
          "explanation": "'জনাব রবির ব্যক্তিগত দূরদর্শিতাই সফলতার মূলমন্ত্র' উক্তিটি যথার্থ।   ভবিষ্যতে কি ঘটতে পারে তা আগে থেকেই অনুমান করতে পারার দক্ষতাই হলো দূরদর্শিতা। এক মালিকানা ব্যবসায়ে মালিক নিজেই তার ব্যবসায়ের সকল কার্যক্রম পরিচালনা করে। সেখানে মালিক একক কর্তৃত্ব ও ক্ষমতা ভোগ করে। যেহেতু মালিক নিজেই তার ব্যবসায়িক সকল কার্যক্রম পরিচালনা করে সেহেতু এখানে মালিকের ব্যক্তিগত দূরদর্শিতা মুখ্য ভূমিকা পালন করে।   উদ্দীপকে জনাব রবি বেকারত্ব দূর করার জন্য ৫ জন কর্মচারী নিয়ে রাজবাড়িতে টি-বাঁধে একটি ফাস্টফুডের দোকান চালু করে। সে জানে ঘুরতে আসা পর্যটক কি খেতে পছন্দ করে। সে অনুযায়ী সে খাবার তৈরি করে গ্রাহকের চাহিদা পূরণ করে এবং কিছুদিনের মধ্যেই সফল ব্যবসায়ীতে পরিণত হয় এখানে তার ব্যবসা সম্পর্কে বিচক্ষণতার প্রমাণ পাওয়া যায়।   একমালিকানা ব্যবসায় যেহেতু মালিক নিজেই তার ব্যবসার সকল কার্যক্রম পরিচালনা করে তাই তাকে ব্যবসায়ে গভীর মনোযোগ দিতে হয়। এখানে সফল হতে ব্যবসায়ে বিচক্ষণ হতে হয়।জনাব রবি তার ব্যক্তিগত পর্যবেক্ষণের মাধ্যমে অনুধাবন করলেন তার গ্রাহকেরা কিরকম খাবার খেতে পছন্দ করে। রবি সেই অনুযায়ী খাবার তৈরি করে গ্রাহকের চাহিদা পূরণ করে ফলে অল্প কিছুদিনের মধ্যেই সে সফল ব্যবসায়ীতে পরিণত হয়।তাই জনাব রবির ব্যক্তিগত দূরদর্শিতা এই সফলতার মূলমন্ত্র ছিল বলাই যায়।"
        }
      ]
    },
    {
      "number": "5",
      "uddipok": "মি. টোপাল ও হরিপাল সমঝোতার ভিত্তিতে কল্যাণপুর গ্রামের তৈজসপত্র তৈরির কাজ শুরু করেন। বিপণন শুরুর আগেই যথাযথ কর্তৃপক্ষের নিবন্ধন করিয়ে নেন। শর্ত মোতাবেক হরিপাল ব্যবসায় মূলধন বিনিয়োগ করবেন না। তাঁদের ব্যবসায় বেশ উন্নতি হচ্ছে। একজন দেনাদারের নিকট ১০,০০০ টাকা পাওনা আদায় না হওয়ায় তারা আইনের আশ্রয় নেয়ার কথা ভাবছেন ।",
      "tag": "DB 21",
      "sub_questions": [
        {
          "label": "ক",
          "question": "অংশীদারি ব্যবসায় কী?",
          "explanation": "চুক্তিবদ্ধ সম্পর্কের ভিত্তিতে একাধিক ব্যক্তি কর্তৃক গঠিত ও পরিচালিত ব্যবসাকে অংশীদারি ব্যবসা বলে।"
        },
        {
          "label": "খ",
          "question": "''চুক্তিই অংশীদারী ব্যবসায়ের মূল ভিত্তি'' ব্যাখ্যা কর",
          "explanation": "চুক্তির আলোকে অংশীদারদের মধ্যে যে সম্পর্কের সৃষ্টি হয় তাকে চুক্তিবদ্ধ সম্পর্ক বলে। চুক্তিবদ্ধ সম্পর্কের আলোকে অংশীদারি ব্যবসা গঠিত ও পরিচালিত হয়।চুক্তিপত্রে উল্লিখিত নাই এমন কাজ কোন অংশীদার করতে পারবেনা।চুক্তিপত্রে একটি অংশীদারি ব্যবসার যাবতীয় সকল কার্যক্রম এবং অংশীদারদের সম্পর্কে বর্ণনা করা হয়ে থাকে। তাই চুক্তি-ই অংশীদারি ব্যবসার মূল ভিত্তি।"
        },
        {
          "label": "গ",
          "question": "উদ্দীপকের ব্যবসায়ের হরিপাল কোন ধরণের অংশীদার? ব্যাখ্যা কর",
          "explanation": "উদ্দীপকে হরিপাল কর্মী অংশীদার। যে অংশীদার ব্যবসায়ে কোন মূলধন বিনিয়োগ করে না শুধুমাত্র নিজস্ব শ্রম ও দক্ষতাকে সক্রিয়ভাবে নিয়োজিত রাখে তাকে কর্মী অংশীদার বলে। চুক্তি অনুযায়ী এরা অন্যান্য অংশীদারের ন্যায় ব্যবসায়ের লাভ ক্ষতিতে অংশগ্রহণ করে এবং অসীম দায় বহনে বাধ্য থাকে। অবশ্য ব্যবসা পরিচালনার জন্য এদেরকে নির্দিষ্ট হারে বেতন বা লাভের অংশ দেয়া হয়। উদ্দীপকে মি. বটপাল ও হরিপাল সমঝোতার ভিত্তিতে কল্যাণপুর গ্রামে মাটির তৈজসপত্র বানানোর কাজ শুরু করেন। বিপণন শুরুর আগে যথাযথ কর্তৃপক্ষের নিবন্ধন করিয়ে নেন। শর্ত মোতাবেক হরিপাল ব্যবসায় মূলধন বিনিয়োগ করবেন না। যেহেতু হরিপাল ব্যবসায়ে কোন মূলধন বিনিয়োগ করবেন না তাই বলা যায় যে, হরিপাল ব্যবসায়ের একজন কর্মী অংশীদার।"
        },
        {
          "label": "ঘ",
          "question": "পাওনা আদায়ে তারা সক্ষম হবে বলে তুমি মনে কর? যুক্তি সহ আলোচনা কর।",
          "explanation": "পাওনা আদায়ে তারা সক্ষম হবে বলে আমি মনে করি। একাধিক ব্যক্তি কর্তৃক গঠিত ও পরিচালিত ব্যবসাকে অংশীদারী ব্যবসা বলে।চুক্তির ভিত্তিতে এই ব্যবসা পরিচালিত হয়।অংশীদারী ব্যবসা নিবন্ধন বাধ্যতামূলক নয় তবে নিবন্ধন করলে আইনগত বিভিন্ন সুযোগ-সুবিধা পাওয়া যায়। অংশীদারী ব্যবসায়ের নিবন্ধন বলতে মূলত চুক্তিপত্র নিবন্ধন করাকে বুঝায়। অংশীদারী ব্যবসায়ের নিবন্ধন করলে চুক্তিজাত অধিকার আদায় অপর অংশীদারের বিরুদ্ধে মামলা করা যায়,পাওনা আদায়ে মামলা করা যায়। উদ্দীপকে মি. বটপাল ও হরিপাল সমঝোতার ভিত্তিতে কল্যাণপুর গ্রামে মাটির তৈজসপত্র তৈরির কাজ শুরু করেন। বিপণন শুরুর আগে যথাযথ কর্তৃপক্ষের নিবন্ধন করিয়ে নেন। শর্ত মোতাবেক হরিপাল ব্যবসায়ে মূলধন বিনিয়োগ করবেন না। তাদের ব্যবসা বেশ উন্নতি হচ্ছে। একজন দানাদারের নিকট ১০ হাজার টাকা পাওনা আদায় না হওয়ায় তারা আইনের আশ্রয় নেয়ার কথা ভাবছেন। এক্ষেত্রে যেহেতু তাদের ব্যবসাটি নিবন্ধন করা আছে সেহেতু তারা পাওনা আদায়ে আইনগত সুবিধা পাবে।তারা সহজেই দেনাদারের বিরুদ্ধে আদালতে মামলা দায়ের করতে পারবেন।এর মাধ্যমে তারা তাদের পাওনা আদায়ে সক্ষম হবে বলে আমি মনে করি।"
        }
      ]
    },
    {
      "number": "6",
      "uddipok": "সুজয় চাকী ও শান্ত দাস দুজন মিলে 'ফ্যামিলি কেয়ার হাসপাতাল এন্ড ডায়াগনস্টিক সেন্টার' নামে একটি প্রতিষ্ঠান খুলল। তাদের মূলধন ও সেবার মান বাড়ানোর জন্য প্রিতমকে অংশীদার হওয়ার প্রস্তাব দিল। প্রিতম ব্যবসায়িক ঝামেলায় না গিয়ে শুধু মূলধন বিনিয়োগ করতে সম্মত হলো। প্রিতমের সরবরাহকৃত মূলধনের দায় সীমিত হবে এই মর্মে তাদের মধ্যে একটি চুক্তি হলো।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "যে অংশীদার মূলধন, শ্রম ও দক্ষতা কিছুই বিনিয়োগ না করে শুধুমাত্র নাম ব্যবহারের অনুমতি দেয় তাকে নামমাত্র অংশীদার বলে।"
        },
        {
          "label": "খ",
          "question": "",
          "explanation": "কোন সাধারণ অংশীদার ব্যবসা পরিচালনায় সক্রিয়ভাবে অংশগ্রহণ না করলে তাকে ঘুমন্ত অংশীদার বলে। এরূপ অংশীদার ব্যবসা পরিচালনায় অংশগ্রহণ করে না।এরা ব্যবসায় মূলধন বিনিয়োগ করে,লাভ ক্ষতিতে অংশগ্রহণ করে এবং অসীম দায় ও গ্রহণ করে কিন্তু অধিকার থাকা সত্ত্বেও সক্রিয়ভাবে ব্যবসা পরিচালনা করে না।"
        },
        {
          "label": "গ",
          "question": "",
          "explanation": "উদ্দীপকে বর্ণিত ব্যবসায়টি অংশীদারী ব্যবসায়।   চুক্তিবদ্ধ সম্পর্কের ভিত্তিতে দুই বা অধিক ব্যক্তি কর্তৃক গঠিত ও পরিচালিত ব্যবসা কে অংশীদারী ব্যবসা বলে। এরূপ ব্যবসায়ের অংশীদারদের দায় অসীম হয়ে থাকে। অংশীদারি ব্যবসার মূল ভিত্তি হলো চুক্তি। এটি অংশীদারদের মধ্যে লিখিত বা মৌখিক সমঝোতা।  উদ্দীপকের সুজয় চাকী ও শান্ত দাস দুজন মিলে 'ফ্যামিলি কেয়ার হাসপাতাল এন্ড ডায়াগনস্টিক সেন্টার' নামে একটি প্রতিষ্ঠান খুললো। তাদের মূলধন ও সেবার মান বাড়ানোর জন্য প্রীতমকে অংশীদার হওয়ার প্রস্তাব দিল। তাদের ব্যবসায় অংশীদারী ব্যবসায়ের বৈশিষ্ট্যের সাথে সম্পূর্ণ মিলে যায়। তাই বলা যায় যে,তাদের গঠিত ব্যবসাটি অংশীদারী ব্যবসা।"
        },
        {
          "label": "ঘ",
          "question": "",
          "explanation": "উদ্দীপকে প্রীতম একজন সীমিত অংশীদার।    চুক্তি অনুযায়ী বা আইনগত কারণে ব্যবসায়ের কোন অংশীদারের দায় সীমাবদ্ধ হলে তাকে সীমিত বা সীমাবদ্ধ অংশীদার বলে। এরূপ অংশীদার সাধারণ অংশীদারের মতোই ব্যবসায় মূলধন বিনিয়োগ করে এবং দায় তার বিনিয়কৃত মূলধন পর্যন্তই সীমাবদ্ধ থাকে।আইন অনুযায়ী এরূপ অংশীদার ব্যবসা পরিচালনায় অংশগ্ৰহণ করতে পারে না। উদ্দীপকে সুজয় চাকি ও শান্ত দাস তাদের প্রতিষ্ঠানের মূলধন ও সেবার মান বাড়ানোর জন্য প্রীতমকে অংশীদার হওয়ার প্রস্তাব দিল। প্রীতম ব্যবসায়ীক ঝামেলায় না গিয়ে শুধু মূলধন বিনিয়োগ করতে সম্মত হল। প্রীতমের সরবরাহকৃত মূলধন দায় সীমিত হবে এই মর্মে তাদের মধ্যে একটি চুক্তি হলো।যেহেতু প্রীতম সীমিত দায় নিতে ইচ্ছুক, তাই বলা যায় সে উক্ত ব্যবসায়ে একজন সীমিত অংশীদার। নতুন অংশীদার হিসেবে প্রীতমকে নেওয়া যুক্তিযুক্ত বলে আমি মনে করি। সুজয় চাকী ও শান্ত দাস তাদের প্রতিষ্ঠানের যথেষ্ট উন্নয়ন করেছে। তাদের প্রতিষ্ঠানের মূলধন ও সেবার মান বাড়ানোর জন্য তাদের নতুন একজন অংশীদার প্রয়োজন ছিল। সীমিত অংশীদার হওয়ার ফলে প্রীতম তাদের প্রতিষ্ঠানের কার্যক্রমে কোনো হস্তক্ষেপ করতে পারবে না। ফলে তারা তাদের প্রতিষ্ঠানকে নিজেদের মতো চালাতে পারবে।"
        }
      ]
    },
    {
      "number": "7",
      "uddipok": "মিশু ও তার বন্ধু মিলে 'লাজ ফার্মা লি.' নামে একটি প্রতিষ্ঠান গড়ে তোলেন। প্রথম অবস্থা কোম্পানির মোট মূলধনের পরিমাণ ছিল ২৫ কোটি টাকা। তাদের সঠিক পরিচালনার ফলে প্রতিষ্ঠানটি দ্রুতই সফলতা লাভ করে। মিশু ও তার বন্ধুরা প্রতিষ্ঠানটি সম্প্রসারণের সিদ্ধান্ত নেয়। এ লক্ষ্যে ব্যাংকের উচ্চহার সুদের পরিবর্তে তারা জনগণের মাঝে শেয়ার বিলি করে মূলধন সংগ্রহের সিদ্ধান্ত গ্রহণ করে।",
      "tag": "DRMC 23,DB 21",
      "sub_questions": [
        {
          "label": "ক",
          "question": "",
          "explanation": "কোম্পানি আইনের অধীনে গঠিত ও পরিচালিত কৃত্রিম ব্যক্তিসত্তার অধিকারী সীমিত দায়বিশিষ্ট ব্যবসা প্রতিষ্ঠানকে কোম্পানি সংগঠন বলে।"
        },
        {
          "label": "খ",
          "question": "",
          "explanation": "যে কোম্পানি সদস্য সংখ্যা সর্বনিম্ন ২ এবং সর্বোচ্চ ৫০ জন সীমাবদ্ধ,শেয়ার অবাধে হস্তান্তরযোগ্য নয় এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় না তাকে প্রাইভেট লিমিটেড কোম্পানি বলে।   সাধারণত পরিচিতজনদের নিয়ে তুলনামূলক কম মূলধন সম্বলিত এরূপ ব্যবসা গঠিত হলেও এটি আইন সৃষ্ট কৃত্রিম ব্যক্তির অধিকারী ব্যবসায় সংগঠন। এই ধরনের কোম্পানি নিবন্ধন পাওয়ার পর পরে তাদের কাজ শুরু করতে পারে। কিন্তু এরা জনগণের নিকট শেয়ার ক্রয়ের আমন্ত্রণ জানাতে পারেনা। এছাড়া এই সংগঠনের শেয়ার অভাবে হস্তান্তর যোগ্য নয়।"
        },
        {
          "label": "গ",
          "question": "",
          "explanation": "মিশু ও তার বন্ধুদের প্রতিষ্ঠানটি পাবলিক লিমিটেড কোম্পানি।    যে কোম্পানির সদস্য সংখ্যা ন্যূনতম ৭ জন সর্বোচ্চ শেয়ার সংখ্যা দ্বারা সীমাবদ্ধ, শেয়ার অবাধে হস্তান্তর করা যায় তাকে পাবলিক লিমিটেড কোম্পানি বলে। এটি জনগণকে শেয়ার করার আমন্ত্রণ জানাতে পারে। তাই এর মূলধনের পরিমাণও বেশি হয়।    উদ্দীপকে মিশু ও তার ছয় বন্ধু মিলে 'লাজ র্ফামা লিমিটেড' নামে একটি প্রতিষ্ঠান গড়ে তোলেন। এখানে দেখা যাচ্ছে তাদের মোট সদস্য সংখ্যা ৭ জন। আবার এর নামের সাথে লি. যুক্ত রয়েছে। অন্যদিকে মূলধন সংকটের সময় তারা জনগণের মাঝে শেয়ার বিক্রি করে মূলধন সংগ্রহের সিদ্ধান্ত নেই যা পাবলিক লিমিটেড কোম্পানি এর বৈশিষ্ট্যের সাথে মিলে যায়। তাই বলা যায়, তাদের গঠিত প্রতিষ্ঠানটি একটি পাবলিক লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটি একটি পাবলিক লিমিটেড কোম্পানি হওয়ায় তারা শেয়ার বিক্রয়ের মাধ্যমে মূলধন সংগ্রহ করতে পারবে।   কোম্পানি আইন অনুযায়ী পাবলিক লিমিটেড কোম্পানির শেয়ার অবাধে হস্তান্তরযোগ্য। পাবলিক লিমিটেড কোম্পানি শেয়ার বাজারে নিবন্ধিত হতে পারে।তারা জনসাধারণের উদ্দেশ্যে শেয়ার ও ঋণপত্র ক্রয়ের আহ্বান জানাতে পারে।   উদ্দীপকের মিশু ও তার ছয় বন্ধু মিলে 'লাজ ফার্মা লিমিটেড' নামে একটি প্রতিষ্ঠান গড়ে তুলে। তাদের প্রতিষ্ঠানটি সফলতা পাওয়ায় তারা ব্যবসাটি সম্প্রসারণের সিদ্ধান্ত নেয়। তারা ব্যাংকের উচ্চ সুদের হারের পরিবর্তে জনগণের মাঝে শেয়ার বিলি করে মূলধন সংগ্রহ করতে চায়।যেহেতু তাদের প্রতিষ্ঠানটি একটি পাবলিক লিমিটেড কোম্পানি, তাই তারা খুব সহজেই শেয়ারবাজার হতে মূলধন সংগ্রহ করতে পারবে।   লাজ ফার্মা লিমিটেডকে শেয়ার বাজার হতে মূলধন সংগ্রহ করার জন্য জনসাধারণের উদ্দেশ্যে বিবরণপত্র প্রচার করতে হবে। এতে তাদের কোম্পানির সকল তথ্য সঠিকভাবে উল্লেখ থাকতে হবে।নিবন্ধক সকল তথ্য যাচাই করে সন্তুষ্ট হলে তাদের বিবরণপত্রটি প্রচারের অনুমতি দিবে‌।এর মাধ্যমে তারা শেয়ারবাজারে শেয়ার বিলি করে মূলধন সংগ্রহ করতে পারবে।"
        }
      ]
    },
    {
      "number": "8",
      "uddipok": "জনাব গোলাম সরওয়ার তার ১০ জন বন্ধুকে সাথে নিয়ে কুমারখালীতে ‘ওয়েস্টার্ন ফেব্রিকস ইন্ডাস্ট্রিজ লি.' নামে একটি তাঁত শিল্প প্রতিষ্ঠান গড়ে তোলেন। প্রতিষ্ঠানের প্রয়োজনে তারা বাজারে শেয়ার বিক্রি করে মূলধন সংগ্রহ করে। কিছুদিন পর আরও মূলধন সংগ্রহের জন্য ঋণপত্র ইস্যু করে মূলধন সংগ্রহ করে। এ জন্যে তাদের কোনো স্থাবর অস্থাধর সম্পদ বন্ধক রাখতে হয়নি।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "স্মারকলিপি হলো কোম্পানির মূল দলিল, সনদ বা সংবিধান।"
        },
        {
          "label": "খ",
          "question": "",
          "explanation": "কোম্পানির স্বাধীন সত্তা বলতে ব্যক্তি না হয়েও কোন কিছুর ব্যক্তির ন্যায় মর্যাদা ও অধিকার লাভকে বুঝায়। কোম্পানি সংগঠন ব্যক্তি‌ না হলেও এটি আইন অনুযায়ী কৃত্রিম ও স্বাধীন ব্যক্তিসত্তার মর্যাদা ভোগ করে।ফলে এরূপ প্রতিষ্ঠান নিজ নামে অন্যের সাথে চুক্তি করতে,লেনদেন করতে এবং প্রয়োজনের মোকদ্দমা দায়ের করতে পারে। অন্যরাও একইভাবে কোম্পানি বিরুদ্ধে মামলা দায়ের করতে পারে।"
        },
        {
          "label": "গ",
          "question": "",
          "explanation": "উদ্দীপকে বর্ণিত ব্যবসায়টি পাবলিক লিমিটেড কোম্পানি।  যে কোম্পানির সদস্য সংখ্যা ন্যূনতম সাতজন এবং সর্বোচ্চ শেয়ার সংখ্যা দ্বারা সীমাবদ্ধ, শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার বিক্রয়ের আহ্বান জানাতে পারে তাকে পাবলিক লিমিটেড কোম্পানি বলে। উদ্দীপকে জনাব গোলাম সরোয়ার তার ১০ জন বন্ধু মিলে কুমারখালীতে 'ওয়েস্টান ফেব্রিক্স ইন্ডাস্ট্রিজ লিমিটেড' নামে একটি প্রতিষ্ঠান গড়ে তোলে।প্রতিষ্ঠানের প্রয়োজনে তারা বাজারে শেয়ার বিক্রি করে মূলধন সংগ্রহ করে।তার এই প্রতিষ্ঠানের বৈশিষ্ট্য পাবলিক লিমিটেড কোম্পানির সাথে সাদৃশ্যপূর্ণ। তাই তাদের প্রতিষ্ঠানটি পাবলিক লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকে জনাব সরোয়ার প্রতিষ্ঠানটির মূলধন সংগহের জন্য খোলা ঋণপত্র ব্যবহার করছেন।   কোম্পানি ঋণ পরিশোধের নিশ্চয়তা হিসেবে তার কোন নির্দিষ্ট বা যাবতীয় সম্পত্তি আবদ্ধ বা বন্ধক না রেখে যে ঋণপত্র বিক্রয় করে তাকে সাধারণ বা খোলা ঋণপত্র বলে। উদ্দীপকে দেখা যায় জনাব গোলাম সরোয়ার ও তার ১০ বন্ধু মিলে 'ওয়েস্টার্ন ফেব্রিকস লিমিটেড' প্রতিষ্ঠান গড়ে তোলেন। প্রতিষ্ঠানের প্রয়োজনে তারা বাজারে শেয়ার বিক্রি করে মূলধন সংগ্রহ করে। কিছুদিন পর আরও মূলধন সংগ্রহের জন্য ঋণপত্র ইস্যু করে মূলধন সংগ্রহ করে।এর জন্য তাদের কোন স্থাবর অস্থাবর সম্পত্তি বন্ধক রাখতে হয়নি। এতে বোঝা যায় যে প্রতিষ্ঠানটি খোলা ঋণপত্রের মাধ্যমে মূলধন সংগ্রহ করবে।   খোলা ঋণপত্রের মাধ্যমে যেহেতু প্রতিষ্ঠানটি মূলধন সংগ্রহ সংগ্রহের উদ্যোগ নিয়েছে সেহেতু ঋণপত্রে ঋণ প্রাপ্তির স্বীকৃতি থাকতে হবে। এই ঋণপত্রে কোন স্থাবর ও অস্থাবর সম্পত্তি বন্ধক রাখতে হয় না,তাই প্রতিষ্ঠানের সম্পত্তি এবং মালিকদের সম্পত্তি সুরক্ষিত থাকে। সুতরাং প্রতিষ্ঠানটির খোলা ঋণপত্রের মাধ্যমে মূলধন সংগ্রহের সিদ্ধান্ত যৌক্তিক।"
        }
      ]
    },
    {
      "number": "9",
      "uddipok": "জনাব নাজিম খুলনায় 'চাংপাই' নামক চাইনিজ রেস্টুরেন্টের মালিক। তার ছোট ভাই জিয়াসহ ১০ জন কর্মচারী এখানে কাজ করেন। স্থায়িভাবে তার রেস্টুরেন্টের বেশ চাহিদা থাকায় তিনি এটি সম্প্রসারণ করতে চাইলেও পারছেন না। তখন তার ভাই তাকে মালিকানায় অন্তর্ভুক্ত করার প্রস্তাব দিল।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "স্থায়ী ব্যবসা করতে স্থানীয় ইউনিয়ন পরিষদ,উপজেলা পরিষদ,পৌরসভা বা মিউনিসিপাল কর্পোরেশন থেকে যে লাইসেন্স নিতে হয় তাকে ট্রেড লাইসেন্স বলে।"
        },
        {
          "label": "খ",
          "question": "",
          "explanation": "যে ব্যবসায় মালিক একজন মাত্র ব্যক্তি তাকে একমালিকানা ব্যবসায় বলে।   একমালিকানা ব্যবসায় সীমিত পরিসরে হয়ে থাকে। স্বল্প মূলধন নিয়ে শহরের প্রাণকেন্দ্র থেকে শুরু করে প্রত্যন্ত গ্রাম পর্যন্ত যে কোন স্থানে সহজেই ধরনের কারবার গড়ে তোলা যায়।এ ব্যবসা আইনগত তেমন বাধা নেই। তাই একমালিকানা ব্যবসার জনপ্রিয়।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি একমালিকানা ব্যবসায়।   একক ব্যক্তির মালিকানায় প্রতিষ্ঠিত ও পরিচালিত ব্যবসায়কে একমালিকানা ব্যবসা বলে।একজন ব্যক্তি কোন অভিজ্ঞতা ও আইনগত অনুষ্ঠানিকতা ছাড়াই যে কোনো স্থানে স্বল্প পুঁজি নিয়ে এ ব্যবসায় শুরু করতে পারে। এই ধরনের ব্যবসায়ের লাভ ক্ষতি সবই মালিক নিজে বহন করেন।   উদ্দীপকে জনাব নাজিম খুলনায় 'চাংপাই' নামক চাইনিজ রেস্টুরেন্ট এর মালিক।তার ছোট ভাই ও আরো ১০ জন এখানে কাজ করেন। এখানে কর্মচারীরা নির্দিষ্ট মজুরি বা বেতন পেয়ে থাকে। আবার কোন ধরনের ক্ষতির দায়ভার ও তাদের নিতে হয় না যা একমালিকানা ব্যবসার সাথে মিল পাওয়ায় নির্দ্বিধায় বলা-ই যায় প্রতিষ্ঠানটি এক মালিকানা ব্যবসসা।"
        },
        {
          "label": "ঘ",
          "question": "",
          "explanation": "জনাব নাজিমের ব্যবসায়ের ধরন পরিবর্তন করা উচিত হবে বলে আমি মনে করি।   দুই বা অধিক ব্যক্তির চুক্তিবদ্ধ সম্পর্কের ভিত্তিতে প্রতিষ্ঠিত ব্যবসাকে অংশীদারি ব্যবসা বলে। এই ব্যবসা নিবন্ধন বাধ্যতামূলক নয় তবে নিবন্ধন করলে অন্যান্য সুযোগ-সুবিধা পাওয়া যায়।সদস্যদের পারস্পরিক সমঝোতার ভিত্তিতে ব্যবসা গঠিত পরিচালিত হয়।   উদ্দীপকে জনাব নাজিমের রেস্টুরেন্টের তার ভাই জিয়া সহ ১০ জন কর্মচারী কাজ করেন।স্থায়ীভাবে তার রেস্টুরেন্টের বেশ চাহিদা থাকায় তিনি এটি সম্প্রসারণ করতে চাইলেও পারছেন না। তখন তার ভাই তাকে মালিকানায় অন্তর্ভুক্ত করার প্রস্তাব দিল। জনাব নাজিম প্রথম পর্যায়ে এক মালিকানা ব্যবসার মালিক।তিনি যদি তার প্রতিষ্ঠানকে সম্প্রসারণ করতে চায় তাহলে তার উচিত হবে অংশীদার গ্রহণ করে অংশীদারী ব্যবসা বানানো।   অংশীদারি ব্যবসা একমালিকানা ব্যবসা হতে কিছুটা বড় প্রকৃতির হয়। অংশীদারি ব্যবসা পাওনা আদায় তৃতীয় পক্ষের উপর মামলা করতে পারে যা এক মালিকানায় সম্ভব নয়।অংশীদারী ব্যবসায় জনাব নাজিম ও তার ভাই জিয়া মিলে ব্যবসার বিভিন্ন দিকে আলাদাভাবে পর্যবেক্ষণ করতে পারবেন। ফলে প্রতিষ্ঠান আরও সফলতার দিকে এগিয়ে যাবে।"
        }
      ]
    },
    {
      "number": "10",
      "uddipok": "নিজাম একজন সয়াবিন তৈল ব্যবসায়ী। রমজান মাস উপলক্ষ্যে তিনি ১ লক্ষ মেট্রিক টন তৈল আমদানি করেন কিন্তু যথাসময়ে বাজারে সরবরাহ করেননি। ফলে বাজারমূল্য বেড়ে যায় এবং নিজাম অধিক লাভে সয়াবিন তৈল বিক্রি করেন।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "ব্যবসা পরিচালনায় কোনটা ভালো কোনটা মন্দ,কোনটা উচিত কোনটা অনুচিত এ সংক্রান্ত মানুষের বোধ বা উপলব্ধিকেই ব্যবসায় মূল্যবোধ বলে।"
        },
        {
          "label": "খ",
          "question": "",
          "explanation": "ব্যবসার ক্ষেত্রে উচিত-অনুচিত মেনে ব্যবসা পরিচালনাকেই ব্যবসা নৈতিকতা বলে।   ব্যবসায়ীরা যদি ব্যবসা করার ক্ষেত্রে উচিত অনুচিত না মানে,সত্য মিথ্যার পার্থক্য ভুলে যায়,অস্বাস্থ্যকর পণ্য উৎপাদন ও বিক্রয় করে তখন ওই সমাজে ব্যবসা নামক পেশার সম্মান ও মর্যাদা থাকে না।"
        },
        {
          "label": "গ",
          "question": "",
          "explanation": "উদ্দীপকে নিজাম সমাজের ক্রেতা ও ভোক্তাদের প্রতি দায়িত্ব পালনে অবজ্ঞা করেছেন।  সমাজের বিভিন্ন পক্ষের প্রতি ব্যবসা যে দায়িত্ব পালন করে তাকে ব্যবসায়ের সামাজিক দায়িত্ব পালন বলে। ক্রেতা বা ভোক্তা হল সমাজের সবচেয়ে গুরুত্বপূর্ণ পক্ষ। ব্যবসায়ের সকল কর্মকান্ড ক্রেতা বা ভোক্তাকে ঘিরেই হয়ে থাকে।এই ভোক্তা শ্রেণীর জন্য ন্যায্যমূল্যে যথাসময়ে উত্তম পণ্য সরবরাহ করা ব্যবসায়ীদের দায়িত্ব। উদ্দীপকে নিজাম রমজান মাস উপলক্ষে এক লক্ষ মেট্রিক টন তৈল আমদানি করেন কিন্তু যথাসময়ে বাজারে সরবরাহ করেনি। ফলে বাজার মূল্য বেড়ে যায় এবং তখন নিজাম অধিক লাভে সয়াবিন তেল বিক্রি করেন।নিজাম যে কাজ করেছে তাতে বাজারে কৃত্রিম সংকট সৃষ্টি হয়। তার উচিত ছিল যথাসময়ে তেল সরবরাহ করা যাতে ভোক্তারা ন্যায্যমূল্যে তেল পেতে পারে। তাই বলা যায়, নাজিম ক্রেতা বা ভোক্তাদের প্রতি দায়িত্ব পালনে অবজ্ঞা করেছে।"
        },
        {
          "label": "ঘ",
          "question": "",
          "explanation": "নিজামের কর্মকাণ্ড ব্যবসা নৈতিকতা বিরোধী।   ব্যবসায়ের ক্ষেত্রে উচিত অনুচিত মেনে চলা বা ভালোকে গ্রহণ ও মন্দকে বর্জন করে চলাই হল ব্যবসা নৈতিকতা। ব্যবসা নৈতিকতা বজায় রাখা একটি ব্যবসা প্রতিষ্ঠানের জন্য অপরিহার্য বিষয়। কেননা তিনি উচিত-অনুচিত মেনে চলেন,মিথ্যা বলেন না,কাউকে ঠকান না স্বাভাবিকভাবেই তার সুনাম সমাজে প্রতিষ্ঠিত হবে,ফলে তার ব্যবসার উন্নয়ন হবে। উদ্দীপকে নিজাম রমজান মাস উপলক্ষে তৈল আমদানি করেন কিন্তু যথাসময়ে তা বাজারে বিক্রয় না করে কৃত্রিম সংকট সৃষ্টি করে। ফলে বাজারমূল্য বেড়ে যায় এবং নিজাম অধিক লাভে সয়াবিন তৈল বিক্রি করেন। তার উচিত ছিল যথাসময়ে বাজারে তৈল সরবরাহ করা যাতে কোনো সংকট সৃষ্টি না হয়।কিন্তু তিনি এটি না করে ব্যবসা নৈতিকতা বিরোধী কাজ করেছেন।তার এই কর্মকাণ্ড ছিল অনৈতিক।   একজন সৎ ব্যবসায়ীকে সমাজে সম্মানের দৃষ্টিতে দেখা হয়। একজন ব্যবসায়ীর উচিত সমাজের বিভিন্ন পক্ষের প্রতি দায়িত্ব যথাসময়ে এবং সৎভাবে পালন করা।এর ফলে প্রকৃতপক্ষে সে নিজেই উপকৃত হয়ে থাকে।সেই দায়িত্ব যদি ব্যবসায়ী পালন না করে তা অবশ্যই ব্যবসায় নৈতিকতা বিরোধী কাজ হবে যা উদ্দীপকের নিজাম করেছে।"
        }
      ]
    },
    {
      "number": "11",
      "uddipok": "যশোরের রমজান আলী একজন দই ব্যবসায়ী। তিনি নিজস্ব অর্থায়নে ব্যবসায় পরিচালনা করেন এবং ঝুঁকি বহন করেন। দেশের বিভিন্ন স্থানে দই সরবরাহের ক্ষেত্রে বিভিন্ন প্রতিবন্ধকতার সম্মুখীন হন।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "পৃথিবীর প্রাচীনতম ব্যবসা একমালিকানা ব্যবসা।"
        },
        {
          "label": "খ",
          "question": "",
          "explanation": "যে ব্যবসার মালিক একজন মাত্র ব্যক্তি তাকেই এক মালিকানা ব্যবসা বলে। এরূপ ব্যবসায়ের কোন পৃথক সত্তা থাকে না।মালিকের সত্তাই এক্ষেত্রে মুখ্য। সকল লাভ ও অসুবিধা যেমনই তার প্রাপ্য তেমনি সকল দায় ও অসুবিধা তাকে ভোগ বা বহন করতে হয়। যেহেতু এই ব্যবসায়ের দায় কারো সাথে বন্টনের সুযোগ নেই এবং আইন অনুযায়ী একক মালিকই সর্বেসর্বা তাই তার দায়ও ব্যবসায়ে নিয়োজিত মূলধন সীমার বাইরে পর্যন্ত পরিব্যক্ত বা অসীম।"
        },
        {
          "label": "গ",
          "question": "",
          "explanation": "জনাব রমজান আলীর ব্যবসাটি একমালিকানা ব্যবসায়। একক ব্যক্তির মালিকানায় ও পরিচালনায় প্রতিষ্ঠিত ব্যবসাকে একমালিকানা ব্যবসা বলে।এক মালিকানা ব্যবসায় লাভ ক্ষতি হলে তা মালিক নিজেই ভোগ করে।এই ব্যবসায় ঝুঁকিও মালিককে বহন করতে হয়।একমালিকানা ব্যবসা যেকোনো পরিস্থিতিতেই স্বল্প আয়তনে ও পরিসরে গঠন করা যায়।  উদ্দীপকে যশোরের রমজান আলী একজন দই ব্যবসায়ী।তিনি নিজস্ব অর্থায়নে ব্যবসা পরিচালনা করেন এবং ঝুঁকি বহন করেন। বৈশিষ্ট্য বিচারে তার এই ব্যবসা একমালিকানা ব্যবসায়।"
        },
        {
          "label": "ঘ",
          "question": "",
          "explanation": "জনাব রমজান আলীর ব্যবসায়ে স্থানগত ও সময়গত প্রতিবন্ধকতা হবে বলে আমি মনে করি।   পণ্য উৎপাদনকারী হতে ভোগকারি পণ্য হাতে পাওয়া পর্যন্ত আনা-নেওয়ার যে প্রতিবন্ধকতা সৃষ্টি হয়ে তাকে স্থানগত প্রতিবন্ধকতা বলে। এই প্রতিবন্ধকতা দূর করতে পরিবহন ভূমিকা পালন করে। অপরদিকে পণ্য উৎপাদনের পর ভোগের সময় পর্যন্ত সময়ের যে প্রতিবন্ধকতা সৃষ্টি হয় তাকে সময়গত প্রতিবন্ধকতা বলে। গুদামজাতকরণের মাধ্যমে এরূপ প্রতিবন্ধকতা দূর করা হয়।   উদ্দীপকের রমজান আলী যশোরের একজন দই ব্যবসায়ী। তার উৎপাদিত দই দেশের বিভিন্ন স্থানে সরবরাহে তিনি বিভিন্ন ধরনের প্রতিবন্ধকতার সম্মুখীন হন।   রমজান আলী ২ সরবরাহে স্থানগত ও সময় গত প্রতিবন্ধকতার সম্মুখীন হবেন। কারণ পণ্যদ্রব্য এক স্থান থেকে অন্য স্থানে সরবরাহের জন্য পরিবহনের দরকার হয়। তার এরূপ পরিবহন ব্যবস্থা না থাকলে তিনি দেশের বিভিন্ন স্থানে দই পৌঁছাতে পারবেন না। অপরদিকে তার দই সংরক্ষণের জন্য গুদামজাগরণের ব্যবস্থা না করলে সময়গত প্রতিবন্ধকতা সৃষ্টি হবে। তাই আমি মনে করি, রমজান আলী মূলত স্থানগত ও সময়গত প্রতিবন্ধকতার সম্মুখীন হতে পারে।"
        }
      ]
    }
  ]
}