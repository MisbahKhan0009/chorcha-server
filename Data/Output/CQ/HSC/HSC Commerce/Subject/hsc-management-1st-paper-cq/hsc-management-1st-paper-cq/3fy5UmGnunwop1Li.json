{
  "title": "আইডিয়াল কলেজ, মতিঝিল ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "আইডিয়াল স্কুল অ্যান্ড কলেজ, মতিঝিল, ঢাকা। প্রশ্ন নং ১ জনাব শফিউল হোসেন একটি সিমেন্ট কারখানার মালিক। তিনি সিমেন্ট। তৈরির প্রধান কাঁচামাল ক্লিংকার, ফ্লাইঅ্যাশ ও জিপসাম বিদেশ থেকে আমদানি করেন। যশোরের নওয়াপাড়ায় তার কারখানাটি অবস্থিত। তার প্রতিষ্ঠানের উৎপাদিত সিমেন্টের মান অত্যন্ত ভালো হওয়ায় তিনি দেশের অভ্যন্তরীণ চাহিদা মিটিয়ে বিদেশেও সিমেন্ট বিক্রি করেন। অল্প দিনের মধ্যে তিনি একজন সফল ব্যবসায়ী হিসেবে পরিচিতি লাভ করে।",
      "tag": "ISCM 23",
      "sub_questions": [
        {
          "label": "ক",
          "question": "প্রমিতকরণ কী?",
          "explanation": "আকার, ওজন, রং ও গুণাগুণ বিবেচনায় পণ্যের মানের সীমা নির্ধারণ করাকে প্রমিতকরণ বা মান নির্ধারণ বলে।"
        },
        {
          "label": "খ",
          "question": "\"বাণিজ্য হলো উৎপাদক ও ভোস্তার মধ্যে সেতুবন্ধন\"- ব্যাখ্যা করো।",
          "explanation": "পণ্য বা সেবার বণ্টন সংক্রান্ত কাজের সমষ্টি হলো বাণিজ্য। এর মাধ্যমে পণ্য সরবরাহে বিভিন্ন বাধা (স্বত্বগত, অর্থগত, ঝুঁকিগত, স্থানগত, সময়গত) দূর করা যায়। ফলে উৎপাদিত পণ্য দ্রুত ভোক্তার কাছে পৌঁছানো যায়। এভাবে বাণিজ্য উৎপাদক ও ভোক্তার মধ্যে সেতুবন্ধন হিসেবে কাজ করে।"
        },
        {
          "label": "গ",
          "question": "উদ্দীপকের জনাব শফিউল হোসেনের সিমেন্ট উৎপাদন কোন শিল্পের মধ্য পড়ে? ব্যাখ্যা করো।",
          "explanation": "জনাব শফিউল হোসেনের সিমেন্ট উৎপাদন কার্যক্রমটি যৌগিক শিল্পের মধ্যে পড়ে। এ শিল্পে পৃথক পৃথক পদার্থ কাঁচামাল হিসেবে সংগ্রহ করা হয়। এরপর এগুলো সংমিশ্রণ করা হয়। সংমিশ্রণের ফলে একটি নতুন পণ্য তৈরি হয়। যেমন: লৌহ, আকরিক, কয়লা, চুনাপাথর, ম্যাঙ্গানিজ মিশিয়ে ইস্পাত বানানো এ শিল্পের অন্তর্গত। উদ্দীপকের জনাব শফিউল হোসেন একটি কারখানার মালিক। তার কারখানায় সিমেন্ট তৈরি করা হয়। সিমেন্ট তৈরির জন্য কাঁচামাল হিসেবে ক্লিংকার, ফ্লাই অ্যাশ ও জিপসাম প্রভৃতি ব্যবহার করা হয়। এসব উপাদান যন্ত্রপাতির সাহায্যে বিশেষভাবে সংমিশ্রণ করা হয়। এসব পৃথক পদার্থের সংমিশ্রণে সিমেন্ট তৈরি হয়। এরপর এটি বিক্রয়যোগ্য হয়। এসব বৈশিষ্ট্য যৌগিক শিল্পের সাথে মিলে যায়। সুতরাং, জনাব শফিউল হোসেন যৌগিক শিল্পের মাধ্যমে সিমেন্ট উৎপাদন করেন।"
        },
        {
          "label": "ঘ",
          "question": "উদ্দীপকে জনাব শফিউল হোসেনের বিদেশে সিমেন্ট বিক্রি করাকে কীভাবে ব্যাখ্যা করবে এবং দেশের অর্থনীতিতে তা কী ভূমিকা রাখবে?",
          "explanation": "জনাব শফিউল হোসেনের বিদেশে সিমেন্ট বিক্রি করার কাজকে পুনঃরপ্তানি বাণিজ্য বলা যায়; যা অর্থনৈতিক উন্নয়নে কার্যকর ভূমিকা রাখতে পারে। পুনঃরপ্তানি বাণিজ্যে বিদেশ থেকে পণ্য নিজ দেশে আমদানির পর প্রক্রিয়াকরণ করা হয়। এরপর তা অন্য দেশে রপ্তানি করা হয়। এ ধরনের বাণিজ্য কমপক্ষে তিনটি দেশের মধ্যে সংঘটিত হয়। উদ্দীপকের জনাব শফিউল হোসেন তার কারখানায় সিমেন্ট তৈরির জন্য বিদেশ থেকে এর কাঁচামাল আমদানি করেন। এগুলো প্রক্রিয়াজাত করে সিমেন্ট প্রস্তুত করা হয়। উৎপাদিত সিমেন্ট ভালো মানের হওয়ায় দেশের অভ্যন্তরীণ চাহিদা মিটিয়ে তিনি বিদেশেও বিক্রি করেন। এভাবে দেশগুলোর মধ্যে বৈদেশিক বাণিজ্য সংঘটিত হয়; যা পুনঃরপ্তানি কাজের সাথে সম্পর্কিত। পুনঃরপ্তানির মাধ্যমে অন্য দেশে পণ্য বিক্রি করা হয়। ফলে প্রচুর বৈদেশিক মুদ্রা অর্জন করা যায়। এটি অর্থনৈতিক প্রবৃদ্ধির হার বাড়ায়। ফলে দেশের মানুষের জীবনযাত্রার মান বাড়ে। এছাড়া পুনঃরপ্তানির মাধ্যমে আমদানিকারক ও রপ্তানিকারক দেশের সাথে ব্যবসায়িক সম্পর্ক তৈরি হয়। ফলে ব্যবসা-বাণিজ্যের পরিধি বাড়ে। সুতরাং, বিদেশে সিমেন্ট বিক্রির পুনঃরপ্তানি বাণিজ্য অর্থনৈতিক উন্নয়নে গুরুত্বপূর্ণ ভূমিকা রাখছে।"
        }
      ]
    },
    {
      "number": "2",
      "uddipok": "শাফায়াত ও জহির দুই বন্ধু ঢাকা কলেজ থেকে বি. কম (অনার্স) পাস করে ব্যবসায় করবে বলে সিদ্ধান্ত নেয়। শাফায়াত বুড়িগঙ্গা নদীর তীরে চমৎকার ভৌগোলিক অবস্থানে একটি দোকান দেয় এবং দোকানের প্রয়োজনীয় মালামাল শহর থেকে কিনে নৌপথে নিয়ে আসে। অন্যদিকে, জহির টঙ্গীতে একই ধরনের একটি দোকান দেয় এবং শহর থেকে পণ্য কিনে ট্রাকে করে নিয়ে আসে।",
      "tag": "ISCM 23",
      "sub_questions": [
        {
          "label": "ক",
          "question": "প্রযুক্তিগত পরিবেশ কী?",
          "explanation": "বিজ্ঞান ও কারিগরি শিক্ষা, বিজ্ঞান সংক্রান্ত প্রশিক্ষণ ও গবেষণা, প্রযুক্তির ব্যবহার, প্রযুক্তি আমদানির সুযোগ প্রভৃতি মিলে একটি দেশের অভ্যন্তরে সৃষ্ট পরিবেশকে প্রযুক্তিগত পরিবেশ বলে।"
        },
        {
          "label": "খ",
          "question": "রাজনৈতিক পরিবেশের উন্নয়ন, অর্থনৈতিক উন্নয়নে সহায়ক? ব্যাখ্যা করো।",
          "explanation": "দেশের সার্বভৌমত্ব, রাজনৈতিক দল, আইন-শৃঙ্খলা পরিস্থিতি, আন্তর্জাতিক সম্পর্ক প্রভৃতির সমন্বয়ে গড়ে ওঠে রাজনৈতিক পরিবেশ। ব্যবসায়ের কার্যক্রম নিরবচ্ছিন্নভাবে চলার জন্য স্থিতিশীল রাজনৈতিক পরিস্থিতি অপরিহার্য। হরতাল, ধর্মঘট প্রভৃতি নেতিবাচক কর্মকাণ্ডের অবসান এবং সরকারের ব্যবসায়বান্ধব নীতিমালা এ পরিবেশকে অনুকূল করে। এতে দেশে বৈদেশিক বিনিয়োগ বাড়ে, সঞ্চয় বাড়ে, নতুন ব্যবসায় গড়ে ওঠে। এর মাধ্যমে দেশের অর্থনৈতিক 'পরিবেশে স্থিতিশীলতা আসে।"
        },
        {
          "label": "গ",
          "question": "শাফায়াতের ব্যবসায়ের ওপর পরিবেশের কোন উপাদানের প্রভাব আছে? ব্যাখ্যা করো।",
          "explanation": "শাফায়াতের ব্যবসায়ের ওপর পরিবেশের প্রাকৃতিক উপাদানের প্রভাব আছে। এ পরিবেশ কোনো দেশের জলবায়ু, ভূ-প্রকৃতি, সাগর, নদ-নদীর সমন্বয়ে গড়ে ওঠে। এসব উপাদানের পার্থক্যের কারণে স্থানভেদে মানুষের ব্যবসায় কাজের ধরন ভিন্ন হয়। অনুকূল প্রাকৃতিক পরিবেশ ব্যবসায় গঠনে গুরুত্বপূর্ণ ভূমিকা রাখে। উদ্দীপকে শাফায়াত ও জহির দুই বন্ধু। অনার্স পাস করে তারা ব্যবসায় করার সিদ্ধান্ত নিল। শাফায়াত শহরের বুড়িগঙ্গা নদীর তীরে চমৎকার ভৌগোলিক অবস্থানে একটি দোকান দিল। দোকানের নিত্য প্রয়োজনীয় জিনিস সে শহর থেকে কিনে নৌপথে নিয়ে আসে। শাফায়াত তার ব্যবসায়ের জন্য নদীর তীরে স্থান নির্বাচন করে এবং পরিবহনের মাধ্যম হিসেবে নৌপথকে বেছে নেয়। এতে সে কম খরচে ও সহজে পণ্য বহন করতে পারে। এক্ষেত্রে তার ব্যবসায় পরিচালনার সহায়ক উপাদান নদ- নদী প্রাকৃতিক পরিবেশের উপাদান। তাই বলা যায়, শাফায়াতের ব্যবসায়কে পরিবেশের প্রাকৃতিক উপাদান প্রভাবিত করছে।"
        },
        {
          "label": "ঘ",
          "question": "লাভের দিক বিবেচনায় নিয়ে শাফায়েত ও জহিরের ব্যবসায়ের একটি তুলনামূলক চিত্র বিশ্লেষণ করো।",
          "explanation": "লাভের দিক বিবেচনায় শাফায়াতের ব্যবসায়টি জহিরের ব্যবসায়ের তুলনায় লাভজনক বলে আমি মনে করি। ব্যবসায়ে সফলতা অর্জনের জন্য উপযুক্ত স্থান নির্বাচন ও আনুষঙ্গিক' খরচের পরিমাণ নির্ণয় গুরুত্বপূর্ণ বিষয়। যে স্থানে ক্রেতা সমাগম বেশি সে স্থানে পণ্য বেশি বিক্রি হয়। ফলে ব্যবসায়ে বেশি মুনাফা অর্জন করা যায়। উদ্দীপকে শাফায়াত ও জহির অনার্স পাস করে ব্যবসায় করার সিদ্ধান্ত নেয়। শাফায়াত শহরের বুড়িগঙ্গা নদীর তীরে চমৎকার ভৌগোলিক অবস্থানে একটি দোকান দেয়। সে দোকানের প্রয়োজনীয় মালামাল, শহর থেকে নৌপথে নিয়ে আসে। অন্যদিকে জহির টঙ্গীতে একই ধরনের দোকান দেয়। সে শহর থেকে পণ্য কিনে ট্রাকে করে নিয়ে আসে। জহিরের দোকানটি শহরের মধ্যে অবস্থিত হওয়ায় ক্রেতার সংখ্যা বেশি হয়। কিন্তু শাফায়াতের ক্রেতাও কম নয়। কেননা সে দোকানের জন্য নদীর তীরে চমৎকার ভৌগোলিক স্থান নির্বাচন করে। স্বাভাবিকভাবেই মানুষ সৌন্দর্য পিপাসু। তারা নদীর তীরে ঘুরতে যায়। এছাড়া, শাফায়াত নদীপথে কম খরচে একসাথে অনেক মালামাল আনতে পারে। কিন্তু জহির ট্রাকে করে তুলনামূলক কম পণ্য আনতে পারে। তাছাড়া সড়ক পথে পরিবহন খরচও বেশি। সুতরাং, স্থান নির্বাচন ও পরিবহন খরচ - বিবেচনা করে জহিরের চেয়ে শাফায়াতের ব্যবসায়কে তুলনামূলকভাবে লাভজনক বলা যায়।"
        }
      ]
    },
    {
      "number": "3",
      "uddipok": "কীর্তনখোলা নদীর ধারে ম্যানিকিউর ফার্মসিউটিক্যাল লি. এর কারখানা অবস্থিত। প্রতিষ্ঠানটি ভালো মানের ঔষধ উৎপাদন ও বিক্রয় করে সাফল্য লাভ করেছে। কারখানার অপরিশোধিত বর্জ্য সরাসরি নদীর পানিতে মিশছে। এতে করে নদীর পানি ও এলাকার বায়ু দূষিত হচ্ছে। এলাকার অধিকাংশ লোক ক্ষুব্ধ হাওয়ায় প্রতিষ্ঠানটি দূষণ রোধে পদক্ষেপ গ্রহণের চিন্তা করে।",
      "tag": "ISCM 23,MB 21",
      "sub_questions": [
        {
          "label": "ক",
          "question": "",
          "explanation": "কোনটা ভালো কোনটা মন্দ, কোনটা উচিত কোনটা অনুচিত এ সংক্রান্ত মানুষের বোধ বা উপলব্ধিকেই মূল্যবোধ বলে।"
        },
        {
          "label": "খ",
          "question": "",
          "explanation": "কোনটা ভালো কোনটা মন্দ, কোনটা উচিত কোনটা অনুচিত এ সংক্রান্ত মানুষের বোধ বা উপলব্ধিকেই মূল্যবোধ বলে। যেটি করা উচিত তা করা এবং যা করা উচিত নয় তা না করাই হলো নৈতিকতা।মানুষ কি করবে তা তার ধারণা ও বিশ্বাস থেকে সৃষ্ট। যে বিশ্বাস করে অন্যায় পথে চলে শান্তি হয় না সে নৈতিকতার বিষয়টি মেনে চলবে। কিন্তু যে মনে করে অর্থের মধ্যে সকল সুখ সে ন্যয়-অন্যায়ের পরোয়া করবে না‌। যা নৈতিকতার পরিপন্থী। তাই বলা হয় মূল্যবোধ নৈতিকতার ভিত্তি।"
        },
        {
          "label": "গ",
          "question": "",
          "explanation": "উদ্দীপকের ম্যানিকিউর ফার্মাসিউটিক্যালস লিমিটেড পরিবেশ সংরক্ষণ আইন অমান্য করছে।   বর্তমানে পরিবেশ দূষণের সবচেয়ে বড় দায় ব্যবসায়ের। বড় বড় শিল্প কারখানার বর্জ্যের মাধ্যমে পানি,বায়ু,মাটি দূষিত হচ্ছে। এতে পুরো বিশ্বের চেহারা পাল্টে যাচ্ছে। পরিবেশ সংরক্ষণের বিষয়টি বর্তমানে সারা বিশ্বেই ব্যাপক আলোচনার বিষয়। দূষণ ঠেকাতে বর্তমানের দেশি ও বিদেশী বিভিন্ন আইন কার্যকর রয়েছে।   উদ্দীপকে দেখা যায় কীর্তনখোলা নদীর তীরে ম্যানিকিউর ফার্মাসিউটিক্যালস লিমিটেডের কারখানা অবস্থিত। কারখানার অপরিশোধিত বর্জ্য সরাসরি নদীতে মিশছে। এতে করে নদীর পানি ও এলাকার বায়ু দূষিত হচ্ছে। কারখানাটি অপরিশোধিত বর্জ্যের মাধ্যমে পানি ও বায়ু দূষিত হচ্ছে। তারা পরিবেশ সংরক্ষণের আইন অনুযায়ী কারখানা পরিচালনা করছে না।তাই বলা যায় কোম্পানিটি পরিবেশ সংরক্ষণ আইন অমান্য করছে।"
        },
        {
          "label": "ঘ",
          "question": "",
          "explanation": "দূষণ রোধে ম্যানিকিওর ফার্মাসিউটিক্যালস লিমিটেড কিছু ইতিবাচক পদক্ষেপ গ্রহণ করতে পারে।   বর্তমানে সারা বিশ্বে শিল্প-বাণিজ্য বেড়ে ওঠার কারণে পরিবেশ দূষণের মাত্রা বৃদ্ধি পেয়েছে। শিল্প কারখানার বর্জ্যৈর মাধ্যমে পানি,বায়ু,মাটি দূষণ হচ্ছে।   উদ্দীপকে ম্যানিকিউর ফার্মাসিউটিক্যালস লিমিটেড কীর্তনখোলা নদীর তীরে একটি কারখানা স্থাপন করে।তাদের কারখানার অপরিশোধিত বর্জ্য সরাসরি নদীতে গিয়ে পড়ছে।ফলে নদীর পানি ও এলাকার বায়ু দূষিত হচ্ছে। এলাকার অধিকাংশ লোক ক্ষুব্ধ হওয়ায় প্রতিষ্ঠানটি দূষণ রোধে প্রয়োজনীয় পদক্ষেপ গ্রহণ করার চিন্তা করছে।এই পরিকল্পনাগুলো হওয়া উচিত আধুনিক এবং কার্যকর।   ম্যানিকিউর ফার্মাসিউটিকাস লিমিটেড পানি দূষণের মাত্রা কমানোর জন্য বর্জ্য শোধন যন্ত্রপাতি বা Effluent Treatment Plant(ETP) বসাতে পারে। বর্তমানে শিল্প কারখানায় এটির ব্যবহার বাধ্যতামূলক করা হয়েছে। পানি দূষণ ঠেকাতে ফিল্টারের ব্যবহারও করা যেতে পারে।বায়ু দূষণ ঠেকাতে চিমুনি লাগাতে পারে অথবা উন্নত প্রযুক্তির ব্যবহার করতে পারে। এসব পদক্ষেপ গ্রহণ করার মাধ্যমে ম্যানিকিউর ফার্মাসিউটিক্যালস লিমিটেড দূষণ রোধ করতে পারে।"
        }
      ]
    },
    {
      "number": "4",
      "uddipok": "শফিক, আজিম ও রনি পারস্পরিক সমঝোতার ভিত্তিতে একটি গৃহনির্মাণ ফার্ম গঠন করার পরিকল্পনা করে। তারা উক্ত ফার্মে প্রকৌশলী রফিকের সুনাম ব্যবহার করার জন্য তাকে অংশীদার হিসেবে গ্রহণ করে। চুক্তি অনুযায়ী তিনি উক্ত ব্যবসায়ে মূলধন, শ্রম বা দক্ষতা কিছুই বিনিয়োগ করেন না কিন্তু মুনাফা ভোগ করেন এবং তিনি ১০,০০০ টাকা পর্যন্ত দায় বহন করবেন। তিন বছর পর আজিম দুর্ঘটনায় মৃত্যুবরণ করেন। তার ১৫ বছর বয়সী সন্তান তামীমকে তারা অংশীদার হিসেবে গ্রহণ করে। পরবর্তী দুই বছরের মধ্যে প্রতিষ্ঠানটির দশ লক্ষ টাকা দায় সৃষ্টি হয়। প্রতিষ্ঠানের সম্পদ ও মূলধনসহ মোট দুই লক্ষ টাকা দায় মিটানো সম্ভব। অবশিষ্ট দায় মিটানোর জন্য শফিক ও রনি দুই লক্ষ টাকা করে চার লক্ষ টাকা প্রদান করে এবং জনাব রফিক ও তামীমকে দুই লক্ষ টাকা করে প্রদান করার জন্য চিঠি দেন।",
      "tag": "ISCM 23,SB 17",
      "sub_questions": [
        {
          "label": "ক",
          "question": "",
          "explanation": "যে অংশীদার অংশীদারি ব্যবসায়ে মূলধন সরবরাহ করেন এবং লাভ-লোকসান বহন করেন, কিন্তু অধিকার থাকা সত্ত্বেও ব্যবসায় পরিচালনায় সক্রিয়ভাবে অংশ নেন না, তাকে ঘুমন্ত বা নিষ্ক্রিয় বা সুপ্ত অংশীদার বলে।"
        },
        {
          "label": "খ",
          "question": "",
          "explanation": "একাধিক ব্যক্তি চুক্তির ভিত্তিতে যে ব্যবসায় গঠন করেন, তাকে অংশীদারি ব্যবসায় বলে। এ চুক্তি লিখিত বা মৌখিক কিংবা লিখিত ও নিবন্ধিত হতে পারে। তবে চুক্তি থাকা আবশ্যক। এ চুক্তিতে বিভিন্ন বিষয় (অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি) বিস্তারিত উল্লেখ করা হয়। চুক্তি থেকেই অংশীদারি ব্যবসায় জন্মলাভ করে। এছাড়া, অংশীদারি ব্যবসায়ের সবকিছু চুক্তির মাধ্যমেই নিয়ন্ত্রিত হয়। তাই চুক্তিকে অংশীদারি ব্যবসায়ের ভিত্তি বলা হয়।"
        },
        {
          "label": "গ",
          "question": "",
          "explanation": "উদ্দীপকের উল্লিখিত ব্যবসায়টি হলো নির্দিষ্ট অংশীদারি ব্যবসায়। এ ব্যবসায় নির্দিষ্ট মেয়াদের বা উদ্দেশ্য অর্জনের জন্য গঠিত হয়। নির্দিষ্ট মেয়াদ শেষে বা উদ্দেশ্য অর্জনের পর এরূপ ব্যবসায়ের বিলোপসাধিত হয়। উদ্দীপকের শফিক, আজিম ও রনি তিন বন্ধু পারস্পরিক সমঝোতার ভিত্তিতে একটি অংশীদারি ব্যবসায় গঠন করেন। উক্ত ব্যবসায়ের উদ্দেশ্য হলো একটি গৃহনির্মাণ কাজ সম্পন্ন করা। গৃহনির্মাণের কাজ শেষ হলে ব্যবসায়টি বন্ধ হয়ে যাবে। এক্ষেত্রে একটি নির্দিষ্ট উদ্দেশ্য অর্জনের জন্য ব্যবসায়টি গঠিত হয়েছে। এর সাথে নির্দিষ্ট অংশীদারি ব্যবসায়ের মিল আছে। সুতরাং, উদ্দীপকের ব্যবসায়টি নির্দিষ্ট অংশীদারি ব্যবসায়।"
        },
        {
          "label": "ঘ",
          "question": "",
          "explanation": "উদ্দীপকের রফিক নামমাত্র এবং তামীম নাবালক অংশীদার হওয়ায়, দায় পরিশোধের জন্য তাদের চিঠি পাঠানো যুক্তিসঙ্গত হয়নি। নামমাত্র অংশীদার নির্দিষ্ট অর্থের বিনিময়ে অংশীদারি ব্যবসায়ে তার সুনাম ব্যবহার করার অনুমতি দেয়। এ ধরনের অংশীদারের দায় চুক্তি অনুযায়ী সীমিত হয়ে থাকে। অন্যদিকে যার বয়স এখনো ১৮ বছর হয়নি, সে নাবালক অংশীদার। এ ধরনের অংশীদারের দায় সীমিত হয়'। উদ্দীপকের ফার্মে প্রকৌশলী রফিকের সুনাম ব্যবহারের জন্য তাকে অংশীদার হিসেবে, নেওয়া হয়। তবে তিনি মুনাফা পেলেও ১০,০০০ টাকার অতিরিক্ত দায় বহন করবেন না। অপরদিকে তামীম ১৫ বছর বয়সে উত্ত ফার্মের অংশীদার হয়। ২ বছর পর তার বয়স বেড়ে ১৭ হয়েছে। তার বয়স যেহেতু ১৮ হয়নি, তাই সে একজন নাবালক অংশীদার। ব্যবসায়টির দশ লক্ষ টাকা দায় হয়। রফিক ও তামীমকে দুই লক্ষ টাকা করে দেওয়ার জন্য চিঠি দেওয়া হয়। কিন্তু চুক্তি অনুযায়ী রফিক ১০,০০০ টাকার অতিরিক্ত দায় বহনে বাধ্য নন। আর তামীম নাবালক হওয়ায় তার বিনিয়োগকৃত মূলধনের বেশি দায় সে বহন করবে না। সুতরাং, প্রতিষ্ঠানের দায় পরিশোধের জন্য রফিক ও তামীমকে চিঠি পাঠানো সম্পূর্ণ অযৌক্তিক।"
        }
      ]
    },
    {
      "number": "5",
      "uddipok": "নাহার তার ৬ বন্ধুসহ একটি গার্মেন্টস কারখানা স্থাপন করেন। ২ বছর পর প্রতিষ্ঠানটি নিজ নামে জায়গা কিনে নিজস্ব ভবনে স্থানান্তরিত হয়। সঠিক পরিচালনার কারণে পণ্যের চাহিদা বাড়ে। এতে প্রতিষ্ঠানটি সম্প্রসারণ করার প্রয়োজন হয়। এ অবস্থায় প্রতিষ্ঠানটির পরিচালনা পর্ষদ সুযোগ-সুবিধা মূল্যায়ন করে জনসাধারণের কাছ থেকে ৫ কোটি টাকা মূলধন সংগ্রহের সিদ্ধান্ত নেয়।",
      "tag": "ISCM 23",
      "sub_questions": [
        {
          "label": "ক",
          "question": "কোম্পানি সংগঠন কী?",
          "explanation": "কোম্পানি, আইনের অধীনে গঠিত, পরিচালিত কৃত্রিম ব্যক্তিসভার অধিকারী সীমিত দায়বিশিষ্ট ব্যবসায় প্রতিষ্ঠানকে যৌথ মূলধনী ব্যবসায় বা কোম্পানি সংগঠন বলে।।"
        },
        {
          "label": "খ",
          "question": "যোগ্যতাসুচক শেয়ার কারা কেনেন এবং কেন?",
          "explanation": "যৌথ মূলধনী কোম্পানির পরিচালক হতে আগ্রহী ব্যক্তিরা যোগ্যতাসূচক শেয়ার কেনেন। এ ধরনের শেয়ারের অধিকারী হলে কোম্পানির পরিচালক হওয়ার যোগ্যতা অর্জন করা যায়। এরূপ যোগ্যতা অর্জনের পর শেয়ারহোল্ডার। পরিচালক পদে নির্বাচন করতে পারবেন বা পরিচালক হিসেবে নিয়োগ পেতে পারবেন। তাই পরিচালক হিসেবে দায়িত্ব পালনের লক্ষ্যে যোগ্যতাসূচক শেয়ার কেনা হয়।"
        },
        {
          "label": "গ",
          "question": "কোন বৈশিষ্ট্যের কারণে প্রতিষ্ঠানটি নিজ নামে জমি কিনতে পেরেছে। ব্যাখ্যা করো।",
          "explanation": "নিজ নামে জমি কেনার ক্ষেত্রে উদ্দীপকের প্রতিষ্ঠানটির 'কৃত্রিম ব্যক্তিসভা' বৈশিষ্ট্যটি পরিলক্ষিত হয়। এ বৈশিষ্ট্যের কারণে কোম্পানি সংগঠন ব্যক্তি না হলেও আইন অনুযায়ী কৃত্রিম ও স্বাধীন ব্যক্তিসভার মর্যাদা ভোগ করে। ফলে এরূপ প্রতিষ্ঠান নিজ নামে অন্যের সাথে চুক্তি, লেনদেন এবং প্রয়োজনে মামলা করতে পারে। অন্যরাও একইভাবে কোম্পানির বিরুদ্ধে মামলা করতে পারে। উদ্দীপকের নাহার তার ছয় বন্ধুসহ একটি গার্মেন্টস কারখানা স্থাপন করেন। দুই বছর পর প্রতিষ্ঠানটি নিজ নামে জায়গা কিনে নিজস্ব ভবনে স্থানান্তরিত হয়। প্রতিষ্ঠানটি আইনের মাধ্যমে গঠিত। এজন্য এটি আইনগত সত্তা লাভ করেছে। এক্ষেত্রে এটি নিজ নামে পরিচালিত 'হওয়ার ক্ষমতা রাখে। এজন্য তারা জায়গা কেনার সময় নিজেদের নামের বদলে কোম্পানির নামে কিনেছে। এর সাথে কোম্পানির কৃত্রিম ব্যক্তিসত্তা বৈশিষ্ট্যের শিল্প আছে। তাই বলা যায়, কৃত্রিম ব্যক্তিসত্তা বৈশিষ্ট্যের কারণে উত্ত প্রতিষ্ঠানটি নিজ নামে জমি কিনেছে।"
        },
        {
          "label": "ঘ",
          "question": "নতুন সিদ্ধান্ত বাস্তবায়নে প্রতিষ্ঠানটির বর্তমান পরিচালনা পর্ষদের কোন পরিবর্তনের আবশ্যকতা আছে কি না? ব্যাখ্যা করো।",
          "explanation": "উদ্দীপকের প্রতিষ্ঠানের গৃহীত সিদ্ধান্ত বাস্তবায়নে বিদ্যমান পরিচালনা পর্ষদে পরিবর্তনের আবশ্যকতা আছে বলে আমি মনে করি। প্রাইভেট লিমিটেড কোম্পানির ক্ষেত্রে ন্যূনতম দুইজন পরিচালক থাকতে হয়। আর পাবলিক লিমিটেড কোম্পানির ক্ষেত্রে পরিচালক সংখ্যা ন্যূনতম তিনজন হতে হয়। এ কোম্পানির পরিচালক হওয়ার জন্য পরিচালকদের যোগ্যতাসূচক শেয়ারও কিনতে হয়। উদ্দীপকে নাহার ও তার ছয় বন্ধুসহ একটি গার্মেন্টস কারখানা স্থাপন করেন। তাদের উত্তম পরিচালনার কারণে পণ্যের চাহিদা বেড়ে যায়। এতে প্রতিষ্ঠানের পরিধি বাড়ানোর প্রয়োজন হয়। এ অবস্থায় প্রতিষ্ঠানটির পরিচালকগণ জনগণের কাছ থেকে পাঁচ কোটি টাকা মূলধন সংগ্রহের সিদ্ধান্ত নেন। কিন্তু, প্রতিষ্ঠানটি প্রাইভেট লিমিটেড কোম্পানি হওয়ায় জনগণের কাছে শেয়ার বিক্রি করতে পারবে না। প্রাইভেট লিমিটেড কোম্পনির শেয়ার অবাধে হস্তান্তরযোগ্য নয়। ফলে তার জনগণের আছে শেয়ার বিক্রির আহ্বান জানাতে পারে না। তাই প্রতিষ্ঠানটি শেয়ার বিক্রির জন্য স্মারকলিপির ধারা পরিবর্তন করে পাবলিক কোম্পনিতে রূপান্তর হতে হবে। এক্ষেত্রে প্রতিষ্ঠানটির পরিচলাকের সংখা কমপক্ষে তিনজন করতে হবে। এছাড়া পরিচালকদের শেয়ারও কিনতে হবে। তাই বলা যায়, উদ্দীপকের প্রতিষ্ঠানটি সংগ্রহের জন্য বিদ্যমান পরিচালনা পরিষদ পরিবর্তন করতে হবে।"
        }
      ]
    },
    {
      "number": "6",
      "uddipok": "অমরসিংহপুর গ্রামের সাধারণ কৃষকরা তাদের ফসলের ন্যায্যমূল্য পাওয়ার জন্য একটি সমিতি গঠন করেন। এ সমিতির শেয়ারের সংখ্যা ২০,০০০টি। গত বছর সমিতির লাভের পরিমাণ ছিল ১,৫০,০০০ টাকা। জনাব রফিক এ সমিতির একজন সাধারণ সম্পাদক। তার শেয়ারের সংখ্যা ১০০০টি। বার্ষিক সাধারণ সভায় সর্বোচ্চ লভ্যাংশ, ভাগ করার সিদ্ধান্ত হয়। রফিক সমিতি থেকে ৬,৩৭৫ টাকা মুনাফা নেয়।",
      "tag": "ISCM 23",
      "sub_questions": [
        {
          "label": "ক",
          "question": "জাতীয় সমবায় সমিতি কী?",
          "explanation": "কমপক্ষে ১০টি কেন্দ্রীয় সমবায় সমিতির সমন্বয়ে গড়ে ওঠা সমিতি হলো জাতীয় সমবায় সমিতি।"
        },
        {
          "label": "খ",
          "question": "\"নিছক মুনাফা অর্জন নয়, সদস্যদের আর্থ-সামাজিক কল্যাণ সাধনই সমবায়ের মূল লক্ষ্য\"- ব্যাখ্যা করো।",
          "explanation": "পারস্পরিক অর্থনৈতিক কল্যাণের লক্ষ্যে সমশ্রেণিভুক্ত ব্যক্তিরা সমান অধিকারের ভিত্তিতে আইনের আওতায় যে প্রতিষ্ঠান গড়ে তোলেন, তাকে সমবায় সমিতি বলে। এ সংগঠন সমাজের বিত্তহীন বা স্বল্পবিত্তসম্পন্ন মানুষের প্রচেষ্টায় গঠিত হয়। সদস্যরা পারস্পরিক অর্থনৈতিক কল্যাণ ও সমৃদ্ধির চেষ্টায় নিয়োজিত থাকে। তাই সমবায় সংগঠন শুধু মুনাফা অর্জন করে না বরং সদস্যদের কল্যাণই মূল্য লক্ষ্য।"
        },
        {
          "label": "গ",
          "question": "উদ্দেশ্যের ভিত্তিতে অমরসিংহপুর গ্রামের কৃষকরা কোন ধরনের সমবায় সমিতি গঠন করেছেন? ব্যাখ্যা করো।",
          "explanation": "উদ্দীপকের অমরসিংহপুর গ্রামের কৃষকরা যে সমবায় সমিতি গঠন করেছেন তা উদ্দেশ্যের ভিত্তিতে বিক্রয় সমবায় সমিতি। পণ্য বিক্রির ক্ষেত্রে বেশি সুবিধা পাওয়ার জন্য একই এলাকার উৎপাদকরা মিলে বিক্রয় সমবায় সমিতি গড়ে তোলেন। উৎপাদিত পণ্য ন্যায্যমূল্যে বিক্রয়ের উদ্দেশ্যে এটি পরিচালনা করা হয়। এককভাবে পণ্য বিক্রয়ে বিভিন্ন সমস্যায় পড়তে হয়। এ অসুবিধা দূর করে যৌথভাবে বিক্রি করার লক্ষ্যে এ সমিতি গঠন করা হয়। উদ্দীপকের অমরসিংহপুর গ্রামের সাধারণ কৃষকরা তাদের ফসলের ন্যায্য মূল্য পাওয়ার জন্য সমবায় সমিতি গঠন করেছেন। এ কৃষকরা সবাই উৎপাদক। তাদের উদ্দেশ্য হলো উৎপাদিত পণ্যের ন্যায্যমূল্য পাওয়া। এক্ষেত্রে উৎপাদকরা বিক্রেতার ভূমিকা পালন করবেন। কারণ তারা বিক্রির ক্ষেত্রে সুবিধা অর্জন করতে চান। এর মাধ্যমে কৃষকরা একত্রিত হয়ে তাদের ফসলের ন্যায্যমূল্য নিশ্চিত করতে পারবেন। এসব বৈশিষ্ট্যের সাথে বিক্রয় সমবায় সমিতির মিল আছে। সুতরাং, উদ্দেশ্য বিবেচনায় কৃষকরা বিক্রয় সমবায় সমিতি গঠন করেন।"
        },
        {
          "label": "ঘ",
          "question": "উদ্দীপক অনুসারে সমবায় সমিতিতে কোন নীতির অভাব দেখা দেয়? আংকিক বিশ্লেষণ করো।",
          "explanation": "উদ্দীপকের অমরসিংহপুর গ্রামের কৃষকদের সমবায় সমিতিতে মুনাফা বণ্টনের নীতির অভাব দেখা দেয়। এ নীতি মেনে সমিতির সদস্যদের অর্জিত মুনাফা বণ্টিত হয়। এতে সমবায় আইন অনুযায়ী মুনাফার ১৫% সংরক্ষিত 'তহবিল এবং ৩% উন্নয়ন তহবিলে জমা রাখতে হয়। সদস্যরা তাদের কেনা শেয়ারের অনুপাতে মুনাফা পেয়ে থাকেন। উদ্দীপকের সমবায় সমিতিটির লাভের পরিমাণ ১,৫০,০০০ টাকা। এ লাভের ১৮% বিবিধ তহবিলে বাধ্যতামূলক জমা রাখতে হবে। বাকি ৮২% মুনাফার সদস্যদের মধ্যে বণ্টন করা যাবে। এক্ষেত্রে প্রত্যেক সদস্য তার ক্রয়কৃত শেয়ার অনুপাতে মুনাফা পাবেন। সুতরাং, বণ্টনযোগ্য মুনাফার পরিমাণ= (১,৫০,০০০ × ৮২%) = ১,২৩,০০০ টাকা উদ্দীপকে জনাব রফিকের শেয়ারের পরিমাণ ১,০০০ টি। সুতরাং, তারপ্রাপ্য মুনাফার পরিমাণ হবে = বণ্টনযোগ্যমুনাফাক্রয়কৃতশেয়ারসংখ্যা মোটশেয়ারসংখ্যা \\frac{বণ্টনযোগ্য মুনাফা ক্রয়কৃত শেয়ার সংখ্যা}{মোট শেয়ার সংখ্যা} মোটশেয়ারসংখ্যা বণ্টনযোগ্যমুনাফাক্রয়কৃতশেয়ারসংখ্যা ​ = ১ , ২৩ , ০০০ × ১ , ০০০ ২০ , ০০০ \\frac{১,২৩,০০০ × ১,০০০}{২০,০০০} ২০ , ০০০ ১ , ২৩ , ০০০ × ১ , ০০০ ​ = ৬,১৫০ টাকা। জনাব রফিকের মুনাফা পাওয়ার কথা ৬,১৫০ টাকা। কিন্তু তিনি পেয়েছেন ৬,৩৭৫ টাকা। অর্থাৎ তিনি (৬,৩৭৫ - ৬,১৫০) বা ২২৫ টাকা বেশি পেয়েছে। যা সমবায় সমিতির মুনাফা নীতির সাথে অসামঞ্জস্যপূর্ণ। সুতরাং, উক্ত সমিতিতে মুনাফা বণ্টন নীতি যথাযথভাবে মেনে চলা হয়নি।"
        }
      ]
    },
    {
      "number": "7",
      "uddipok": "হেলাল, বেলাল ও আলাল তিন বন্ধু মিলে কৃত্রিম ব্যক্তিসত্তা বিশিষ্ট একটি ব্যবসায় প্রতিষ্ঠান গঠন করেন। তারা যথাযথ পরিকল্পনা এবং প্রয়োজনীয় দলিলপত্র দাখিল করে নিবন্ধনপত্র সংগ্রহ করেন। নিবন্ধনপত্র পেয়েই প্রতিষ্ঠানটির কার্যক্রম শুরু করলেন। পরবর্তীতে প্রতিষ্ঠানটি সম্প্রসারণের সিদ্ধান্ত গ্রহণ করেন। এই লক্ষ্যে তারা ব্যাংকের উচ্চহারে সুদের পরিবর্তে আইনগত ঝামেলা থাকা সত্ত্বেও জনগণের মাঝে শেয়ার বিক্রয় করার সিদ্ধান্ত গ্রহণ করলেন।",
      "tag": "BNMPC 24,ISCM 23,CB 22",
      "sub_questions": [
        {
          "label": "ক",
          "question": "স্মারকলিপি কী?",
          "explanation": "স্মারকলিপি হলো কোম্পানির মূল দলিল, সনদ বা সংবিধান।"
        },
        {
          "label": "খ",
          "question": "কৃত্রিম ব্যক্তিসত্তা বলতে কী বোঝায়?",
          "explanation": "যে সত্তা বা অস্তিত্ত্বের মাধ্যমে কোম্পানি নিজ নামে গঠিত ও পরিচালিত হয়,তাকে কোম্পানির কৃত্রিম সত্তা বলে। কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয়। এ সংগঠন ব্যক্তি না হয়েও নিজ নামে চুক্তি, লেনদেন ও প্রয়োজনে মামলা করতে পারে। কোম্পানি নিজ নামেই পরিচিত ও পরিচালিত হয় । এছাড়া,এটি নিজস্ব সিলমোহর ব্যবহার করে।"
        },
        {
          "label": "গ",
          "question": "তিন বন্ধুর মিলিত ব্যবসায় প্রতিষ্ঠানটি মালিকানার ভিত্তিতে কোন ধরনের ব্যবসায় সংগঠন? ব্যাখ্যা করো।",
          "explanation": "হেলাল, বেলাল ও আলাল তিন বন্ধু মিলে একটি কৃত্রিম ব্যক্তিসত্তা বিশিষ্ট ব্যবসা প্রতিষ্ঠান গঠন করেছেন এবং তারা শেয়ার বিক্রির মাধ্যমে ব্যবসার সম্প্রসারণের পরিকল্পনা নিয়েছেন। এখানে তারা যে ধরনের ব্যবসা গঠন করেছেন তা হলো প্রাইভেট লিমিটেড কোম্পানি। একটি প্রাইভেট লিমিটেড কোম্পানিতে শেয়ারহোল্ডারদের সংখ্যা সীমিত থাকে এবং শেয়ার সাধারণ জনগণের কাছে বিক্রি করা হয় না। এই ধরনের কোম্পানির শেয়ার শুধুমাত্র নির্দিষ্ট ব্যক্তিরা কিনতে পারেন, এবং শেয়ার বাজারে তালিকাভুক্ত হয় না। উদ্দীপকের, হেলাল, বেলাল এবং আলাল যে শেয়ার বিক্রির মাধ্যমে ব্যবসার সম্প্রসারণের সিদ্ধান্ত নিয়েছেন, তা প্রাইভেট লিমিটেড কোম্পানির একটি বৈশিষ্ট্য। তারা শেয়ার বিক্রি করার মাধ্যমে মূলধন সংগ্রহের উদ্দেশ্যে একটি প্রতিষ্ঠিত কোম্পানি গঠন করেছে, যেখানে শেয়ারহোল্ডাররা ব্যবসার মালিক এবং তাদের দায় সীমিত থাকে। অতএব, এটি একটি প্রাইভেট লিমিটেড কোম্পানি যা তাদের ব্যবসায়িক কার্যক্রম পরিচালনা করছে।"
        },
        {
          "label": "ঘ",
          "question": "তুমি কি মনে করো প্রতিষ্ঠানটি শেয়ার বিক্রয়ের মাধ্যমে প্রযোজনীয় মূলধনের সংস্থান করতে পারবে? উত্তরের সপক্ষে তোমার মতামত দাও।",
          "explanation": "হ্যাঁ, আমি মনে করি প্রতিষ্ঠানটি শেয়ার বিক্রয়ের মাধ্যমে প্রয়োজনীয় মূলধন সংগ্রহ করতে পারবে। শেয়ার বিক্রি একটি কার্যকর উপায় হতে পারে ব্যবসা সম্প্রসারণের জন্য প্রাথমিক মূলধন সংগ্রহ করার। প্রতিষ্ঠানটির বর্তমান পরিকল্পনায় ব্যাংক থেকে উচ্চ সুদে ঋণ নেওয়ার পরিবর্তে, জনগণের কাছে শেয়ার বিক্রি করার সিদ্ধান্ত গ্রহণ করা হয়েছে, যা তাদের দীর্ঘমেয়াদী আর্থিক চাপ কমাতে সহায়ক হতে পারে। উদ্দীপকের, প্রতিষ্ঠানের শেয়ার বিক্রির মাধ্যমে মূলধন সংগ্রহ করলে, তারা নিজের পুঁজির মাধ্যমে ব্যবসার সম্প্রসারণ করতে সক্ষম হবে, আর সুদের খরচের হাত থেকে রক্ষা পাবে, যা প্রতিষ্ঠানের আর্থিক স্থিতিশীলতার জন্য অত্যন্ত গুরুত্বপূর্ণ। এছাড়া, শেয়ার বিক্রির মাধ্যমে প্রতিষ্ঠানের মালিকানা জনগণের মধ্যে ভাগ হয়ে যাবে। এটি প্রতিষ্ঠানটির ঝুঁকি কিছুটা কমাতে সাহায্য করবে, কারণ যখন মালিকানা বিভক্ত হয়, তখন ব্যবসার পরিচালনায় কোনো একক ব্যক্তির উপর সম্পূর্ণ নির্ভরশীলতা থাকে না। ফলে প্রতিষ্ঠানটি আরও বেশি স্থিতিশীল হয়ে উঠবে। তাছাড়া, জনগণের কাছে শেয়ার বিক্রি করার মাধ্যমে প্রতিষ্ঠানটি বাজারে তার উপস্থিতি বৃদ্ধি করতে পারবে এবং সাধারণ জনগণের মাঝে বিশ্বাসযোগ্যতা অর্জন করবে, যা ব্যবসার ভবিষ্যত বিকাশের জন্য গুরুত্বপূর্ণ। তবে, শেয়ার বিক্রি করার সঙ্গে কিছু আইনগত বাধা এবং ঝামেলা থাকতে পারে, যেমন শেয়ারহোল্ডারদের অধিকার নিশ্চিত করা, শেয়ার বিক্রির পদ্ধতি এবং অন্যান্য আইনগত প্রক্রিয়া অনুসরণ করা। এসব বিষয় যথাযথভাবে পালন করতে হবে, যাতে কোনো ধরনের আইনি জটিলতা সৃষ্টি না হয়। তবে যদি তারা সঠিকভাবে আইনগত সব প্রক্রিয়া সম্পন্ন করে, তবে শেয়ার বিক্রয়ের মাধ্যমে তারা সহজেই প্রয়োজনীয় মূলধন সংগ্রহ করতে পারবে এবং তাদের ব্যবসা সফলভাবে সম্প্রসারণ করতে সক্ষম হবে।"
        }
      ]
    },
    {
      "number": "8",
      "uddipok": "যুক্তরাষ্ট্রে বসবাসরত আদনান গত বছর গ্রামে ফিরে তার দুই বন্ধুসহ একটি ব্যবসায় প্রতিষ্ঠান গঠন করেছেন। তারা শিশুদের পুষ্টিহীনতা দূর করার লক্ষ্যে এই ব্যবসায় শুরু করেন। এ লক্ষ্যে তাদের প্রতিষ্ঠান দই, বিষ্ণুটসহ বিভিন্ন পণ্য তৈরি করে সুলভ মূল্যে বাজারে বিক্রয় করছেন-। তারা তাদের ব্যবসায়ের অর্জিত মুনাফা নিজেরা ভোগ করবেন না। তবে প্রতিষ্ঠান নিজস্ব মূলধনে চলার যোগ্যতা অর্জন করলে বিনিয়োগকৃত মূলধন ফেরত নিবেন।",
      "tag": "RUMC 23,ISCM 23",
      "sub_questions": [
        {
          "label": "ক",
          "question": "প্রাথমিক শিল্প কী?",
          "explanation": "প্রকৃতি থেকে সম্পদ সংগ্রহের প্রক্রিয়াকে প্রাথমিক শিল্প বলে।"
        },
        {
          "label": "খ",
          "question": "বাণিজ্য কীভাবে কালগত রাধা দূর করে? ব্যাখ্যা করো।",
          "explanation": "গুদামজাতকরণের মাধ্যমে বাণিজ্য কালগত বা সময়গত বাধা দূর করা যায়। পণ্য উৎপাদিত হয় একটি নির্দিষ্ট সময়ে কিন্তু ব্যবহার কিংবা খাওয়া হয় অন্য সময়ে। এজন্য উৎপাদন ও ভোগের মধ্যবর্তী সময়ে পণ্যের গুণাগুণ রক্ষার জন্য গুদামজাত করা হয়। এভাবে গুদামজাতকরণ বাণিজ্যের সময়গত বাধা দূর করে।"
        },
        {
          "label": "গ",
          "question": "উদ্দীপকের আদনান ও তার বন্ধুদের ব্যবসায়টি কোন ধরনের? বর্ণনা করো।",
          "explanation": "উদ্দীপকের আদনান ও তার বন্ধুদের ব্যবসায়টি একটি সামাজিক ব্যবসায়। এ ব্যবসায়ে বিনিয়োগকারী কোনো মুনাফা নেন না, শুধু তাদের বিনিয়োগকৃত অর্থ ফেরত নেন। এখানে বিনিয়োগকারীদের মুনাফা অর্জন বা লভ্যাংশ পাওয়ার কোনো উদ্দেশ্য থাকে না। এ ব্যবসায়ের মুখ্য উদ্দেশ্য হচ্ছে সমাজের কল্যাণ ও দারিদ্র্য দূরীকরণ। উদ্দীপকের আদনান তার দুই বন্ধুসহ একটি ব্যবসায় শুরু করেন। তারা শিশুদের পুষ্টিহীনতা দূর করার জন্য এই ব্যবসায় গঠন করেছেন। এ লক্ষ্যে তারা দই, বিস্কুটসহ বিভিন্ন পণ্য তৈরি করে বাজারে সুলভ মূল্যে বিক্রি করেন। ব্যবসায়ের মুনাফা তারা নেন না। এ মুনাফা তারা ব্যবসায় সম্প্রসারণের ক্ষেত্রে কাজে লাগান। তবে ব্যবসায়টির মূলধন তারা ধীরে ধীরে ফেরত নিবেন। এসব বৈশিষ্ট্যের সাথে সামাজিক ব্যবসায়ের মিল। আছে। তাই বলা যায়, উদ্দীপকের ব্যবসায়টি সামাজিক ব্যবসায়।"
        },
        {
          "label": "ঘ",
          "question": "দেশের আর্থ-সামাজিক উন্নয়নে এই ধরনের ব্যবসায় প্রত্যক্ষ ভূমিকা রাখবে- বিশ্লেষণ করো।",
          "explanation": "দেশের আর্থ-সামাজিক উন্নয়নে উদ্দীপকের সামাজিক ব্যবসায়টি প্রত্যক্ষ ভূমিকা রাখবে বলে আমি মনে করি।- এ ধরনের ব্যবসায়ের মুনাফা জনগণের কল্যাণে অনুদান, হিসেবে ব্যবহার করা হয়। এছাড়া এ ব্যবসায়ের বিনিয়োগকারীরা দরিদ্র মানুষের জীবনযাত্রার মান উন্নয়নে বিভিন্ন কর্মসূচি প্রণয়ন করে থাকে। ফলে সামাজিক বিভিন্ন সমস্যা যেমন: বেকারত্ব, দারিদ্রতা কম। উদ্দীপকের আদনান ও তার দুই বন্ধু মিলে একটি সামাজিক ব্যবসায় গঠন করেন। উক্ত প্রতিষ্ঠানে তারা দই, বিস্কুটসহ বিভিন্ন পণ্য তৈরি করেন। তারা ন্যায্যমূল্যে উক্ত পণ্য বাজারে বিক্রি করেন। এ ব্যবসায় থেকে প্রাপ্ত মুনাফা বিনিয়োগকারীরা শিশুদের পুষ্টিহীনতা দূর করার উদ্দেশ্য ব্যয় করেন। আর বাকি অংশ তারা ব্যবসায়টির সম্প্রসারণে ব্যয় করেন। প্রতিষ্ঠানটির দই, বিস্কুটসহ বিভিন্ন পণ্য তৈরি করতে লোকবলের প্রয়োজন হয়। এতে অনেক লোকের কর্মসংস্থানের সুযোগ সৃষ্টি হয়। ফলে দেশের বেকার সমস্যা কমে। আর কর্মসংস্থানের মাধ্যমে মানুষের আয়ও বাড়ে। এতে মানুষের জীবনযাত্রার মান উন্নত হয়। এর মাধ্যমে ব্যবসায়টি দেশের দারিদ্রতা কমাতে সাহায্য করে। এছাড়া ব্যবসায়টির অর্জিত মুনাফা ব্যবসায় সম্প্রসারণের কাজে লাগানো হয়। ফলে দেশে নতুন নতুন ব্যবসায় ক্ষেত্র তৈরি হবে। এভাবে সামাজিক ব্যবসায়ের মাধ্যমে দেশের আর্থ-সামাজিক উন্নয়ন নিশ্চিত হবে। তাই বলা যায়, দেশের আর্থ-সামাজিক উন্নয়নে এ ধরনের ব্যবসায় প্রত্যক্ষ, ভূমিকা রাখবে।"
        }
      ]
    },
    {
      "number": "9",
      "uddipok": "আকাশ, আরিফ ও আজাদ তিনজন মিলে চুক্তিবদ্ধ হয়ে \"ট্রিপল এ কারস' নামে একটি গাড়ির শো-রুম গড়ে তোলেন। পরিকল্পনা অনুযায়ী তারা জাপান থেকে ব্র্যান্ড নিউ টয়োটা গাড়ি আমদানি করে বিক্রি করতেন। এ বছর রপ্তানি আয় ও রেমিট্যান্স কমে যাওয়া এবং আমদানি ব্যয় বেড়ে যাওয়ায় বাংলাদেশ ব্যাংকে রিজার্ভের ঘাটতি দেখা দিয়েছে। এজন্য বৈদেশিক মুদ্রা পরিশোধ করে 'ট্রিপল এ'কারস' জাপান থেকে গাড়ি আমদানি করতে পারছে না। এ সমস্যা মোকাবিলায় আকাশ ও আরিফ স্থানীয় বাজার থেকে পুরাতন গাড়ি কিনে মেরামত করে বিক্রির সিদ্ধান্ত নেন। তবে আজাদ বিরোধিতা করে। ফলে এক পর্যায়ে সবার সিদ্ধান্তক্রমে ব্যবসায়টি ভেঙ্গে যায়।",
      "tag": "ISCM 23",
      "sub_questions": [
        {
          "label": "ক",
          "question": "অংশীদারদের অসীম দায় কী?",
          "explanation": "অংশীদারি ব্যবসায়ে বিনিয়োজিত মূলধনের বাইরেও আইন অনুযায়ী অংশীদারদের দায় সৃষ্টি হওয়াকে অংশীদারদের অসীম দায় বলে।"
        },
        {
          "label": "খ",
          "question": "\"নিবন্ধিত অংশীদারি ব্যবসায় উত্তম\"-কে?",
          "explanation": "সরকার কর্তৃক নির্ধারিত নিবন্ধকের অফিসে অংশীদারি ব্যবসায়ের চুক্তিপত্র সংরক্ষণ ও নাম তালিকাভুক্ত করাকে অংশীদারি ব্যবসায়ের নিবন্ধন বলে। | নিবন্ধিত অংশীদারি ব্যবসায় অপর অংশীদারের বিরুদ্ধে অধিকার আদায়ের জন্য মামলা করতে পারে। এ ব্যবসায় তৃতীয় পক্ষের বিরুদ্ধেও মামলা করতে পারে। এছাড়া, পাল্টা পাওনা আদায়ে নিবন্ধিত অংশীদারি ব্যবসায় সুবিধা পায়। তাই নিবন্ধিত অংশীদারি ব্যবসায় উত্তম।"
        },
        {
          "label": "গ",
          "question": "উদ্দীপকের ব্যবসায়টি কোন ধরনের? ব্যাখ্যা করো।",
          "explanation": "উদ্দীপকের ব্যবসায়টি একটি অংশীদারি ব্যবসায় সংগঠন। - দুই বা ততোধিক ব্যক্তি চুক্তিবদ্ধ সম্পর্কের ভিত্তিতে অংশীদারি ব্যবসায় গঠন করে। এ ব্যবসায়ে অংশীদারদের দায় অসীম। এ ব্যবসায়ে চুপ্তি অনুযায়ী লাভ লোকসান বণ্টিত হয়। চুক্তিতে উল্লেখ না থাকলে লাভ লোকসান অংশীদারদের মাঝে সমানভাবে বণ্টন করা হয়। - উদ্দীপকের জনাব আকাশ, আরিফ ও আজাদ তিনজন মিলে চুক্তিবদ্ধ - হয়ে একটি গাড়ির শো-রুম গড়ে তোলেন। তারা প্রত্যেকটি ব্যবসায় পরিচালনায় অংশগ্রহণ করেন। এজন্য পরিকল্পনা অনুযায়ী তারা জাপান থেকে ব্র্যান্ড নিউ টয়োটা গাড়ি আমদানি করে বিক্রি করেন। ব্যবসায়ে মুনাফা হলে তারা চুক্তি অনুযায়ী বণ্টন করেন। তবে, এ ব্যবসায়ে তাদের দায় অসীম। এক্ষেত্রে প্রয়োজনে প্রত্যেকের ব্যক্তিগত সম্পত্তিও দায়বদ্ধ - হতে পারে। এসব বৈশিষ্ট্যের সাথে অংশীদারি ব্যবসায়ের মিল আছে। তাই বলা যায়, উদ্দীপকে তিনজন মিলে একটি অংশীদারি ব্যবসায় - সংগঠন গড়ে তুলেছেন।"
        },
        {
          "label": "ঘ",
          "question": "উদ্দীপকে 'ট্রিপল এ কারস' কী প্রক্রিয়ায় বিলোপসাধন হয়েছিল? বিশ্লেষণ করো।",
          "explanation": "উদ্দীপকে 'ট্রিপল এ কারস' ব্যবসায়টির সকল অংশীদারের সম্মতিক্রমে বিলোপসাধন হয়েছিল। ১৯৩২ সালের অংশীদারি আইনের ৪০ ধারা অনুযায়ী ব্যবসায়ের সকল অংশীদার একমত হয়ে ব্যবসায় বিলোপসাধন করতে পারেন। এ ধরনের বিলোপসাধন যেকোনো সময় করা যায়। এ পদ্ধড়িকে সম্মিলিত বিলোপসাধনও বলে। উদ্দীপকের আকাশ, আরিফ ও আজাদ তিনজন মিলে একটি গাড়ির শো- কুম গড়ে তোলেন। এ বছর বাংলাদেশ ব্যাংকে রিজার্ভের ঘাটতির কারণে আরা গাড়ি আমদানি করতে পারেনি। এ সমস্যা মোকাবিলায় আকাশ ও আরিফ স্থানীয় বাজার থেকে পুরাতন গাড়ি কিনে মেরামত করে বিক্রির সিদ্ধান্ত নেন। তবে আজাদ বিরোধিতা করায় সকলের সিদ্ধান্তক্রমে ব্যবসায়টি ভেঙে যায়। ব্যবসায়টি জাপান থেকে গাড়ি আমদানি করত। কিন্তু, আমদানি ব্যয় বেড়ে যাওয়ায় ডলারের সংকট দেখা দেয়। এ কারণে দুইজন অংশীদার স্থানীয় বাজার থেকে পুরাতন গাড়ি কিনে ব্যবসায় চালু রাখার সিদ্ধান্ত নেয়। এতে ব্যবসায়ে বিদ্যমান আরেকজন অংশীদার আজাদ বিরোধিতা করে। অর্থাৎ এতে এদের মধ্যে মতের অমিল দেখা যায়। এজন্য তারা সবাই মিলে একসময় চুক্তিপত্র বাতিল করে ব্যবসায়টি ভাঙার সিদ্ধান্ত নেয়। এক্ষেত্রে ব্যবসায়টি তাদের সকলের মতামতের ভিত্তিতেই ভেঙে যায় বা বিলোপসাধন হয়। এর সাথে অংশীদারদের সকলের সম্মতিতে বিলোপসাধনের মিল রয়েছে। সুতরাং, উক্ত ব্যবসায়টি সকলের সম্মতিতে বিলুপ্ত হয়েছে।"
        }
      ]
    },
    {
      "number": "10",
      "uddipok": "১২ই মে, ২০১৮ তারিখে উৎক্ষেপণ করা হয় বাংলাদেশের প্রথম স্যাটেলাইট 'বঙ্গবন্ধু-১'। প্রত্যন্ত অঞ্চল পর্যন্ত ইন্টারনেট ও টেলিযোগাযোগ সেবা সম্প্রসারণে এ উদ্যোগ নেওয়া হয়। প্রাকৃতিক দুর্যোগেও যেকোনো স্থানে যোগাযোগ ব্যবস্থা চালু রাখা যাবে এই স্যাটেলাইটের মাধ্যমে। এদেশের প্রয়োজন মিটিয়ে পার্শ্ববর্তী দেশগুলোতেও স্যাটেলাইটটি ব্যবহারের সুযোগ দেওয়া যাবে। এতে বার্ষিক বৈদেশিক মুদ্রা অর্জনের সম্ভাবনা পঞ্চাশ মিলিয়ন মার্কিন ডলার।",
      "tag": "ISCM 23",
      "sub_questions": [
        {
          "label": "ক",
          "question": "সংযোজন শিল্প কী?",
          "explanation": "ভিন্ন ভিন্ন শিল্পে উৎপাদিত উপকরণকে একত্র করে একটি সম্পূর্ণ নতুন পণ্য উৎপাদন করাকে সংযোজন শিল্প বলে। যেমন: জাহাজ, মোটর গাড়ি প্রভৃতি।"
        },
        {
          "label": "খ",
          "question": "মুনাফাকে কেন ঝুঁকি গ্রহণের প্রতিদান বলা হয়? ব্যাখ্যা করো।",
          "explanation": "ব্যবসায়ের আয় থেকে ব্যয় বাদ দিলে যা অবশিষ্ট থাকে, তাই মুনাফা। মুনাফার আশায় ব্যবসায়ী ব্যবসায় করলেও বিভিন্ন কারণে (পণ্য বিনষ্ট হওয়া, চাহিদা কমে যাওয়া প্রভৃতি) ক্ষতি হওয়ার ঝুঁকি আছে। এ ঝুঁকি না নিলে ব্যবসায় করা যায় না। ঝুঁকি বেশি হলে মুনাফার পরিমাণও বেশি হওয়ার সম্ভাবনা থাকে। তাই, মুনাফাকে ঝুঁকি নেওয়ার পুরস্কার বলা হয়।"
        },
        {
          "label": "গ",
          "question": "প্রত্যক্ষ সেবার কোন ক্ষেত্রে স্যাটেলাইট প্রযুক্তি বেশি ভূমিকা রাখবে? ব্যাখ্যা করো।",
          "explanation": "প্রত্যক্ষ সেবায় 'তথ্যসংক্রান্ত ব্যবসায়'-এর ক্ষেত্রে স্যাটেলাইট প্রযুক্তি বেশি ভূমিকা রাখবে। এ ধরনের সেবায় ব্যক্তি বা প্রতিষ্ঠানের প্রয়োজনে তথ্য সরবরাহ করা হয়। তথ্য ছাড়া কোনো কাজ সম্পাদন বা সঠিক সিদ্ধান্ত নেওয়া সম্ভব নয়। সঠিকভাবে তথ্য পৌছানোর জন্য প্রয়োজন হয় যথাযথ প্রযুক্তি। ইলেকট্রনিক মিডিয়া, প্রিন্ট মিডিয়া, ই-মেইল, ওয়েবসাইট প্রভৃতি তথ্যসংক্রান্ত সেবা দিয়ে থাকে। উদ্দীপকে বাংলাদেশের প্রথম স্যাটেলাইট 'বঙ্গবন্ধু-১' সম্পর্কে বলা হয়েছে। এর মাধ্যমে দেশের প্রত্যন্ত অঞ্চলেও ইন্টারনেট ও টেলিযোগাযোগ সেবা দেওয়া যাবে। এছাড়া প্রাকৃতিক 'দুর্যোগে যেকোনো স্থানে যোগাযোগ ব্যবস্থা চালু রাখা যাবে। এ ঘোগাযোগের মূল উপাদান হলো তথ্য। স্যাটেলাইট প্রযুক্তির ফলে এখন তথ্য পেতে নেটওয়ার্ক সমস্যার সমাধান হবে। এছাড়া দ্রুতগতিতে ইন্টারনেটও ব্যবহার করা যাবে। এতে তথ্য সরবরাহে নিয়োজিত প্রতিষ্ঠানগুলোও কম খরচে সেবা দিতে পারবে। সুতরাং, উন্নতমানের নেটওয়ার্ক তৈরি করে স্যাটেলাইট 'বঙ্গবন্ধু-১' তথ্যসংক্রান্ত সেবাকেন্দ্রিক ব্যবসায়ে ভূমিকা রাখবে।"
        },
        {
          "label": "ঘ",
          "question": "দেশের আর্থ-সামাজিক উন্নয়নে গবেষণা ও নিত্য নতুন পণ্য উদ্ভাবনে বিনিয়োগের প্রয়োজনীয়তা উদ্দীপকের আলোকে বিশ্লেষণ করো।",
          "explanation": "দেশের আর্থ-সামাজিক উন্নয়নে গবেষণা ও নিত্য-নতুন পণ্য উদ্ভাবনে বিনিয়োগের প্রয়োজনীয়তা আছে। ব্যবসায়ের কাজ পরিচালনায় মূলধনের প্রয়োজন হয়। আবার, বর্তমান যুগে বিজ্ঞানের গবেষণালব্ধ জ্ঞানকে কাজে লাগানোর জন্য প্রযুক্তিগত উন্নয়ন ও নতুন প্রযুক্তি ব্যবহার গুরুত্বপূর্ণ। ব্যবসায়ীরা নিজেদের স্বার্থেই প্রযুক্তিগত উন্নয়ন ও নতুন প্রযুক্তি আমদানি করে। এজন্য ব্যবসায়ে প্রতিনিয়ত বিনিয়োগের প্রয়োজন পড়ে। উদ্দীপকে 'বঙ্গবন্ধু-১ স্যাটেলাইটের কথা 'বলা হয়েছে। এটি বাংলাদেশের প্রথম স্যাটেলাইট। টেলিযোগাযোগ, ইন্টারনেট ও প্রাকৃতিক দুর্যোগ ব্যবস্থাপনায় এটি কাজ করবে। এর ফ্রিকুয়েন্সি রপ্তানি করে বার্ষিক পঞ্চাশ মিলিয়ন মার্কিন ডলার বৈদেশিক মুদ্রা অর্জনের সম্ভাবনা রয়েছে। ব্যবসায় ও গবেষণা ক্ষেত্রকে এটি আরও বেগবান করেছে। 'বঙ্গবন্ধু-১' স্যাটেলাইটে বিনিয়োগ বাংলাদেশ সরকারের দূরদর্শিতার ফসল। স্যাটেলাইটটির মাধ্যমে বাংলাদেশের সব টেলিভিশন-সম্প্রচার হচ্ছে। এতে বৈদেশিক মুদ্রা সাশ্রয় হচ্ছে। এটি প্রত্যন্ত অঞ্চলের সাথে নিরবচ্ছিন্ন যোগাযোগ ব্যবস্থা সৃষ্টি করেছে। ফলে ব্যবসা-বাণিজ্য আরও সম্প্রসারিত হচ্ছে। এতে নতুন নতুন ব্যবসায়ের ক্ষেত্র সৃষ্টি হচ্ছে। এভাবে স্যাটেলাইটটি আর্থ-সামাজিক উন্নয়নে অবদান রাখছে। তাই বলা যায়, দেশের আর্থ-সামাজিক উন্নয়নে গবেষণা ও নিত্য নতুন পণ্য উদ্ভাবনে বিনিয়োগের প্রয়োজনীয়তা অপরিসীম।"
        }
      ]
    },
    {
      "number": "11",
      "uddipok": "জনাব আয়াশ সততার সাথে একটি মাছের আড়তে ব্যবসায় করে মুনাফা অর্জন করেন। তার দোকানের পাশের দোকানদার জনাব সদিব ফরমালিন মিশিয়ে মাছ বিক্রি করেন। আর ফরমালিনযুক্ত মাছ দেখতে তাজা এবং সুন্দর। ফলে, ক্রেতারা এ ধরনের মাছের প্রতি আকৃষ্ট হয়ে প্রচুর পরিমাণে কেনেন এবং এতে জনাব সদিবের বেশি মুনাফা অর্জিত হয়। তবে জনাব আয়াশ মনে করেন, জনাব সদিবের এ ধরনের কাজের জন্য মানুষের শরীরে অনেক ক্ষতি হতে পারে। তাই তিনি এ ধরনের কাজ থেকে বিরত থাকেন।",
      "tag": "ISCM 23",
      "sub_questions": [
        {
          "label": "ক",
          "question": "পরিবেশ দূষণ কী?",
          "explanation": "প্রকৃতির বিভিন্ন উপাদানের সাথে জীবনের যে স্বাভাবিক ভারসাম্য বিদ্যমান কোনো কারণে তা নষ্ট হলে বা তাতে কোনো নেতিবাচক প্রভাব পড়লে, তাকেই পরিবেশ দূষণ বলে।"
        },
        {
          "label": "খ",
          "question": "'শিল্প কারখানা পরিবেশের ব্যাপক বিপর্যয় সৃষ্টি করে।' ব্যাখ্যা করো।",
          "explanation": "প্রকৃতির বিভিন্ন উপাদানের স্বাভাবিক ভারসাম্য নষ্ট হলে এবং পরিবেশের ওপর নেতিবাচক প্রভাব পড়লে, তাকে পরিবেশ দূষণ বলে। শিল্পকারখানা স্থাপনের ক্ষেত্রে বনজ সম্পদ নিধন থেকে শুরু করে জলাশয় ভরাট পর্যন্ত বিভিন্ন কাজের মাধ্যমে পরিবেশের ভারসাম্য নষ্ট হয়। এছাড়া শিল্প প্রতিষ্ঠানের বর্জ্য পদার্থ অপরিশোধিত অবস্থায় নর্দমা ও নদী-নালা, খাল-বিলসহ অন্যান্য জলাশয়ে নিক্ষেপ করা হয়। ফলে পানি দূষণের সাথে সাথে পরিবেশে ব্যাপক বিপর্যয় সৃষ্টি হয়।"
        },
        {
          "label": "গ",
          "question": "জনাব আয়াশের বিশ্বাস ও কার্যক্রম ব্যবসায়ের কোন বিষয়ের সাথে সম্পৃক্ত? ব্যাখ্যা করো।",
          "explanation": "জনাব আয়াশের বিশ্বাস ও ব্যবসায়িক পরিচালনাগত কাজ নৈতিকতা ও মূল্যবোধের সাথে সম্পৃক্ত। নৈতিকতা মানুষকে ব্যবসায়ের ভালো-মন্দ, ন্যায়-অন্যায়, ঠিক-বেঠিক মেনে চলতে শেখায়। আর মূল্যবোধ মানুষের বিশ্বাস, ধ্যান-ধারণা প্রভৃতি জাগিয়ে তোলে। ফলে ব্যবসায়ীদের ব্যবসায় পরিচালনায় এই। বিষয়গুলো মেনে চলতে হয়। উদ্দীপকের জনাব আয়াশ সততার সাথে মাছের আড়তে ব্যবসায় করে আসছেন। তিনি ন্যায্যমূল্যে মাছ বিক্রি করে যথেষ্ট মুনাফা অর্জন করেন। এতে তার ব্যবসায়ে নৈতিক দিকটি প্রকাশ পায়। আবার তিনি মনে করেন, ফরমালিনযুক্ত মাছ বিক্রি করলে ও তা খেলে মানুষের শরীরের ক্ষতি হয়। তাই তিনি এ ধরনের কাজ থেকে বিরত থাকেন। তার এই বিশ্বাস মূল্যবোধেরই অংশ। তাই বলা যায়, জনাব আয়াশের বিশ্বাস ও কার্যক্রম ব্যবসায়ে মূল্যবোধ ও নৈতিকতার সাথে সাদৃশ্যপূর্ণ।"
        },
        {
          "label": "ঘ",
          "question": "জনাব সদিবের কাজ সমাজের যে বিশেষ শ্রেণির মানুষের জন্য ক্ষতিকর তা প্রতিকারে তোমার সুপারিশ কী? বিশ্লেষণ করো।",
          "explanation": "জনাব সদিবের অনৈতিক কাজ সমাজের ভোক্তাদের জন্য ক্ষতিকর ও তা প্রতিরোধের জন্য যথাযথ পদক্ষেপ নেওয়া উচিত বলে আমি মনে করি। পচনশীল খাবার, মাছ, মাংস প্রভৃতি বেশি সময় ধরে সংরক্ষণের জন্য ফরমালিন মেশানো হয়। ফরমালিন মানুষের স্বাস্থ্যের অনেক ক্ষতি করে থাকে। এ অস্বাস্থ্যকর খাবার ভোক্তাদের জন্য হুমকিস্বরূপ। তাই ব্যবসায়ের অনৈতিক কাজের বিরুদ্ধে ব্যবস্থা নেওয়া উচিত। উদ্দীপকের জনাব সদিব ফরমালিন মিশিয়ে মাছ বিক্রি করেন। এ ফরমালিনযুক্ত মাছ দেখতে চকচকে, তাজা ও সুন্দর। ফলে ক্রেতারা মাছের প্রতি আকৃষ্ট হয়ে বেশি পরিমাণে কেনেন। এতে জনাব সদিব বেশি মুনাফা অর্জন করেন। কিন্তু এতে ভোক্তারা ক্ষতিগ্রস্ত হন। জনাব সদিবের অনৈতিক ব্যবসায় সম্পর্কে ভোক্তাদের সচেতন করে তোলা উচিত। এতে তারা এরূপ ব্যবসায়ী থেকে পণ্য কিনতে নিরুৎসাহিত হবে। এছাড়া এসব ব্যবসায় সম্পর্কে আইন প্রয়োগকারীদের জানানো উচিত। আইন প্রয়োগকারী কর্তৃপক্ষ এদের বিরুদ্ধে যথাযথ ব্যবস্থা নিলে এমন কাজ করা থেকে তারা বিরত থাকবে। এতে ভোক্তারা উপকৃত হবে। এসবের মাধ্যমে মানুষ স্বাস্থ্য ঝুঁকি থেকে অনেকাংশে রক্ষা পাবে। তাই বলা যায়, জনাব সদিবের অনৈতিক কাজের বিরুদ্ধে উক্ত ব্যবস্থা নিয়ে ভোক্তা শ্রেণিকে রক্ষা করা যাবে।"
        }
      ]
    }
  ]
}