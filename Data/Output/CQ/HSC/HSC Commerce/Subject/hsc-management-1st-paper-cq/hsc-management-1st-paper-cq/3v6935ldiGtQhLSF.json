{
  "title": "সরকারি কমার্স কলেজ, চট্টগ্রাম ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব ইউসুফ একজন ফল ব্যবসায়ী। দেশের প্রত্যন্ত অঞ্চল থেকে বিভিন্ন মৌসুমি ফল সংগ্রহ করে বিভিন্ন সাইজে বিভক্ত করে মোড়কিকরণের পর আড়তে নিয়ে আসেন। বর্তমানে তার ব্যবসায়টি ভালো চলছে। তার পণ্যের সুনাম থাকায় তিনি ব্যবসায় সম্প্রসারণ করতে চান। কিন্তু পুঁজির কারণে সমস্যা হচ্ছে।",
      "tag": "",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "বাণিজ্য বলতে কী বোঝ?",
          "explanation": "পণ্য বা সেবার বণ্টন সংক্রান্ত কাজের সমষ্টি হলো বাণিজ্য। এটি ব্যবসায়ের পণ্য বণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌঁছানো পর্যন্ত বিভিন্ন বাধার (স্থানগত, ব্যক্তিগত, সময়গত ও ঝুঁকিগত প্রভৃতি) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়াই বাণিজ্যের কাজ।"
        },
        {
          "label": "গ",
          "question": "উদ্দীপকে জনাব ইউসুফ ফলগুলো মোড়কিকরণের পূর্বে ব্যবসায়ের যে কাজ করেন তা ব্যাখ্যা করো।",
          "explanation": "উদ্দীপকে জনাব ইউসুফ ফলগুলোর মোড়কিকরণের আগে ব্যবসায়ের পর্যায়িতকরণ কাজটি করেন। এ কাজের ক্ষেত্রে পণ্যের মান নির্ধারণ করার পর ওজন, আকার ও গুণাগুন অনুযায়ী তা ভাগ করা হয়। এর মাধ্যমে ক্রয় ও বিক্রয় দু'টো ক্ষেত্রেই সুবিধ পাওয়া যায়। মূলত গ্রাহকের পণ্য বাছাই কাজ সহজ করার জন্য পর্যায়িতকরণ করা হয়। উদ্দীপকের জনাব ইউসুফ একজন ফল ব্যবসায়ী। তিনি দেশের প্রত্যন্ত অঞ্চল থেকে বিভিন্ন মৌসুমি ফল সংগ্রহ করেন। এরপর সেগুলোকে ছোট-বড় বিভিন্ন ভাগে ভাগ করে মোড়কিকরণ করেন। এক্ষেত্রে তিনি ফলগুলোকে আকার অনুযায়ী একেকটি ভাগ করেন। এরপর তিনি ফলগুলো আড়তে এনে বিক্রি করেন। এ কাজটি করায় ক্রেতারা সহজেই তাদের পছন্দমতো ফল বাছাই করতে পারবে। এসব বৈশিষ্ট্যের সাথে পর্যায়িতকরণ কাজের মিল রয়েছে। সুতরাং, মোড়কিকরণের আগে জনাব ইউসুফ ব্যবসায়ের পর্যায়িতকরণ কাজটি করেছেন।"
        },
        {
          "label": "ঘ",
          "question": "উদ্দীপকে জনাব ইউসুফের সমস্যা সমাধানে করণীয় সম্পর্কে পরামর্শ দাও।",
          "explanation": "উদ্দীপকের জনাব ইউসুফ ব্যাংক থেকে ঋণ নিয়ে পুঁজি স্বল্পতার সমস্যা থেকে উত্তরণ লাভ করতে পারেন বলে আমি মনে করি। ব্যবসা-বাণিজ্য গঠন, পরিচালনার ক্ষেত্রে প্রতিনিয়ত অর্থের প্রয়োজন হয়। এটি ছাড়া ব্যবসায়ের কাজ চালানো যায় না। তাই ব্যবসায়ের পরিধি বাড়াতেও পর্যাপ্ত মূলধন থাকতে হয়। ব্যাংক ঋণের মাধ্যমে এ অর্থজনিত সমস্যা সমাধান করা যায়। উদ্দীপকের জনাব ইউসুফ একজন ফল ব্যবসায়ী। তিনি দেশের বিভিন্ন অঞ্চল থেকে ফল সংগ্রহ করে আড়তে বিক্রি করেন। তার পণ্যের সুনাম থাকায় তিনি ব্যবসায়টি সম্প্রসারণ করতে চান। কিন্তু পুঁজির অভাবে এটি তার পক্ষে সম্ভব হচ্ছে না। জনার ইউসুফ এ অবস্থায় ব্যাংক বা আর্থিক প্রতিষ্ঠানের সাহায্য নিতে পারেন। এতে তিনি তার প্রয়োজনমতো ঋণ সুবিধা পাবেন। এ ধরনের অথ দিয়ে তিনি আরও বেশি পরিমাণে পণ্য কিনতে পারবেন। এছাড়া তিনি ব্যবসায়ের পরিসরও বাড়াতে পারবেন। ফলে তার পণ্যের বিক্রি বেশি হবে এবং অধিক মুনাফা অর্জন হবে। এভাবে তিনি তার ব্যবসায়টি সম্প্রসারণ করতে পারবেন। সুতরাং, জনাব ইউসুফ ব্যাংক বা আর্থিক প্রতিষ্ঠানের সাহায্য নিয়ে উদ্ভূত সমস্যার সমাধান করতে পারবেন।"
        }
      ]
    },
    {
      "number": "2",
      "uddipok": "জনাব লিমন নিজেদের পুকুরে মাছ চাষ শুরু করেন। তার সংগৃহীত উন্নতজাতের তেলাপিয়া মাছের পোনা অল্প কিছুদিনের মধ্যে বিক্রয়যোগ্য হয়ে ওঠে। সম্প্রতি তিনি মাছগুলো হিমায়িত করে মধ্যপ্রাচ্যে বাজারজাতকরণের সিদ্ধান্ত গ্রহণ করেন।",
      "tag": "",
      "sub_questions": [
        {
          "label": "ক",
          "question": "প্রত্যক্ষ সেবা কী?",
          "explanation": "গ্রাহকদের সরাসরি সেবা দেওয়ার বিনিময়ে অর্থ উপার্জন করাকে প্রত্যক্ষ সেবা বলে। যেমন: ডাক্তারি, ওকালতি প্রভৃতি।"
        },
        {
          "label": "খ",
          "question": "সামাজিক ব্যবসায় বলতে কী বোঝায়?",
          "explanation": "যে ব্যবসায়ে মুনাফা প্রাপ্তির লক্ষ্যে গঠিত না হয়ে তা সমাজের কল্যাণ, দারিদ্র্য দূরীকরণের জন্য প্রতিষ্ঠা করা হয় তাকে সামাজিক ব্যবসায় বলে। এ ব্যবসায়ে বিনিয়োগকারী কোনো মুনাফা নেন না, শুধু তাদের বিনিয়োগকৃত অর্থ ফেরত নেন। মুনাফা ব্যবসায় সম্প্রসারণে পুনরায় বিনিয়োগ করা হয়। এছাড়া সমাজের দারিদ্র্য দূর করা ও সামাজিক কল্যাণে মুনাফা ব্যয় করা হয়।"
        },
        {
          "label": "গ",
          "question": "জনাব লিমন কোন ধরনের শিল্পের সাথে জড়িত? ব্যাখ্যা করো।",
          "explanation": "জনাব লিমন প্রক্রিয়াজাত কৃষিভিত্তিক শিল্প এর সাথে জড়িত। প্রক্রিয়াজাত কৃষিভিত্তিক শিল্প এমন এক ধরনের শিল্প যেখানে কৃষি বা খামারভিত্তিক পণ্য (যেমন: মাছ, শস্য, ফলমূল) উৎপাদন করে তা প্রক্রিয়াজাত করে বাজারজাত করা হয়, বিশেষ করে রপ্তানি উপযোগী করে তোলা হয়। জনাব লিমনের ক্ষেত্রে: তিনি নিজের পুকুরে মাছ চাষ করছেন → এটি কৃষিভিত্তিক উৎপাদন। উন্নত জাতের তেলাপিয়া চাষ → উন্নত প্রযুক্তিনির্ভর ও বাণিজ্যিক পরিকল্পনা। অল্পদিনে বিক্রয়যোগ্য → দক্ষ ব্যবস্থাপনা ও আধুনিক পদ্ধতির প্রয়োগ। বিদেশে (মধ্যপ্রাচ্যে) বাজারজাতকরণের সিদ্ধান্ত → এটি প্রক্রিয়াজাত ও রপ্তানিমুখী শিল্পের বৈশিষ্ট্য।"
        },
        {
          "label": "ঘ",
          "question": "বিনিময় সহায়ক কার্যাবলির আলোকে উদ্দীপকে জনাব লিমনের গৃহীত সিদ্ধান্তের যৌক্তিকতা বিশ্লেষণ করো।",
          "explanation": "উদ্দীপকে জনাব লিমন মাছ হিমায়িত করে গুদামজাতকরণের মাধ্যমে মধ্যপ্রাচ্যে বাজারজাতকরণের সিদ্ধান্তটি যৌক্তিক বলে আমি মনে করি। উৎপাদন ও ভোগের মধ্যবর্তী সময়ে পণ্যকে নষ্ট হওয়া থেকে রক্ষার জন্য গুদামজাত করা হয়। এতে নির্দিষ্ট সময়ের জন্য পণ্যের গুণগত মান রক্ষা হয়। এর ফলে সময়গত উপযোগ সৃষ্টি হয়। উদ্দীপকে জনাব লিমন তার নিজস্ব পুকুরে তেলাপিয়া মাছ চাষ করেন। এক্ষেত্রে তিনি প্রজনন শিল্পের সাথে জড়িত আছেন। উৎপাদন বৃদ্ধি পাওয়ায় তিনি এ মাছ মধ্যপ্রাচ্যে রপ্তানির কথা ভাবেন। এজন্য তিনি মাছগুলো হিমায়িত করে মধ্যপ্রাচ্যে বাজারজাত করার সিদ্ধান্ত নেন। উদ্দীপকে জনাব লিমন মাছ মধ্যপ্রাচ্যে বাজারজাত করার আগে হিমায়িত করে গুদামজাতকরণের ব্যবস্থা করেন। পরবর্তীতে সেগুলো মধ্যপ্রাচ্যে বাজারজাত করেন। মাছ একটি পচনশীল পণ্য। হিমায়িতকরণের মাধ্যমে তিনি মাছগুলো গুদামজাত করে এসবের পচন রোধ করছেন। এর মাধ্যমে দীর্ঘদিন এর মান অক্ষুণ্ণ থাকবে। ফলে দেশ থেকে মধ্যপ্রাচ্যে পাঠানোর সময় এটি নষ্ট হবে না। এতে তিনি সফলভাবে মানসম্মত পণ্য মধ্যপ্রাচ্যে বাজারজাত করতে সক্ষম হবেন। তাই মধ্যপ্রাচ্যে মাছ বাজারজাতকরণের আগে জনাব লিমনের নেওয়া গুদামজাতকরণ ব্যবস্থা যৌক্তিক বলে আমি মনে করি।:"
        }
      ]
    },
    {
      "number": "3",
      "uddipok": "সিলেটের রহিমা বেগম স্থানীয় বাঁশ ও বেতের ওপর ভিত্তি করে 'কারুসাজ' নামের একটি কুটির শিল্প গড়ে তুলেছেন। তার শিল্পে উৎপাদিত মাদুর, চেয়ার ও খেলনা সামগ্রী ক্রেতাদের আকৃষ্ট করে। বর্তমানে তিনি অনলাইনে বিদেশি ক্রেতাদের নিকট থেকে অর্ডার গ্রহণ করেন এবং বিদেশে পণ্য রপ্তানি করেন। রহিমা বেগমের মুনাফার পরিমাণ দিন দিন বৃদ্ধি পাচ্ছে।",
      "tag": "",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "ব্যবসায়ের সাংস্কৃতিক পরিবেশ বলতে কী বোঝায়?",
          "explanation": "কোনো এলাকার মানুষের দীর্ঘদিনে গড়ে ওঠা ধ্যান-ধারণা, মূল্যবোধ, রীতি-প্রথা প্রভৃতির সমন্বয়ে সৃষ্ট পরিবেশ হলো সাংস্কৃতিক পরিবেশ। এ পরিবেশ সমাজে অসাম্প্রদায়িক মনোভাবকে দূর করে। এটি সমাজের সাথে ব্যবসায়িক ক্ষেত্রেও প্রভাব ফেলে। অনুকূল সংস্কৃতি নতুন পণ্য ও সেবার প্রচলন এনে ব্যবসায়ের উন্নতিকে গতিশীল করে। আর প্রতিকূল সংস্কৃতি ব্যবসায়কে পিছিয়ে রাখে।"
        },
        {
          "label": "গ",
          "question": "উদ্দীপকে রহিমা বেগম ব্যবসায় পরিবেশের কোন উপাদানের ওপর ভিত্তি করে \"কারুসাজ\" প্রতিষ্ঠানটি গড়ে তুলেছেন? ব্যাখ্যা করো।",
          "explanation": "নিম্নের অনুরূপঃ জনাব কায়সার প্রাকৃতিক পরিবেশের ওপর ভিত্তি করে ব্যবসায় করেছেন। জলবায়ু ভূ-প্রকৃতি, নদ-নদী, আয়তন প্রভৃতি প্রাকৃতিক পরিবেশের উপাদান। এসব উপাদানের ওপর ভিত্তি করে মানুষের জীবিকার পরিবর্তন হয়। অনুকূল প্রাকৃতিক পরিবেশের কারণে ব্যবসায়ের দ্রুত সফলতা আসে। উদ্দীপকে জনাব কায়সার একটি কুটির শিল্প স্থাপন করেন। তার শিল্পে হাতপাখা, টুপি, পাটি, শীতলপাটি প্রভৃতি উৎপাদন করা হয়। উৎপাদিত এসব পণ্যের কাঁচামাল হিসেবে তিনি বাঁশ, খেজুর ও তাল গাছ ব্যবহার করে থাকেন। এসব কাঁচামাল তার এলাকায় যথেষ্ট পরিমাণে আছে। ফলে তিনি খুব সহজেই তার শিল্পে উৎপাদিত পণ্যের কাঁচামাল সংগ্রহ করতে পারেন। আবার এসব কাঁচামাল প্রাকৃতিকভাবেই উৎপন্ন হয়। যা প্রাকৃতিক পরিবেশের উপাদানের অন্তর্ভুক্ত। তাই বলা যায়, জনাব কায়সার প্রাকৃতিক পরিবেশের ওপর ভিত্তি করে ব্যবসায় করেছেন।"
        },
        {
          "label": "ঘ",
          "question": "তুমি কি মনে করো, জনাব রহিমা বেগমের মুনাফা বৃদ্ধির জন্য ব্যবসায় পরিবেশের ভূমিকা গুরুত্বপূর্ণ ছিল? মতামত দাও।",
          "explanation": "আমি মনে করি, জনাব রহিমা বেগমের মুনাফা বৃদ্ধির জন্য ব্যবসায় পরিবেশের ভূমিকা গুরুত্বপূর্ণ ছিল। ব্যবসায়ের ওপর প্রত্যক্ষ বা পরোক্ষভাবে প্রভাব বিস্তারকারী উপাদানের সমন্বয়ে ব্যবসায় পরিবেশ গড়ে ওঠে। পরিবেশের এ উপাদানগুলো অনুকূল থাকলে ব্যবসায়ে সফলতা আসে। তাই ব্যবসায়ের সফলতা অনুকূল ব্যবসায় পরিবেশের ওপর অনেকাংশে নির্ভরশীল। উদ্দীপকে রহিমা বেগম স্থানীয় বাঁশ ও বেত দিয়ে একটি কুটির শিল্প গড়ে তুলেছেন। তার শিল্পে উৎপাদিত মাদুর, চেয়ার ও খেলনা সামগ্রী ক্রেতাদের আকৃষ্ট করে। বর্তমানে তিনি অনলাইনে বিদেশি ক্রেতাদের কাছ থেকে অর্ডার নিয়ে বিদেশে পণ্য রপ্তানি করছেন। এতে তার মুনাফার পরিমাণ দিন দিন বাড়ছে। - রহিমা বেগম প্রকৃতি থেকে প্রাপ্ত কাঁচামাল দিয়ে তার ব্যবসায়টি গড়ে তুলেছেন। এতে তিনি কম মূল্যে কাঁচামাল সংগ্রহ করে মানসম্মত ও সৃজনশীল পণ্য উৎপাদন করতে পারছেন। এক্ষেত্রে তিনি প্রাকৃতিক পরিবেশের উপাদানের অনুকূলতা নিয়ে ব্যবসায়টি গড়ে তুলেছিলেন। আবার তিনি অনলাইনে তার পণ্যের প্রচার-প্রচারণার মাধ্যমে বিদেশি ক্রেতাদেরও দৃষ্টি আকর্ষণ করতে সক্ষম হয়েছেন। তিনি প্রযুক্তিগত পরিবেশের উপাদানের ব্যবহার করে ব্যবসায়টি দেশের বাইরেও সম্প্রসারিত করেন। এভাবে তার ব্যবসায়ে ব্যবসায় পরিবেশের এসব উপাদানের ইতিবাচক প্রভাব লক্ষণীয়। সুতরাং, রহিমা বেগমের মুনাফা বৃদ্ধির জন্য ব্যবসায় পরিবেশ গুরুত্বপূর্ণ ভূমিকা রেখেছে।"
        }
      ]
    },
    {
      "number": "4",
      "uddipok": "জনাব রায়হান শুধুমাত্র ট্রেড লাইসেন্স নিয়ে \"ফ্রেশ ফুড” নামে একটি রেস্টুরেন্ট খোলেন। সম্প্রতি রেস্টুরেন্টটি প্রায় তিন লক্ষ টাকা ক্ষতির সম্মুখীন হয়। জনাব রায়হান তার ব্যক্তিগত গাড়ি বিক্রয় করে দুই লক্ষ টাকা পরিশোধ করেন। পাওনাদার বাকি এক লক্ষ টাকার জন্য \"ফ্রেশ ফুড\" রেস্টুরেন্ট-এর নামে মামলা না করে জনাব রায়হান এর নামে মামলা করে।",
      "tag": "",
      "sub_questions": [
        {
          "label": "ক",
          "question": "একমালিকানা ব্যবসায় কী?",
          "explanation": "একজন ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "পচনশীল পণ্যের ক্ষেত্রে একমালিকানা ব্যবসায় উপযুক্ত কেন? ব্যাখ্যা করো।",
          "explanation": "অপচনশীল পণ্যের ক্ষেত্রে একমালিকানা ব্যবসায় সংগঠন উপযোগী। একমালিকানা ব্যবসায় একজন মালিক দ্বারা গঠিত ও পরিচালিত হয়। ফলে নিজের সুবিধামতো ব্যবসায় পরিচালনা করা যায়। সাধারণত পচনশীল পণ্য বেশি দিন সংরক্ষণ করা যায় না বলে সহজ শর্তে দ্রুত বিক্রি করতে হয়। এ ব্যবসায়ের একক মালিক দ্রুত সিদ্ধান্ত নিয়ে এ কাজটি করতে পারে। তাই এরূপ পণ্যের ব্যবসায়ে একমালিকানা ব্যবসায় সংগঠন উপযুক্ত হয়।"
        },
        {
          "label": "গ",
          "question": "উদ্দীপকে জনাব রায়হান এর ব্যবসায় সংগঠনটি কোন ধরনের? ব্যাখ্যা করো।",
          "explanation": "উদ্দীপকের জনাব রায়হান এর ব্যবসায় সংগঠনটির ধরন হলো একমালিকানা ব্যবসায়। এ ব্যবসায় একক মালিকানায় গঠিত ও পরিচালিত হয়। মালিক একাই এটি পরিচালনা করেন। ব্যবসায়ের মুনাফা তিনি একাই নেন। তবে কাজে সহযোগিতার জন্য মালিক বেতনভুক্ত কর্মচারী নিয়োগ করতে পারেন। - উদ্দীপকে জনাব রায়হান 'ফ্রেশফুড' নামে একটি রেস্টুরেন্ট খোলেন। শুধুমাত্র ট্রেড লাইসেন্স নিয়ে তিনি এ ব্যবসায়টি শুরু করেন। ব্যবসায়টিতে তিনি একাই মূলধন বিনিয়োগ করেন। আবার এর মুনাফা তিনি একাই নেন। এছাড়া ব্যবসায়টির ক্ষতি ও দায় তাকে একাই বহন করতে হয়। এসব বৈশিষ্ট্য একমালিকানা ব্যবসায়ের সাথে সামঞ্জস্যপূর্ণ। তাই বলা যায়, উদ্দীপকের জনাব রায়হানের রেস্টুরেন্টটি একটি একমালিকানা ব্যবসায় সংগঠন।"
        },
        {
          "label": "ঘ",
          "question": "উদ্দীপকে জনাব রায়হান এর নামে মামলা করার যৌক্তিকতা বিশ্লেষণ করো।",
          "explanation": "একমালিকানা ব্যবসায়ের পৃথক আইনগত সত্তা না থাকায় উদ্দীপকে পাওনাদার জনাব রায়হানের নামে মামলার করার যৌক্তিকতা আছে। একমালিকানা ব্যবসায় গঠনের জন্য কোনো আইন নেই। এজন্য যে কেউ চাইলে সহজেই এটি গঠন করতে পারে। আর আইনের মাধ্যমে গঠিত হয় না বলে এতে কোনো পৃথক সত্তা তৈরি হয় না। এরূপ ব্যবসায়ে দায় ব্যক্তিগতভাবে মালিককেই বহন করতে হয়। উদ্দীপকে জনাব রায়হান 'ফ্রেশ ফুড' নামে একটি একমালিকানা ব্যবসায় শুরু করেন। সম্প্রতি ব্যবসায়টি প্রায় তিন লক্ষ টাকা ক্ষতির সম্মুখীন হয়। এ দায়ের দুই লক্ষ টাকা জনাব রায়হান তার ব্যক্তিগত গাড়ি বিক্রি করে পরিশোধ করেন। বাকি এক লক্ষ টাকার জন্য পাওনাদার জনাব রায়হানের নামে মামলা করে। জনাব রায়হানের ব্যবসায়টি একমালিকানা হওয়ায় এটি আইনের মাধ্যমে গঠিত হয়নি। এজন্য তার ব্যবসায়টির আলাদা কোনো সত্তাও সৃষ্টি হয়নি। তাই পাওনাদার চাইলেও রেস্টুরেন্টটির নামে কোনো ধরনের মামলা করতে পারতেন না। তবে ব্যবসায়ের সকল দায়ের জন্য যেহেতু মালিক একাই ব্যক্তিগতভাবে দায়বদ্ধ থাকে। এজন্য ব্যবসায়টির দায়ের জন্য পাওনাদার জনাব রায়হানের নামে মামলা করে। তাই উদ্দীপকে পাওনাদারের জনাব রায়হানের নামে মামলা করার যৌক্তিকতা রয়েছে।"
        }
      ]
    },
    {
      "number": "5",
      "uddipok": "জনি, রবি ও সুমন সমবেতভাবে চট্টগ্রামে একটি বুটিক হাউস গড়ে তোলে। জনির নিউমার্কেটের মডার্ন বুটিক হাউজটি চট্টগ্রাম শহরের অত্যন্ত সুপরিচিত প্রতিষ্ঠান। নতুন ব্যবসায়ে রবি ও সুমন মূলধন সরবরাহসহ যাবতীয় কাজ করে। কিন্তু জনি ব্যবসায়ের কোনো কাজে অংশগ্রহণ করে না। শুধু মূলধন বিনিয়োগ করে। তবে সে রবি ও সুমনের ন্যায় মুনাফা পায়।",
      "tag": "",
      "sub_questions": [
        {
          "label": "ক",
          "question": "অংশীদারি ব্যবসায়ের সদস্য সংখ্যা কত?",
          "explanation": "সাধারণ অংশীদারি ব্যবসায়ের সদস্য সংখ্যা ২-২০ জন এবং ব্যাংকিং অংশীদারি ব্যবসায়ের সদস্য সংখ্যা ২-১০ জন।"
        },
        {
          "label": "খ",
          "question": "\"পারস্পরিক আস্থা ও বিশ্বাস অংশীদারি ব্যবসায় গঠনের পূর্বশর্ত\"- ব্যাখ্যা করো।",
          "explanation": "দুই থেকে ২০ জন ব্যক্তি (ব্যাংকিং ব্যবসায়ে সর্বোচ্চ ১০ জন) স্বেচ্ছায় মূলধন সরবরাহ করে চুক্তির ভিত্তিতে যে ব্যবসায় গড়ে তোলেন, তাকে অংশীদারি ব্যবসায় বলে। পারস্পরিক আস্থা ও বিশ্বাসের ভিত্তিতে এ ব্যবসায়ের সদস্যরা একে অন্যের প্রতিনিধি হিসেবে কাজ করেন। চূড়ান্ত সদ্বিশ্বাসের কারণে যেমন এ ব্যবসায় টিকে থাকে, তেমনি বিশ্বাসের ঘাটতি হলে এ ব্যবসায়ের বিলোপ হতে পারে। তাই বলা যায়, পারস্পরিক আস্থা ও বিশ্বাস অংশীদারি ব্যবসায় গঠনের পূর্বশর্ত।"
        },
        {
          "label": "গ",
          "question": "উদ্দীপকে বর্ণিত জনি কোন ধরনের অংশীদার? ব্যাখ্যা করো।",
          "explanation": "নিম্নের অনুরূপঃ উদ্দীপকে বর্ণিত জনাব যাহেদ একজন ঘুমন্ত বা নিষ্ক্রিয় অংশীদার। এ ধরনের অংশীদার ব্যবসায়ে মূলধন বিনিয়োগ করে। কিন্তু এরা ব্যবসায় পরিচালনায় অংশ নেয় না। তবে এ অংশীদার ব্যবসায়ে ঝুঁকি বহন করে এবং মুনাফা ভোগ করে। উদ্দীপকের জনাব এনামুল, যাহেদ ও জহির তিন বন্ধু মিলে একটি সাধারণ অংশীদারি ব্যবসায় প্রতিষ্ঠান গড়ে তোলেন। তারা তিনজন ব্যবসায়ে সমপরিমাণ মূলধন বিনিয়োগ করেন। জনাব এনামূল ও জহির ব্যবসায় পরিচালনায় অংশগ্রহণ করেন। কিন্তু জনাব যাহেদ ব্যবসায় পরিচালনায় অংশ নেন না। তবে ব্যবসায়ের লাভ তারা সমানভাবে ভাগ করে নেন। ব্যবসায়ের ক্ষতি হলে তাও তিনি বহন করেন। জনাব যাহেদের কার্যক্রমের সাথে ঘুমন্ত অংশীদারের মিল আছে। তাই বলা যায়, উদ্দীপকের জনাব যাহেদ একজন ঘুমন্ত অংশীদার।"
        },
        {
          "label": "ঘ",
          "question": "\"উদ্দীপকে জনি ব্যবসায়ের দেনার জন্য দায়ী থাকবে না\"-তুমি কি এ উক্তির সাথে একমত? যুক্তি দাও।",
          "explanation": "উদ্দীপকের \"জনি ব্যবসায়ের দেনার জন্য দায়ী থাকবে না\"-উক্তিটির সাথে আমি একমত নই। ঘুমন্ত অংশীদার ব্যবসায়ে মূলধন বিনিয়োগ করে। কিন্তু সুযোগ থাকলেও এরা ব্যবসায় পরিচালনায় অংশগ্রহণ করে না। তবে ব্যবসায় থেকে এরা লাভ-ক্ষতি ভোগ করে। এছাড়া ব্যবসায়ে তাদের দায় অসীম হয়। উদ্দীপকের জনি, রবি ও সুমন মিলে একটি অংশীদারি ব্যবসায় গড়ে তোলে। রবি ও সুমন ব্যবসায়ে সমপরিমাণ মূলধন বিনিয়োগ করে ও পরিচালনায় অংশগ্রহণ করে। তবে জনি সমপরিমাণ মূলধন বিনিয়োগ করলেও পরিচালনায় অংশ নেয় না। এছাড়া সে ব্যবসায়ে রবি ও সুমনের ন্যায় মুনাফা পায়। জনি ব্যবসায়ের একজন ঘুমন্ত অংশীদার। আর অংশীদারি আইন অনুযায়ী ঘুমন্ত অংশীদার অন্য সাধারণ অংশীদারদের মতো সমান দায় বহন করে। অর্থাৎ, ব্যবসায়ে তার দায় অসীম। ফলে ব্যবসায়িক দায়ের জন্য তার ব্যক্তিগত সম্পত্তিও দায়বদ্ধ থাকবে। এজন্য ব্যবসায়টিতে কোনো দায় সৃষ্টি হলে রবি, সুমনের মতোই সেও ব্যক্তিগতভাবে দায়বদ্ধ হবে। এক্ষেত্রে তার ব্যবসায়িক দায় অসীম। তাই বলা যায়, জনি ব্যবসায়ের দেনার জন্য রবি ও সুমনের মতো দায়বদ্ধ থাকবে।"
        }
      ]
    },
    {
      "number": "6",
      "uddipok": "তিন বন্ধু আনন্দ, উৎসব ও নীরব মৌখিক চুক্তির ভিত্তিতে \"গুঞ্জন” নামের একটি বিজ্ঞাপনী প্রতিষ্ঠান গড়ে তোলে। আনন্দ ও উৎসব সমহারে মূলধন বিনিয়োগ করে এবং নীরব বিনিয়োগ করে তার মেধা ও শ্রম। তাদের একজন দেনাদার দীর্ঘদিনের পাওনা দুই লক্ষ টাকা পরিশোধ করছে না। শেষ পর্যন্ত দেনাদারের বিরুদ্ধে মামলা করার সিদ্ধান্ত নেওয়া হলে একজন উকিল পরামর্শ দেন, প্রতিষ্ঠানটিতে আইনের সীমাবদ্ধতা থাকায় তারা ঐ পরিমাণ টাকা আদায়ের জন্য মামলা করতে পারবে না।",
      "tag": "",
      "sub_questions": [
        {
          "label": "ক",
          "question": "অংশীদারি ব্যবসায় কী?",
          "explanation": "মুনাফা অর্জনের উদ্দেশ্যে ২ থেকে ২০ জন ব্যক্তি (ব্যাংকিং ব্যবসায়ে সর্বোচ্চ ১০ জন) চুক্তির ভিত্তিতে যে ব্যবসায় গড়ে তোলে, তাকে অংশীদারি ব্যবসায় বলে।"
        },
        {
          "label": "খ",
          "question": "নাবালক কি অংশীদার হতে পারে? ব্যাখ্যা করো।",
          "explanation": "আইন অনুযায়ী নাবালক অংশীদার হিসেবে বিবেচিত হতে পারে না। নাবালক চুক্তি সম্পাদনে যোগ্য নয়। এ কারণে ব্যবসায়ের অংশীদার হতে পারে না। কিন্তু কোনো অংশীদার মারা গেলে তার নাবালক সন্তানকে বিশেষ সুবিধা দেওয়া জন্য সব অংশীদারের সম্মতিতে ব্যবসায়ে সংযুক্ত করা যেতে পারে।"
        },
        {
          "label": "গ",
          "question": "উদ্দীপকে নীরব কোন ধরনের অংশীদার? ব্যাখ্যা করো।",
          "explanation": "নিম্নের অনুরূপঃ উদ্দীপকের মি. 'ক' একজন কর্মী অংশীদার। এ ধরনের অংশীদার ব্যবসায়ে কোনো মূলধন বিনিয়োগ করেন না। শুধু নিজস্ব শ্রম ও দক্ষতা দিয়ে কাজ করে ব্যবসায়ে নিয়োজিত থাকেন। চুক্তি অনুযায়ী এরা অন্য অংশীদারদের মতো লাভ-লোকসানে অংশগ্রহণ করেন। এছাড়া এরা অসীম দায় বহনেও বাধ্য থাকেন। উদ্দীপকের মি. ক, খ ও গ তিন বন্ধু। তারা পারস্পরিক চুক্তির মাধ্যমে ১৯৩২ সালের আইন অনুযায়ী ব্যবসায় প্রতিষ্ঠান গড়ে তোলেন। চুক্তি অনুযায়ী মি. 'ক' ব্যবসায়ে কোনো পুঁজি বিনিয়োগ করেননি। তবে তিনি ব্যবসায় পরিচালনায় অংশগ্রহণ করেন। তার কর্মদক্ষতার কারণে ব্যবসায় সুন্দরভাবে পরিচালিত হচ্ছে। এছাড়াও চুক্তি অনুযায়ী তিনি লাভ-ক্ষতিতে অংশ নেন। তার এসব বৈশিষ্ট্য কর্মী অংশীদারদের সাথে মিলে যায়। তাই বলা যায়, মি. 'ক' একজন কর্মী অংশীদার।"
        },
        {
          "label": "ঘ",
          "question": "উদ্দীপকে পাওনা টাকা আদায়ের জন্য অংশীদারদের করণীয় বিশ্লেষণ করো।",
          "explanation": "উদ্দীপকে পাওনা আদায়ের জন্য অংশীদাররা ব্যবসায়টির নিবন্ধন করতে পারে। ১৯৩২ সালের অংশীদারি আইনে অংশীদারি ব্যবসায় নিবন্ধন বাধ্যতামূলক নয়। তবে নিবন্ধিত অংশীদারি ব্যবসায় আইনগত সুযোগ-সুবিধা বেশি পায়। নিবন্ধিত অংশীদারি ব্যবসায়ের সদস্যরা একে অপরের বিরুদ্ধে এবং তৃতীয় পক্ষের বিরুদ্ধে অধিকার আদায়ে মামলা করতে পারে। উদ্দীপকে তিন বন্ধু আনন্দ, উৎসব ও নীরব একটি অংশীদারি ব্যবসায় গড়ে তোলে। ব্যবসায়টি তারা মৌখিক চুক্তির আলোকে গঠন করেছে। তাদের একজন দেনাদার দীর্ঘদিনের পাওনা দুই লক্ষ টাকা পরিশোধ না করায় তারা দেনাদারের বিরুদ্ধে মামলা করার সিদ্ধান্ত নেয়। কিন্তু ব্যবসায়টির আইনের সীমাবদ্ধতা থাকায় তারা মামলা করতে পারবে না বলে একজন উকিল পরামর্শ দেন। উদ্দীপকের ব্যবসায়টি নিবন্ধিত নয়। এজন্য তারা পাওনা আদায়ে মামলা করতে পারেনি। এক্ষেত্রে পাওনা আদায়ের জন্য এর অংশীদারদের প্রথম করণীয় হলো ব্যবসায়টির নিবন্ধন করা। এতে তারা আইনগত সুযোগ-সুবিধা ভোগ করবে। এতে ভবিষ্যতে পাওনা আদায়ের জন্য তারা মামলা করতে পারবে। এভাবে তারা মামলা করে আইনগত প্রতিকার পাবে। তাই বলা যায়, পাওনা আদায়ের জন্য অংশীদারদের করণীয় হলো ব্যবসায়টির নিবন্ধন করা।"
        }
      ]
    },
    {
      "number": "7",
      "uddipok": "২০২২ সালে 'স্টার কর্পোরেশন লি.' এর আর্থিক পরিস্থিতি ভালো হওয়ায় তারা 'সাগর কর্পোরেশন লি.' এর ৬৫% শেয়ার ক্রয় করে নেয়। ২০২৩ সালে স্টার কর্পোরেশন লি.' এর দেনাদার 'আনোয়ার কর্পোরেশন লি.' ২৫ কোটি টাকা পরিশোধে অস্বীকৃতি জানায়। এতে 'স্টার কর্পোরেশন লি' টাকা আদায়ের জন্য 'আনোয়ার কর্পোরেশন লি.' এর বিরুদ্ধে আদালতে মামলা করার মাধ্যমে টাকা আদায় করতে পারে।",
      "tag": "",
      "sub_questions": [
        {
          "label": "ক",
          "question": "",
          "explanation": "কোম্পানির অনুমোদিত মোট শেয়ার মূলধনের প্রতিটি সমান ও ক্ষুদ্র অংশের একককে শেয়ার বলে।"
        },
        {
          "label": "খ",
          "question": "",
          "explanation": "শেয়ারহোল্ডারদের মধ্যে নগদে লভ্যাংশ না দিয়ে তার পরিবর্তে শেয়ার বণ্টন করা হলে ঐ শেয়ারকে বোনাস শেয়ার বলা হয়। কোম্পানির দেওয়া লভ্যাংশের অর্থ সরাসরি বাজারে প্রবাহিত হলে ভোগ্য পণ্যের চাহিদা বেড়ে মুদ্রাস্ফীতি হতে পারে। কিন্তু বোনাস শেয়ারে বিনিয়োগকারীকে লভ্যাংশ নগদে না দিয়ে তার পরিবর্তে শেয়ার ইস্যু করা হয়। এতে বাজারে নগদ অর্থের প্রবাহ কমে যা মুদ্রাস্ফীতি রোধে সহায়ক ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকের সাগর কর্পোরেশন লি. বর্তমানে সাবসিডিয়ারি কোম্পানি। এ ধরনের কোম্পানির ৫০% এর বেশি শেয়ার অন্য কোম্পানি বা হোল্ডিং কোম্পানির অধীনে থাকে। এক্ষেত্রে এ কোম্পানির ভোট দেওয়ার ক্ষমতা, পরিকল্পনার ক্ষমতা প্রভৃতি হোল্ডিং কোম্পানির হাতে থাকে। মূলত হোল্ডিং কোম্পানি এ ধরনের কোম্পানিকে নিয়ন্ত্রণ করে। উদ্দীপকে ২০২২ সালে স্টার কর্পোরেশন লি. এর আর্থিক পরিস্থিতি ভালো হয়। এজন্য এটি 'সাগর কর্পোরেশন লি. এর ৬৫% শেয়ার কিনে নেয়। এতে 'সাগর কর্পোরেশন লি.' এর অধিকাংশ মালিকানা এ কোম্পানিটি লাভ করে। ফলে 'সাগর কর্পোরেশন লি.' উক্ত কোম্পানিটির প্রণীত নিয়ম-নীতি অনুয়ায়ী চলবে। এছাড়া এটির সব গুরুত্বপূর্ণ সিদ্ধান্ত, ক্ষমতা প্রভৃতি 'স্টার কর্পোরেশন লি.' ভোগ করবে। সাগর কর্পোরেশন লি.-এর এসব বৈশিষ্ট্যের সাথে সাবসিডিয়ারি কোম্পানির মিল পাওয়া যায়। তাই বলা যায়, উদ্দীপকে সাগর কর্পোরেশন লি. একটি সাবসিডিয়ারি কোম্পানি।"
        },
        {
          "label": "ঘ",
          "question": "",
          "explanation": "কৃত্রিম ব্যক্তিসত্তা বৈশিষ্ট্যের বলে 'স্টার কর্পোরেশন লি.' আদালতে মামলা করতে পারবে বলে আমি মনে করি। কোম্পানির কৃত্রিম ব্যক্তিসত্তা বলে স্বতন্ত্র ব্যক্তিসত্তার মর্যাদা ভোগ করে থাকে। এ কৃত্রিম সত্তাবলে কোম্পানি নিজ নামে কোনো ব্যক্তি বা প্রতিষ্ঠানের সাথে লেনদেন করতে পারে ও চুক্তি করতে পারে। এছাড়া কোম্পানির প্রয়োজনে কারো বিরুদ্ধে মামলাও করতে পারে। একইভাবে কোনো ব্যক্তি বা প্রতিষ্ঠানও কোম্পানির বিরুদ্ধে মামলা করতে পারে। উদ্দীপকে 'স্টার কর্পোরেশন লি.' ২০২২ সালে 'সাগর কর্পোরেশন লি.' এর ৬৫% শেয়ার কিনে নেয়। 'স্টার কর্পোরেশন লি.' এর একটি দেনাদার হলো 'আনোয়ার কর্পোরেশন লি.'। এ প্রতিষ্ঠানটি 'স্টার কর্পোরেশন লি.' এর ২৫ কোটি টাকা পরিশোধে অস্বীকৃতি জানায়। এতে 'স্টার' কর্পোরেশন লি.' টাকা আদায়ের জন্য 'আনোয়ার - কর্পোরেশন লি.' এর বিরুদ্ধে আদালতে মামলা করার সিদ্ধান্ত নেয়। উদ্দীপকে 'স্টার' কর্পোরেশন লি.' একটি যৌথমূলধনী কোম্পানি সংগঠন। এজন্য এটি আইনের দ্বারা সৃষ্ট কৃত্রিম ব্যক্তিসত্তার অধিকারী। এ বৈশিষ্ট্যের জন্য এ কোম্পানিটি অন্য কোনো ব্যক্তি বা প্রতিষ্ঠানের বিরুদ্ধে মামলা করার অধিকার রাখে। এজন্য এটি 'আনোয়ার কর্পোরেশন লি.' এর নাম সরাসরি মামলা করতে পারবে। এছাড়া অন্য কোনো ব্যক্তি বা প্রতিষ্ঠানও চাইলে তাদের বিরুদ্ধে মামলা করতে পারবে। তাই বলা যায়, কৃত্রিম ব্যক্তিসত্তা বৈশিষ্ট্যের বলে 'স্টার কর্পোরেশন লি.' আদালতে মামলা করতে পারবে।"
        }
      ]
    },
    {
      "number": "8",
      "uddipok": "A, B ও C একত্রে 'X লিমিটেড' নামে একটি কোম্পানি প্রতিষ্ঠার উদ্যোগ নিলেন। তারা যথাযথ পরিকল্পনা এবং প্রয়োজনীয় দলিলপত্র দাখিল করে নিবন্ধনপত্র সংগ্রহ করেন। নিবন্ধনপত্র পেয়েই প্রতিষ্ঠানটি কার্যক্রম শুরু করতে পারলেন। কিন্তু শেয়ার বিক্রি করতে গিয়ে কোম্পানিটি আইনগত ঝামেলার সম্মুখীন হলো।",
      "tag": "",
      "sub_questions": [
        {
          "label": "ক",
          "question": "শেয়ার কী?",
          "explanation": "কোম্পানির অনুমোদিত মোট শেয়ার মূলধনের প্রতিটি সমান ও ক্ষুদ্র অংশের একককে শেয়ার বলে।"
        },
        {
          "label": "খ",
          "question": "বিধিবদ্ধ কোম্পানি বলতে কী বোঝ?",
          "explanation": "দেশের আইনসভায় বিল পাস বা রাষ্ট্রপতির বিশেষ অধ্যাদেশে গঠিত, পরিচালিত ও নিয়ন্ত্রিত কোম্পানিকে বিধিবদ্ধ কোম্পানি বলে। এসব কোম্পানি দেশের জনগণের কল্যাণে কোনো বিশেষ কাজ করার জন্য গঠিত হয়। যেমন: বিআরটিসি, ওয়াসা, ডিপিডিসি প্রভৃতি। সরকার এ কোম্পানিগুলোর শেয়ার মালিক হয়ে কাজ নিয়ন্ত্রণ করে। বিধিবদ্ধ কোম্পানি সরকারিভাবে হলেও এটি স্বায়ত্তশাসিত প্রতিষ্ঠান।"
        },
        {
          "label": "গ",
          "question": "'X লিমিটেড' কোন ধরনের কোম্পানি? ব্যাখ্যা করো।",
          "explanation": "নিম্নের অনুরূপঃ উদ্দীপকের 'আলফা লিমিটেড' একটি প্রাইভেট লিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন ২ এবং সর্বোচ্চ ৫০ জন হয়ে থাকে। এ কোম্পানির শেয়ার অবাধে হস্তান্তরযোগ্য নয়। এ কোম্পানি শুরু করার আগে নিবন্ধনপত্র সংগ্রহ করতে হয়। নিবন্ধনপত্র পাওয়ার পরপরই এটি কাজ শুরু করতে পারে। উদ্দীপকের ক, খ ও গ একত্রে 'আলফা লিমিটেড' নামে একটি কোম্পানি প্রতিষ্ঠার উদ্যোগ নেন। তারা যথাযথ পরিকল্পনা এবং প্রয়োজনীয় দলিলপত্র জমা দিয়ে নিবন্ধনপত্র সংগ্রহ করেন। নিবন্ধনপত্র পাওয়ার পরপরই তারা কাজ শুরু করেন। তাদের কোম্পানির শেয়ার অবাধে হস্তান্তরযোগ্য নয়। অর্থাৎ, জনসাধারণের কাছে কোম্পানিটির শেয়ার বিক্রি করা সম্ভব নয়। এসব বৈশিষ্ট্য প্রাইভেট লিমিটেড কোম্পানির সাথে মিলে যায়। তাই বলা যায়, উদ্দীপকের 'আলফা লিমিটেড' প্রাইভেট লিমিটেড কোম্পানি।"
        },
        {
          "label": "ঘ",
          "question": "উদ্দীপকে বর্ণিত 'X' লিমিটেডের শেয়ার বিক্রয়ে ঝামেলা এড়ানোর করণীয় সম্পর্কে তোমার মতামত বিশ্লেষণ করো।",
          "explanation": "নিম্নের অনুরূপঃ 'আলফা লিমিটেড' এর শেয়ার বিক্রয়ে ঝামেলা এড়াতে প্রতিষ্ঠানটিকে প্রাইভেট লি. থেকে পাবলিক লি. কোম্পানিতে রূপান্তর করতে হবে। কমপক্ষে ৭ জন এবং সর্বোচ্চ শেয়ার সংখ্যা দ্বারা সীমিতসংখ্যক সদস্য নিয়ে পাবলিক লিমিটেড কোম্পানি গঠিত হয়। এর শেয়ার অবাধে হস্তান্তরযোগ্য। এ কোম্পানির ক্ষেত্রে বিবরণপত্র বা এর বিকল্প বিবৃতি প্রচার করা বাধ্যতামূলক। উদ্দীপকে ক, খ ও গ 'আলফা লিমিটেড' নামে একটি কোম্পানি প্রতিষ্ঠার উদ্যোগ নেন। এজন্য তারা যথাযথ দলিলাদি দাখিল করে নিবন্ধনপত্র সংগ্রহ করে কার্যক্রম শুরু করে দেয়। এক্ষেত্রে প্রতিষ্ঠানটি একটি প্রাইভেট লিমিটেড কোম্পানি। এজন্য তারা শেয়ার বিক্রি করতে গিয়ে আইনগত ঝামেলার সম্মুখীন হয়। এ সমস্যা থেকে উত্তরণের জন্য উক্ত প্রতিষ্ঠানটিকে পাবলিক লিমিটেড কোম্পানিতে পরিবর্তন করতে হবে। এতে তারা জনসাধারণের কাছে এর শেয়ার ও ঋণপত্র বিক্রি করতে পারবে। এতে তারা অতিরিক্ত মূলধন সহজেই সংগ্রহ করতে পারবেন। এক্ষেত্রে এটিকে পাবলিক লিমিটেডে রূপান্তর করতে এর পরিচালক সংখ্যা ন্যূনতম ৩ জন রাখতে হবে। আবার শেয়ার বা ঋণপত্র বিক্রির জন্য এটির বিবরণপত্র তৈরি করে জনগণের কাছে প্রচার করতে হবে। সুতরাং, শেয়ার বিক্রির বাধা - দূরীকরণে উক্ত প্রতিষ্ঠানটিকে পাবলিক লিমিটেড কোম্পানিতে রূপান্তর করা আবশ্যক বলে আমি মনে করি।"
        }
      ]
    },
    {
      "number": "9",
      "uddipok": "কালিপুরের লিচুচাষিরা একত্রিত হয়ে 'প্রদীপ' নামে একটি সমবায় সমিতি গড়ে তোলে। ২০২৩ সালে তাদের অর্জিত মুনাফার পরিমাণ ছিল ১০,০০,০০০ টাকা। অন্যদিকে কাজীপাড়ার গমচাষিরা 'উত্তরণ' নামে একটি সমবায় গড়ে তোলে। ২০২৩ সালে তাদের অর্জিত মুনাফার পরিমাণ ছিল ১০,০০,০০০ টাকা। 'উত্তরণ' সমবায় সমিতিটি জমাকৃত সঞ্চয় থেকে ঋণ সুবিধা দেওয়া হয়। কিন্তু 'প্রদীপ' সমিতিটিতে, সেরূপ কোনো ব্যবস্থা নেই।",
      "tag": "",
      "sub_questions": [
        {
          "label": "ক",
          "question": "",
          "explanation": "পারস্পরিক অর্থনৈতিক কল্যাণে সমমনা স্বল্প আয়ের কয়েকজন ব্যক্তি স্বেচ্ছায় সমবায় আইন অনুযায়ী যে সংস্থা গড়ে তোলেন, তাকে সমবায় বলে।"
        },
        {
          "label": "খ",
          "question": "",
          "explanation": "ন্যায্যমূল্যে উন্নতমানের পণ্য পাওয়ার লক্ষ্যে কোনো নির্দিষ্ট এলাকার ভোগকারীরা সংঘবদ্ধ হয়ে যে সমবায় সমিতি গঠন করেন, তাকে ভোক্তা সমবায় সমিতি বলে। এর প্রধান উদ্দেশ্য হলো ন্যায্যমূল্যে সদস্যদের মধ্যে পণ্য সরবরাহ করা। এ ধরনের সমবায় বিপণি থেকে সদস্য ছাড়া বাইরের লোকজনও পণ্যদ্রব্য কিনতে পারে। এক্ষেত্রে সমিতির অর্জিত মুনাফা সদস্যদের মধ্যে তাদের বার্ষিক মোট কেনার অনুপাতে ভাগ করা হয়।"
        },
        {
          "label": "গ",
          "question": "",
          "explanation": "জাউদ্দীপকের 'উত্তরণ' প্রতিষ্ঠানটি অর্জিত মুনাফার ৭,২০,০০০ টাকা বণ্টন করতে পারবে। সমবায় সমিতি বিদ্যমান আইন অনুযায়ী গঠিত ও পরিচালিত হয়। আইনানুযায়ী সমিতির অর্জিত মুনাফার ১৫% সংরক্ষিত এবং ৩% উন্নয়ন তহবিলে জমা রাখতে হয়। তবে ঋণদান সমবায় সমিতির ক্ষেত্রে আরও ১০% কুঋণ সঞ্চিতি রাখতে হয়। এক্ষেত্রে (১৫% ৩% ১০%) বা ২৮% বাদে বাকি ৭২% মুনাফা সদস্যদের মধ্যে ভাগ করা যায়। উদ্দীপকের 'উত্তরণ' প্রতিষ্ঠানটি একটি ঋণদান সমবায় সমতি। প্রতিষ্ঠানটির ২০২৩ সালের অর্জিত মুনাফার পরিমাণ ১০,০০,০০০ টাকা। সুতরাং, প্রতিষ্ঠানটির বণ্টনযোগ্য মুনাফার পরিমাণ হবে- সুতরাং 'উত্তরণ' সমবায় সমিতি মোট মুনাফার সর্বোচ্চ ৭,২০,০০০ টাকা সদস্যদের মাঝে ভাগ করে দিতে পারবে।"
        },
        {
          "label": "ঘ",
          "question": "",
          "explanation": "উদ্দীপকের 'প্রদীপ' ও 'উত্তরণ' সমবায় সমিতি দুটির উদ্দেশ্যে ভিন্নতা থাকায় মুনাফা ভাগ করায় পার্থক্য হবে। সমবায় সমিতিকে ২০০১ সালের আইন অনুযায়ী ন্যূনতম হারে সঞ্চিতি তহবিলে রাখতে হয়। এজন্য সাধারণত অর্জিত মুনাফার ১৫% সংরক্ষিত এবং ৩% উন্নয়ন তহবিলে জমা রাখতে হয়। তবে সমিতি ঋণ দেওয়ার সাথে জড়িত থাকলে আরও ১০% সঞ্চিতি রাখতে হবে। উদ্দীপকের কালিপুরের লিচুচাষিরা 'প্রদীপ' নামে একটি সমবায় সমতি গঠন করেছে। নিজেদের আর্থ-সামাজিক উন্নয়নের লক্ষ্যেই এটি গঠন করা হয়েছে। অন্যদিকে, কাজীপাড়ার গমচাষিরা 'উত্তরণ' নামে একটি সমবায় সমিতি গঠন করেছে। এ সমিতিটি সদস্যদের ঋণ দেওয়ার সাথে জড়িত। দুটি প্রতিষ্ঠানই ২০২৩ সালে ১০,০০,০০০ টাকা মুনাফা অর্জন করে। সমিতি দুটি গঠনের উদ্দেশ্যে কিছুটা ভিন্নতা আছে। কারণ 'উত্তরণ' প্রতিষ্ঠানটি ঋণ দিলেও 'প্রদীপ' এ ধরনের কাজে জড়িত নয়। এজন্য মুনাফা বণ্টনের পরিমাণও ভিন্ন হবে। 'প্রদীপ' অর্জিত মুনাফার (১৫%+৩%) বা, ১৮% বাদে বাকি মুনাফা বণ্টন করতে পারবে। তাই সমিতিটির বণ্টনযোগ্য মুনাফার পরিমাণ দাঁড়াবে (১০,০০,০০০ ১০,০০,০০০ এর ১৮%) = ৮,২০,০০০ টাকা। অপরদিকে, 'উত্তরণ' সমবায় সমিতি ৭,২০,০০০ টাকা মুনাফা মুনাফা বণ্টন করে। সুতরাং, সমবায় সমিতি দুটির মধ্যে উদ্দেশ্যের ভিন্নতা থাকায় মুনাফা ভাগ করার ক্ষেত্রে পার্থক্য হবে বলে আমি মনে করি।"
        }
      ]
    },
    {
      "number": "10",
      "uddipok": "জারিন স্থানীয় নারীদের নিয়ে একটি সমবায় সমিতি গঠন করেন। তিনি নারীদের তৈরি হস্তশিল্প শহরে ন্যায্যমূল্যে বিক্রয়ের ব্যবস্থা করেন। এতে তারা নিজেদের আর্থ-সামাজিক উন্নয়ন করতে সক্ষম হয়েছেন।",
      "tag": "GCCC 25",
      "sub_questions": [
        {
          "label": "ক",
          "question": "সমবায় সমিতি কী?",
          "explanation": "পারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে মিলিত হয়ে যে সংগঠন গড়ে তোলে, তাকে সমবায় সমিতি বলে ।"
        },
        {
          "label": "খ",
          "question": "ভোক্তা সমবায় সমিতি বলতে কী বোঝায় ?",
          "explanation": "ভোক্তাগণ ন্যায্যমূল্যে পণ্য কেনার উদ্দেশ্যে যে সমিতি গঠন করেন, তাই হলো ভোক্তা সমবায় সমিতি । এ সমিতির মাধ্যমে ভোক্তারা একটি সমবায় বিপণি স্থাপন করে তা পরিচালনা করেন। এতে ন্যায্যমূল্যে উন্নতমানের পণ্য সংগ্রহ করা যায়। আবার এ বিপণি থেকে অর্জিত মুনাফাও সদস্যরা ভোগ করতে পারেন। এছাড়া এ ধরনের বিপণি থেকে সমবায় সদস্য ছাড়া অন্যরাও পণ্য কিনতে পারেন।"
        },
        {
          "label": "গ",
          "question": "উদ্দীপকে জারিন কী ধরনের সমবায় সমিতি গঠন করেছেন? ব্যাখ্যা করো।",
          "explanation": "উদ্দীপকের জারিন স্থানীয় নারীদের নিয়ে বিশেষ শ্রেণির সমবায় সমিতি' গঠন করেছেন । সমাজের বিশেষ শ্রেণির মানুষ (মুক্তিযোদ্ধা, বিত্তহীন, মহিলা) নিয়ে এ ধরনের সমবায় সমিতি গঠন করা হয়। এরা ভিন্ন ভিন্ন কাজ করে জীবিকা নির্বাহ করলেও সমান অধিকারের জন্য অনেক সময় একত্র হয়। নিজেদের আর্থ-সামাজিক উন্নয়নের জন্য এরা এ ধরনের সমবায় সমিতি গঠন করে । উদ্দীপকের জারিন স্থানীয় নারীদের নিয়ে একটি সমবায় সমিতি গঠন করেন। এ নারীরা হস্তশিল্প পণ্য তৈরি করে। এসব পণ্য শহরে বিক্রি করে মুনাফা অর্জন করা হয়। এর মাধ্যমে তাদের আর্থ-সামাজিক উন্নয়ন হয়। এ নারী সদস্যরা পরিবারকে আর্থিক সহায়তা করার জন্যই এ সমিতি গঠন করেছেন। সমিতির সদস্য শুধু নারীই হতে পারবে। তাছাড়া হস্তশিল্প তৈরিতে তাদের পারদর্শীও হতে হবে। এজন্য জারিনের গঠিত সমিতিটি বিশেষ শ্রেণির সমবায়ের অন্তর্ভুক্ত।"
        },
        {
          "label": "ঘ",
          "question": "উদ্দীপকে জারিন যে সমবায় সমিতি গঠন করেছেন সেটি তাদের জন্য খুবই উপযোগী হয়েছে-বক্তব্যের যথার্থতা বিশ্লেষণ করো।",
          "explanation": "উদ্দীপকের জারিন যে 'বিশেষ শ্রেণির সমবায় সমিতি' গঠন করেছে সেটি তাদের আর্থ-সামাজিক উন্নয়নে গুরুত্বপূর্ণ ভূমিকা রাখে। সাধারণত সমাজের নিম্ন ও মধ্যবিত্ত ও বিশেষ শ্রেণির মানুষ সমবায় সমিতি গঠন করে। এর মূল্য উদ্দেশ্য হলো সদস্যদের আর্থিক কল্যাণসাধন। সমিতির মাধ্যমে সদস্যরা সংগঠিত হওয়ায় তাদের মনোবল বাড়ে । এজন্য তারা দারিদ্র্য দূরীকরণে একত্রে কাজ করে । উদ্দীপকের জারিন নারীদের নিয়ে একটি সমিতি গঠন করেছেন। তারা হস্তশিল্পের পণ্য তৈরি করেন। এরপর সমিতির মাধ্যমে উক্ত পণ্য শহরে বিক্রি করা হয়। জারিনের গঠিত সমবায় সমিতিটির মাধ্যমে সদস্যরা তাদের ভাগ্য উন্নয়নের সুযোগ পায়। তাদের তৈরিকৃত পণ্য একত্র করে বেশি দামে শহরে বিক্রি করতে পারে। এতে মুনাফার পরিমাণ বেড়ে যায়। ফলে তারা মুনাফা দিয়ে পরিবারকে আর্থিক সহায়তা করতে পারে। এভাবে তারা আত্মনির্ভরশীল হয়ে আর্থ-সামাজিক উন্নয়ন করতে পারে। তাই বলা যায়, জারিনের গঠিত সমবায় সমিতিটি সদস্যদের জন্য খুব উপযোগী।"
        }
      ]
    },
    {
      "number": "11",
      "uddipok": "ফাহিম কলেজ পড়ুয়া ছাত্র। তার কলেজ যাওয়ার পথে কয়েকটি ইটের ভাটা রয়েছে। একদিন সে দেখল কোনো ভাটায় চিমনি দিয়ে কালো ধোঁয়া ও কোনো চিমনি দিয়ে সাদা ধোঁয়া বেরুচ্ছে। তার মনে প্রশ্ন জাগল যে, দু'ধরনের ধোঁয়া বেরুনোর কারণ কি? এতে আশেপাশের গাছপালা, বাড়িঘর কালো ধোঁয়ায় দূষিত হচ্ছে। আবার সে বইয়ে পড়েছে কালো ধোঁয়া পরিবেশের জন্য ক্ষতিকারক। এ নিয়ে সে এখন বেশ চিন্তিত।",
      "tag": "GCCC 25",
      "sub_questions": [
        {
          "label": "ক",
          "question": "ব্যবসায় নৈতিকতা কী?",
          "explanation": "ব্যবসায়ের ক্ষেত্রে উচিত অনুচিত মেনে চলা বা ভালকে গ্রহণ ও মন্দাকে বাওনি কারে চলাই মাস ব্যবসায় নৈতিকতা।"
        },
        {
          "label": "খ",
          "question": "পরিবেশ দূষণরোধ গুরুত্বপূর্ণ কেন?",
          "explanation": "পরিবেশ দূষণরোধ গুরুত্বপূর্ণ কারণ এটি মানুষের স্বাস্থ্য রক্ষা করে, রোগের ঝুঁকি কমায় এবং পৃথিবীর বাসযোগ্যতা নিশ্চিত করে। দূষণ প্রাকৃতিক সম্পদের ক্ষয় ঘটায় এবং জলবায়ু পরিবর্তন সৃষ্টি করে, যা ভবিষ্যতে মারাত্মক প্রভাব ফেলতে পারে। দূষণরোধে পদক্ষেপ নিলে পরিবেশের ভারসাম্য বজায় থাকে।"
        },
        {
          "label": "গ",
          "question": "উদ্দীপকে ইটের ভাটার মালিকেরা কোন ধরনের আইন অমান্য করছে? ব্যাখ্যা করো।",
          "explanation": "উদ্দীপকে উল্লেখ করা ইটের ভাটার মালিকেরা পরিবেশ সংরক্ষণ সংক্রান্ত আইন অমান্য করছেন। পরিবেশ সংরক্ষণ আইন অনুযায়ী, শিল্পকারখানাগুলিকে এমনভাবে পরিচালনা করতে হয় যাতে তারা বায়ু, জল, ও পরিবেশের অন্যান্য উপাদানকে দূষিত না করে। কালো ধোঁয়া, যা বিশেষত কোয়ালিটি কম জ্বালানি বা অনিয়ন্ত্রিত পদ্ধতিতে পোড়ানো থেকে উৎপন্ন হয়, তা বায়ু দূষণের প্রধান কারণ। এই ধোঁয়া আশেপাশের গাছপালা, বাড়িঘর এবং মানুষের স্বাস্থ্যের জন্য ক্ষতিকর। এর ফলে, বাতাসের গুণগত মান কমে যায়, যা শ্বাস-প্রশ্বাসজনিত রোগ এবং অন্যান্য স্বাস্থ্য সমস্যা সৃষ্টি করতে পারে। আইন অনুযায়ী, ইটের ভাটাগুলি নির্দিষ্ট নিয়ম মেনে পরিচালনা করতে হবে, যেমন আধুনিক প্রযুক্তি ব্যবহার করে দূষণ নিয়ন্ত্রণ করা এবং পরিবেশের উপর প্রভাব কমানো। কিন্তু উদ্দীপকে দেখা যাচ্ছে, ইটের ভাটার মালিকেরা এই বিধি-নিষেধ অমান্য করছেন এবং পরিবেশে কালো ধোঁয়া নির্গত করছেন, যা পরিবেশ দূষণ সৃষ্টি করছে। ফলে, তারা পরিবেশ সংরক্ষণ আইন ভঙ্গ করছেন।"
        },
        {
          "label": "ঘ",
          "question": "উদ্দীপকের আলোকে দূষণরোধের জন্য ইটের ডাটাগুলো কোন ধরনের পদক্ষেপ নিতে পারে? মতামত দাও।",
          "explanation": "ইটের ভাটাগুলোকে দূষণরোধে বেশ কিছু কার্যকর পদক্ষেপ নিতে হবে। প্রথমত, আধুনিক প্রযুক্তি ব্যবহার করা উচিত, যেমন উন্নত চিমনি সিস্টেম ও বায়ু পরিশোধক যন্ত্র, যা ধোঁয়ার ক্ষতিকর উপাদান কমাতে সাহায্য করবে। সঠিক দাহ প্রক্রিয়া ও নিয়ন্ত্রিত জ্বালানি ব্যবহারের মাধ্যমে কালো ধোঁয়া নির্গমন রোধ করা সম্ভব। পরিবেশ সংরক্ষণ আইন মেনে চলা এবং নিয়মিত মনিটরিং সিস্টেম চালু করা দরকার। এটি নিশ্চিত করবে যে, ইটের ভাটাগুলো পরিবেশবান্ধবভাবে পরিচালিত হচ্ছে এবং কোনো ধরনের দূষণ ছড়াচ্ছে না। আইন লঙ্ঘন করলে শাস্তির ব্যবস্থা রাখা হলে মালিকরা নিয়ম মেনে চলতে বাধ্য হবেন। ভাটা পরিচালকদের পরিবেশবান্ধব পদ্ধতিতে ইট পোড়ানোর প্রশিক্ষণ দেওয়া উচিত। প্রশিক্ষণের মাধ্যমে তারা জানবে কীভাবে কম জ্বালানি ব্যবহার করে ও ধোঁয়া কম করে ইট পোড়ানো যায়। এতে পরিবেশের উপর প্রভাব কম হবে এবং আশেপাশের মানুষের স্বাস্থ্যের জন্য নিরাপদ পরিবেশ নিশ্চিত হবে। অবশেষে, জ্বালানি ব্যবহারে বৈচিত্র্য আনা যেমন বায়ো-মাস ব্যবহার, পরিবেশের উপর প্রভাব কমাতে সাহায্য করবে। ইটের ভাটাগুলোকে ঐ ধরনের জ্বালানি ব্যবহারের জন্য উৎসাহিত করলে দূষণের মাত্রা কমানো সম্ভব। এসব পদক্ষেপ বাস্তবায়নের মাধ্যমে ইটের ভাটাগুলো পরিবেশবান্ধব হতে পারে এবং আশেপাশের এলাকার পরিবেশ ও মানুষের স্বাস্থ্যের সুরক্ষা নিশ্চিত হবে।"
        }
      ]
    }
  ]
}