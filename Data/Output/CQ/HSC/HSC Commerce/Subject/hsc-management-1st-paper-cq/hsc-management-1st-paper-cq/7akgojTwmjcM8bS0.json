{
  "title": "দিনাজপুর বোর্ড ২০২১",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. পারভেজ একজন ব্যবসায়ী। তিনি চুয়াডাঙ্গার স্থানীয় কৃষকদের কাছ থেকে আলু ক্রয় করে নিজস্ব ট্রাকে ঢাকায় সরবরাহ করেন। এতে তার ভালো হয়। এছাড়াও তিনি শীতকালে কম দামে আলু ক্রয় করে সংরক্ষণ করেন। এভাবে তিনি তার ব্যবসায়ে সফলতা লাভ করে চলেছেন।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের লক্ষ্যে পণ্য ও সেবা ক্রয়-বিক্রয় করাকে ট্রেড বলে।"
        },
        {
          "label": "খ",
          "question": "",
          "explanation": "যে প্রক্রিয়ার মাধ্যমে প্রকৃতি হতে সম্পদ আহরণ করে তাতে রূপগত উপযোগ সৃষ্টির মাধ্যমে মানুষের ব্যবহার উপযোগী পণ্য তৈরি করা হয় তাকে শিল্প বলে।   শিল্প হল উৎপাদনের বাহন। শিল্পের কাজ হলো নতুন পণ্য সৃষ্টি করা।প্রকৃতি হতে পাওয়া অনেক কিছুই মানুষ সরাসরি তার প্রয়োজনে ব্যবহার করতে পারে না। এজন্য শিল্পের মাধ্যমে কাঁচামালে রূপগত উপুযোগ সৃষ্টি করে তা মানুষের ব্যবহার উপযোগী করা হয়।"
        },
        {
          "label": "গ",
          "question": "",
          "explanation": "উদ্দীপকের মিস্টার পারভেজের ঢাকায় আলু সরবরাহের কাজটি ব্যবসায়ের পণ্য বিনিময় শাখার অন্তর্ভুক্ত।   পণ্য বিনিময় বলতে সাধারণত পণ্য সামগ্রী ক্রয়-বিক্রয় কার্যকে বুঝায়। এটি মূলত পণ্য উৎপাদনকারী ও ভোগকারীর মধ্যে মালিকানাগত বাধা দূর করে। ব্যবসায়ের এই শাখার মাধ্যমে পৃথিবীর নানান প্রান্তের মানুষ নানান রকমের পণ্য ভোগ করতে পারে।   উদ্দীপকের মিস্টার পারভেজ একজন ব্যবসায়ী। তিনি চুয়াডাঙ্গার স্থানীয় কৃষকদের কাছ থেকে আলু ক্রয় করে নিজস্ব ট্রাকে ঢাকায় সরবরাহ করেন। তিনি এখানে আলু উৎপাদনকারী ভোগকারীর মধ্যে সেতুবন্ধন হিসেবে কাজ করছেন। আলু উৎপাদনকারী হতে আলু ক্রয় করে তা ভোগকারীর মধ্যে বন্টন করে পণ্যের মালিকানাগত বাধা দূর করছেন তাই বলা যায় উদ্দীপকের মিস্টার পারভেজের কাজটি ব্যবসায়ের পণ্য বিনিময় শাখার অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকের আলু সংরক্ষণের কাজটি ব্যবসায়ের সময়গত উপযোগ সৃষ্টি করেছে।   একটি পণ্য উৎপাদন করে তা ভোগের সময় পর্যন্ত মান নিয়ন্ত্রণের জন্য সংরক্ষণের প্রয়োজন পড়ে। পণ্য উৎপাদন ও ভোগের মধ্যবর্তী সময় পার্থক্যের কারণে পণ্যের সময়গত প্রতিবন্ধকতা সৃষ্টি হয়। সময়গত এই প্রতিবন্ধকতা দূর করার জন্য ব্যবসায়ের গুদামজাতকরণের প্রয়োজন পড়ে।   উদ্দীপকে দেখা যায় মিস্টার পারভেজ একজন ব্যবসায়ী।তিনি চুয়াডাঙ্গার স্থানীয় কৃষক হতে আলু সংগ্রহ করে তা নিজস্ব ট্রাকে ঢাকায় সরবরাহ করেন। এতে তার ভালই মুনাফা হয়। এছাড়াও তিনি শীতকালে কম দামে আলু ক্রয় করে তা সংরক্ষণ করেন। তার এই কর্মকান্ডটি গুদামজাতকরণ।   পণ্য উৎপাদন ও ভোগের মধ্যবর্তী সময়ে পণ্য যাতে নষ্ট না হয় তাই ব্যবসায়ীরা যে ব্যবস্থা গ্রহণ করেন তাকে গুদামজাতকরণ বলে। এটি ব্যবসায়ের ক্ষেত্রে সময়গত প্রতিবন্ধকতা দূর করে। মিস্টার পারভেজ পরবর্তী সময়ে আলু বিক্রয় করার জন্য শীতকালে কম দামে আলু কিনে তা সংরক্ষণ করছেন। এর মাধ্যমে একদিকে তিনি সময়গত বাধা দূর করছেন এবং অপরদিকে পন্য যাতে নষ্ট না হয় তাই তা সংরক্ষণ করছেন। তাই বলা যায়, উদ্দীপকের আলু সংরক্ষণের কাজটি ব্যবসায়ের সময়গত উপযোগ সৃষ্টি করেছে।"
        }
      ]
    },
    {
      "number": "2",
      "uddipok": "গণি মিয়া একজন কৃষক। তিনি জমি চাষ করার জন্য এক জোড়া গরু ক্রয় করেন। তার স্ত্রী বাজার থেকে কাপড় ক্রয় করে এনে নিজের সন্তানের জন্য জামা তৈরি করলেন এবং কিছু জামা বাজারে বিক্রি করে বেশ মুনাফাও করলেন।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "যে ব্যবসায়ে বিনিয়োগকারীরা মুনাফা অর্জনের উদ্দেশ্যে মূলধন বিনিয়োগ করেন না বরং সমাজের কল্যাণ উদ্দেশ্যই হলো মুখ্য তাকে সামাজিক ব্যবসা বলে।"
        },
        {
          "label": "খ",
          "question": "",
          "explanation": "ঝুঁকি গ্রহণের ফলে পুরস্কার হিসেবে ব্যবসায়ীরা মুনাফা অর্জন করে।   ব্যবসায়ের মুখ্য উদ্দেশ্যই হলো মুনাফা অর্জন। একজন চাকুরীজীবী ও ব্যবসায়ীর মধ্যে প্রধান পার্থক্যই হল চাকুরীজীবীর আয় স্থির কিন্তু ব্যবসায়ীর মুনাফা স্থির নয়।এই মুনাফা অর্জন করতে ব্যবসায়ীদের বিভিন্ন ধরনের ঝুঁকি গ্রহণ করতে হয়। একজন ব্যবসায়ী যত বেশি ঝুঁকি গ্রহণ করবে তার মুনাফাও তত বেশি হবে। তাই মুনাফাকে ঝুঁকি গ্রহণের পুরস্কার বলা হয়।"
        },
        {
          "label": "গ",
          "question": "",
          "explanation": "গণি মিয়ার গরু ক্রয়ের কাজটি ব্যবসা নয়।   মুনাফা অর্জনের উদ্দেশ্যে পরিচালিত সকল বৈধ অর্থনৈতিক কর্মকাণ্ডকে ব্যবসা বলে। ব্যবসায়ের সবচেয়ে গুরুত্বপূর্ণ বৈশিষ্ট্যটি হলো মুনাফা অর্জন।অর্থাৎ একটি কর্মকা ন্ড কে তখনই ব্যবসা বলা হবে যখন কর্মকান্ডটি পরিচালনার মাধ্যমে মুনাফা অর্জন হবে। অন্যথায় তা শুধু পারিবারিক প্রয়োজনের কর্মকাণ্ড হবে।   উদ্দীপকে গনি মিয়া একজন কৃষক। তিনি জমি চাষ করার জন্য এক জোড়া গরু ক্রয় করেন। ব্যবসায়ের সংজ্ঞা অনুযায়ী গরু ক্রয় করা ব্যবসা য় নয়। কিন্তু গনি মিয়ার উদ্দেশ্য যদি থাকে তিনি এই গরু দিয়ে চাষাবাদ করে উৎপন্ন ফসল বাজারে বিক্রি করে মুনাফা অর্জন করবেন তবে তা ব্যবসায়ীক কর্মকান্ড বলে বিবেচিত হবে। তাই বলা যায় গনি মিয়ার গরু ক্রয়ের কাজটি ব্যবসায় নয়।"
        },
        {
          "label": "ঘ",
          "question": "",
          "explanation": "গনি মিয়ার স্ত্রীর কার্যক্রমটি ব্যবসায়।   মুনাফা অর্জনের উদ্দেশ্যে ক্রয়-বিক্রয় কার্যকে ব্যবসায় বলে। ব্যবসায়ের মাধ্যমে মানুষের প্রয়োজনীয় পণ্য তৈরি করে তা সরবরাহ করে মুনাফা অর্জন করা হয়।ব্যবসায়ের বৈশিষ্ট্যগুলোর মধ্যে সবচেয়ে গুরুত্বপূর্ণ বৈশিষ্ট্য হলো এটির মুনাফা অর্জনের উদ্দেশ্য থাকতে হবে।   উদ্দীপকে দেখা যায় গনি মিয়ার স্ত্রী বাজার থেকে কাপড় ক্রয় করে এনে নিজের সন্তানের জন্য জামা তৈরি করেন এবং কিছু জামা বাজারে বিক্রি করে বেশ মুনাফাও অর্জন কর ে ন। তিনি বাজারে জামা বিক্রি করে মুনাফা অর্জন করছেন।তাই তার এই কার্যক্রমটি ব্যবসায় হিসেবে বিবেচিত হবে।   তিনি যে কার্যক্রমটি করছেন অর্থাৎ ব্যবসায়ের মাধ্যমে তিনি উপযোগ সৃষ্টি করছেন। কারো অধীনে না থেকে তিনি স্বাধীন পেশায় নিযুক্ত হয়েছেন।গ্রাহকদের প্রয়োজন মিটাচ্ছেন সাথে নিজেও অর্থনৈতিকভাবে স্বাবলম্বী হচ্ছেন। তাই বলা যায় গ নি মিয়ার স্ত্রীর কার্যক্রমটি ব্যবসায়।"
        }
      ]
    },
    {
      "number": "3",
      "uddipok": "বাংলাদেশ একটি কৃষিপ্রধান দেশ হলেও শিল্পের ক্ষেত্রে এদেশ ক্রমাগত এগিয়ে চলেছে। তৈরি পোশাক রপ্তানির ক্ষেত্রে গোটা বিশ্বে আমাদের অবস্থান দ্বিতীয়। করোনা মহামারির কারণে বিভিন্ন দেশ তাদের কার্যাদেশ বাতিল করে। ফলে বাংলাদেশের গার্মেন্টস শিল্প অনেক ক্ষতির সম্মুখীন হয়। এক্ষেত্রে বাংলাদেশ সরকারের আর্থিক প্রণোদনা কিছুটা হলেও সহায়তা করেছে।",
      "tag": "HC 23,DIN.B 21",
      "sub_questions": [
        {
          "label": "ক",
          "question": "",
          "explanation": "যে পারিপার্শ্বিকতার মধ্যে মানুষ বেঁচে থাকে ও তার জীবন ধারণ করে তাকে পরিবেশ বলে।"
        },
        {
          "label": "খ",
          "question": "",
          "explanation": "অর্থনৈতিক পরিবেশ খুবই গুরুত্বপূর্ণ।   দক্ষ মানবসম্পদ,আর্থিক প্রতিষ্ঠানসমূহ,জনগণের আয় ও সঞ্চয়,চাহিদা ও ভোগ ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। একটি ব্যবসা প্রতিষ্ঠান তার প্রয়োজনীয় অর্থসংস্থান করার জন্য বিভিন্ন আর্থিক প্রতিষ্ঠানের উপর নির্ভরশীল। একটি দেশের অর্থনৈতিক পরিবেশ যত ভালো সে দেশে বৈদেশিক বিনিয়োগের পরিমাণ তত বেশি হয়। তাই অর্থনৈতিক পরিবেশ অধিক গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের ঘটনা প্রাকৃতিক পরিবেশের অন্তর্ভুক্ত।   একটি দেশের অবস্থান,আয়তন,জলবায়ু,নদ-নদী, বন-বনানী ইত্যাদি মিলিয়ে যে পরিবেশের সৃষ্টি হয়ে তাকে প্রাকৃতিক পরিবেশ বলে। একেক দেশের প্রাকৃতিক বৈচিত্র্যতা একেক ধরনের।যার কারণে একেক দেশে একেক ধরনের খাদ্য পণ্য উৎপন্ন হয়।   উদ্দীপকে বলা হয়েছে বাংলাদেশ একটি কৃষি প্রধান দেশ হলেও শিল্পের ক্ষেত্রে এদেশ ক্রমাগত এগিয়ে যাচ্ছে। করোনার কারণে বাংলাদেশের পোশাক শিল্প অনেক ক্ষতির সম্মুখীন হয়। উদ্দীপকের সামগ্রিক চিত্রে প্রাকৃতিক পরিবেশের বিভিন্ন উপাদানের ইঙ্গিত দেওয়া হয়েছে। তাই বলা যায় উদ্দীপকের ঘটনা প্রাকৃতিক পরিবেশের অন্তর্ভুক্ত।"
        },
        {
          "label": "ঘ",
          "question": "",
          "explanation": "বাংলাদেশ সরকার গার্মেন্টস শিল্পের উন্নয়নে যে আর্থিক প্রনোদনা দিয়েছে তা যথেষ্ট নয়, তবে কিছুটা হলেও সহায়ক হবে বলে আমি মনে করি।   দক্ষ মানবসম্পদ, অর্থ ও ঋণ ব্যবস্থা, চাহিদা ও ভোগ, জনগণের আয় ও সঞ্চয় ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। উন্নত অর্থনৈতিক পরিবেশের কারণে একটি দেশের ব্যবসা-বাণিজ্য দ্রুত অগ্রগতি লাভ করতে পারে।দেশে বৈদেশিক বিনিয়োগ বাড়ে।   উদ্দীপকে বলা হয়েছে বাংলাদেশ একটি কৃষি প্রধান দেশ হলেও শিল্পের ক্ষেত্রে এদেশ ক্রমাগত এগিয়ে যাচ্ছে। তৈরি পোশাক রপ্তানি করে গোটা বিশ্বে আমাদের অবস্থান দ্বিতীয়। করোনা মহামারীর কারণে বিভিন্ন দেশ তাদের কার্যাদেশ বাতিল করে।ফলে বাংলাদেশের পোশাক শিল্প অনেক ক্ষতির সম্মুখীন হয়। এক্ষেত্রে বাংলাদেশ সরকার তাদের আর্থিক প্রণোদনা দেয় যা অর্থনৈতিক পরিবেশের উপাদান।   উদ্দীপকের গার্মেন্টস শিল্প অনিচ্ছাকৃতভাবে অর্থনৈতিক ক্ষতির সম্মুখীন হচ্ছে। কর ো না মহামারীর কারণে তারা তৈরি পোশাক বিদেশে রপ্তানি করতে পারছে না এই ক্ষতির হাত থেকে বাঁচাতে বাংলাদেশ সরকার তাদের আর্থিক প্রণোদনা দিচ্ছে। এতে তাদের সকল সমস্যার সমাধান না হলেও আর্থিক ক্ষতি মোকাবেলায় কিছুটা সহায়তা করবে। তাই আমি মনে করি আর্থিক প্রণোদনা সম্পূর্ণ সমস্যার সমাধান করতে না পারলেও কিছুটা হলেও ক্ষতি মোকাবেলায় সহায়তা করবে।"
        }
      ]
    },
    {
      "number": "4",
      "uddipok": "পাটের আঁশের সহজপ্রাপ্যতার কারণে খুলনার দৌলতপুরে অধিকাংশ পাটশিল্প গড়ে উঠেছে। এখানকার শ্রমিকরা পাট থেকে নানা রকম জিনিস উৎপন্ন করে থাকে। কিন্তু শ্রমিকদের সময়মতো বেতন না দেওয়া, শ্রমিক ধর্মঘট এবং পুরানো যন্ত্রপাতির কারণে অধিকাংশ সময় পাটশিল্পগুলো বন্ধ থাকে। ফলে প্রতিবছর সরকারি প্রতিষ্ঠানগুলো লোকসানের সম্মুখীন হচ্ছে।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট অঞ্চলের ব্যবসা প্রতিষ্ঠানসমূহ যে প্রাকৃতিক ও অপ্রাকৃতিক পারিপার্শ্বিকতার মধ্যে গড়ে ওঠে তাকে ব্যবসা পরিবেশ বলে।"
        },
        {
          "label": "খ",
          "question": "",
          "explanation": "ব্যবসায়ের উপর সংস্কৃতিক পরিবেশের প্রভাব গভীর।   মানুষের মূল্যবোধ,বিশ্বাস,ধারণা,আচার-আচরণ নিয়ে একটি সমাজে যে পরিবেশের সৃষ্টি হয় সেই পরিবেশকে সাংস্কৃতিক পরিবেশ বলে। সাংস্কৃতিক পরিবেশের মাধ্যমে ব্যবসায়ীদের মূল্যবোধের পরিচয় মিলে। এই পরিবেশ ব্যবসায়ীদের কোনটি করা উচিত কোনটি নয়, মানুষকে ঠকানো গর্হিত কাজ ইত্যাদি শিখায়। ব্যবসায়ীদের গ্রাহকদের সাথে দৃঢ় বন্ধন, সমাজে অসাম্প্রদায়িক মনোভাব পোষণ করা শিখায়।তাই ব্যবসায়ের উপর সাংস্কৃতিক পরিবেশের প্রভাব গভীর।"
        },
        {
          "label": "গ",
          "question": "",
          "explanation": "‌উদ্দীপকে খুলনায় পাট শিল্প গড়ে ওঠার পেছনে প্রাকৃতিক পরিবেশের অবদান রয়েছে।   একটি দেশের ভূপ্রকৃতি,মৃত্তিকা,অবস্থান,জলবায়ু, নদ-নদী,বন-বনানী ইত্যাদি মিলিয়ে যে পরিবেশের সৃষ্টি হয় তাকে প্রাকৃতিক পরিবেশ বলে। বিভিন্ন দেশের প্রাকৃতিক পরিবেশ বিভিন্ন রকমের হওয়ায় ব্যবসা-বাণিজ্যে বৈচিত্র দেখা যায়। প্রাকৃতিক পরিবেশের প্রভাবে বিভিন্ন দেশের প্রাকৃতিক সম্পদে বৈচিত্র্যতা দেখা যায়।   উদ্দীপকে দেখা যায় পাটের আশের সহজ প্রাপ্যতার কারণে খুলনার দৌলতপুরে অধিকাংশ পাটশিল্প গড়ে উঠেছে। ওই অঞ্চলের ভূ-প্রকৃতি ও মৃত্তিকা পাট চাষের জন্য উপযুক্ত হওয়ায় ঐ অঞ্চলে অধিক পাট চাষ হয়। যা প্রাকৃতিক পরিবেশের উপাদান। তাই বলা যায় খুলনায় পাট শিল্প গড়ে ওঠার পিছনে প্রাকৃতিক পরিবেশের উপাদানগুলোর অবদান রয়েছে।"
        },
        {
          "label": "ঘ",
          "question": "",
          "explanation": "উদ্দীপকে পাটশিল্পগুলোর লোকসান হওয়ার পিছনে রাজনৈতিক পরিবেশ দায়ী- উক্তিটি যৌক্তিক।   কোন দেশের সার্বভৌমত্ব,রাজনৈতিক দল, নেতৃত্ব,আইন-শৃঙ্খলা পরিস্থিতি,সরকারের নীতিমালা ইত্যাদি মিলিয়ে যে পরিবেশের সৃষ্টি হয় তাকে রাজনৈতিক পরিবেশ বলে। ইতিবাচক রাজনৈতিক পরিবেশ যেমন ব্যবসা-বাণিজ্যে প্রসার ঘটায়, তেমনি নেতিবাচক রাজনৈতিক পরিবেশ ব্যবসা-বাণিজ্যকে মারাত্মকভাবে ক্ষতিগ্রস্ত করে।   উদ্দীপকে দেখা যায় পাটের আঁশের সহজপ্রাপ্যতার কারণে দৌলতপুরে অধিকাংশ পাটশিল্প প্রতিষ্ঠান গড়ে উঠেছে। কিন্তু শ্রমিকদের সময় মত বেতন না দেওয়া, শ্রমিক ধর্মঘট এবং পুরাতন যন্ত্রপাতির কারণে অধিকাংশ সময় প্রতিষ্ঠানগুলো বন্ধ থাকে। ফলে প্রতিবছর সরকারি প্রতিষ্ঠানগুলো লোকসানের সম্মুখীন হচ্ছে।   রাজনৈতিক পরিবেশের উপাদানগুলো ব্যবসায়ের উপর প্রত্যক্ষ প্রভাব ফেলে। উন্নত রাজনৈতিক পরিবেশের কল্যাণে একটি দেশে বিদেশি বিনিয়োগ বাড়ে। উদ্দীপকের সরকারি পাট শিল্প প্রতিষ্ঠানগুলো রাজনৈতিক পরিবেশে প্রভাবিত হয়ে শ্রমিকদের সময় মত বেতন দিচ্ছে না। ফলে শ্রমিকরা প্রায়সময় ধর্মঘট করছে। ফলে সরকারি প্রতিষ্ঠানগুলো প্রতিবছর লোকসানের সম্মুখীন হচ্ছে। তাই বলা যায় পাট শিল্প প্রতিষ্ঠানগুলো লোকসান হওয়ার পিছনে রাজনৈতিক পরিবেশ দায়ী।"
        }
      ]
    },
    {
      "number": "5",
      "uddipok": "জনাব সাগর ABC কলেজের সামনে একটি ফটোকপির দোকান পরিচালনা করেন। তিনি চিন্তা করলেন আজকাল শিক্ষাপ্রতিষ্ঠানে ভর্তিসহ নানা কাজে ইন্টারনেট ব্যবহার হয়। তাই তিনি দুটি কম্পিউটার, প্রিন্টার এবং কাজে সহায়তার জন্য দুজন কর্মচারী নিয়োগ দিলেন। বর্তমানে তার প্রতিষ্ঠানটি সাফল্য লাভ করে চলেছে।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "কোন ব্যক্তির দায় তার ব্যক্তিগত সম্পত্তির উর্ধ্বে গেলে তাকে দেউলিয়া বলে।"
        },
        {
          "label": "খ",
          "question": "",
          "explanation": "এক মালিকানা ব্যবসা সহজে বিলোপ সাধন ঘটে।   যে ব্যবসায়ের মালিক ও পরিচালনাকারী শুধুমাত্র একজন মাত্র ব্যক্তি তাকে এক মালিকানা ব্যবসা বলে। এক মালিকানা ব্যবসায় সকল সিদ্ধান্ত মালিক নিজেই গ্রহণ করে।এরূপ ব্যবসায় মালিকের ইচ্ছা -অনিচ্ছায় টিকে থাকে। তাই‌ একমালিকানা ব্যবসায়ের সহজে বিলোপ সাধন ঘটে।"
        },
        {
          "label": "গ",
          "question": "",
          "explanation": "উদ্দীপকে সাগরের কার্যক্রমটি একমালিকানা ব্যবসা সংগঠন।   একক ব্যক্তির মালিকানায় গঠিত ও পরিচালিত ব্যবসাকে এক মালিকানা ব্যবসা বলে। এক মালিকানা ব্যবসায়ের মালিক ব্যবসায়ের সকল সুবিধা ও মুনাফা একা ভোগ করেন; তেমনি সকল অসুবিধা ও দায়-ক্ষতি তাকেই বহন করতে হয়। এই ব্যবসায়ের দায় অসীম হয়।   উদ্দীপকে জনাব সাগর এ বি সি কলেজের সামনে একটি ফটোকপির দোকান পরিচালনা করেন। দেখা যাচ্ছে উক্ত ব্যবসায়ের তিনি একক মালিক। ব্যবসায়িক সকল কর্মকান্ডও তিনি একাই পরিচালনা করছেন।তাই বলা যায় জনাব সাগরের কার্যক্রমটি এক মালিকানা ব্যবসা সংগঠন।"
        },
        {
          "label": "ঘ",
          "question": "",
          "explanation": "প্রতিষ্ঠানটি সাফল্য লাভ করার পিছনে অবস্থানগত সুবিধা রয়েছে বলে আমি মনে করি।   এক মালিকানা ব্যবসায় একটি স্বল্প পুঁজির ব্যবসা।যে কেউ যে কোনো স্থানে এরূপ সংগঠন গড়ে তুলতে পারে। এক মালিকানা ব্যবসায় সাফল্য লাভ করার কারণ হলো মালিক ভোক্তাদের দোরগোড়ায় পণ্য ও সেবা পৌঁছে দিতে পারে।যা বৃহদায়তন প্রতিষ্ঠান পারেনা।   উদ্দীপকে দেখা যায় জনাব সাগর এ বি সি কলেজের সামনে একটি ফটোকপির দোকান পরিচালনা করেন। তিনি চিন্তা করলেন আজকাল ভর্তিসহ নানা কাজে ইন্টারনেট ব্যবহার হয়। তাই তিনি প্রিন্টার,কম্পিউটার ও কাজে সহায়তার জন্য দুজন কর্মচারী নিয়োগ দিলেন। বর্তমানে তার প্রতিষ্ঠানটি সাফল্য লাভ করে চলেছে।   কলেজের সামনে দোকান হওয়ায় ফটোকপি ও ইন্টারনেট সম্বলিত কাজের ব্যাপক চাহিদা রয়েছে। এখানে অবস্থানগত সুবিধাটি সে বুঝতে পারে।সাগর সেই সুযোগ কাজে লাগিয়ে দোকানে প্রিন্টার ও কম্পিউটার আনে। ফলে তার ব্যবসা সাফল্য লাভ করে। তাই বলা যায় প্রতিষ্ঠানটির সাফল্য লাভ করার পিছনে অবস্থানগত সুবিধা ভুমিকা পালন করেছে।"
        }
      ]
    },
    {
      "number": "6",
      "uddipok": "জনাব নিখিল স্বর্ণের দোকানের একজন কারিগর। তার হাতের কাজ সুন্দর ও নিখুঁত হওয়ায় বেশ সুনাম আছে। তাই তিনি একদিন সিদ্ধান্ত নিলেন নিজেই একটি স্বর্ণের দোকান 'সিটি গোল্ড হাউজ' প্রতিষ্ঠা করবেন। তাছাড়া দুজন কর্মচারীও নিয়োগ দেন। সততা, বিশ্বস্ততা ও কাজের নৈপুণ্যের কারণে প্রতিষ্ঠানটি ধীরে ধীরে অত্যন্ত সফলতা অর্জন করে। এখন তিনি বড় বড় শহরে শাখা খোলার কথা ভাবছেন ।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "দেশি ও বিদেশী উদ্যোক্তাদের একত্রে গঠিত ও পরিচালিত ব্যবসাকে যৌথ উদ্যোগ ব্যবসা বলে।"
        },
        {
          "label": "খ",
          "question": "",
          "explanation": "একক ব্যক্তির মালিকানায় গঠিত ও পরিচালিত ব্যবসাকে এক মালিকানা ব্যবসা বলে।   এক মালিকানা ব্যবসায়ের মালিক নিজেই তার ব্যবসায়ের সকল সিদ্ধান্ত গ্রহণ করে। এখানে সে সকল কর্তৃত্ব ও ক্ষমতা নিজেই ভোগ করে। কারো সাথে কোন পরামর্শ করা প্রয়োজন পড়ে না। যখন ইচ্ছা ব্যবসা খুলে যখন ইচ্ছা বন্ধ করে‌। কাউকে কোন জবাবদিহি করতে হয় না। তাই এক মালিকানা ব্যবসার দীর্ঘদিন টিকে থাকে।"
        },
        {
          "label": "গ",
          "question": "",
          "explanation": "একমালিকানা ব্যবসায়ের প্রত্যক্ষ সম্পর্ক বৈশিষ্ট্যের কারণে সিটি গোল্ড হাউস সফলতা লাভ করেছে।   একক ব্যক্তির মালিকানায় গঠিত ও পরিচালিত ব্যবসাকে একমালিকানা ব্যবসা বলে। যে কেউ যেকোনো স্থানে স্বল্প পূঁজি নিয়ে এরূপ ব্যবসা গঠন করতে পারে।এই ব্যবসায় মালিক একক কর্তৃত্ব ও নিয়ন্ত্রণ ভোগ করে।   উদ্দীপকে জনাব নিখিল একটি স্বর্ণের দোকান সিটি গোল্ড হাউস প্রতিষ্ঠা করলেন। তাছাড়া দুজন কর্মচারীও নিয়োগ দেন। সততা,বিশ্বস্ততা ও কাজের নৈপূণ্যের কারণে প্রতিষ্ঠানটি ধীরে ধীরে অত্যন্ত সফলতা অর্জন করে। জনাব নিখিল গ্ৰাহকদের সাথে সরাসরি সম্পর্ক স্থাপন করেছেন।যার কারণে তিনি তাদের বিশ্বস্ততা অর্জনে সফল হন। তাই বলা যায় এক মালিকানা ব্যবসায়ের প্রত্যক্ষ সম্পর্ক বৈশিষ্ট্যের কারণে সিটি গোল্ড হাউস সফলতা লাভ করেছে।"
        },
        {
          "label": "ঘ",
          "question": "",
          "explanation": "মিস্টার নিখিল মৃত্যুবরণ করলে প্রতিষ্ঠানটি অস্তিত্ব সমস্যার সম্মুখীন হবে।   এক মালিকানা ব্যবসায়ের মালিক,পূজি সরবরাহকারী ও অসীম দায়বহনকারী ব্যক্তি শুধুমাত্র একজন হয়ে থাকে। ফলে এই ব্যবসায়ের সকল কর্তৃত্ব ও ক্ষমতা সে একাই ভোগ করে। কাউকে কোন জবাবদিহি করতে হয় না বলে সে তার ইচ্ছেমতো ব্যবসায় পরিচালনা করতে পারে।   উদ্দীপকে দেখা যায় জনাব নিখিল একটি স্বর্ণের দোকান 'সিটি গোল্ড হাউস' প্রতিষ্ঠা করেন। ধীরে ধীরে তার প্রতিষ্ঠানটি অত্যন্ত সফলতা অর্জন করে। এখন তিনি বড় বড় শহরে শাখা খোলার কথা ভাবছেন।   যেহেতু জনাব নিখিলের ব্যবসায়টি একটি এক মালিকানা ব্যবসায় তাই তার হঠাৎ মৃত্যুতে ব্যবসায়টি বন্ধ হয়ে যাবে। এখানে অন্য কোন মালিক থাকলে প্রতিষ্ঠানটি টিকিয়ে রাখা যেত। যেহেতু এক মালিকানা ব্যবসায় তাই নিখিল ছাড়া ব্যবসায়ের অন্য কোনো মালিক নেই। তাই ব্যবসায়টি বন্ধ হয়ে যাবে। তাই বলা যায় মি.‌ নিখিল মৃত্যুবরণ করলে প্রতিষ্ঠানটি অস্তিত্ব সমস্যার সম্মুখীনন হবে।"
        }
      ]
    },
    {
      "number": "7",
      "uddipok": "সালাম, রফিক ও শফিক একত্রে সমঝোতার ভিত্তিতে একটি ব্যবসায় গড়ে তোলেন। সালাম মূলধন সরবরাহ করে এবং ব্যবসায় পরিচালনায় অংশ নেয়। কিন্তু রফিক মূলধন না দিয়ে নিজে সক্রিয়ভাবে নিয়োজিত থাকে। শফিক চুক্তির শর্ত অনুযায়ী শুধুমাত্র বিনিয়োগকৃত মূলধনের দায় বহনে বাধ্য থাকবে। পাঁচ বছর পরে সালাম দেউলিয়া ঘোষিত হলে ব্যবসায়টি বন্ধ হয়ে যায়।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায়ে কোন মূলধন বা শ্রম বিনিয়োগ করেন না শুধুমাত্র তার নামের সুনাম ব্যবসাকে ব্যবহারের অনুমতি দেয় তাকে অংশীদার বলে।"
        },
        {
          "label": "খ",
          "question": "",
          "explanation": "অংশীদারি ব্যবসায়ের সকল অংশীদারদের দায় অসীম হয়।   দুই বা অধিক ব্যক্তির সমঝোতার ভিত্তিতে গঠিত ব্যবসাকে অংশীদারি ব্যবসা বলে। অংশীদারি ব্যবসায়ের পৃথক কোন আইনগত সত্তা থাকে না। অংশীদারগণ তাদের বিনিয়গকৃত মূলধনের বাহিরেও ব্যক্তিগত সম্পত্তি পর্যন্ত দায়বদ্ধ থাকে।"
        },
        {
          "label": "গ",
          "question": "",
          "explanation": "উদ্দীপকের সফিককে সীমাবদ্ধ অংশীদার বলা যায়।   অংশীদারি ব্যবসায়ের যে অংশীদারের দায় সীমাবদ্ধ থাকে তাকে সীমিত বা সীমাবদ্ধ অংশীদার বলে। রূপংশিদার চুক্তি অনুযায়ী বা আইনগত কারণে সীমাবদ্ধতায় বহন করে। অংশীদারি আইন অনুযায়ী এরূপ অংশীদার ব্যবসা পরিচালনায় অংশগ্রহণ করতে পারে না।   উদ্দীপকে সালাম,রফিক ও শফিক সমঝোতার ভিত্তিতে একটি ব্যবসা গড়ে তোলেন। উক্ত ব্যবসায়ে চুক্তির শর্ত অনুযায়ী শফিককে শুধুমাত্র বিনিয়োগকৃত মূলধন অনুযায়ী দায় বহনে বাধ্য থাকবে।বর্ণনা অনুযায়ী তার বৈশিষ্ট্য সীমাবদ্ধ অংশীদারের সাথে সাদৃশ্যপূর্ণ।তাই বলা যায় উদ্দীপকের শফিক একজন সীমাবদ্ধ অংশীদার।"
        },
        {
          "label": "ঘ",
          "question": "",
          "explanation": "উদ্দীপকের সালাম দেউলিয়া ঘোষিত হওয়ায় ব্যবসায়টির বিশেষ ঘটনা সাপেক্ষে বিলোপসাধন ঘটবে।   কোন বিশেষ ঘটনার ভিত্তিতে যদি কোন অংশীদারি ব্যবসায়ের বিলোপ ঘটে তবে তাকে বিশেষ ঘটনা সাপেক্ষে বিলোপ সাধন বলে। অংশীদারি আইনের ৪২ ধারায় এসব ঘটনা বিস্তারিত বর্ণনা করা হয়েছে।তার মধ্যে কোন অংশীদার দেউলিয়া ঘোষিত হলো অন্যতম।   উ উদ্দীপকে সালাম,রফিক ও শফিক সমঝোতার ভিত্তিতে একটি ব্যবসায় গড়ে তোলেন। ব্যবসায়ে সালাম মূলধন সরবরাহ করে ও পরিচালনায় অংশ নেয়। রফিক মূলধন না দিয়ে নিজে সক্রিয়ভাবে অংশগ্রহণ করে। শফিককে চুক্তি অনুযায়ী শুধুমাত্র সরবরাহকৃত মূলধন অনুযায়ী দায় বহনে বাধ্য থাকবে। পাঁচ বছর পর সালাম দেউলিয়া হলে ব্যবসায়টি বন্ধ হয়ে যায়। যেহেতু ব্যবসার একজন সক্রিয় অংশীদার দেউলিয়া ঘোষিত হয়েছে তাই আইন অনুযায়ী তাদের ব্যবসাটির বিলোপ ঘটবে। আদালতের তত্ত্বাবধানে তাদের অংশীদারি ব্যবসায়টির বিলোপ ঘটবে। আদালতে কেউ আবেদন না করে ব্যবসায় চালাতে পারবে কিন্তু আইন অনুযায়ী তা অবৈধ। তাই বলা যায়, উদ্দীপকের সালাম দেউলিয়া ঘোষিত হওয়ায় তাদের ব্যবসায়টির বিশেষ ঘটনা সাপেক্ষে বিলোপ সাধন ঘটবে।।"
        }
      ]
    },
    {
      "number": "8",
      "uddipok": "জনাব সগির, মিলন ও তুহিন একত্রিত হয়ে 'থ্রী স্টারস্ ট্রেডার্স' নামক প্রতিষ্ঠান গড়ে তোলেন। কিছুদিন পরে মিলন সড়ক দুর্ঘটনায় নিহত হলে তার ১৫ বছরের সন্তানকে অংশীদার হিসেবে গ্রহণ করা হয়। এর এক বছর পরে তুহিনের মস্তিষ্ক বিকৃতি হলে প্রতিষ্ঠানটি সমস্যার সম্মুখীন হয়।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "অংশীদারদের মধ্যকার ব্যবসা পরিচালনার বিষয়াবলি যে দলিলে লিখা হয় তাকে অংশীদারি চুক্তিপত্র বলে।"
        },
        {
          "label": "খ",
          "question": "",
          "explanation": "অংশীদারি ব্যবসায়ের নিবন্ধন বলতে মূলত এর চুক্তিপত্রের নিবন্ধন করাকে বুঝায়।   অংশীদারদের মধ্যকার চুক্তি মৌখিক বা লিখিত হতে পারে। তবে ভবিষ্যতের কোন ভুল বোঝাবুঝির মীমাংসা করতে চুক্তিপত্র লিখিত এবং তা নিবন্ধিত হওয়া উত্তম। নিবন্ধিত অংশীদারি ব্যবসা পাওনা আদায় তৃতীয় পক্ষের বিরুদ্ধে মামলা করতে পারে ও অংশীদারি আইন অনুযায়ীবিভিন্ন সুযোগ-সুবিধা ভোগ করে। তাই অংশীদারি ব্যবসার নিবন্ধিত হওয়া উত্তম।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মিলনের সন্তান সীমাবদ্ধ অংশীদার হিসেবে গণ্য হবে।   কোন ব্যক্তি যার ১৮ বছর পূর্ণ হয়নি তাকে নাবালক বলে। অংশীদারি আইন অনুযায়ী কোন নাবালক অংশীদার হতে পারে না।তবে সকল অংশীদার সম্মত হলে তাকে অংশীদারি ব্যবসায়ে গ্রহণ করা যেতে পারে।তবে সে উক্ত ব্যবসায়ে সীমাবদ্ধ অংশীদার হিসেবে গণ্য হবে।অর্থাৎ তার দায় তার বিনিয়গকৃত মূলধনের সমান হবে।   উদ্দীপকে জনাব সগীর তুহিন ও মিলন একত্রিত হয়ে 'থ্রি স্টার্স ট্রেডার্স' নামক একটি প্রতিষ্ঠান গড়ে তোলেন। কিছুদিন পর মিলন সড়ক দুর্ঘটনায় নিহত হলে তার ১৫ বছর ছেলেকে অংশীদার হিসেবে গ্রহণ করা হয়। সে উক্ত ব্যবসায়ে একজন নাবালক অংশীদার; অর্থাৎ সীমাবদ্ধ অংশীদার। তাই বলা যায় উদ্দীপকে উল্লেখিত মিলনের সন্তান সীমাবদ্ধ অংশেদার হিসেবে গণ্য হবে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সমস্যার কারণে প্রতিষ্ঠানটির আদালতের নির্দেশে বিলোপ সাধন ঘটবে।   আবেদনের প্রেক্ষিতে যদি আদালত কোন অংশীদারি ব্যবসায়ের বিলোপ সাধন করার নির্দেশ দেয় তবে তাকে আদালতের নির্দেশে বিলপ সাধন বলে। অংশীদারি আইনের 44 ধারায় এরূপ বিলপ সাধনের কারণগুলো উল্লেখ করা হয়েছে।যার মধ্যে কোন সদস্যের মস্তিষ্ক বিকৃতি অন্যতম।   উদ্দীপকে দেখা যায় জনাব সগীর, মিলন ও তুহিন একত্রিত হয়ে 'থ্রি স্টারস ট্রেডার্স' নামক একটি প্রতিষ্ঠান গড়ে তোলেন। উক্ত ব্যবসায়ের একজন অংশীদার তুহিনের মস্তিষ্ক বিকৃতি হওয়ায় প্রতিষ্ঠানটি সমস্যার সম্মুখীন হচ্ছে। অংশীদারি আইনের 44 ধারায় বলা হয়েছে কোন অংশীদারের মস্তিষ্ক বিকৃতি ঘটলে আদালতের নির্দেশে প্রতিষ্ঠানটির বিলুপসাধন ঘটবে।   আদালত যদি কোন ব্যবসায়ের বিলোপ নির্দেশ দেয় তবে ব্যবসাটি টিকে থাকার কোন সম্ভাবনা থাকে না। আদালতের নির্দেশ অমান্য করে অন্য অংশীদাররা ব্যবসা চালিয়ে যেতে পারে কিন্তু আইনের দৃষ্টিতে তা অবৈধ। যেহেতু তুহিন মস্তিষ্ক বিকৃত হওয়ায় চুক্তি সম্পাদনের যোগ্যতা হারিয়েছেন।তাই তাদের মধ্যকার তিনজনের অংশীদারি সম্পর্কটি আর থাকবে না। তাই উদ্দীপকে উল্লিখিত প্রতিষ্ঠানটির সমস্যার কারণে প্রতিষ্ঠানটির আদালতের নির্দেশে বিলপসাধন ঘটবে।"
        }
      ]
    },
    {
      "number": "9",
      "uddipok": "নিচের চিত্রটি লক্ষ কর এবং সংশ্লিষ্ট প্রশ্নগুলোর উত্তর দাও :",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "কোন দেশের আইনসভা,সংসদ বা রাষ্ট্রপতির বিশেষ অধ্যাদেশবলে গঠিত ও নিয়ন্ত্রিত কোম্পানিকে বিধিবদ্ধ কোম্পানি বলে।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানি জনগন বা প্রতিষ্ঠানের নিকট হতে ঋণ সংগ্রহের জন্য যে স্বীকৃতিপত্র ইস্যু করে তাকে ঋণপত্র বলে।   কোম্পানি ঋণপত্র ইস্যু করে স্বল্প বা দীর্ঘমেয়াদি অর্থসংস্থানের ব্যবস্থা করে। শেয়ার বিক্রির মাধ্যমে কোম্পানি তার মালিকানা হস্তান্তর করে কিন্তু ঋণপত্রে মালিকানা হস্তান্তর করতে হয় না। ডিবেঞ্চারহোল্ডাররা কোম্পানির পাওনাদার হয়। শেয়ারহোল্ডারদের বিপরীতে ডিবেঞ্চারহোল্ডাররা কোম্পানির এত সুযোগ সুবিধা ভোগ করতে পারে না। তাই কোম্পানির ঋণপত্র ইস্যু করে।"
        },
        {
          "label": "গ",
          "question": "",
          "explanation": "উদ্দীপকের দ্বিতীয় পর্যায়ে অর্থাৎ দলিলপত্র প্রণয়ন পর্যায়ে কোম্পানিকে দুটি কার্যক্রম সম্পন্ন করতে হয়।   কোম্পানি গঠন করার জন্য নিবন্ধক এর নিকট যে প্রয়োজনীয় দলিলপত্র জমা দিতে হয় তা তৈরীর সময়কালকেই দলিলপত্র প্রণয়ন পর্যায় বলে। এই পর্যায়ে কোম্পানিকে দুটি গুরুত্বপূর্ণ দলিল প্রণয়ন করতে হয়। একটি হলো স্মারকলিপি এবং অন্যটি পরিমেল নিয়মাবলী।   স্মারকলিপি হলো কোম্পানির প্রধান দলিল।এতে কোম্পানির নাম,ঠিকানা,উদ্দেশ্য, মূলধন, দায়, সম্মতি ধারা লিপিবদ্ধ করা হয়। এখানে কোম্পানি বর্তমানে ও ভবিষ্যতে কি কি কার্যক্রম করবে এবং করতে পারবে তা লিখা হয়। অন্য দলিলটি হলো কোম্পানির পরিমেল নিয়মাবলী।এতে কোম্পানির অভ্যন্তরীণ পরিচালনা সংক্রান্ত বিষয়াবলি লেখা হয়। প্রাইভেট লিমিটেড কোম্পানিকে বাধ্যতামূলক এই দলিলটি তৈরি করতে হয়।পাবলিক লিমিটেড কোম্পানি এই দলিল তৈরি করতে না চাইলে কোম্পানি আইনে বর্ণিত তফসিল-১ কে পরিমেল নিয়মাবলী হিসেবে গ্রহণ করতে পারে। তাই বলা যায় দলিলপত্র প্রণয়ন পর্যায়ে কোম্পানিকে দুটি কার্যক্রম সম্পন্ন করতে হয়।"
        },
        {
          "label": "ঘ",
          "question": "",
          "explanation": "উদ্দীপকের চিত্রটি বৃহদায়তন ব্যবসা প্রতিষ্ঠানের জন্য উপযুক্ত এ বিষয়ে আমি একমত।   কোম্পানি আইনের অধীনে গঠিত ও পরিচালিত কৃত্রিম ব্যক্তিসত্তার অধিকারী ব্যবসা প্রতিষ্ঠানকে কোম্পানি বলে। এরূপ সংগঠন সহজে ভাঙ্গে না এবং চিরন্তন অস্তিত্বের মর্যাদা লাভ করে। এ প্রতিষ্ঠানের সদস্যদের দায় সীমিত হয়। অন্যান্য ব্যবসা সংগঠনের তুলনায় কোম্পানি সংগঠন অধিক বৃহদায়তনের হয়ে থাকে।   উদ্দীপকে যে চিত্রটি দেখানো হয়েছে তা কোম্পানি সংগঠনের গঠন পদ্ধতি। কোম্পানি আইন ১৯৯৪ সালের আইন অনুযায়ী একটি কোম্পানি গঠন করতে এ সকল পর্যায়ে অতিক্রম করতে হয়। অন্যান্য ব্যবসা সংগঠনের তুলনায় কোম্পানি সংগঠনে আইনগত ঝামেলা অধিক।   কোম্পানি সংগঠনের শুরু থেকে শেষ পর্যন্ত আইন অনুযায়ী সবকিছু করতে হয়। এখানে বিভিন্ন ধাপে ধাপে একটি প্রতিষ্ঠান তার কার্যক্রম শুরু করতে পারে। অন্য ব্যবসা সংগঠন যেমন একমালিকানা বা অংশীদারি ব্যবসায়ের ক্ষেত্রে এত আইনগত বাধা নেই। তাই বলা যায় উদ্দীপকের চিত্রটি বৃহদায়তন ব্যবসা প্রতিষ্ঠানের জন্য উপযুক্ত।"
        }
      ]
    },
    {
      "number": "10",
      "uddipok": "মি. রাতুল এবং তার ৯ জন বন্ধু মিলে জাবির এন্টারপ্রাইজ লি. নামে একটি প্রতিষ্ঠান গড়ে তোলেন। প্রতি জন ১ কোটি টাকা করে মূলধন সরবরাহ করেন। কিছুদিন পর রাতুল তার শেয়ারটি অন্য এক বন্ধু আসিফের নিকট বিক্রয় করতে চাইলে আইনগত কারণে সম্ভব হয়নি। আসিফ অন্য একটি কোং SR লি. এর ৫০ লক্ষ টাকার শেয়ার ক্রয় করেন। কোম্পানিটি জুন মাসে ১০% নগদ লভ্যাংশ এবং ৫টি শেয়ারের বিপরীতে ১টি শেয়ার দেওয়ার ঘোষণা দেয়।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "পাবলিক লিমিটেড কোম্পানি তার শেয়ার ও ডিভেঞ্চার বিক্রয়ের জন্য জনসাধারণের উদ্দেশ্যে যে প্রচারপত্র বা বিজ্ঞপ্তি প্রকাশ করে তাকে বিবরণপত্র বলে।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানির কার্যক্রম শুরু করার জন্য নূন্যতম মূলধন সংগ্রহ করতে হয়।   পাবলিক লিমিটেড কোম্পানির বিভিন্ন প্রাথমিক খরচ নির্বাহের জন্য ন্যূনতম মূলধন সংগ্রহ করতে হয়। এরকম মূলধন সংগ্রহীত না হলে পাবলিক লিমিটেড কোম্পানিরষ তার কার্যারম্ভে্র অনুমতিপত্র পায় না এবং কার্যক্রম শুরু করতে পারে না।তাই পাবলিক লিমিটেড কোম্পানির জন্য নূন্যতম মূলধন সংগ্রহ করা খুবই গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের জাবির এন্টারপ্রাইজ লিমিটেড একটি যৌথ মূলধনী সংগঠন।   কোম্পানি আইনের অধীনে গঠিত ও পরিচালিত কৃত্রিম ব্যক্তিসত্তার অধিকারী ব্যবসায় সংগঠনকে যৌথ মূলধনী সংগঠন বলে। এরূপ ব্যবসা সাধারনত অন্যান্য সংগঠনের তুলনায় বৃহদায়তনের হয়ে থাকে।এই ব্যবসায় মালিকগণ অসীম দায় বহন করে।   উদ্দীপকে মিস্টার রাতুল ও তার নয় জন বন্ধু মিলে জাবির এন্টারপ্রাইজ লিমিটেড নামে একটি প্রতিষ্ঠান গড়ে তোলেন। প্রতিষ্ঠানের প্রত্যেকে এক কোটি টাকা করে মূলধন সরবরাহ করেন। কিছুদিন পর রাতুল তার শেয়ারটি তার বন্ধু আসিফের নিকট বিক্রয় করতে চাইলে আইনগত কারণে পারেনি। যৌথ মূলধনী কোম্পানির সাথে উক্ত কোম্পানির মিল থাকায় বলা যায় যে,‌ জাবির এন্টারপ্রাইজ লিমিটেড একটি যৌথ মূলধনী ব্যবসা সংগঠন।।"
        },
        {
          "label": "ঘ",
          "question": "",
          "explanation": "উদ্দীপকে SR লিমিটেড কর্তৃক ঘোষিত পাঁচটি শেয়ারের বিপরীতে একটি যে শেয়ার দেয়া হয় তা হলো বোনাস শেয়ার।   কোম্পানির শেয়ারহোল্ডারদের নগদ লভ্যাংশ না দিয়ে যে শেয়ার ইস্যু করা হয় তাকে বোনাস শেয়ার বলে। সঞ্চিতি তহবিলে সঞ্চিতির পরিমাণ বেড়ে গেলে এরুপ শেয়ার ইস্যু করা হয়।এতে কোম্পানির মূলধনের পরিমাণ বৃদ্ধি পায় কিন্তু শেয়ারহোল্ডারদের সংখ্যার কোন পরিবর্তন হয় না।   উদ্দীপকের আসিফ SR লিমিটেড কোম্পানির ৫০ লক্ষ টাকা শেয়ার ক্রয় করেন। কোম্পানিটির জুন মাসের ১০% নগদ লভ্যাংশ এবং পাঁচটি শেয়ারের বিপরীতে একটি শেয়ার দেওয়ার ঘোষণা দেয়।   বোনাস শেয়ার ইস্যুর মাধ্যমে কোম্পানি তার সঞ্ চি ত তহবিলকে মূলধনে রূপান্তর করে। এ শেয়ার বিক্রি করে শেয়ারহোল্ডাররা অতিরিক্ত কিছু নগদ অর্থ পায়। যার ফলে কোম্পানি অতিরিক্ত মূলধন অর্জন করে লাভবান হয় এবং শেয়ারহোল্ডাররা অতিরিক্ত কিছু অর্থ অর্জন করে লাভবান হয়। তাই বলা যায় উদ্দীপকের SR লিমিটেড কোম্পানির ঘোষিত ৫ টি শেয়ারের পরিবর্তে ১টি বোনাস শেয়ার দেওয়া যথার্থ।"
        }
      ]
    },
    {
      "number": "11",
      "uddipok": "জনাব রাশেদ একজন মুদি ব্যবসায়ী। তিনি ন্যায্যমূল্যে পণ্য বিক্রয় করে থাকেন। এছাড়া তিনি শিশুখাদ্য বিক্রয়ের সময় অতিরিক্ত সতর্কতা অবলম্বন করেন। মেয়াদোত্তীর্ণ খাবার বা নকল পণ্য বিক্রয় করেন না। সরকারকে সময়মতো কর দেন। রমজান মাসে পণ্য মূল্য না বাড়িয়ে বরং অন্যদের তুলনায় কম মূল্যে বিক্রি করেন। প্রথমদিকে লাভ কম হলেও এখন তার ব্যবসায়ের সুনাম সকলের মুখে মুখে।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "বৃহদায়তন কোম্পানিসমূহ সামাজিক দায়বদ্ধতা থেকে যে দায়িত্ব পালন করে তাকে CSR বলে।"
        },
        {
          "label": "খ",
          "question": "",
          "explanation": "বাংলাদেশে পরিবেশ সংরক্ষণে বেশ কয়েকটি আইন বলবৎ রয়েছে।   বর্তমানে পরিবেশ দূষণে সারা বিশ্ব উবিগ্ন। বাংলাদেশ ও এর ব্যতিক্রম নয়। বর্তমানে পরিবেশ সংরক্ষণে বাংলাদেশে বেশ কয়েকটি আইন বলবৎ রয়েছে। উল্লেখযোগ্য কয়েকটি হল: পরিবেশ সংরক্ষণ আইন-১৯৯৫, পরিবেশ আদালত আইন-২০০০,ইট পোড়ানো নিয়ন্ত্রণ আইন-১৯৮৯,পানি সরবরাহ ও পয়ঃনিষ্কাশন কতৃপক্ষ আইন-১৯৯৬ ইত্যাদি।"
        },
        {
          "label": "গ",
          "question": "",
          "explanation": "জনাব রাশেদ সমাজের ভোক্তা ও সরকার পক্ষের প্রতি সামাজিক দায়িত্ব পালন করছেন।   সমাজের বিভিন্ন পক্ষের প্রতি ব্যবসা যে দায়িত্ব পালন করে তাকে ব্যবসায়ের সামাজিক দায়িত্ব পালন বলে। এর মধ্যে সবচেয়ে গুরুত্বপূর্ণ পক্ষ হল ক্রেতা ও ভোক্তা। ব্যবসায়ের সকল কর্মকান্ড এই ক্রেতা ও ভোক্তা শ্রেণীকে ঘিরেই হয়ে থাকে। তাই ক্রেতাকে ন্যায্যমূল্যে পণ্য সরবরাহ করা ব্যবসায়ীদের দায়িত্ব। অপরদিকে একটি সমাজের সর্বোচ্চ প্রতিনিধিত্বশীল সংস্থা হচ্ছে সরকার। ব্যবসায়ের প্রতি সরকার যেমন দায়িত্ব পালন করে তেমনি ভাবে ব্যবসায়ীরও সরকারের প্রতি কিছু দায়িত্ব পালন করতে হয়।যেমন সরকারকে যথারীতি কর ও রাজস্ব প্রদান করা।   উদ্দীপকের জনাব রাশেদ একজন মুদি ব্যবসায়ী। তিনি নায্যমূল্যো পণ্য বিক্রয় করে থাকেন। শিশু খাদ্য বিক্রয়ের সময় অতিরিক্ত সর্তকতা অবলম্বন করেন। মেয়াদোত্তীর্ণ খাবার বা নকল পণ্য বিক্রয় করেন না। সরকারকে সময়মতো কর দেন। তাই বলা যায় জনাব রাশেদ সমাজের ভোক্তা ও সরকার পক্ষের প্রতি তার সামাজিক দায়িত্ব যথাযথভাবে পালন করছেন।"
        },
        {
          "label": "ঘ",
          "question": "",
          "explanation": "জনাব রাশেদের কর্মকান্ড নৈতিকতার মানদন্ডে নৈতিক।   ব্যবসা কর্মকান্ড পরিচালনার ক্ষেত্রে উচিত-অনুচিত মেনে চলা, ভালোকে গ্রহণ মন্দকে বর্জন করে চলাই হল ব্যবসা নৈতিকতা।    উদ্দীপকে জনাব রাশেদ ন্যায্যমূল্যে পণ্য বিক্রয় করেন। তিনি শিশুখাদ্য বিক্রয় করার সময় অতিরিক্ত সতর্কতা অবলম্বন করেন। মেয়াদোত্তীর্ণ খাবার বা নকল পন্য বিক্রয় করেন না।সরকারকে সময়মত কর দেন। তার এই কর্মকাণ্ডগুলো নৈতিকতার বিচারে নৈতিক।   একজন সৎ ব্যবসায়ীকে সমাজে সম্মানের দৃষ্টিতে দেখা হয়। নৈতিকতা মেনে ব্যবসা পরিচালনা করলে সমাজের বিভিন্ন পক্ষ যেমন ক্রেতা,সরকার,কর্মচারী,পণ্য্ সরবরাহকারী ইত্যাদি উপকৃত হয়। তাদের প্রতি দায়িত্ব পালনের মাধ্যমে মূলত ব্যবসায়ী নিজেই উপকৃত হয়।কারণ তার ব্যবসার সুনাম চারিদিকে ছড়িয়ে পড়ে।ফলে সে ব্যবসায়িক সাফল্য অর্জন করে। জনাব রাশেদ ও ব্যবসা পরিচালনা ক্ষেত্রে নৈতিকতার পরিচয় দিচ্ছে।তাই বলা যায়, জনাব রাশেদের কর্মকান্ড নৈতিকতার মানদণ্ডে নৈতিক।"
        }
      ]
    }
  ]
}