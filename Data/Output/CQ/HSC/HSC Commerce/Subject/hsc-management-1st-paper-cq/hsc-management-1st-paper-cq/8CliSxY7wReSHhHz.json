{
  "title": "আদমজী ক্যান্ট. কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "চাকরি থেকে অবসর গ্রহণের পর জনাব সুমন ব্যবসায় শুরু করেন। দিনাজপুর হতে ধান সংগ্রহ করে চট্টগ্রামে সংরক্ষণ করেন। পরে চাল তৈরি করে সারা বছর বাজারে বিক্রি করেন। সাফল্যের ধারাবাহিকতায় তার কর্মচারীর সংখ্যা বেড়ে এখন ১০০ জন। সম্প্রতি তিনি চাল রপ্তানি শুরু করেছেন।",
      "tag": "ACC 25",
      "sub_questions": [
        {
          "label": "ক",
          "question": "সামাজিক ব্যবসায় কী?",
          "explanation": "যে ব্যবসায়ে মুনাফা প্রাপ্তির কোনো উদ্দেশ্য- থাকে না বরং তা সামাজিক কল্যাণ, দারিদ্র্য দূরীকরণ ও ব্যবসায় প্রসারের জন্য ব্যয় করা হয়, তাকে সামাজিক ব্যবসায় বলে।"
        },
        {
          "label": "খ",
          "question": "যৌগিক শিল্প বলতে কী বোঝায়?",
          "explanation": "যৌগিক শিল্প বলতে একাধিক পৃথক পদার্থের সংমিশ্রণে নতুন দ্রব্য তৈরির প্রক্রিয়াকে বোঝায়। এক্ষেত্রে পৃথকভাবে উৎপাদিত দ্রব্যকে নতুন দ্রব্যের কাঁচামাল হিসেবে ব্যবহার করা হয়। চর্বি ও তেলের সাথে ক্ষারের মিশ্রণে সাবান তৈরি, সোডিয়াম ও ক্লোরিন মিশিয়ে লবণ তৈরি প্রভৃতি যৌগিক শিল্পের উদাহরণ।"
        },
        {
          "label": "গ",
          "question": "উদ্দীপকে জনাব সুমন কর্তৃক ধান সংরক্ষণ কার্যক্রম হতে কোন ধরনের ব্যবসায়িক উপযোগ সৃষ্টি হয়? ব্যাখ্যা করো।",
          "explanation": "উদ্দীপকে জনাব সুমন কর্তৃক ধান সংরক্ষণ কার্যক্রম হতে ব্যবসায়ের সময়গত উপযোগ সৃষ্টি হয়। সংগৃহীত কাঁচামাল বা উৎপাদিত পণ্য সংরক্ষণ করা হয়। এই সংরক্ষণ ব্যবস্থা হলো গুদামজাতকরণ। এটি পণ্য বা কাঁচামাল নষ্ট হওয়া থেকে রক্ষা করে। এতে কাঁচামাল বা পণ্যের গুণগত মান বজায় থাকে। ফলে ব্যবসায়ের সময়গত উপযোগ সৃষ্টি হয়। উদ্দীপকের জনাব সুমন চাকরি থেকে অবসর গ্রহণের পর ব্যবসায় শুর করেন। তিনি দিনাজপুর থেকে ধান সংগ্রহ করে তা চট্টগ্রামে সংরক্ষণ করেন। পরবর্তীতে চাল তৈরি করে সারা বছর বাজারে বিক্রি করেন। তিনি মূলত সারা বছর চাল বিক্রি ও সরবরাহ নিশ্চিত করতে ধান সংরক্ষণ করেন। ফলে উৎপাদিত চালের গুণগত মান ভালো থাকে। আবার সারা বছর ভোক্তাদের চাহিদা অনুযায়ী তা বিক্রি করা যায়। জনাব সুমন তার সংগৃহীত ধান সংরক্ষণ করে ধানের মান রক্ষা করেন। এ কাজটি গুদামজাতকরণের সাথে সম্পর্কিত। আর এ কাজের দ্বারা ব্যবসায়ের সময়গত উপযোগ সৃষ্টি হয়। তাই বলা যায়, ধান সংরক্ষণের মাধ্যমে জনাব সুমন ব্যবসায়ের সময়গত উপযোগ সৃষ্টি করেন।"
        },
        {
          "label": "ঘ",
          "question": "বাংলাদেশের অর্থনৈতিক উন্নয়নে জনাব সুমনের সাম্প্রতিক কার্যাবলির অবদান উদ্দীপকের আলোকে বর্ণনা করো।",
          "explanation": "বাংলাদেশের অর্থনৈতিক উন্নয়নে জনাব সুমনের চাল রপ্তানির কার্যাবলি গুরুত্বপূর্ণ অবদান রাখে। রপ্তানি বাণিজ্যের মাধ্যমে দেশে উৎপাদিত পণ্য অন্য দেশে বিক্রি করা হয়। এক্ষেত্রে সাধারণত চাহিদার চেয়ে উদ্বৃত্ত পণ্য অন্য দেশে রপ্তানি করা হয়। এর মাধ্যমে প্রচুর পরিমাণে বৈদেশিক মুদ্রা অর্জন করা যায়। উদ্দীপকে জনাব সুমন চালের ব্যবসায় করেন। তিনি চাল সংগ্রহ ও সংরক্ষণ করে তা সারা বছর ধরে বিক্রি করেন। সাফল্যের ধারাবাহিকতায় বর্তমানে তার ব্যবসায়টি সম্প্রসারিত হয়েছে। ফলে বর্তমানে তার প্রতিষ্ঠানে কর্মচারীর সংখ্যাও বেড়েছে। স্থানীয় চাহিদা মিটিয়ে সম্প্রতি তিনি বিদেশে চাল রপ্তানি শুরু করেছেন। বিদেশে রপ্তানির মাধ্যমে জনাব সুমন চালের মূল্য বেশি পাবেন। এতে দেশে বৈদেশিক মুদ্রার আয় ও রিজার্ভ বাড়বে। তাছাড়া পণ্য রপ্তানিতে তিনি সরকারকে রপ্তানি শুল্ক প্রদান করেন, যা জাতীয় রাজস্ব বাড়ায়। আবার রপ্তানি করতে গিয়ে তাকে তার ব্যবসায়ের পরিধি বাড়াতে হয়েছে। এক্ষেত্রে অতিরিক্ত কর্মচারী নিয়োগ দিয়ে তিনি কর্মসংস্থান তৈরিতেও ভূমিকা রাখেন। এভাবে দেশের অর্থনীতির সার্বিক উন্নতি হয়।' তাই বলা যায়, বাংলাদেশের অর্থনৈতিক উন্নয়নে জনাব সুমনের রপ্তানি কার্যাবলি গুরুত্বপূর্ণ অবদান রাখে।"
        }
      ]
    },
    {
      "number": "2",
      "uddipok": "রাসেল স্থানীয় যুব উন্নয়ন কেন্দ্র থেকে প্রশিক্ষণ শেষে মাত্র ৩০,০০০ টাকা পুঁজি নিয়ে নিজেদের পুকুরে মাছ চাষ শুরু করেন। তার সংগৃহীত উন্নতজাতের মাছের পোনা অল্প কিছুদিনের মধ্যেই বিক্রয়যোগ্য হয়ে ওঠে। স্থানীয় বাজারের ক্রেতারা যাতে নিজেদের পছন্দমতো মাছ ক্রয় করতে পারে এজন্য রাসেল দীর্ঘ সময় জীবন্ত রাখার জন্য কৃত্রিম উপায়ে মাছগুলো সংরক্ষণ করেন। এতে তার মাছের চাহিদা বৃদ্ধি পেতে থাকে। অর্থ স্বল্পতার কারণে এ বাড়তি চাহিদা মেটানো তার পক্ষে সবসময় সম্ভবপর হয়ে ওঠে না।",
      "tag": "ACC 25",
      "sub_questions": [
        {
          "label": "ক",
          "question": "বিনিময় কাকে বলে?",
          "explanation": "মুনাফা অর্জনের উদ্দেশ্যে পণ্যদ্রব্য ও সেবা কেনা-বেচা করাকে পণ্য বিনিময় বলে।"
        },
        {
          "label": "খ",
          "question": "প্রযুক্তিগত পরিবেশ বলতে কী বোঝায়?",
          "explanation": "বিজ্ঞান ও প্রযুক্তিগত উপাদানের সমন্বিত রূপই হলো প্রযুক্তিগত পরিবেশ। এ পরিবেশ বিজ্ঞান ও কারিগরি শিক্ষা, গবেষণাধর্মী প্রতিষ্ঠান, উন্নত প্রযুক্তির ব্যবহার, আধুনিক কলাকৌশল ও পদ্ধতি প্রভৃতি মিলে গড়ে ওঠে। যেসব দেশ বিজ্ঞান ও প্রযুক্তিগত পরিবেশে উন্নত তারা শিল্প-বাণিজ্যেও উন্নত। এছাড়া প্রযুক্তিগত উন্নয়ন উৎপাদন প্রক্রিয়াকে সহজ করে।"
        },
        {
          "label": "গ",
          "question": "রাসেল কোন ধরনের শিল্পের সাথে জড়িত? ব্যাখ্যা করো।",
          "explanation": "রাসেল প্রজনন শিল্পের সাথে জড়িত। এ শিল্পের উৎপাদিত পণ্য পুনরায় উৎপাদনের কাজে ব্যবহার করা হয়। এর মাধ্যমে উদ্ভিদ অথবা প্রাণীর বংশবিস্তার করা হয়। নার্সারি, পোলট্রি ফার্ম, মাছের পোনা উৎপাদন প্রভৃতি প্রজনন শিল্পের অন্তর্ভুক্ত। উদ্দীপকে রাসেল যুব উন্নয়ন কেন্দ্র থেকে মাছ চাষের ওপর প্রশিক্ষণ নেন। এরপর তিনি স্বল্প পুঁজি নিয়ে নিজেদের পুকুরে মাছ চাষ শুরু করেন। পুকুরটিতে তিনি উন্নতজাতের মাছের পোনা উৎপাদন করেন। এতে মাছের বংশবিস্তার হয়। পরবর্তীতে তার উৎপাদিত পোনা থেকে বড় মাছ উৎপাদন করা হয়। এসবের সাথে প্রজনন শিল্পের বৈশিষ্ট্যের মিল রয়েছে। তাই বলা যায়, রাসেলের মাছের পোনা উৎপাদনের ব্যবসায়টি প্রজনন শিল্পের আওতাভুক্ত।"
        },
        {
          "label": "ঘ",
          "question": "ক্রেতাদের বাড়তি চাহিদা পূরণের জন্য রাসেলের করণীয় কী বলে তুমি মনে করো? যুক্তি দাও।",
          "explanation": "ক্রেতাদের বাড়তি চাহিদা পূরণের জন্য রাসেলকে ব্যাংক ঋণ নিতে হবে বলে আমি মনে করি। ব্যবসা-বাণিজ্য পরিচালনার ক্ষেত্রে প্রতিনিয়ত অর্থের প্রয়োজন হয়। এটি ছাড়া ব্যবসায়ের কাজ চালানো যায় না। ব্যবসায়ের পরিধি বাড়াতেও পর্যাপ্ত মূলধন থাকতে হয়। ব্যাংক ঋণের মাধ্যমে এ অর্থজনিত সমস্যা. দূর করা যায়। উদ্দীপকের রাসেল একজন পোনা মাছ চাষি। তিনি কৃত্রিম উপায়ে তার উৎপাদিত পোনা দীর্ঘসময় সংরক্ষণ করতে পারেন। ফলে তার উৎপাদিত পোনা মাছের চাহিদা বৃদ্ধি পায়। এক্ষেত্রে বাড়তি চাহিদা মেটাতে তার ব্যবসায়টির পরিধি বাড়ানোর প্রয়োজন দেখা দেয়। কিন্তু অর্থের অভাবে তিনি এটি করতে পারছেন না। এ অবস্থায় রাসেল ব্যাংক থেকে ঋণ নিতে পারেন। এতে তিনি প্রয়োজনমতো আর্থিক সুবিধা পাবেন। ফলে তিনি তার মাছ চাষের ব্যবসায় সম্প্রসারণ করতে পারবেন। আবার তাকে সাহায্য করার জন্য তিনি নতুন কর্মী নিয়োগ ও বিভিন্ন উপকরণ কিনতে পারবেন। এতে পোনা উৎপাদন বাড়বে। ফলে তিনি ক্রেতাদের অতিরিক্ত চাহিদা মেটাতে পারবেন। এজন্য আমি মনে করি, ক্রেতাদের বাড়তি চাহিদা পূরণের জন্য রাসেলের ব্যাংক ঋণ নেওয়া দরকার।"
        }
      ]
    },
    {
      "number": "3",
      "uddipok": "জনাব আবির ফরিদপুরে একটি পাটজাত দ্রব্যের কারখানা স্থাপন করেন। এখানে জমির মূল্য অপেক্ষাকৃত কম এবং পর্যাপ্ত কাঁচামাল স্বল্প মূল্যে পাওয়া যায়। ফলে বিনিয়োগ কম করেও মুনাফার পরিমাণ বেশি হয়। পরবর্তীতে শ্রমিকদের কাজের মজুরি ও কর্ম পরিবেশ নিয়ে শ্রম অসন্তোষ দেখা দিলে কারখানাটি বন্ধ ঘোষণা করা হয়।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "মানুষ যে পারিপার্শ্বিকতার মধ্যে বসবাস ও জীবনধারণ করে এবং যা জীবনধারাকে প্রভাবিত করে, তাকে পরিবেশ বলে।"
        },
        {
          "label": "খ",
          "question": "অর্থনৈতিক পরিবেশ ব্যবসায় বিকাশে কেন গুরুত্বপূর্ণ? ব্যাখ্যা করো।",
          "explanation": "অর্থনৈতিক বিভিন্ন উপাদান অর্থাৎ সঞ্চয় ও বিনিয়োগ, মূলধন, অর্থবাজার প্রভৃতি নিয়ে যে পরিবেশ গঠিত হয়, তাকে অর্থনৈতিক পরিবেশ বলে। এ পরিবেশের উপাদানগুলো ভোক্তার ক্রয়ক্ষমতা ও ব্যয়ের ধরনকে সরাসরি প্রভাবিত করে। যে দেশ বা অঞ্চলে অর্থনৈতিক পরিবেশের উপাদানগুলো ব্যবসায় বিকাশে অনুকূল, সেখানে দ্রুত ব্যবসায়ের প্রসার হয়। এজন্য অর্থনৈতিক পরিবেশ ব্যবসায় বিকাশে, গুরুত্বপূর্ণ।"
        },
        {
          "label": "গ",
          "question": "পরিবেশের কোন উপাদান বিবেচনা করে জনাব আবির পাটজাত দ্রব্যের কারখানা স্থাপন করেন? ব্যাখ্যা করো।",
          "explanation": "পরিবেশের অর্থনৈতিক উপাদান বিবেচনা করে জনাব আবির পাটজাত দ্রব্যের কারখানা স্থাপন করেন। ভূমি ও কাঁচামালের সহজলভ্যতা, সঞ্চয় ও বিনিয়োগ, মূলধন প্রভৃতি অর্থনৈতিক পরিবেশের উপাদান। ব্যবসায় গঠন, পরিচালনা ও সম্প্রসারণে এ পরিবেশ গুরুত্বপূর্ণ ভূমিকা রাখে। তাই ব্যবসা-বাণিজ্যে সফলতার জন্য পরিবেশের এ উপাদানের অনুকূলতা জরুরি। 'উদ্দীপকে জনাব আবির ফরিদপুরে একটি পাটজাত দ্রব্যের কারখানা স্থাপন করেন। সেখানে জমির মূল্য অপেক্ষাকৃত কম। তাছাড়া অঞ্চলটিতে স্বল্পমূল্যে পর্যাপ্ত কাঁচামাল পাওয়া যায়। এতে তিনি কম বিনিয়োগে পণ্য উৎপাদন করতে পারেন। ফলে তার মুনাফা বেশি হয়। তার মুনাফা বৃদ্ধিতে সহায়তাকারী উক্ত উপাদানগুলো হলো জমির স্বল্পমূল্য ও কাঁচামালের সহজলভ্যতা। এগুলো হচ্ছে অর্থনৈতিক পরিবেশের উপাদান। তাই বলা যায়, জনাব আবির পাটজাত পণ্যের -কারখানা স্থাপনে পরিবেশের অর্থনৈতিক উপাদান বিবেচনা করেছেন।"
        },
        {
          "label": "ঘ",
          "question": "শ্রম অসন্তোষ ও কারখানা বন্ধ ঘোষণায় ব্যবসায় পরিবেশের যে উপাদানের প্রভাব রয়েছে উদ্দীপকের আলোকে তা বিশ্লেষণ করো।",
          "explanation": "শ্রম অসন্তোষ ও কারখানা বন্ধ ঘোষণায় ব্যবসায় পরিবেশের রাজনৈতিক উপাদানের প্রভাব রয়েছে। রাজনৈতিক স্থিতিশীলতা, শ্রমিক-মালিক সম্পর্ক, আইন-শৃঙ্খলা প্রভৃতি নিয়ে রাজনৈতিক পরিবেশ গড়ে ওঠে। এক্ষেত্রে প্রতিকূল অবস্থা ব্যবসায়ের ওপর ক্ষতিকর প্রভাব ফেলে। অন্যদিকে রাজনৈতিক উপাদান অনুকূল হলে ব্যবসায়ের সম্প্রসারণ ঘটে। উদ্দীপকের জনাব আবির ফরিদপুরে একটি পাটজাত পণ্যের কারখানা স্থাপন করেন। অর্থনৈতিক পরিবেশের উপাদান তার ব্যবসায় সাফল্যের মূল কারণ। তবে পরবর্তীতে তার প্রতিষ্ঠানের শ্রমিকরা মজুরি ও কর্ম পরিবেশ নিয়ে অসন্তুষ্ট হয়। ফলে তার কারখানাটি একসময় বন্ধ ঘোষণা করতে হয়। অসন্তোষের কারণে উদ্দীপকের প্রতিষ্ঠানটির শ্রমিকরা ঠিকমতো কাজ করে না। ফলে কারখানাটিতে চাহিদামাফিক পণ্য উৎপাদন করা সম্ভব হয় না। এতে প্রতিষ্ঠানটি আর্থিক ক্ষতির সম্মুখীন হয়। ফলে একসময় কারখানাটিকে বন্ধ ঘোষণা করতে হয়। এক্ষেত্রে প্রতিকূল শ্রমিক-মালিক সম্পর্কের কারণেই শ্রমিক অসন্তোষ দেখা দেয়। এটি ব্যবসায়ের রাজনৈতিক পরিবেশের উপাদান। তাই বলা যায়, শ্রম অসন্তোষ ও কারখানা বন্ধ ঘোষণায় ব্যবসায় পরিবেশের রাজনৈতিক উপাদানের ক্ষতিকর প্রভাব রয়েছে।"
        }
      ]
    },
    {
      "number": "4",
      "uddipok": "মি. হাসান একটি স্বনামধন্য বেসরকারি স্কুলের শিক্ষক। স্কুলের নিকটেই কয়েকটি কোচিং সেন্টার ও একটি বড় কলেজ রয়েছে। তিনি তার স্কুলের পাশে একটি ভবনের নিচতলা ভাড়া নিয়ে একটি বড় দোকান শুরু করলেন। তার দোকানের ১ম অংশে স্টেশনারি, ২য় অংশে ফটোকপি মেশিন ও ৩য় অংশে মোবাইল ব্যাংকিং-এর ব্যবসায় শুরু করলেন। মি. হাসান তার তিন ভাইকে দোকানের তিনটি অংশের দায়িত্ব প্রদান করলেন। অল্প দিনের মধ্যে তার প্রতিষ্ঠিত ব্যবসায়টি সফলতা অর্জন করে।",
      "tag": "ACC 25",
      "sub_questions": [
        {
          "label": "ক",
          "question": "অসীম দায় কাকে বলে?",
          "explanation": "ব্যবসায়ে বিনিয়োগকৃত নিজস্ব মূলধনের বাইরেও ব্যক্তিগত সম্পত্তিতে দায় সৃষ্টি হওয়াকে অসীম দায় বলে।"
        },
        {
          "label": "খ",
          "question": "'ব্যবসায়ের প্রাথমিক উদ্দেশ্য মুনাফা অর্জন'- ব্যাখ্যা করো।",
          "explanation": "ব্যবসায়ের প্রাথমিক উদ্দেশ্য হলো মুনাফা অর্জন করা। সাধারণত ব্যবসায়ীরা ঝুঁকি নিয়ে কম দামে পণ্য কিনে বা কম খরচে উৎপাদন করে বেশি দামে বিক্রির চেষ্টা করে। এর মাধ্যমেই তারা মুনাফা অর্জন করে। মুনাফা অর্জনের প্রত্যাশা না থাকলে কেউ ব্যবসায়ের ঝুঁকি নিবে না। তাই মুনাফা অর্জনকে ব্যবসায়ের প্রাথমিক উদ্দেশ্য বলা হয়।"
        },
        {
          "label": "গ",
          "question": "মি. হাসানের ব্যবসায়টি মালিকানার ভিত্তিতে কোন ধরনের? ব্যাখ্যা করো।",
          "explanation": "নিম্নের অনুরূপঃ উদ্দীপক অনুযায়ী মি. দুর্জয়ের ব্যবসায়টি একমালিকানা ব্যবসায় সংগঠন। একমালিকানা ব্যবসায়ে মালিক একজন থাকেন। তিনিই সব কাজ পরিচালনা ও নিয়ন্ত্রণ করেন। ফলে ব্যবসায়ে যে মুনাফা বা ক্ষতি হয় তা তিনি একাই বহন করেন। এ ব্যবসায়ে তার দায় অসীম। উদ্দীপকের মি. দুর্জয় পদ্মা সেতুর এক প্রান্তে একটি ফাস্টফুড দোকান চালু করেন। ব্যবসায়টি তিনি একাই পরিচালনা করেন। তিনি পর্যটকদের চাহিদা অনুযায়ী খাবার সরবরাহের জন্য ও সেবা প্রদানের জন্য ৬ জন কর্মচারী নিয়োগ দেন। এ ব্যবসায়ের লাভ-ক্ষতি তিনি একাই বহন করেন। ব্যবসায়ে কোনো দায় সৃষ্টি হলেও তিনি একাই বহন করবেন। এসব বৈশিষ্ট্য একমালিকানা ব্যবসায়ের সাথে মিলে যায়। তাই বলা যায়, মি. দুর্জয়ের ব্যবসায়টি একমালিকানা ব্যবসায় সংগঠন।"
        },
        {
          "label": "ঘ",
          "question": "মি. হাসানের ব্যবসায়ের সফলতা লাভে ব্যবসায়ের ক্ষেত্র ও স্থান নির্বাচনের ভূমিকা মূল্যায়ন করো।",
          "explanation": "মি. হাসানের ব্যবসায়ের সফলতা লাভে ব্যবসায়ের ক্ষেত্র ও স্থান নির্বাচন গুরুত্বপূর্ণ ভূমিকা পালন করে। একমালিকানা ব্যবসায়ের সফলতা অনেকাংশে নির্ভর করে উপযুক্ত ক্ষেত্র ও স্থান নির্বাচনের ওপর। উপযুক্ত স্থানে এ ব্যবসায় স্থাপনের ফলে বেশি ক্রেতা পাওয়া যায়। এছাড়া ক্রেতাদের চাহিদামাফিক পণ্য ও সেবা সরবরাহ করা যায়। ফলে দ্রুত লক্ষ্যে পৌঁছানো সম্ভব হয়। উদ্দীপকের মি. হাসান তার স্কুলের পাশে একটি বড় দোকান দেন। দোকানটির কাছেই কয়েকটি কোচিং সেন্টার ও একটি বড় কলেজ আছে। মি. হাসান তার দোকানের প্রথম অংশে স্টেশনারি, দ্বিতীয় অংশে ফটোকপি ও তৃতীয় অংশে মোবাইল ব্যাংকিং-এর ব্যবসায় শুরু করেন। তিনি নিজেই এটি পরিচালনা করেন। তার এ ব্যবসায়টি একমালিকানা ব্যবসায়ের অন্তর্গত। মি. হাসান-এর দোকানটি স্কুল, কলেজ ও কোচিংয়ের পাশে হওয়ায় শিক্ষার্থীরা এর নিয়মিত গ্রাহকে পরিণত হয়। তারা দোকানের স্টেশনারি অংশ থেকে প্রয়োজনীয় পণ্য কেনে এবং ফটোকপি অংশ থেকে ফটোকপি করে। আবার বিভিন্ন সময় শিক্ষার্থীদের অর্থ লেনদেনের প্রয়োজন পড়ে। এজন্য তারা প্রয়োজনে মোবাইল ব্যাংকিং-এর সুবিধা নিতে পারে। ফলে মি. হাসান-এর দোকানের বিক্রি বাড়তে থাকে। এক্ষেত্রে ব্যবসায়টি স্থাপনে উপযুক্ত ক্ষেত্র ও স্থান নির্বাচন করায় তিনি দ্রুত সফলতা লাভকরেন। তাই বলা যায়, মি. হাসান-এর ব্যবসায়ে সফলতা লাভে উপযুক্ত ক্ষেত্র ও যথাযথ স্থান নির্বাচনই ভূমিকা পালন করেছে।"
        }
      ]
    },
    {
      "number": "5",
      "uddipok": "নয়ন ও তার তিন বন্ধু মিলে ২০২০ সালে মৌখিক সমঝোতার ভিত্তিতে তিন বছরের জন্য একটি ব‍্যবসায় শুরু করে। ভালো মুনাফা হওয়ায় মেয়াদ শেষে তারা ব্যবসায়টি বন্ধ না করে চালিয়ে যাওয়ার সিদ্ধান্ত গ্রহণ করে। কিন্তু পরবর্তীতে মুনাফা বণ্টন নিয়ে তাদের মধ্যে মতপার্থক্য দেখা দিলে ব্যবসায়টি বন্ধ করে দেওয়া হয়।",
      "tag": "ACC 25",
      "sub_questions": [
        {
          "label": "ক",
          "question": "চুক্তিপত্র কাকে বলে?",
          "explanation": "কোনো বিষয়ে দুই বা ততোধিক ব্যক্তির শর্তসমূহ দলিলে লিপিবদ্ধ করাকে চুক্তিপত্র বলে।"
        },
        {
          "label": "খ",
          "question": "নিবন্ধিত অংশীদারি ব্যবসায় কেন উত্তম? ব্যাখ্যা করো।",
          "explanation": "সরকার কর্তৃক নির্ধারিত নিবন্ধকের অফিসে অংশীদারি ব্যবসায়ের চুক্তিপত্র সংরক্ষণ ও নাম তালিকাভুক্ত করাকে অংশীদারি ব্যবসায়ের নিবন্ধন বলে। নিবন্ধিত অংশীদারি ব্যবসায় অপর অংশীদারের বিরুদ্ধে অধিকার আদায়ের জন্য মামলা করতে পারে। এ ব্যবসায় তৃতীয় পক্ষের বিরুদ্ধেও মামলা করতে পারে। এছাড়া পাল্টা পাওনা আদায়ে নিবন্ধিত অংশীদারি ব্যবসায় সুবিধা পায়। তাই নিবন্ধিত অংশীদারি ব্যবসায় উত্তম।"
        },
        {
          "label": "গ",
          "question": "তিন বছরের জন্য ঘটিত ব্যবসায়টি কোন ধরনের সাধারণ অংশীদারি ব্যবসায়? ব্যাখ্যা করো।",
          "explanation": "তিন বছরের জন্য গঠিত ব্যবসায়টি একটি নির্দিষ্ট মেয়াদের সাধারণ অংশীদারি ব্যবসায়। এ ধরনের অংশীদারি ব্যবসায় নির্দিষ্ট মেয়াদের জন্য গঠন করা হয়। নির্দিষ্ট মেয়াদ শেষে এরূপ ব্যবসায়ের বিলোপসাধান হয়। সাধারণত নির্দিষ্ট সময়ের মধ্যে কোনো উদ্দেশ্য অর্জনের জন্য এ ধরনের ব্যবসায় গঠিত হয়। উদ্দীপকে নয়ন ও তার তিন বন্ধু মিলে মৌখিক সমঝোতার ভিত্তিতে একটি অংশীদারি ব্যবসায় শুরু করে। আর তাদের ব্যবসায়টির মেয়াদ তিন বছর। মেয়াদ শেষে তাদের ব্যবসায়টির কার্যক্রম বন্ধ হয়ে যাবে। এক্ষেত্রে তারা চাইলে সমঝোতার ভিত্তিতে ব্যবসায়টি চালিয়ে যেতে পারবেন। তাদের ব্যবসায়টি মূলত নির্দিষ্ট মেয়াদের জন্য গঠন করা হয়। তাই বলা যায়, তিন বছরের জন্য গঠিত ব্যবসায়টি একটি নির্দিষ্ট অংশীদারি ব্যবসায়।"
        },
        {
          "label": "ঘ",
          "question": "অংশীদারি ব্যবসায়ের একটি মৌলিক উপাদানের সংকট দেখা দিলে উল্লিখিত ব্যবসায়টি বিলুপ্ত হয়-তোমার মতামত দাও।",
          "explanation": "অংশীদারি ব্যবসায়ের মৌলিক উপাদান চুক্তির সংকট দেখা দিলে উদ্দীপকে উল্লিখিত ব্যবসায়টি বিলুপ্ত হয় বলে আমি মনে করি। চুক্তির মাধ্যমে অংশীদারি ব্যবসায় গঠিত ও পরিচালিত হয়। এক্ষেত্রে চুক্তি হতে পারে মৌখিক, লিখিত কিংবা লিখিত ও নিবন্ধিত। তবে মৌখিক চুক্তির ফলে ব্যবসায়ে মতপার্থক্য ও ভুল বোঝাবুঝির সৃষ্টি হতে পারে।উদ্দীপকের নয়ন ও তার তিন বন্ধু মিলে মৌখিক সমঝোতার ভিত্তিতে একটি ব্যবসায় শুরু করে। তাদের ব্যবসায়টি একটি নির্দিষ্ট মেয়াদের অংশীদারি ব্যবসায়। ভালো মুনাফা হওয়ায় মেয়াদ শেষে তারা ব্যবসায়টি বন্ধ না করে চালিয়ে যাওয়ার সিদ্ধান্ত নেয়। কিন্তু তাদের মধ্যে মুনাফা বণ্টন নিয়ে মতপার্থক্য দেখা দেয়। ফলে ব্যবসায়টি বন্ধ করে দেওয়া হয়। এক্ষেত্রে মৌখিক চুক্তি হওয়ায়, তাদের চুক্তির উল্লিখিত শর্ত ভুলে যাওয়ার আশঙ্কা থাকে। এতে তারা মুনাফা বণ্টনের ক্ষেত্রে একেকজন একেক মতামত দেয়। এ ভিন্নমতের ফলে তাদের মধ্যে মতপার্থক্য দেখা দেয়। কিন্তু তাদের চুক্তিটি লিখিত হলে এমন হতো না। এক্ষেত্রে লিখিত শর্তমতে মুনাফা বণ্টন করলে কোনো অংশীদার অস্বীকার করতে পারতো না। কারণ লিখিত চুক্তি প্রামাণ্য দলিল হিসেবে কাজ করতো। ফলে ব্যবসায়টি বিলুপ্তও করতে হতো না। তাই বলা যায়, চুক্তি সংকটের কারণে উদ্দীপকের অংশীদারি ব্যবসায়টি বিলুপ্ত হয়।"
        }
      ]
    },
    {
      "number": "6",
      "uddipok": "রূপা ও রত্না তাদের আরও সাত বন্ধু মিলে সমঝোতার ভিত্তিতে একটি ফ্যাশন হাউস ব্যবসায় শুরু করলেন। রাইশা একজন অভিজ্ঞ ফ্যাশন ডিজাইনার। এ কারণে ব্যবসায়ে তাকে অন্তর্ভুক্ত করা হয়। কিন্তু রাইশা কোনো মূলধন সরবরাহ করেনি। হঠাৎ রূপা মানসিকভাবে ভারসাম্যহীন হয়ে গেলে তাদের ব্যবসায়টি জটিলতায় পড়ে।",
      "tag": "ACC 25",
      "sub_questions": [
        {
          "label": "ক",
          "question": "ঘুমন্ত অংশীদার কাকে বলে?",
          "explanation": "যে অংশীদার ব্যবসায়ে মূলধন সরবরাহ করে এবং লাভ-লোকসান বহন করে, কিন্তু অধিকার থাকা সত্ত্বেও ব্যবসায় পরিচালনায় সক্রিয়ভাবে অংশ নেন না, তাকে ঘুমন্ত বা নিষ্ক্রিয় বা সুপ্ত অংশীদার বলে।"
        },
        {
          "label": "খ",
          "question": "নাবালক কেন অংশীদার হতে পারে না? ব্যাখ্যা করো।",
          "explanation": "চুক্তি সম্পাদনে যোগ্য না হওয়ার কারণে নাবালক ব্যবসায়ের অংশীদার হতে পারে না। অংশীদারি ব্যবসায়ের চুক্তি সম্পাদন করার জন্য কোনো ব্যক্তিকে ন্যূনতম ১৮ বছর হতে হয়। আর নাবালক বলতে ১৮ বছরের নিচে থাকা ব্যক্তিকে বোঝায়। এক্ষেত্রে ১৮ বছর পূর্ণ না হওয়া পর্যন্ত সে অংশীদারি চুক্তিতে অংশ নিতে পারে না। কিন্তু অন্যান্য অংশীদারদের সম্মতিতে সে বিশেষ সুবিধা পেলেও অংশীদার হিসেবে তাকে গণ্য করা যায় না।"
        },
        {
          "label": "গ",
          "question": "উদ্দীপকে রাইশা কোন ধরনের অংশীদার? ব্যাখ্যা করো।",
          "explanation": "উদ্দীপকে রাইশা একজন কর্মী অংশীদার। এ ধরনের অংশীদার ব্যবসায়ে কোনো মূলধন বিনিয়োগ করে না। শুধু নিজস্ব শ্রম ও দক্ষতা ব্যবসায়ে বিনিয়োগ করে। চুক্তি অনুযায়ী এরা অন্যান্য অংশীদারের মতো ব্যবসায়ের, লাভ-ক্ষতিতে অংশ নেয়। এছাড়া অসীম দায় বহনেও বাধ্য থাকে। উদ্দীপকের রূপা ও রত্না তাদের আরও সাত বন্ধু মিলে সমঝোতার ভিত্তিতে একটি ফ্যাশন হাউসের ব্যবসায় শুরু করলেন। তাদের মধ্যে রাইশা একজন অভিজ্ঞ ফ্যাশন ডিজাইনার। তাই তাকে ব্যবসায়ের অংশীদার হিসেবে নেওয়া হয়। এক্ষেত্রে সে কোনো মূলধন বিনিয়োগ করেনি। শুধু নিজস্ব কর্মদক্ষতার জন্যই এ ব্যবসায়ে তাকে অংশীদার করা হয়েছে। এতে ব্যবসায়টি দক্ষতার সাথে পরিচালিত হয়ে বেশি মুনাফা অর্জন করতে সক্ষম হয়। অন্যান্য অংশীদারের মতোই রাইশা ব্যবসায়ের লাভের অংশ নেয়। এসব বৈশিষ্ট্যের সাথে কর্মী অংশীদারের কাজের মিল আছে। সুতরাং, উদ্দীপকের রাইশা একজন কর্মী অংশীদার।"
        },
        {
          "label": "ঘ",
          "question": "",
          "explanation": "উদ্দীপকের রূপা মানসিক ভারসাম্যহীন হওয়ায় ব্যবসায়টি আদালতের নির্দেশে বিলোপসাধন হবে। অংশীদারি আইনের ৪৪ ধারা অনুযায়ী আদালতের নির্দেশে এ ব্যবসায়ের বিলোপসাধন হতে পারে। সাধারণত কোনো অংশীদার পাগল বা তার মস্তিষ্ক বিকৃতি হলে কিংবা ব্যবসায় পরিচালনায় স্থায়ীভাবে অক্ষম হলে আদালত ঐ ব্যবসায় বিলোপসাধনের নির্দেশ দেয়। উদ্দীপকের রুপা ও রত্না তাদের আরও সাত বন্ধু মিলে সমঝোতার ভিত্তিতে একটি অংশীদারি ব্যবসায় গঠন করেন। ব্যবসায়টিতে রাইশা একজন কর্মী অংশীদার এজন্য সে কোনো মূলধন সরবরাহ করেনি। কিন্তু হঠাৎ রূপা মানসিক ভারসাম্যহীন হয়ে যান। এতে তাদের ব্যবসায়টি জটিলতার সম্মুখীন হয়। এ পরিস্থিতিতে উক্ত ব্যবসায়টির আদালতের নির্দেশে বিলোপসাধন হবে। রুপা মানসিকভাবে ভারসাম্যহীন হয়ে পড়ায় সে প্রতিষ্ঠান পরিচালনার সক্ষমতা হারায়। এক্ষেত্রে সে আর ব্যবসায়িক কার্যক্রমে অংশ নিতে পারবেন না। আর এ সক্ষমতার কারণে তার সাথে ব্যবসায়ের অন্য অংশীদারদের চুক্তিও ভেঙে যাবে। এ অবস্থায় আদালত তাদের ব্যবসায়টি বন্ধের নির্দেশ দিবে। এভাবে রূপার মানসিক ভারসাম্যতার কারণে ব্যবসায়টি আদালতের নির্দেশে বিলোপসাধন হবে।"
        }
      ]
    },
    {
      "number": "7",
      "uddipok": "আজাদ ও তার ৬ বন্ধু মিলে এমন একটি ব্যবসায় গঠন করার জন্য পরিকল্পনা করে যাতে জনগণ থেকেও মূলধন সংগ্রহ করা সম্ভব। তাই তারা প্রয়োজনীয় দলিলপত্রসহ কর্তৃপক্ষের কাছে আবেদন করেন। কর্তৃপক্ষ সন্তুষ্ট হয়ে তাদেরকে একটি সনদ ইস্যু করে। কিন্তু ব্যবসায় শুরু করার জন্য তাদেরকে আরও দলিলপত্রসহ আনুষ্ঠানিকতাসম্পন্ন করতে হবে।",
      "tag": "ACC 25",
      "sub_questions": [
        {
          "label": "ক",
          "question": "অনাকিক মূল্যের শেয়ার কাকে বলে?",
          "explanation": "যেসব শেয়ারের কোনো আঙ্কিক মূল্য থাকে না, সেগুলোকে অনাঙ্কিক মূল্য শেয়ার বলে।"
        },
        {
          "label": "খ",
          "question": "বিবরণপত্র কেন প্রচার করা হয়? ব্যাখ্যা করো।",
          "explanation": "পাবলিক লিমিটেড কোম্পানি শেয়ার ও ঋণপত্র বিক্রির জন্য কোম্পানির প্রয়োজনীয় তথ্য উপস্থাপন করে যে বিজ্ঞপ্তি বা প্রচারপত্র প্রকাশ করে, তাকে বিবরণপত্র বলে। শেয়ার ও ঋণপত্র কিনতে জনগণকে আমন্ত্রণ জানানোর জন্য বিবরণপত্র প্রচার করা হয়। মূলত মূলধন গঠনের জন্যই বিবরণপত্র তৈরি ও প্রকাশ করা হয়। এছাড়াও প্রচারের পূর্বে এতে কোম্পানি সংক্রান্ত প্রয়োজনীয় সব তথ্য তুলে ধরা হয়।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের কোম্পানি সংগঠন? ব্যাখ্যা করো।",
          "explanation": "উদ্দীপকের প্রতিষ্ঠানটি হলো একটি পাবলিক লিমিটেড কোম্পানি সংগঠন। এ ধরনের কোম্পানির সদস্য সংখ্যা সর্বনিম্ন ৭ জন ও সর্বোচ্চ শেয়ার সংখ্যায় সীমাবদ্ধ। এর শেয়ার অবাধে হস্তান্তরযোগ্য। শেয়ার ও ঋণপত্র কেনার জন্য এ সংগঠন জনগণকে আমন্ত্রণ জানাতে পারে। ফলে এর মূলধনের পরিমাণও বেশি হয়। উদ্দীপকে আজাদ ও তার ৬ বন্ধু মিলে একটি ব্যবসায় গঠন করার পরিকল্পনা করেন। ব্যবসায়টির মূলধন তারা জনগণ থেকে সংগ্রহ করতে চায়। এক্ষেত্রে তারা জনগণের কাছে শেয়ার বিক্রির মাধ্যমে প্রতিষ্ঠানটির জন্য মূলধন সংগ্রহ করতে পারবেন। এটি সংগৃহীত মূলধন দিয়ে বড় আকারে ব্যবসায় কার্যক্রম চালাতে পারবেন। এ লক্ষ্য নিয়ে তারা যথাযথ কর্তৃপক্ষের কাছে প্রয়োজনীয় দলিলপত্রসহ আবেদন করেন। আবেদন ও দলিলপত্র বাছাই করে কর্তৃপক্ষ নিবন্ধনপত্র ইস্যু করে। এসব বৈশিষ্ট্যের সাথে পাবলিক লিমিটেড কোম্পানির মিল পাওয়া যায়। সুতরাং, উদ্দীপকের প্রতিষ্ঠানটি একটি পাবলিক লিমিটেড কোম্পানি।"
        },
        {
          "label": "ঘ",
          "question": "উদ্দীপকে উল্লিখিত আনুষ্ঠানিকতা সম্পন্ন করার জন্য আজাদের করণীয় বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটির আনুষ্ঠানিকতা সম্পন্ন করার জন্য কার্যারম্ভের অনুমতিপত্র সংগ্রহ করতে হবে। নিবন্ধনপত্র সংগ্রহের পর পাবলিক লিমিটেড কোম্পানিকে কাজ শুরুর জন্য অনুমতিপত্র সংগ্রহ করতে হয়। এজন্য বিবরণপত্র, যোগ্যতাসূচক শেয়ার কেনা ও ন্যূনতম চাঁদা সংগ্রহের ঘোষণাপত্র নিবন্ধকের অফিসে জমা দিতে হয়। এসব কাগজপত্র ঠিক থাকলে নিবন্ধক পাবলিক লিমিটেড কোম্পানিকে কার্যারম্ভের অনুমতিপত্র প্রদান করে। উদ্দীপকের আজাদ ও তার ৬ বন্ধু মিলে একটি ব্যবসায় গঠনের পরিকল্পনা করে। এ লক্ষ্যে তারা প্রয়োজনীয় দলিলপত্রসহ কর্তৃপক্ষের কাছে আবেদন করে। কর্তৃপক্ষ সন্তুষ্ট হয়ে তাদেরকে একটি সনদ (নিবন্ধনপত্র) ইস্যু করে। কিন্তু কর্তৃপক্ষ ব্যবসায় শুরু করার জন্য আরও দলিলপত্রসহ আনুষ্ঠানিকতা সম্পন্ন করতে বলে। আজাদ ও তার বন্ধুরা মিলে পাবলিক লিমিটেড কোম্পানি গঠন করতে চায়। তাই তাদেরকে নিবন্ধনপত্র সংগ্রহের পাশাপাশি কার্যারম্ভের অনুমিতপত্রও নিতে হবে। এজন্য তাদেরকে বিবরণপত্র, যোগ্যতাসূচক শেয়ার কেনা ও ন্যূনতম চাঁদা সংগ্রহের ঘোষণাপত্র নিবন্ধকের অফিসে জমা দিতে হবে। এসব পত্র ঠিক থাকলে নিবন্ধক তাদেরকে কার্যারম্ভের অনুমতিপত্র দিবেন। এরপর তারা তাদের ব্যবসায়িক কার্যক্রম চালু করতে পারবে। এভাবে উল্লিখিত ব্যবসায়ের আনুষ্ঠানিকতা সম্পন্ন করতে প্রতিষ্ঠানটির কার্যারম্ভের অনুমতিপত্র দরকার হবে।"
        }
      ]
    },
    {
      "number": "8",
      "uddipok": "জনাব রহিম একজন ক্ষুদ্র বিনিয়োগকারী। তিনি বিভিন্ন কোম্পানির শেয়ার ক্রয়-বিক্রয় করে মুনাফা অর্জন করেন। তিনি পদ্মা ব্যাংক লি. এর কিছু শেয়ার ক্রয় করলেন। শেয়ার ক্রয়ের মাধ্যমে তিনি ব্যাংকটির সিদ্ধান্ত গ্রহণে ভোটাধিকার প্রয়োগের ক্ষমতা লাভ করেন। সকল সুযোগ-সুবিধা ঠিক থাকলেও তিনি লভ্যাংশ প্রাপ্তিতে অনিশ্চয়তায় ভোগেন।",
      "tag": "ACC 25",
      "sub_questions": [
        {
          "label": "ক",
          "question": "ন্যূনতম চাঁদা কী?",
          "explanation": "পাবলিক লিমিটেড কোম্পানির পরিমেল নিয়মাবলি ও বিবরণপত্রে কোম্পানি গঠনের প্রাথমিক খরচ, চলতি মূলধন ও অন্যান্য প্রাথমিক খরচের উদ্দেশ্যে যে ন্যূনতম পরিমাণ মূলধন সংগ্রহের প্রতিশ্রুতির কথা বলা থাকে, তাকে ন্যূনতম মূলধন বা ন্যূনতম চাঁদা বলে।"
        },
        {
          "label": "খ",
          "question": "কোম্পানিতে বিনিয়োগকারীদের দায় সসীম কেন? ব্যাখ্যা করো।",
          "explanation": "কোম্পানিতে বিনিয়োগকারীরা তাদের বিনিয়োজিত মূলধন পর্যন্ত দায় বহন করায় তাদের দায় সসীম হয়ে থাকে। কোম্পানিতে বিনিয়োগ করলে একজন সদস্যের দায় তার কেনা শেয়ার মূল্য দিয়ে নির্দিষ্ট থাকে। অর্থাৎ, কেউ যদি ১০ টাকা মূল্যের ১০০টি শেয়ার কিনে তবে তার দায় ১০,০০০ টাকা পর্যন্তই সীমাবদ্ধ থাকবে। এজন্য কোম্পানিতে বিনিয়োগকারীদের দায় সসীম বা সীমাবদ্ধ হয়ে থাকে।"
        },
        {
          "label": "গ",
          "question": "জনাব রহিম কোন ধরনের শেয়ার ক্রয় করেছেন? ব্যাখ্যা করো।",
          "explanation": "উদ্দীপকের জনাব রহিম সাধারণ শেয়ার ক্রয় করেছেন। এ ধরনের শেয়ারের মালিকগণ অধিকার, দায়িত্ব ও কর্তব্যের দিক থেকে বেশি সুবিধা ও মর্যাদা পান। তারা পরিচালক নির্বাচনে প্রার্থী হতে পারেন। আবার, কোম্পানির বিভিন্ন সভায়ও অংশগ্রহণ করতে পারেন। কিন্তু এ ধরনের শেয়ারের মালিকরা লভ্যাংশ বণ্টন ও মূলধন ফেরতের ক্ষেত্রে অগ্রাধিকার পান না। উদ্দীপকের জনাব রহিম একজন বিনিয়োগকারী। এ শেয়ারের বিপরীতে সে সবসময় নির্দিষ্ট লভ্যাংশ পাবেন এমন কোনো নিশ্চয়তা নেই। কোম্পানির মুনাফা না হলে তিনি কোনো লভ্যাংশ পান না। আবার ব্যাংকটির বিলোপসাধন হলেও তিনি পাওনাদার, ঋণদাতা প্রভৃতি পক্ষের দাবি আদায়ের পর তার মূলধন ফেরত পাবেন। তবে তিনি ব্যাংকটির যেকোনো সিদ্ধান্ত নেওয়ার ক্ষেত্রে ভোট দেওয়ার ক্ষমতা রাখেন। এসব বৈশিষ্ট্যের সাথে সাধারণ শেয়ারের মিল পাওয়া যায়। তাই বলা যায়, জনাব রহিমের ক্রয়কৃত শেয়ারটি হলো সাধারণ শেয়ার।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানটি জনাব রহিমের যেসব সুবিধা এবং অধিকার নিশ্চিত করবে তা বিশ্লেষণ করো।",
          "explanation": "উদ্দীপকে বর্ণিত প্রতিষ্ঠানটির জনাব রহিমের জন্য সুবিধা ও অধিকার নিশ্চিত করবে বলে আমি মনে করি। সাধারণ শেয়ারহোল্ডারদের লভ্যাংশ নির্দিষ্ট নয়। তবে প্রতিষ্ঠান লাভজনক অবস্থায় থাকলে অনেক লভ্যাংশ পেয়ে থাকেন। এছাড়া প্রতিষ্ঠান এসব শেয়ারহোল্ডারদের ভোটাধিকার প্রয়োগের ক্ষমতা দেয়। যে কেউ এ ধরনের নির্দিষ্টসংখ্যক শেয়ার কিনে কোম্পানির পরিচালক হওয়ার সুযোগও পায়। উদ্দীপকে জনাব রহিম একজন ক্ষুদ্র বিনিয়োগকারী। তিনি পদ্মা ব্যাংক লি. এর কিছু সাধারণ শেয়ার কেনেন। এর মাধ্যমে তিনি ব্যাংকটির সিদ্ধান্ত গ্রহণে ভোটাধিকার প্রয়োগের ক্ষমতা লাভ করেন। লভ্যাংশ - প্রাপ্তিতে অনিশ্চয়তা থাকলেও তিনি এটি থেকে সকল সুযোগ-সুবিধা পেয়ে থাকেন। শেয়ারের ধরন বিবেচনায় ব্যাংকটি জনাব রহিমকে নির্দিষ্ট হারে লভ্যাংশ দেওয়ার নিশ্চয়তা দিতে পারবে না। কিন্তু ব্যাংকটি যত বেশি লাভ করবে জনাব রহিমকে আনুপাতিক হারে তত বেশি লভ্যাংশ দিবে। এছাড়াও বিভিন্ন সভাতে জনাব রহিম তার মতামত দেওয়ার অধিকার পাবে। আবার এ শেয়ারের মাধ্যমে প্রতিষ্ঠানটি জনাব রহিমকে নির্দিষ্টসংখ্যক শেয়ার কিনে নির্বাচন করা ও পরিচালক হওয়ার অগ্রাধিকারও দেয়। এতে জনাব রহিমের আর্থিক সুবিধা ও ভোটাধিকার প্রভৃতি বিষয় নিশ্চিত হবে। এভাবে বর্ণিত প্রতিষ্ঠানটি জনাব রহিমের জন্য সুবিধা এবং অধিকার নিশ্চিত করবে বলে আমি মনে করি।"
        }
      ]
    },
    {
      "number": "9",
      "uddipok": "একতা সমবায় সমিতির মোট মূলধন ১ লক্ষ টাকা যা ১০০ টাকা করে ১,০০০ শেয়ারে বিভক্ত। ১০০ জন তাঁতকল শ্রমিক এর সদস্য। এদের মধ্যে একজন সদস্য একাই ৩০০ শেয়ার কিনতে চাইলে সমিতির কার্যকরি কমিটি প্রস্তাবটি প্রত্যাখ্যান করে।",
      "tag": "ACC 25",
      "sub_questions": [
        {
          "label": "ক",
          "question": "উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে।"
        },
        {
          "label": "খ",
          "question": "ভোক্তা সমবায় সমিতি বলতে কী বোঝায়?",
          "explanation": "ন্যায্যমূল্যে উন্নতমানের পণ্য পাওয়ার লক্ষ্যে কোনো নির্দিষ্ট এলাকার ভোগকারীরা সংঘবদ্ধ হয়ে যে সমবায় সমিতি গঠন করেন, তাকে ভোক্তা সমবায় সমিতি বলে। মধ্যস্থব্যবসায়ীদের শোষণ থেকে রক্ষা পাওয়ার জন্য এ ধরনের সমিতি গঠন করা হয়। এর প্রধান উদ্দেশ্য হলো ন্যায্যমূল্যে সদস্যদের মধ্যে পণ্য সরবরাহ করা। এ ধরনের সমবায় বিপণি থেকে সদস্য-ছাড়া বাইরের। লোকজনও পণ্যদ্রব্য কিনতে পারে। এক্ষেত্রে সমিতির অর্জিত মুনাফা সদস্যদের মধ্যে তাদের বার্ষিক মোট কেনার অনুপাতে ভাগ করা হয়।"
        },
        {
          "label": "গ",
          "question": "উদ্দীপকের সমিতিটি সদস্যদের প্রকৃতি বিচারে কোন ধরনের সমবায় সমিতি? ব্যাখ্যা করো।",
          "explanation": "নিম্নের অনুরূপঃ উদ্দীপকের হাফিজদের প্রতিষ্ঠানটি সদস্যদের প্রকৃতি বিচারে শ্রমজীবী সমবায় সমিতি। শ্রমজীবী মানুষরা সাধারণত বিভিন্ন সমস্যায় জর্জরিত থাকেন। তাই তারা আর্থ-সামাজিক উন্নয়নের জন্য ঐক্যবদ্ধ হয়ে শ্রমজীবী সমবায় সমিতি গঠন করেন। এর মাধ্যমে তারা তাদের শ্রমস্বার্থ রক্ষার পাশাপাশি নিজেদের অর্থনৈতিক কল্যাণসাধন করতে পারেন। উদ্দীপকের হাফিজ পেশায় একজন রিকশা চালক। সে এলাকার ২০ জন রিকশা চালককে একত্রিত করে নিজেদের অর্থনৈতিক কল্যাণসাধনের লক্ষ্যে একটি সংগঠন গড়ে তোলে। তারা এ সমিতিতে সাপ্তাহিক ভিত্তিতে চাঁদা দিয়ে সঞ্চয় করে। পরবর্তীতে তারা এ সঞ্চয় ব্যবসায়িক কাজে লাগিয়ে আর্থিকভাবে লাভবান হয়। নিজেরাও প্রয়োজনে সেখান থেকে ঋণ নেয়। এক্ষেত্রে উক্ত শ্রমজীবী চালকরা তাদের আর্থিক কল্যাণের জন্য মূলত এরূপ সমিতি গড়ে তোলে। এসবের সাথে শ্রমজীবী সমবায় সমিতির মিল রয়েছে। তাই বলা যায়, সদস্যদের প্রকৃতি বিচারে উদ্দীপকের সমিতিটি শ্রমজীবী সমবায় সমিতি।"
        },
        {
          "label": "ঘ",
          "question": "তুমি কি মনে করো কার্যকরি কমিটির কর্তৃক ৩০০ শেয়ার ক্রয়ের প্রস্তাবটি প্রত্যাখ্যান করা যৌক্তিক ছিল? তোমার মতামত ব্যাখ্যা করো।",
          "explanation": "উদ্দীপকে কার্যকরি কমিটি কর্তৃক ৩০০ শেয়ার ক্রয়ের প্রস্তাবটি প্রত্যাখ্যান করা যৌক্তিক ছিল বলে আমি মনে করি। বাংলাদেশে সমবায় আইন অনুযায়ী সমবায় সমিতি গঠিত, পরিচালিত ও নিয়ন্ত্রিত হয়। এ আইন অনুযায়ী একজন সদস্য মোট শেয়ার বা শেয়ার মূলধনের ১/৫ ভাগ শেয়ার কিনতে পারেন। আর এ শেয়ার অবাধে হস্তান্তরযোগ্য নয়। উদ্দীপকে একতা সমবায় সমিতিটি সদস্যদের প্রকৃতি বিচারে একটি শ্রমজীবী সমবায় সমিতি। ১০০ জন তাঁতকল শ্রমিক এর সদস্য। এর মোট মূলধন ১ লক্ষ টাকা যা ১০০ টাকা করে ১,০০০ শেয়ারে বিভক্ত। সমিতিটির একজন সদস্য একাই ৩০০ শেয়ার কিনতে চায়। এক্ষেত্রে সমিতিটির কার্যকরি কমিটি এ প্রস্তাবটি প্রত্যাখ্যান করে। একতা সমবায় সমিতিটি বাংলাদেশের প্রচলিত সমবায় আইন অনুযায়ী গঠিত হয়েছিল। এজন্য আইন অনুযায়ী উক্ত সমিতিটির শেয়ার একজন সদস্য সর্বাধিক ২০% ক্লিনতে পারবে। এ হিসেবে উক্ত সদস্য (১,০০০ × ২০%) বা ২০০ শেয়ার কেনার ক্ষমতা রাখে। কিন্তু সে ৩০০ শেয়ার কেনার প্রস্তাব দেয়। এজন্য সমবায় আইন যথাযথ পালনের লক্ষ্যে সমিতিটির কার্যকরী কমিটি তার এ প্রস্তাব প্রত্যাখ্যান করে। তাই উদ্দীপকে কার্যকরী কমিটি কর্তৃক শেয়ার ক্রয়ের প্রস্তাবটি প্রত্যাখ্যান করার যৌক্তিকতা রয়েছে।"
        }
      ]
    },
    {
      "number": "10",
      "uddipok": "আজিমপুরের ২০ জন জুতা প্রস্তুতকারী কারখানার মালিক মিলে আইনগত সত্তাবিশিষ্ট একটি প্রতিষ্ঠান গড়ে তোলেন। প্রতিষ্ঠানটি গত তিন বছর যাবত যথাক্রমে ৬,০০,০০০ টাকা, ৮,০০,০০০ টাকা ও ৯,০০,০০০ টাকা মুনাফা অর্জন করে। অর্জিত মুনাফা বিধি মোতাবেক সঞ্চিতি তহবিলে রেখে তারা অবশিষ্ট টাকা নিজেদের মধ্যে বণ্টন করে নেন। তারা নিজেদের আবাসন সমস্যা সমাধানের জন্য এককালীন ১০,০০,০০০ টাকা প্রদান করে কিস্তিতে একটি জমি কেনার সিদ্ধান্ত নেন।",
      "tag": "ACC 25",
      "sub_questions": [
        {
          "label": "ক",
          "question": "BARD এর পূর্ণরূপ লেখো।",
          "explanation": "BARD এর পূর্ণরূপ হলো- Bangladesh Academy for Rural Development."
        },
        {
          "label": "খ",
          "question": "'একতাই বল সমবায়ের মূলমন্ত্র'-ব্যাখ্যা করো।",
          "explanation": "সকলে মিলে একভাবে, একমনে ও একত্রে চলার প্রবণতাকে একতা বলে। দরিদ্র ও সমমনা ব্যক্তিরা নিজেদের পারস্পরিক কল্যাণে সমবায় গঠন করেন। তাই সফলতা লাভের জন্য সব অবস্থাতেই এর সদস্যদের ঐক্যবদ্ধ থাকতে হয়। এতে তাদের কেউ ঠকাতে পারে না। এজন্যই বলা হয়, একতাই বল সমবায় সমিতির মূলমন্ত্র।"
        },
        {
          "label": "গ",
          "question": "সংগঠন কাঠামো বিচারে উদ্দীপকের প্রতিষ্ঠানটি কোন ধরনের সমবায় সমিতি? ব্যাখ্যা করো।",
          "explanation": "সংগঠন কাঠামো বিবেচনায় উদ্দীপকের প্রতিষ্ঠানটি একটি প্রাথমিক সমবায় সমিতি। এ সমিতি প্রাথমিক পর্যায়ে যোগদানকারী সদস্যদের নিয়ে গঠিত হয়। এরূপ সমবায় সংগঠন কমপক্ষে ২০ জন সদস্যের সমন্বয়ে গড়ে ওঠে। আর নির্বাচিত কমিটির মাধ্যমে এর কার্যক্রম পরিচালনা করা হয়। এরূপ সমবায় সমিতি সাধারণত বাজার, মহল্লা বা গ্রামভিত্তিক হয়ে থাকে। উদ্দীপকের আজিমপুরের ২০ জন জুতা প্রস্তুতকারী কারখানার মালিক মিলে একটি প্রতিষ্ঠান গড়ে তোলেন। প্রতিষ্ঠানটির আইনগত সত্তা রয়েছে। এক্ষেত্রে সমিতিটি ন্যূনতম ২০ জন জুতা প্রস্তুতকারী কারখানার মালিকদের সমন্বয়ে গঠিত হয়। এর মাধ্যমে তারা তাদের উৎপাদিত পণ্য ন্যায্যমূল্যে বিক্রি করতে পারবে। এছাড়া সদস্যদের আর্থিক কল্যাণ সাধনই প্রতিষ্ঠানটির মূল উদ্দেশ্য। এসব বৈশিষ্ট্যের সাথে প্রাথমিক সমবায় সমিতির মিল রয়েছে। সুতরাং, সাংগঠনিক কাঠামো বিবেচনায় উদ্দীপকের প্রতিষ্ঠানটি একটি প্রাথমিক সমবায় সমিতি।"
        },
        {
          "label": "ঘ",
          "question": "তুমি কি মনে করো সঞ্চিতি তহবিল হতে আবাসন সমস্যা সমাধান সম্ভব? যুক্তিসহ ব্যাখ্যা করো।",
          "explanation": "উদ্দীপকের প্রতিষ্ঠানের সঞ্চিতি তহবিল থেকে আবাসন সমস্যা সমাধান সম্ভব নয় বলে আমি মনে করি। সমবায় আইন অনুযায়ী সমিতির ১৫% সঞ্চিতি তহবিলে ও ৩% উন্নয়ন তহবিলে জমা রাখার বাধ্যবাধকতা রয়েছে। বাকি অর্থ এর মালিকগণ মুনাফা হিসেবে শেয়ার অনুপাতে নিজেদের মধ্যে বণ্টন করে নেয়। সঞ্চিতি তহবিলের জমাকৃত অর্থ দিয়ে চাইলে সমিতি ব্যবসায় সম্প্রসারণ করতে পারে। উদ্দীপকের প্রতিষ্ঠানটি গত তিন বছরে যথাক্রমে ৬,০০,০০০ টাকা, ৮,০০,০০০ টাকা ও ৯,০০,০০০ টাকা মুনাফা অর্জন করে। এক্ষেত্রে তাদের মোট মুনাফা হয় (৬,০০,০০০ + ৮,০০,০০০ + ৯,০০,০০০) বা ২৩,০০,০০০ টাকা। অর্জিত মুনাফা তারা সমবায় বিধি মোতাবেক সঞ্চিতি তহবিলে রেখে অবশিষ্ট টাকা নিজেদের মধ্যে বণ্টন করে নেয়। এছাড়া তারা নিজেদের আবাসন সমস্যা সমাধানের জন্য জমি কেনার সিদ্ধান্ত নেয়। উদ্দীপকের প্রতিষ্ঠানের সদস্যরা এককালীন ১০,০০,০০০ টাকা প্রদান করে কিস্তিতে জমি কিনতে চায়। সমবায়ের মুনাফার বিধি অনুযায়ী ১৫% সঞ্চিতি তহবিলে সংরক্ষণ করতে হয়। এক্ষেত্রে তাদের সঞ্চিতির পরিমাণ (২৩,০০,০০০ × ১৫%) বা ৩,৪৫,০০০ টাকা। কিন্তু তাদের এ সঞ্চিত অর্থ প্রয়োজনীয় টাকার চেয়ে (১০,০০,০০০ – ৩,৪৫,০০০) বা ৬,৫৫,০০০ টাকা কম। এজন্য তারা এ তহবিলের অর্থ দিয়ে জমি কেনার অর্থের পুরোপুরি জোগাড় করতে পারবেন না। তাই বলা যায়, সঞ্চিতি তহবিল হতে আবাসন সমস্যা সমাধান সম্ভব নয়।"
        }
      ]
    },
    {
      "number": "11",
      "uddipok": "জনাব রিপন সয়াবিন তেল ব্যবসায়ী। রমজান মাস উপলক্ষে তিনি ১ লক্ষ মেট্রিক টন সয়াবিন তেল আমদানি করেন কিন্তু যথাসময়ে বাজারে সরবরাহ করেননি। ফলে বাজারে সয়াবিন তেলের মূল্য বেড়ে যায় এবং রিপন অধিক লাভে সয়াবিন তেল বিক্রি করেন।",
      "tag": "ACC 25",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কোনো বিষয়ে ভালো-মন্দ সম্পর্কে ব্যক্তির স্থায়ী ধ্যান-ধারণা, বোধ ও বিশ্বাসকে মূল্যবোধ বলে।"
        },
        {
          "label": "খ",
          "question": "ব্যবসায়ের সামাজিক দায়বদ্ধতা বিষয়টি গুরুত্বপূর্ণ কেন? ব্যাখ্যা করো।",
          "explanation": "সমাজ সংশ্লিষ্ট পক্ষসমূহের প্রতি ব্যবসায়ের কর্তব্য পালনের দায়কে ব্যবসায়ের সামাজিক দায়বদ্ধতা বলে। ব্যবসায়ের সাথে জড়িত পক্ষসমূহ হলো- উৎপাদক, ক্রেতা-ভোক্তা, সরবরাহকারী, সরকার, স্বগোত্রীয় ব্যবসায়ী প্রভৃতি। সমাজের এ পক্ষগুলোর সহায়তা ছাড়া ব্যবসায়ী উন্নতি করতে পারেন না। সমাজের প্রতি দায়িত্ব পালনের মাধ্যমে তিনি সফলতার সাথে টিকে থাকতে পারেন। তাই ব্যবসায়ের সামাজিক দায়বদ্ধতার বিষয়টি গুরুত্বপূর্ণ।"
        },
        {
          "label": "গ",
          "question": "উদ্দীপকে জনাব রিপন সমাজের কোন পক্ষের প্রতি দায়িত্ব পালনে অবজ্ঞা করেছেন? ব্যাখ্যা করো।",
          "explanation": "নিম্নের অনুরূপঃ জনাব টগরের কাছে সমাজের ক্রেতা ও ভোক্তা পক্ষ উপেক্ষিত হয়েছে। ক্রেতা ও ভোক্তা হলো ব্যবসায়ের প্রাণ। এজন্য প্রত্যেক ব্যবসায়ীকে ক্রেতা ও ভোক্তার প্রতি দায়িত্ব পালন করতে হয়। ন্যায্যমূল্যে পণ্য সরবরাহ, ভেজাল না মেশানো, পণ্যের বাজার স্থিতিশীল রাখা প্রভৃতি এ পক্ষের প্রতি ব্যবসায়ের সামাজিক দায়িত্ব। উদ্দীপকের জনাব টগর মাস্ক প্রস্তুতকারী একজন ব্যবসায়ী। তিনি আগে থেকে বুঝতে পারেন করোনার প্রকোপ বাড়লে সরকার আবার লকডাউন দিতে পারে। এজন্য বেশি মুনাফার আশায় তিনি গোডাউনে সংরক্ষিত মাস্ক বিক্রি বন্ধ করে দেন। ফলে ক্রেতারা বাজারে মাস্ক পাচ্ছেন না। অর্থাৎ, জনাব টগর বাজারে পণ্য সরবরাহ বন্ধ করে কৃত্রিম সংকট তৈরি করেন। এতে ক্রেতা ও ভোক্তারা অতি প্রয়োজনীয় পণ্য মাস্ক না পেয়ে ক্ষতির সম্মুখীন হন। বাজারে পণ্যের কৃত্রিম সংকট সৃষ্টি করা ক্রেতা ও ভোক্তার পক্ষের প্রতি দায়িত্বের লঙ্ঘন। তাই বলা যায়, জনাব টগরের কাছে সমাজের ক্রেতা ও ভোক্তাশ্রেণি উপেক্ষিত হয়েছে।"
        },
        {
          "label": "ঘ",
          "question": "\"জনাব রিপনের কর্মকাণ্ড ব্যবসায় নৈতিকতাবিরোধী\"-মূল্যায়ন করো।",
          "explanation": "জনাব রিপনের কর্মকান্ড ব্যবসায় নৈতিকতাবিরোধী- উক্তিটির সাথে আমি একমত। ব্যবসায় নৈতিকতার মাধ্যমে ব্যবসায়ের ভালো-মন্দ, সত্য-মিথ্যা, সঠিক-ভুল বিচার করা হয়। অন্যদিকে, ওজনে কম দেওয়া, বেশি মুনাফা করা, নিম্নমানের পণ্য দেওয়া প্রভৃতি ব্যবসায়ের অনৈতিক কাজ। সমাজের কোনো পক্ষের জন্যই এ ধরনের কাজ কাম্য নয়। উদ্দীপকের জনাব রিপন সয়াবিন তেল আমদানি করেন। তিনি রমজান উপলক্ষ্যে ১ লক্ষ মেট্রিক টন সয়াবিন তেল আমদানি করেন; যা ভোক্তাদের জন্য পর্যাপ্ত ছিল। কিন্তু যথাসময়ে তিনি তা বাজারজাত করেননি। বাজারে তেলের দাম বাড়ার পর তিনি তা বিক্রি করে প্রচুর মুনাফা অর্জন করেন। জনাব রিপন তার ব্যবসায় কার্যক্রম পরিচালনায় অনুচিত কাজ সম্পাদন করছেন। তিনি বেশি লাভের আশায় তেল মজুত করেছেন। এক্ষেত্রে তিনি ভালো খারাপ বিবেচনা না করেই অবৈধভাবে মুনাফা অর্জনের পথ বেছে নিয়েছেন। এতে স্বল্পমেয়াদে তিনি লাভবান হলেও দীর্ঘমেয়াদে তার ব্যবসায় হুমকির মুখে পড়বে। এক্ষেত্রে তার এসব কার্যক্রম অনৈতিক কাজকে নির্দেশ করে। তাই বলা যায়, নৈতিকতার মানদণ্ডে জনাব রিপনের ব্যবসায়িক কাজ সম্পূর্ণ অনৈতিক।"
        }
      ]
    }
  ]
}