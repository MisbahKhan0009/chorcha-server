{
  "title": "ঢাকা কমার্স কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "OPEC প্রাকৃতিক গ্যাস ও তেল উত্তোলনের জন্য বিশ্ব স্বীকৃত একটি প্রতিষ্ঠান। খনি হতে অপরিশোধিত তেল উত্তোলন করে এবং বিভিন্ন তেল ও গ্যাস প্রক্রিয়াজাতকরণ প্রতিষ্ঠানসমূহকে সরবরাহ করে। কিন্তু তেল উত্তোলন করতে গিয়ে প্রতিষ্ঠানটি প্রায়ই ভূমিধসের কারণে ক্ষতিগ্রস্ত হয়। যার ফলে প্রতিষ্ঠানটির আর্থিক ক্ষতির পাশাপাশি সচ্ছলতা অর্জনও বাধাগ্রস্ত হয়।",
      "tag": "DCC 24",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "প্রত্যক্ষ সেবা বলতে কী বোঝায়? ব্যাখ্যা করো।",
          "explanation": "মুনাফা অর্জনের উদ্দেশ্যে ভোক্তা বা গ্রাহকদের সরাসরি কোনো সেবা দেওয়াকে প্রত্যক্ষ সেবা বলে। এক্ষেত্রে সেবাকে কেন্দ্র করেই এর আর্থিক কাজ পরিচালিত হয়। এটি দেখা বা স্পর্শ করা যায় না। কিন্তু মানুষের প্রয়োজন পূরণ করতে পারে। চিকিৎসা, আইন ব্যবসায়, নার্সিং প্রভৃতি এর অন্তর্গত।"
        },
        {
          "label": "গ",
          "question": "আওতা বিবেচনায় OPEC এর কার্যক্রম, ব্যবসায়ের কোন শাখার অন্তর্গত? ব্যাখ্যা করো।",
          "explanation": "আওতা বিবেচনায় উদ্দীপকে OPEC এর কার্যক্রম ব্যবসায়ের শিল্প শাখার অন্তর্গত। প্রাকৃতিক সম্পদকে প্রক্রিয়াজাত করে মানুষের ব্যবহারযোগ্য পণ্যে পরিণত করার প্রক্রিয়াকে শিল্প বলা হয়। এতে প্রাকৃতিক উপকরণ বা কাঁচামাল প্রক্রিয়াজাতের মাধ্যমে মাধ্যমিক ও চূড়ান্ত পণ্য উৎপাদন করা হয়। ব্যবসায়ের উৎপাদন সংক্রান্ত কাজ এর মাধ্যমে হয়ে থাকে। উদ্দীপকে OPEC একটি প্রাকৃতিক গ্যাস ও তেল উত্তোলনের জন্য বিশ্ব স্বীকৃত প্রতিষ্ঠান। প্রতিষ্ঠানটি এসব জিনিস খনি থেকে উত্তোলন করে। • এক্ষেত্রে এটি প্রথমে প্রাকৃতিক উৎস খনি হতে অপরিশোধিত তেল ও গ্যাস উত্তোলন করে। এরপর এ অপরিশোধিত তেল ও গ্যাস প্রক্রিয়াজাতকরণ প্রতিষ্ঠানসমূহে সরবরাহ করে। এ অপরিশোধিত তেল' ও গ্যাস পরিশোধিত হয়ে পরে মানুষের ব্যবহার উপযোগী পণ্যে পরিণত হবে। এক্ষেত্রে উক্ত প্রতিষ্ঠানটি প্রকৃতি প্রদত্ত খনি থেকে মানুষের ব্যবহারযোগ্য পণ্য উত্তোলন কাজের সাথে জড়িত। এসবের সাথে শিল্প কাজের মিল পাওয়া যায়। সুতরাং, উদ্দীপকে OPEC এর কার্যক্রম ব্যবসায়ের শিল্প শাখার অন্তর্গত।"
        },
        {
          "label": "ঘ",
          "question": "OPEC এর ব্যবসায়িক সাফল্যের ধারা অব্যাহত রাখতে কী করা উচিত বলে তুমি মনে কর? যুক্তিসহ ব্যাখ্যা করো।",
          "explanation": "উদ্দীপকের OPEC এর ব্যবসায়িক সাফল্যের ধারা অব্যাহত রাখতে বিমা করা উচিত বলে আমি মনে করি। ব্যবসায়ের সাথে জড়িত ঝুঁকি ব্যবসায়কে স্বাচ্ছন্দ্যে পরিচালনার ক্ষেত্রে বাধা তৈরি করে। এক্ষেত্রে এ ঝুঁকি মোকাবিলায় বিমা ব্যবসায়ে আর্থিক সুবিধা দিয়ে থাকে। বিমার এ আর্থিক সুবিধা ব্যবসায়ের গতিশীলতা বজায় রাখতে সহায়ক ভূমিকা পালন করে উদ্দীপকে OPEC একটি প্রাকৃতিক গ্যাস ও তেল উত্তোলনের জন্য বিশ্ব স্বীকৃত প্রতিষ্ঠান। এটি খনি থেকে অপরিশোধিত তেল ও গ্যাস উত্তোলন করে বিভিন্ন প্রতিষ্ঠানের কাছে সরবরাহ করে। কিন্তু তেল উত্তোলন করতে গিয়ে প্রতিষ্ঠানটি প্রায়ই ভূমিধসের কারণে ক্ষতিগ্রস্ত হয়। এর ফলে প্রতিষ্ঠানটির আর্থিক ক্ষতির পাশাপাশি সচ্ছলতা অর্জনও বাধাগ্রস্ত হয়। ভূমিধস একটি অপ্রত্যাশিত প্রাকৃতিক দুর্ঘটনা। এ দুর্ঘটনা মোকাবিলায় উদ্দীপকের প্রতিষ্ঠানটি বিমা করতে পারে। এতে ভূমিধসের ফলে সংঘটিত সম্ভাব্য ক্ষতির বিনিময়ে এটি ক্ষতিপূরণ পাবে। বিমা হতে প্রাপ্ত অর্থ দিয়ে এটি আর্থিক সচ্ছলতা অর্জন করতে পারবে। এতে সামগ্রিক কার্যক্রমে আর্থিক ক্ষতির মাত্রা কমবে এবং সচ্ছলতা অর্জন বাধাগ্রস্ত হবে না। এভাবে বিমার মাধ্যমে উদ্দীপকের OPEC প্রতিষ্ঠানটি এর ব্যবসায়িক সাফল্যের ধারা অব্যাহত রাখতে পারবে।"
        }
      ]
    },
    {
      "number": "2",
      "uddipok": "একসময়ের দরিদ্র ও মেধাবী ছেলে ইমতিয়াজ বর্তমানে একজন স্বনামধন্য ডাক্তার। দরিদ্র মানুষের কথা চিন্তা করে কয়েকজন বন্ধুকে নিয়ে তার গ্রামে দরিদ্র গ্রামবাসীদের স্বল্প মূল্যে চিকিৎসা সেবা দেয়ার উদ্দেশ্যে ৮০ লক্ষ টাকা বিনিয়োগ করে একটি হাসপাতাল গড়ে তোলেন। হাসপাতালটির অর্জিত মুনাফা তারা গ্রহণ না করে হাসপাতালের সম্প্রসারণের কাজে ব্যয় করেন। কয়েক বছর পর হাসপাতালটি স্বয়ংসম্পূর্ণভাবে পরিচালিত হতে থাকলে তারা তাদের বিনিয়োজিত মূলধন তুলে নিতে শুরু করেন।",
      "tag": "DCC 24",
      "sub_questions": [
        {
          "label": "ক",
          "question": "শিল্প কী?",
          "explanation": "প্রাকৃতিক সম্পদ আহরণ ও তা প্রক্রিয়াজাত করে মানুষের ব্যবহারযোগ্য পণ্যে পরিণত করাকে শিল্প বলে।"
        },
        {
          "label": "খ",
          "question": "বাণিজ্যের মূল কাজ কী? ব্যাখ্যা করো।",
          "explanation": "বাণিজ্যের মূল কাজ পণ্য বণ্টন। ব্যবসায় বা শিল্পে ব্যবহৃত কাঁচামাল বাণিজ্যের মাধ্যমে উৎপাদকের কাছে পৌছানো হয়। আবার উৎপাদিত পণ্য বাণিজ্যের মাধ্যমেই ভোক্তার কাছে পাঠানো হয়। অর্থাৎ বাণিজ্য সবসময় পণ্য সরবরাহ সংক্রান্ত কাজে নিয়োজিত থাকে। এভাবে বাণিজ্য ব্যবসায়ের পণ্য বণ্টন কাজ করে থাকে।"
        },
        {
          "label": "গ",
          "question": "উদ্দীপকের কার্যক্রমটি কোন ধরনের ব্যবসায়ের সাথে সম্পৃক্ত? ব্যাখ্যা করো।",
          "explanation": "উদ্দীপকের কার্যক্রমটি সামাজিক ব্যবসায়ের সাথে সম্পৃক্ত। এ ব্যবসায় গঠনে কিছু ব্যক্তি একত্রে মূলধন দেন। কিন্তু এর পেছনে মুনাফা পাওয়ার উদ্দেশ্য থাকে না, বরং সামাজিক কল্যাণই এর মুখ্য বিষয়। এক্ষেত্রে এ ব্যবসায়ের বিনিয়োগকারীরা একটি নির্দিষ্ট সময় শেষে তাদের বিনিয়োগকৃত অর্থ তুলে নেন। এ ব্যবসায়ের মাধ্যমে সমাজ ও দেশের কল্যাণ সাধন হয়। উদ্দীপকে ইমতিয়াজ তার কয়েকজন বন্ধুকে নিয়ে গ্রামে একটি হাসপাতাল গড়ে তোলেন। এ হাসপাতালটির মাধ্যমে তারা গ্রামের দরিদ্র মানুষদের স্বল্প মূল্যে চিকিৎসা সেবা দিবেন। হাসপাতালটি প্রতিষ্ঠা করতে তাদের ৮০ লক্ষ টাকা খরচ হয়। কিন্তু, তারা মুনাফা অর্জনের উদ্দেশ্যে এ অর্থ বিনিয়োগ করেননি। আর হাসপাতালটি থেকে অর্জিত মুনাফা তারা গ্রহণ না করে এটির সম্প্রসারণের কাজে ব্যয় করেন। কয়েক বছর পর এটি স্বয়ংসম্পূর্ণভাবে পরিচালিত হতে থাকলে তারা তাদের বিনিয়োজিত মূলধন তুলে নিতে শুরু করেন। এক্ষেত্রে তাদের পরিচালিত ব্যবসায়িক কর্মকাণ্ডের সাথে সামাজিক ব্যবসায়ের মিল পাওয়া যায়। সতরাং, উদ্দীপকের কার্যক্রমটি সামাজিক ব্যবসায়ের সাথে সম্পৃক্ত।"
        },
        {
          "label": "ঘ",
          "question": "\"ডা. ইমতিয়াজ ও তার বন্ধুদের এরূপ কার্যক্রম দেশের আর্থ- সামাজিক উন্নয়নে অবদান রাখবে\" তুমি কি একমত? তোমার উত্তরের সপক্ষে যুক্তি দাও।",
          "explanation": "\"ডা. ইমতিয়াজ ও তার বন্ধুদের এরূপ কার্যক্রম দেশের আর্থ- সামাজিক উন্নয়নে অবদান রাখবে\"- উক্তিটির সাথে আমি একমত। সামাজিক ব্যবসায় গঠনে কতিপয় ব্যক্তি বা ব্যক্তিবর্গ মুনাফা প্রাপ্তির উদ্দেশ্য ছাড়াই মূলধন বিনিয়োগ করে। এরূপ ব্যবসায়ের প্রধান উদ্দেশ্য হলো সমাজকল্যাণ ও দারিদ্র্য দূরীকরণ। স্বাস্থ্য সেবা, গৃহায়ণ, শিশুদের জন্য খাদ্য সরবরাহ প্রভৃতি সামাজিক ব্যবসায় গুরুত্বপূর্ণ খাত। এ ব্যবসায়ের মাধ্যমে সমাজে মানুষের মধ্যে সৃষ্ট বৈষম্য দূরীভূত হয়। উদ্দীপকে ডা. ইমতিয়াজ তার কয়েকজন বন্ধুকে নিয়ে তার গ্রামে একটি হাসপাতাল গড়ে তোলেন। কাজের দৃষ্টিকোণ থেকে তাদের এ প্রকল্পটি সামাজিক ব‍্যবসায়। এটির মাধ্যমে তারা দরিদ্র গ্রামবাসীদের চিকিৎসা সেবা দিয়ে থাকেন। হাসপাতালটি থেকে অর্জিত মুনাফা তারা এটির সম্প্রসারণের কাজে ব্যয় করেন। এ হাসপাতালটির মাধ্যমে গ্রামের দরিদ্র মানুষদের চিকিৎসা সেবা নিশ্চিত হবে। এতে চিকিৎসা সেবা পাওয়ার ক্ষেত্রে তাদের বৈষম্যের স্বীকার হতে হবে না। আবার হাসপাতালটিতে অনেক লোকের কর্মসংস্থানের সৃষ্টি হয়েছে। এতে উক্ত এলাকার লোকদের আয়ের ব্যবস্থা হয়েছে। ফলে তাদের জীবনমান উন্নত হচ্ছে। এভাবে হাসপাতালটির মাধ্যমে এলাকার মানুষের আর্থ-সামাজিক কল্যাণ সাধিত হচ্ছে। তাই বলা যায়, ডা. ইমতিয়াজ ও তার বন্ধুদের ব্যবসায়িক কার্যক্রম দেশের আর্থ-সামাজিক : উন্নয়নে অবদান রাখবে।"
        }
      ]
    },
    {
      "number": "3",
      "uddipok": "মিস রিয়ার একটি বুটিক শপ রয়েছে। অনলাইন পেইজের মাধ্যমে রিয়ার ব্যবসায়ের পরিচিতি ও বিক্রয় বাড়তে থাকে। এমনকি ফেসবুক ও ইউটিউব চ্যানেল থেকেও তার ভালো আয় হয়। সম্প্রতি ক্রেতাদের চাহিদার কথা ভেবে রিয়া মিরপুর ও শান্তিনগরে ২টি শোরুম প্রতিষ্ঠার সিদ্ধান্ত নেয়। নারী উদ্যোক্তা হিসেবে রিয়াকে স্থানীয় একটি ব্যাংক ঋণ সুবিধা প্রদান করে। রিয়া এখন একজন স্বাবলম্বী ব্যবসায়ী।",
      "tag": "DCC 24",
      "sub_questions": [
        {
          "label": "ক",
          "question": "শুল্ক কোন ধরনের পরিবেশের উপাদান?",
          "explanation": "শুল্ক আইনগত পরিবেশের উপাদান।"
        },
        {
          "label": "খ",
          "question": "বাহ্যিক পরিবেশ অনিয়ন্ত্রিত কেন? ব্যাখ্যা করো।",
          "explanation": "ব্যবসায় প্রতিষ্ঠানের বাইরের যেসব পরিবেশগত উপাদান ব্যবসায়ের ওপর প্রত্যক্ষ বা পরোক্ষভাবে প্রভাব ফেলে, তাকে ব্যবসায়ের বাহ্যিক পরিবেশ বলে। বাহ্যিক উপাদানগুলোর নিয়ন্ত্রণের চাবিকাঠি প্রতিষ্ঠানের মালিকের হাতে থাকে না। 'এ উপাদানগুলো বিভিন্ন শক্তির ওপর নির্ভর করে। অনেক সময় এর সাথে প্রাকৃতিক পরিবেশও জড়িত থাকে। তাই পরিবেশের বাহ্যিক উপাদানগুলো অনিয়ন্ত্রণযোগ্য।"
        },
        {
          "label": "গ",
          "question": "উদ্দীপকে রিয়ার ব্যবসায় সম্প্রসারণে কোন পরিবেশের প্রভাব লক্ষ করা যায়? ব্যাখ্যা করো।",
          "explanation": "উদ্দীপকে রিয়ার ব্যবসায় সম্প্রসারণে প্রযুক্তিগত পরিবেশের প্রভাব লক্ষ করা যায়। প্রযুক্তিগত উপাদনের সমন্বয়ে এ পরিবেশ গড়ে ওঠে। অর্থাৎ বিজ্ঞান ও কারিগরি শিক্ষা, উন্নত প্রযুক্তি, প্রযুক্তি আমদানির সুযোগ প্রভৃতি এর অন্তর্গত। এ উপাদানগুলো ব্যবসায়কে আধুনিক করে তুলতে পারে। উদ্দীপকে মিস রিয়ার একটি বুটিক শপ রয়েছে। অনলাইন পেইজের মাধ্যমে তার ব্যবসায়ের পরিচিতি ও বিক্রয় বাড়তে থাকে। পাশাপাশি ফেসবুক ও ইউটিউব চ্যানেল থেকেও তার আয় হয়। এ' ধরনের উন্নত প্রযুক্তি মূলত ব্যবসায়ের উৎপাদন ও অন্যান্য কাজে গতিশীলতা আনে। প্রযুক্তিগত এসব সুবিধা থাকার কারণে মিস রিয়া ব্যবসায় সম্প্রসারণের সিদ্ধান্ত নিতে পেরেছেন। এসব বৈশিষ্ট্য ব্যবসায়ের প্রযুক্তিগত পরিবেশের অন্তর্গত। সুতরাং, মিস রিয়ার ব্যবসায় সম্প্রসারণে প্রযুক্তিগত পরিবেশের প্রভাব রয়েছে।"
        },
        {
          "label": "ঘ",
          "question": "'একজন উদ্যোক্তার স্বাবলম্বী হয়ে ওঠার পেছনে ব্যবসায় পরিবেশের অনুকূল প্রভাব বিদ্যমান'- উদ্দীপকের আলোকে",
          "explanation": "একজন উদ্যোক্তার স্বাবলম্বী হয়ে ওঠার পেছনে ব্যবসায় পরিবেশের অনুকূল প্রভাব বিদ্যমান'- উক্তিটি যথার্থ বলে আমি মনে করি। ব্যবসায়ের ওপর প্রত্যক্ষ বা পরোক্ষভাবে প্রভাব বিস্তারকারী উপাদানের সমন্বয়ে ব্যবসায় পরিবেশ গড়ে ওঠে। পরিবেশের এ উপাদানগুলো অনুকূল থাকলে ব্যবসায়ে সফলতা আসে। কিন্তু, এ উপাদানগুলো নেতিবাচক হলে ব্যবসায় ক্ষতির মুখে পড়ে। উদ্দীপকে মিস রিয়া একটি বুটিক শপ গড়ে তোলেন। তিনি ইন্টারনেটভিত্তিক, বিভিন্ন মিডিয়ার মাধ্যমে তার ব্যবসায় সম্প্রসারণ করতে সক্ষম হন। এক্ষেত্রে তিনি ব্যবসায়ের প্রযুক্তিগত পরিবেশের সহায়তা পান। আবার নারী উদ্যোক্তা হিসেবেও ব্যাংক তাকে ঋণ সুবিধা প্রদান করে। এখানে রিয়ার প্রতিষ্ঠানে ব্যবসায়ের অর্থনৈতিক পরিবেশের অবদান রয়েছে। মিস রিয়ার সফল উদ্যোক্তা হয়ে ওঠার পেছনে ব্যবসায়ের প্রযুক্তিগত ও অর্থনৈতিক পরিবেশ অপরিহার্য ভূমিকা রেখেছে। অর্থনৈতিক পরিবেশের অনুকূলতার মাধ্যমে তিনি সহজেই ব্যাংক ঋণ পেয়েছেন। এতে তিনি মিরপুর ও শান্তিনগরে শোরুম খুলে তার ব্যবসায়ে পরিধি আরও বাড়াতে সক্ষম হবেন। অন্যদিকে, প্রযুক্তির কল্যাণে তিনি সহজেই অনলাইন ফেসবুক পেইজ, ইউটিউব প্রভৃতির মাধ্যমে ব্যবসায় সম্প্রসারণ করতে পেরেছেন। এসব অনুকূলতার কারণে মিস রিয়া তার ব্যবসায়ের পরিসর বাড়িয়ে অধিক লাভবান হবেন। এতে তিনি একজন সফল উদ্যোক্তা হয়ে ওঠবেন। তাই বলা যায়, উদ্যোক্তার স্বাবলম্বী হয়ে ওঠার পেছনে ব্যবসায় পরিবেশের অনুকূল প্রভাব বিদ্যমান।"
        }
      ]
    },
    {
      "number": "4",
      "uddipok": "জনাব রিয়াজ ঢাকার যাত্রাবাড়িতে একটি স্টেশনারি দোকান স্থাপন করেন। তার দোকানের কাছে চারটি শিক্ষা প্রতিষ্ঠান রয়েছে। তিনি লক্ষ করলেন বর্তমান শিক্ষার্থীদের অধিকাংশের কাজ হচ্ছে ইন্টারনেটভিত্তিক। তিনি নতুন এই পরিস্থিতিতে ২টি কম্পিউটার, ২টি প্রিন্টার ও ২টি | মডেম দোকানের জন্য ক্রয় করেন। তাছাড়া ২ জন দক্ষ কর্মী নিয়োগ দেন। তার ব্যবসায় এখন আগের থেকেও বেশি পরিচিতি পেয়েছে এবং বেশি বিক্রয় সম্ভব হচ্ছে।",
      "tag": "DCC 24",
      "sub_questions": [
        {
          "label": "ক",
          "question": "ট্রেড লাইসেন্স কী?",
          "explanation": "ব্যবসায় শুরু করার জন্য স্থানীয় সরকার বা পৌরসভা থেকে দেওয়া সরকারি অনুমতিপত্রই হলো ট্রেড লাইসেন্স।"
        },
        {
          "label": "খ",
          "question": "অসীম দায় বলতে কী বোঝায়?",
          "explanation": "ব্যবসায়ে অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। এ দায় সৃষ্টি হলে তা ব্যবসায়ের বিনিয়োগকৃত মূলধনের বাইরে মালিকের ব্যক্তিগত সম্পত্তি দায়বদ্ধ হয়। এরূপ দায় ব্যক্তিকে দেউলিয়া করতে পারে। অসীম দায়ের কারণে অনেক সামর্থ্যবান ব্যক্তিরাও ব্যবসায় গঠনে উৎসাহিত হন না।"
        },
        {
          "label": "গ",
          "question": "উদ্দীপকে উল্লিখিত ব্যবসায়টি কোন ধরনের? ব্যাখ্যা করো।",
          "explanation": "উদ্দীপকে উল্লিখিত ব্যবসায়টি একমালিকানা ব্যবসায় সংগঠনের অন্তর্ভুক্ত। এ ধরনের ব্যবসায় একক মালিকানায় গঠিত, পরিচালিত ও নিয়ন্ত্রিত হয়। মালিক এককভাবে এ ব্যবসায়ের ঝুঁকি নেন। ব্যবসায়ের সব মুনাফা মালিক একাই পেয়ে থাকেন। উদ্দীপকের জনাব রিয়াজ ঢাকার যাত্রাবাড়িতে একটি স্টেশনারির দোকান স্থাপন করেন। তিনি নিজেই দোকানটি পরিচালনা করেন। তিনি লক্ষ করলেন আজকাল শিক্ষার্থীদের নানা কাজে ইন্টারনেটের ব্যবহার হয়। তাই তিনি দোকানে দুটি কম্পিউটার, দুটি প্রিন্টার এবং দুটি মডেম কিনলেন। তার কাজে সহায়তার জন্য ২ জন কর্মচারীও রয়েছে। এক্ষেত্রে তারা শুধু পারিশ্রমিক পায়। ব্যবসায়ের সব মুনাফার একক অধিকারী হলেন এর মালিক জনাব রিয়াজ। এসব বৈশিষ্ট্য একমালিকানা সংগঠনের সাথে সম্পর্কিত। সুতরাং, জনাব রিয়াজের ব্যবসায় প্রতিষ্ঠানটি মালিকানার ভিত্তিতে একমালিকানা ব্যবসায় সংগঠন।"
        },
        {
          "label": "ঘ",
          "question": "জনাব রিয়াজের ব্যবসায়টির ব্যাপক পরিচিতি ও বিক্রয় বৃদ্ধির কারণ পর্যালোচনা করো।",
          "explanation": "ক্রেতা ও ভোক্তাদের সাথে প্রত্যক্ষ যোগাযোগ, দ্রুত সিদ্ধান্ত গ্রহণ ও নমনীয়তার সুযোগ প্রভৃতি কারণে জনাব রিয়াজের ব্যবসায়টির ব্যাপক পরিচিতিও বিক্রয় বেড়েছে। একমালিকানা ব্যবসায়ের পরিধি ছোট হওয়ায় ব্যবসায়ীর সাথে গ্রাহকদের সরাসরি সম্পর্ক তৈরি হয়। এতে ব্যবসায়ী গ্রাহকদের চাহিদা সম্পর্কে সহজেই ধারণা পেতে পারে। এছাড়া এ ব্যবসায়ে নমনীয়তার সুযোগ থাকায়। মালিক চাইলে ব্যবসায়ের প্রয়োজনে পরিস্থিতি মোতাবেক দ্রুত সিদ্ধান্ত নিতে পারেন। উদ্দীপকের জনাব রিয়াজ শিক্ষা প্রতিষ্ঠানের পাশে একটি স্টেশনারি দোকান পরিচালনা করেন। তিনি তার ব্যবসায়ে স্টেশনারির পাশাপাশি ইন্টারনেটভিত্তিক কাজের সম্প্রসারণ করেন। এ কাজে সহায়তার জন্য তিনি দুজন দক্ষ কর্মচারী নিয়োগ দেন। এতে প্রতিষ্ঠানটির পরিচিতি ও বিক্রয় বেড়েছে। জনাব রিয়াজ একমালিকানা ব্যবসায়ের মালিক হওয়ায় তিনি ক্রেতা ও ভোক্তাদের কাছাকাছি অবস্থান করেন। ফলে ভোক্তাদের সাথে তার প্রত্যক্ষ যোগাযোগ হয়। তাই তিনি তাদের রুচি ও চাহিদার সাথে মিল রেখে স্টেশনারির পাশাপাশি ইন্টারনেটভিত্তিক কাজের পরিধি বাড়ান। নমনীয়তার সুযোগ থাকার কারণে তিনি এ পরিবর্তন আনতে পেরেছেন। তার কাজে সহায়তা করার জন্য তিনি কর্মচারী নিয়োগ দিলেন। এতে তার পক্ষে ব্যবসায় পরিচালনা সহজ হয়। এসব কারণে জনাব রিয়াজের ব্যবসায়ের পরিচিতি ও বিক্রয় বেড়েছে।"
        }
      ]
    },
    {
      "number": "5",
      "uddipok": "রাজন, রাব্বী ও রাফী তিন বন্ধু চুক্তির ভিত্তিতে একটি ব্যবসায় পরিচালনা করেন। সরকার কর্তৃক নির্ধারিত অফিসে তারা তাদের ব্যবসায়ের নাম তালিকাভুক্ত করেনি। শিমুল নামক একজন ব্যবসায়ী তাদেরকে ১,০০,০০০ টাকার কাঁচামাল সরবরাহ করেছেন। তবে আগেই তিনি তিন বন্ধুর কাছ থেকে ৩০,০০০ টাকা ধার নিয়েছিলেন। যথাসময়ে ১,০০,০০০ টাকা পরিশোধ না হওয়ায় শিমুল মামলা করে। অংশীদারগণ ৭০,০০০ টাকায় মামলা নিষ্পত্তির জন্য আদালতে আবেদন করেন। আদালত অংশীদারদের আবেদনকে গুরুত্ব দেয় না।",
      "tag": "DCC 24",
      "sub_questions": [
        {
          "label": "ক",
          "question": "অংশীদারিত্ব কী?",
          "explanation": "অংশীদারদের মধ্যকার চুক্তিবদ্ধ সম্পর্ক হলো অংশীদারিত্ব।"
        },
        {
          "label": "খ",
          "question": "চুক্তিকে অংশীদারি ব্যবসায়ের ভিত্তি বলা হয় কেন? ব্যাখ্যা করো",
          "explanation": "দুই বা ততোধিক ব্যক্তি চুক্তির ভিত্তিতে কোনো ব্যবসায় গঠন ও পরিচালনা করলে তাকে অংশীদারি ব্যবসায় বলে। চুক্তি থেকেই অংশীদারি ব্যবসায় জন্মলাভ করে। এ চুক্তিতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি বিস্তারিত উল্লেখ করা হয়। অংশীদারি ব্যবসায়ের সবকিছু চুক্তির মাধ্যমেই নিয়ন্ত্রিত হয়। তাই চুক্তিকে অংশীদারি ব্যবসায়ের ভিত্তি বলা হয়।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের ব্যবসায় সংগঠন? ব্যাখ্যা করো।",
          "explanation": "উদ্দীপকের প্রতিষ্ঠানটি একটি অংশীদারি ব্যবসায় সংগঠন। চুক্তি সম্পাদনে যোগ্য দুই বা ততোধিক ব্যক্তি মুনাফা অর্জনের উদ্দেশ্যে চুক্তিবদ্ধ হয়ে এ ব্যবসায় গঠন করেন। এ ব্যবসায়ের সদস্য সংখ্যা সর্বনিম্ন ২ জন এবং সর্বোচ্চ ২০ জন। মূলত চুক্তিবদ্ধ সম্পর্কের আলোকে এ ব্যবসায় গঠিত ও পরিচালিত হয়। অংশীদারের মুনাফা ও দায় চুক্তি অনুযায়ী বণ্টিত হয়। উদ্দীপকে রাজন, রাব্বী ও রাফী, তিন বন্ধু মিলে একটি ব্যবসায় পরিচালনা করেন। এজন্য তারা সমঝোতার ভিত্তিতে চুক্তিবদ্ধ হয়। তারা চুক্তি অনুযায়ী ব্যবসায়ে মূলধন সরবরাহ ও এটি পরিচালনা করে। এছাড়া ব্যবসায়ের মুনাফা তিনজন সমান ভাগে ভাগ করে নেয়। অর্থাৎ, চুক্তিই ব্যবসায়টির মূলভিত্তি। এসব বৈশিষ্ট্য অংশীদারি ব্যবসায়ের সাথে সামঞ্জস্যপূর্ণ। তাই উদ্দীপকের প্রতিষ্ঠানটিকে অংশীদারি ব্যবসায় সংগঠন বলা যায়।"
        },
        {
          "label": "ঘ",
          "question": "আদালত কর্তৃক গৃহীত সিদ্ধান্ত ও নির্দেশনার যথার্থতা বিশ্লেষণ করো।",
          "explanation": "আদালত কর্তৃক গৃহীত সিদ্ধান্ত ও নির্দেশনাটি যথার্থ বলে আমি মনে করি। অংশীদারি ব্যবসায়ে নিবন্ধন করা বাধ্যতামূলক নয়। তবে অনিবন্ধিত অংশীদারি ব্যবসায় অপেক্ষা নিবন্ধিত অংশীদারি ব্যবসায় অনেক বেশি সুবিধা ভোগ করে। এছাড়া ব্যবসায় আইনি সুবিধাও পেয়ে থাকে। উদ্দীপকের রাজন, রাব্বী ও রাফী তিন বন্ধু চুক্তির ভিত্তিতে একটি অনিবন্ধিত অংশীদারি ব্যবসায় পরিচালনা করেন। শিমুল নামের একজন ব্যবসায়ী থেকে তারা ধারে ১,০০,০০০ টাকার কাঁচামাল কিনে তা ফেরত দিতে ব্যর্থ হয়। তাই শিমুল পাওনা আদায়ে আদালতে মামলা করে। অংশীদারগণ আদালতে ৭০,০০০ টাকায় পাওনা নিষ্পত্তির আবেদন করলেও আদালত তাদের আবেদনকে গুরুত্ব দেন না। অংশীদারি ব্যবসায় নিবন্ধিত না হলে তারা কোনো প্রকার আইনি সুবিধা,ভোগ করতে পারে না। উদ্দীপকের অংশীদারি ব্যবসায়টিও নিবন্ধিত নয়। অর্থাৎ তাদের আইনগত কোনো সত্তা নেই। তাই ব্যবসায়টি দেনা পাওনা নিষ্পত্তির ক্ষেত্রে আদালতের সাহায্য পায়নি। এ কারণে আদালত তাদের মামলা নিষ্পত্তির আবেদনকে গুরুত্ব দেয়নি। ব্যবসায়টি নিবন্ধিত হলেই কেবল আদালত তাদের দেনাপাওনা নিষ্পত্তিতে সহায়তা করতো। তাই বলা যায়, আদালত কর্তৃক গৃহীত সিদ্ধান্ত ও নির্দেশনাটি যথার্থ।"
        }
      ]
    },
    {
      "number": "6",
      "uddipok": "মুনির, মুসা ও মিথুন পারস্পরিক সমঝোতায় নারায়ণগঞ্জের বিসিক এলাকায় 'বাঁধন ফ্যাশন হাউস' নামে একটি বায়িং হাউস প্রতিষ্ঠা করেন। চুক্তি অনুযায়ী মুসার মূলধন ও দায়ের পরিমাণ সমান। বেশ কয়েক বছর ব্যবসায় ভালো চললেও ব্যক্তিগত দেনার জন্য আদালত মুসাকে দেউলিয়া ঘোষণা করে। এমতাবস্থায় ব্যবসায়ের পরিণতি নিয়ে মুনির ও মিথুনকে নতুন করে ভাবতে হচ্ছে।",
      "tag": "DCC 24",
      "sub_questions": [
        {
          "label": "ক",
          "question": "চুক্তি কী?",
          "explanation": "দুই বা ততোধিক ব্যক্তির মধ্যে কোনো নির্দিষ্ট বিষয়ে পারস্পরিক সমঝোতাকে চুক্তি বলে।"
        },
        {
          "label": "খ",
          "question": "ঘুমন্ত অংশীদার কাকে বলে? ব্যাখ্যা করো।",
          "explanation": "যে অংশীদার ব্যবসায়ে মূলধন বিনিয়োগ করে লাভ-ক্ষতিতে অংশগ্রহণ করেন, কিন্তু অধিকার থাকা সত্ত্বেও ব্যবসায় পরিচালনায় সক্রিয়ভাবে অংশ নেন না, তাকে ঘুমন্ত বা নিষ্ক্রিয় অংশীদার বলে। এ ধরনের অংশীদার ব্যবসায় পরিচালনায় অংশ না নিলেও এদের দায় সাধারণ অংশীদারের মতো অসীম। তবে, কোনো কারণে এরা ব্যবসায় থেকে অব্যাহতি নিলে অন্য অংশীদারদের মতো বিজ্ঞপ্তি দেওয়ার প্রয়োজন হয় না।"
        },
        {
          "label": "গ",
          "question": "উদ্দীপকের 'বাঁধন ফ্যাশন হাউস' কোন ধরনের অংশীদারি ব্যবসায়? ব্যাখ্যা করো।",
          "explanation": "জাউদ্দীপকের 'বাঁধন ফ্যাশন হাউস' সীমাবদ্ধ অংশীদারি ব্যবসায় সংগঠন। এ ধরনের অংশীদারি ব্যবসায়ে দুই ধরনের দায়বিশিষ্ট অংশীদার থাকে। এক্ষেত্রে একজন অংশীদারের দায় সীমিত এবং কমপক্ষে একজন অংশীদারের দায় অসীম থাকে। সীমিত অংশীদারি ব্যবসায় অবশ্যই নিবন্ধিত হতে হয়। উদ্দীপকের মুনির, মুসা ও মিথুন তিনজন একটি ব্যবসায়ের অংশীদার। তারা পারস্পরিক সমঝোতার ভিত্তিতে বাঁধন ফ্যাশন হাউস নামে একটি বায়িং হাউস প্রতিষ্ঠা করেন। ব্যবসায়ে তিনজনের মূলধনের পরিমাণ সমান। সকলে সমান মুনাফা ভোগ করে। চুক্তির শর্ত অনুযায়ী শুধু মুসা মূলধনের সমপরিমাণ দায় বহন করে। এক্ষেত্রে ব্যবসায়ে মুসা এর দায় সীমিত। অন্যদিকে মুনির ও মিথুনের দায় অসীম। এসব বৈশিষ্ট্য সীমিত অংশীদারি ব্যবসায়ের বৈশিষ্ট্যের সাথে সঙ্গতিপূর্ণ। সুতরাং, উদ্দীপকের সংগঠনটিকে সীমাবদ্ধ অংশীদারি ব্যবসায় বলা যায়।"
        },
        {
          "label": "ঘ",
          "question": "উদ্দীপকের উল্লিখিত 'বাঁধন ফ্যাশন হাউস' এর পরিণতি সম্পর্কে যৌক্তিকতা বিশ্লেষণ করো।",
          "explanation": "উদ্দীপকের উল্লিখিত 'বাঁধন ফ্যাশন হাউস'-এর বিশেষ ঘটনাসাপেক্ষে বিলোপসাধন হবে বলে আমি মনে করি। অংশীদারি ব্যবসায়ের ক্ষেত্রে বিশেষ কিছু ঘটনার কারণে ব্যবসায়ের বিলোপসাধন হতে পারে। অংশীদারি আইনের ৪২ ধারা অনুযায়ী এ ধরনের বিলোপসাধন হয়ে থাকে। এক্ষেত্রে ব্যবসায়ের নির্দিষ্ট সময় শেষ হলে, কোনো অংশীদার দেউলিয়া হলে বা কোনো অংশীদারের মৃত্যু হলে ব্যবসায়ের বিলোপসাধন ঘটে।. উদ্দীপকের মুনির, মুসা ও মিথুন তিনজন অংশীদার পারস্পরিক সমঝোতার ভিত্তিতে 'বাঁধন ফ্যাশন হাউস' প্রতিষ্ঠা করেন। তাদের ব্যবসায়টি বেশ ভালোই চলছিল। কিন্তু ব্যক্তিগত দেনার জন্য আদালত মুসাকে দেউলিয়া ঘোষণা করে। এমতাবস্থায় ব্যবসায়ের পরিণতি নিয়ে মুনির ও মিথুনকে নতুন করে ভাবতে হচ্ছে। অংশীদারি ব্যবসায়ের কোনো অংশীদার আদালত কর্তৃক দেউলিয়া ঘোষিত হলে অংশীদারদের মধ্যকার চুক্তিবদ্ধ সম্পর্কের অবসান ঘটে। উদ্দীপকের প্রতিষ্ঠানটি শুরুতে লাভজনক অবস্থানে ছিল। কিন্তু তিনজন অংশীদারদের মধ্যে মুসাকে আদালত দেউলিয়া ঘোষিত করে। তাই এ পরিস্থিতিতে তার মাধ্যমে ব্যবসায় পরিচালনা করা সম্ভব নয়। তাই তাদের ব্যবসায়ের সকল কার্যক্রম বন্ধ করতে হবে। এ ধরনের বিষয়কে বিশেষ ঘটনা বলা হয়। এক্ষেত্রে তাদের ব্যবসায়টির বিশেষ ঘটনাসাপেক্ষে বিলোপসাধন হবে। তাই বলা যায়, উদ্দীপকের 'বাঁধন ফ্যাশন হাউস' এর বিশেষ ঘটনাসাপেক্ষে বিলোপসাধন হবে।"
        }
      ]
    },
    {
      "number": "7",
      "uddipok": "জনাব সাঈদ ও জনাব সিয়াম দুজন শেয়ার বাজার থেকে 'লোটাস পিএলসি' এর ১০ লক্ষ ও ৫ লক্ষ টাকার শেয়ার ক্রয় করেন। জনাব সাঈদ বার্ষিক সাধারণ সভায় আমন্ত্রণ গেলেও জনাব সিয়ামকে আমন্ত্রণ পাঠানো হয়নি। কোম্পানিটি বিলোপের সিদ্ধান্ত গৃহীত হলে সিয়াম তার বিনিয়োগকৃত ৫ লক্ষ টাকা ফেরত পেলেও জনাব সাইদ ৩ লক্ষ টাকা কম পান।",
      "tag": "DCC 24",
      "sub_questions": [
        {
          "label": "ক",
          "question": "যোগ্যতাসূচক শেয়ার কী?",
          "explanation": "স্মারকলিপি এবং পরিমেল নিয়মাবলিতে বর্ণিত যে নির্ধারিত সংখ্যক সাধারণ শেয়ার কিনলে কোম্পানির পরিচালক হওয়ার যোগ্যতা অর্জন করা যায়, তাকে পরিচালকের যোগ্যতাসূচক শেয়ার বলে।"
        },
        {
          "label": "খ",
          "question": "কার্যারম্ভের অনুমতিপত্র বলতে কী বোঝায়? ব্যাখ্যা করো।",
          "explanation": "কোম্পানির নিবন্ধক পাবলিক লিমিটেড কোম্পানিকে ব্যবসায় কাজ শুরু করার অনুমতি দিয়ে যে পত্র ইস্যু করে, তাকে কার্যারম্ভের অনুমতি বা ছাড়পত্র বলে। পাবলিক লিমিটেড কোম্পানিকে কাজ শুরু করার জন্য অনুমতি নেওয়ার প্রয়োজন হয়। এ অনুমতি পেতে কোম্পানিটিকে নির্দিষ্ট কিছু শর্ত (পরিচালকের যোগ্যতাসূচক শেয়ার কেনা, ন্যূনতম মূলধন সংগ্রহ) পূরণ করতে হয়। এরপর নিবন্ধক সব দলিলপত্র পরীক্ষা-নিরীক্ষা করে কাজ শুরুর ছাড়পত্র দেয়। ব্যবহার করে নিজ নামেই পরিচিত ও পরিচালিত হয়। এটিই কোম্পানি সংগঠনের কৃত্রিম ব্যক্তিসত্তা।"
        },
        {
          "label": "গ",
          "question": "উদ্দীপকে জনাব সাঈদ কোন ধরনের শেয়ার ক্রয় করেন? ব্যাখ্যা করো।",
          "explanation": "উদ্দীপকের উল্লিখিত কোম্পানিটি একটি প্রাইভেট লিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন ২ এবং সর্বোচ্চ ৫০ জন হয়ে থাকে। এ কোম্পানির শেয়ার অবাধে হস্তান্তরযোগ্য নয়। এ ধরনের কোম্পানি শুরু করার আগে বাধ্যতামূলকভাবে স্মারকলিপি ও পরিমেল নিয়মাবলি তৈরি করতে হয়। উদ্দীপকের 'সানশাইন কোম্পানি লি.' ২০০০ সালে তাদের ব্যবসায় শুরু করে। ব্যবসায় গঠনের সময় প্রতিষ্ঠানটিকে বাধ্যতামূলকভাবে একটি দলিল প্রস্তুত করতে হয়। এ দলিলটিতে কোম্পানি পরিচালনার অভ্যন্তরীণ বিষয় লিপিবদ্ধ থাকে। এ ধরনের দলিলকে কোম্পানির পরিমেল নিয়মাবলি বলা হয়। আবার এ কোম্পানির শেয়ার অবাধে হস্তান্তরযোগ্য নয়। তাই তারা ব্যাংক ঋণের মাধ্যমে ব্যবসায়ের অর্থসংস্থান করে। এসব বৈশিষ্ট্য প্রাইভেট লিমিটেড কোম্পানির সাথে মিলে যায়। তাই বলা যায়, সানশাইন কোম্পানি লি. একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "'জনাব সিয়াম কোম্পানিতে লভ্যাংশ গ্রহীতা, মালিক নন'- তুমি কি উক্তির সাথে একমত? উত্তরের সপক্ষে যুক্তি দাও।",
          "explanation": "দেনা পরিশোধে ব্যর্থ হওয়ায় ১৯৯৪ সালের কোম্পানি আইনের বিধি অনুযায়ী 'সানশাইন কোম্পনি লি.' এর আদালতের আদেশে বাধ্যতামূলক বিলোপসাধন হবে বলে আমি মনে করি। ব্যবসায় বিলম্বের শুরু বা বন্ধ দেনা পরিশোধে ব্যর্থ বা অন্য কোনো যুক্তিসঙ্গত কারণে আদালত কোম্পানি বিলোপসাধনের নির্দেশ দিতে পারে। এতে নির্দেশ পাওয়া কোম্পানির আদালত কর্তৃক বাধ্যতামূলক অবসায়ন হয়ে থাকে। উদ্দীপকের 'সানশাইন কোম্পানি লি.' ৫ বছর যাবৎ আর্থিক দুরবস্থার মধ্যদিয়ে যাচ্ছে। এটি বাণিজ্যিক ব্যাংক থেকে ৫০ লক্ষ টাকা ঋণ নিয়ে মাত্র ২০ লক্ষ টাকা পরিশোধ করতে পেরেছে। এছাড়া অবশিষ্ট টাকা পরিশোধ করতে না পারায় ব্যাংক থেকে একাধিকবার নোটিশ আসতে থাকে। পরবর্তীতে ব্যাংক দেনা পরিশোধে সর্বশেষ তাগাদা দিলেও কোম্পানিটি তা পরিশোধে ব্যর্থ হয়। 'সানসাইন কোম্পানি লি.' তাদের দেনা পরিশোধ করতে ব্যর্থ হয়। কোম্পানি আইনের ২৪২ ধারা অনুযায়ী ৫ হাজর টাকা বা এর বেশি দেনা পরিশোধে অক্ষম হলে ঐ কোম্পানির বাধ্যতামূলক অবসায়ন হয়। এক্ষেত্রে 'সানশাইন কোম্পানি লি.' এর অপরিশোধিত ঋণের পরিমাণ ৩০ লক্ষ টাকা। যা কোম্পানি আইনি বর্ণিত ৫ হাজার টাকার চাইতে বেশি। এ কারণে প্রতিষ্ঠানটির ক্ষেত্রেও একই আইন প্রযোজ্য হবে। তাই বলা যায়, দেনা পরিশোধে ব্যর্থ হওয়ায় কোম্পানি আইন অনুযায়ী 'সানশাইন কোম্পানি লি.' এর আদালতের নির্দেশে বাধ্যতামূলক বিলোপসাধন হবে।"
        }
      ]
    },
    {
      "number": "8",
      "uddipok": "জনাব আসাদসহ ২০ জন সদস্য 'সৃঞ্জন সমবায় লি.' নামে একটি সমবায় সমিতি গঠন করে। সমিতিটি নার্সারি, অটোরিকশার ব্যবসায় এবং সদস্যদের সহজশর্তে ঋণদানের উদ্দেশ্যে গঠিত হয়। সমিতির মোট মূলধনের পরিমাণ ২০ লক্ষ টাকা, যেখানে জনাব আসাদের ৪ লক্ষ টাকার শেয়ার রয়েছে। ২০২২ সালে সমিতির ৫ লক্ষ টাকা মুনাফা অর্জিত হয়। মুনাফা বন্টনের সময় সমিতি থেকে জনাব আসাদকে ৭০,০০০ টাকা প্রদান করা হয়। এতে জনাব আসাদ খুবই ক্ষুব্ধ হন।",
      "tag": "DCC 24",
      "sub_questions": [
        {
          "label": "ক",
          "question": "সমবায়ের মূলমন্ত্র কী?",
          "explanation": "'একতাই বল' সমবায় সমিতির মূলমন্ত্র।"
        },
        {
          "label": "খ",
          "question": "BARD কোন ধরনের প্রতিষ্ঠান? ব্যাখ্যা করো।",
          "explanation": "BARD পল্লী উন্নয়নে প্রশিক্ষণ ও গবেষণা পরিচালনাকারী প্রতিষ্ঠান। BARD হলো Bangladesh Academy for Rural Development বা বাংলাদেশ পল্লী উন্নয়ন একাডেমি। এটি প্রশিক্ষণ ও ঋণ সুবিধা প্রদানের মাধ্যমে সমবায় সমিতি গঠন ও উন্নয়নে ভূমিকা পালন করছে। এটি পল্লি অঞ্চলে কর্মসংস্থান সৃষ্টির লক্ষ্যে সমবায় সমিতির সদস্যদের প্রশিক্ষণ, বিভিন্ন সভা অনুষ্ঠান ও ক্ষুদ্র খাণ সরবরাহ করে থাকে।"
        },
        {
          "label": "গ",
          "question": "উদ্দেশ্য অনুযায়ী উদ্দীপকের সমিতিটি কোন ধরনের? ব্যাখ্যা করো।",
          "explanation": "উদ্দেশ্য অনুযায়ী উদ্দীপকের সমিতিটি একটি ঋণদান সমবায় সমিতি। ঋণ সুবিধা লাভের জন্য ক্ষুদ্র ও কুটির শিল্পের উৎপাদক, কৃষিজীবী বা স্বল্প আয়ের মানুষ এ সমিতি গঠন করে। নিজেদের ক্ষুদ্র ক্ষুদ্র সঞ্চয় একত্র করে এ সুবিধা নিতে পারে। এতে তারা সুদি মহাজনদের দৌরাত্ম্য থেকে তারা মুক্তি পায়। উদ্দীপকের জনাব আসাদসহ ২০ জন সদস্য 'সৃজন সমবায় লি.' নামে একটি সমবায় সমিতি গড়ে তোলে। সমিতিটি নার্সারি, অটোরিকশার ব্যবসায় এবং সদস্যদের ঋণদানের উদ্দেশ্যে গঠিত হয়। সমিতির সদস্যরা তাদের ক্ষুদ্র ক্ষুদ্র আয় ঐ. সমিতিতে জমা করে। পরে সমিতি থেকে তারা ঋণ সুবিধা পায়। এক্ষেত্রে তাদের আর মহাজন ও ঋণদাতাদের দ্বারস্থ হতে হয় না। ফলে তারা এসব মহাজনদের উচ্চ সুদ থেকে রক্ষা পাচ্ছে। মূলত এ সুবিধা পাওয়ার জন্যই তারা এ সংগঠন গড়ে তোলে। তাদের এ সমিতির উদ্দেশ্যের সাথে ঋণদান সমবায়ের মিল পাওয়া যায়। সুতরাং, উদ্দীপকের প্রতিষ্ঠানটি ঋণদান সমবায় সমিতি।"
        },
        {
          "label": "ঘ",
          "question": "জনাব আসাদের ক্ষুব্ধ হওয়ার কারণ মুনাফা বন্টন নীতির আলোকে ব্যাখ্যা করো।",
          "explanation": "উদ্দীপকে সমবায় সমিতির মুনাফা বণ্টন নীতি অনুযায়ী মুনাফা বণ্টিত না হওয়ায় জনাব আসাদ ক্ষুব্ধ হয়েছেন। সমবায় সমিতি অর্জিত মুনাফা থেকে ন্যূনতম হারে সঞ্চিতি তহবিল রাখতে হয়। এ নিয়ম অনুযায়ী মুনাফার ১৫% সংরক্ষিত এবং ৩% উন্নয়ন তহবিলে জমা রাখতে হয়। তবে ঋণদান সমবায় সমিতির ক্ষেত্রে আরও ১০% কুঋণ সঞ্চিতি রাখতে হয়। এক্ষেত্রে (১৫% + ৩% + ১০%) বা ২৮% বাদে বাকি ৭২% মুনাফা সদস্যদের শেয়ার অনুপাতে ভাগ করা হয়। উদ্দীপকে জনাব আসাদ একটি ঋণদান সমবায় সমিতির সদস্য। সমিতিটির মোট মূলধনের পরিমাণ ২০ লক্ষ টাকা। জনাব আসাদের ৪ লক্ষ টাকার বা ২০% শেয়ার রয়েছে। ২০২২ সালে সমিতিটির ৫ লক্ষ টাকা মুনাফা হলে জনাব আসাদকে ৭০,০০০ টাকা প্রদান করা হয়। এতে জনাব আসাদ খুবই ক্ষুব্ধ হন। উদ্দীপকের সমিতিটির ২০২২ সালে অর্জিত মুনাফার পরিমাণ ৫,০০,০০০ - টাকা। সুতরাং, প্রতিষ্ঠানটির বণ্টনযোগ্য মুনাফার পরিমাণ হবে-"
        }
      ]
    },
    {
      "number": "9",
      "uddipok": "জনাব হানিফ পেশায় একজন দিনমজুর। তিনি তার মতো আরও ১৯ জন দিনমজুরকে সঙ্গে নিয়ে আর্থিক অবস্থার উন্নতির লক্ষ্যে একটি সংগঠন গড়ে তোলেন। এখন তারা সপ্তাহে ২০০ টাকা করে সঞ্চয় হিসেবে জমা দেন। জমাকৃত টাকা তারা বিনিয়োগ করে এবং নিজেরাও প্রয়োজনে সেখান থেকে ঋণ নেন। ২০২২ সালে তারা ৫০,০০০ টাকা মুনাফা অর্জন করেন এবং ৩৪,০০০ টাকা লভ্যাংশ হিসেবে বণ্টনের সিদ্ধান্ত নেন।",
      "tag": "DCC 24",
      "sub_questions": [
        {
          "label": "ক",
          "question": "BARD এর পূর্ণরূপ লেখো।",
          "explanation": "BARD এর পূর্ণরূপ হলো- Bangladesh Academy for Rural Development."
        },
        {
          "label": "খ",
          "question": "সমবায় সমিতিকে কেনো স্বেচ্ছামূলক সংগঠন বলা হয়? ব্যাখ্যা করো।",
          "explanation": "পারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষরা যে সংগঠন গড়ে তোলে তা হলো সমবায় সমিতি। সমবায় সমিতি গঠনের লক্ষ্যে সমশ্রেণিভুক্ত মানুষেরা স্বেচ্ছায় মিলিত হয়। স্বেচ্ছায় তারা সেখানে বিনিয়োগ প্রয়োগ করে এবং সংগঠনের কার্যক্রম পরিচালনায় অংশগ্রহণ করে। এসব কারণে সমবায়কে স্বেচ্ছামূলক সংগঠন বলা হয়।"
        },
        {
          "label": "গ",
          "question": "জনাব হানিফের প্রতিষ্ঠানটি সদস্যদের প্রকৃতি বিচারে কোন ধরনের? ব্যাখ্যা করো।",
          "explanation": "উদ্দীপকের হানিফের প্রতিষ্ঠানটি সদস্যদের প্রকৃতি বিচারে শ্রমজীবী সমবায় সমিতি। শ্রমজীবী মানুষরা সাধারণত বিভিন্ন সমস্যায় জর্জরিত থাকেন। তাই তারা আর্থ-সামাজিক উন্নয়নের জন্য ঐক্যবদ্ধ হয়ে শ্রমজীবী সমবায় সমিতি গঠন করেন। এর মাধ্যমে তারা তাদের শ্রমস্বার্থ রক্ষার পাশাপাশি নিজেদের অর্থনৈতিক কল্যাণসাধন করতে পারেন। উদ্দীপকের হানিফ পেশায় একজন দিনমজুর। তিনি এলাকার আরও ১৯ জন দিনমজুরকে একত্রিত করে নিজেদের অর্থনৈতিক কল্যাণসাধনের লক্ষ্যে একটি সংগঠন গড়ে তোলেন। তারা এ সমিতিতে সাপ্তাহিক ভিত্তিতে চাঁদা দিয়ে সঞ্চয় করেন। পরবর্তীতে তারা এ সঞ্চয় ব্যবসায়িক কাজে লাগিয়ে আর্থিকভাবে লাভবান হন। নিজেরাও প্রয়োজনে সেখান থেকে ঋণ নেন। এক্ষেত্রে উক্ত শ্রমজীবী দিনমজুররা তাদের আর্থিক কল্যাণের জন্য মূলত এরূপ সমিতি গড়ে তোলেন। এসব বৈশিষ্ট্যের সাথে শ্রমজীবী সমবায় সমিতির মিল রয়েছে। তাই বলা যায়, সদস্যদের প্রকৃতি বিচারে উদ্দীপকের সমিতিটি শ্রমজীবী সমবায় সমিতি।"
        },
        {
          "label": "ঘ",
          "question": "উদ্দীপকে উল্লিখিত সমিতির মুনাফা বণ্টনের সিদ্ধান্তের যৌক্তিকতা বিশ্লেষণ করো।",
          "explanation": "উদ্দীপকের সমিতিটির মুনাফা বণ্টন নীতি মোতাবেক লভ্যাংশ প্রদানের গৃহীত সিদ্ধান্তটি যৌক্তিক নয়। স্বল্পবিত্তসম্পন্ন ও সমমনা ব্যক্তিদের নিয়ে সমবায় সমিতি গঠিত হয়। সমিতির অর্জিত মুনাফার ১৫% সঞ্চিতি ও ৩% উন্নয়ন তহবিল বাধ্যতামূলক জমা রাখতে হয়। এরপর বাকি অংশ সদস্যদের মধ্যে 'বণ্টন করা হয়। উদ্দীপকের হানিফ পেশায় একজন দিনমজুর। তিনি এলাকার আরও ১৯ জন দিনমজুর একত্রিত করে একটি শ্রমজীবী সমবায় সমিতি গড়ে তোলেন। সেখানে তারা প্রতি সপ্তাহে ২০০ টাকা করে সঞ্চয় হিসেবে জমা করেন। ২০২২ সালে তারা ৫০,০০০ টাকা মুনাফা করে। তারা মুনাফার ৩৪,০০০ টাকা বণ্টনের সিদ্ধান্ত নেয়। মুনাফা বণ্টন নীতি অনুযায়ী সমিতির অর্জিত ৫০,০০০ টাকা মুনাফা থেকে (৫০,০০০ × ১৫%) বা ৭,৫০০ টাকা সঞ্চিতি তহবিলে এবং ৫০,০০০ × ৩% বা ১,৫০০ টাকা উন্নয়ন তহবিলে জমা রাখতে হবে। মোট জমা রাখতে হবে (৭,৫০০ + ১,৫০০) বা ৯,০০০ টাকা। বাকি (৫০,০০০- ৯,০০০) বা ৪১,০০০ টাকা সদস্যদের মধ্যে বণ্টন করা যাবে। কিন্তু উদ্দীপকের সংগঠনটি তাদের সদস্যদের মধ্যে ৩৪,০০০ টাকা লভ্যাংশ হিসেবে বণ্টনের সিদ্ধান্ত নেন। তাই, সমবায় সমিতির নীতি অনুযায়ী উদ্দীপকের সমিতিটির লভ্যাংশ প্রদানের সিদ্ধান্তটি যৌক্তিক নয়।"
        }
      ]
    },
    {
      "number": "10",
      "uddipok": "জনাব ইশতিয়াক একটি শিশুখাদ্য উৎপাদনকারী প্রতিষ্ঠান গঠন করেন। নিজস্ব মূলধন ও ব্যাংক থেকে ঋণ নিয়ে তিনি নিজের সর্বোচ্চটুকু দিয়ে ব্যবসা করেন। কাঁচামাল থেকে শুরু করে পণ্য সকল পর্যায়ে তিনি গুণগত মান নিয়ে সর্বদা সচেতন। স্বাস্থ্যসম্মত, সঠিক ওজন ও নায্যমূল্যের কারণে বাজারে তার পণ্যের ব্যাপক সুনাম ছড়িয়ে পড়ে। প্রতি বছর তিনি শিশুদের চিকিৎসা সেবা, নিরাপদ খাদ্য কর্মসূচি ও টিকাদান কর্মসূচিতে মুনাফার একটি অংশ দান করেন।",
      "tag": "DCC 24",
      "sub_questions": [
        {
          "label": "ক",
          "question": "3RS কী?",
          "explanation": "পরিবেশ দূষণ রোধে 3RS (Re-use, Recycle, Reduce) এর মাধ্যমে বর্জ্য ব্যবস্থাপনা করা হয়ে থাকে।"
        },
        {
          "label": "খ",
          "question": "বায়ুমণ্ডল কীভাবে দূষিত হয়? ব্যাখ্যা করো।",
          "explanation": "স্বাভাবিক উপাদানের বাইরে বায়ুতে যখন ধোঁয়া, গ্যাস, ধুলাবালিসহ নানা ক্ষতিকর উপাদান মিশে, তখন তাকে বায়ুদূষণ বলে। যানবাহনগুলো প্রতিদিন যে ধোঁয়া ছড়াচ্ছে, তাতে পরিবেশের বাতাস দূষিত হচ্ছে। ইটের ভাটা আমাদের দেশে বায়ুদূষণের অন্যতম কারণ। শিল্পকারখানার ধোঁয়াও মারাত্মকভাবে বায়ুদূষণ করছে। এতে বৈশ্বিক উষ্ণতা বাড়ছে। এভাবেই আমাদের বায়ুমণ্ডল দূষিত হচ্ছে।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানের পণ্যের ক্ষেত্রে ব্যবসায়ের কোন বিষয়ের উপর গুরুত্ব দেয়া হয়েছে? ব্যাখ্যা করো।",
          "explanation": "উদ্দীপকে বর্ণিত প্রতিষ্ঠানের পণ্যের ক্ষেত্রে ব্যবসায়ের নৈতিকতা বিষয়ের ওপর গুরুত্ব দেওয়া হয়েছে। ব্যবসায়ের ক্ষেত্রে কোনটি সঠিক, কোনটি সঠিক নয়, ন্যায়-অন্যায়, উচিত-অনুচিত প্রভৃতি বিচার করা প্রয়োজন। ব্যবসায়ী তার নৈতিকতার মাধ্যমে সমাজের সব পক্ষের প্রতি সঠিক উপায়ে দায়িত্ব পালন করতে পারেন। এতে ব্যবসায়ের প্রতি ক্রেতাদের সন্তুষ্টি ও মুনাফা বাড়ে। উদ্দীপকে জনাব ইশতিয়াকের একটি শিশুখাদ্য উৎপাদনের প্রতিষ্ঠান রয়েছে। ব্যবসায়টির পণ্যের গুণগত মান নিশ্চিত করতে তিনি সচেতন। এজন্য তিনি কাঁচামাল সংগ্রহ থেকে শুরু করে পণ্য উৎপাদনের সকল পর্যায় পর্যবেক্ষণ করেন। এছাড়া প্রতিষ্ঠানটি স্বাস্থ্যসম্মত, সঠিক ওজন ও ন্যায্যমূল্যে বাজারে পণ্য সরবরাহ করে। এতে জনাব ইশতিয়াকের 'ব্যবসায়িক সুনাম দ্রুত ছড়িয়ে পড়ে। এক্ষেত্রে প্রতিষ্ঠানটি পণ্য উৎপাদনের ক্ষেত্রে লাভের চেয়ে ক্রেতার ভালো-মন্দের দিকটি বিবেচনা করে। এসবের সাথে ব্যবসায়ের নৈতিকতার মিল পাওয়া যায়। সুতরাং বর্ণিত প্রতিষ্ঠানটি পণ্য উৎপাদনে ব্যবসায়ের নৈতিকতার বিষয়টির ওপর গুরুত্বারোপ করে।"
        },
        {
          "label": "ঘ",
          "question": "জনাব ইশতিয়াকের কার্যক্রমের যথার্থতা তুলে ধরো।",
          "explanation": "উদ্দীপকের জনাব ইশতিয়াকের সামগ্রিক ব্যবসায়িক কার্যক্রম যথার্থ বলে আমি মনে করি। ব্যবসায় একটি সামাজিক প্রতিষ্ঠান। তাই ব্যবসায় বিভিন্ন পক্ষের সামাজিক দায়িত্ব পালন করে থাকে। সরকার, ভোক্তা, জনগণ, কর্মী প্রভৃতি পক্ষের প্রতি ব্যবসায়ের সামাজিক দায়িত্ব আছে। এরূপ সামাজিক দায়িত্ব পালন করলে সকল পক্ষ ব্যবসায়ের প্রতি সন্তুষ্ট থাকে। ফলে ব্যবসায়ের সুনাম প্রতিষ্ঠা করা সহজ হয়। উদ্দীপকের জনাব ইশতিয়াক একটি শিশুখাদ্য উৎপাদনকারী প্রতিষ্ঠানের মালিক। তিনি প্রতিষ্ঠানের পণ্য উৎপাদন ও বিক্রির ক্ষেত্রে গুণগত মান, স্বাস্থসম্মত, সঠিক ওজন ও ন্যায্য দাম প্রভৃতি বিষয়ের ওপর গুরুত্ব দেন। এতে তার ব্যবসায়িক পণ্যের ব্যাপক সুনাম ছড়িয়ে পড়ে। এছাড়া তিনি প্রতি বছর মুনাফার একটি অংশ শিশুদের চিকিৎসা সেবা, নিরাপদ খাদ্য কর্মসূচি ও টিকাদান কর্মসূচিতে দান করেন। জনাব ইশতিয়াক তার উৎপাদিত পণ্যের গুণগতমান, ন্যায্যমূল্য নিশ্চিত করেন। এর মাধ্যমে তার থেকে ক্রেতারা ন্যায্যমূল্যে ভালো পণ্য কিনে উপকৃত হয়। তার এ কাজটির মাধ্যমে ক্রেতা-ভোক্তার প্রতি দায়িত্ব পালনের বিষয়টি ফুটে ওঠে। আবার, তিনি মুনাফার একটি অংশ সমাজের শিশুদের সেবা-বিকাশের কাজে ব্যয় করেন। এটি তার স্থানীয় সম্প্রদায়ের প্রতি দায়িত্ব পালনের বিষয়টিকে প্রকাশ করে। এসবের কারণে তার ব্যবসায়টি সফলতা ও সুনামের সাথে চলছে। সুতরাং, জনাব ইশতিয়াকের সামগ্রিক ব্যবসায়িক কর্মকাণ্ড ব্যবসায়ের সামাজিক - দায়িত্ব পালনের আলোকে যথার্থ।"
        }
      ]
    },
    {
      "number": "11",
      "uddipok": "মি. রহমান সাহেব ঢাকার নিউমার্কেটে একটি ব্যবসায় পরিচালনা করেন। তিনি তার দোকান থেকে পাইকারি ও খুচরা দুইভাবে বিক্রয় করেন। মি. রহমান সাহেব নিজেকেই বিভিন্ন পরিস্থিতিতে তার নিজের সিদ্ধান্ত নিয়ে থাকেন। যোগ্যতা থাকা সত্ত্বেও তিনি চাকুরি না করে এই ব্যবসায় পরিচালনা করছেন।",
      "tag": "DC 24,DCC 24",
      "sub_questions": [
        {
          "label": "ক",
          "question": "দেউলিয়া বলতে কী বোঝ?",
          "explanation": "সম্পত্তির তুলনায় দায় বেশি- আদালত কর্তৃক ঘোষিত এরূপ দেনা পরিশোধে অক্ষম ব্যক্তি বা প্রতিষ্ঠানকে দেউলিয়া বলে।"
        },
        {
          "label": "খ",
          "question": "একমালিকানা ব্যবসায় সহজে বিলুপ্তি হয় কেন?",
          "explanation": "একক ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে। একমালিকানা ব্যবসায়ের পৃথক কোনো সত্তা নেই। সব কাজেই মালিকের উপস্থিতি ও পরিচিতি প্রয়োজন। এজন্য মালিকের ইচ্ছা-অনিচ্ছা, মৃত্যু, অসুস্থতা প্রভৃতি কারণে সহজেই এ ব্যবসায়ের বিলোপ ঘটে।"
        },
        {
          "label": "গ",
          "question": "মি. রহমান সাহেব মালিকানার ভিত্তিতে কোন ধরনের ব্যবসায় করছেন ব্যাখ্যা করো।",
          "explanation": "মি. রহমান সাহেব মালিকানার ভিত্তিতে একমালিকানা ব্যবসায় করছেন। এ ধরনের ব্যবসায় একক মালিকানায় গঠিত ও পরিচালিত হয়। যে কেউ অল্প পুঁজি নিয়ে সহজেই এ ব্যবসায় স্থাপন করতে পারে। এ ব্যবসায়ের দায়, ঝুঁকি ও মুনাফা সবই মালিক বহন করে থাকেন। উদ্দীপকে মি. রহমান একজন ব্যবসায়ী। তার ঢাকার নিউমার্কেটে একটি দোকান আছে। দোকানটি তিনি একাই পরিচালনা করেন। আর, দোকানটি সম্পর্কিত যাবতীয় সিদ্ধান্তও তিনিই নিয়ে থাকেন। এক্ষেত্রে দোকানটি থেকে প্রাপ্ত লাভ-ক্ষতির পুরো অংশই তার নিতে হয়। এসবের সাথে একমালিকানা ব্যবসায়ের বৈশিষ্ট্যের মিল রয়েছে। সুতরাং, মি. রহমান সাহেব মালিকানার ভিত্তিতে একমালিকানা ব্যবসায় করছেন।"
        },
        {
          "label": "ঘ",
          "question": "মি. রহমান চাকুরি না করে ব্যবসায় করার সিদ্ধান্তের যৌক্তিকতা করো।",
          "explanation": "উদ্দীপকের মি. রহমানের চাকুরি না করে ব্যবসায় করার সিদ্ধান্তের যৌক্তিকতা রয়েছে বলে আমি মনে করি। ব্যবসায় একটি স্বাধীন পেশা। যে কেউ নিজস্ব উদ্যোগের মাধ্যমে ছোট- বড় পরিসরে ব্যবসায় শুরু করতে পারে। চাকুরিতে সীমিত বা নির্দিষ্ট বেতন থাকলেও ব্যবসায়ে প্রচুর মুনাফা অর্জনের সুযোগ রয়েছে। উদ্দীপকে মি. রহমান একজন ব্যবসায়ী। ঢাকার নিউমার্কেট তার একটি দোকান রয়েছে। দোকানটির যাবতীয় কার্যাবলি তিনি নিজেই সম্পাদন করে থাকেন। যোগ্যতা থাকা সত্ত্বেও তিনি চাকুরি না করে এই ব‍্যবসায় পরিচালনা করছেন। মি. রহমান তার যোগ্যতা অনুযায়ী চাকুরি পেতে পারতেন। এতে তিনি নির্দিষ্ট পরিমাণে মাসিক বেতন পেতে পারতেন। কিন্তু ব্যবসায় থেকে তার প্রাপ্ত আয় বেতনের চেয়েও বেশি হওয়ার সম্ভাবনা আছে। এছাড়া ব্যবসায়টি একক মালিকানায় পরিচালিত হওয়ায় তিনি তার সময় মতো এটি বন্ধ বা চালু করতে পারেন। কিন্তু চাকরি করলে তার নির্দিষ্ট নিয়মকানুন মেনে কাজ করতে হতো। আবার এ ব্যবসায়ের মাধ্যমে তার নিজের পাশাপাশি অন্যদেরও কর্মসংস্থানের সুযোগ রয়েছে। এসব দিক বিবেচনায় মি. রহমানের চাকুরি না করে ব্যবসায় করার সিদ্ধান্তটি যৌক্তিক।"
        }
      ]
    }
  ]
}