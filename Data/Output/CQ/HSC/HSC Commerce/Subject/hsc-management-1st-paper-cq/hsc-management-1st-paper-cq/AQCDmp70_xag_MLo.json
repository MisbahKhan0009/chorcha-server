{
  "title": "কুমিল্লা বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব আমজাদ একটি পোশাক কারখানায় চাকরি করে জীবিকা নির্বাহ করতেন। হঠাৎ কারখানাটি বন্ধ হয়ে যাওয়ায় তিনি বিপাকে পরেন। জীবিকার তাগিদে তিনি একটি বাইসাইকেল ক্রয় করে তাতে বিভিন্ন ধরনের গৃহস্থালি সামগ্রী নিয়ে বাড়ি বাড়ি ঘুরে বিক্রি করেন। সারাদিনের বিক্রিতে তিনি যা মুনাফা পান তা দিয়ে তার সংসার চালিয়ে নিচ্ছেন।",
      "tag": "CB 25",
      "sub_questions": [
        {
          "label": "ক",
          "question": "শিল্প কী?",
          "explanation": "প্রাকৃতিক সম্পদ আহরণ ও তা প্রক্রিয়াজাত করে মানুষের ব্যবহারযোগ্য পণ্যে পরিণত করাকে শিল্প বলে।"
        },
        {
          "label": "খ",
          "question": "\"ঝুঁকি ছাড়া ব্যবসায় সম্ভব নয়\"- ব্যাখ্যা করো।",
          "explanation": "আর্থিক ক্ষতির আশঙ্কাকে ঝুঁকি বলা হয়। ব্যবসায়ে সাধারণত মুনাফা অর্জনের আশায় অর্থ বিনিয়োগ করা হয়। এজন্য এতে লাভ হওয়ার পাশাপাশি মুনাফা না হওয়ারও আশঙ্কা থাকে। তাই ব্যবসায়ে মুনাফা অর্জন করতে হলে ঝুঁকি থাকবেই। এজন্য ঝুঁকি ছাড়া ব্যবসায় করা সম্ভব নয়।"
        },
        {
          "label": "গ",
          "question": "জনাৰ আমজাদের ব্যবসায়টি কোন ধরনের ব্যবসায়ের মধ্যে পরে? ব্যাখ্যা করো।",
          "explanation": "জনাব আমজাদের ব্যবসায়টি খুচরা ব্যবসায়ের মধ্যে পড়ে। এ ব্যবসায়ে খুচরা ব্যবসায়ী পাইকার বা উৎপাদকের কাছ থেকে পণ্য কিনে আনেন। অতঃপর তারা ভোক্তাদের কাছে চাহিদা অনুযায়ী পণ্য সরবরাহ করেন। এরূপ ব্যবসায়ে নিয়োজিত ব্যক্তিরা মধ্যস্থব্যবসায়ী হিসেবে পণ্য বণ্টনের কাজ করে থাকেন উদ্দীপকে জনাব আমজাদ জীবিকার তাগিদে একটি ব্যবসায় শুরু করেন। ব্যবসায়টিতে তিনি সাইকেলে করে ঘুরে ঘুরে পণ্য বিক্রি করেন। এক্ষেত্রে তিনি বিভিন্ন ব্যবসায়ীদের বা পাইকারদের থেকে বেশি পরিমাণে পণ্য কিনে আনেন। এরপর অল্প অল্প করে ক্রেতাদের কাছে পণ্য বিক্রি করেন। এভাবে তিনি চূড়ান্ত ক্রেতার সাথে পাইকারদের সংযোগ স্থাপন করেন। এসব বৈশিষ্ট্যের সাথে খুচরা ব্যবসায়ের মিল পাওয়াযায়। সুতরাং, জনাব আমজাদের ব্যবসায়টি খুচরা ব্যবসায়ের অন্তর্ভুক্ত।"
        },
        {
          "label": "ঘ",
          "question": "জীবিকা অর্জনের উপায় হিসেবে জনাব আমজাদের পরবর্তী কার্যক্রমের যৌন্তিকতা মূল্যায়ন করো।",
          "explanation": "জীবিকা অর্জনের উপায় হিসেবে জনাব আমজাদের ব্যবসায়িক কার্যক্রম যৌক্তিক বলে আমি মনে করি। ব্যবসায় একটি স্বাধীন পেশা। যে কেউই উদ্যোগ নিয়ে ব্যবসায় শুরু করে অর্থ উপার্জনের কাজে নিযুক্ত হতে পারে। এছাড়া এর মাধ্যমে ব্যবসায়ী নিজের পাশাপাশি অন্যের কর্মসংস্থানের ব্যবস্থা করতে পারে। তাই ব্যবসায়কে জীবিকা অর্জনের একটি ক্ষেত্র হিসেবে বিবেচনা করা হয়। উদ্দীপকে জনাব আমজাদ পোশাক কারখানায় চাকরি করতেন। কিন্তু কারখানাটি বন্ধ হয়ে যাওয়ায় তিনি বিপাকে পড়েন। পরে তিনি ভ্রাম্যমাণ পণ্য বিক্রির একটি খুচরা ব্যবসায় চালু করেন। ব্যবসায়টি থেকে তিনি যে মুনাফা পান তা দিয়ে তার সংসার চালান। কারখানা বন্ধ হওয়ায় জনাব আমজাদের জীবিকা অর্জন বাধাগ্রস্ত হয়। এ অবস্থা থেকে উত্তরণের জন্য তিনি ব্যবসায় করার সিদ্ধান্ত নেন। ব্যবসায়টি তিনি খুব সহজে গঠন ও পরিচালনা করতে সক্ষম হয়েছেন। এতে তার জীবিকা অর্জনের একটি পন্থাতৈরি হয়েছে। যার মাধ্যমে তিনি আর্থিকভাবেও স্বাবলম্বী হয়েছেন। তাই জীবিকা অর্জনের উপায় হিসেবে জনাব আমজাদের পরিচালিত ব্যবসায়িক কার্যক্রম যৌক্তিক বলে আমি মনে করি।"
        }
      ]
    },
    {
      "number": "2",
      "uddipok": "জনাব ফাহিম মুর্শেদ ছোটবেলা থেকেই একরোখা। তিনি কারো অধীনতা পছন্দ করেন না। লেখাপড়া শেষ করেপিতার জমানো ৫ লক্ষ টাকার সাথে আরও ৫ লক্ষ টাকা ব্যাংক ঋণ নিয়ে একটি বড় মুদি দোকান দিলেন। দোকানে সহযোগিতার জন্য দুজন লোক নিয়োগ করেছেন। ব্যবসায়ের সকল বিষয় তার নিয়ন্ত্রণে এবং সকল সুবিধা তিনি একাই ভোগ করেন। দোকানে তিনি বেশি সময় দেন না। কর্মচারীরা তাদের খেয়ালখশিমতো চলে। তাই তার ব্যবসায় বেশি সুনাম অর্জন করতে পারেননি। সম্প্রতি তিনি ঋণগ্রস্ত হয়ে পরেছেন। একজন পাওনাদার আদালতে মামলা করলে আদালত তার ব্যক্তিগত সম্পত্তি থেকে দেনা পরিশোধের নির্দেশ দেন।",
      "tag": "CB 25",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সর বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "\"ব্যবসায়ের মাধ্যমে ব্যাপক কর্মসংস্থান সম্ভব\"- ব্যাখ্যা করো।",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে। ব্যবসায়ের মাধ্যমে উদ্যোক্তার নিজের কাজের ব্যবস্থা হয়। আবার ব্যবসায়ের আয়তন বড় হলে প্রতিটি স্তরের কাজ সম্পাদনে অনেক লোকবল দরকার হয়। এভাবে ব্যবসায়ের মাধ্যমে ব্যাপক কর্মসংস্থান সম্ভব হয়।"
        },
        {
          "label": "গ",
          "question": "মালিকানার ভিত্তিতে জনাব ফাহিম মুর্শেদের' ব্যবসায়টি কোন ধরনের ব্যবসায় সংগঠন? ব্যাখ্যা করো।",
          "explanation": "মালিকানার ভিত্তিতে জনাব ফাহিম মুর্শেদের ব্যবসায়টি একমালিকানা ব্যবসায় সংগঠন। এ ধরনের ব্যবসায় একক ব্যক্তির মালিকানায় প্রতিষ্ঠিত ও পরিচালিত হয়। যে কেউ স্বল্প পুঁজি নিয়ে এ ব্যবসায় গঠন করতে পারেন। এ ব্যবসায়ের লাভ-ক্ষতি মালিক একাই বহন করেন। এক্ষেত্রে মালিক নিজের সহযোগিতার জন্য বেতনভুক্ত কর্মচারী নিয়োগ করতে পারেন। উদ্দীপকে জনাব ফাহিম মুর্শেদ একটি মুদির দোকান দিলেন। তার দোকানে তার পিতার জমানো পাঁচ লক্ষ টাকা ও ব্যাংক ঋণ পাঁচ লক্ষ টাকা মূলধন সরবরাহ করা হয়। এছাড়া তিনি দোকানে সহযোগিতার জন্য দুজন লোক নিয়োগ করেছেন। ব্যবসায়ের কার্যক্রম তিনি একাই নিয়ন্ত্রণ করেন। ব্যবসায়ের সব লাভ-ক্ষতি তিনি একাই বহন করেন। এসব বৈশিষ্ট্য একমালিকানা ব্যবসায়ের সাথে মিল রয়েছে। সুতরাং, জনাব ফাহিম মুর্শেদের ব্যবসায়টি একমালিকানা ব্যবসায়।"
        },
        {
          "label": "ঘ",
          "question": "\"একমালিকানা ব্যবসায়ের মালিকগণ ব্যক্তিগত সম্পত্তিও কোনো কোনো সময় হারিয়ে ফেলতে পারেন\"- তুমি কি এই বক্তব্যের সাথে একমত? তোমার উত্তরের পক্ষে যুক্তি উপস্থাপন করো।",
          "explanation": "'একমালিকানা ব্যবসায়ের মালিকগণ ব্যক্তিগত সম্পত্তিও কোনো কোনো সময় হারিয়ে ফেলতে পারেন'- আমি এই বক্তব্যের সাথে একমত। একমালিকানা ব্যবসায়ের কোনো পৃথক সত্তা নেই। ফলে ব্যবসায়ের সর দায় মালিকের ব্যক্তিগত দায় বলে বিবেচিত হয়। এজন্য মালিককে তা পরিশোধ করতে হয়। এক্ষেত্রে কোনো মামলা হলে তা মালিকের নামেই করা হয়। উদ্দীপকে জনাব ফাহিম মুর্শেদ একজন মুদি দোকানদার। তিনি দোকানে বেশি সময় দেন না। তাই কর্মচারীরা তাদের খেয়াল-খুশিমতো কাজ করে। এতে তার ব্যবসায়ে সুনাম নষ্ট হয়। সম্প্রতি তিনি ঋণগ্রস্ত হয়ে পড়েছেন। এছাড়া একজন পাওনাদার আদালতে মামলা করলে তার ব্যক্তিগত সম্পত্তি থেকে দেনা পরিশোধের নির্দেশ দেওয়া হয়। উদ্দীপকের ব্যবসায়টি একমালিকানা হওয়ায় ব্যবসায়ের সব দায় জনাব ফাহিম মুর্শেদকে নিতে হবে। ব্যবসায়টি বন্ধ হয়ে গেলেও তার ব্যক্তিগত সম্পদ বিক্রি করে দায় মেটাতে হবে। এক্ষেত্রে দায়মুক্তির কোনো সুযোগ নেই। তাছাড়া তার ব্যবসায়টির কোনো পৃথক সত্তা নেই। ফলে মামলা করলে তার নামেই করা হবে। এতে তিনি ব্যক্তিগত সম্পত্তি থেকে পাওনাদারদের দায়, পরিশোধ করতে বাধ্য। তাই বলা যায়, একমালিকানা ব্যবসায়ের মালিকগণ ব্যক্তিগত সম্পত্তিও কোনো কোনো সময় হারিয়ে ফেলতে পারেন।"
        }
      ]
    },
    {
      "number": "3",
      "uddipok": "জনাব হাসিন একজন ওষুধ বিক্রেতা। তিনি সরকারের সকল নিয়ম-কানন মেনে ব্যবসায় করেন। তার দোকানে কোনো মেয়াদ উত্তীর্ণ বা নকল ওষুধ নেই। তিনি কখনো অতিরিক্ত দাম রাখেন না। এমনকি ষাটোর্ধ ব্যস্তিদের তিনি ৫% কমিশন দিয়ে থাকেন। তার পার্শ্ববর্তী ব্যবসায়ী জনাব আজিম সম্প্রতি ভোক্তা অধিকার সংরক্ষণ অধিদপ্তরের অভিযানে ১০,০০০ টাকা জরিমানা প্রদান করেন। তারপরও তিনি নকল ও মেয়াদ উত্তীর্ণ ওষুধ বিক্রি করেন।",
      "tag": "CB 25",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কোনো বিষয়ের ভালো-মন্দ সম্পর্কে ব্যক্তির স্থায়ী ধ্যান-ধারণা, বোধ ও বিশ্বাসকে মূল্যবোধ বলে।"
        },
        {
          "label": "খ",
          "question": "পরিবেশ দূষণ রোধ গুরুত্বপূর্ণ কেন? ব্যাখ্যা করো।",
          "explanation": "প্রকৃতির বিভিন্ন উপাদানের স্বাভাবিক ভারসাম্য নষ্ট হলে এবং পরিবেশের ওপর নেতিবাচক প্রভাব পড়লে, তাকে পরিবেশ দূষণ বলে। কোনো কারণে পরিবেশ দূষণ হলে মানুষ বিভিন্ন রোগে আক্রান্ত হতে পারে। আবার, জীববৈচিত্র্যও হুমকির সম্মুখীন হতে পারে। তাই জীবজগতের স্বাভাবিকতা রক্ষায় পরিবেশ দূষধ রোধ গুরুত্বপূর্ণ।"
        },
        {
          "label": "গ",
          "question": "উদ্দীপকে জনাব আজিম ব্যবসায়ের কোন পক্ষের প্রতি দায়িত্ব পালন থেকে উদাসীন ছিলো? ব্যাখ্যা করো।",
          "explanation": "উদ্দীপকে জনাব আজিম ক্রেতা ও ভোক্তাদের প্রতি সামাজিক দায়িত্ব পালন থেকে উদাসীন ছিলেন। ক্রেতা ও ভোক্তারা হলেন ব্যবসায়ের প্রাণ। তাদের আস্থা ও সহযোগিতার ওপর ব্যবসায়ের সফলতা নির্ভর করে। এজন্য প্রত্যেক ব্যবসায়ীর ক্রেতা ও ভোক্তাদের প্রতি দায়িত্ব পালন করতে হয়। ন্যায্যমূল্যে পণ্য সরবরাহ, পণ্যে ভেজাল না মেশানো, পণ্যের বাজার স্থিতিশীল রাখা প্রভৃতি এ পক্ষের প্রতি ব্যবসায়ের সামাজিক দায়িত্ব। উদ্দীপকে জনাব আজিম একজন বড়। তিনি বেশি লাভের আশায় নকল পণ্য বিক্রি করেন। ক্রেতারা তার থেকে আসল পণ্যের দামে নকল পণ্য কিনে ঠকছে। এসব পণ্য ক্রেতারা ব্যবহার করে বিভিন্ন সমস্যায় পড়ছে। এজন্য ক্রেতারা তার নামে অভিযোগ করে। সম্প্রতি এ প্রেক্ষিতে ভোক্তা অধিকার সংরক্ষণ অধিদপ্তর তাকে ১০,০০০ টাকা জরিমানা করা হয়। এরপরও তিনি নকল পণ্য বিক্রির কার্যক্রম চালিয়ে যান। এক্ষেত্রে জনাব আজিমের ব্যবসায়িক কার্যক্রম ক্রেতা-ভোক্তাদের কল্যাণসাধনের উদ্দেশ্যে পরিচালিত হচ্ছে না। সুতরাং, জনাব আজিম ব্যবসায় পরিচালনার ক্ষেত্রে ক্রেতা ও ভোক্তাদের প্রতি সামাজিক দায়িত্ব পালনে উদাসীন ছিলেন।"
        },
        {
          "label": "ঘ",
          "question": "নৈতিকতার মানদণ্ড বিচারে জনাব হাসিনের কার্যক্রম মূল্যায়ন করো।",
          "explanation": "নৈতিকতার মানদণ্ডের বিচারে জনাব হাসিনের কার্যক্রম যথার্থ বলে আমি মনে করি। নৈতিকতাবোধ মানুষকে ন্যায়-অন্যায়, উচিত-অনুচিত, ভালো-মন্দের, মধ্যে পার্থক্য চিহ্নিত করতে সাহায্যে করে। ব্যবসায়ের ক্ষেত্রে একটি নির্দিষ্ট আদর্শ বজায় রেখে নৈতিক আচরণ করতে হয়। ভেজাল না দেওয়া, ওজনে কম না দেওয়া, নিম্নমানের পণ্য না দেওয়া প্রভৃতি ব্যবসায়ের নৈতিক কাজের আওতাভুক্ত। উদ্দীপকে জনাব হাসিন একজন ওষুধ ব্যবসায়ী। তিনি নির্দেশিত উপায়ে ব্যবসায় পরিচালনা করেন। এছাড়া তিনি মেয়াদোত্তীর্ণ ওষুধ বিক্রি করেন না এবং ওষুধের দামও বেশি রাখেন না। আবার, যাটোর্ধ্ব ব্যক্তিদের তিনি ৫% কমিশন দিয়ে থাকেন। এসব বিষয় জনাব হাসিনের ব্যবসায়িক কার্যক্রমে নৈতিকতার বিষয়টিকে নির্দেশ করে। ক্রেতারা তার কাছে আসল ওষুধ ন্যায্যমূল্যে পাওয়ার নিশ্চয়তা পাচ্ছে। এতে ক্রেতারা তার প্রতি আস্থা রাখতে পারছে। এছাড়া তিনি তার পার্শ্ববর্তী ব্যবসায়ী জনাব আজিমের মতো ভেজাল পণ্য বিক্রি করেন না। আর এসব কারণ বিবেচনায় ক্রেতারাও তার থেকে বার বার পণ্য কিনতে উৎসাহিত হচ্ছে। এর ফলে তার বিক্রি বাড়ছে, মুনাফাও বাড়ছে। মূলত তিনি ব্যবসায় পরিচালনায় সততা অবলম্বনের মাধ্যমে নৈতিকতার পরিচয় দিয়েছেন। তাই জনাব হাসিনের কার্যক্রম নৈতিকতার মানদণ্ডে যথার্থ বলে আমি মনে করি।"
        }
      ]
    },
    {
      "number": "4",
      "uddipok": "উইলিয়াম সম্প্রতি বাংলাদেশে এসে সরকারি বিধিবিধান- মেনে একটি পোশাক কারখানা স্থাপন করলেন। এ দেশে জমির মূল্য কম এবং সস্তায় প্রচুর শ্রমিক পাওয়া যায়। ফলে তিনি অল্প মূলধনে অধিক মুনাফার আশা করতে পারেন। তবে কয়েকদিন থেকে বেশ শ্রমিক আন্দোলন হচ্ছে। বিভিন্ন পক্ষের আচরণ তাকে ভাবিয়ে তুলছে। এমতাবস্থায় তিনি প্রতিষ্ঠান অন্য দেশে স্থানান্তরের কথা ভাবছেন।",
      "tag": "CB 25",
      "sub_questions": [
        {
          "label": "ক",
          "question": "মধ্যস্থব্যবসায়ী কারা?",
          "explanation": "যেসব ব্যক্তি বা প্রতিষ্ঠান উৎপাদনকারীর কাছ থেকে পণ্য সংগ্রহ করে চূড়ান্ত ভোক্তা বা ব্যবহারকারী কাছে পৌঁছে দেয় তাকে মধ্যস্থব্যবসায়ী বলা হয়।"
        },
        {
          "label": "খ",
          "question": "প্রযুক্তি কীভাবে ব্যবসায়ে প্রভাব বিস্তার করতে পারে? ব্যাখ্যা করো।",
          "explanation": "প্রযুক্তি হলো মানুষের জ্ঞান, দক্ষতা ও যন্ত্রপাতিব্যবহার করে কোনো সমস্যা সমাধান কাজ সহজ করার প্রক্রিয়া। বিশ্বায়নের এ যুগে এগিয়ে যেতে হলে উন্নত প্রযুক্তি ব্যবহারের বিকল্প নেই। কম্পিউটার ও ইন্টারনেট প্রযুক্তি ব্যবহারের ফলে সকল কর্মকাণ্ডের গতি বাড়ছে। উন্নত প্রযুক্তির কারণে শিল্প-কারখানায় পণ্যমান ও উৎপাদন বাড়লেও কমেছে উৎপাদন ব্যয়। এভাবে প্রযুক্তি ব্যবসায়ের প্রভাব বিস্তার করে।"
        },
        {
          "label": "গ",
          "question": "কোন পরিবেশের কথা চিন্তা করে মি. উইলিয়াম কারখানা স্থাপন করেছিলেন? ব্যাখ্যা করো ।",
          "explanation": "অর্থনৈতিক পরিবেশের কথা চিন্তা করে উইলিয়াম কারখানা স্থাপন করেছিলেন। অর্থনৈতিক পরিবেশ কোনো দেশের জনগণের আয় ও সঞ্চ্যয়, অর্থ ও ঋণ ব্যবস্থা, দক্ষ উদ্যোক্তা ও শ্রম শক্তি প্রভৃতির ওপর ভিত্তি করে গঠিত হয়। এ পরিবেশ উন্নত হলে ব্যবসায়ের ক্ষেত্রে সফলতা লাভ করা সহজ হয়। তাই ব্যবসায় স্থাপন ও পরিচালনায় এ পরিবেশের অসামান্য অবদান রয়েছে। উদ্দীপকে উইলিয়াম বাংলাদেশে একটি পোশাক কারখানা স্থাপন করলেন। এখানে জমির মূল্য অপেক্ষাকৃত কম এবং দক্ষ শ্রমিকের সহজলভ্যতা বেশি। আবার এদের মজুরিও তুলনামূলক কম। এ কারণে কম বিনিয়োগ করেও বেশি মুনাফা পাওয়া যায়। এসব সুবিধা বিবেচনায় নিয়ে উইলিয়াম বাংলাদেশে কারখানাটি স্থাপন করেন। শ্রমশক্তির সহজলভ্যতা, মূলধন প্রভৃতি অর্থনৈতিক পরিবেশের উপাদান। সুতরাং, উইলিয়াম ব্যবসায় স্থাপনে অর্থনৈতিক পরিবেশকে বেশি গুরুত্ব দিয়েছেন।"
        },
        {
          "label": "ঘ",
          "question": "রাজনৈতিক. পরিবেশ মি. উইলিয়ামের ব্যবসায় অন্যত্র স্থানান্তরের জন্য আগ্রহী করে তুলে। উদ্দীপকের আলোকে তোমার বক্তব্য বিশ্লেষণপূর্বক আলোচনা করো।",
          "explanation": "রাজনৈতিক পরিবেশ উইলিয়ামের ব্যবসায় অন্যত্র স্থানান্তরের জন্য আগ্রহী করে তোলে'- বক্তব্যটির সাথে আমি একমত। রাজনৈতিক পরিরেশ কোনো দেশের সার্বভৌমত্ব, রাজনৈতিক স্থিতিশীলতা, আইন-শৃঙ্খলা পরিস্থিতি, ও শ্রমিক-মালিক সম্পর্ক প্রকৃতি উপাদানের সমন্বয়ে গঠিত হয়। অনুন্নত ও অসহনশীল রাজনৈতিক পরিবেশ দেশের ব্যবসায় পরিবেশকে মারাত্মকভাবে বাধাগ্রস্ত করে। এজন্য ব্যবসায় গঠন, পরিচালনায় এ পরিবেশের উপাদানগুলোর প্রভাব ভালোভাবে বিবেচনায় নিতে হয়। উদ্দীপকে উইলিয়াম অনুকূল অর্থনৈতিক পরিবেশের কারণে বাংলাদেশে পোশাক কারখানা স্থাপন করেন। এদেশে জমি ও শ্রমিক সস্তায় পাওয়া যায়। ফলে তিনি অল্প মূলধনে অধিক মুনাফা অর্জন করেন। তবে কয়েকদিন থেকে বেশ শ্রমিক আন্দোলন হচ্ছে। এছাড়া বিভিন্ন পক্ষের আচরণ তাকে ভাবিয়ে তুলছে। এমতাবস্থায় তিনি প্রতিষ্ঠান অন্য দেশে স্থানান্তরের কথা ভাবছেন। উইলিয়াম শ্রমিক আন্দোলনের কারণে পণ্য যথা সময়ে উৎপাদন করতে পারবেন না। এতে সঠিক সময়ে ব্যবসায়ের পণ্য বিদেশে রপ্তানি হবে না। ফলে তাকে আর্থিক ক্ষতির সম্মুখীন হতে হবে। আবার বিদেশি ক্রেতাদের ফরমায়েশ পূরণ করতে না পারলে তার ব্যবসায়ের সুনামও নষ্ট হবে। এতে তার বিক্রয়ের পরিমাণ কমে যাবে। ফলে তিনি ব্যবসায়ে সফলতা অর্জন করতে পারবে না। তাই বলা যায়, রাজনৈতিক পরিবেশের নেতিবাচক প্রভাবের কারণে উইলিয়ামকে ব্যবসায় অন্যত্র স্থানান্তরে আগ্রহী করে তোলে।"
        }
      ]
    },
    {
      "number": "5",
      "uddipok": "বুড়িগঙ্গা নদীর তীরবর্তী ২০ জন মৎস্যজীবী মিলে আইনসৃষ্ট একটি প্রতিষ্ঠান গঠন করেন। আগে তারা মাছ ধরেই জীবিকা নির্বাহ করতেন। বর্তমানে সে অবস্থা নেই। তাই তারা উক্ত সংগঠনের মাধ্যমে একটি বিপণি বিতান তৈরি করেন। এখান থেকে সকল মৎস্যজীবীরা ন্যায্যমূল্যে পণ্য ক্রয় করেন। স্থানীয় লোকজনও এই সুবিধা ভোগ করেন। তাদের এই প্রচেষ্টার ফলে সদস্যদের আর্থিক অবস্থার ইতিবাচক পরিবর্তন ঘটে। এখন তারা আগের তুলনায় স্বাবলম্বী।",
      "tag": "CB 25",
      "sub_questions": [
        {
          "label": "ক",
          "question": "কত সালের আইন দ্বারা সমবায় সংগঠন পরিচালিত হয়?",
          "explanation": "২০০১ সালের আইন দ্বারা সমবায় সংগঠন পরিচালিত হয়।"
        },
        {
          "label": "খ",
          "question": "প্রতিযোগী ব্যবসায়ী ব্যবসায়ে কী প্রভাব ফেলতে পারে? ব্যাখ্যা করো।",
          "explanation": "প্রতিযোগী ব্যবসায়ী ব্যবসায়ে প্রত্যক্ষভাবে প্রভাব ফেলতে পারে। প্রতিযোগী ব্যবসায়ী বাজারে পণ্যের মূল্য, মান ও গ্রাহক সেবায় চাপ সৃষ্টি করে। ফলে ব্যবসায়ীকে টিকে থাকতে আরও উদ্ভাবনী ও গ্রাহককেন্দ্রিক হতে হয়। এতে মুনাফা ও বাজার অংশীদারিত্বে প্রভাব পড়ে।"
        },
        {
          "label": "গ",
          "question": "উদ্দীপকের প্রতিষ্ঠানটি মালিকানার ভিত্তিতে কোন ধরনের ব্যবসায় সংগঠন?ব্যাখ্যা করো।",
          "explanation": "উদ্দীপকের সংগঠনটি মালিকানার ভিত্তিতে সমবায় সমিতি ব্যবসায় সংগঠন। সমবায় সমিতি সমাজের বিত্তহীন বা স্বল্পবিত্তসম্পন্ন মানুষের প্রচেষ্টায় গঠিত হয়। একে স্বল্প আয়ের মানুষের সংগঠন বলা হয়। এটি সমঅধিকারের ভিত্তিতে প্রতিষ্ঠা করা হয়। এর মূল উদ্দেশ্য হলো সদস্যদের আর্থিক কল্যাণ করা। এখানে ঐক্য ও সাম্যের নীতি মেনে চলা হয়। উদ্দীপকে বুড়িগঙ্গা নদীর তীরবর্তী ২০ জন মৎস্যজীবী মিলে একটি আইনগত সংগঠন গঠন করেন। আগে তারা মাছ ধরে জীবিকা নির্বাহ করতেন। বর্তমানে সমিতির মাধ্যমে তারা একটি বিপণিবিতান স্থাপন করেন। এ স্টোর থেকে সমিতির সদস্য এবং সদস্যের বাইরে অন্যরাও পণ্যসামগ্রী কিনতে পারে। মূলত ন্যায্যমূল্যে পণ্য কেনার জন্য এ সমিতিটি গঠন করা হয়েছে। এখন তাদের কোনো মধ্যস্বত্বভোগীর শরণাপন্ন হতে হচ্ছে না। ফলে সদস্যদের আর্থিক কল্যাণ হচ্ছে। এসব বৈশিষ্ট্যের সাথে সমবায় সমিতি সংগঠনের মিল রয়েছে। তাই, উদ্দীপকের সংগঠনটিকে সমবায় সমিতি বলা যায়।"
        },
        {
          "label": "ঘ",
          "question": "মৎস্যজীবীদের জীবনমান উন্নয়নে উক্ত সংগঠনের ভূমিকা মূল্যায়ন করো।",
          "explanation": "মৎস্যজীবীদের জীবনমান উন্নয়নে সমবায় 'সমিতি সংগঠনের গুরুত্বপূর্ণ ভূমিকা আছে বলে আমি মনে করি। সমবায় বিত্তহীন বা স্বল্প আয়ের মানুষের সংগঠন। সমবায় সমিতি সদস্যদের মধ্যস্থব্যবসায়ী, একচেটিয়া ব্যবসায়ীদের থেকে রক্ষা করে। এটি তাদের আর্থিক কল্যাণসাধন করে থাকে। এতে তাদের জীবনযাত্রার মানোন্নয়ন ঘটে। উদ্দীপকে বুড়িগঙ্গগা নদীর তীরবর্তী ২০ জন মৎস্যজীবী মিলে একটি আইনসৃষ্ট প্রতিষ্ঠান গঠন করেন। আগে তারা মাছ ধরেই জীবিকা নির্বাহ করতেন। বর্তমানে তারা উক্ত সমিতির মাধ্যমে একটি বিপণিবিতান তৈরি করেন। সেখান থেকে সকল মৎস্যজীবীরা ন্যায্যমূল্যে পণ্য ক্রয় করেন এবং স্থানীয় লোকজনও এই সুবিধা ভোগ করেন। এতে বর্তমানে তাদের আর্থিক অবস্থার ইতিবাচক পরিবর্তন ঘটেছে এবং তারা স্বাবলম্বী হয়েছেন। এ সমিতির মাধ্যমে মৎস্যজীবীরা স্বনির্ভরতা অর্জন করে। তারা যৌথ কর্মপ্রচেষ্টার মাধ্যমে প্রতিকূলতা কাটিয়ে ওঠতে পারে। সমিতির মাধ্যমে মৎস্যজীবীরা মধ্যস্বত্বভোগী ও সুদি মহাজনদের শোষণ ও দৌরাত্ম্য থেকে নিজেদের রক্ষা করতে পারে। এছাড়া বিপণিবিতান স্থাপনের মাধ্যমে তারা স্বল্পমূল্যে নিতপ্রয়োজনীয় পণ্য কিনতে পারছে। স্থানীয় লোকজনও এই সুবিধা ভোগ করছে। ফলে তাদের আর্থিক অবস্থার উন্নতি ঘটছে। পাশাপাশি তাদের জীবনযাত্রার মান উন্নত হয়েছে। তাই বলা যায়, সমবায় সমিতির মাধ্যমে মৎস্যজীবীদের জীবনমান উন্নয়ন হচ্ছে।"
        }
      ]
    },
    {
      "number": "6",
      "uddipok": "জনাব ওয়াসিম ও তার ১০ বন্ধু মিলে একটি কোম্পানি গঠন করেন। প্রতিষ্ঠানটির নাম দিলেন \"ফ্রেন্ডস লিমিটেড\"। কোম্পানির সকল দলিল তৈরি করে নিবন্ধকের নিকট আবেদন জমা দিয়েছেন। নিবন্ধক কাগজপত্র যাচাই করে সন্তুষ্ট হয়ে নিবন্ধনপত্র প্রদান করলেন। তবে প্রতিষ্ঠানটি তাদের কাজ শুরুর জন্য আরেকটি ধাপ অতিক্রম করতে হবে।",
      "tag": "CB 25",
      "sub_questions": [
        {
          "label": "ক",
          "question": "ঋণপত্র কী?",
          "explanation": "পাবলিক লিমিটেড কোম্পানি ঋণ নেওয়ার স্বীকৃতি হিসেবে যে দলিল ইস্যু করে, তাকে ঋণপত্র বলে।"
        },
        {
          "label": "খ",
          "question": "বিকল্প বিবরণী কখন প্রয়োজন হয়? ব্যাখ্যা করো।",
          "explanation": "পাবলিক লিমিটেড কোম্পানি জনগণকে শেয়ার কেনার আহ্বান না জানিয়ে কোম্পানি সম্পর্কে শুধু নিবন্ধককে জানিয়ে যে প্রচারপত্র প্রকাশ করে, তাকে বিবরণপত্রের বিকল্প বিবৃতি বলে। কোম্পানির উদ্যোক্তা কিংবা সদস্যরা সব শেয়ার কিনলে বিবরণপত্রের বিকল্প বিবৃতি প্রচার করতে হয়। এক্ষেত্রে পত্রিকায় কোম্পানি সম্পর্কে বিস্তারিত তথ্য তুলে ধরা হয়। কিন্তু জনগণের কাছে শেয়ার বিক্রির আহ্বান জানানো হয় না।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের নিবন্ধিত কোম্পানি? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি একটি পাবলিক লিমিটেড কোম্পানি। পাবলিক লিমিটেড কোম্পানির সর্বনিম্ন সদস্য সংখ্যা ৭ জন ও সর্বোচ্চ শেয়ার সংখ্যা দ্বারা সীমাবদ্ধ থাকে। এর কাজ শুরুর জন্য নিবন্ধনের পর কার্যারম্ভের অনুপতিপত্র সংগ্রহ করতে হয়। এটি জনসাধারণের কাছে শেয়ার বিক্রির আহ্বান জানাতে পারে। উদ্দীপকের জনাব ওয়াসিম ও তার ১০ বন্ধু মিলে একটি কোম্পানি প্রতিষ্ঠা করেন। তাদের প্রতিষ্ঠানটির নাম 'ফ্রেন্ডস লিমিটেড'। এক্ষেত্রে তাদের সদস্য সংখ্যা সাতজনের বেশি। তারা প্রতিষ্ঠানটির জন্য নিবন্ধনপত্র পায়। কিন্তু প্রতিষ্ঠানটির কাজ শুরু করার জন্য আরও একটি ধাপ অতিক্রম করতে হবে। এটি হলো কার্যারম্ভের অনুমতিপত্র। এসব বৈশিষ্ট্যের সাথে পাবলিক লিমিটেড কোম্পানির মিল আছে। সুতরাং, উদ্দীপকে উল্লিখিত, প্রতিষ্ঠানটি একটি পাবলিক লিমিটেড কোম্পানি।"
        },
        {
          "label": "ঘ",
          "question": "প্রতিষ্ঠানটি তার ব্যবসায়িক কার্যক্রম কখন এবং কীভাবে শুরু করতে পারবে? তোমার মতামত বিশ্লেষণপূর্বক আলোচনা করো।",
          "explanation": "উদ্দীপকের প্রতিষ্ঠানটি কার্যারম্ভের অনুমতিপত্র পাওয়ার পর ব্যবসায়িক কার্যক্রম শুরু করতে পারবে বলে আমি মনে করি। পাবলিক লিমিটেড কোম্পানিকে কাজ শুরু করার জন্য কার্যারম্ভের অনুমতিপত্র নেওয়ার প্রয়োজন হয়। এ অনুমতি পেতে কোম্পানিটিকে নির্দিষ্ট কিছু শর্ত পূরণ করতে হয়। যেমন: পরিচালকের যোগ্যতাসূচক শেয়ার কেনা, ন্যূনতম মূলধন সংগ্রহ। এরপর নিবন্ধক সব দলিলপত্র পরীক্ষা-নিরীক্ষা করে কাজ শুরুর ছাড়পত্র দেয়। উদ্দীপকের জনাব ওয়াসিম ও তার বন্ধুরা মিলে একটি পাবলিক লিমিটেড কোম্পানি গঠন করেন। তারা কোম্পানির সব দলিলপত্র তৈরি করে নিবন্ধকের কাছে আবেদনপত্র জমা দেয়। নিবদ্ধক কাগজপত্র যাচাই করে সন্তুষ্ট হয়ে তাদের নিবন্ধনপত্র প্রদান করে। কিন্তু তারা ব্যবসায়ের কার্যক্রম শুরু করতে পারছে না। কার্যক্রম শুরু করার জন্য তাদেরকে আরও একটি ধাপ অতিক্রম করতে হবে। এক্ষেত্রে প্রতিষ্ঠানটি কার্যারম্ভের অনুমতিপত্র সংগ্রহের পর তাদের ব্যবসায়িক কার্যক্রম শুরু করতে পারবে। এজন্য প্রথমে কোম্পানিটির প্রবর্তকদের ন্যূনতম মূলধন সংগ্রহ করতে হবে। এরপর জনগণের কাছ থেকে অর্থ সংগ্রহের জন্য বিবরণপত্র 'প্রস্তুত করতে হবে। তারপর পরিচালকগণের শেয়ার কেনার ঘোষণাপত্র, ন্যূনতম মূলধন সংগ্রহের ঘৈাষণাপত্র এবং বিবরণপত্র বা বিকল্প বিবরণপত্রের কপি প্রভৃতি নিবন্ধকের কাছে জমা দিতে হবে। কাগজপত্র ঠিক থাকলে নিবন্ধক প্রতিষ্ঠানটিকে কার্যারম্ভের অনুমতিপত্র প্রদান করবে। এ পত্র পাওয়ার পর প্রতিষ্ঠানটি তাদের ব্যবসায় কার্যক্রম শুরু করতে পারবে। তাই বলা যায়, আইনগত প্রক্রিয়ায় কার্যারম্ভের অনুমতিপত্র পাওয়ার মাধ্যমে উদ্দীপকের প্রতিষ্ঠানটি ব্যবসায়িক কার্যক্রম শুরু করতে পারবে।"
        }
      ]
    },
    {
      "number": "7",
      "uddipok": "জনাব আল-আমিন একটি পাঁচতারকা হোটেলের মালিক। পৃথিবীর বিভিন্ন দেশ থেকে তার হোটেলে লোক আসে। গ্রাহক সেবাই তার ব্রত। তাই অল্প দিনেই তিনি ব্যাপক পরিচিতি লাভ করেন। এই ব্যবসায়ের পাশাপাশি তিনি একটি ট্রেনিং সেন্টার তৈরি করেন। যেখান থেকে প্রশিক্ষণ নিয়ে জনাব আল-আমিনের প্রতিষ্ঠানে কাজ করতে পারবে আবার বিদেশেও কর্মসংস্থানের ব্যবস্থা হবে। এর ফলে তারা দেশে বৈদেশিক মুদ্রার যোগান বাড়াতে পারবে।",
      "tag": "CB 25",
      "sub_questions": [
        {
          "label": "ক",
          "question": "বাণিজ্য কী?",
          "explanation": "ব্যবসায় বা শিল্পে ব্যবহৃত কাঁচামাল উৎপাদকের কাছে কিংবা উৎপাদিত পণ্য ভোক্তার কাছে পৌছানোর কার্যাবলিকে বাণিজ্য বলে।"
        },
        {
          "label": "খ",
          "question": "পরিবহন ব্যবসায়ের ক্ষেত্রে গুরুত্বপূর্ণ কেন? ব্যাখ্যা করো।",
          "explanation": "যে মাধ্যম ব্যবহার করে একস্থান থেকে কোনোকিছু অন্য স্থানে স্থানান্তর করা হয় তাই পরিবহন। এর মাধ্যমে ব্যবসায়ের প্রয়োজনীয় কাঁচামাল, যন্ত্রপাতি ও অন্যান্য সরঞ্জাম শিল্পকারখানায় আনা হয়। আবার এর মাধ্যমে ব্যবসায়ের উৎপাদিত পণ্যসামগ্রী উৎপাদন কেন্দ্র থেকে ভোগকারী ও বিক্রেতাদের কাছে পাঠানো হয়। তাই ব্যবসায়ের ক্ষেত্রে পরিবহন অত্যন্ত গুরুত্বপূর্ণ।"
        },
        {
          "label": "গ",
          "question": "জনাব আল-আমিনের প্রথম ব্যবসায়টি ব্যবসায়ের কোন শ্রেণির মধ্যে পরে? ব্যাখ্যা করো",
          "explanation": "জনাব আল-আমিনের প্রথম ব্যবসায়টি প্রত্যক্ষ সেবার মধ্যে পড়ে এ ব্যবসায়ের মাধ্যমে গ্রাহকদের সরাসরি সেবা দেওয়া হয়। এ সেবার বিনিময়ে গ্রাহকরা ফি দিয়ে থাকে। ডাক্তারি, ওকালতি, আবাসন সেবা, বিনোদন প্রভৃতি এ সেবার আওতাভুক্ত উদ্দীপকে জনাব আল-আমিন একটি পাঁচ তারকা হোটেলের মালিক। অতিথি সেবা দিতে হোটেলটির খ্যাতি রয়েছে। এজন্য পৃথিবীর বিভিন্ন দেশ থেকে হোটলটিতে লোক আসে। এক্ষেত্রে ভ্রমণকারীরা হোটেলটিতে আবাসিক সুবিধা নেয়। এ সুবিধার বিনিময়ে গ্রাহকরা হোটলটিতে ভাড়া দিয়ে থাকে। এভাবে জনাব আল-আমিন অর্থ উপার্জন করছে। এসব বৈশিষ্ট্যর সাথে প্রত্যক্ষ সেবার মিল রয়েছে। সুতরাং, জনাব আল-আমিনের প্রথম ব্যবসায়টি প্রত্যক্ষ সেবার অন্তর্ভুক্ত।"
        },
        {
          "label": "ঘ",
          "question": "জনাব আল-আমিনের মতো ব্যবসায়ীরা একটি দেশের অর্থনৈতিক উন্নয়নে ব্যাপক ভূমিকা পালন করতে পারে- বক্তব্যটিমূল্যায়ন করো।",
          "explanation": "জনাব আল-আমিনের মতো ব্যবসায়ীরা একটি দেশের অর্থনৈতিক উন্নয়নে ব্যাপক ভূমিকা পালন করতে পারে— উক্তিটি যথার্থ বলে আমি মনে করি। ব্যবসা-বাণিজ্য যেকোনো দেশের অর্থনীতির ইতিবাচক প্রভাবক হিসেবে কাজ করে। এর মাধ্যমে উন্নত পণ্য সেবার উৎপাদনের পাশাপাশি বিপুল কর্মসংস্থানেরও ব্যবস্থা হয়। এছাড়া ব্যবসায় প্রতিষ্ঠানসমূহ আন্তর্জাতিক বাণিজ্যের মাধ্যমে দেশে বৈদেশিক মুদ্রা আনয়নে ভূমিকা রাখে। উদ্দীপকে জনাব আল-আমিন প্রত্যক্ষ সেবামূলক ব্যবসায়ের সাথে জড়িত। তার একটি স্বনামধন্য পাঁচ তারকা হোটেল রয়েছে। এছাড়া ব্যবসায়ের পাশাপাশি দেশের মানবসম্পদ উন্নয়নে তিনি একটি ট্রেনিং সেন্টার চালু করেন। সেন্টারটিতে প্রশিক্ষণ নিয়ে প্রশিক্ষণার্থীরা জনাব আল-আমিনের প্রতিষ্ঠানে বা দেশের বাইরে কাজ করে যোগ্যতা অর্জন করে। জনাব আল-আমিন হোটেলের পাশাপাশি ট্রেনিং সেন্টারেও ট্রেনিং দিয়ে অর্থ উপার্জন করছেন। এক্ষেত্রে তার উভয় কাজই ব্যবসায়ের আওতায় পড়ছে। এছাড়া তিনি হোটেল ও ট্রেনিং সেন্টারে অনেক মানুষের কর্মসংস্থানের ব্যবস্থা করছেন। আবার তার ট্রেনিং সেন্টারে প্রশিক্ষণ নিয়ে মানুষ দেশের বাইরেও কাজ করার সক্ষমতা অর্জন করে। এতে তাদের অর্জিত আয়ের মাধ্যমে দেশের বৈদেশিক মুদ্রা অর্জনের সম্ভাবনা তৈরি হচ্ছে। এসব কাজ অর্থনীতিতে ইতিবাচক প্রভাব আনতে সাহায্য করে। তাই বলা যায়, জনাব আল-আমিনের মতো ব্যবসায়ীরা একটি দেশের অর্থনৈতিক উন্নয়নে গুরুত্বপূর্ণ ভূমিকা পালন করতে পারে।-"
        }
      ]
    },
    {
      "number": "8",
      "uddipok": "হোসেন ও হামিদ পারস্পরিক সমঝোতার ভিত্তিতে ৫ বছরের জন্য একটি ব্যবসায় সংগঠন তৈরি করেন। শর্ত, মোতাবেক তারা মূলধন প্রদান করেন এবং কাজকর্ম পরিচালনা করেন। এক সময় প্রতিষ্ঠানটি বেশ সুনাম অর্জন করে। সম্প্রতি তাদের দুজনের ব্যবসায়িক সম্পর্কে ফাটল ধরেছে। তাই তারা ব্যবসায়টি তিন বছরের মধ্যেই গুটিয়ে নিতে চায়। আদালতের কাছে আবেদন করলে আদালত তাদের আবেদন গ্রহণ করেননি। এখন তারা প্রতিষ্ঠানটি নিয়ে চরম জটিলতায় ভুগছেন।",
      "tag": "CB 25",
      "sub_questions": [
        {
          "label": "ক",
          "question": "ব্যাংকিং অংশীদারি ব্যবসায়ের সর্বোচ্চ সদস্য কত?",
          "explanation": "ব্যাংকিং অংশীদারি ব্যবসায়ের সর্বোচ্চ সদস্য সংখ্যা ১০ জন।"
        },
        {
          "label": "খ",
          "question": "অংশীদারগণ কোন ধরনের সম্পর্কেআবদ্ধ? ব্যাখ্যা করো।",
          "explanation": "অংশীদারগণ চুক্তিবদ্ধ সম্পর্কে আবদ্ধ। চুক্তি থেকেই অংশীদারি ব্যবসায় জন্মলাভ করে। এ চুক্তিতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি বিস্তারিত উল্লেখ করা হয়। অংশীদারি ব্যবসায়ের অংশীদারের সবকিছু চুক্তির মাধ্যমেই নিয়ন্ত্রিত হয়।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের ব্যবসায় হিসেবে গঠিত হয়েছিল? ব্যাখ্যাকরো।",
          "explanation": "উদ্দীপকের প্রতিষ্ঠানটি একটি অংশীদারি ব্যবসায় হিসেবে গঠিত হয়েছিল। মুনাফা অর্জনের উদ্দেশ্যে দুই বা ততোধিক ব্যক্তি পারস্পরিক সমঝোতার ভিত্তিতে এ ধরনের ব্যবসায় গঠন ও পরিচালনা করেন। এর সদস্য সংখ্যা সর্বনিম্ন ২ জন এবং সর্বোচ্চ ২০ জন। চুক্তি এ ব্যবসায়ের মূলভিত্তি। অংশীদাররা চুক্তি অনুযায়ী এ ব্যবসায়ের লাভ-লোকসান ও দায়-দায়িত্ব বহন করেন। উদ্দীপকের হোসেন ও হামিদ পারস্পরিক সমঝোতার ভিত্তিতে ৫ বছরের জন্য একটি ব্যবসায় সংগঠন গড়ে তোলেন। তারা চুক্তি অনুযায়ী ব্যবসায়ে মূলধন বিনিয়োগ করেন ও কাজকর্ম পরিচালনা করেন। ব্যবসায়ে লাভ-লোকসান তারা এ চুক্তি অনুসারেই করবেন। এছাড়া এ ব্যবসায়ে অংশীদারদের দায় অসীম। এসব বৈশিষ্ট্য অংশীদারি ব্যবসায়ের সাথে মিলে যায়। তাই বলা যায়, হোসেন ও হামিদের ব্যবসায়টি একটি অংশীদারি ব্যবসায়।"
        },
        {
          "label": "ঘ",
          "question": "সরকারি নথিভুক্ত না হওয়ায় প্রতিষ্ঠানটির আবেদন আদালত গ্রহণ করেনি- বক্তব্যটি বিশ্লেষণ করো।",
          "explanation": "\"সরকারি নথিভুক্ত না হওয়ায় প্রতিষ্ঠানটির আবেদন আদালত গ্রহণ করেনি\"- বক্তব্যটি সঠিক নয়। অনিবন্ধিত অংশীদারি ব্যবসায়ও একটি বৈধ ব্যবসায় সংগঠন। কোনো অংশীদারি ব্যবসায় নিবন্ধন না করলেও কিছু আইনগত অধিকার ভোগ করে। তাই এ ব্যবসায়ের অংশীদাররা ব্যবসায়ের বিলোপসাধনের জন্য আদালতের কাছে আবেদন করতে পারে। উদ্দীপকের হোসেন ও হামিদ ৫ বছরের জন্য একটি অংশীদারি ব্যবসায় গঠন করেন। কিন্তু সম্প্রতি দুজনের ব্যবসায়িক সম্পর্কে ফাটল ধরেছে। তাই তারা তিন বছরের মধ্যেই ব্যবসায়টি বন্ধ করতে চান। কিন্তু আদালতের কাছে ব্যবসায়টি অবসায়নের আবেদন করলে আদালত তাদের আবেদন গ্রহণ করেনি। উল্লিখিত অংশীদারি ব্যবসায়টি নিবন্ধিত না হওয়ার কারণে আদালত আবেদন নাকচ করে দিয়েছে। তবে অংশীদারি ব্যবসায় নিবন্ধন না হলেও কিছু অধিকার বহাল থাকে। যেমন: অংশীদাররা ব্যবসায়ের বিলোপসাধন করতে চাইলে আদালতের শরণাপন্ন হতে পারেন। আদালত অংশীদারদের আবেদন অনুযায়ী বিলোপসাধনের নির্দেশ দেয়। উদ্দীপকের অংশীদাররাও ব্যবসায় গুটিয়ে নিতে চান। তাই আদালতে আবেদন করেন। তাই আমি মনে করি, \"সরকারি নথিভুক্ত না হওয়ায় প্রতিষ্ঠানটির আবেদন আদালত গ্রহণ করেনি\"- বক্তব্যটি যথার্থ নয়।"
        }
      ]
    },
    {
      "number": "9",
      "uddipok": "জনাব বখতিয়ার সিলেটের অধিবাসী। উপযুক্ত অবস্থার কারণে তাদের পূর্বপুরুষ চা বাগানের ব্যবসায় করতেন। জনাব বখতিয়ারের দুটি চা বাগান আছে। তাদের চা ' বিদেশে রপ্তানি হয়। সম্প্রতি জনাব বখতিয়ার লক্ষ করলেন তাদের চা বাগান দেখতে অনেক লোক আসে। কিন্তু তাদের জন্য তেমন কোনো আবাসন ও আপ্যায়নের ব্যবস্থা নেই। তাই তিনি একটি রিসোর্ট করার জন্য ব্যাংকের সাথে যোগাযোগ করেন। ব্যাংক অর্থায়নের জন্য যে সকল শর্ত দিলো তাতে জনাব বখতিয়ার বেশ হতাশ।",
      "tag": "CB 25",
      "sub_questions": [
        {
          "label": "ক",
          "question": "ব্যবসায়ের অভ্যন্তরীণ পরিবেশ কাকে বলে?",
          "explanation": "ব্যবসায় প্রতিষ্ঠানের অভ্যন্তরে বিরাজমান যেসব উপাদান ব্যবসায়ের ওপর সরাসরি প্রভাব ফেলে, সেগুলোর সমষ্টিকে ব্যবসায়ের অভ্যন্তরীণ পরিবেশ বলে।"
        },
        {
          "label": "খ",
          "question": "\"বাণিজ্যে পণ্য ভোক্তার নিকট পৌছায়”- ব্যাখ্যা করো।",
          "explanation": "পণ্য বা সেবার বণ্টন সংক্রান্ত কাজের সমষ্টি হলো বাণিজ্য। এটি ব্যবসায়ের পণ্য বণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌছানো পর্যন্ত বিভিন্ন বাধার (স্থানগত, ব্যক্তিগত, সময়গত ও ঝুঁকিগত প্রভৃতি) সম্মুখীন হতে হয়। এসব বাধা দূর করে বাণিজ্য পণ্য ভোক্তার নিকট পৌছায়।"
        },
        {
          "label": "গ",
          "question": "কোন পরিবেশের কারণে জনাব বখতিয়ারের পূর্বপুরুষরা চা বাগানের ব্যবসায়ের দিকে ঝুঁকেছিলেন? ব্যাখ্যা করো।",
          "explanation": "প্রাকৃতিক পরিবেশের কারণে জনাব' বখতিয়ারের পূর্বপুরুষরা চা বাগানের ব্যবসায়ের দিকে ঝুঁকেছিলেন। কোনো দেশের জলবায়ু, ভূ-প্রকৃতি, পাহাড় ও পর্বত, আয়তন প্রভৃতি প্রাকৃতিক পরিবেশের উপাদান। অবস্থানভেদে এসব উপাদানের পার্থক্যের কারণে মানুষের জীবিকার মধ্যে ভিন্নতা দেখা দেয়। ব্যবসায় গঠনে প্রাকৃতিক পরিবেশ অনুকূল হওয়া প্রয়োজন। এতে ব্যবসা- বাণিজ্যে দ্রুত অগ্রসর হওয়া যায়। উদ্দীপকে জনাব বখতিয়ার সিলেটের অধিবাসী। সেখানের অবস্থার কারণে তাদের পূর্বপুরুষরা চা বাগানের ব্যবসায় করতেন। এই অঞ্চলের আর্দ্রতা, বৃষ্টিপাত এবং মাটি চা চাষের জন্য সহায়ক। এছাড়া ছোট পাঁহাড় ও টিলা থাকায় এখানে সহজেই চা শিল্প গড়ে তোলা যায়। জলবায়ুর আর্দ্রতা, বৃষ্টিপাত, পাহাড় ও টিলা এগুলো প্রাকৃতিক উপাদান। আর এ প্রাকৃতিক পরিবেশের অনুকূল উপাদান থাকায় জনার বখতিয়ারের পূর্বপুরুষরা চায়ের ব্যবসায় চালু করতে উৎসাহিত হয়েছিলেন। তাই বলা যায়, ব্যবসায়ের প্রাকৃতিক পরিবেশ জনাব বখতিয়ারের পূর্বপুরুষরা চা বাগানের ব্যবসায়ের দিকে ঝুঁকেছিলেন।"
        },
        {
          "label": "ঘ",
          "question": "অর্থনৈতিক পরিবেশের সহজীকরণ জনাব বখতিয়ারের হতাশা দূর করতে পারে তুমি কি এই বক্তব্যের সাথে একমত? তোমার যুক্তি উপস্থাপন করো।",
          "explanation": "অর্থনৈতিক পরিবেশের সহজীকরণ জনাব বখতিয়ারের হতাশা দূর করতে পারে - বক্তব্যটির সাথে আমি একমত। জনগণের সঞ্চয়, বিনিয়োগ, আর্থিক প্রতিষ্ঠান মূলধন প্রভৃতির সমন্বয়ে অর্থনৈতিক পরিবেশ গঠিত। ব্যবসায় স্থাপন ও- পরিচালনার জন্য অর্থ প্রয়োজন। এই পরিবেশ অনুকূল থাকলে ব্যবসায় সম্প্রসারণ ত্বরান্বিত হয়। ব্যবসায়বান্ধব পরিবেশে এ সকল উপাদানের উপস্থিতি আবশ্যক উদ্দীপকে জনাব বখতিয়ারের সিলেটে দুটি চা বাগান রয়েছে। তাদের চা বিদেশে রপ্তানি হয়। সম্প্রতি তিনি লক্ষ করলেন তাদের চা বাগান দেখতে অনেক লোক আসে। তাই তিনি একটি রিসোর্ট করার জন্য ব্যাংকের সাথে যোগাযোগ করেন। কিন্তু ব্যাংক অর্থায়নের জন্য যে সকল শর্ত দেন তাতে তিনি হতাশ হন। জনাব বখতিয়ার অর্থনৈতিক পরিবেশের উপাদানের জন্য অর্থ সংগ্রহে বাধার সম্মুখীন হন। এক্ষেত্রে ব্যাংকের পাশাপাশি অন্যান্য আর্থিক প্রতিষ্ঠান থাকলে তিনি বিকল্প উৎস থেকে অর্থ সংগ্রহ করতে পারতেন। আবার, ব্যাংক সহজ শর্তে ঋণ প্রদানের মাধ্যমে তার মতো উদ্যোন্তাদের উৎসাহিত করতে পারে। এতে অর্থনৈতিক পরিবেশ উন্নত হবে এবং জনাব বখতিয়ার সহজে ঋণ নিতে পারবেন। ফলে তিনি রিসোর্ট স্থাপন ও ব্যবসায় সম্প্রসারণ করতে পারবেন। এছাড়া তিনি ব্যবসায়ের পরিচালনাগত ব্যয় সহজে মেটাতে, পারবেন। রিসোর্ট স্থাপনের মাধ্যমে তার ব্যবসায়ের প্রবৃদ্ধি হবে। ফলে তিনি ব্যবসায়ে সফল হতে পারবেন। তাই বলা যায়, অর্থনৈতিক পরিবেশের সহজীকরণ জনাব, বখতিয়ারের হতাশা দূর করতে পারে।"
        }
      ]
    },
    {
      "number": "10",
      "uddipok": "আলাল, দুলাল এবং হেলাল একটি অংশীদারি ব্যবসায়ের অংশীদার। আলাল ব্যবসায়ে সংশ্লিষ্ট কাজগুলোতে অংশগ্রহণ করে কিন্তু দুলাল টাকা দিয়েই ক্ষান্ত। সে কোনো কাজকরে না। এ দিকে হেলাল মূলধন দিতে না পারলেও সব কাজ করে থাকে। সকলেই মুনাফার অংশ পায়। কিন্তু অন্যান্য সুযোগ-সুবিধায় ভিন্নতা আছে। এক সময় আলাল অসুস্থ হয়ে মৃত্যুবরণ করে। অন্য অংশীদাররা প্রতিষ্ঠানটির ভবিষ্যৎ নিয়ে বেশ চিন্তিত।",
      "tag": "CB 25",
      "sub_questions": [
        {
          "label": "ক",
          "question": "আপাতদৃষ্টিতে অংশীদার কারা?",
          "explanation": "যে অংশীদাররা ব্যবসায় থেকে অবসর নেওয়ার পর মূলধন উত্তোলন না করে তা ব্যবসায়ে রেখে দেন এবং এর বিনিময়ে সুদ নেন, তারাই আপাতদৃষ্টিতে অংশীদার।"
        },
        {
          "label": "খ",
          "question": "বোনাস শেয়ার বলতে কী বোঝায়?",
          "explanation": "শেয়ারহোল্ডারদের মধ্যে নগদে লভ্যাংশ না দিয়ে লভ্যাংশ হিসেবে শেয়ার বণ্টন করা হলে ঐ শেয়ারকে বোনাস শেয়ার বলে। কোম্পানির অর্জিত মুনাফার সম্পূর্ণ অংশলভ্যাংশ হিসেবে বণ্টন না করে এর অংশবিশেষ সংরক্ষিত তহবিলে জমা রাখা হয়। এরূপ তহবিলে সঞ্চিতির পরিমাণ অনেক বেড়ে গেলে পরিচালকদের সভার সিদ্ধান্তক্রমে উক্ত তহবিলের অর্থকে মূলধনে পরিণত করার লক্ষ্যে বোনাস শেয়ার বণ্টন করা হয়ে থাকে।"
        },
        {
          "label": "গ",
          "question": "উদ্দীপকের অংশীদারি ব্যবসায় প্রতিষ্ঠানে জনাব হেলাল কোন ধরনের অংশীদার? ব্যাখ্যা করো।",
          "explanation": "উদ্দীপকের অংশীদারি ব্যবসায় প্রতিষ্ঠানে হেলাল একজন কর্মী অংশীদার। এ ধরনের অংশীদার ব্যবসায়ে কোনো মূলধন বিনিয়োগ করে না। শুধু নিজস্ব শ্রম ও দক্ষতা দিয়ে কাজ করে ব্যবসায়ে নিয়োজিত থাকে। চুক্তি অনুযায়ী এরা অন্য অংশীদারদের মতো লাভ-লোকসানে অংশগ্রহণ করে। এছাড়া এরা অসীম দায় বহনেও বাধ্য থাকে। উদ্দীপকের আলাল, দুলাল ও হেলাল একটি অংশীদারি ব্যবসায়ের অংশীদার। আলাল ও দুলাল ব্যবসায়ে মূলধন বিনিয়োগ করে। অন্যদিকে, চুক্তি অনুযায়ী হেলাল ব্যবসায়ে কোনো পুঁজি বিনিয়োগ করেনি। তবে সে ব্যবসায় পরিচালনায় অংশগ্রহণ করে। তার কর্মদক্ষতার কারণে ব্যবসায় সুন্দরভাবে পরিচালিত হচ্ছে। এছাড়াও চুক্তি অনুযায়ী সে লাভ-ক্ষতিতে অংশ নেয়। তার এসব বৈশিষ্ট্য কর্মী অংশীদারের সাথে মিলে যায়। তাই বলা যায়, উদ্দীপকের হেলাল একজন কমী অংশীদার।"
        },
        {
          "label": "ঘ",
          "question": "বিলোপসাধনই উদ্দীপকে উল্লিখিত ব্যবসায়ের একমাত্র পরিণতি- যুক্তিসহ বিশ্লেষণ করো।",
          "explanation": "বিশেষ ঘটনাসাপেক্ষ বিলোপসাধনই উদ্দীপকে উল্লিখিত ব্যবসায়ের একমাত্র পরিণতি বলে আমি মনে করি। আইন অনুসারে বিশেষ ঘটনাসাপেক্ষে অংশীদারি ব্যবসায়ের বিলোপসাধন হতে পারে। সাধারণত কোনো অংশীদার মারা গেলে বা দেউলিয়া হয়ে গেলে বিশেষ ঘটনাসাপেক্ষে বিলোপসাধন হয়। এছাড়া নির্দিষ্ট অংশীদারি ব্যবসায়ের সময়সীমা বা উদ্দেশ্য পূর্ণ হলে এরকম বিলোপসাধন করতে হয়। উদ্দীপকের আলাল, দুলাল এবং হেলাল একটি অংশীদারি ব্যবসায় প্রতিষ্ঠানের অংশীদার। ব্যবসায়টিতে হেলাল একজন কর্মী অংশীদার। অপরদিকে আলাল ব্যবসায়ে মূলধন বিনিয়োগ ও পরিচালনায় অংশগ্রহণ করে। একসময় আলাল অসুস্থ হয়ে মৃত্যুবরণ করে। এতে অন্য অংশীদাররা ব্যবসায়টির স্থায়িত্ব নিয়ে চিন্তিত হয়ে পড়ে। এক্ষেত্রে আলাল একজন সাধারণ অংশীদার ছিলেন। সে মৃত্যুবরণ করায় তার মৃত্যু ব্যবসায়ে একটি বিশেষ ঘটনা। এ ধরনের ঘটনা ব্যবসায়ের ওপর সরাসরি প্রভাব ফেলে। এক্ষেত্রে কোনো অংশীদার মৃত্যুবরণ করলে, উক্ত অংশীদারি ব্যবসায় বিশেষ ঘটনাসাপেক্ষে বিলোপসাধন হয়। এ কারণে আইনানুযায়ী ব্যবসায়টি আর টিকিয়ে রাখা সম্ভব না। এমতাবস্থায় ব্যবসায়টি বন্ধ করে দিতে হবে। তাই বলা যায়, বিলোপসাধনই উক্ত অংশীদারি ব্যবসায়ের একমাত্র পরিণতি।"
        }
      ]
    },
    {
      "number": "11",
      "uddipok": "খলিল ও তার চার বন্ধু মিলে 'চমচম ফুড লিমিটেড' নামে একটি কোম্পানি গঠন করেন। তারা' খাদ্যদ্রব্য উৎপাদন ও বিক্রয় করেন। প্রাতিষ্ঠানিক দক্ষতার ফলে প্রতিষ্ঠানটি দেশীয় বাজারে ব্যাপক সাড়া ফেলেছে। দেশের অভ্যন্তরে তাদের খাবারের বেশ চাহিদা। তারা এই চাহিদা ইতিমধ্যে পূরণ করতে সক্ষম হয়েছে। বর্তমানে তারা বিদেশে পণ্য রপ্তানি করতে চায়। এজন্য প্রতিষ্ঠান সম্প্রসারণ করা প্রয়োজন। কিন্তু আইনি বাধ্যবাধকতার কারণে তারা বাজারে শেয়ার বিক্রি করতে না পারায় তাদের সম্প্রসারণ কাজ স্থবির হয়ে আছে। এখন তারা প্রতিষ্ঠানের কাঠামো পরিবর্তন করে আইনি বাঁধা দূর করতে চান।",
      "tag": "CB 25",
      "sub_questions": [
        {
          "label": "ক",
          "question": "সনদপ্রাপ্ত কোম্পানি কী?",
          "explanation": "১৮৪৪ সালে ব্রিটেনে কোম্পানি আইন পাস হওয়ার আগে ঐ দেশের রাজা বা রানীদের বিশেষ আদেশ বলে যে কোম্পানি গঠিত হয়েছে, তাকে সনদপ্রাপ্ত কোম্পানি বলে।"
        },
        {
          "label": "খ",
          "question": "স্মারকলিপির সবচেয়ে গুরুত্বপূর্ণ ধারা হলো উদ্দেশ্য ধারা- ব্যাখ্যা করো।",
          "explanation": "স্মারকলিপির তৃতীয় ধারা হলো উদ্দেশ্য ধারা উদ্দেশ্য ধারায় কোম্পানির মূল উদ্দেশ্যাবলি বর্ণিত থাকে। এ ধারা কোম্পানির কাজের ক্ষমতার সীমা ও কর্মপন্থার নকশা নির্দেশ করে। এতে বর্ণিত উদ্দেশ্যের বাইরে কোম্পানি আইনগত কোনো কাজ করতে পারে না। এজন্য উদ্দেশ্য ধারাকে স্মারকলিপির সবচেয়ে গুরুত্বপূর্ণ ধারা বলা হয়।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের কোম্পানি? ব্যাখ্যা করো।",
          "explanation": "উদ্দীপকের প্রতিষ্ঠানটি একটি প্রাইভেট-লিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন ২ এবং সর্বোচ্চ ৫০ জন হয়ে থাকে। এ কোম্পানির শেয়ার অবাধে হস্তান্তরযোগ্য নয়। তাই এটি জনসাধারণের কাছে শেয়ার ও ঋণপত্র বিক্রি করতে পারে না। নিবন্ধনপত্র পাওয়ার পরপরই এটি কাজ শুরু করতে পারে। উদ্দীপকের খলিল ও তার চার বন্ধু মিলে 'চমচম ফুডলিমিটেড' নামে একটি কোম্পানি গঠন করেন। তারা প্রয়োজনীয় দলিলপত্র জমা দিয়ে নিবন্ধনপত্র সংগ্রহ করেন। নিবন্ধনপত্র পাওয়ার পরপরই তারা কাজ শুরু করেন। তাদের কোম্পানির শেয়ার অবাধে হস্তান্তরযোগ্য নয়। এজন্য তারা ব্যবসায় সম্প্রসারণের জন্য বাজারে শেয়ার বিক্রয়ের মাধ্যমে অর্থ সংগ্রহে ব্যর্থ হয়। এসব বৈশিষ্ট্য প্রাইভেট লিমিটেড কোম্পানির সাথে মিলে যায়। তাই বলা যায়, উদ্দীপকের প্রতিষ্ঠানটি প্রাইভেট লিমিটেড কোম্পানি।"
        },
        {
          "label": "ঘ",
          "question": "'চমচম ফুড লিমিটেড' এর সমস্যা উত্তোরণের উপায় আছে কি? মূল্যায়ন করো।",
          "explanation": "'চমচম ফুড লিমিটেড' এর মূলধনজনিত সমস্যা উত্তোরণের জন্য প্রতিষ্ঠানটিকে প্রাইভেট লিমিটেড থেকে পাবলিক লিমিটেড কোম্পানিতে রূপান্তর করতে হবে বলে আমি মনে করি। পাবলিক লিমিটেড কোম্পানির সর্বনিম্ন সদস্য সংখ্যা ৭ জন ও সর্বোচ্চ শেয়ার সংখ্যা দ্বারা সীমাবদ্ধ থাকে। এটি জনসাধারণের কাছে শেয়ার বিক্রির আহ্বান জানাতে পারে। তাই পাবলিক লিমিটেড কোম্পানির মূলধনের পরিমাণ বেশি হয়ে থাকে। উদ্দীপকের খলিল ও তার চার বন্ধু মিলে একটি প্রাইভেট লিমিটেড কোম্পানি গড়ে তোলেন। প্রাতিষ্ঠানিক দক্ষতার জন্য কোম্পানিটি দেশীয় বাজারে ব্যাপক সাড়া ফেলেছে। তারা দেশের অভ্যন্তরের চাহিদা পূরণে সক্ষম হয়েছে। বর্তমানে তারা বিদেশে পণ্য রপ্তানি করতে ব্যবসায়টি সম্প্রসারণ করতে চায়। কিন্তু আইনগত বাধ্যবাধকতার কারণে তারা বাজারে শেয়ার বিক্রি করতে পারছে না। এজন্য তারা প্রতিষ্ঠানের কাঠামো পরিবর্তন করে আইনি বাধা দূর করতে চায়। আইনি বাধা দূর করার জন্য উদ্দীপকের প্রতিষ্ঠানটিকে প্রাইভেট থেকে পাবলিক লিমিটেড কোম্পানিতে রূপান্তরিত হতে হবে। এজন্য প্রথমে প্রতিষ্ঠানটিকে স্মারকলিপি ও সংঘবিধিতে পরিবর্তন আনতে হবে। সদস্য সংখ্যা বাড়িয়ে কমপক্ষে সাতজন করতে হবে। এরপর আনুষ্ঠানিকতা সম্পন্ন করে কার্যারম্ভের অনুমতিপত্র সংগ্রহ করতে হবে। এতে প্রতিষ্ঠানটি বাজারে শেয়ার ও ঋণপত্র বিক্রয়ের বৈধতা পাবে। এভাবে প্রতিষ্ঠানটির শেয়ার বিক্রয়ে আইনগত বাধা দূর হবে। তাই বলা যায়, প্রাইভেট থেকে পাবলিক লিমিটেড কোম্পানিতে রূপান্তরের মাধ্যমে 'চমচর্ম ফুড লিমিটেড'-এর সমস্যার সমাধান হবে।"
        }
      ]
    }
  ]
}