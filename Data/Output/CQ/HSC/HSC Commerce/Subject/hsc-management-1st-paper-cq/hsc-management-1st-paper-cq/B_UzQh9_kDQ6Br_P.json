{
  "title": "বরিশাল বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব কবির ১০,০০,০০০ টাকা পুঁজি নিয়ে সিলেটে একটি বাঁশ ও বেতের আসবাবপত্র তৈরির কারখানা স্থাপন করেন। তাঁর কারখানায় উৎপাদিত বিভিন্ন আসবাবপত্র ঢাকা শহরের বিভিন্ন দোকানে সরবরাহ করেন। দেখতে সুন্দর, টেকসই অথচ দামে সস্তা এসব পণ্য সম্পর্কে ক্রেতা সাধারণের তেমন একটা ধারণা নেই। ফলে এসব পণ্যের বিক্রির পরিমাণ খুবই কম।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে উৎপাদন ও বন্টন সহ সকল বৈধ অর্থনৈতিক কাজকে ব্যবসা বলে"
        },
        {
          "label": "খ",
          "question": "",
          "explanation": "শিল্পে উৎপাদিত পণ্য ক্রেতা বা ভোক্তার নিকট নিয়ে যাওয়ার ক্ষেত্রে সম্পাদিত কার্যাবলীর সমষ্টিকে বাণিজ্য বলে। বাণিজ্য হলো ব্যবসার বন্টনকারী শাখা।ব্যবসায়ের ক্ষেত্রে শিল্পে উৎপাদিত পণ্য প্রকৃত ভোগকারীদের নিকট বন্টন করাই ব্যবসায়ের কাজ।প্রাথমিক শিল্প উৎপাদিত কাঁচামাল মাধ্যমিক শিল্পে এবং মাধ্যমিক শিল্পে উৎপাদিত পণ্য প্রকৃত ভোগকারির নিকট পণ্য বাণিজ্যের মাধ্যমে বন্টিত হয়।তাই বাণিজ্যকে ব্যবসার বন্টনকারী শাখা বলা হয়।"
        },
        {
          "label": "গ",
          "question": "",
          "explanation": "জনাব কবির প্রস্তুত শিল্পের সাথে জড়িত। শ্রম ও যন্ত্রের সাহায্যে কাঁচামাল বা অর্ধপ্রস্তুত জিনিসকে মানুষের ব্যবহার উপযোগী পণ্যে প্রস্তুত করার প্রক্রিয়াকে উৎপাদন বা প্রস্তুত শিল্প বলে।এই শিল্পে প্রাথমিক শিল্প হতে প্রাপ্ত কাঁচামাল ব্যবহৃত হয় এবং তা মানুষের ব্যবহার উপযোগী পণ্যে উৎপাদিত হয়।যেমন তুলা থেকে কাপড় উৎপাদন,খনিজ তৈল থেকে পেট্রোল উৎপাদন ইত্যাদি। উদ্দীপকের জনাব কবির ১০ লক্ষ টাকা পুঁজি নিয়ে সিলেটে একটি বাস ও বেতের আসবাবপত্র তৈরির কারখানা স্থাপন করেন।তার কারখানায় উৎপাদিত বিভিন্ন আসবাবপত্র ঢাকা শহরের বিভিন্ন দোকানে সরবরাহ করেন। তিনি যে কারখানায় স্থাপন করেছেন সেখানে কাঁচামাল ব্যবহার করে মানুষের ব্যবহৃত পণ্য উৎপাদিত হচ্ছে।তাই বলা যায়, জনাব কবির প্রস্তুত শিল্পের সাথে জড়িত।"
        },
        {
          "label": "ঘ",
          "question": "",
          "explanation": "যথাযথ বিজ্ঞাপন ও প্রচারের মাধ্যমে উদ্দীপকের প্রতিষ্ঠানের সমস্যার সমাধান হতে পারে বলে আমি মনে করি। পণ্য,সেবা বা ব্রান্ড সম্পর্কে গ্রাহকদের মধ্যে আগ্রহ সৃষ্টি করে বিক্রয় বৃদ্ধির প্রয়াসকেই বাজারজাতকরণ বলে।এর মাধ্যমে পণ্যের জ্ঞানগত বাধা দূরীভূত হয়। প্রতিযোগিতাপূর্ণ পণ্যের ক্ষেত্রে ভালো মানের পণ্য বা সেবা উৎপাদন করে তা সম্ভাব্য গ্রাহকদের জানানো এবং তাদের মধ্যে ক্রয়ের আগ্রহ ও উদ্দীপনা সৃষ্টি অপরিহার্য।এজন্য বিজ্ঞাপন,বিক্রয় প্রসার,ব্যক্তিক বিক্রয়,প্রচার ইত্যাদি নানান কৌশল ব্যবসায়ীদেরকে অবস্থা অনুযায়ী গ্রহণ করতে হয়। উদ্দীপকে দেখা যায়, জনাব কবির সিলেটে একটি বাস ও বেতের আসবাবপত্র তৈরির কারখানা স্থাপন করেন।দেখতে সুন্দর,টেকসই অথচ দামে সস্তা এসব পণ্য সম্পর্কে ক্রেতা সাধারণের তেমন একটা ধারণা নেই।ফলে এসব পণ্যের বিক্রির পরিমাণ খুবই কম। পণ্য উৎপাদন করা হলেই ক্রেতা বা ভোক্তারা তা জানবে ও ক্রয় করবে এমন নয়।তাই এ সম্পর্কে তাদের জানানো ও উৎসাহ সৃষ্টির প্রয়োজন পড়ে। বিজ্ঞাপনের মাধ্যমে গ্রাহকরা পণ্য সম্পর্কে সকল তথ্য জানতে পারে। বিভিন্ন দৃষ্টিনন্দন বিজ্ঞাপনের মাধ্যমে ব্যবসা প্রতিষ্ঠান ক্রেতাদের আকৃষ্ট করে। ফলে বিক্রয়ের পরিমাণ বৃদ্ধি পায়। তাই আমি মনে করি,যথাযথ বিজ্ঞাপন ও প্রচারের মাধ্যমে উদ্দীপকের প্রতিষ্ঠানটির সমস্যার সমাধান হবে।"
        }
      ]
    },
    {
      "number": "2",
      "uddipok": "জনাব রিয়াদ দীর্ঘদিন কাপড়ের ব্যবসায় করার পর সোনারগাঁয়ে একটি জামদানি শাড়ির কারখানা স্থাপনের সিদ্ধান্ত নিলেন। সস্তায় শ্রমিক, বাজার সুবিধা ও সরকারি ঋণ সুবিধা তাকে এ ধরনের সিদ্ধান্ত নিতে সহয়তা করেছে। তিনি বাংলাদেশি জামদানি শাড়ির ঐতিহ্যকে বিদেশে প্রতিষ্ঠিত করতে চান। এ জন্য তিনি শ্রমিকদের দক্ষতা বৃদ্ধির পাশাপাশি উন্নত প্রযুক্তি ব্যবহারের উপর জোর দেন। আশা করছেন তিনি এতে সফল হবেন।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "একটি সমাজের অভ্যন্তরে মানুষের দীর্ঘদিনের আচার-আচরণ,বিশ্বাস, মূল্যবোধ, চিন্তাধারার সম্মিলনে যে পরিবেশের সৃষ্টি হয় তাকে সাংস্কৃতিক পরিবেশ বলে।"
        },
        {
          "label": "খ",
          "question": "",
          "explanation": "অর্থনৈতিক পরিবেশ খুবই গুরুত্বপূর্ণ। দক্ষ মানবসম্পদ,আর্থিক প্রতিষ্ঠানসমূহ,জনগণের আয় ও সঞ্চয়,চাহিদা ও ভোগ ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। একটি ব্যবসা প্রতিষ্ঠান তার প্রয়োজনীয় অর্থসংস্থান করার জন্য বিভিন্ন আর্থিক প্রতিষ্ঠানের উপর নির্ভরশীল। একটি দেশের অর্থনৈতিক পরিবেশ যত ভালো সে দেশে  বৈদেশিক বিনিয়োগের পরিমাণ তত বেশি হয়। তাই অর্থনৈতিক পরিবেশ অধিক গুরুত্বপূর্ণ ।"
        },
        {
          "label": "গ",
          "question": "",
          "explanation": "জনাব রিয়াদ কারখানা স্থাপনে অর্থনৈতিক পরিবেশের উপাদানগুলো বিবেচনা করেছে। যে পরিবেশ অর্থ ও ঋণ ব্যবস্থা,চাহিদা ও ভোগ,মানবসম্পদ,জনগণের আয় ও সঞ্চয় ইত্যাদির উপর ভিত্তি করে সৃষ্টি হয় তাকে অর্থনৈতিক পরিবেশ বলে। উদ্দীপকে জনাব রিয়াদ রাজশাহীর বোয়ালিয়ায় একটি সিল্ক শাড়ির কারখানা স্থাপন করেন।বোয়ালিয়ায় দক্ষ রেশম শ্রমিক ও স্থানীয়ভাবে বাজারজাতকরণের সুবিধা রয়েছে।দক্ষ মানব সম্পদ ও আর্থিক প্রতিষ্ঠানের সহজলভ্যতা তার প্রতিষ্ঠানের সফলতায় যথেষ্ট ভূমিকা রেখেছে।তাই বলা যায়, উদ্দীপকের জনাব রিয়াদ অর্থনৈতিক পরিবেশের উপাদান গুলো বিবেচনায় নিয়ে কারখানায় স্থাপন করেছেন।"
        },
        {
          "label": "ঘ",
          "question": "",
          "explanation": "আন্তর্জাতিক বাজারে প্রবেশের ক্ষেত্রে জনাব রিয়াদের জন্য প্রযুক্তিগত পরিবেশ অন্যতম সহায়ক ভূমিকা পালন করবে'-উক্তিটি যথার্থ। বিজ্ঞান ও কারিগরি শিক্ষা, প্রযুক্তি আমদানির সুযোগ,উন্নত প্রযুক্তির ব্যবহার ইত্যাদি মিলিয়ে যে পরিবেশের সৃষ্টি হয় তাকে প্রযুক্তিগত পরিবেশ বলে। উদ্দীপকের জনাব রিয়াদ সোনারগাঁওয়ে একটি জামদানি শাড়ির কারখানা স্থাপনের সিদ্ধান্ত নিলেন। তিনি বাংলাদেশি জামদানি শাড়ির ঐতিহ্যকে বিদেশে প্রতিষ্ঠিত করতে চান।এজন্য তিনি শ্রমিকদের দক্ষতা বৃদ্ধির পাশাপাশি উন্নত প্রযুক্তি ব্যবহারের উপর জোর দেন।তার গৃহীত নতুন সিদ্ধান্তে প্রযুক্তিগত পরিবেশের উপাদানগুলো ইতিবাচক ভূমিকা পালন করবে। বর্তমানকালে ব্যবসায়ের উপর প্রযুক্তিগত পরিবেশের ব্যাপক প্রভাব লক্ষণীয়।উন্নত প্রযুক্তির ব্যবহার করে ব্যবসায়ীরা শ্রম ও সময় লাঘব করছে।নতুন নতুন পণ্য ও সেবার উৎপাদন করছে।মারিয়া প্রযুক্তির ব্যবহারের মাধ্যমে ক্রেতাদের সাথে সরাসরি যোগাযোগ করতে পারবে। তাদের সরাসরি চাহিদা অনুযায়ী পণ্য সরবরাহ করতে পারবে।তাই বলা যায় যে,প্রযুক্তিগত পরিবেশের উপাদানগুলোর সাহায্যে জনাব রিয়াদের গৃহীত সিদ্ধান্ত বাস্তবায়ন সহজ হবে।"
        }
      ]
    },
    {
      "number": "3",
      "uddipok": "জনাব রফিক ৫ জন কর্মী ও ১৫ লক্ষ টাকা মূলধন নিয়ে কলেজ রোডে একটি স্টেশনারী দোকান স্থাপন করলেন। কিন্তু প্রত্যাশা অনুযায়ী বিক্রয় না হওয়ায় তিনি চিন্তিত। তিনি লক্ষ্য করলেন আজকাল শিক্ষার্থীদের অধিকাংশ কাজই কম্পিউটার ও ইন্টারনেট ভিত্তিক। এর চাহিদাও দিন দিন বৃদ্ধি পাচ্ছে। তাই তিনি তার দোকানে ইন্টারনেটভিত্তিক। এর চাহিদাও দিন দিন বৃদ্ধি পাচ্ছে। তাই তিনি তার দোকানে দুটি কম্পিউটার ও একটি রাউটার ক্রয় করে শিক্ষার্থীদের কম্পোজ ও অনলাইনভিত্তিক বিভিন্ন সেবা প্রদান শুরু করেন। ফলে তার ব্যবসায়টি এখন লাভজনক হয়ে উঠেছে।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "যে কার্যপ্রচেষ্টা বা প্রক্রিয়ার মাধ্যমে প্রাকৃতিক সম্পদ আহরণ এবং এতে উপযোগ সৃষ্টির মাধ্যমে মানুষের ব্যবহার উপযোগী পণ্য প্রস্তুত করা হয় তাকে শিল্প বলে।"
        },
        {
          "label": "খ",
          "question": "",
          "explanation": "ব্যবসার মুখ্য উদ্দেশ্য হলো মুনাফা অর্জন। ব্যবসায়ের প্রথম ও প্রধান বৈশিষ্ট্যটি হলো এর গঠন ও পরিচালনার পেছনে ব্যবসায়ীর মুনাফা অর্জনের প্রত্যাশা থাকে।কম দামে কিনে বা কম খরচে উৎপাদন করে অধিক মূল্যে বিক্রি করে মুনাফা অর্জনের প্রচেষ্টা ব্যবসায় হিসেবে গণ্য। কেউ যদি নিজ ভোগের জন্য কিছু ক্রয় বা উৎপাদন করে তা ব্যবসা হিসেবে বিবেচিত হবে না।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি একটি একমালিকানা ব্যবসা সংগঠন। যে ব্যবসায়ের মালিক একজন মাত্র ব্যক্তি এবং মালিক নিজেই ব্যবসায়ের যাবতীয় সকল কার্যক্রম তদারকি করে তাকে একমালিকানা ব্যবসায় বলে।একমালিকানা ব্যবসা খুবই স্বল্প পরিসরের ব্যবসা। এখানে মালিক যেহেতু একজন তাই দায় ও অসীম হয়ে থাকে। মালিক প্রয়োজন অনুভব করলে কিছু সংখ্যক লোকবল নিয়ে তার ব্যবসা পরিচালনা করতে পারে। উদ্দীপকে জনাব রফিক পাঁচজন কর্মী ও ১৫ লক্ষ টাকা মূলধন নিয়ে কলেজ রোডে একটি ষ্টেশনারী দোকান স্থাপন করলেন।দেখা যাচ্ছে, উক্ত ব্যবসায়ের মালিক শুধুমাত্র জনাব রফিক নিজেই।তাই বলা যায়,উদ্দীপকের প্রতিষ্ঠানটি একমালিকানা ব্যবসা।"
        },
        {
          "label": "ঘ",
          "question": "",
          "explanation": "'এক মালিকানা ব্যবসায়ের মালিক সহজেই চাহিদা ও যোগানের সামঞ্জস্য বিধান করতে পারে' উক্তিটির সাথে আমি একমত। পরিবর্তিত পরিস্থিতির সাথে খাপ খাইয়ে চলার সামর্থ্যকে নমনীয়তা বলে।ব্যবসায়ের পরিবেশ, গ্রাহকদের চাহিদা,ক্রয় সামর্থ,ভোগ প্রবণতা সব সময় এক জায়গায় থাকে না।এটি ক্ষেত্র বিশেষে সময়ের সাথে দ্রুত পরিবর্তিত হয়। তাই ব্যবসাকেও দ্রুত সিদ্ধান্ত নিয়ে পরিবর্তিত পরিস্থিতির সাথে পরিবর্তনের প্রয়োজন পড়ে। উদ্দীপকে দেখা যায়,জনাব রফিক পাঁচজন কর্মী ও ১৫ লক্ষ টাকা মূলধন নিয়ে কলেজ রোডে একটি স্টেশনারি দোকান স্থাপন করলেন।তিনি লক্ষ্য করলেন আজকাল শিক্ষার্থীদের অধিকাংশ কাজ কম্পিউটার ও ইন্টারনেট ভিত্তিক। ফলে তিনি দোকানে দুটি কম্পিউটার একটি রাউটার ক্রয় করে শিক্ষার্থীদের কম্পোজ ও অনলাইন ভিত্তিক বিভিন্ন সেবা প্রদান শুরু করেন।ফলে তার ব্যবসাটি এখন লাভজনক হয়ে উঠেছে। একমালিকানা ব্যবসায়ের পরিসর সাধারণত অন্য ব্যবসা সংগঠনগুলোর তুলনায় ছোট। ফলে এক মালিকানা ব্যবসা সহজে গ্রাহকদের সঙ্গে প্রত্যক্ষ সম্পর্ক তৈরি করে গ্রাহকদের প্রয়োজন সম্পর্কে জানতে পারে। সহজেই গ্রাহকদের চাহিদা বুঝে সেই অনুযায়ী পণ্য যোগানের ব্যবস্থা করতে পারে। এর মাধ্যমে প্রতিষ্ঠানটি সফলতা অর্জন করে। যা উদ্দীপকের জনাব রফিকের দ্বারা প্রমাণিত।তাই আমি মনে করি,একমালিকানা ব্যবসায়ের মালিক সহজেই চাহিদা ও যোগানের সামঞ্জস্য বিধান করতে পারে।"
        }
      ]
    },
    {
      "number": "4",
      "uddipok": "২০১৭ সালের জানুয়ারি মাসে কামাল, আলম ও জামাল তিন বন্ধু পারস্পরিক সমঝোতার ভিত্তিতে ‘অহনা রেস্তোরাঁ’ নামে একটি খাবারের হোটেল চালু করেন। জামাল কোনো মূলধন সরবরাহ করেনি। তবে তিনি ব্যবসায়ের যাবতীয় কার্যাবলির সম্পাদন করেন। ২০১৮ সালের শুরুতে মুনাফা বণ্টন নিয়ে জামালের সাথে অপর দুই বন্ধুর মনোমালিন্য দেখা দিলে জামাল এ ব্যবসায়ে আর সদস্য থাকবে না বলে লিখিতভাবে জানিয়ে দেন।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায়ের অংশীদারদের মধ্যকার চুক্তির বিষয়বস্তু যে দলিলে লিপিবদ্ধ করা হয় তাকে অংশীদারি চুক্তিপত্র বলে।"
        },
        {
          "label": "খ",
          "question": "",
          "explanation": "অংশীদারি ব্যবসায় অংশীদারদের বাইরে ও দায়ের সৃষ্টি হওয়াকে অংশীদারি কারবারের অসীম দায় বলে। অংশীদারি ব্যবসায় যেকোনো দেনা জন্য অংশীদারদের এককভাবে বা যৌথভাবে দায়ী থাকতে হয়। কোন পাওনাদার ব্যবসা থেকে তার সম্পূর্ণ ঋণের টাকা বুঝে না পেলে প্রাথমিকভাবে ব্যবসায়ের সম্পত্তি ও সম্পদ ব্যবহার করা হয় কিন্তু, এর থেকেও যদি দেনা পরিশোধ না হয় তাহলে অংশীদারের ব্যক্তিগত সম্পত্তি থেকে তা পরিশোধ করতে হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত ব্যবসায় জামাল একজন কর্মী অংশীদার। যে অংশীদার ব্যবসায় কোন মূলধন বিনিয়োগ করে না শুধুমাত্র তার শ্রম ও দক্ষতা দিয়ে ব্যবসা পরিচালনায় অংশ নেয় তাকে কর্মী অংশীদার বলে। উদ্দীপকে কামাল, আলম ও জামাল তিন বন্ধু পারস্পরিক সমঝোতার ভিত্তিতে ২০১৭ সালের জানুয়ারি মাসে ‘অহনা রেস্তোরাঁ’ নামে অনলাইনে একটি রেস্তোরা চালু করে। জামাল ব্যবসায়ে কোন মূলধন সরবরাহ করেনি কিন্তু ব্যবসা কার্যাবলী সম্পাদন করছেন। এতেই বুঝা যায়, জামাল উক্ত ব্যবসায় একজন কর্মী অংশীদার।"
        },
        {
          "label": "ঘ",
          "question": "",
          "explanation": "জামালের সীদ্ধান্তের প্রক্ষিতে ‘অহনা রেস্তোরাঁ’ টিকিয়ে রাখার জন্য কামাল, আলম কে নতুন চুক্তি করতে হবে বলে আমি মনে করি। অংশীদারদের মধ্যকার অংশীদারি সম্পর্কের বিলুপ্তিকে অংশীদারি ব্যবসায়ের বিলোপ সাধন বলে। অংশীদারি সম্পর্কের বিলুপ্তি হলেই ব্যবসা বন্ধ হয়ে যাবে এমন নাও হতে পারে।নতুন সম্পর্ক গঠন করে অংশীদারী ব্যবসায়ের পুনর্গঠন করা যায়। উদ্দীপকে দেখা যায় মুনাফা বন্টন নিয়ে রিমার সাথে অপর দুই বন্ধুর মতবিরোধ দেখা দেয়। এরপর জামাল এই ব্যবসায়ে আর থাকবে না বলে লিখিতভাবে জানিয়ে দেয়। ফলে তাদের মধ্যে আর কোন অংশীদারি সম্পর্ক থাকবে না। এক্ষেত্রে কামাল, আলম ও জামাল তিন বন্ধুর মধ্যকার অংশীদারী ব্যবসাটি বিলুপ্ত হয়ে কামাল ও আলম নতুন চুক্তি করে তাদের ব্যবসাটি পুনর্গঠন করতে পারে। এক্ষেত্রে তারা চাইলে নতুন অংশীদারও গ্রহণ করতে পারবে। তাই বলা যায় অহনা রেস্তোরাঁ’ টিকিয়ে রাখতে ব্যবসাটি পুনর্গঠন করতে হবে।"
        }
      ]
    },
    {
      "number": "5",
      "uddipok": "জনাব আমিন ও তার চার বন্ধু মিলে একটি স্পিনিং মিল স্থাপন করেন। তাদের অনুমোদিত মূলধনের পরিমাণ ৮০ কোটি টাকা। তাদের সুদক্ষ পরিচালনা ও ব্যবস্থাপনার ফলে প্রতিষ্ঠানটি লাভজনক হওয়ায় তারা আরও তিনটি ইউনিট স্থাপনের সিদ্ধান্ত নেন। এজন্য তাদের আরও ১০০ কোটি টাকা প্রয়োজন। ব্যাংক ঋণ গ্রহণের অসুবিধার কথা বিবেচনা করে তারা জনগণের নিকট শেয়ার বিক্রির মাধ্যমে প্রয়োজনীয় অর্থ সংগ্রহের সিদ্ধান্ত নেয়।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "স্মারকলিপি হলো কোম্পানির মূল দলিল, সনদ বা সংবিধান।"
        },
        {
          "label": "খ",
          "question": "",
          "explanation": "ব্যক্তি না হয়েও আইনের মাধ্যমে গঠিত হওয়ায় কোম্পানি ব্যক্তির মত নিজ নামে সকল ব্যবসায় কার্যক্রম পরিচালিত করতে পারে বলে কৃত্রিম ব্যক্তিসত্তা বলা হয়। নির্দিষ্ট আইনের আওতায় সৃষ্টি হয় বলে আইন কোম্পানিকে রক্ত মাংসের গড়া মানুষের নেয় একটি কৃত্রিম ব্যক্তিসত্তা প্রদান করেছে। যদিও একে দেখা যায় না অথবা মানুষের মত এর কোন ভোটাধিকার থাকে না। প্রতিষ্ঠান নিজ নামে অন্যের সাথে চুক্তি করতে, লেনদেন করতে এবং প্রয়োজনে মোকদ্দমা দায়ের করতে পারে ।"
        },
        {
          "label": "গ",
          "question": "",
          "explanation": "উদ্দীপকের সংগঠনটি প্রথম পর্যায়ে একটি প্রাইভেট লিমিটেড কোম্পানি। যে কোম্পানির সদস্য সংখ্যা সর্বনিম্ন ২ জন এবং সর্বোচ্চ ৫০ জন,শেয়ার অবাধে হস্তান্তরযোগ্য নয় এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় না তাকে প্রাইভেট লিমিটেড কোম্পানি বলে।সাধারণত এরকম কোম্পানি নিবন্ধক হতে নিবন্ধনপত্র পাওয়ার পরপরই কার্যক্রম শুরু করতে পারে। উদ্দীপকের জনাব আমিন ও তার চার বন্ধু মিলে একটি স্পিনিং মিল স্থাপন করেন।তাদের অনুমোদিত মূলধনের পরিমাণ ৮০ কোটি টাকা। তাদের সুদক্ষ পরিচালনা ও ব্যবস্থাপনার ফলে প্রতিষ্ঠানটি লাভজনক হওয়ায় তারা আরো তিনটি ইউনিট স্থাপনের সিদ্ধান্ত নেন। দেখা যাচ্ছে,জনাব আমিনসহ প্রতিষ্ঠানটির মোট সদস্য সংখ্যা পাঁচজন‌।তাই বলা যায়, উদ্দীপকের প্রথম পর্যায়ের সংগঠনটি একটি প্রাইভেট লিমিটেড কোম্পা নি।"
        },
        {
          "label": "ঘ",
          "question": "",
          "explanation": "উদ্দীপকের সংগঠনের গৃহীত সিদ্ধান্ত বাস্তবায়নে কর্তৃপক্ষের করণীয় হবে পাবলিক লিমিটেড কোম্পানিতে পর্যাবসিত হওয়া। যে কোম্পানির সদস্য সংখ্যা ন্যূনতম সাতজন এবং সর্বোচ্চ শেয়ারসংখ্যা দ্বারা সীমাবদ্ধ,শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহবান জানাতে পারে তাকে পাবলিক লিমিটেড কোম্পানি বলে। উদ্দীপকে দেখা যায়, জনাব আমিন ও তার চার বন্ধু মিলে প্রথমে একটি প্রাইভেট লিমিটেড কোম্পানি স্থাপন করেন। প্রতিষ্ঠানটি লাভজনক হওয়ায় তারা আরও তিনটি ইউনিট স্থাপনের সিদ্ধান্ত নেন। এজন্য তাদের আরো ১০০ কোটি টাকা প্রয়োজন। ব্যাংক ঋণ গ্রহণের অসুবিধার কথা বিবেচনা করে তারা জনগণের নিকট শেয়ার বিক্রির মাধ্যমে প্রয়োজনীয় অর্থ সংগ্রহের সিদ্ধান্ত নেয়। যেহেতু প্রথম পর্যায়ে তারা একটি প্রাইভেট লিমিটেড কোম্পানি তাই তারা জনগণের নিকট শেয়ার বিক্রি করতে পারবেনা। এক্ষেত্রে কর্তৃপক্ষকে স্মারকলিপির মূলধন ধারা পরিবর্তন করে অনুমোদিত মূলধন ও শেয়ারসংখ্যার পরিমাণ বৃদ্ধি করতে হবে।তারপর নিবন্ধকের নিকট নতুন স্মারকলিপি পেশ করে অনুমতি নিয়ে শেয়ারবাজারে বিবরণপত্র প্রচার করতে পারবে। তাই বলা যায়,উদ্দীপকের সংগঠনটির গৃহীত সিদ্ধান্ত বাস্তবায়নে কর্তৃপক্ষের করণীয় হবে পাবলিক লিমিটেড কোম্পানিতে রূপান্তরিত হওয়া।"
        }
      ]
    },
    {
      "number": "6",
      "uddipok": "কৃষ্ণচূড়া গ্রামের সাধারণ জেলেরা মাছের ন্যায্যমূল্য পাওয়ার জন্য একটি সমবায় সমিতি গঠন করেন। এ সমিতির একজন সদস্য জনাব জাকির অর্জিত মুনাফা হাজার টাকা করে প্রত্যেক সদস্যের মধ্যে বণ্টন করে দেয়ার প্রস্তাব পেশ করেন।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "প্রাথমিক সমবায় সমিতি গঠনের জন্য ন্যূনতম ১০ জন সদস্য প্রয়োজন।"
        },
        {
          "label": "খ",
          "question": "",
          "explanation": "যে দলিলে সমবায় সমিতির অভ্যন্তরীণ ও বাহ্যিক কার্যক্রম পরিচালনা ও নিয়ন্ত্রণ সংক্রান্ত নিয়ম-নীতি লেখা থাকে তাকে সমবায় সমিতির উপবিধি বলে। উপবিধি হলো সমবায়ের গঠনতন্ত্র।এর উপর ভিত্তি করে সমবায় সমিতি গঠিত ও পরিচালিত হয়। সমবায় সমিতি তার উপবিধিতে বর্ণিত নিয়ম-নীতির বাইরে কোনো কাজ সম্পাদন করতে পারে না।তাই এরূপ দলিল প্রণয়নকালে প্রস্তাবিত সমিতির উদ্যোক্তাদের অত্যন্ত সতর্কতা অবলম্বন করতে হয় ।"
        },
        {
          "label": "গ",
          "question": "",
          "explanation": "উদ্দীপকের কৃষ্ণচূড়া গ্ৰামের জেলেরা প্রকৃতিভিত্তিক উৎপাদক সমবায় সমিতি গঠন করেছে। কতিপয় উৎপাদক নিজেদের আর্থ-সামাজিক উন্নয়নে উৎপাদন ও বিক্রয় কার্যকে অতিকতর ফলপ্রসূ ও কার্যকর ভাবে পরিচালনার উদ্দেশ্যে কোন সমবায় সমিতি গড়ে তুললে তাকে উৎপাদক সমবায় সমিতি বলে। কমবৃত্ত সম্পন্ন উৎপাদকরা পণ্য উৎপাদনে ও বিক্রয়ের অসুবিধা থেকে এ ধরনের সমবায় সমিতি গঠন করেন। উদ্দীপকে কৃষ্ণচূড়া গ্রামের সাধারণ জেলেরা মাছের ন্যায্যমূল্য পাওয়ার জন্য একটি সমবায় সমিতি গঠন করেন। এ সমিতির সদস্য সংখ্যা ৪০ জন।জেলেরা এই সমবায়ের মাধ্যমে মাছ বিক্রি করে ন্যায্য মূল্য অর্জন করতে সক্ষম হবে।তাই বলা যায়,উদ্দীপকের প্রতিষ্ঠানটি প্রকৃতি বিচারে উৎপাদক সমবায় সমিতি।"
        },
        {
          "label": "ঘ",
          "question": "",
          "explanation": "উদ্দীপকে জনাব জাকির কর্তৃক উত্থাপিত প্রস্তাব সম্পূর্ণ অযৌক্তিক। সমবায় সমিতি আইন অনুযায়ী এর অর্জিত সকল মুনাফা সদস্যদের মধ্যে বন্টিত হয় না। অর্জিত মুনাফার ১৫% সংরক্ষিত তহবিল এবং ৩% উন্নয়ন তহবিলে বাধ্যতামূলক জমা রাখতে হয়। অবশিষ্ট মোট মুনাফা সমবায়ীদের মধ্যে সমান হারে বন্টিত হয়। উদ্দীপকের সমবায় সমিতিতে সদস্য সংখ্যা ৪০ জন।২০১৭ সালে সমিতির অর্জিত মুনাফার ২ লক্ষ টাকা।সমিতির একজন সদস্য জনাব জাকির অর্জিত মুনাফা ৫০০০ টাকা করে প্রত্যেক সদস্যের মধ্যে বন্টন করে দেওয়ার প্রস্তাব পেশ করেন। সমিতিটির মোট মুনাফা ২,০০,০০০ টাকা। সদস্যদের মধ্যে বন্টিত হবে (২,০০,০০০০×৮২÷১০০)=১,৬৪,০০০ টাকা। সমিতির প্রত্যেক সদস্য পাবে (১৬৪,০০০÷৫০)=৩২৮০ টাকা। তাই আমি মনে করি , জনাব জাকির কর্তৃক উত্থাপিত প্রস্তাব সম্পূর্ণ অযৌক্তিক।"
        }
      ]
    },
    {
      "number": "7",
      "uddipok": "জনাব তাওসিফ একজন ফলের ব্যবসায়ী। ফল পচনশীল বিধায় অধিক লাভের আশায় তিনি ফলের মধ্যে ক্ষতিকারক রাসায়নিক দ্রব্য প্রয়োগ করেন এবং দ্রুত ফল পাকানোর জন্য মানব দেহের জন্য ক্ষতিকর কার্বাইড ব্যবহার করেন। এতে প্রথম দিকে মুনাফা হলেও পরবর্তীতে তার বিক্রয়ের পরিমাণ কমতে থাকে। অপর দিকে জনাব নোমান পাশে অন্য একটি দোকানে ফলের ব্যবসায় পরিচালনা করেন। তিনি ফলে কোনোরূপ রাসায়নিক দ্রব্য প্রয়োগ করেন না বিধায় সৎ ব্যবসায়ী হিসেবে তিনি সুপ্রতিষ্ঠিত। তার দোকানের ফল ক্রয়ের জন্য প্রচুর লোকের সমাগম হয়।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "CSR এর পূর্ণরুপ Corporate Social Responsibility।"
        },
        {
          "label": "খ",
          "question": "",
          "explanation": "পানি,মাটি, বায়ু ইত্যাদির দূষণ থেকে পরিবেশ রক্ষা করাকেই পরিবেশ সংরক্ষণ বলে। বর্তমানে ব্যবসায়িক কর্মকাণ্ডের ফলে পরিবেশ দূষণ বেশি হচ্ছে।শিল্প কারখানার বর্জ্য সরাসরি নদীতে পড়ছে।খাদ্যে বিভিন্ন রাসায়নিক ব্যবহার করা হচ্ছে ,যানবাহনের শব্দ ও কালো দুয়া বাতাসে মিশছে। এসব দূষণ থেকে পরিবেশকে রক্ষা করতে ব্যবসায়ীদের সচেতন থাকা উচিত। শিল্প কারখানার বর্জ্য ব্যবস্থাপনা নিয়ে আরো সতর্ক হওয়া উচিত।"
        },
        {
          "label": "গ",
          "question": "",
          "explanation": "উদ্দীপকে জনাব নোমান সমাজের ক্রেতা ও ভোক্তা পক্ষের প্রতি দায়িত্ব পালন করছেন। সমাজের বিভিন্ন পক্ষের প্রতি ব্যবসায় যে দায়িত্ব পালন করে তাকে ব্যবসায়ের সামাজিক দায়িত্ব পালন বলে।ক্রেতা ও ভোক্তা হল সমাজের সবচেয়ে গুরুত্বপূর্ণ পক্ষ। ক্রেতাকে ন্যায্যমূল্যে পণ্য সরবরাহ করা, নষ্ট ও ভেজাল খাদ্য সরবরাহ হতে বিরত থাকা ব্যবসায়ের পরম দায়িত্ব। উদ্দীপকে জনাব নোমান একটি দোকানে ফলের ব্যবসা পরিচালনা করেন।তিনি ফলে কোনরূপ রাসায়নিক দ্রব্য প্রয়োগ করেন না বিধায় সৎ ব্যবসায়ী হিসেবে তিনি সুপ্রতিষ্ঠিত।তার দোকানের ফল ক্রয়ের জন্য প্রচুর লোকের সমাগম হয়। জনাব নোমান ক্রেতা ও ভোক্তাদের কথা চিন্তা করে ভালো মানের পণ্য সরবরাহ করছেন। তাই বলা যায়, উদ্দীপকের জনাব নোমান সমাজের ক্রেতা ও ভোক্তা পক্ষের প্রতি দায়িত্ব পালন করছেন।"
        },
        {
          "label": "ঘ",
          "question": "",
          "explanation": "জনাব তাওসিফ এর কার্যক্রম ব্যবসায়িক নৈতিকতার মানদন্ডে অনৈতিক। ব্যবসায়ের ক্ষেত্রে উচিত অনুচিত মেনে চলা, ভালোকে গ্রহণ এবং মন্দকে বর্জন করে চলাই হল ব্যবসা নৈতিকতা। একজন ব্যবসায়ীর উচিত নৈতিকভাবে তার ব্যবসায়ীক কর্মকান্ড পরিচালনা করা। এতে বিভিন্ন পক্ষের ব্যবসায়ের প্রতি সম্মান বাড়ে। উদ্দীপকের জনাব তাওসিফ একজন ফল ব্যবসায়ী। ফল পচনশীল বিধায় অধিক লাভের আশায় তিনি ফলের মধ্যে ক্ষতিকারক রাসায়নিক দ্রব্য প্রয়োগ করেন এবং দ্রুত ফল পাকানোর জন্য মানবদেহের জন্য ক্ষতিকর কার্বাইড ব্যবহার করেন।এতে প্রথমদিকে মুনাফা হলেও পরবর্তীতে তার বিক্রয়ের পরিমাণ কমতে থাকে। জনাব তাওসিফ যে কাজটি করছেন নৈতিকতা অবক্ষয়ের চিহ্ন। ফলে ক্ষতিকর রাসায়নিক দ্রব্য প্রয়োগ করে তিনি যে কাজ করছেন তা সমাজের মানুষের জন্য ক্ষতিকর।তার উচিত ক্রেতাদের ভেজাল খাদ্য না দিয়ে উত্তম খাদ্যপণ্য সরবরাহ করা যাতে ক্রেতারা খুশি হয়। কিন্তু তিনি এরূপ না করে ব্যবসা নৈতিকতার মানদণ্ডে অনৈতিক কার্যক্রম করেছেন।"
        }
      ]
    },
    {
      "number": "8",
      "uddipok": "জনাব ফারুক একজন কৃষি বিজ্ঞানী। তিনি ২০১০ সালে বারোমাসি এক ধরনের লিচুর বীজ আবিষ্কার করেন। ২০১৫ সালে তিনি মারা যান। তিনি মারা যাওয়ার আগে লিচু বীজের স্বত্ব তাঁর স্ত্রী মিসেস নেহাকে দিয়ে যান। সম্প্রতি মিসেস নেহা লক্ষ করেন, বেশ কিছু নার্সারি ঐ বীজ থেকে চারা উৎপাদন করে বাজারে বিক্রি করছেন। তাই তিনি তার স্বামীর উদ্ভাবিত লিচু বীজের স্বত্ব রক্ষার্থে নিবন্ধনের জন্য আবেদন করলেন।",
      "tag": "BB 19",
      "sub_questions": [
        {
          "label": "ক",
          "question": "ট্রেডমার্ক কী?",
          "explanation": "একটি প্রতিষ্ঠানের পণ্যকে অন্য কোনো প্রতিষ্ঠানের পণ্য থেকে আলাদা করার জন্য যে বিশেষ চিহ্ন, প্রতীক, শব্দ বা লোগো ব্যবহার bকরা হয়; তাকে ট্রেডমার্ক বলে ।"
        },
        {
          "label": "খ",
          "question": "পরিবেশ আইনের গুরুত্ব ব্যাখ্যা করো।",
          "explanation": "পরিবেশ সংরক্ষণ, পরিবেশের উন্নয়ন, পরিবেশ দূষণ রোধ ও নিয়ন্ত্রণের জন্য দেশে যে আইন প্রচলিত আছে, তাকে পরিবেশ আইন বলে । এ আইনের সুষ্ঠু প্রয়োগ ও এর অনুসরণ সুস্থ ও সুন্দর পরিবেশ সৃষ্টি করে। পরিবেশ আইন মেনে চললে পরিবেশের অন্তর্গত প্রাণিজগতের স্বাভাবিক বিকাশ হয়। এর মাধ্যমে পরিবেশ সংরক্ষণের পাশাপাশি আন্তর্জাতিক অঙ্গনে দেশের সুনাম সৃষ্টি হয়। এতে বৈদেশিক বিনিয়োগ বাড়ে। এছাড়া দেশীয় পণ্যের চাহিদাও বাড়ে । তাই পরিবেশ আইন গুরুত্বপূর্ণ।"
        },
        {
          "label": "গ",
          "question": "কোন আইনগত পদক্ষেপের অনুপস্থিতির কারণে জনাব ফারুক কর্তৃক উদ্ভাবনের স্বার্থ সংরক্ষিত হয়নি? ব্যাখ্যা করো।",
          "explanation": "পেটেন্ট আইনের, অনুপস্থিতির কারণে জনাব ফারুক কর্তৃক উদ্ভাবনের স্বার্থ সংরক্ষিত হয়নি। নতুন আবিষ্কৃত পণ্যের ওপর আবিষ্কারকের একক অধিকার অর্জনের জন্য পেটেন্ট করতে হয়। এটি নিবন্ধিত থাকলে অন্য কেউ তা ব্যবহার, বিক্রি বা নকল করতে পারে না। উদ্দীপকের জনাব ফারুক একজন কৃষিবিজ্ঞানী। ২০১৭ সালে তিনি বারোমাসি এক ধরনের লিচুর বীজ আবিষ্কার করেন। তিনি মারা যাওয়ার আগে এর স্বত্ব তার স্ত্রীকে দিয়ে যান। সম্প্রতি কিছু নাসারি ঐ বীজ থেকে চারা উৎপাদন করে বাজারে বিক্রি করছে। কারণ আবিষ্কারটির কোনো পেটেন্ট করা ছিল না। ফলে যে কেউ এটি নকল করার সুযোগ পেয়েছে। এ অবস্থায় তার স্ত্রী মামলা করলেও পেটেন্ট আইনের অনুপস্থিতির কারণে কোনো প্রতিকার পাবেন না ।"
        },
        {
          "label": "ঘ",
          "question": "তুমি কি মনে করো গৃহীত পদক্ষেপের ফলে মিসেস নেহা আবিষ্কারের স্বত্ব ফেরত পাবেন? যুক্তি দাও।",
          "explanation": "মিসেস নেহা কর্তৃক আবিষ্কারটির পেটেন্ট নিবন্ধনের পদক্ষেপ নেওয়ার ফলে পরবর্তীতে স্বত্ব ফেরত পাবেন বলে আমি মনে করি পেটেন্ট নিবন্ধিত থাকলে মূল আবিষ্কারককের স্বার্থরক্ষা হয়। তিনি এককভাবে আবিষ্কারের ওপর আইনগত অধিকার পান। এর অনুপস্থিতির কারণে প্রকৃত আবিষ্কারক ক্ষতিগ্রস্ত হতে পারেন । উদ্দীপকের জনাব ফারুক বারোমাসি লিচুর বীজ আবিষ্কার করেন। তিনি মারা যাওয়ার আগে এর স্বত্ব তার স্ত্রী মিসেস নেহাকে দিয়ে যান। এর কোনো পেটেন্ট করা ছিল না। সম্প্রতি কিছু নার্সারিতে এ বীজ থেকে চারা উৎপাদন করে বিক্রি করা হচ্ছে। পেটেন্ট না থাকায় তারা এ সুযোগ পেয়েছে। এ অবস্থায় মিসেস নেহা তার স্বামীর উদ্ভাবিত লিচু বীজের পেটেন্ট নিবন্ধনের আবেদন করেন। নিবন্ধন পেলে ভবিষ্যতে আর কেউ উক্ত বীজ ব্যবহার ও বিক্রি করতে পারবে না। করলেও মিসেস নেহা ব্যবহারকারীর বিরুদ্ধে আইনি ব্যবস্থা নিয়ে ক্ষতিপূরণ পাবেন। এভাবে তিনি আবিষ্কারটির স্বত্ব ফিরে পাবেন ও তার আর্থিক স্বার্থ রক্ষা হবে ।"
        }
      ]
    },
    {
      "number": "9",
      "uddipok": "মি. রিয়াজ তাঁর 'এ প্লাস' কারখানায় তৈরিকৃত শার্ট ও প্যান্ট বিভিন্ন দেশে অবস্থিত বিখ্যাত ব্র্যান্ড শো-রুমে সরবরাহ করেন। ২০১৭ সালে ১ লক্ষ পিস শার্ট সরবরাহে ১ সপ্তাহ বিলম্ব হওয়ায় ইংল্যান্ড এর বিখ্যাত ব্র্যান্ড \"হ্যাডস\" তা গ্রহণ করতে অস্বীকৃতি জানায়। পরবর্তীতে ১ লক্ষ পিস শার্ট এ প্লাসের প্রতিনিধিত্বকারী সংগঠনের সহায়তায় ঢাকার বিভিন্ন মার্কেটে অপেক্ষাকৃত কম নামে বিক্রি করে দেন ।",
      "tag": "BB 19",
      "sub_questions": [
        {
          "label": "ক",
          "question": "BIMSTEC-এর পূর্ণরূপ কী?",
          "explanation": "BIMSTEC এর পূর্ণরূপ হলো- Bay of Bengal Initiative forMulti-Sectoral Technical and Economic Cooperation"
        },
        {
          "label": "খ",
          "question": "এসএমই ফাউন্ডেশনের মূল উদ্দেশ্য কি মুনাফা অর্জন? ব্যাখ্যা করো ।",
          "explanation": "এসএমই (Small and Medium Enterprise) ফাউন্ডেশন-এর মূল উদ্দেশ্য মুনাফা অর্জন নয় । এ সংস্থাটি ক্ষুদ্র ও মাঝারি শিল্প উদ্যোক্তাদের উন্ননের লক্ষ্যে গঠিত একটি স্বাধীন ও স্বতন্ত্র সংগঠন। এটি মূলত একটি অমুনাফাভোগী প্রতিষ্ঠান। এটি কর্মসংস্থান সৃষ্টি, অর্থনৈতিক উন্নয়ন ও দারিদ্র্য কমানোর লক্ষ্যে কাজ করে। শিল্পোন্নয়নকে গতিশীল করতে এটি বিভিন্ন ব্যবস্থা নিয়ে থাকে। তাই এই ফাউন্ডেশনকে মুনাফা অর্জনের উদ্দেশ্যে গঠিত প্রতিষ্ঠান বলা হয় না ।"
        },
        {
          "label": "গ",
          "question": "উদ্দীপকে এ প্লাস কোম্পানি কর্তৃক প্রতিনিধিত্বকারী সংগঠন থেকে প্রাপ্ত সহায়ক সেবার ধরন ব্যাখ্যা করো।",
          "explanation": "উদ্দীপকে 'এ প্লাস' কোম্পানি প্রতিনিধিত্বকারী সংগঠন থেকে সংরক্ষণমূলক সহায়তা পেয়েছে । এ ধরনের সহায়তা ব্যবসায় সুষ্ঠুভাবে পরিচালনা করতে সাহায্য করে। এর মাধ্যমে ব্যবসায়ের 'পরিচালনাগত সমস্যার সমাধান হয়। ব্যবসায় সম্প্রসারণ, পণ্য ও সেবার বাজারজাতকরণ, ঋণ পরিশোধে সহায়তা প্রভৃতি সংরক্ষণমূলক সহায়ক সেবার অন্তর্ভুক্ত । উদ্দীপকের মি. রিয়াজ তার কারখানায় তৈরিকৃত শার্ট ও প্যান্ট দেশের বিভিন্ন ব্র্যান্ডের শো-রুমে সরবরাহ করেন। ২০১৭ সালে ১ লক্ষ পিস শার্ট সরবরাহে দেরি হওয়ায় ইংল্যান্ডের 'হ্যাডস' ব্র্যান্ড তা নেয়নি। পরবর্তীতে এই ১ লক্ষ পিস শার্ট 'এ প্লাস' তার প্রতিনিধিত্বকারী সংগঠনের মাধ্যমে বিক্রি করে। এতে পণ্য বাজারজাতকরণ করা সম্ভব হয়েছে। ফলে প্রতিষ্ঠানটি বড় ধরনের ক্ষতির হাত থেকে বেঁচে যায়। ব্যবসায় পরিচালনার ক্ষেত্রে এরূপ সমস্যাগুলো সমাধানের সাথে সংরক্ষণমূলক সহায়ক সেবা রয়েছে। সুতরাং, 'এ প্লাস' কোম্পানি-এর প্রতিনিধিত্বকারী সংগঠন সংরক্ষণমূলক সহায়তা দিয়েছে ।"
        },
        {
          "label": "ঘ",
          "question": "দেশের রপ্তানি আয় বাড়াতে উদ্দীপকে প্রতিনিধিত্বকারী সংগঠনটির (পরিচয় দানপূর্বক) ভূমিকা মূল্যায়ন করো।",
          "explanation": "দেশের রপ্তানি আয় বাড়াতে উদ্দীপকের প্রতিনিধিত্বকারী সংগঠনটির নাম বিজিএমইএ । এর প্রধান উদ্দেশ্য পোশাক শিল্পের উন্নয়ন। এ শিল্পে নিয়োজিত কর্মীদের মধিকার নিয়েও প্রতিষ্ঠানটি কাজ করে। তৈরি পোশাক বিদেশে রপ্তানির একটি জমিকা রাখে। এ প্রতিষ্ঠান দেশে ও বিদেশে নতুন বাজার উদ্দীপকের মি, রিয়াজ 'এ প্লাস' কোম্পানি-এর উৎপাদিত পোশাক দেশে-বিদেশে সরবরাহ করেন। ২০১৭ সালে ইংল্যান্ডে একটি অর্ডার সরবরাহ করতে এক সপ্তাহ দেরি হয়। ফলে সে প্রতিষ্ঠানটি ঐ অর্ডার বাতিল করে দেয়। এতে 'এ প্লাস' কোম্পানি ঝুঁকির মধ্যে পড়ে। পরবর্তীতে বিজিএমইএ-এর সহায়তায় তারা উৎপাদিত পণ্য দেশের বিভিন্ন মার্কেটে বিক্রি করে দেয়। এ প্লাস' প্রতিষ্ঠানটি বিজিএমইএ-এর সহযোগিতায় নতুন বাজার তৈরি সুযোগ করতে পেরেছে। এতে তারা বড় ধরনের লোকসান থেকে বেঁচে যায় । এছাড়া বিজিএমইএ বিদেশে বাজার তৈরিতেও প্রতিষ্ঠানটিকে সহায়তা করে। বিভিন্ন আন্তর্জাতিক প্রদর্শনী বা মেলায় দেশীয় কোম্পানিগুলোকেও করে দেয়। পোশাক উৎপাদনকারী প্রতিষ্ঠানগুলো বিজিএমইএ রপ্তানি বিষয়ক পরামর্শ ও দিক নির্দেশনা পেতে পারে। এভাবে পোশাক উৎপাদন ও বাজারজাতকরণের যেকোনো বিষয়ে বিজিএমইএ থেকে থেকে সহায়তা পাওয়া যায়। এতে দেশের রপ্তানিকারকগণ উৎসাহিত হন। ফলে পোশাক রপ্তানির পরিমাণ বাড়ে। তাই বলা যায়, রপ্তানি আয় বাড়াতে বিজিএমইএ-এর অবদান অনস্বীকার্য ।"
        }
      ]
    },
    {
      "number": "10",
      "uddipok": "জনাব মামুন ইন্ডিপেনডেন্ট লি.-এর অর্থ ব্যবস্থাপক। তিনি সকাল ৯টা থেকে সন্ধ্যা ৭ টা পর্যন্ত অফিসে থাকেন। মাঝে মাঝে রাত ১০টাও বেজে যায় এবং শুক্রবারও কাজ করতে হন। বাধ্যবাধকতায় বিরক্ত হয়ে তিনি চাকরি ছেড়ে নগরীর প্রাণকেন্দ্রে একটি বড় ওষুধের দোকান দেন। ৬ জন কর্মী তার দোকানে কাজ করে । জনাব মামুন মাঝে মাঝে দোকানে বসেন।",
      "tag": "BB 19",
      "sub_questions": [
        {
          "label": "ক",
          "question": "নারী উদ্যোক্তা কে?",
          "explanation": "যে সকল মহিলা নতুন কোনো পণ্য, সেবা বা উৎপাদন কৌশলের উদ্ভাবক, ঝুঁকি নিয়ে পণ্য উৎপাদনের জন্য কোনো প্রতিষ্ঠান স্থাপন ও পরিচালনা করেন, তাদের নারী বা মহিলা উদ্যোক্তা বলে ।"
        },
        {
          "label": "খ",
          "question": "কৃতিত্ব অর্জন চাহিদা বলতে কী বোঝায়?",
          "explanation": "উদ্যোক্তার কাজে সাফল্য অর্জনের তীব্র আকাঙ্ক্ষাকে কৃতিত্ব অর্জন চাহিদা বলে । একজন উদ্যোক্তা তার নতুন চিন্তার বাস্তবায়নে সব সময় চেষ্টা করেন। সফলতা পাওয়ার আশায় তিনি নিরলসভাবে কাজ চালিয়ে যান। তিনি কাজের মাধ্যমে যশ, খ্যাতি ও সুনাম অর্জন করে কৃতিত্বের শিখরে পৌঁছাতে চান। কৃতিত্ব অর্জনের এই চাহিদা তাকে সফল হতে সহায়তা করে। আর কাঙ্ক্ষিত লক্ষ্যে পৌছাতে উদ্যোক্তার এ মনোভাব হলো কৃতিত্ব অর্জন চাহিদা ।"
        },
        {
          "label": "গ",
          "question": "উদ্দীপকের ব্যবসায় স্থাপনে জনাব মামুনের মাঝে উদ্যোক্তোর কোন গুণের পরিচয় পাওয়া যায়? — ব্যাখ্যা করো ।",
          "explanation": "উদ্দীপকের ব্যবসায় স্থাপনে জনাব মামুনের মধ্যে উদ্যোক্তার ‘স্বাধীনচেতা মনোভাব' গুণটির পরিচয় পাওয়া যায় ৷ উদ্যোক্তা কারও অধীনে না থেকে স্বাধীনভাবে কাজ করতে চান । তিনি লাভের আশায় ঝুঁকি নিয়ে ব্যবসায়ে অর্থ বিনিয়োগ করেন। নিজের মেধা, দক্ষতা ও অভিজ্ঞতা দিয়ে তিনি ব্যবসায় পরিচালনা করেন । ব্যবসায় পরিচালনার ক্ষেত্রে তিনি কারও অধীন থাকেন না। কারণ ব্যবসায় উদ্যোগ একটি স্বাধীন পেশা। উদ্দীপকের জনাব মামুন একটি প্রতিষ্ঠানের অর্থ ব্যবস্থাপক ছিলেন। তিনি সকাল থেকে সন্ধ্যা পর্যন্ত অফিস করতেন। অনেকসময় বন্ধের দিনও অফিস করতে হতো। চাকরির এ ধরনের বাধ্যবাধকতায় তিনি বিরক্ত। তাই চাকরি ছেড়ে তিনি একটি ওষুধের দোকান দেন। এক্ষেত্রে জনাব মামুনকে কারও অধীনে বাধ্য হয়ে কাজ করতে হবে না। তিনি নিজের মতো করে তার দোকান পরিচালনা করতে পারবেন। তাই বলা যায়, চাকরি ছেড়ে ব্যবসায় স্থাপন জনাব মামুনের স্বাধীনচেতা মনোভাবকেই ফুটিয়ে তোলে ।"
        },
        {
          "label": "ঘ",
          "question": "জনাব মামুনের বর্তমান পেশাটি কর্মসংস্থান সৃষ্টিতে অধিক ভূমিকা রাখে— বিশ্লেষণ করো ।",
          "explanation": "এটি হলো লাভের আশায় ঝুঁকি নিয়ে ব্যবসায় প্রতিষ্ঠা করা। অন্যদিকে কারও কাজের সুযোগ তৈরি হওয়াকে কর্মসংস্থান বলে। ব্যবসায় উদ্যোগের মাধ্যমে উদ্যোক্তা নিজের পাশাপাশি অন্যদেরও কর্মসংস্থানের সুযোগ তৈরি করেন । উদ্দীপকের জনাব মামুন ইন্ডিপেনডেন্ট লি.-এ চাকরি করতেন। কিন্তু চাকরির বাধ্যবাধকতা তার ভালো লাগে না। তাই চাকরি ছেড়ে নগরীর প্রাণকেন্দ্রে একটি বড় ওষুধের দোকান দেন। তার দোকানে ছয় জন কর্মচারী কাজ করেন । তিনি নিজেও মাঝে মধ্যে দোকানে বসেন । জনাব মামুনের বড় দোকানটি পরিচালনার জন্য ছয় জন কর্মী নিয়োগ দিতে হয়েছে। এর মাধ্যমে তিনি ছয় জন ব্যক্তির কর্মসংস্থানের সুযোগ তৈরি করেছেন। এতে তাদের বেকারত্ব দূর হয়েছে। ভবিষ্যতে জনাব মামুনের ব্যবসায় আরও সম্প্রসারণ হতে পারে। সেক্ষেত্রে তার আরও কর্মীর প্রয়োজন হবে। এভাবে তার কার্যক্রমে দেশে কর্মসংস্থানের সুযোগ বাড়বে। এছাড়া তার মাধ্যমে উৎসাহিত হয়ে অন্য অনেকে ব্যবসায় প্রতিষ্ঠা করতে পারে। আর নতুন ব্যবসায় প্রতিষ্ঠানে আরও লোকের কর্মসংস্থানের সুযোগ তৈরি হবে। তাই বলা যায়, জনাব মামুনের ব্যবসায় উদ্যোগ প্রত্যক্ষ ও পরোক্ষভাবে কর্মসংস্থানের সুযোগ তৈরিতে ভূমিকা রাখছে ।"
        }
      ]
    },
    {
      "number": "11",
      "uddipok": "মি. সোহেল যশোরে একটি থাই গ্লাসের দোকান প্রতিষ্ঠিত করেছেন। তিনি প্রতিমাসে বাবা-মায়ের জন্য ব্যাংকের মাধ্যমে টাকা পাঠাতেন। এতে তার অনেক সময় ও অর্থ ব্যয় হতো। বর্তমানে তার গ্রাম মোবাইল নেটওয়ার্ক সম্প্রসারিত হওয়ায় তিনি এখন দ্রুত ও নিরাপদে পরিবারের কাছে টাকা পাঠাতে পারেন। তাঁর বাবা টাকা পাওয়ার ব্যাপারে নিরাপদ বোধ করছেন এবং খুশি হয়েছেন ।",
      "tag": "BB 19",
      "sub_questions": [
        {
          "label": "ক",
          "question": "অনলাইন শপিং কী?",
          "explanation": "খুচরা বিক্রয়কারী প্রতিষ্ঠান থেকে অনলাইন ব্যবস্থায় পণ্য কেনার কাজকেই অনলাইন শপিং বলে ।"
        },
        {
          "label": "খ",
          "question": "B 2 C কোন ধরনের ই-বিজনেস? ব্যাখ্যা করো।",
          "explanation": "B2C হলো ই-রিটেইলিং। এর পূর্ণরূপ হলো-- Business to Consumer (ব্যবসায় থেকে ভোক্তা)। এটি ই-রিটেইলিং বা খুচরা ব্যবসায়ের মতো, যেখানে ব্যবসায়ীরা সরাসরি ভোক্তার কাছে পণ্য বিক্রি করেন। এক্ষেত্রে ক্রেতা ইন্টারনেট ব্যবহার করে দোকানের ওয়েবসাইটে পণ্য ও মূল্য দেখে ফরমায়েশ দেয়। আর ইলেকট্রনিক পদ্ধতিতে মূল্য পরিশোধ করে। এরপর নির্দিষ্ট ঠিকানা অনুযায়ী ব্যবসায়ী সরাসরি ক্রেতার কাছে পণ্য সরবরাহ করেন। যেমন: amazon.com। ক্রেতার সাথে প্রত্যক্ষ সম্পর্ক তৈরিতে B2C মডেল গুরুত্বপূর্ণ ভূমিকা রাখে ।"
        },
        {
          "label": "গ",
          "question": "উদ্দীপকের সোহেল কোন ব্যাংকিং সুবিধা নিয়ে গ্রামে টাকা পাঠাতে পারেন? ব্যাখ্যা করো।",
          "explanation": "উদ্দীপকের মি. সোহেল মোবাইল ব্যাংকিং সুবিধার মাধ্যমে গ্রামে টাকা পাঠাতে পারেন। এ পদ্ধতিতে গ্রাহক মোবাইল ফোন প্রযুক্তি ব্যবহার করে ব্যাংকিং ও আর্থিক সেবা পেয়ে থাকেন। এক্ষেত্রে গ্রাহকের নিজস্ব মোবাইল নম্বরটি মোবাইল অ্যাকাউন্ট নম্বর বলে বিবেচিত হয়। আর মোবাইল ব্যাংকিং পদ্ধতির মাধ্যমে নির্দিষ্ট বুথ বা প্রতিনিধির সাহায্যে টাকা জমা ও উঠানো যায় । উদ্দীপকের মি. সোহেল যশোরে একটি থাই গ্লাস দোকানের প্রতিষ্ঠাতা তিনি প্রতি মাসে বাবা-মায়ের জন্য ব্যাংকের মাধ্যমে টাকা পাঠাতেন। এতে তার অনেক সময় ও অর্থ ব্যয় হতো। বর্তমানে তার গ্রামে মোবাইল নেটওয়ার্কের সম্প্রসারণ হয়েছে। এতে মি. সোহেল ব্যবহৃত মোবাইল ' ফোন থেকেই টাকা পাঠাতে পারেন। আর গ্রামের বাড়িতে তার বাবা মোবাইলে টাকা জমা হওয়ার তথ্য পান। এরপর তার বাবা নির্দিষ্ট এজেন্টের কাছে গিয়ে এই টাকা উঠাতে পারেন। এভাবে দূরবর্তী স্থানে টাকা পাঠানোর সাথে মোবাইল ব্যাংকিং-এর মিল আছে। সুতরাং, মোবাইল নেটওয়ার্ক ব্যবহার করে মি. সোহেল গ্রামে মোবাইল ব্যাংকিং পদ্ধতিতে টাকা পাঠান।"
        },
        {
          "label": "ঘ",
          "question": "“প্রযুক্তিনির্ভর ব্যাংকিং সুবিধার কারণে জনাব সোহেলের বাবা সন্তুষ্ট”— যুক্তিসহ মতামত দাও।",
          "explanation": "প্রযুক্তি নির্ভর ব্যাংকিং সুবিধার কারণে মি. সোহেলের বাবা সন্তুষ্ট”— কথাটির সাথে আমি একমত । মোবাইল ব্যাংকিং পদ্ধতিতে মোবাইল ফোন প্রযুক্তির মাধ্যমে গ্রাহককে ব্যাংকিং ও আর্থিক সেবা দেওয়া হয়। এতে গ্রাহক ব্যাংকে না গিয়েও টাকা জমা দিতে ও উঠাতে পারেন। ফলে গ্রাহকের অর্থ ও সময় সাশ্রয় হয়। এছাড়া, প্রযুক্তি নির্ভর হওয়ায় যেকোনো স্থান থেকে এ পদ্ধতিতে লেনদেন করা যায় । উদ্দীপকের মি. সোহেল ব্যাংকের মাধ্যমে বাবা-মায়ের জন্য গ্রামে টাকা 'পাঠাতেন। এতে তার অনেক সময় ও অর্থ ব্যয় হতো। বর্তমানে তার গ্রামে মোবাইল নেটওয়ার্কের সম্প্রসারণ হয়েছে। তিনি এখন দ্রুত ও নিরাপদে টাকা পাঠাতে পারেন । মোবাইল ব্যাংকিং ব্যবস্থা মি. সোহেলের গ্রামের বাড়িতে টাকা পাঠানোকে সহজ করেছে। প্রথাগত পদ্ধতিতে ব্যাংকের শাখায় টাকা পাঠাতে সময়ের প্রয়োজন হতো। এছাড়া, এক শাখার পরিবর্তে অন্য শাখায় টাকা জমা হওয়া আশংকা সম্ভাবনা থাকতো। এ ধরনের সমস্যার কারণে মি. সোহেলের বাবা-মায়েরও টাকা পেতে সমস্যা হতো। কিন্তু মোবাইল ব্যাংকিং ব্যবস্থায় তারা এখন নিজের মোবাইল অ্যাকাউন্টেই টাকা পেয়ে থাকেন। এক্ষেত্রে নির্দিষ্ট পিন থাকায় অন্য কেউ অর্থ উত্তোলন করতে পারার ভয় থাকে না। মি. সোহেলের বাবা-মা নির্দিষ্ট এজেন্টের কাছে গিয়ে টাকা তুলতে পারেন। তাই প্রযুক্তি নির্ভর মোবাইল ব্যাংকিং ব্যবস্থায় মি. সোহেলের বাবা নিরাপদ বোধ করছেন এবং খুশি হয়েছেন।"
        }
      ]
    }
  ]
}