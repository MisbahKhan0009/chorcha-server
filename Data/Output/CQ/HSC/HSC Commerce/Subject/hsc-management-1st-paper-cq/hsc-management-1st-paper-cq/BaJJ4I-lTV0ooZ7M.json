{
  "title": "মাইলস্টোন কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "তাসরিফ একজন কাঁচামাল ব্যবসায়ী। তিনি বিদেশ থেকে কাঁচামাল আমদানি করে ঢাকায় বিক্রয় করেন। কিন্তু গত আগস্টে দেশের অস্থিতিশীল পরিস্থিতির কারণে কাঁচামাল আমদানি এবং সরবরাহ বিঘ্নিত হয়। যার ফলে তিনি আর্থিকভাবে দারুণ ক্ষতির সম্মুখীন হন।",
      "tag": "MC 25",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "প্রযুক্তিগত পরিবেশ দেশের উন্নয়নে অপরিহার্য কেন? ব্যাখ্যা করো।",
          "explanation": "বিজ্ঞান ও কারিগরি শিক্ষা, বিজ্ঞান সংক্রান্ত প্রশিক্ষণ ও গবেষণা, উন্নত প্রযুক্তির ব্যবহার প্রভৃতির সমন্বয়ে সৃষ্ট পরিবেশ হলো প্রযুক্তিগত পরিবেশ। আধুনিক প্রযুক্তি ব্যবহারের ফলে উন্নতমানের পণ্য ও সেবা উৎপাদন নিশ্চিত করা যায়। আবার, বিজ্ঞান ও গবেষণাধর্মী প্রতিষ্ঠানের কারণে উৎপাদনের নতুন কলা-কৌশল উদ্ভাবন হয়। এতে ব্যবসায়ের জন্য নতুন ক্ষেত্র তৈরি করা যায়। তাই যেকোনো দেশের আর্থ-সামাজিক ক্ষেত্রে দ্রুত সফলতা পেতে প্রযুক্তিগত পরিবেশের উন্নয়ন অপরিহার্য।"
        },
        {
          "label": "গ",
          "question": "তাসরিফের ব্যবসায় ক্ষতির পিছনে কোন পরিবেশ দায়ী? ব্যাখ্যা করো।",
          "explanation": "উদ্দীপকের তাসরিফের ব্যবসায়ে ক্ষতির পেছনে রাজনৈতিক পরিবেশ দায়ী। একটি দেশের রাজনৈতিক পারিপার্শ্বিকতা নিয়ে রাজনৈতিক পরিবেশ গঠিত হয়। দেশের সার্বভৌমত্ব সরকারি নীতিমালা, রাজনৈতিক দল, আইন-শৃঙ্খলা প্রভৃতি এ পরিবেশের অন্তর্ভুক্ত। অনুন্নত ও অসহনশীল রাজনৈতিক পরিবেশ দেশের ব্যবসায় পরিবেশকে ক্ষতিগ্রস্ত করে। উদ্দীপকের তাসরিফ একজন কাঁচামাল ব্যবসায়ী। তিনি বিদেশ থেকে কাঁচামাল আমদানি করে ঢাকার বিক্রয় করেন। কিন্তু গত আগস্ট দেশে অস্থিতিশীল পরিস্থিতি সৃষ্টি হয়। এ কারণে তার কাঁচামাল আমদানি এবং সরবরাহ বিঘ্নিত হয়। এক্ষেত্রে দেশে সঠিক আইন-শৃঙ্খলা না থাকায় এরকম অস্থিতিশীল পরিস্থিতি সৃষ্টি হয়। পণ্য আমদানি ও সরবরাহে প্রতিবন্ধকতার বিষয়টি রাজনৈতিক পরিবেশের উপাদান। সুতরাং, উদ্দীপকের তাসরিফের ব্যবসায়ের ক্ষতির পেছনে রাজনৈতিক পরিবেশ দায়ী।"
        },
        {
          "label": "ঘ",
          "question": "বর্তমান পরিস্থিতি থেকে উত্তরণের জন্য তুমি কোন পরিবেশের ভূমিকা জরুরি বলে মনে করো? উত্তরের সপক্ষে যুক্তি দাও।",
          "explanation": "উদ্দীপকে উদ্ভূত পরিস্থিতি থেকে উত্তরণের জন্য অর্থনৈতিক পরিবেশের ভূমিকা জরুরি বলে আমি মনে করি। যেকোনো ব্যবসায় স্থাপন ও পরিচালনার জন্য অনুকূল অর্থনৈতিক পরিবেশ প্রয়োজন হয়। সঞ্চয়, বিনিয়োগ, মূলধন, ঋণ ও কাঁচামালের সহজলভ্যতা প্রভৃতি উপাদান নিয়ে এ পরিবেশ গড়ে ওঠে। এ উপাদানগুলো অনুকূল হলে সহজে ব্যবসায় গঠন ও সম্প্রসারণ করা যায়। উদ্দীপকে তাসরিফ একজন ব্যবসায়ী। তিনি বিদেশ থেকে কাঁচামাল আমদানি করে বিক্রয় করেন। কিন্তু আগস্ট মাসে দেশে রাজনৈতিক পরিবেশের অস্থিতিশীলতা দেখা দেয়। এতে তার কাঁচামাল আমদানি ও সরবরাহ বাধাগ্রস্ত হয়। এজন্য তিনি আর্থিকভাবে ক্ষতির সম্মুখীন হন। উদ্ভূত পরিস্থিতিতে তাসরিফের ব্যবসায়টি সচল রাখতে আর্থিক সহায়তা প্রয়োজন। এক্ষেত্রে তিনি ব্যাংক বা আর্থিক প্রতিষ্ঠান থেকে ঋণ নিয়ে প্রয়োজনীয় অর্থের জোগান দিতে পারবেন। এ মূলধনের মাধ্যমে তিনি আর্থিক ক্ষতি কাটিয়ে উঠতে পারবেন। এছাড়া নতুন করে বিনিয়োগ ও ব্যবসায় পরিচালনা করতে পারবেন। এতে তার ব্যবসায়টি চলমান রাখা সম্ভব হবে। আর এসব ঋণ ও অর্থ অর্থনৈতিক পরিবেশের উপাদান। তাই বলা যায়, উদ্দীপকে বর্তমান পরিস্থিতি থেকে উত্তরণের জন্য অর্থনৈতিক পরিবেশ গুরুত্বপূর্ণ ভূমিকা রাখবে।"
        }
      ]
    },
    {
      "number": "2",
      "uddipok": "আরাফাত, হিমেল, সিয়াম ও সাজিদ সমঝোতার ভিত্তিতে ঢাকা আন্তর্জাতিক বাণিজ্য মেলায় এক মাসের জন্য দুটি স্টল ভাড়া নেয়। তাদের মধ্যে সকলে ব্যবসায় অংশগ্রহণ করলেও সাজিদ করেনি। মেলায় তাদের ষাট হাজার টাকা মুনাফা হয়। সাজিদ সমান মুনাফা দাবি করে। ফলে তাদের মধ্যে মনোমালিন্য দেখা দেয়।",
      "tag": "MC 25",
      "sub_questions": [
        {
          "label": "ক",
          "question": "চুক্তিপত্র কী?",
          "explanation": "কোনো বিষয়ে দুই বা ততোধিক ব্যক্তির শর্তসমূহ দলিলে লিপিবদ্ধ করাকে চুক্তিপত্র বলে।"
        },
        {
          "label": "খ",
          "question": "আপাতদৃষ্টিতে অংশীদার বলতে কী বোঝায়?",
          "explanation": "যে অংশীদার ব্যবসায় থেকে অব্যাহতি নেওয়ার পর মূলধন ফেরত না নিয়ে তা ব্যবসায়ে ঋণ হিসেবে রেখে দেয় তাকে আপাতদৃষ্টিতে অংশীদার বলে। এ ধরনের অংশীদার ব্যবসায় থেকে মুনাফার পরিবর্তে সুদ পায়। এদেরকে ব্যবসায়ের ঋণদাতা বা 'পাওনাদার বলা হয়। এ ধরনের অংশীদার বিজ্ঞপ্তি না দিয়ে ব্যবসায় থেকে অব্যাহতি নিলে দায়-দেনার জন্য তৃতীয় পক্ষের কাছে দায়ী হতে হয়।"
        },
        {
          "label": "গ",
          "question": "উদ্দীপকে বর্ণিত ব্যবসায়টি কোন ধরনের অংশীদারি ব্যবসায়? ব্যাখ্যা করো।",
          "explanation": "উদ্দীপকে বর্ণিত ব্যবসায়টি একটি নির্দিষ্ট মেয়াদের অংশীদারি ব্যবসায়। এ ধরনের অংশীদারি ব্যবসায় একটি নির্দিষ্ট সময় বা মেয়াদের জন্য গঠিত হয়। সময় বা মেয়াদ শেষে এরূপ ব্যবসায়ের বিলোপসাধন হয়। সাধারণত নির্দিষ্ট সময়ের মধ্যে কোনো উদ্দেশ্য অর্জনের জন্য এ ধরনের ব্যবসায় গঠিত হয়। উদ্দীপকের আরাফাত, হিমেল, সিয়াম ও সাজিদ সমঝোতার ভিত্তিতে একটি ব্যবসায় গঠন করে। তারা ঢাকা আন্তর্জাতিক বাণিজ্য মেলায় এক মাসের জন্য দুটি স্টল ভাড়া নেয়। আর তাদের ব্যবসায়ের সময়কাল এক মাস। মেয়াদ শেষে তাদের ব্যবসায়ের কার্যক্রম শেষ হয়ে যাবে। এক্ষেত্রে তাদের ব্যবসায়টি নির্দিষ্ট মেয়াদের জন্য গঠন করা হয়। এসবের সাথে নির্দিষ্ট মেয়াদের অংশীদারি ব্যবসায়ের মিল আছে। সুতরাং, উদ্দীপকে বর্ণিত ব্যবসায়টি একটি নির্দিষ্ট মেয়াদি অংশীদারি ব্যবসায়।"
        },
        {
          "label": "ঘ",
          "question": "সাজিদের সমান মুনাফা দাবির যৌক্তিকতা বর্ণনা করো।",
          "explanation": "উদ্দীপকের সাজিদের মুনাফা দাবির যৌক্তিকতা রয়েছে বলে আমি মনে করি। অংশীদারি ব্যবসায়ে চুক্তিপত্র ভবিষ্যৎ দিকনির্দেশনা হিসেবে কাজ করে। ব্যবসায়ের লাভ-ক্ষতি কীভাবে বণ্টন হবে চুক্তিপত্রে তা উল্লেখ থাকে। চুক্তিপত্রে এ সম্পর্কে কোনো কিছু উল্লেখ না থাকলে সমান হারে অংশীদারদের মধ্যে লাভ-ক্ষতি বণ্টন করা হয়ে থাকে। উদ্দীপকের আরাফাত, হিমেল, সিয়াম ও সাজিদ একটি নির্দিষ্ট মেয়াদের অংশীদারি ব্যবসায় গঠন করে। তাদের মধ্যে সকলে ব্যবসায় অংশগ্রহণ করলেও সাজিদ করেনি। মেলায় তাদের ষাট হাজার টাকা মুনাফা হয়। পরবর্তীতে সাজিদ সমান মুনাফা দাবি করে। এ কারণে তাদের মধ্যে মনোমালিন্য দেখা দেয়। এক্ষেত্রে সাজিদ ব্যবসায়টির একজন নিষ্ক্রিয় বা ঘুমন্ত্র অংশীদার। তাই তিনি ব্যবসায় পরিচালনায় অংশ নেয় না। তবে আইন অনুযায়ী সে অন্যান্য অংশীদারদের মতো লাভ ও ক্ষতি বহন করবে। এছাড়া তাদের ব্যবসায়টির চুক্তিপত্রে মুনাফা বণ্টনের বিষয়ে কোনো কিছু উল্লেখ নেই। আর চুক্তিতে মুনাফা বণ্টনের বিষয়ে উল্লেখ না থাকলে সফল অংশীদার সমানভাবে মুনাফা পায়। তাই সাজিদও অন্যান্যদের মতো সমান মুনাফা পাবে। তাই বলা যায়, সাজিদের সমান মুনাফা দাবির বিষয়টি যৌক্তিক হয়েছে।"
        }
      ]
    },
    {
      "number": "3",
      "uddipok": "মি. নাবিন, জুবায়ের ও মাহিম তিন বন্ধু পারস্পরিক সমঝোতার ভিত্তিতে ১৯৩২ সালের আইন অনুযায়ী একটি ব্যবসায় 'প্রতিষ্ঠান গড়ে তোলেন। সমঝোতা মোতাবেক মি. নাবিন ব্যবসায়ে কোনো পুঁজি বিনিয়োগ করবেন না, তবে তিনি ব্যবসায় পরিচালনায় অংশগ্রহণ করবেন। ব্যবসায় সুন্দরভাবে পরিচালিত হলেও দেনাদার মি. ওহির নিকট পাওনা ১,২০,০০০ টাকা আদায় করা যাচ্ছে না। এমনকি তারা উক্ত পাওনা আদায়ে আদালতের আশ্রয় নিতেও ব্যর্থ হলো।",
      "tag": "MC 25",
      "sub_questions": [
        {
          "label": "ক",
          "question": "ঘুমন্ত অংশীদার কী?",
          "explanation": "যে অংশীদার ব্যবসায়ে মূলধন সরবরাহ করে এবং লাভ-লোকসান বহন করে, কিন্তু অধিকার থাকা সত্ত্বেও ব্যবসায় পরিচালনায় সক্রিয়ভাবে অংশ নেন না, তাকে ঘুমন্ত বা নিষ্ক্রিয় বা সুপ্ত অংশীদার বলে।"
        },
        {
          "label": "খ",
          "question": "চুক্তিকে অংশীদারি ব্যবসায়ের মূলভিত্তি বলা হয় কেন? ব্যাখ্যা করো।",
          "explanation": "দুই বা ততোধিক ব্যক্তি চুক্তির ভিত্তিতে কোনো ব্যবসায় গঠন ও পরিচালনা করলে তাকে অংশীদারি ব্যবসায় বলে। চুক্তি থেকেই অংশীদারি ব্যবসায় জন্মলাভ করে। এ চুক্তিতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি বিস্তারিত উল্লেখ করা হয়। অংশীদারি ব্যবসায়ের সবকিছু চুক্তির মাধ্যমেই নিয়ন্ত্রিত হয়। তাই চুক্তিকে অংশীদারি ব্যবসায়ের মূলভিত্তি বলা হয়।"
        },
        {
          "label": "গ",
          "question": "উদ্দীপকের মি. নাবিন কোন ধরনের অংশীদার? ব্যাখ্যা করো।",
          "explanation": "নিম্নের অনুরূপঃ উদ্দীপকের মি. 'ক' একজন কর্মী অংশীদার। এ ধরনের অংশীদার ব্যবসায়ে কোনো মূলধন বিনিয়োগ করেন না। শুধু নিজস্ব শ্রম ও দক্ষতা দিয়ে কাজ করে ব্যবসায়ে নিয়োজিত থাকেন। চুক্তি অনুযায়ী এরা অন্য অংশীদারদের মতো লাভ-লোকসানে অংশগ্রহণ করেন। এছাড়া এরা অসীম দায় বহনেও বাধ্য থাকেন। উদ্দীপকের মি. ক, খ ও গ তিন বন্ধু। তারা পারস্পরিক চুক্তির মাধ্যমে ১৯৩২ সালের আইন অনুযায়ী ব্যবসায় প্রতিষ্ঠান গড়ে তোলেন। চুক্তি অনুযায়ী মি. 'ক' ব্যবসায়ে কোনো পুঁজি বিনিয়োগ করেননি। তবে তিনি ব্যবসায় পরিচালনায় অংশগ্রহণ করেন। তার কর্মদক্ষতার কারণে ব্যবসায় সুন্দরভাবে পরিচালিত হচ্ছে। এছাড়াও চুক্তি অনুযায়ী তিনি লাভ-ক্ষতিতে অংশ নেন। তার এসব বৈশিষ্ট্য কর্মী অংশীদারদের সাথে মিলে যায়। তাই বলা যায়, মি. 'ক' একজন কর্মী অংশীদার।"
        },
        {
          "label": "ঘ",
          "question": "যে কারণে অংশীদাররা পাওনা আদায়ে আদালতের আশ্রয় নিতে ব্যর্থ হলো উদ্দীপকের আলোকে তা বিশ্লেষণ করো।",
          "explanation": "নিম্নের অনুরূপঃ ব্যবসায়ের নিবন্ধন না করায় অংশীদাররা পাওনা আদায়ে আদালতের আশ্রয় নিতে ব্যর্থ হলো। অংশীদারি ব্যবসায় নিবন্ধিত বা অনিবন্ধিত উভয় প্রকারের হতে পারে। ১৯৩২ সালের অংশীদারি আইন অনুযায়ী অংশীদারি ব্যবসায়ের নিবন্ধন বাধ্যতামূলক নয়। তবে নিবন্ধিত অংশীদারি অংশী ব্যবসায় কিছু আইনগত সুযোগ-সুবিধা পায় যা অনিবন্ধিত অংশীদারি ব্যবসায়ের সদস্যরা পায় না। উদ্দীপকের মি. ক, খ ও গ তিন বন্ধু চুক্তির মাধ্যমে অংশীদারি ব্যবসায় গড়ে তোলেন। তাদের ব্যবসায়টি সুন্দরভাবে পরিচালিত হয়। তবে একজন দেনাদার মি. 'ঘ' এর নিকট পাওনা ৫০,০০০ টাকা আদায় করতে পারছেন না। এমনকি পাওনা আদায়ে মি. 'ঘ' এর বিরুদ্ধে আদালতে মামলাও করতে পারছেন না। মূলত তাদের ব্যবসায়টি ছিল অনিবন্ধিত। অংশীদারি ব্যবসায় নিবন্ধন বাধ্যতামূলক নয়। তবে নিবন্ধিত হলে তৃতীয়পক্ষের বিরুদ্ধে পাওনা আদায়ে অংশীদাররা মামলা করতে পারেন। কিন্তু ব্যবসায়টি নিবন্ধিত না হলে মামলা করা যায় না। উদ্দীপকের ব্যবসায়টি নিবন্ধিত ছিল না। তাই তারা পাওনা আদায়ে আদালতের আশ্রয় নিতে পারেনি। এ কারণে অংশীদাররা পাওনা ৫০,০০০ টাকা আদায়ে সমস্যার সম্মুখীন হচ্ছেন। তাই বলা যায়, উদ্দীপকের ব্যবসায়টি নিবন্ধিত না হওয়ার কারণে অংশীদাররা পাওনা আদায়ে আদালতের আশ্রয় নিতে ব্যর্থ হলেন।"
        }
      ]
    },
    {
      "number": "4",
      "uddipok": "সোহান শ্রীমঙ্গলে নিজস্ব বাগানে উৎপাদিত চায়ের সাথে বিভিন্ন ধরনের মসলার সংমিশ্রণ ঘটিয়ে এক ধরনের অর্গানিক চা উৎপাদন করেন এবং বিক্রয়ের মাধ্যমে বেশ মুনাফাও অর্জন করেছেন। মারাত্মক খরার কারণে চা উৎপাদন হ্রাস পাওয়ায় সোহান ভারত হতে চা আমদানি করে নিজস্ব ব্র্যান্ডে পাকিস্তানে বিক্রয় করেন।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "শিল্প হলো প্রাকৃতিক সম্পদ আহরণ ও তা প্রক্রিয়াজাত করে মানুষের ব্যবহারযোগ্য পণ্যে পরিণত করার প্রক্রিয়া বা কর্মপ্রচেষ্টা।"
        },
        {
          "label": "খ",
          "question": "প্রজনন শিল্প কী? ব্যাখ্যা করো।",
          "explanation": "উদ্ভিদ ও প্রাণীর বংশবিস্তার এবং লালন-পালনের সাথে জড়িত শিল্পকে প্রজনন শিল্প বলে। এ শিল্পের উৎপাদিত সামগ্রী পুনরায় উৎপাদনের কাজে ব্যবহার করা হয়। যেমন- নার্সারি, পোলট্রি ফার্ম, ডেইরি ফার্ম, মৎস্য উৎপাদন, হ্যাচারি প্রভৃতি। প্রজনন শিল্পের মাধ্যমে প্রকৃতি প্রদত্ত সম্পদ লালন-পালন করে সেগুলোর বংশ বাড়িয়ে বা স্বাভাবিক ফলনের মাধ্যমে সম্পদ তৈরি করা হয়।"
        },
        {
          "label": "গ",
          "question": "সোহানের অর্গানিক-চা উৎপাদন কোন শিল্পের অন্তর্ভুক্ত? ব্যাখ্যা করো।",
          "explanation": "সোহানের অর্গানিক চা উৎপাদন যৌগিক বা সংশ্লেষণ শিল্পের অন্তর্ভুক্ত। যৌগিক শিল্পে পৃথক পৃথক পদার্থ কাঁচামাল হিসেবে সংগ্রহ করা হয়। এরপর এগুলো মিশ্রণ করা হয়। সংমিশ্রণের ফলে নতুন একটি পণ্য তৈরি হয়। যেমন- চায়ের সাথে বিভিন্ন মসলার সংযোগে অর্গানিক চা তৈরি এ শিল্পের অন্তর্গত। উদ্দীপকের সোহান একজন চা ব্যবসায়ী। তিনি শ্রীমঙ্গলে নিজস্ব বাগানে উৎপাদিত চায়ের সাথে বিভিন্ন মসলা মিশিয়ে এক ধরনের অর্গানিক চা উৎপাদন করেন। এক্ষেত্রে তিনি অর্গানিক চায়ের কাঁচামাল হিসেবে বাগানে উৎপাদিত প্রাকৃতিক চা ও বিভিন্ন মসলা ব্যবহার করেন। পরবর্তীতে এসব উপাদান তিনি প্রক্রিয়াকরণের মাধ্যমে সংমিশ্রণ করেন। এভাবে এটি ব্যবহার উপযোগী ও বিক্রয়যোগ্য পণ্যে পরিণত হয়। এসব বৈশিষ্ট্য যৌগিক শিল্পের সাথে মিলে যায়। সুতরাং, উদ্দীপকে সোহানের অর্গানিক চা উৎপাদন যৌগিক শিল্পের আওতায় পড়ে।"
        },
        {
          "label": "ঘ",
          "question": "সোহানের পাকিস্তানে চা বিক্রয়ের ধরন উল্লেখপূর্বক এর যথার্থতা বিশ্লেষণ করো।",
          "explanation": "সোহানের পাকিস্তানে চা বিক্রয়ের কাজটি পুনঃরপ্তানি বাণিজ্যের অন্তর্গত এবং এর যথার্থতা রয়েছে বলে আমি মনে করি। পুনঃরপ্তানি এক ধরনের বৈদেশিক বাণিজ্য। এক্ষেত্রে বিদেশ থেকে পণ্য আমদানি করে তা আবার অন্য দেশে রপ্তানি করা হয়। এ ধরনের বাণিজ্যের মাধ্যমে অর্জিত বৈদেশিক মুদ্রা দেশের উন্নয়নে অবদান রাখে। উদ্দীপকের সোহান অর্গানিক চা উৎপাদন ও বিক্রয় করেন। তার এ কাজটি যৌগিক শিল্পের অন্তর্গত। সম্প্রতি মারাত্মক খরার কারণে দেশে চা উৎপাদন হ্রাস পায়। এজন্য তিনি ভারত থেকে চা আমদানি করেন। পরবর্তীতে এসব চা তিনি নিজস্ব ব্র্যান্ডে পাকিস্তানে বিক্রয় করেন। বৈশিষ্ট্য অনুযায়ী সোহানের পাকিস্তানে চা বিক্রির কাজটি পুনঃরপ্তানি বাণিজ্যের অন্তর্গত। এক্ষেত্রে তিনি এক দেশ থেকে পণ্য কিনে অন্য দেশে রপ্তানি করেন। এর মাধ্যমে তিনি প্রচুর বৈদেশিক মুদ্রা আয় করতে পারেন। এটি দেশের অর্থনৈতিক প্রবৃদ্ধির হার বৃদ্ধি করে। ফলে সমাজের মানুষের জীবনযাত্রার মান উন্নত হয়। এছাড়া পুনঃরপ্তানির মাধ্যমে আমদনিকারক ও রপ্তানিকারক দেশের সাথে ব্যবসায়িক সম্পর্ক তৈরি হয়। এতে 'দেশের ব্যবসা-বাণিজ্যের পরিধি বাড়ে। এসব বিবেচনায় বলা যায়, সোহানের পুনঃরপ্তানি বাণিজ্য দেশের অর্থনৈতিক ও সামাজিক উন্নয়নে যৌক্তিক ভূমিকা রাখে।"
        }
      ]
    },
    {
      "number": "5",
      "uddipok": "অমি একজন মৎস্য ব্যবসায়ী। তিনি কক্সবাজার হতে বিভিন্ন ধরনের চিংড়ি সংগ্রহ করে বিশেষ ব্যবস্থায় সংরক্ষণ করেন। পরে বিক্রয়ের সময় বিভিন্ন সাইজ অনুযায়ী ভাগ করে খুচরা ব্যবসায়ীদের নিকট বিক্রয় করেন। ফলে তার বিক্রয় কাজ সহজ হয়।",
      "tag": "MC 25",
      "sub_questions": [
        {
          "label": "ক",
          "question": "প্রত্যক্ষ সেবা কী?",
          "explanation": "গ্রাহকদের সরাসরি সেবা দেওয়ার বিনিময়ে অর্থ উপার্জন করাকে প্রত্যক্ষ সেবা বলে। যেমন: ডাক্তারি, ওকালতি প্রভৃতি।"
        },
        {
          "label": "খ",
          "question": "কোন কাজ ব্যবসায়ের সময়গত বাধা দূর করে? ব্যাখ্যা করো।",
          "explanation": "গুদামজাতকরণের মাধ্যমে ব্যবসায়ের কালগত বা সময়গত বাধা দূর করা যায়। পণ্য উৎপাদিত হয় একটি নির্দিষ্ট সময়ে কিন্তু ব্যবহার কিংবা খাওয়া হয় অন্য সময়ে। এজন্য উৎপাদন ও ভোগের মধ্যবর্তী সময়ে পণ্যের গুণাগুণ রক্ষার জন্য গুদামজাত করা হয়। এভাবে গুদামজাতকরণ ব্যবসায়ের সময়গত বাধা দূর করে।"
        },
        {
          "label": "গ",
          "question": "অমি পণ্যের কোন ধরনের উপযোগ সৃষ্টি করেছেন? ব্যাখ্যা করো।",
          "explanation": "উদ্দীপকে অমি গুদামজাতকরণের মাধ্যমে পণ্যের সময়গত উপযোগ সৃষ্টি করেছেন। পণ্যকে উৎপাদন ও ভোগের মধ্যবর্তী সময়ে গুদামজাতকরণের মাধ্যমে সংরক্ষণ করা হয়। এতে পণ্য নষ্ট হওয়ার হাত থেকে রক্ষা পায়। এছাড়া নির্দিষ্ট সময় পর্যন্ত পণ্যের গুণগত মানও ঠিক থাকে। এভাবে পণ্যের সময়গত উপযোগ তৈরি হয়। উদ্দীপকের অমি একজন মৎস্য ব্যবসায়ী। তিনি কক্সবাজার হতে বিভিন্ন ধরনের চিংড়ি সংগ্রহ করেন। এর মাধ্যমে এক সময়ে সংগৃহীত চিংড়ি ভোক্তারা সারা বছর ধরে ভোগ করতে পারে। এছাড়া পণ্যের গুণগত মানও বজায় থাকে। এক্ষেত্রে তিনি চিংড়িগুলোকে উৎপাদন, ও ভোগের মধ্যবর্তী সময়ে সংরক্ষণের ব্যবস্থা করেছেন। এসব বিষয় পণ্যের সময়গত উপযোগের সাথে সঙ্গতিপূর্ণ, যা গুদামজাতকরণের মাধ্যমে করা হয়। সুতরাং, অমি পণ্যের সময়গত উপযোগ তৈরি করেছেন।"
        },
        {
          "label": "ঘ",
          "question": "অমি চিংড়ি বিক্রির সময় যে কাজটি করে খুচরা ব্যবসায়ীদের নিকট বিক্রয় করেন তার যৌক্তিকতা বিশ্লেষণ করো।",
          "explanation": "উদ্দীপকের অমি পর্যায়িতকরণের কাজটি করে খুচরা ব্যবসায়ীদের নিকট চিংড়ি বিক্রয় করেন- এর যৌক্তিকতা রয়েছে বলে আমি মনে করি। পর্যায়িতকরণের ক্ষেত্রে পণ্যের ওজন, আকার ও গুণাগুন অনুযায়ী তা ভাগ করা হয়। মূলত গ্রাহকের পণ্য বাছাই কাজ সহজ করার জন্য পর্যায়িতকরণ করা হয়। এতে পণ্য কেনা ও বেচা সহজ হয়। উদ্দীপকের অমি একজন চিংড়ি ব্যবসায়ী। তিনি গুদামজাতকরণের মাধ্যমে পণ্যের সময়গত উপযোগ তৈরি করেন। এজন্য তিনি চিংড়ি সংগ্রহ করে বিশেষ উপায়ে সংরক্ষণ করেন। পরবর্তীতে তিনি বিভিন্ন সাইজ অনুযায়ী ভাগ করেন। তারপর এগুলো খুচরা ব্যবসায়ীদের কাছে বিক্রয় করেন। এতে তার বিক্রয় কাজ সহজ হয়। অমি তার চিংড়িগুলোকে সাইজ অনুযায়ী ভাগ করার মাধ্যমে পণ্যের পর্যায়িতকরণের কাজটি করেছেন। এক্ষেত্রে তিনি চিংড়িগুলোর ওজন, আকার ও গুণাগুন প্রভৃতি বিষয় বিবেচনা করে এ কাজটি করেছেন। এ কাজটি করায় ক্রেতারা সহজেই তাদের পছন্দমতো চিংড়ি ক্রয় করতে পারবে। আবার তিনি এ পর্যায়িতকরণের ওপর ভিত্তি করে পণ্যের দাম নির্ধারণ করেন। এতে তার বিক্রির কাজও সহজ হয়। এভাবে তার কাজের মাধ্যমে ক্রেতা ও বিক্রেতা উভয়ই উপকৃত হয়। তাই বলা যায়, উদ্দীপকের অমির চিংড়ি বিক্রয়ের সময় পর্যায়িতকরণের কাজটি যৌক্তিক হয়েছে।"
        }
      ]
    },
    {
      "number": "6",
      "uddipok": "জনাব রাজু ব্রাহ্মণবাড়িয়া জেলা সদর হাসপাতালের ঠিক উল্টো পাশে একটি রেস্টুরেন্ট চালু করেন। তিনি মাত্র ৬০ টাকায় দুপুরের খাবার এবং ২০ টাকায় সকাল ও বিকালের মানসম্মত খাবার সরবরাহ করেন। তাই তার রেস্টুরেন্টটি রোগী ও তাদের স্বজনদের নিকট বেশ জনপ্রিয়। সম্প্রতি তিনি শহরের কেন্দ্রস্থলে রেস্টুরেন্টটির ২য় শাখা খোলার কথা ভাবছেন।",
      "tag": "MC 25",
      "sub_questions": [
        {
          "label": "ক",
          "question": "ক্রয়-বিক্রয় ব্যবসায়ের কোন ধরনের বাধা দূর করে?",
          "explanation": "ক্রয়-বিক্রয় ব্যবসায়ের স্বত্বগত বাধা দূর করে।"
        },
        {
          "label": "খ",
          "question": "একমালিকানা ব্যবসায়ে স্থায়িত্বের অভাব কেন? ব্যাখ্যা করো।",
          "explanation": "একক মালিকানায় গঠিত, পরিচালিত ও নিয়ন্ত্রিত সংগঠনকে একমালিকানা ব্যবসায় বলে। এ ব্যবসায়ের স্থায়িত্ব মালিকের ইচ্ছা-অনিচ্ছার ওপর নির্ভর করে। মালিকের মৃত্যু, শারীরিক অক্ষমতা, দেউলিয়াত্ব প্রভৃতি কারণে এ ব্যবসায় যেকোনো সময় বন্ধ হয়ে যেতে পারে। তাই, ব্যবসায়ের বৈশিষ্ট্য বিচারে এর স্থায়িত্বের অভাব দেখা যায়।"
        },
        {
          "label": "গ",
          "question": "উদ্দীপকে জনাব রাজুর ব্যবসায়টি মালিকানার ভিত্তিতে কোন ধরনের? ব্যাখ্যা করো।",
          "explanation": "উদ্দীপকের জনাব রাজুর ব্যবসায়টি মালিকানার ভিত্তিতে একমালিকানা ব্যবসায় সংগঠন। এ ব্যবসায় একক মালিকানায় গঠিত ও পরিচালিত হয়। যে কেউ স্বল্প পুঁজি নিয়ে সহজেই এ ব্যবসায় শুরু করতে পারেন। এ ব্যবসায়ের মুনাফা মালিক একাই ভোগ করেন। আবার ক্ষতি হলে তার দায়ও মালিককে একাই বহন করতে হয়। উদ্দীপকের জনাব রাজু ব্রাহ্মণবাড়িয়া জেলা সদর হাসপাতালের উল্টো পাশে একটি রেস্টুরেন্ট চালু করেন। তিনি মাত্র ৬০ টাকায় দুপুরের খাবার এবং ২০ টাকায় সকাল ও বিকালের মানসম্মত খাবার সরবরাহ করেন। এক্ষেত্রে তিনি একাই ব্যবসায়টি পরিচালনা করেন। এছাড়া ব্যবসায়ের সব মূলধনও তিনি একাই বিনিয়োগ করেছেন। আবার ব্যবসায়ের সকল লাভ-ক্ষতি তিনি একাই বহন করেন। এসব বৈশিষ্ট্য একমালিকানা ব্যবসায় সংগঠনকে নির্দেশ করে। সুতরাং, জনাব রাজুর ব্যবসায়টি একমালিকানা ব্যবসায় সংগঠন।"
        },
        {
          "label": "ঘ",
          "question": "'একমালিকানা ব্যবসায়ের কোন কাজটি সঠিকভাবে করেছিলেন বলেই তিনি সফলতা পেয়েছেন'-উদ্দীপকের আলোকে মূল্যায়ন করো।",
          "explanation": "একমালিকানা ব্যবসায়ের স্থান সঠিকভাবে নির্বাচন করেছিলেন বলেই জনাব রাজু সফলতা পেয়েছেন বলে আমি মনে করি। একমালিকানা ব্যবসায়ের ক্ষেত্রে সঠিক স্থান নির্বাচন অত্যন্ত গুরুত্বপূর্ণ। কারণ যে স্থানে জনসমাগম বা চাহিদা বেশি সেখানে কেনা-বেচাও বেশি হয়। আবার দৈনন্দিন জীবনের প্রয়োজনীয় পণ্যের ব্যবসায় করলে এ ধরনের ব্যবসায়ে সহজে সফলতা লাভ করা যায়। উদ্দীপকের জনাব রাজু জেলা সদর হাসপাতালের উল্টো পাশে একটি রেস্টুরেন্ট চালু করেন। তার ব্যবসায়টি একটি একমালিকানা ব্যবসায়। তিনি ৬০ টাকায় দুপুরের খাবার এবং ২০ টাকায় সকাল ও বিকালের নাস্তা পরিবেশন করেন। এজন্য তার রেস্টুরেন্টটি রোগী ও তাদের স্বজনদের নিকট বেশ জনপ্রিয়। সম্প্রতি তিনি শহরের কেন্দ্রস্থলে রেস্টুরেন্টটির দ্বিতীয় শাখা খোলার কথা ভাবছেন। জনাব রাজু ব্যবসায়ের স্থান হিসাবে জেলা সদরকে বেছে নিয়েছেন। এছাড়া তার রেস্টুরেন্টটি হাসপাতালের কাছাকাছি হওয়ায় সেখানে অনেক জনসমাগম হয়। এতে তার ব্যবসায়ে কেনা-বেচা বেশি হয়। আর তিনি স্বল্পমূল্যে তার গ্রাহকদের মানসম্মত খাবার পরিবেশন করেন। ফলে গ্রাহকদের চাহিদা যেমন পূরণ হয় তেমনি ব্যবসায়ের মুনাফাও বাড়ে। এভাবে তিনি ব্যবসায়ে সফলতা পান। তাই বলা যায়, ব্যবসায়ের স্থান সঠিকভাবে নির্বাচন করেছিলেন বলেই জনাব রাজু সফলতা পেয়েছেন।"
        }
      ]
    },
    {
      "number": "7",
      "uddipok": "'যারাহ' একটি কোম্পানির ব্র্যান্ড নাম। আইনগতভাবে কোম্পানিটির তফসিল-১ গ্রহণের সুযোগ ছিল না। ফলে প্রতিষ্ঠানটি একটি দলিল প্রস্তুত করে এবং সেই অনুযায়ী কার্যক্রম পরিচালনা করে। বর্তমানে দেশের একটি স্বনামধন্য প্রতিষ্ঠান হিসেবে টিকে আছে।",
      "tag": "MC 25",
      "sub_questions": [
        {
          "label": "ক",
          "question": "বহুজাতিক কোম্পানি কী?",
          "explanation": "যেসব কোম্পানি একাধিক দেশে শাখা স্থাপন করে পরিচালিত হয় তাকে বহুজাতিক কোম্পানি বলে।"
        },
        {
          "label": "খ",
          "question": "কোম্পানির কৃত্রিম ব্যক্তিসত্তা বলতে কী বোঝায়?",
          "explanation": "যে সত্তা বা অস্তিত্বের মাধ্যমে কোম্পানি নিজ নামে গঠিত ও পরিচালিত হয়, তাকে কোম্পানির কৃত্রিম ব্যক্তিসত্তা বলে। কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয়। এ সংগঠন ব্যক্তি না হয়েও নিজ নামে চুক্তি করা, লেনদেন ও প্রয়োজনে মামলা করতে পারে। কোম্পানি সিলমোহর ব্যবহার করে নিজ নামেই পরিচিত ও পরিচালিত হয়। এটিই কোম্পানি সংগঠনের কৃত্রিম ব্যক্তিসত্তা।"
        },
        {
          "label": "গ",
          "question": "উদ্দীপকের যারাহ কোন ধরনের কোম্পানি? ব্যাখ্যা করো।",
          "explanation": "উদ্দীপকের 'যারাহ' একটি প্রাইভেট লিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন ২ জন এবং সর্বোচ্চ ৫০ জন হয়ে থাকে। এর শেয়ার অবাধে হস্তান্তরযোগ্য নয়। নিবন্ধনপত্র পাওয়ার পরই এ ধরনের কোম্পানি কাজ শুরু করতে পারে। তবে পরিমেল নিয়মাবলির জন্য সংঘবিধির নমুনা তফসিল-১ কে গ্রহণ করতে পারে না। উদ্দীপকে 'যারাহ' একটি কোম্পানির ব্র্যান্ডের নাম। আইনগতভাবে কোম্পানিটির তফসিল-১ গ্রহণের সুযোগ ছিল না। কারণ পাবলিক লিমিটেড কোম্পানিই শুধু সংঘবিধি হিসেবে তফসিল-১ গ্রহণ করতে পারে। এজন্য প্রতিষ্ঠানটি একটি দলিল প্রস্তুত করে। এরপর সেই অনুযায়ী কোম্পানির কার্যক্রম পরিচালনা করে। এক্ষেত্রে কোম্পানিটির তৈরিকৃত দলিলটি হলো পরিমেল নিয়মাবলি বা সংঘবিধি। এসব বৈশিষ্ট্যের সাথে প্রাইভেট লিমিটেড কোম্পানির মিল রয়েছে। সুতরাং, উদ্দীপকের যারাহ একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "\"প্রতিষ্ঠানের প্রস্তুতকৃত দলিলই এর পরিচালনায় সহায়ক\"-উত্তরের পক্ষে যুক্তি দাও।",
          "explanation": "\"উদ্দীপকের প্রতিষ্ঠানের প্রস্তুতকৃত পরিমেল নিয়মাবলিই এর পরিচালনায় সহায়ক\"- উক্তিটি যৌক্তিক বলে আমি মনে করি। পরিমেল নিয়মাবলিতে কোম্পানির অভ্যন্তরীণ কাজ পরিচালনার সব নিয়ম বিস্তারিতভাবে উল্লেখ থাকে। এতে কোম্পানির দৈনন্দিন কাজ পরিচালনার নিয়ম-নীতির কথা বলা থাকে। এতে সহজেই কোম্পানির কাজ সম্পাদন করা যায়। উদ্দীপকে 'যারাহ' ব্র্যান্ড একটি প্রাইভেট লিমিটেড কোম্পানি। এটির তফসিল-১ গ্রহণের সুযোগ ছিল না। ফলে প্রতিষ্ঠানটি একটি দলিল প্রস্তুত করে। পরবর্তীতে কোম্পানির কার্যক্রম পরিচালনায় এটি অনুসরণ করে। বর্তমানে প্রতিষ্ঠানটি দেশের স্বনামধন্য প্রতিষ্ঠান হিসেবে টিকে আছে। উদ্দীপকের প্রতিষ্ঠানের তৈরিকৃত দলিলটি হলো পরিমেল নিয়মাবলি বা সংঘবিধি। এ দলিলে প্রতিষ্ঠানটি পরিচালনার সব নিয়ম-কানুন লিপিবদ্ধ আছে। এছাড়া এর মাধ্যমে প্রতিষ্ঠানটি দৈনন্দিন কার্যক্রম সম্পাদনের প্রয়োজনীয় দিকনির্দেশনাও পায়। আবার প্রতিষ্ঠানের বিভিন্ন ব্যক্তির দায়িত্ব, কর্তব্য ও ক্ষমতা সম্পর্কেও এ দলিলে বলা আছে। এতে প্রতিষ্ঠানটির কাজে শৃঙ্খলা বজায় থাকে। এভাবে প্রতিষ্ঠানটির সকল কার্যক্রম সুষ্ঠুভাবে সম্পাদিত হয়। তাই বলা যায়, উদ্দীপকের প্রতিষ্ঠানের প্রস্তুতকৃত পরিমেল নিয়মাবলি এর পরিচালনায় সহায়ক ভূমিকা রাখে।"
        }
      ]
    },
    {
      "number": "8",
      "uddipok": "এবিসি লিমিটেড ব্যবসায় সম্প্রসারণের জন্য বাজারে ৫,০০০ শেয়ার বিক্রি করে। তারা বিভিন্ন পদে ১,০০০ কর্মকর্তা নিয়োগ দেয়। প্রতিদিন উৎপাদন করবে ১০ হাজার গজ কাপড়। রপ্তানি আয়ের লক্ষ্যমাত্রা ১০ কোটি ডলার।",
      "tag": "MC 25",
      "sub_questions": [
        {
          "label": "ক",
          "question": "সনদপ্রাপ্ত কোম্পানি কী?",
          "explanation": "১৮৪৪ সালে বৃটেনে কোম্পানি আইন পাস হওয়ার আগে ঐ দেশের রাজা বা রানীদের বিশেষ আদেশ বা সনদ বলে যে কোম্পানি গঠিত হয়েছে, তাকে সনদপ্রাপ্ত কোম্পানি বলে। যেমন- ইস্ট ইন্ডিয়া কোম্পানি।"
        },
        {
          "label": "খ",
          "question": "কোম্পানিকে কেন বিনিয়োগের উত্তম ক্ষেত্র বলা হয়?",
          "explanation": "কোম্পানি হলো আইন দ্বারা সৃষ্ট কৃত্রিম ব্যক্তিসত্তার অধিকারী এক ধরনের সংগঠন। কোম্পানির শেয়ারের মূল্য সাধারণত কম হয়ে থাকে। ফলে সব ধরনের মানুষ ও প্রতিষ্ঠান সামর্থ্য অনুযায়ী এতে বিনিয়োগ করতে পারে। এখানে শেয়ার কিনলে লভ্যাংশ পাওয়া যায়। এছাড়া শেয়ারমূল্য বৃদ্ধি, বোনাস শেয়ার প্রাপ্তি প্রভৃতি সুবিধা থাকায় তা সবার কাছে লাভজনক ও উত্তম বিনিয়োগ ক্ষেত্র হিসেবে বিবেচিত হয়।"
        },
        {
          "label": "গ",
          "question": "উদ্দীপকের ব্যবসায়টির মালিকানার ধরন ব্যাখ্যা করো।",
          "explanation": "উদ্দীপকের ব্যবসায়টি মালিকানার ভিত্তিতে, একটি পাবলিক লিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন সাতজন থেকে সর্বোচ্চ শেয়ার সংখ্যা দ্বারা সীমাবদ্ধ। এর শেয়ার অবাধে হস্তান্তরযোগ্য। তাই এটি জনগণকে শেয়ার কেনার আহ্বান জানাতে পারে। ফলে এর মূলধনের পরিমাণ বেশি হয়। উদ্দীপকে এবিসি লিমিটেড একটি কৃত্রিম ব্যক্তি সত্তাবিশিষ্ট প্রতিষ্ঠান। এটি ব্যবসায় সম্প্রসারণের জন্য বাজারে ৫,০০০ শেয়ার বিক্রি করে। এক্ষেত্রে প্রতিষ্ঠানটির শেয়ার অবাধে হস্তান্তরযোগ্য। এ কারণে এটি জনগণের কাছে শেয়ার বিক্রি করে মূলধন সংগ্রহ করতে পেরেছে। এ মূলধন দিয়ে প্রতিষ্ঠানটি সহজেই এর আকার বাড়াতে পারছে। এসব বৈশিষ্ট্যের সাথে পাবলিক লিমিটেড কোম্পানির মিল আছে। সুতরাং, উদ্দীপকের ব্যবসায়টি মালিকানার ভিত্তিতে একটি পাবলিক লিমিটেড কোম্পানি।"
        },
        {
          "label": "ঘ",
          "question": "\"উদ্দীপকের প্রতিষ্ঠানটির উদ্যোগ বাংলাদেশের অর্থনৈতিক উন্নয়নকে আরও বেগবান করে\"-উক্তিটির পক্ষে যুক্তি দাও।",
          "explanation": "\"উদ্দীপকের পাবলিক লিমিটেড কোম্পানিটির উদ্যোগ বাংলাদেশের অর্থনৈতিক উন্নয়নকে আরও বেগবান করে\"- উক্তিটি যথার্থ বলে আমি মনে করি। পাবলিক লিমিটেড কোম্পানির জনসাধারণের কাছে শেয়ার ও ঋণপত্র বিক্রয় করতে পারে। ফলে অধিক মূলধন সংগ্রহ ও বিনিয়োগ সম্ভব হয়। এতে দেশের অর্থনৈতিক উন্নয়ন সাধিত হয়। উদ্দীপকে এবিসি লিমিটেড একটি পাবলিক লিমিটেড কোম্পানি। এটি ব্যবসায় সম্প্রসারণের জন্য জনগণের কাছে শেয়ার বিক্রি করে। এছাড়া প্রতিষ্ঠানটি বিভিন্ন পদে ১,০০০ কর্মকর্তা নিয়োগ দেয়। আবার প্রতিষ্ঠানটি প্রতিদিন ১০ হাজার গজ কাপড় উৎপাদন করে। এক্ষেত্রে এটির রপ্তানি আয়ের লক্ষ্যমাত্রা ১০ কোটি ডলার।। এবিসি লিমিটেড পাবলিক লিমিটেড কোম্পানি হওয়ায় এটি শেয়ার বিক্রির মাধ্যমে অধিক মূলধন সংগ্রহ করতে পারে। এতে কোম্পানিটি অধিক বিনিয়োগের মাধ্যমে বৃহদায়তন উৎপাদন কাজ পরিচালনা করতে পারে। এর মাধ্যমে প্রতিষ্ঠানটিতে অধিক লোকের কর্মসংস্থানের ব্যবস্থা হয়। আবার এটি উৎপাদিত কাপড় বিদেশে রপ্তানি করেও প্রচুর বৈদেশিক মুদ্রা আয় করে। ফলে দেশের অর্থনৈতিক প্রবৃদ্ধির হার বেড়ে যায়। এভাবে দেশের অর্থনৈতিক উন্নয়ন হয়। তাই বলা যায়, উদ্দীপকের পাবলিক লিমিটেড কোম্পানিটির উদ্যোগ বাংলাদেশের অর্থনৈতিক উন্নয়নে ভূমিকা রাখে।"
        }
      ]
    },
    {
      "number": "9",
      "uddipok": "শিমুলতলা এলাকার ৩৫ জন বাসিন্দা স্বল্প মূল্যে পণ্য কেনার জন্য বাসন্তী নামে সমবায় সমিতি গঠন করে। স্থানীয় উৎপাদনকারী ও নিকটস্থ বাজার থেকে পণ্য কিনে সদস্যদের মধ্যে বিক্রি করে। প্রত্যেক সদস্যের ক্রয়ের পরিমাণ হিসাব করে রাখে।",
      "tag": "MC 25",
      "sub_questions": [
        {
          "label": "ক",
          "question": "ন্যূনতম চাঁদা কী?",
          "explanation": "কোম্পানি গঠনের প্রাথমিক খরচ, চলতি মূলধন ও অন্যান্য খরচের উদ্দেশ্যে যে ন্যূনতম পরিমাণ মূলধন সংগ্রহ করা হয়, তাকে ন্যূনতম মূলধন বা ন্যূনতম চাঁদা বলে।"
        },
        {
          "label": "খ",
          "question": "কোনটিকে সমবায়ের গঠনতন্ত্র বলা হয়? এবং কেন?",
          "explanation": "সমবায়ের উপবিধিকে সমবায়ের গঠনতন্ত্র বলে। উপবিধিতে সমবায় সমিতির অভ্যন্তরীণ ও বাহ্যিক কার্যক্রম পরিচালনা ও নিয়ন্ত্রণ সংক্রান্ত নিয়ম-নীতি লেখা থাকে। ওর ওপর ভিত্তি করে সমবায় সমিতি গঠিত ও পরিচালিত হয়। এজন্য একে সমবায় সমিতির গঠনতন্ত্রও বলা হয়।"
        },
        {
          "label": "গ",
          "question": "",
          "explanation": "সাংগঠনিক স্তর বিবেচনায় উদ্দীপকের প্রতিষ্ঠানটি একটি প্রাথমিক সমবায় সমিতি। এ সমবায় সমিতি প্রাথমিক পর্যায়ে যোগদানকারী সদস্যদের নিয়ে গঠিত। হয়। এরূপ সমিতি কমপক্ষে ২০ জন সদস্যের সমন্বয়ে গড়ে ওঠে। আর নির্বাচিত কমিটির মাধ্যমে এরা কাজ পরিচালনা করে। এ ধরনের সমিতি সাধারণত বাজার, মহল্লা বা গ্রামভিত্তিক হয়ে থাকে। উদ্দীপকের শিমুলতলা এলাকার বাসিন্দারা বাসন্তী নামে একটি সমবায় সমিতি গঠন করে। এক্ষেত্রে সমিতিটির সদস্য সংখ্যা ৩৫ জন। তারা সমাজের একই শ্রেণির বা স্তরের ব্যক্তিবর্গ। তারা স্বল্পমূল্যে পণ্য কেনার জন্য সমিতিটি গঠন করেছে। এতে সমিতিটির সদস্যরা ন্যায্যমূল্যে পণ্য কিনতে পারবে। এছাড়া সমিতিটিতে প্রত্যেক সদস্যের অধিকার সমান। এসব বৈশিষ্ট্যের সাথে প্রাথমিক সমবায় সমিতির মিল আছে। সুতরাং, সাংগঠনিক স্তর বিবেচনায় উদ্দীপকের প্রতিষ্ঠানটি প্রাথমিক সমবায় সমিতির অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকের সমবায় সমিতির সদস্যদের ক্রয়ের হিসাব রাখার যৌক্তিকতা রয়েছে বলে আমি মনে করি। মধ্যস্থব্যবসায়ীদের শোষণ থেকে রক্ষা পেতে ভোক্তা সমবায় গঠন করা হয়। এখানে ন্যায্যমূল্যে উন্নতমানের পণ্য পাওয়ার লক্ষ্যে এ সমিতি পরিচালিত হয়। আর এরূপ সমিতির অর্জিত মুনাফা সদস্যদের মধ্যে বার্ষিক মোট ক্রয় অনুপাতে ভাগ করা হয়। উদ্দীপকে শিমুলতলা এলাকার ৩৫ জন বাসিন্দা স্বল্পমূল্যে পণ্য কেনার জন্য একটি সমিতি গঠন করে। সাংগঠনিক বৈশিষ্টানুযায়ী এটি একটি প্রাথমিক সমবায় সমিতি। স্থানীয় উৎপাদনকরী ও বাজার থেকে পণ্য কিনে এ সমিতির মাধ্যমে কম লাভে বিক্রি করা হয়। ফলে সদস্যরা ন্যায্যমূল্যে পণ্য কিনতে পারে। এছাড়া এতে প্রত্যেক সদস্যের ক্রয়ের পরিমাণ হিসাব করে রাখা হয়। প্রকৃতি বিচারে উদ্দীপকের সমবায় সমিতিটি ভোক্তা সমবায় সমিতির অন্তর্গত। এ সমিতির প্রত্যেক সদস্যের পণ্য কেনার পরিমাণ হিসাব করে রাখা হয়। এতে হিসাব লিখিতভাবে সংরক্ষিত হওয়ায় স্থায়ী রেকর্ড থাকে। এছাড়া সমবায় সমিতির মুনাফা বছর শেষে মোট ক্রয় অনুপাতে সদস্যদের মধ্যে বণ্টন করতে হয়। এক্ষেত্রে ক্রয়ের স্থায়ী হিসাব থাকায় কোন সদস্য কত মুনাফা পাবে তা সহজে নির্ণয় করা যায়। তাই বলা যায়, উদ্দীপকের বাসন্তী সমবায় সমিতিটির সদস্যদের ক্রয় হিসাব রাখা যথার্থ হয়েছে।"
        }
      ]
    },
    {
      "number": "10",
      "uddipok": "আরাফাত হোসেন পার্বত্য অঞ্চলে বৈসাবির সময় হ্রাসকৃত মূল্যে কাপড় বিক্রয় করেন। দেশের সরকার বাধ্যতামূলক করেননি তথাপিও তিনি অবশ্য পালনীয় কর্তব্যের বাইরে জাতীয় দুর্যোগে জনগণের পাশে দাঁড়ান। কিন্তু তার ভাই তারিক হোসেন সম্পত্তির মূল্য কম দেখিয়ে সরকারকে কর প্রদান করেন।",
      "tag": "MC 25",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কোনো বিষয়ে ভালো-মন্দ সম্পর্কে ব্যক্তির স্থায়ী ধ্যান-ধারণা, বোধ ও বিশ্বাসকে মূল্যবোধ বলে।"
        },
        {
          "label": "খ",
          "question": "পরিবেশ দূষণ বলতে কী বোঝায়?",
          "explanation": "প্রাকৃতিক বিভিন্ন উপাদানের স্বাভাবিক ভারসাম্য নষ্ট হলে এবং পরিবেশের ওপর নেতিবাচক প্রভাব পড়লে, তাকে পরিবেশ দূষণ বলে। পরিবেশ দূষণ মানুষসহ অন্যান্য জীবজন্তুর জন্য ক্ষতিকর। বিভিন্ন দূষণ ও বিষাক্ত পদার্থের মাধ্যমে পরিবেশ দূষিত হয়। এটি মানুষের স্বাভাবিক চলাফেরা বা জীবনযাপনে বাধা তৈরি করে।"
        },
        {
          "label": "গ",
          "question": "উদ্দীপকের তারিক হোসেন কোন পক্ষের প্রতি দায়িত্ব লঙ্ঘন করেছেন? ব্যাখ্যা করো।",
          "explanation": "নিম্নের অনুরূপঃ মি. রউফ সরকারের প্রতি দায়িত্ব অবহেলা করেছেন। সরকারের নীতিমালা ও আইনের ভিত্তিতে ব্যবসায় পরিচালিত হয়। দেশে শিল্প-বাণিজ্য সুষ্ঠুভাবে পরিচালনার দায়িত্ব সরকারের। তাই সরকারকে নিয়মিত রাজস্ব দেওয়া, আইন-কানুন মেনে চলা প্রভৃতির মাধ্যমে ব্যবসায় সরকারের প্রতি দায়িত্ব পালন করে থাকে। উদ্দীপকে মি. রউফ শহরের কাছে একটি পলিথিন উৎপাদনের কারখানা স্থাপন করেন। তিনি জানেন পলিথিন ব্যবহারে মাটির উর্বরতা কমে। এছাড়াও এটি পোড়ালে বায়ু দূষিত হয়। তাই পরিবেশ রক্ষা করতে সরকার পলিথিন উৎপাদন ও ব্যবহারে নির্দেশনাসহ আইন প্রণয়ন করেছে। এসব জেনে বুঝেও মি. রউফ এটি উৎপাদনের ব্যবসায় শুরু করেছেন। এর মাধ্যমে তিনি সরকারের নির্দেশিত আইন বা নিয়ম অবজ্ঞা করেছেন। তাই বলা যায় যে, মি. রউফ সরকারের প্রতি দায়িত্ব অবহেলা করেছেন।"
        },
        {
          "label": "ঘ",
          "question": "উদ্দীপকের আরাফাত হোসেনের কার্যক্রমটির যৌক্তিকতা মূল্যায়ন করো।",
          "explanation": "উদ্দীপকের আরাফাত হোসেনের বিভিন্ন পক্ষের প্রতি সামাজিক দায়বদ্ধতা পালনের কার্যক্রমটির যৌক্তিকতা রয়েছে বলে আমি মনে করি। ব্যবসায়ের সামাজিক দায়বদ্ধতা হলো মুনাফা অর্জনের পাশাপাশি সমাজের মানুষের কল্যাণে কাজ করা। এতে ভোক্তা, কর্মচারী, স্থানীয় সম্প্রদায়, সরকার প্রভৃতি পক্ষের প্রতি দায়িত্ব পালন করা হয়। এর মাধ্যমে সমাজে ব্যবসায়ের সুনাম বাড়ে ও প্রতিযোগিতায় টিকে থাকা যায়। উদ্দীপকের আরাফাত হোসেন একজন কাপড় ব্যবসায়ী। তিনি পার্বত্য অঞ্চলে বৈসাবির সময় কম মূল্যে কাপড় বিক্রয় করেন। এছাড়া তিনি অবশ্য পালনীয় কর্তব্যের বাইরে জাতীয় দুর্যোগে জনগণের পাশে দাঁড়ান। বাধ্যবাধকতা না থাকা সত্ত্বেও তিনি এ কাজ করেন। কম মূল্যে পণ্য সরবরাহের কারণে ভোক্তাদের তার প্রতি ইতিবাচক মনোভাব তৈরি হয়। ফলে তারা ব্যবসায়ের দীর্ঘমেয়াদি গ্রাহকে পরিণত হবে। এর মাধ্যমে তিনি ভোক্তাদের প্রতি দায়িত্ব পালন করছেন। আবার - তিনি জাতীয় দুর্যোগেও জনগণের পাশে দাঁড়ান যা তার ব্যবসায়ের সুনাম বৃদ্ধিতে সহায়তা করে। এতে স্থানীয় সম্প্রদায়ের সাথে তার সহযোগিতার সম্পর্ক তৈরি হবে। এটি তার স্থানীয় সম্প্রদায়ের ওপর পালনীয় দায়িত্বকে ইঙ্গিত করে। তাই বলা যায়, উদ্দীপকের আরাফাত হোসেনের সামাজিক দায়বদ্ধতা পালন যথার্থ হয়েছে।"
        }
      ]
    },
    {
      "number": "11",
      "uddipok": "কমল একটি তাঁতি সমবায় সমিতির সদস্য। সে বেশ বিভবান। সমিতি একত্রে উপকরণ কিনে এনে তা সদস্যদের মধ্যে বিক্রয় করে। সমবায়ের ২০,০০,০০০ টাকা শেয়ার মূলধনের মধ্যে তার একার মূলধনই ৪,০০,০০০ টাকা। কমল চায় মূলধন বাড়িয়ে সমবায়ের কর্তৃত্ব নিতে। কিন্তু নির্বাচনের সময় প্রত্যেকের একটি ভোট হওয়ায় তার চিন্তা কোনো কাজে আসেনি। সমিতির মুনাফা হয়েছিল ৪,২০,০০০ টাকা। তাকে দেয়া হয়েছে ৬৪,০০০ টাকা। সে ভেবেছিল বেশি পাবে। তাই সে ক্ষুব্ধ।",
      "tag": "MC 25",
      "sub_questions": [
        {
          "label": "ক",
          "question": "BARD এর পূর্ণরূপ লেখো।",
          "explanation": "BARD এর পূর্ণরূপ হলো- Bangladesh Academy for Rural Development."
        },
        {
          "label": "খ",
          "question": "অসীম দায় বলতে কী বোঝায়?",
          "explanation": "ব্যবসায়ে অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। এ দায় সৃষ্টি হলে তা ব্যবসায়ের বিনিয়োগকৃত মূলধনের বাইরে মালিকের ব্যক্তিগত সম্পত্তি দায়বদ্ধ হয়। এরূপ দায় ব্যক্তিকে দেউলিয়া করতে পারে। অসীম দায়ের কারণে অনেক সামর্থ্যবান ব্যক্তিরাও ব্যবসায় গঠনে উৎসাহিত হন না।"
        },
        {
          "label": "গ",
          "question": "উদ্দীপকের সমবায়ীদের প্রত্যেকের এক ভোট হওয়ায় সমবায়ের কোন নীতির প্রতিফলন ঘটেছে? ব্যাখ্যা করো।",
          "explanation": "উদ্দীপকের সমবায়ীদের প্রত্যেকের এক ভোট হওয়ায় সমবায়ের সমভোটাধিকার নীতির প্রতিফলন ঘটেছে। সমবায় সমিতি হচ্ছে সাম্যের প্রতীক। এখানে সকলের অধিকার সমান। সমিতিতে ভোটের ক্ষেত্রেও এর প্রয়োগযোগ্যতা রয়েছে। এজন্য যে যত শেয়ারের মালিক হোক না কেন প্রত্যেকে একটি মাত্র ভোট দেওয়ার অধিকারী হয়। উদ্দীপকে কমল একটি তাঁতি সমবায় সমিতির সদস্য। এ সমিতিতে তার বিনিয়োগ সবচেয়ে বেশি। সে চায় আরও মূলধন বাড়িয়ে সমবায়ের কর্তৃত্ব নিতে। কিন্তু বিনিয়োগ যাই হোক না কেন সমবায় সমিতির প্রত্যেক সদস্য সমিতি পরিচালনায় সমানভাবে অংশগ্রহণ করে। এজন্য সমান অংশগ্রহণের পাশাপাশি সমিতিটিতে প্রত্যেকের ভোটাধিকার ও কর্তৃত্ব সমান। এ কারণে তার শেয়ারের পরিমাণ বেশি হলেও সে একটি ভোটই দেওয়ার অধিকার রাখে। এটি সমবায়ের সমভোটাধিকার নীতির আওতায় পড়ে। তাই বলা যায়, প্রত্যেক সদস্যের এক ভোট হওয়ায় সমবায়ের সমভোটাধিকার নীতির প্রতিফলন ঘটেছে।"
        },
        {
          "label": "ঘ",
          "question": "কমলের মুনাফা দাবি সঠিক-উদ্দীপকের আলোকে যথার্থতা বিশ্লেষণ করো।",
          "explanation": "উদ্দীপকে কমলের মুনাফা দাবি সঠিক বলে আমি মনে করি। সমবায় আইন অনুযায়ী সমবায় সমিতি গঠিত, পরিচালিত ও নিয়ন্ত্রিত হয়। এ আইন অনুযায়ী সমিতির অর্জিত মুনাফার ১৫% সংরক্ষিত বা সঞ্চিতি তহবিলে ও ৩% উন্নয়ন তহবিলে বাধ্যতামূলকভাবে জমা রাখতে হয়। আর বাকি ৮২% মুনাফা সদস্যদের কেনা শেয়ার অনুযায়ী ভাগ করা হয়। উদ্দীপকে কমল একটি তাঁতি সমবায় সমিতির সদস্য। এ সমিতির মোট মূলধন ২০,০০,০০০০ টাকা। এর মধ্যে কমলের মূলধন ৪,০০,০০০ টাকা। বছর শেষে সমিতিটি ৪,২০,০০০ টাকা মুনাফা অর্জন করে। এ মুনাফা থেকে তাকে ৬৪,০০০ টাকা দেওয়া হয়। সমিতিটিতে কমলের মূলধন = ২০,০০,০০,০০০/৪,০০,০০০× ১০০ বা ২০%। সমিতিটির সংরক্ষিত ও উন্নয়ন তহবিলের পরিমাণ হবে (৪,২০,০০০ × ১৮%) বা ৭৫,০০০ টাকা। আর বণ্টনযোগ্য মুনাফার পরিমাণ হবে (৪,২০,০০০- ৭৫,৬০০) বা ৩,৪৪,৪০০ টাকা। এখানে কমলের প্রাপ্য মুনাফা (৩,৪৪,৪০০ × ২০%) বা ৬৮,৮০০ অর্থাৎ, সে (৬৮,৮০০ - ৬৪,০০০) বা ৪,৮৮০ টাকা কম পেয়েছে। এ কারণে সে ক্ষুব্ধ। তাই বলা যায়, উদ্দীপকের কমলের মুনাফা দাবির বিষয়টি যৌক্তিক।"
        }
      ]
    }
  ]
}