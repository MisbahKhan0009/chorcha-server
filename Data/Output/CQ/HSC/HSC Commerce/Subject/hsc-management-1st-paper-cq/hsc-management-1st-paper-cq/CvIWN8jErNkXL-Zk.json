{
  "title": "দিনাজপুর বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (10)",
  "questions": [
    {
      "number": "1",
      "uddipok": "গনি মিয়া একজন কৃষক। তিনি জমি চাষ করার জন্য একজোড়া গরু ক্রয় করলেন। তার স্ত্রী বাজার থেকে কাপড় ক্রয় করে এনে নিজের সন্তানের জন্য জামা তৈরি করলেন এবং কিছু জামা বাজারেও বিক্রি করলেন।",
      "tag": "DIN.B 17",
      "sub_questions": [
        {
          "label": "ক",
          "question": "সামাজিক ব্যবসায় কী?",
          "explanation": "ব্যক্তিগত মুনাফা অর্জনের লক্ষ্যে পরিচালিত না হয়ে দারিদ্র্য দূরীকরণ, সামাজিক কল্যাণ ও ব্যবসায় প্রসারের উদ্দেশ্য নিয়ে মূলধন বিনিয়োগ ও পরিচালনা করাকে সামাজিক ব্যবসায় বলে ।"
        },
        {
          "label": "খ",
          "question": "মুনাফা হলো ঝুঁকি গ্রহণের পুরস্কার' ব্যাখ্যা করো।",
          "explanation": "ব্যবসায়ের আয় থেকে ব্যয় বাদ দিলে যা অবশিষ্ট থাকে, তাই মুনাফা । ব্যবসায়ের মুখ্য উদ্দেশ্য হলো মুনাফা অর্জন। মুনাফার আশায় ব্যবসায়ী ব্যবসায় করলেও বিভিন্ন কারণে (পণ্য বিনষ্ট হওয়া, চাহিদা কমে যাওয়া প্রভৃতি) ক্ষতি হওয়ার ঝুঁকি আছে। এ ঝুঁকি না নিলে ব্যবসায় করা যায় না। সাধারণত ঝুঁকি বেশি হলে মুনাফার পরিমাণও বেশি হওয়ার সম্ভাবনা থাকে। আর যেখানে ঝুঁকি নেই, সেখানে মুনাফা পাওয়ার সম্ভাবনাও কম। তাই মুনাফাকে ঝুঁকি নেওয়ার পুরস্কার বলা হয়।"
        },
        {
          "label": "গ",
          "question": "গনি মিয়ার গরু ক্রয়ের কাজটি ব্যবসায় কিনা? ব্যাখ্যা করো।",
          "explanation": "উদ্দীপকের গণি মিয়ার গরু কেনার কাজটি ব্যবসায়ের অন্তর্ভুক্ত নয় । কোনো কাজ শুধু অর্থ সংশ্লিষ্ট হলেই তাকে ব্যবসায় বলা যায় না। ঐ কাজটি অবশ্যই বৈধ এবং মুনাফা অর্জনের উদ্দেশ্যে পরিচালিত হতে হয়। উদ্দীপকের গণি মিয়া একজন কৃষক। তিনি তার জমি চাষ করার জন্য একজোড়া গরু কিনলেন। এখানে গরু কেনার কাজটি অর্থ সংশ্লিষ্ট। তবে এর মাধ্যমে মুনাফা অর্জনের কোনো প্রত্যাশা নেই। কারণ, গণি মিয়া শুধু তার পারিবারিক প্রয়োজনেই গরু কিনে তা দিয়ে জমি চাষ করেন। তাই কাজটি মুনাফা অর্জনের উদ্দেশ্যে না হওয়ায় এটিকে ব্যবসায় বলা যাবে না।"
        },
        {
          "label": "ঘ",
          "question": "গনি মিয়ার স্ত্রীর কার্যক্রমটি ব্যবসায়িক দৃষ্টিতে মূল্যায়ন করো।",
          "explanation": "উদ্দীপকের গণি মিয়ার স্ত্রী বাজারে যে জামা বিক্রি করেন সেটি ব্যবসায়, কিন্তু সন্তানের জন্য জামা তৈরির কাজটি ব্যবসায় নয়। ব্যবসায় গঠন ও পরিচালনার পেছনে ব্যবসায়ীর মুনাফা অর্জনের প্রত্যাশা থাকে। এই প্রত্যাশা থেকেই ব্যৱসায়ী কম দামে পণ্য কিনে বা কম খরচে উৎপাদন করে তা বেশি দামে বিক্রি করে। উদ্দীপকের গণি মিয়ার স্ত্রী বাজার থেকে কাপড় কিনে সন্তানের জন্য জামা তৈরি করেন। আবার কিছু জামা বাজারেও বিক্রি করেন। এখানে সন্তানের জন্য যে জামা বানানো হয়েছে তা মুনাফা অর্জনের উদ্দেশ্যে করা হয়নি। শুধু সন্তানের ব্যবহারের জন্য তৈরি করা হয়েছে। তাই এ কাজটি ব্যবসায় না । গণি মিয়া যে জামাগুলো বাজারে বিক্রি করেন তা থেকে একটি নির্দিষ্ট পরিমাণ মুনাফা পাওয়া যায়। এখানে তিনি কম দামে কাপড় কিনে জামা তৈরি করে বেশি দামে বিক্রি করেন। মুনাফা অর্জনের জন্যই তিনি এ জামা বাজারে বিক্রি করেন। সুতরাং, গণি মিয়ার স্ত্রীর জামা বিক্রি কাজটিকে ব্যবসায় বলা যায়।"
        }
      ]
    },
    {
      "number": "2",
      "uddipok": "বাংলাদেশ একটি কৃষিপ্রধান দেশ হলেও শিল্পের ক্ষেত্রে এদেশ ক্রমাগত এগিয়ে চলেছে। তৈরি পোশাক রপ্তানির ক্ষেত্রে বিশ্বে আমাদের অবস্থান দ্বিতীয়। রানা প্লাজা ধ্বংসের ঘটনায় সহস্রাধিক পোশাক কর্মীর মৃত্যুর ঘটনার পরিপ্রেক্ষিতে যুক্তরাষ্ট্র সেদেশে বাংলাদেশি পণ্য আমদানির ক্ষেত্রে প্রদত্ত কোটা সুবিধা বাতিল করেছে। এমন সিদ্ধান্ত পুনর্বিবেচনার সর্বাত্মক প্রচেষ্টা অব্যাহত রয়েছে।",
      "tag": "BAFSC 24,DIN.B 17",
      "sub_questions": [
        {
          "label": "ক",
          "question": "পরিবেশ কাকে বলে?",
          "explanation": "মানুষ যে পারিপার্শ্বিকতার মধ্যে বসবাস ও জীবনধারণ করে এবং যা জীবনধারাকে প্রভাবিত করে, তাকেই তার পরিবশে বলে।"
        },
        {
          "label": "খ",
          "question": "অর্থনৈতিক পরিবেশ গুরুত্বপূর্ণ কেন?",
          "explanation": "অর্থনৈতিক বিভিন্ন উপাদান অর্থাৎ সঞ্চয় ও বিনিয়োগ, মূলধন, অর্থবাজার প্রভৃতি নিয়ে যে পরিবেশ গঠিত হয়, তাকে অর্থনৈতিক পরিবেশ বলে । এ পরিবেশের উপাদানগুলো ভোক্তার ক্রয়ক্ষমতা ও ব্যয়ের ধরনকে সরাসরি প্রভাবিত করে। যে দেশ বা অঞ্চলে অর্থনৈতিক পরিবেশের উপাদানগুলো ব্যবসায়ের অনুকূলে, সেখানে দ্রুত ব্যবসায়ের প্রসার হয়। এজন্য অর্থনৈতিক পরিবেশ গুরুত্বপূর্ণ।"
        },
        {
          "label": "গ",
          "question": "উদ্দীপকে যুক্তরাষ্ট্রের কোটা বাতিলের বিষয়টি কোন পরিবেশের অন্তর্ভুক্ত? ব্যাখ্যা করো।",
          "explanation": "উদ্দীপকে যুক্তরাষ্ট্রের কোটা বাতিলের বিষয়টি রাজনৈতিক পরিবেশের অন্তর্ভুক্ত । একটি দেশের রাজনীতির পারিপার্শ্বিকতা নিয়ে রাজনৈতিক পরিবেশ গঠিত হয়। দেশের সার্বভৌমত্ব, সরকারি নীতিমালা, রাজনৈতিক দল, নেতৃত্ব, আইন-শৃঙ্খলা প্রভৃতি এ পরিবেশের অন্তর্ভুক্ত। অনুন্নত ও অসহনশীল রাজনৈতিক পরিবেশ দেশের ব্যবসায় পরিবেশকে বাধাগ্রস্ত করে। উদ্দীপকে বলা হয়েছে, বাংলাদেশ তৈরি পোশাক রপ্তানির ক্ষেত্রে ক্রমাগত এগিয়ে চলেছে। কিন্তু সম্প্রতি রানা প্লাজা ধসের ঘটনায় হাজার পোশাক কর্মীর মৃত্যু হয়। এ ঘটনার জন্য যুক্তরাষ্ট্র 'বাংলাদেশি পণ্য আমদানির ক্ষেত্রে দেওয়া কোটা সুবিধা বাতিল করেছে। ফলে বাংলাদেশ ও যুক্তরাষ্ট্রের মধ্যে থাকা বাণিজ্যিক সম্পর্কের ওপর নেতিবাচক প্রভাব পড়েছে। বাণিজ্য নীতি রাজনৈতিক পরিবেশের একটি উপাদান। সুতরাং বলা যায়, রাজনৈতিক পরিবেশের অস্থিতিশীলতার কারণে যুক্তরাষ্ট্র কোটা বাতিলের সিদ্ধান্ত নেয়।"
        },
        {
          "label": "ঘ",
          "question": "ব্যবসায়ের ক্ষেত্রে রানা প্লাজার ঘটনা উত্তরণে করণীয় সম্পর্কে তোমার মতামত দাও।",
          "explanation": "উদ্দীপকের রানা প্লাজার ঘটনা উত্তরণে ব্যবসায়ের ক্ষেত্রে অনুকূল কাজের পরিবেশ তৈরি করতে হবে। ব্যবসায় ক্ষেত্রে অনুকূল শিল্প ও বাণিজ্য নীতির মাধ্যমে কাজের পরিবেশ উন্নত করা যায়। এ পরিবেশের কিছু উপাদানের নেতিবাচক প্রভাব বাংলাদেশে বিশেষভাবে লক্ষণীয়। তাই সরকার ও রাজনৈতিক দলগুলো ব্যবসায়ের জন্য অনুকূল নীতি প্রণয়ন ও বাস্তবায়ন করলে এ অবস্থার পরিবর্তন সম্ভব। উদ্দীপকে বলা হয়েছে, রানা প্লাজা ধসের ঘটনায় হাজার হাজার পোশাককর্মীর মৃত্যু হয়। এটি পোশাক শিল্পের একটি নেতিবাচক ঘটনা। এরকম দুর্ঘটনায় শ্রমিকদের মৃত্যু হয়ে তাদের পরিবারে অসহায়ত্ব নেমে আসে। এতে বাংলাদেশের পোশাক শিল্পের প্রতি বাইরের দেশের ব্যবসায়ী গোষ্ঠীর নেতিবাচক ধারণা জন্মে। রানা প্লাজা ধসে নিহত শ্রমিকদের পরিবারের সদস্যদের উপযুক্ত ক্ষতিপূরণ দিতে হবে। এছাড়া, আহত শ্রমিকদের পুনর্বাসনের ব্যবস্থা করতে হবে। পাশাপাশি শ্রমিকদেরকে কাজের নিরাপদ পরিবেশ তৈরি করে দিতে হবে। কারখানা গঠনের সময় সরকারকে নজর দিতে হবে যেন এটি সঠিক নিয়ম ও অবকাঠমো অনুযায়ী স্থাপিত হয়। এসব বিষয় নিশ্চিত হলে একটি অনুকূল কাজের পরিবেশ তৈরি হবে। এতে কর্মীরাও কাজে মনোযোগী ও আগ্রহী হতে পারবে। এছাড়া, বাইরের দেশের কাছে বাংলাডেষেড় পোশাক শিল্পের ভাবমূর্তি উজ্জ্বল হবে সুতরাং উপরিউক্ত রাণা প্লাজা ধ্বংসের ঘটনা থেকে উত্তরণ হবে।"
        }
      ]
    },
    {
      "number": "3",
      "uddipok": "সালাম কলেজের নিকট একটি স্টেশনারি দোকান পরিচালনা করে। সততা ও দক্ষতার কারণে তার ব্যবসায়টি খুব লাভজনক হয়ে ওঠে। তাই সে এর পাশাপাশি একটি ফটোকপি মেশিন ও কম্পিউটার ক্রয় করে অফিসের বিভিন্ন কাজ করে থাকে। এজন্য সে মাসিক টাকার বিনিময়ে তার ভাইকে এ কাজে নিযুক্ত করে। বছরান্তে সালামের ভাই মুনাফা দাবি করে।",
      "tag": "DIN.B 17",
      "sub_questions": [
        {
          "label": "ক",
          "question": "একমালিকানা ব্যবসায় কাকে বলে?",
          "explanation": "একজন ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "একমালিকানা ব্যবসায়ে স্থায়িত্বের অভাব কেন?",
          "explanation": "একক মালিকানায় গঠিত, পরিচালিত ও নিয়ন্ত্রিত সংগঠনকে একমালিকানা ব্যবসায় বলে । এ ব্যবসায়ের স্থায়িত্ব মালিকের ইচ্ছা-অনিচ্ছার ওপর নির্ভর করে। মালিকের মৃত্যু, শারীরিক অক্ষমতা, দেউলিয়াত্ব প্রভৃতি কারণে এ ব্যবসায় যেকোনো সময় বন্ধ হয়ে যেতে পারে। তাই, ব্যবসায়ের বৈশিষ্ট্য বিচারে এর স্থায়িত্বের অভাব দেখা যায়।"
        },
        {
          "label": "গ",
          "question": "উদ্দীপকে সালামের ব্যবসায়টি কোন প্রকৃতির? বিশ্লেষণ করো।",
          "explanation": "উদ্দীপকের সালামের ব্যবসায়টি একমালিকানা সংগঠন। এ ধরনের ব্যবসায় একক ব্যক্তির মালিকানায় প্রতিষ্ঠিত ও পরিচালিত হয়। যে কেউ স্বল্প পুঁজি নিয়ে সহজেই এ ব্যবসায় গঠন করতে পারে। ব্যবসায়ে মুনাফা হলে মালিক একাই পায়। আবার ক্ষতি হলেও তার দায় সে একাই নেয় । উদ্দীপকের সালাম কলেজের কাছে একটি স্টেশনারি দোকান পরিচালনা করে। অতি দ্রুত তার ব্যবসায়টি লাভজনক হয়ে ওঠে। এজন্য সে ব্যবসায়ের পরিধি আরও বাড়ায়। বাড়তি কাজ করার জন্য সে তার ভাইকে নিয়োগ করে। এজন্য তাকে প্রতি মাসে নির্দিষ্ট পরিমাণ বেতন দেওয়া হয়। তবে ব্যবসায়ের নিয়ন্ত্রক সালাম নিজেই। সুতরাং, সালামের পরিচালিত ব্যবসায়টি একমালিকানা সংগঠনের অন্তর্ভুক্ত।"
        },
        {
          "label": "ঘ",
          "question": "সালামের ভাইয়ের মুনাফা দাবির যৌক্তিকতা বিশ্লেষণ করো।",
          "explanation": "উদ্দীপকের সালামের ভাই ব্যবসায়টির মালিক না হওয়ায় তার মুনাফা দাবির বিষয়টি অযৌক্তিক। একমালিকানা ব্যবসায়ের মালিক নিজ দায়িত্বে ব্যবসায় পরিচালনা করে। প্রয়োজনে কর্মচারী সাথে নিয়ে সে ব্যবসায়িক কাজ করতে পারে। তবে ব্যবসায়ে মুনাফা বা ক্ষতি যা-ই হোক, মালিক একাই তা বহন করে। উদ্দীপকের সালামের স্টেশনারি দোকানটি কলেজের কাছে অবস্থিত। তার সততা ও দক্ষতার কারণে ব্যবসায়টি লাভজনক হয়ে ওঠে। এজন্য সে ব্যবসায়টির পরিধি আরও বাড়ায়। পণ্য কেনা-বেচার পাশাপাশি সে ফটোকপি, কম্পোজ, প্রিন্ট প্রভৃতি কাজ করে। কাজ বেড়ে যাওয়ায় সে মাসিক নির্দিষ্ট পরিমাণ টাকার বিনিময়ে তার ভাইকে নিয়োগ করে। কিন্তু বছর শেষে তার ভাই মুনাফা দাবি করে। সালাম শুধু ব্যবসায়িক কাজে সহায়তার জন্য তার ভাইকে নিয়োগ করেছে। এজন্য সে নির্দিষ্ট টাকার মাসিক বেতনও দেয়। তার ভাই এ ব্যবসায়ে কোনো মূলধন বিনিয়োগ করেনি। তাই সে এ ব্যবসায়ের বিনিয়োগকারী বা অংশীদার নয়। আর একমালিকানা ব্যবসায়ের মুনাফা মালিক একাই পায়। এজন্য সালামের ভাই মুনাফার কোনো অংশপাওয়ার অধিকার রাখে না। অতএব, ব্যবসায়টির মুনাফার ওপর সালামের ভাইয়ের কোনো অধিকার নেই ।"
        }
      ]
    },
    {
      "number": "4",
      "uddipok": "রনি, জনি ও তাদের আরও ৫ বন্ধু মিলে সমঝোতার ভিত্তিতে একটি কম্পিউটার ব্যবসায় শুরু করলেন। সুমি কম্পিউটার বিষয়ক জ্ঞানে পারদর্শী। সে কারণে এ ব্যবসায়ে তাকে অন্তর্ভুক্ত করা হয়। কিন্তু সুমি কোনো মূলধন সরবরাহ করেনি। হঠাৎ রনি পাগল হয়ে গেলে তাদের ব্যবসায়টি জটিলতার সম্মুখীন হয়।",
      "tag": "DIN.B 17",
      "sub_questions": [
        {
          "label": "ক",
          "question": "ঘুমন্ত অংশীদার কাকে বলে?",
          "explanation": "যে অংশীদার অংশীদারি ব্যবসায়ে মূলধন সরবরাহ করে এবং লাভ- লোকসান বহন করে, কিন্তু অধিকার থাকা সত্ত্বেও ব্যবসায় পরিচালনায় সক্রিয়ভাবে অংশ নেন না, তাকে ঘুমন্ত বা নিষ্ক্রিয় বা সুপ্ত অংশীদার বলে।"
        },
        {
          "label": "খ",
          "question": "নাবালক কি অংশীদার হতে পারে? ব্যাখ্যা করো।",
          "explanation": "আইন অনুযায়ী নাবালক অংশীদার হিসেবে বিবেচিত হতে পারে না। অংশীদারি আইনের ৩০(১) ধারায় বলা হয়েছে, কোনো নাবালক আইন অনুযায়ী অংশীদার হওয়ার যোগ্য নয়। কিন্তু কোনো অংশীদার মারা প্রগলে সব অংশীদারের সম্মতিতে তার অপ্রাপ্তবয়স্ক সন্তান সাবালক পাওয়া পর্যন্ত অংশীদারি ব্যবসায়ের সুবিধা পেতে পারে।"
        },
        {
          "label": "গ",
          "question": "উদ্দীপকে সুমি কোন ধরনের অংশীদার? ব্যাখ্যা করো।",
          "explanation": "উদ্দীপকের সুমি একজন কর্মী অংশীদার । এ ধরনের অংশীদার ব্যবসায়ে কোনো মূলধন বিনিয়োগ করে না। শুধু নিজস্ব শ্রম ও দক্ষতা ব্যবসায়ে বিনিয়োগ করে। চুক্তি অনুযায়ী এরা অন্যান্য অংশীদারের মতো ব্যবসায়ের লাভ-ক্ষতিতে অংশ নেয়। এছাড়া অসীম দায় বহনেও বাধ্য থাকে। উদ্দীপকের রনি, জনি ও তাদের ৫ বন্ধু মিলে সমঝোতার ভিত্তিতে একটি কম্পিউটার ব্যবসায় শুরু করলেন। তাদের মধ্যে সুমি কম্পিউটার বিষয়ক জ্ঞানে পারদর্শী। অই তাকে ব্যবসায়ের অংশীদার হিসেবে নেওয়া হয়। এক্ষেত্রে সে কোনো মূলধন বিনিয়োগ করেনি। শুধু নিজস্ব কর্মদক্ষতার জন্যই এ ব্যবসায়ে তাকে অংশীদার করা হয়েছে। এতে ব্যবসায়টি দক্ষতার সাথে বেশি মুনাফা অর্জন করতে সক্ষম হয়। অন্যান্য অংশীদারের মতোই সুমি ব্যবসায়ের লাভের অংশ নেয়। এসব বৈশিষ্ট্যের সাথে কর্মী অংশীদারের কাজের মিল আছে। সুতরাং বলা যায়, উদ্দীপকের সুমি একজন কর্মী অংশীদার।"
        },
        {
          "label": "ঘ",
          "question": "রনির পাগল হওয়ায় ব্যবসায়টির কীরূপ বিলোপসাধন ঘটবে? তোমার মতামত দাও।",
          "explanation": "যে উদ্দীপকের রনি পাগল হওয়ায় ব্যবসায়টি আদালতের নির্দেশে বিলোপসাধন হবে। আদালতের নির্দেশে অংশীদারি ব্যবসায়ের বিলোপসাধন হতে পারে। সাধারণত কোনো অংশীদার পাগল বা তার মস্তিষ্কবিকৃতি হলে কিংবা ব্যবসায় পরিচালনায় স্থায়ীভাবে অক্ষম হলে আদালত ঐ ব্যবসায় বিলোপসাধনের নির্দেশ দেয় । উদ্দীপকের রনি, জনি ও তাদের ৫ বন্ধু মিলে সমঝোতার ভিত্তিতে একটি অংশীদারি ব্যবসায় গঠন করেছেন। হঠাৎ রনি পাগল হয়ে যায়। ফলে সে ব্যবসায় পরিচালনায় অক্ষম হয়ে পড়ে। এতে তাদের ব্যবসায়টি জটিলতার সম্মুখীন হয়। কম্পিউটার ব্যবসায়টিতে রনি একজন অংশীদার। তার মস্তিষ্কবিকৃতি হওয়ায় সে প্রতিষ্ঠান পরিচালনায় অক্ষম হয়ে পড়ে। এতে অন্য অংশীদারগণও আইন অনুযায়ী ব্যবসায় চালাতে পারবেন না। অংশীদারি, আইনের ৪৪ ধারা অনুযায়ী, কোনো অংশীদারের মস্তিষ্কবিকৃতি হলে আদালতের নির্দেশে ঐ ব্যবসায়ের বিলোপসাধন হয়। তাই কম্পিউটার ব্যবসায়টিরও বিলোপসাধন করতে হবে। অতএব, রনির মস্তিষ্ক বিকৃতি হওয়ার কারণে ব্যবসায়টি আদালতের নির্দেশে বিলোপসাধন হবে।"
        }
      ]
    },
    {
      "number": "5",
      "uddipok": "\"রাইট কোং লি.” অতিরিক্ত মূলধনের প্রয়োজন হওয়ায় তা সংগ্রহ করার জন্য পুরাতন শেয়ারহোল্ডারদের অগ্রাধিকার দেয়ার সিদ্ধান্ত গ্রহণ করেছে। ব্যবসায়ে লোকসানের কারণে প্রতিষ্ঠানটির ৫ কোটি টাকা দেনা হয়ে যায়, যা কোম্পানিটি পরিশোধে অক্ষম। এ অবস্থা নিরসনে তারা উপরোক্ত সিদ্ধান্ত গ্রহণ করে।",
      "tag": "DIN.B 17",
      "sub_questions": [
        {
          "label": "ক",
          "question": "ন্যূনতম চাঁদা কী?",
          "explanation": "পাবলিক লিমিটেড কোম্পানির পরিমেল নিয়মাবলি ও বিবরণপত্রে কোম্পানি গঠনের প্রাথমিক খরচ, চলতি মূলধন ও অন্যান্য প্রাথমিক খরচের উদ্দেশ্যে যে নির্দিষ্ট ন্যূনতম পরিমাণ মূলধন সংগ্রহের প্রতিশ্রুতির কথা বলা থাকে, তাকে ন্যূনতম মূলধন বা ন্যূনতম চাঁদা বলে ।"
        },
        {
          "label": "খ",
          "question": "শেয়ার ও ঋণপত্রের মধ্যে পার্থক্য কী?",
          "explanation": "নিচে শেয়ার ও ঋণপত্রের মৌলিক পার্থক্যসমূহ উল্লেখ করা হলো— শেয়ার ঋণপত্র ১. শেয়ার কোম্পানির মূলধনের অংশ । ১. ঋণপত্র কোম্পানির ঋণ গ্রহণের দলিল। ২. মূলধন সংগ্ৰহ শেয়ার বিক্রির ২. ঋণ সংগ্রহ ঋণপত্র বিক্রির মুখ্য উদ্দেশ্য। ৩. শেয়ার গ্রহীতা কোম্পানির মালিক। ৩. ঋণপত্র গ্রহীতারা কোম্পানির পাওনাদার । ৪. শেয়ার বিক্রয়লব্ধ অর্থ কোম্পানির নিজস্ব মূলধন ৪. ঋণপত্র বিক্রয়লব্ধ অর্থ কোম্পানির ঋণকৃত মূলধন ৫.শেয়ারমালিকরা ব্যবসায় থেকে লভ্যাংশ পেয়ে থাকেন'। ৫. ঋণপত্রের মালিকরা ব্যবসায় থেকে সুদ পেয়ে থাকেন ।"
        },
        {
          "label": "গ",
          "question": "উদ্দীপকের কোম্পানিটি কোন ধরনের শেয়ার ইস্যু করতে চায়? ব্যাখ্যা করো।",
          "explanation": "উদ্দীপকের কোম্পানিটি রাইট শেয়ার ইস্যু করতে চায়। কোম্পানি বেশি মূলধন সংগ্রহের জন্য নতুন শেয়ার বিক্রির সিদ্ধান্ত নিতে পারে। এ সময় তারা পুরাতন শেয়ারহোল্ডারদের অগ্রাধিকার দেয়। এ ধরনের শেয়ার রাইট শেয়ার নামে পরিচিত। উদ্দীপকের ‘রাইট কোং লি.-এর অতিরিক্ত মূলধনের প্রয়োজন হওয়ায় তা সংগ্রহ করার জন্য পুরাতন শেয়ারহোল্ডারদের অগ্রাধিকার দেওয়ার সিদ্ধান্ত নিয়েছে। কোম্পানিতে বেশি মূলধনের প্রয়োজন হলেই এ ধরনের শেয়ার ইস্যুর সিদ্ধান্ত নেওয়া হয়। এছাড়া ভালো অবস্থায় থাকলে শেয়ারবাজারে তার শেয়ারের দামও বেশি থাকে। এক্ষেত্রে নতুন ইস্যুকৃত শেয়ারে পুরাতন শেয়ার মালিকরা তাদের স্বার্থ দাবি করতে পারেন। এ দাবি পূরণের জন্যই মূলত এ ধরনের শেয়ার বণ্টন পদ্ধতি অনুসরণ করা হয়। সুতরাং বলা যায়, উদ্দীপকের কোম্পানিটি রাইট শেয়ার ইস্যু করতে চায় ।"
        },
        {
          "label": "ঘ",
          "question": "অতিরিক্ত দেনার দায়ে কোম্পানিটি পরিচালনা সম্ভব না হলে সেটি কোন ধরনের অবসানে পড়বে? বিশ্লেষণ করো।",
          "explanation": "অতিরিক্ত দেনার দায়ে কোম্পানি পরিচালনা সম্ভব না হলে আদালত কর্তৃক বাধ্যতামূলক অবসানে পড়বে। শেয়ারমালিক, পাওনাদার বা কোম্পানির নিবন্ধকের আবেদনের ফলে বা অন্য কোনো যুক্তিসঙ্গত কারণে আদালত কোম্পানি বিলোপসাধনের নির্দেশ দিতে পারে। এতে নির্দেশ পাওয়া কোম্পানির আদালত কর্তৃক বাধ্যতামূলক অবসান হয়ে থাকে । উদ্দীপকের 'রাইট কোং লি.' প্রতিষ্ঠানটির লোকসানের কারণে ৫ কোটি টাকা দেনা হয়ে যায়। কোম্পানিটি এ দেনা পরিশোধে অক্ষম। এ অবস্থা নিরসনে কোম্পানিটি রাইট শেয়ার ইস্যুর সিদ্ধান্ত নেয়। কোম্পানি আইনের ২৪২ ধারার বিধান অনুযায়ী, পাঁচ হাজার টাকা বাএর বেশি পরিমাণ কোনো ঋণ পরিশোধে অক্ষম হলে ঐ কোম্পানির আদালতের নির্দেশ অনুযায়ী বাধ্যতামূলক বিলোপসাধন হয়। উদ্দীপকের কোম্পানিটির দেনা হয়েছে ৫ কোটি টাকা এবং তা পরিশোধেও কোম্পানিটি অক্ষম। অতএব, রাইট কোং লি.-এর আদালতের নির্দেশে কোম্পানিটি বাধ্যতামূলকভাবে অবসান হবে ।"
        }
      ]
    },
    {
      "number": "6",
      "uddipok": "পাবনার বিল্লালসহ ৫০ জন তাঁতি মিলে একটি প্রতিষ্ঠান গড়ে তুললেন। তিন বছরে তাদের মূলধন দাঁড়ায় ২০ লক্ষ টাকা। চতুর্থ বছরে মোট মুনাফা ১,০০,০০০ টাকা থেকে ৩৫,০০০ টাকা তাদের সংরক্ষিত তহবিলে এবং ১৫,০০০ টাকা উন্নয়ন তহবিলে জমা করেন। অবশিষ্ট টাকা সদস্যরা নিজেদের মধ্যে সমানভাবে ভাগ করে নিলেন।",
      "tag": "DIN.B 17",
      "sub_questions": [
        {
          "label": "ক",
          "question": "সমবায়ের ‘উপবিধি” কাকে বলে?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা নিয়ন্ত্রণসংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে ।"
        },
        {
          "label": "খ",
          "question": "সমবায় সমিতিতে 'একতাই বল' ধারণাটি ব্যাখ্যা করো।",
          "explanation": "'একতাই বল'-এ মৌলিক নীতির ওপর সমবায় প্রতিষ্ঠিত। যেটির মূল বিষয় হলো সদস্যদের মধ্যে একতা বজায় রাখা। দরিদ্র ও সমমনা ব্যক্তিরা নিজেদের সীমিত সামর্থ্যকে একত্র করে সমবায় গঠন করেন। তাই সফলতা লাভের সব অবস্থাতেই এর সদস্যদের ঐক্যবদ্ধ থাকতে হয়। সমবায় সমাজের দুর্বল শ্রেণিকে ঐক্যবদ্ধ করে পারস্পরিক সহযোগিতায় পথ চলার নতুন দিকনির্দেশনা দেয়। এতে তাদের মধ্যে একতা তৈরি হয়ে সামাজিক বন্ধন দৃঢ় হয়। এটিই সমবায়ের ‘একতাই বল' নীতির মূল কথা।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটি কোন ধরনের সমবায় সমিতি? ব্যাখ্যা করো।",
          "explanation": "উদ্দীপকে বর্ণিত প্রতিষ্ঠানটি উৎপাদক সমবায় সমিতি। কয়েকজন উৎপাদক নিজেদের আর্থ-সামাজিক উন্নয়নে উৎপাদন ও বিক্রির কাজকে বেশি ফলপ্রসূ করতে উৎপাদক সমবায় সমিতি গড়ে তোলে। মহাজন ও মধ্যস্থ ব্যবসায়ীদের কাছ থেকে রক্ষা পেতে ক্ষুদ্রউৎপাদকরা এ সমিতি গঠন করে থাকে। এ ধরনের সমিতির অর্জিত মুনাফার একটি নির্দিষ্ট অংশ সংরক্ষিত এবং উন্নয়ন তহবিলে জমা রাখতে হয়। উদ্দীপকে উল্লিখিত, পাবনার বিল্লালসহ ৫০ জন তাঁতি মিলে একটি সমবায় সমিতি গড়ে তোলেন। চতুর্থ বছরের মুনাফা থেকে তারা সংরক্ষিত এবং উন্নয়ন তহবিলে অর্থ জমা করেন। অবশিষ্ট অর্থ সদস্যরা নিজেদের মধ্যে সমানভাবে ভাগ করে নেন। এ সমিতির মাধ্যমে তারা মধ্যস্থ ব্যবসায়ীদের সাহায্য ছাড়াই ন্যায্যমূল্যে উৎপাদিত পণ্য সরবরাহ করে লাভবান হতে পারছেন। তারা নিজেদের অর্থনৈতিক কল্যাণের উদ্দেশ্যে সমিতিটি গড়ে তুলেছেন। তাদের এ সমিতির কাজগুলো সাথে উৎপাদক সমবায় সমিতির মিল আছে। -সুতরাং বলা যায়, উদ্দীপকে বর্ণিত প্রতিষ্ঠানটি উৎপাদক সমবায় সমিতির আওতাভুক্ত ।"
        },
        {
          "label": "ঘ",
          "question": "উদ্দীপকে বর্ণিত বিভিন্ন তহবিলে টাকা সংরক্ষণের পরিমাণ যাচাই করো ।",
          "explanation": "সমবায়ের অর্জিত মুনাফার সবটুকু সদস্যদের মধ্যে ভাগ করা হয় না। সমবায় আইন অনুসারে বাধ্যতামূলকভাবে এর অর্জিত মুনাফার ন্যূনতম ১৫% সংরক্ষিত এবং ৩% সমবায় উন্নয়ন তহবিলে জমা রাখতে হয়। বাকি মুনাফা সদস্যরা নিজেদের মধ্যে সমানভাবে ভাগ করে নেন। উদ্দীপকে বর্ণিত পাবনার বিল্লালসহ ৫০ জন তাঁতি মিলে একটি প্রতিষ্ঠান গড়ে তুললেন। চতুর্থ বছরে মোট মুনাফা হয় ১,০০,০০০ টাকা। এ মুনাফা থেকে মোট সংরক্ষণ করতে হবে- কিন্তু উদ্দীপকে দেওয়া আছে, সংরক্ষিত তহবিলে তারা ৩৫,০০০ টাকা এবং উন্নয়ন তহবিলে ১৫,০০০ টাকা জমা করেন। সুতরাং বলা যায়, প্রতিষ্ঠানটি সমবায় সমিতির আইনানুযায়ী সঠিকভাবে টাকা জমা করেনি।"
        }
      ]
    },
    {
      "number": "7",
      "uddipok": "জনাব রায়হান একটি রপ্তানিমুখী গামেন্টস শিল্প প্রতিষ্ঠান স্থাপন করেন। এজন্য একটি প্রতিষ্ঠান তাকে তৈরি পোশাক সংক্রান্ত সব তথ্য দিয়ে সহায়তা করেছিল। বর্তমানে তার প্রতিষ্ঠানে ৫০০ শ্রমিক কর্মচারী উৎপাদন কাজে নিয়োজিত ।",
      "tag": "DIN.B 17",
      "sub_questions": [
        {
          "label": "ক",
          "question": "বণিক সভা বলতে কী বোঝায়?",
          "explanation": "কয়েকটি ব্যবসায়ী সংঘ বা ব্যবসায়ী ব্যক্তি মিলে নিজেদের মধ্যে আর্থিক কল্যাণ করার জন্য যে সভা বা সংঘ গড়ে তোলে, তাকে বণিক সভা বলে।"
        },
        {
          "label": "খ",
          "question": "WTO কী উদ্দেশ্য নিয়ে গঠন করা হয়? ব্যাখ্যা করো ।",
          "explanation": "বিশ্ব বাণিজ্যকে সকলের জন্য কল্যাণকর করতে যে প্রতিষ্ঠান সবচেয়ে বেশি প্রভাবশালী ভূমিকা রাখছে, তা হলো WTO (World Trade Organization)। বিশ্ববাণিজ্য ব্যবস্থাকে সুসংহত করার উদ্দেশ্যেই WTO গঠন করা হয়। এটি এর সদস্যভুক্ত বিভিন্ন দেশের মধ্যকার বাণিজ্যিক বিভিন্ন বিরোধ নিষ্পত্তি করে। এছাড়া বিশ্বব্যাপী বাণিজ্যিক আলোচনার একটি ফোরাম হিসেবে এটি দায়িত্ব পালন করে। উন্নয়নশীল দেশগুলো এ ফোরামে নিজেদের দাবি তুলে ধরতে পারে।"
        },
        {
          "label": "গ",
          "question": "জনাব রায়হানকে সহায়তাদানকারী প্রতিষ্ঠানের প্রকৃতি ব্যাখ্যা করো।",
          "explanation": "উদ্দীপকের জনাব রায়হানকে সহায়তাদানকারী প্রতিষ্ঠানটি হলো বিজিএমইএ (BGMEA)। এটি বাংলাদেশের তৈরি পোশাক প্রস্তুতকারক ও রপ্তানিকারকদেরস্বার্থরক্ষা ও ব্যবসায়িক উন্নয়নের জন্য কাজ করে। এ সমিতি পোশাক প্রস্তুতকারী ও রপ্তানিকারকদের তথ্য দিয়ে বাণিজ্য সংক্রান্ত কাজে সহায়তা করে। উদ্দীপকের জনাব রায়হান একটি রপ্তানিমুখী গার্মেন্টস শিল্প প্রতিষ্ঠান স্থাপন করেন। এক্ষেত্রে একটি প্রতিষ্ঠান তাকে তৈরি পোশাক সংক্রান্ত সব তথ্য দিয়ে সহায়তা করেছে। প্রতিষ্ঠানটি বিদেশি ক্রেতা, ব্যবসায় সংঘ এবং বণিক সভাসমূহের সাথে বিভিন্ন চুক্তি সম্পাদনে সহায়তা করে। এছাড়া, এটি দেশে এবং বিদেশে পোশাক মেলার আয়োজন ও এতে অংশ নিতে এর সদস্যদের সংগঠিত করে থাকে। এসব বৈশিষ্ট্যের সাথে বিজিএমইএ প্রতিষ্ঠানের কাজের মিল আছে। সুতরাং, জনাব রায়হানকে বিজিএমইএ প্রতিষ্ঠানটি সহায়তা করেছে।"
        },
        {
          "label": "ঘ",
          "question": "জনাব রায়হানের প্রতিষ্ঠানটির মান উন্নয়নে আরও কী কী করা যায়। এ ব্যাপারে তোমার মতামত দাও।",
          "explanation": "'পণ্য বিনিময় সহায়ক কাজের মাধ্যমে জনাব শাদীদ সারা বিশ্বেপণ্য রপ্তানি করতে সক্ষম হচ্ছেন ' কথাটি যৌক্তিক। অভ্যন্তরীণ ও বৈদেশিক বাণিজ্য সুষ্ঠুভাবে সম্পাদনের ক্ষেত্রে বেশকিছু বাধার সম্মুখীন হতে হয়। অর্থসংক্রান্ত, ঝুঁকিগত, স্থানগত, সময়গত এবং তথ্যগত প্রভৃতি এ ধরনের বাধা। এসব বাধা দূর করার জন্য যেসব কাজ করা হয়, সেগুলোকে বিনিময় সহায়ক কাজ বলে । উদ্দীপকের জনাব শাদীদ বিসিক-এর প্রশিক্ষণ শেষে হস্তশিল্প তৈরির কাজ শুরু করেন। উদ্ভাবনী শক্তি ও নৈপুণ্যের কারণে তার উৎপাদিত পণ্য ভোক্তাদের কাছে খুবই জনপ্রিয়তা পায়। তাই তিনি ব্যবসা সম্প্রসারণের জন্য বিসিক থেকে ঋণ নেন, যা অর্থগত বাধা দূর করে।আবার, তার পণ্য সম্পর্কে টেলিভিশনের মাধ্যমে গ্রাহকদের জানানে হয়। এটি তথ্যগত বাধা দূর করে। বর্তমানে তার পণ্যের চাহিদা সার বিশ্বে ছড়িয়ে পড়েছে। তাই তিনি ঐ পণ্য বিদেশে রপ্তানি করবেপারছেন। এতে স্থানগত বাধা দূর হয় । বিভিন্ন বাধা দূর করে জনাব শাদীদ তার ব্যবসায়ের পণ্য বিনিময়ে সফল হয়েছেন। এক্ষেত্রে বাণিজ্যের বিভিন্ন কাজ (ব্যাংকিং, পরিবহন, যোগাযোগ প্রভৃতি) তাকে সাহায্য করে। তাই বলা যায়, পণ্য বিনিময় সহায়ক কাজে মাধ্যমে জনাব শাদীদ সারা বিশ্বে পণ্য রপ্তানি করতে সক্ষম হচ্ছেন। 'এবিসি ব্যাংক'-এর গ্রাহকদের আগে ব্যাংকে গিয়ে প্রয়োজনীয় কাজ করতে হতো। এতে অনেক সময়ের প্রয়োজন হতো। কিন্তু বর্তমানে আধুনিক প্রযুক্তির ব্যবহারে গ্রাহককে উন্নত সেবা দেওয়া সম্ভব হচ্ছে। এর মাধ্যমে গ্রাহকরা ঘরে বসে তাদের ব্যাংকিং তথ্য পাওয়ার সুবিধা অর্জন করছে। এতে তাদের সময়, শ্রম ও খরচ কমছে। ফলে গ্রাহকরা সন্তুষ্ট হচ্ছে। সুতরাং, ই-ব্যাংকিং পদ্ধতি 'এবিসি ব্যাংক'-এর গ্রাহকদের উন্নত সেবা দিতে সক্ষম হবে।"
        }
      ]
    },
    {
      "number": "8",
      "uddipok": "হায়দারের বাবা প্রতি মাসে তাকে টাকা পাঠান। হায়দার তারপাশে অবস্থিত বিকাশ এজেন্টের কাছে গিয়ে মোবাইল ব্যবহার করে টাকা উত্তোলন করতে পারেন। বিকাশের এ ধরনের ব্যাংকিং সেবা পেয়ে হায়দারের মতো অন্যরা হিসাব খোলার সিদ্ধান্ত নিলেন।",
      "tag": "DIN.B 17",
      "sub_questions": [
        {
          "label": "ক",
          "question": "অনলাইন ব্যাংকিং কী?",
          "explanation": "নেটওয়ার্কের আওতায় কম্পিউটারের সাথে সংযুক্ত ও কম্পিউটার দিয়ে নিয়ন্ত্রিত ব্যাংকিং কাজকেই অনলাইন ব্যাংকিং বলে ।"
        },
        {
          "label": "খ",
          "question": "ব্যবসায়ের আধুনিকায়নে তথ্য ও যোগাযোগ প্রযুক্তির প্রভাব ব্যাখ্যা করো ।",
          "explanation": "উপাত্ত সংগ্রহ, প্রক্রিয়াকরণ, সংরক্ষণ, পরিবর্তন, পরিবর্ধন প্রভৃতির পাশাপাশি ইন্টারনেট প্রযুক্তির সাহায্যে যোগাযোগ ব্যবস্থাকে তথ্য ও যোগাযোগ প্রযুক্তি বলে । ব্যবসায়ের সব ক্ষেত্রেই তথ্য ও যোগাযোগ প্রযুক্তি ব্যবহার করা হয়। উন্নত যোগাযোগ প্রযুক্তি ব্যবহারের ফলে দ্রুত প্রয়োজনীয় তথ্য গ্রাহকদেরকাছে পাঠানো সম্ভব হচ্ছে। এতে যোগাযোগ ব্যয় কমছে। এছাড়া, কাজের গতি ও দক্ষতা বাড়ছে। বর্তমানে ব্যবসায়ের নিত্যনৈমিত্তিক আধুনিকায়নে এ তথ্য ও যোগাযোগ প্রযুক্তি গুরুত্বপূর্ণ প্রভাব রাখছে ।"
        },
        {
          "label": "গ",
          "question": "উদ্দীপকের আলোকে 'বিকাশ' কোন ধরনের ব্যাংকিং সেবা দেয়? ব্যাখ্যা করো ।",
          "explanation": "উদ্দীপকের আলোকে 'বিকাশ' মোবাইল ব্যাংকিং সেবা দেয়। মোবাইল ব্যাংকিং হলো মোবাইল ফোন ব্যবহার করে ব্যাংকের সাথে যোগাযোগ প্রতিষ্ঠা, তথ্য সংগ্রহ ও লেনদেন করা। এক্ষেত্রে গোপন PIN নম্বর ব্যবহার করতে হয়। উদ্দীপকের হায়দারের বাবা প্রতিমাসে তাকে টাকা পাঠান। হায়দার নিকটস্থ বিকাশ এজেন্টের কাছে গিয়ে মোবাইল ব্যবহার করে টাকা উত্তোলন করতে পারেন। হায়দার PIN নম্বর ব্যবহার করে সহজে তার বিকাশ একাউন্টে জমাকৃত অর্থ প্রয়োজনমতো ওঠাতে পারেন। এর মাধ্যমে অ্যাকাউন্টের সর্বশেষ কী লেনদেন হয়েছে তার তথ্যও জানা যায়। বিকাশের এ ধরনের ব্যাংকিং সেবা মোবাইল ব্যাংকিং-এর আওতায় পড়ে। সুতরাং বলা যায়, 'বিকাশ' মোবাইল ব্যাংকিং সেবা দেয়।"
        },
        {
          "label": "ঘ",
          "question": "হায়দারের বাবার বিকাশে টাকা পাঠানোর যৌক্তিকতা বিশ্লেষণ করো।",
          "explanation": "উদ্দীপকের হায়দারের বাবার বিকাশে টাকা পাঠানোর কাজটি যৌক্তিক। এটি দ্রুত এবং নিরাপদে আর্থিক লেনদেনের জন্য বর্তমানের একটি আধুনিক ব্যবস্থা। ব্র্যাক ব্যাংক বিকাশ (bkash) নামে এই মোবাইল ব্যাংকিং সেবাটি চালু করেছে। এটি এখন দেশের সব জায়গায় জনপ্রিয়। উদ্দীপকের হায়দারের বাবা তাকে প্রতিমাসে বিকাশে টাকা পাঠান। হায়দার বিকাশ এজেন্টের কাছে গিয়ে মোবাইল ব্যবহার করে টাকা উত্তোলন করতে পারেন। তাকে দেখে অন্যরাও বিকাশে হিসাব খোলার সিদ্ধান্ত নেন । দেশের সব জায়গায় অসংখ্য বিকাশ এজেন্টের দোকান বর্তমানে চালু আছে। তাই যেকোনো সময় গ্রাহক বিকাশে অর্থ পাঠাতে ও নিতে পারে। এতে গ্রাহকের সময় ও শ্রম দু'টিই সাশ্রয় হয়। হায়দারও এর মাধ্যমে বাবার পাঠানো টাকা সহজে উঠাতে পারেন। এক্ষেত্রে গোপন পিন নম্বর ব্যবহার করায় নিরাপত্তাও বজায় থাকে। সুতরাং, হায়দারের বাবার বিকাশে টাকা পাঠানো সম্পূর্ণ যুক্তিযুক্ত।"
        }
      ]
    },
    {
      "number": "9",
      "uddipok": "দেশের জনগণের জন্য নিরাপদে যাতায়াত ব্যবস্থা প্রতিষ্ঠার লক্ষ্যে সরকার একটি প্রতিষ্ঠান গঠনের জন্য সংসদে আইন পাস করে। প্রতিষ্ঠানটি নানা রকম অব্যবস্থাপনার কারণে লোকসান দিতে থাকে। লোকসান কমানোর জন্য সরকার অন্যান্য বিকল্পের কথা চিন্তা করছে এবং সেবার মান বাড়ানোর চেষ্টা করে যাচ্ছে।",
      "tag": "DIN.B 17",
      "sub_questions": [
        {
          "label": "ক",
          "question": "PPP বলতে কী বোঝায়?",
          "explanation": "সরকারি-বেসরকারি যৌথ অর্থায়নে ও সহযোগিতায় গঠিত, পরিচালিত ও নিয়ন্ত্রিত ব্যবসায় কাজকে PPP (Public Private Partnership) বলে।"
        },
        {
          "label": "খ",
          "question": "কীভাবে রাষ্ট্রীয় ব্যবসায় প্রাকৃতিক সম্পদের সর্বোত্তম ব্যবহার করে? ব্যাখ্যা করো।",
          "explanation": "যেসব প্রতিষ্ঠান রাষ্ট্রের স্বার্থে গঠিত হয় এবং রাষ্ট্রের মাধ্যমে পরিচালিত ও নিয়ন্ত্রিত হয়, তাকে রাষ্ট্রীয় ব্যবসায় বলে । দেশের প্রাকৃতিক সম্পদগুলো হলো- তেল, গ্যাস, কয়লা প্রভৃতি। খনি থেকে উত্তোলন করে বেসরকারিভাবে ব্যবসায় করাতে খরচ বেশি ও ঝুঁকিপূর্ণ। তাই রাষ্ট্র এসব খনিজ সম্পদ উত্তোলন ও পরিশোধন করে থাকে। এক্ষেত্রে প্রাকৃতিক সম্পদের রূপগত পরিবর্তন করে সেগুলো সরবরাহের মাধ্যমে রাষ্ট্রীয় ব্যবসায় প্রাকৃতিক সম্পদের সর্বোত্তম ব্যবহার নিশ্চিত করে ।"
        },
        {
          "label": "গ",
          "question": "উদ্দীপকে কোন প্রতিষ্ঠানের কথা বলা হয়েছে? ব্যাখ্যা করো।",
          "explanation": "উদ্দীপকে বিআরটিসি (Bangladesh Road Transport Corporation) প্রতিষ্ঠানের কথা বলা হয়েছে। সাশ্রয়ী মূল্যে সড়কপথে যাত্রী ও পণ্য পরিবহনে সরকারি দায়িত্ব পাওয়া প্রতিষ্ঠান হলো BRTC । এটি একটি গণপরিবহন সংস্থা হিসেবে গড়ে তোলা হয়েছে। এটি কম খরচে নিরাপদ, নির্ভরযোগ্য ও স্বাচ্ছন্দ্যময় পরিবহন সেবা নিশ্চিত করে। উদ্দীপকে বলা হয়েছে, দেশের জনগণের জন্য নিরাপদ যাতায়াত ব্যবস্থা প্রতিষ্ঠার লক্ষ্যে সরকার একটি প্রতিষ্ঠান গঠনের জন্য সংসদে আইন পাস করে। এটি স্বাধীনতার পর আরও সেবাধর্মী পরিবহন সংস্থা হিসেবে গড়ে ওঠে। এর উদ্দেশ্য হলো পরিবহন ক্ষেত্রে বেসরকারি খাতকে সহায়তা এবং নতুন যাত্রাপথ চালু করা। কারণ এতে যাত্রীরা ন্যায্য ও স্বল্প ভাড়ায় নিরাপদ পরিবহন সেবা পায়। এসব বৈশিষ্ট্যের সাথে বিআরটিসি-এর মিল আছে। সুতরাং, পরিবহন সেবা দেওয়ার ক্ষেত্রে রাষ্ট্রীয় প্রতিষ্ঠান বিআরটিসি নিয়োজিত"
        },
        {
          "label": "ঘ",
          "question": "“দক্ষ ব্যবস্থাপনার অভাবই প্রতিষ্ঠানটির লোকসানের অন্যতম কারণ\"- যুক্তি দেখাও।",
          "explanation": "“দক্ষ ব্যবস্থাপনার অভাবই প্রতিষ্ঠানটির লোকসানের অন্যতম কারণ\"-বিআরটিসি প্রতিষ্ঠানের জন্য উক্তিটি যৌক্তিক। পরিবহন খাতে নিরাপত্তা বাড়ানো, দুর্ঘটনা কমানো ও পরিবেশ দূষণ রোধের জন্য বিআরটিসি পরিবহন ব্যবস্থা চালু করা হয়। কিন্তু দক্ষ ব্যবস্থাপনার অভাবে এর উদ্দেশ্যগুলো বাস্তবায়নে সমস্যা হচ্ছে। উদ্দীপকে বলা হয়েছে, সরকার দেশের জনগণের নিরাপদ যাতায়াত ব্যবস্থার জন্য গণপরিবহন সংস্থা প্রতিষ্ঠা করে। বিভিন্ন অব্যবস্থাপনার কারণে প্রতিষ্ঠানটির লোকসান হতে থাকে। তাই লোকসান কমানোর জন্য সরকার বিবর ব্যবস্থার কথা চিন্তা করছে এবং সেবার মান বাড়ানোর চেষ্টা করছে। বিআরটিসি সংস্থাটি বর্তমানে অদক্ষতার কারণে পরিবহন ব্যবসায়ে লোকসানের সম্মুখীন হচ্ছে। প্রতিযোগিতার পরিবেশ তৈরি হওয়ায় এটি মানসম্মত ও সাশ্রয়ী পরিবহন সেবা দিতে সমস্যায় পড়েছে। এতে সরকার ও বেসরকারি খাতের মধ্যে সম্পর্কেরও অবসান হচ্ছে। আবার, অব্যবস্থপনার কারণে জনগণ প্রতিষ্ঠানটির সেবা নিতে চায় না। তাই বলা যায়, অদক্ষ ব্যবস্থাপনার ফলে বিআরটিসি পরিবহন সংস্থা লোকসানের সম্মুখীন হচ্ছে।"
        }
      ]
    },
    {
      "number": "10",
      "uddipok": "কৃষিশিক্ষায় উচ্চতর ডিগ্রী নিয়ে জনাব রনি একটি কৃষি খামার স্থাপন করলেন। তার খামারে উৎপাদিত ফসল স্থানীয় বাজারে বিক্রি করায় একদিকে যেমন বাজারে পণ্য সরবরাহ বৃদ্ধি পেয়েছে, অন্যদিকে তেমনি স্থানীয় বেকার যুবকরা তার খামারে কাজ পেয়ে বেকারত্বের অভিশাপ ঘুচিয়েছে। এলাকায় তিনি একজন সফল মানুষ হিসেবে বিবেচিত হন।",
      "tag": "DIN.B 17",
      "sub_questions": [
        {
          "label": "ক",
          "question": "ব্যবসায় উদ্যোগ কী?",
          "explanation": "ঝুঁকি নিয়ে উৎপাদনের উপকরণসমূহকে একত্র করে কোনো ব্যবসায় প্রতিষ্ঠানকে সাফল্যের দিকে নিয়ে যাওয়ার কর্মপ্রচেষ্টাকে ব্যবসায় উদ্যোগ বলা হয় ।"
        },
        {
          "label": "খ",
          "question": "উদ্যোক্তাকে ঝুঁকি নিতে হয় কেন?",
          "explanation": "ঝুঁকি হলো আর্থিক ক্ষতির সম্ভাবনা। যেকোনো সময়ে যেকোনো কিছুই ঘটতে পারে। ঝুঁকি বা ক্ষতির আশঙ্কা আছে জেনেও উদ্যোক্তাকে মূলধন বিনিয়োগ এবং লাভের আশায় ব্যবসায় পরিচালনা করতে হয়। ঝুঁকি ছাড়া ব্যবসায় করা সম্ভব নয়। তাই উদ্যোক্তাকে ঝুঁকি নিতে হয়। এজন্যই উদ্যোক্তার ঝুঁকি নেওয়ার মানসিকতা থাকতে হয় ।"
        },
        {
          "label": "গ",
          "question": "উদ্দীপকে রনির খামারে বেকারদের কাজ পাওয়ায় তিনি উদ্যোগের কোন কাজটি করেছেন? ব্যাখ্যা করো ।",
          "explanation": "উদ্দীপকের জনাব রনির খামারে বেকারদের কাজ পাওয়ায় তিনি উদ্যোগের সামাজিক দায়িত্ব পালনের কাজটি করেছেন । উদ্যোক্তার সমাজের প্রতি করণীয় আছে এমন বোধ বা চিন্তা হলো সামাজিক দায়িত্ববোধ। একজন উদ্যোক্তাকে সফলতা লাভে সমাজের বিভিন্ন পক্ষের (ক্রেতা-ভোক্তা, শ্রমিক-কর্মচারী, সরকার, বিনিয়োগকারী ) সাথে কাজ করতে হয়। সংশ্লিষ্ট পক্ষের প্রতি দায়িত্ব পালনের স্বাভাবিক অনুভূতি না থাকলে তাদের সহানুভূতি অর্জন সম্ভব হয় না। উদ্দীপকের জনাব রনি কৃষি শিক্ষায় পাস করে একটি কৃষি খামার স্থাপন করেন। তার খামারে উৎপাদিত ফসল স্থানীয় বাজারে বিক্রি করায় বাজারে পণ্য সরবরাহ বেড়েছে। স্থানীয় বেকার যুবকরাও তার খামারে কাজ পেয়ে বেকারত্ব দূর করতে পেরেছে। এতে তারা নিজেদের ও তাদের পরিবারের আর্থিক কল্যাণ করতে পারছে। ফলে তাদের জীবনমান উন্নত হচ্ছে । এখানে জনাব রনি তার সামাজিক দায়িত্ববোধ থেকে এ বেকার যুবকদের কর্মসংস্থানের ব্যবস্থা করেছেন। তাই বলা যায়, জনাব রনি সমাজের মানুষের প্রতি তার সামাজিক দায়িত্ব পালন করেছেন ।"
        },
        {
          "label": "ঘ",
          "question": "আত্মকর্মসংস্থান সৃষ্টিতে জনাব রনির কাজটির ভূমিকা বিশ্লেষণ করো।",
          "explanation": "আত্মকর্মসংস্থান তৈরিতে উদ্দীপকের জনাব রনির খামার স্থাপনের কাজটির ভূমিকা অত্যন্ত গুরুত্বপূর্ণ । মানুষকে জীবিকা অর্জনের জন্য কোনো না কোনো কাজ করতে হয়। এজন্য কখনো সে অন্যের অধীনে কাজ করে। আবার কখনো নিজ উদ্যোগে স্বল্প পুঁজি ও ঝুঁকি নিয়ে আত্মকর্মসংস্থান তৈরি করে । উদ্দীপকের জনাব রনি কৃষি শিক্ষায় পাস করে একটি কৃষি খামারস্থাপন করেছেন। তিনি নিজেই কাজের ক্ষেত্র তৈরি করেছেন। তার এ খামারে যুবকরা কাজ পেয়ে বেকারত্ব ঘুচিয়েছে। বর্তমানে তিনি একজন সফল উদ্যোক্তা হিসেবে বিবেচিত। জনাব রনি নিজের কাজের ক্ষেত্র তৈরির পাশাপাশি খামারে অন্যদেরও কাজের সুযোগ করে দিয়েছেন। তার সাফল্য দেখে অনেকেই নিজ উদ্যোগে কর্মসংস্থান তৈরি করতে আগ্রহী হবে। এতে তারা নিজেদের আর্থিক কল্যাণ করতে পারবে। নতুন কর্মসংস্থানের ব্যবস্থা করা গেলেদেশের বেকারের সংখ্যা কমবে। এভাবে যুবসমাজ আত্মকর্মসংস্থানের ব্যবস্থা করে নিজের ও দেশের উন্নতিতে ইতিবাচক ভূমিকা রাখবে। তাই বলা যায়, আত্মকর্মসংস্থান তৈরিতে জনাব রনির খামার স্থাপনের কাজটি যৌক্তিক হয়েছে।"
        }
      ]
    }
  ]
}