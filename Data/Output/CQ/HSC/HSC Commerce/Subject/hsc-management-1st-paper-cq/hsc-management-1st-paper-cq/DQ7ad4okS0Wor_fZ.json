{
  "title": "ঢাকা, দিনাজপুর, সিলেট, যশোর ২০১৮",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব কালাম ১৯৮৭ সালে একটি উপন্যাস রচনা করে বই আকারে প্রকাশ করেন। তিনি উপন্যাসটি সংশ্লিষ্ট দপ্তরের রেজিস্টার বইতে লেখক হিসেবে তাঁর নাম, ঠিকানা, বইটির নাম, পৃষ্ঠা সংখ্যা উল্লেখ করে নিবন্ধন করেন। তখনকার প্রেক্ষাপটে উপন্যাসটি জনপ্রিয়তা পায়নি। বইটি আর ছাপাও হয়নি। ৩০ বছর পর ২০১৭ সালে অন্য একজন ব্যক্তি উপন্যাসটি তাঁর নিজের নামে প্রকাশ করলে জনাব কালাম পূর্বের প্রমাণাদি দাখিলপূর্বক উত্ত ব্যক্তির বিরুদ্ধে মামলা দায়ের করেন।",
      "tag": "DB ,DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "পানিতে ক্ষতিকারক উপাদান মিশে পানি ব্যবহারের অনুপযোগী ও ক্ষতিকর হওয়াকে পানি দূষণ বলে।"
        },
        {
          "label": "খ",
          "question": "",
          "explanation": "ISO (International Organization for Standardization) হলো আন্তর্জাতিক মান নিয়ন্ত্রণকারী সংস্থা। এটি কোনো উৎপাদনকারী প্রতিষ্ঠান বা প্রতিষ্ঠানের পণ্য বা সেবার গুণগত মান পরীক্ষা-নিরীক্ষা করে আন্তর্জাতিক মান নিশ্চিত করে সনদ দেয়। এ সনদের মাধ্যমে পণ্য ও সেবার শিল্প বিবরণী দেওয়া হয়। ফলে এটি আন্তর্জাতিক মান অনুযায়ী শিল্পকে আরও দক্ষ ও কার্যকর করতে সাহায্য করে। এতে ক্রেতারা প্রতিষ্ঠানের পণ্য বা সেবার সঠিক মান সম্পর্কে ধারণা পায়। তবে প্রতিষ্ঠানগুলোকে এ সনদ ধরে রাখার জন্য পরিদর্শকের মাধ্যমে নিয়মিত নিরীক্ষা করতে হয়। ফলে ব্যবসায়ীদের প্রতিযোগিতায় টিকে থাকতে সনদটি সাহায্য করে। কারণ ISO সনদ পাওয়ায় পণ্যের মানের নিশ্চয়তা বেশি থাকে। এভাবে সনদটি ব্যবসায়ীদের উৎসাহিত করে।"
        },
        {
          "label": "গ",
          "question": "",
          "explanation": "উদ্দীপকের জনাব কালাম তার উপন্যাসটি নিবন্ধনের মাধ্যমে কপিরাইট আইনের অধিকার অর্জন করেছিলেন। লেখক বা শিল্পী তার সৃষ্ট কর্মের ওপর নির্দিষ্ট সময়ের জন্য স্থায়ী আইনগত অধিকার পেতে কপিরাইট চুক্তি করেন। এর মাধ্যমে নকল করা থেকে-স্বত্বাধিকারীর কাজকে রক্ষা করা যায়। এতে তার স্বার্থ সুরক্ষিত হয়। মূলত বুদ্ধিবৃত্তিক সম্পদের (বই, প্রবন্ধ, গল্প, কবিতা, নাটক, চলচ্চিত্র প্রভৃতি) সুরক্ষার জন্য কপিরাইট আইনের সাহায্য নিতে হয়। উদ্দীপকের, জনাব কালাম ১৯৮৭ সালে তার রচিত একটি উপন্যাস বই আকারে প্রকাশ করেন। তিনি সংশ্লিষ্ট দপ্তরের রেজিস্টার বইতে উপন্যাসটির লেখক হিসেবে বিভিন্ন বিষয় (তার নাম, ঠিকানা, বইটির নাম, পৃষ্ঠা সংখ্যা প্রভৃতি) উল্লেখ করে নিবন্ধন করেন। এই নিবন্ধনের ফলে একটি নির্দিষ্ট সময় পর্যন্ত তার স্বত্বাধিকার সংরক্ষিত থাকবে। এতে বইটি নকল হওয়া থেকে রক্ষা পাবে। কেউ নকল করলেও তিনি আইনের সাহায্য নিতে পারবেন। এছাড়া, ক্ষতিপূরণও পেতে পারেন। সুতরাং বলা যায়, জনাব কালাম রচিত উপন্যাসটি নিবন্ধিত থাকায় তিনি কপিরাইট আইনের অধিকার পেয়েছিলেন।"
        },
        {
          "label": "ঘ",
          "question": "",
          "explanation": "কপিরাইট আইনে নিবন্ধিত থাকায় আদালতে মামলা করে উদ্দীপকের জনাব কালাম প্রতিকার পাবেন। লেখক বা শিল্পীর সৃষ্ট কর্ম নকল থেকে রক্ষায় কপিরাইট আইনে নিবন্ধন করা প্রয়োজন। এতে স্বত্বাধিকারীর অধিকার নির্দিষ্ট সময় পর্যন্ত সংরক্ষিত থাকে। বই, কবিতা, প্রবন্ধ এগুলোর ক্ষেত্রে লেখকের জীবনকালীন ও মৃত্যুর পর ষাট বছর পর্যন্ত এই সুরক্ষা থাকে। এ সময়ের মূধ্যে নকল হলে, স্বত্বাধিকারী আদালতে মামলা করে প্রতিকার পেতে পারেন। উদ্দীপকের জনাব কালাম ১৯৮৭ সালে তার রচিত একটি উপন্যাস বই আকারে প্রকাশ করেন। তিনি উপন্যাসটি সংশ্লিষ্ট দপ্তরের রেজিস্টার বইতে লেখক হিসেবে প্রয়োজনীয় বিষয় উল্লেখ করে নিবন্ধন করেন! তখনকার সময়ে এ উপন্যাসটি জনপ্রিয়তা পায়নি। ৩০ বছর পর ২০১৭ সালে অন্য একজন ব্যক্তি তার নিজের নামে উপন্যাসটি প্রকাশ করে। তাই জনাব কালাম আগের প্রমাণ দেখিয়ে ঐ ব্যক্তির বিরুদ্ধে মামলা করেন। জনাব কালাম তার উপন্যাসটি নিবন্ধন করানোর ফলে কপিরাইট আইনের অধিকার লাভ করেছেন। এ আইন অনুযায়ী তার অনুমতি ছাড়া অন্য কেউ এটি নকল বা প্রকাশ করতে পারবে না। তার জীবনকালীন ও মৃত্যুর যাট বছর পর পর্যন্ত এ অধিকার সুরক্ষিত থাকবে। এ সময়ে কেউ উপন্যাসটি নকল করলে আদালতে তার বিরুদ্ধে মামলা করা যাবে। এছাড়া, এতে তিনি ক্ষতিপূরণও পেতে পারেন। অতএব, জনাব কালামের উপন্যাসটি কপিরাইট আইনে নিবন্ধিত হওয়ায় তিনি প্রতিকার পাবেন।"
        }
      ]
    },
    {
      "number": "2",
      "uddipok": "দিনাজপুর জিলা চাল ও লিচুর জন্য বিখ্যাত। এখানকার অধিকাংশ কৃষক ধান ও লিচু চাষ করে। ফলে এখানে রাইসমিল ও লিচু বাগান ব্যাপক হারে গড়ে ওঠেছে। চালের বাজার মূল্য প্রতিবছর ওঠা-নামার কারণে চাষিরা ধান চাষের চেয়ে লিচু চাষের প্রতি বেশি ঝুঁকে পড়ছে। চাল ব্যবসায়ীরা এতে প্রত্যাশিত লাভ করতে পারছে না।",
      "tag": "DB ,DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "শ্রমশক্তি ব্যবসায়ের অর্থনৈতিক পরিবেশের উপাদান।"
        },
        {
          "label": "খ",
          "question": "",
          "explanation": "দেশীয় ও আন্তর্জাতিক পর্যায়ে প্রচলিত বিভিন্ন আইনের সমন্বয়ে সৃষ্ট পরিবেশ হলো, আইনগত পরিবেশ। বাণিজ্য ও শিল্প আইন, শ্রম আইন, আমদানি-রপ্তানি নীতি প্রভৃতি এ পরিবেশের উপাদান। ব্যবসায়সংক্রান্ত আইন ব্যবসায়ের অনুকূল হলে দেশি-বিদেশি উদ্যোক্তারা ব্যবসায়ে উৎসাহিত হয়। এতে দেশে ব্যবসায়ের প্রসার সহজ হয়। বাংলাদেশে আইনগত পরিবেশের উপাদানগুলো ক্ষেত্রবিশেষে আধুনিক ও যুগোপযোগী। মূলত জনগণের কল্যাণে এবং আন্তর্জাতিক পর্যায়ে বিভিন্ন সুবিধা পাওয়ার জন্য সরকার আইন প্রণয়ন করে থাকে।"
        },
        {
          "label": "গ",
          "question": "",
          "explanation": "উদ্দীপকে ব্যবসায় পরিবেশের প্রাকৃতিক উপাদান বিদ্যমান আছে বলে আমি মনে করি। এ পরিবেশ জলবায়ু, ভূ-প্রকৃতি, সাগর, নদ-নদী প্রভৃতি প্রাকৃতিক উপাদান নিয়ে গড়ে ওঠে। বিভিন্ন অঞ্চলের বা দেশের প্রাকৃতিক পরিবেশে ভিন্নতা থাকায় ব্যবসা-বাণিজ্য প্রভাবিত হয়। অনুকূল প্রাকৃতিক পরিবেশে যেকোনো ব্যবসায় সহজে গড়ে ওঠে। আবার, প্রতিকূল পরিবেশে ব্যবসায় গড়ে তোলা কঠিন। উদ্দীপকে বলা হয়েছে, দিনাজপুর জেলা চাল ও লিচুর জন্য বিখ্যাত। এখানকার অধিকাংশ কৃষক ধান ও লিচু চাষ করে। কারণ এ জায়গার আবহাওয়া, জলবায়ু, মাটি প্রভৃতি ধান ও লিচু চাষের উপযুক্ত। ফলে এখানে রাইসমিল ও লিচুবাগান ব্যাপক হারে গড়ে উঠেছে। প্রাকৃতিক পরিবেশের উপাদান অনুকূল হওয়ার কারণেই দিনাজপুরে ধান ও লিচু ব্যবসায়ের সম্প্রসারণ হয়েছে। সুতরাং, দিনাজপুরে ধান ও লিচু ব্যবসায় গড়ে ওঠায় প্রাকৃতিক পরিবেশের প্রভাব আছে।"
        },
        {
          "label": "ঘ",
          "question": "",
          "explanation": "উদ্দীপকে বেশি মুনাফা লাভের আশায় ধান বাদ দিয়ে লিচু চাষের প্রতি আকৃষ্ট হওয়া আমি সমর্থন করি। মুনাফা অর্জন ব্যবসায়ের মুখ্য উদ্দেশ্য। পণ্য বিনষ্ট হওয়া, চাহিদা কমে যাওয়া, দাম ওঠানামা এসব ঝুঁকি নিয়ে ব্যবসায়ীকে এ উদ্দেশ্য অর্জনের চেষ্টা করতে হয়। এসব ঝুঁকি কমিয়ে যথেষ্ট মুনাফা করাই থাকে ব্যবসায়ীর লক্ষ্য। তাই ঝুঁকি কম এমন ক্ষেত্র নির্বাচন করা উচিত। উদ্দীপকের দিনাজপুর জেলার অধিকাংশ কৃষক ধান ও লিচু চাষ করে। তাই এখানে রাইসমিল ও লিচুবাগানও ব্যাপক হারে গড়ে উঠেছে। কিন্তু চালের বাজারমূল্য প্রতিবছর ওঠানামা করে। আবার, মধ্যস্থ ব্যবসায়ীরা অনেক সময় ইচ্ছা করেই বাজার অস্থিতিশীল রাখে। এতে কৃষকরা ক্ষতির আশঙ্কায় থাকে। তাই চাষিরা ধানের চেয়ে লিচু চাষের প্রতি বেশি ঝুঁকে পড়েছে। কৃষকদের এ ধরনের সিদ্ধান্ত নেওয়ার কারণ, ধানের চেয়ে লিচু চাষে খরচ কম। এছাড়া বাজারমূল্যও তেমন ওঠানামা করে না। এতে কৃষকের ক্ষতির আশঙ্কা কমে যায়। আবার, লিচু মৌসুমি ফল হওয়ায় চাহিদা বেশি থাকে। ফলে মুনাফা হওয়ার সম্ভাবনা বেড়ে যায়। অর্থাৎ, ধানের চেয়ে লিচু চাষে ঝুঁকি কম। তাই বলা যায়, কৃষকদের লিচু চাষের প্রতি আকৃষ্ট হওয়া সম্পূর্ণ যৌক্তিক।"
        }
      ]
    },
    {
      "number": "3",
      "uddipok": "রূপন্তী, প্রিয়ন্তী ও শ্রাবন্তী ঘনিষ্ঠ বান্ধবী। তারা তিনজনে একটি বুটিকসের ব্যবসায় করে। তাছাড়া রূপন্তীর নিজস্ব একটি বুটিকসের ব্যবসায় রয়েছে। অধিক লাভের আশায় তারা তিনজন মিলে ব্যবসায়ের যাবতীয় বিষয় নিজেদের মতামত অনুযায়ী দলিলাকারে লিপিবদ্ধ করে ও নিবন্ধন করে। ব্যবসায়ের পরিধি বেড়ে যাওয়াতে রূপন্তী তার নিজস্ব ব্যবসায় প্রতিষ্ঠানটি বন্ধ করে দিয়েছে।",
      "tag": "DB ,DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "অংশীদারদের মধ্যকার চুক্তিবদ্ধ সম্পর্ককে অংশীদারি বলে।"
        },
        {
          "label": "খ",
          "question": "",
          "explanation": "যে অংশীদার ব্যবসায়ে মূলধন বিনিয়োগ করে লাভ-ক্ষতিতে অংশগ্রহণ করেন, কিন্তু অধিকার থাকা সত্ত্বেও ব্যবসায় পরিচালনায় সক্রিয়ভাবে অংশ নেন না, তাকে ঘুমন্ত বা নিষ্ক্রিয় অংশীদার বলে। এ ধরনের অংশীদার ব্যবসায় পরিচালনায় অংশ না নিলেও এদের দায় সাধারণ অংশীদারের মতো অসীম। তবে, কোনো কারণে এরা ব্যবসায় থেকে অব্যাহতি নিলে অন্য অংশীদারদের মতো বিজ্ঞপ্তি দেওয়ার প্রয়োজন হয় না।"
        },
        {
          "label": "গ",
          "question": "",
          "explanation": "উদ্দীপকের রূপন্তীর একমালিকানা ব্যবসায়টিতে আইনগত জটিলতা না থাকায় তা বন্ধ করে দেওয়া সহজ হয়েছে। এ ধরনের ব্যবসায় একজন ব্যক্তি গঠন, পরিচালনা ও নিয়ন্ত্রণ করে। এর আইনগত কোনো সত্তা নেই। এজন্য এর স্থায়িত্ব মালিকের ইচ্ছা- অনিচ্ছার ওপর নির্ভর করে। উদ্দীপকের রূপন্তীর নিজের একটি বুটিকসের ব্যবসায় আছে। ব্যবসায়টি গঠন করতে তার আইনগত কোনো ঝামেলা হয়নি। এটি চালু কিংবা বন্ধ রাখা তার ইচ্ছার ওপর নির্ভর করে। কিন্তু বেশি লাভের আশায় রূপন্তী তার দুই বান্ধবীর সাথে অন্য একটি বুটিকস ব্যবসায়ের অংশীদার হয়। কাজের চাপ বেড়ে যাওয়ায় রূপন্তী নিজের বুটিকস পরিচালনা করতে সমস্যায় পড়ে। এজন্য সে নিজের ব্যবসায়টি বন্ধ করে দেয়। আইনগত সমস্যা না থাকায় সে সহজেই এই সিদ্ধান্ত নিতে পেরেছে। এছাড়া, কোনো অংশীদার না থাকায় কেউ হস্তক্ষেপও করতে পারে না। তাই, একমালিকানা সংগঠন হওয়ায় রূপন্তী সহজেই তার ব্যবসায়টি বন্ধ করে দিতে পেরেছে।"
        },
        {
          "label": "ঘ",
          "question": "",
          "explanation": "যাউদ্দীপকের তিনজনের পরিচালিত অংশীদারি ব্যবসায়টি আইনগত সুবিধা পাওয়ার জন্য তা দলিল আকারে লিপিবদ্ধ ও নিবন্ধন করা হয়েছে। দুই বা ততোধিক ব্যক্তি মিলে অংশীদারি ব্যবসায় গঠন করা হয়। চুক্তির ভিত্তিতে এ ব্যবসায় পরিচালিত হয়। এ চুক্তি লিখিত ও নিবন্ধিত হলে ব্যবসায়ে আইনগত সুবিধা পাওয়া যায়। উদ্দীপকের রূপন্তী, প্রিয়ন্তী ও শ্রাবন্তী ঘনিষ্ঠ বান্ধবী। তারা তিনজন মিলে একটি বুটিকসের ব্যবসায় শুরু করে। তাদের এ ব্যবসায়টি অংশীদারি সংগঠন। বেশি লাভের আশায় তারা ব্যবসায়ের যাবতীয় বিষয় দলিল আকারে লিপিবদ্ধ ও নিবন্ধন করে। বিষয়বস্তু লিখিত হওয়ায় সঠিক দিক-নির্দেশনা অনুযায়ী ব্যবসায়টি পরিচালনা করা সহজ হবে। এতে যেকোনো ঝামেলা এড়ানো সম্ভব হবে। কারণ সমস্যা সমাধানে এটি ভবিষ্যতের প্রমাণ হিসেবে কাজ করবে। এছাড়া, ব্যবসায়টি নিবন্ধিত হওয়ায় আইনগত সুবিধা পাওয়া যাবে। অধিকার আদায়ের জন্য অংশীদাররা একে অন্যের বিরুদ্ধে মামলা করতে পারবে। আবার, ব্যবসায়ের পাওনা আদায়ের জন্য আদালতে প্রতিকার চাওয়া যাবে। এসব সুবিধা পাওয়ার আশায় রূপন্তী, প্রিয়ন্তী ও শ্রাবন্তী ব্যবসায়টি দলিল আকারে লিপিবদ্ধ ও নিবন্ধন করে।"
        }
      ]
    },
    {
      "number": "4",
      "uddipok": "মিসেস নীলা একটি বেসরকারি প্রতিষ্ঠানে চাকরি করেন। পরিবারের সবকিছু তাকেই সামলাতে হয়। অফিসের কাজে অতিমাত্রায় ব্যস্ত থাকার কারণে বিদ্যুৎ বিল, গ্যাস বিল ও পানির বিল বর্তমানে মোবাইল ফোনের মাধ্যমে পরিশোধ করেন। বাড়ির নিত্য প্রয়োজনীয় জিনিসপত্র ইন্টারনেটের মাধ্যমে 'বিকিকিনি' নামে একটি শপিংমল থেকে ক্রয় করেন। শপিংমলের কর্মীরা মাল মিসেস নীলার বাড়িতে পৌছে দেয় এবং তিনি মোবাইলের মাধ্যমে মূল্য পরিশোধ করেন। মিসেস নীলাকে বিল ও মূল্য পরিশোধ করতে এখন আর তেমন ঝামেলা পোহাতে হয় না।",
      "tag": "DB ,DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "উপাত্ত ও তথ্য সংগ্রহ, প্রক্রিয়াজাতকরণ, সংরক্ষণ, আধুনিকীকরণ, বিতরণ ও প্রয়োগ এবং দ্রুত, সহজে ও অর্থপূর্ণভাবে বিনিময়ের জন্য ইন্টারনেট প্রযুক্তির ব্যবহারকে ICT (Information and Communication Technology) বলে।"
        },
        {
          "label": "খ",
          "question": "",
          "explanation": "ক্রেডিট ও ডেবিট কার্ড উভয়ই ATM বুথ থেকে অর্থ উত্তোলনে এবং পণ্য ও সেবা কিনতে ব্যবহৃত হয়। ক্রেডিট কার্ড ডেবিট কার্ডের চেয়ে উত্তম। কারণ, ডেবিট কার্ডের গ্রাহকরা কোনো ঋণ সুবিধা পায় না। কিন্তু ক্রেডিট কার্ডগ্রহীতা তার অবস্থা বিবেচনায় একটি সীমা পর্যন্ত ঋণ পায়। ফলে নগদ অর্থের প্রয়োজনে বা কিছু কিনতে গ্রাহক এ ঋণ সুবিধাকে কাজে লাগাতে পারে। তাই ক্রেডিট কার্ড সবক্ষেত্রে জনপ্রিয়।"
        },
        {
          "label": "গ",
          "question": "",
          "explanation": "উদ্দীপকের মিসেস নীলা মোবাইল ব্যাংকিং প্রক্রিয়ার মাধ্যমে বিল পরিশোধ করেন। এ প্রক্রিয়ায় মোবাইলের মাধ্যমে ব্যাংকিং ও আর্থিক সেবা পাওয়া যায়। এক্ষেত্রে গ্রাহক একটি মোবাইল অ্যাকাউন্টের মাধ্যমে এ সেবাসমূহ পেতে পারে। এতে ব্যাংকে না গিয়েও গ্রাহক নগদ টাকা তুলতে বা জমা দিতে পারে। এছাড়া ঘরে বসেই প্রয়োজনীয় বিল পরিশোধ করা যায়। উদ্দীপকের মিসেস নীলা একজন বেসরকারি চাকরিজীবী। অফিসের কাজে তিনি বেশিরভাগ সময় ব্যস্ত থাকেন। তাই তিনি বিদ্যুৎ বিল, গ্যাস বিল ও পানির বিল মোবাইল ফোনের মাধ্যমে পরিশোধ করেন। এ ব্যবস্থায় তিনি ঘরে বসে যেকোনো সময়ে কাজটি করতে পারছেন। এছাড়া, এর মাধ্যমে ব্যাংকে যাওয়ার চেয়ে দ্রুত লেনদেন করা যায়। এতে কম খরচ ও সময়ের প্রয়োজন হয়। তাই বলা যায়, মিসেস নীলা দ্রুত বিল পরিশোধে মোবাইল ব্যাংকিং প্রক্রিয়া ব্যবহার করেন।"
        },
        {
          "label": "ঘ",
          "question": "",
          "explanation": "ইলেকট্রনিক প্রযুক্তি উদ্দীপকের 'বিকিকিনি' প্রতিষ্ঠানটির ব্যবসায় সম্প্রসারণে ব্যাপক ভূমিকা রাখছে। ইন্টারনেট প্রযুক্তিতে গ্রাহকের কাছে সহজেই পণ্য পৌঁছানো যায়। এক্ষেত্রে মোবাইল বা কম্পিউটারে ব্যবহার করতে হয়। এর মাধ্যমে গ্রাহক ঘরে বসে নির্দিষ্ট প্রতিষ্ঠানের ওয়েবসাইটে পছন্দ অনুযায়ী পণ্যের অর্ডার দেয়। অর্ডার পাওয়ার পর নির্দিষ্ট ঠিকানায় বিক্রেতা পণ্য পৌছে দেয়। পুণ্য পাওয়ার পর গ্রাহক মোবাইল ব্যাংকিং বা কার্ডের মাধ্যমে মূল্য পরিশোধ করে। উদ্দীপকের মিসেস নীলা বেসরকারি প্রতিষ্ঠানে চাকরি করেন। বাড়ির প্রয়োজনীয় জিনিসপত্র তিনি ইন্টারনেটের মাধ্যমে 'বিকিকিনি' শপিংমল থেকে কেনেন। এসব পণ্য শপিংমলের কর্মীরাই তার বাড়িতে পৌছে দেয়। এরপর মোবাইলের মাধ্যমে তিনি মূল্য পরিশোধ করেন। -ইলেকট্রনিক প্রযুক্তিতে ইন্টারনেট ব্যবহার করে মিসেস নীলা যেকোনো সময় পণ্য কিনতে পারছেন। এতে তার সময় ও অর্থ খরচ কমেছে। 'বিকিকিনি' প্রতিষ্ঠানটি তাদের ওয়েবসাইটের মাধ্যমে সুবিধা দেওয়ায় অন্যান্য গ্রাহকরাও প্রতিষ্ঠানটি থেকে পণ্য কিনতে আগ্রহী হবে। এভাবে ইলেকট্রনিক ও ইন্টারনেট প্রযুক্তির মাধ্যমে যেকোনো সময় যেকোনো স্থানে গ্রহকদের সেবা দেওয়া যায়। গ্রাহক তার ব্যবহৃত মোবাইল বা কম্পিউটারের মাধ্যমে এ সেবা পেয়ে থাকে। অতএব, দ্রুত ও সহজে গ্রাহকদের সেবা দিতে 'বিকিকিনি' প্রতিষ্ঠানের ব্যবহৃত প্রযুক্তি ব্যবসায় সম্প্রসারণে ভূমিকা রাখছে।"
        }
      ]
    },
    {
      "number": "5",
      "uddipok": "রামসাগর, কান্তজির মন্দির, মহাস্থানগড় উত্তরবঙ্গের ঐতিহাসিক স্থান। বর্তমান সরকার ঐতিহাসিক নিদর্শনগুলোকে সংরক্ষণ করার জন্য নানাবিধ পদক্ষেপ গ্রহণ করেছে। দাযিত্ব অর্পিত হয়েছে একটি সংস্থার ওপর। সরকারের আয়ের উৎস হিসেবে একটি বিরাট ভূমিকা রাখবে বিধায়, এই সংস্থাটি নিজস্ব হোটেল, মোটেল ও পিকনিক স্পট হিসেবে পরিচালনা করে আসছে এসব ঐতিহাসিক স্থান।",
      "tag": "DB ,DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "বাংলাদেশে সাশ্রয়ী মূল্যে সড়কপথে যাত্রী ও পণ্য পরিবহনে নিয়োজিত সরকারি দায়িত্ব পাওয়া প্রতিষ্ঠানকে BRTC (Bangladesh Road Transport Corporation) বলে।"
        },
        {
          "label": "খ",
          "question": "",
          "explanation": "সরকারি-বেসরকারি যৌথ অর্থায়নে ও সহযোগিতায় প্রতিষ্ঠিত, পরিচালিত ও নিয়ন্ত্রিত ব্যবসায় কাজকে সরকারি-বেসরকারি অংশীদারিত্বভিত্তিক ব্যবসায় বলে। এটি সংক্ষেপে পিপিপি (PPP) নামে পরিচিত। এতে সরকারি ও বেসরকারি প্রতিষ্ঠান একত্র হয়ে চুক্তির মাধ্যমে সেতু, সড়ক, মহাসড়ক, বন্দর প্রভৃতি ক্ষেত্রে অর্থায়ন, ডিজাইন, নির্মাণ, পরিচালনা ও রক্ষণাবেক্ষণ করে। অধিকাংশ ক্ষেত্রে নির্মাণ করা সেতু, মহাসড়ক বা বন্দর ইজারা দিয়ে খাজনা বা টোল আদায়ের মাধ্যমে সরকারি-বেসরকারি অংশীদারিত্ব ব্যবসায় পরিচালনা করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সংস্থাটি রাষ্ট্রীয় ব্যবসায় সংগঠন। এ ব্যবসায় সংগঠন সরকার পরিচালনা ও নিয়ন্ত্রণ করে। এর মূল উদ্দেশ্য মুনাফা অর্জন নয়, বরং জনগণের কল্যাণ সাধন করা। এ ব্যবসায় থেকে অর্জিত আয় পুনরায় জনগণের কল্যাণে ব্যয় করা হয়। উদ্দীপকে বর্ণিত রামসাগর, কান্তজিউর মন্দির, মহাস্থানগড় উত্তরবঙ্গের ঐতিহাসিক স্থান। বর্তমান সরকার ঐতিহাসিক নিদর্শনগুলো সংরক্ষণ করার জন্য পদক্ষেপ নিয়েছে। এর দায়িত্ব দেওয়া হয়েছে একটি সংস্থার ওপর। এ সংস্থাটি হলো বাংলাদেশ পর্যটন করপোরেশন। সরকারই এটি গঠন ও পরিচালনা করছে। এর উদ্দেশ্য মুনাফা অর্জন নয়। এটি মূলত ঐতিহাসিক স্থানগুলো সংরক্ষণে কাজ করছে। ফলে জনগণ এ নিদর্শনগুলো নিশ্চিন্তে ভ্রমণের সুযোগ পায়। মানুষকে এ সেবা দেওয়ার জন্য সরকার বাংলাদেশ পর্যটন করপোরেশনকে দায়িত্ব দিয়েছে। সুতরাং, উক্ত সংস্থাটি রাষ্ট্রীয় ব্যবসায় সংগঠনের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সংস্থাটির ওপর সরকারের দায়িত্ব দেওয়া সম্পূর্ণ যৌক্তিক। বাংলাদেশ পর্যটন করপোরেশন দেশের পর্যটন শিল্পের উন্নয়নে কাজ করে। সরকার পর্যটন শিল্পের উন্নয়নের জন্য সংস্থাটিকে দায়িত্ব দিয়েছে। এর মাধ্যমে দেশ-বিদেশের পর্যটকরা ভ্রমণ ও ঐতিহাসিক নিদর্শন সম্পর্কে প্রয়োজনীয় তথ্য পায়। ফলে তারা স্বাচ্ছন্দ্যে ভ্রমণ করতে পারে। উদ্দীপকে বলা হয়েছে, সরকার ঐতিহাসিক নিদর্শনগুলো সংরক্ষণ করার জন্য পদক্ষেপ নিয়েছে। এজন্য একটি সংস্থাকে দায়িত্ব দেওয়া হয়েছে। সংস্থাটি হলো বাংলাদেশ পর্যটন করপোরেশন। এটি নিজস্ব হোটেল, মোটেল ও পিকনিক স্পট হিসেবে ঐতিহাসিক স্থানগুলো পরিচালনা করে আসছে। মুনাফা অর্জন এ সংস্থাটির উদ্দেশ্য নয়। জনকল্যাণেই এটি নিয়োজিত আছে। বাংলাদেশের পর্যটন করপোরেশন-এর প্রধান কাজ হলো পর্যটন শিল্পের উন্নয়নের জন্য পর্যটকদের প্রয়োজনীয় সুযোগ-সুবিধা দেওয়া। তাদের নিরাপত্তা নিশ্চিত করে এটি প্রয়োজনীয় তথ্য সরবরাহ করে। এতে দেশি-বিদেশি পর্যটকরা ভ্রমণে আগ্রহী হয়। এতে সরকারের আয় বাড়ে। সেই আয়ের অর্থ সরকার জনকল্যাণে বিনিয়োগ করতে পারে। এছাড়া, এটির পরিচালিত হোটেলগুলোতে কর্মসংস্থানের সুযোগ তৈরি হয়। এতে দেশে বেকারের সংখ্যা কমে। তাই বলা যায়, পর্যটন শিল্পের বিকাশে সরকারের পক্ষে 'বাংলাদেশ পর্যটন করপোরেশন'কে দায়িত্ব দেওয়া যুক্তিযুক্ত হয়েছে।"
        }
      ]
    },
    {
      "number": "6",
      "uddipok": "জনাব আব্দুল মালেক তার পঞ্চাশ জন বন্ধু নিয়ে 'বিরল কোং' নামে একটি ব্যবসায় সংগঠন গড়ে তুললেন। তাদের মোট মূলধনের পরিমাণ তিন কোটি টাকা। তারা মূলধনের পরিমাণ বাড়ানোর উদ্দেশ্যে জনাব হককে নিতে চাইলে কোম্পানির মূল দলিলের সংশোধন প্রয়োজন পড়ে।",
      "tag": "DB ,DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "যে দলিলে কোম্পানির অভ্যন্তরীণ কাজ পরিচালনা সংক্রান্ত যাবতীয় নিয়ম-নীতি লিপিবদ্ধ থাকে এবং যেটি প্রতিষ্ঠানে নিয়োজিত বিভিন্ন ব্যক্তির ক্ষমতা, কর্তৃত্ব ও সম্পর্কের দিকনির্দেশনা দেয়; তাকে পরিমেল নিয়মাবলি বলে।"
        },
        {
          "label": "খ",
          "question": "",
          "explanation": "প্রাইভেট ও পাবলিক লিমিটেড কোম্পানি দু'টিই যৌথ মূলধনী সংগঠন। প্রাইভেট লিমিটেড কোম্পানি সাধারণত পাবলিক লিমিটেড কোম্পানির চেয়ে ছোট আয়তনের হয়। কারণ প্রাইভেট লিমিটেড কোম্পানির সদস্য সংখ্যা ২-৫০ জন। এর সদস্যরাই মূলধনের ব্যবস্থা করে। অন্যদিকে, পাবলিক লিমিটেড কোম্পানির সদস্য শেয়ার সংখ্যায় সীমাবদ্ধ। শেয়ারের পরিমাণ বেশি হলে সদস্য সংখ্যাও বাড়তে থাকে। এ ধরনের কোম্পানি জনগণের কাছে শেয়ার বিক্রি করে অনেক বেশি মূলধনের ব্যবস্থা করতে পারে। তাই এর আয়তনও প্রাইভেট লিমিটেড কোম্পানির চেয়ে বড় হয়।"
        },
        {
          "label": "গ",
          "question": "",
          "explanation": "উদ্দীপকে কোম্পানির মূল দলিল বলতে স্মারকলিপিকে বোঝানো হয়েছে। এতে কোম্পানির নাম, ঠিকানা, উদ্দেশ্য, মূলধন, দায় ও সম্মতির বিষয় সংক্ষেপে লেখা থাকে। এটি কোম্পানির কাজের ক্ষেত্র ও ক্ষমতার সীমা নির্দেশ করে। এতে উল্লেখ নেই এমন কোনো কাজ কোম্পানি করতে পারে না। আর করলে তা ক্ষমতার বাইরের কাজ হিসেবে বিবেচিত হয়। উদ্দীপকের জনাব আব্দুল মালেক ৫০ জন বন্ধু নিয়ে 'বিরল কোং' নামে একটি ব্যবসায় গড়ে তুললেন। তাদের মোট মূলধনের পরিমাণ তিন কোটি টাকা। তারা মূলধনের পরিমাণ বাড়ানোর জন্য জনাব হককে নিতে চাইলে কোম্পানির মূল দলিল স্মারকলিপির পরিবর্তন প্রয়োজন পড়ে। কারণ, স্মারকলিপিতে কোম্পানির মূলধন কত হবে, তা লেখা আছে। আবার, কোম্পানির উদ্দেশ্য ও সদস্য সংখ্যা কত হবে, তা নির্দিষ্টভাবে উল্লেখ আছে। এখন সদস্য সংখ্যা ও মূলধন পরিবর্তন করতে চাইলে স্মারকলিপিতেও পরিবর্তন আনতে হবে। সুতরাং, বিরল কোং-এর মূল দলিল বলতে স্মারকলিপিকে বোঝানো হয়েছে।"
        },
        {
          "label": "ঘ",
          "question": "",
          "explanation": "'বিরল কোং'-এর মূলধনের পরিমাণ বাড়াতে মূল দলিলের বা স্মারকলিপির সংশোধন প্রয়োজন। এতে কোম্পানির নাম, ঠিকানা, উদ্দেশ্য এবং মূলধনের বিষয় সংক্ষেপে লেখা থাকে। ব্যবসায়ের মূলধন কমানো বা বাড়ানোর প্রয়োজন হলে স্মারকলিপির মূলধন ধারারও পরিবর্তন করা হয়। উদ্দীপকের 'বিরল কোং' প্রতিষ্ঠানটি মূলধন বাড়াতে চায়। এজন্য জনাব হককে সদস্য হিসেবে নিতে চায়। আর এ মূলধন বাড়ানোর জন্য স্মারকলিপির পরিবর্তন করার প্রয়োজন হয়। কারণ, মূলধন বাড়াতে কোম্পানির দায় ও সদস্য সংখ্যার পরিবর্তন করতে হয়। 'বিরল কোং-এর সদস্য সংখ্যা বাড়াতে চাইলে সাধারণ সভা আহ্বান করতে হবে। এরপর সভায় প্রস্তাব পাস করতে হবে। এতে প্রতিষ্ঠানটির মোট মূলধন বাড়বে। এক্ষেত্রে স্মারকলিপির ধারায়ও (নাম, উদ্দেশ্য, দায় এবং সম্মতি) পরিবর্তন আসবে। ফলে শেয়ার সংখ্যা, শেয়ার মূল্যমান, স্টক প্রভৃতি নির্দিষ্টভাবে আবার নির্ধারণ করতে হবে। তাই, বিরল কোং-এর মূলধন বাড়ানোর জন্য স্মারকলিপির সংশোধন গুরুত্বপূর্ণ।"
        }
      ]
    },
    {
      "number": "7",
      "uddipok": "মি. আব্দুল হাই একটি গার্মেন্টস শিল্পের মালিক ও রপ্তানিকারক। সম্প্রতি আমদানিকারক দেশ জাপানের 'MISAKA' প্রতিষ্ঠানের সাথে বিরোধ দেখা দিলে, সমজাতীয় প্রতিষ্ঠানগুলোর সমন্বয়ে গড়ে ওঠা একটি সংগঠনের সহায়তায় তা সমাধান করে নেয়। মি, আব্দুল হাই-এর ব্যবসায় প্রতিষ্ঠানটি বিভিন্ন আন্তর্জাতিক মেলায় অংশগ্রহণ করে এবং বিভিন্ন দেশে পোশাক রপ্তানি করে প্রচুর বৈদেশিক মুদ্রা অর্জন করতে সহায়তা করছে অন্য একটি সংগঠন। ফলে ব্যবসায়ের সাফল্য উত্তরোত্তর বৃদ্ধি পাচ্ছে।",
      "tag": "DB ,DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "ব্যবসায় স্থাপন, পরিচালনা ও নিয়ন্ত্রণে যেসব আর্থিক-অনার্থিক সহযোগিতা ব্যবসায়ের জন্য অনুকূল পরিবেশ তৈরি করে ও ব্যবসায়ীদের অনুপ্রাণিত করে, তাকে ব্যবসায়ের সহায়ক সেবা বলে।"
        },
        {
          "label": "খ",
          "question": "",
          "explanation": "কোনো নির্দিষ্ট এলাকার ব্যবসায়ী বা শিল্পপতিরা নিজেদের স্বার্থরক্ষা ও উন্নয়নের জন্য যৌথ প্রচেষ্টায় যে অমুনাফাভোগী সংগঠন প্রতিষ্ঠা করেন, তা-ই শিল্প ও বণিক সমিতি। এ সমিতির অন্যতম কাজ হলো দেশের শিল্প ও বাণিজ্য সম্পর্কিত নীতিমালা বাস্তবায়ন করা। সমিতিটি শিল্প ও বণিক সভায় পরামর্শ দেওয়া, বাজার সম্পর্কে নিয়মিত তথ্য সংগ্রহ, সংরক্ষণ ও সরবরাহ করে সদস্যদের সহায়তা করে। এছাড়া, শিল্প ও বণিক সমিতি সদস্যদের মুখপাত্র হিসেবে তাদের অভাব-অভিযোগ সম্পর্কে সরকারকে জানায়। এভাবে এটি বণিকদের অর্থাৎ ব্যবসায় উদ্যোক্তাদের সহায়তা করে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'MISAKA' প্রতিষ্ঠানের সাথে বিরোধ মীমাংসার পেছনে বিজিএমইএ (BGMEA) ভূমিকা রাখছে বলে আমি মনে করি। BGMEA-এর পূর্ণরূপ হলো- Bangladesh Garment Manufacturers and Exporters Association. এটি বাংলাদেশের তৈরি পোশাক প্রস্তুতকারক ও রপ্তানিকারকদের স্বার্থরক্ষা ও ব্যবসায়িক উন্নয়নের জন্য গড়ে ওঠা সমিতি। এটি ব্যবসায়ীদের মধ্যকার বিরোধ নিষ্পত্তি করতে সাহায্য করে। এছাড়া, এটি পোশাক শিল্পে নিয়োজিত কর্মীদের অধিকার নিশ্চিত করতে কাজ করে। উদ্দীপকের মি. আব্দুল হাই একটি গার্মেন্টস শিল্পের মালিক ও রপ্তানিকারক। সম্প্রতি আমদানিকারক দেশ জাপানের 'MISAKA' প্রতিষ্ঠানের সাথে তার বিরোধ দেখা দেয়। এজন্য তিনি সমজাতীয় প্রতিষ্ঠানগুলোর সমন্বয়ে গড়ে ওঠা একটি সংগঠনের সহায়তায় তা সমাধান করেন। সংগঠনটি মি. আব্দুল হাইয়ের মতো তৈরি পোশাক প্রস্তুতকারক ও রপ্তানিকারকদের সমন্বয়ে গড়ে ওঠে। এটি ব্যবসায়ীদের বিরোধ নিষ্পত্তিতে সহায়তা করে। ফলে ব্যবসায়ীদের স্বার্থরক্ষা ও উন্নয়ন হয়। এ বৈশিষ্ট্যগুলোর সাথে BGMEA-এর কাজের মিল আছে। সুতরাং, 'MISAKA'-এর সাথে বিরোধ মীমাংসায় বিজিএমইএ (BGMEA) সাহায্য করেছে।"
        },
        {
          "label": "ঘ",
          "question": "",
          "explanation": "উদ্দীপকে প্রচুর বৈদেশিক মুদ্রা অর্জন করার পেছনে রপ্তানি উন্নয়ন ব্যুরো ভূমিকা রাখছে। এ প্রতিষ্ঠানটি রপ্তানি আয় বাড়ানোর জন্য কাজ করে। তাই পণ্যের বাজার তৈরি ও প্রচারের লক্ষ্যে এটি বিভিন্ন আন্তর্জাতিক মেলায় অংশগ্রহণ করে। এছাড়া, বিদেশে পণ্য প্রদর্শনীর ব্যবস্থা করে আন্তর্জাতিক বাজারে পণ্য বিক্রি করে। উদ্দীপকের মি. আব্দুল হাই গার্মেন্টস শিল্পের মালিক ও রপ্তানিকারক। তার প্রতিষ্ঠানটি বিভিন্ন আন্তর্জাতিক মেলায় অংশগ্রহণ করে। এছাড়া, বিভিন্ন দেশে পোশাক রপ্তানি করে প্রচুর বৈদেশিক মুদ্রা অর্জন করে। ফলে ব্যবসায়ের সাফল্য দিনদিন বাড়ছে। মি. আব্দুল হাইয়ের ব্যবসায়ে রপ্তানি আয় বাড়াতে রপ্তানি উন্নয়ন ব্যুরো সহায়তা দেয়। এটি বিভিন্ন আন্তর্জাতিক মেলায় অংশগ্রহণ করে। বিভিন্ন দেশে রপ্তানিযোগ্য পণ্যের প্রদর্শনীরও ব্যবস্থা করে। এতে ক্রেতারা পণ্যের মান সম্পর্কে সহজে ধারণা পায়। পরবর্তীতে তারা প্রয়োজন অনুযায়ী পণ্য কিনে থাকে। ফলে পণ্যের বাজার বাড়ে। আন্তর্জাতিক মেলার আয়োজন করায় প্রতিষ্ঠানটি বিদেশি ক্রেতাদের আমন্ত্রণ জানায়। আবার, এটি রপ্তানি বিষয়ক সেমিনার আয়োজন করে থাকে। এর মাধ্যমে তথ্য সরবরাহ করে ব্যবসায়ীদের রপ্তানিতে আগ্রহী করে তোলা হয়। তাই বলা যায়, মি. আব্দুল হাইয়ের প্রচুর বৈদেশিক মুদ্রা অর্জন করার পেছনে ওপরের কাজগুলো করে রপ্তানি উন্নয়ন ব্যুরো গুরুত্বপূর্ণ ভূমিকা রাখছে।"
        }
      ]
    },
    {
      "number": "8",
      "uddipok": "মিস সাম্মী ও মরিয়াম দুই বান্ধবী। তারা দু'জনেই যুব উন্নয়ন প্রকল্প থেকে বাটিক, বুটিক ও সেলাই প্রশিক্ষণ নিয়েছে। মিস সাম্মী তার গ্রামে একটি বাটিক, বুটিকের দোকান দিয়েছে ও মরিয়াম একটি লেডিস টেইলার্স দিয়েছে। গ্রামীণ পরিবেশে বাটিক, বুটিকের ব্যবসায়টি সফলতার সাথে না চললেও লেডিস টেইলার্সটি বেশ সফলতার সাথে চলছে।",
      "tag": "DB ,DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "কোনো ব্যক্তি বা ব্যক্তিবর্গ ঝুঁকি নিয়ে নিজস্ব কর্মপ্রচেষ্টার মাধ্যমে নতুন কিছু করলে ঐ ব্যক্তি বা ব্যক্তিবর্গকে উদ্যোক্তা বলে।"
        },
        {
          "label": "খ",
          "question": "",
          "explanation": "মেধা ও মন দিয়ে নতুন কোনো কিছু তৈরি বা ধারণা সৃষ্টি করাকে সৃজনশীলতা বলে। উদ্যোক্তা হলেন একজন উদ্ভাবক। তিনি উদ্যোগ নেওয়ার মাধ্যমে অর্থনীতিতে নতুন কিছু সংযোজন করেন। তার উদ্ভাবন হতে পারে নতুন পদ্ধতি, যা এখনো উদ্ভাবন হয়নি। অথবা নতুন পণ্য, যা ভোক্তা এখনো পায়নি। এটি কাঁচামালের নতুন উৎস ও নতুন পণ্যের বাজারও হতে পারে। এসব কাজ উদ্যোক্তার সৃজনশীল ও উদ্ভাবনী গুণের সমন্বয়েই সম্ভব হয়।"
        },
        {
          "label": "গ",
          "question": "",
          "explanation": "উদ্দীপকের মিস শাম্মীর বাটিক, বুটিকের দোকানটির সফলতা না পাওয়ার পেছনে উদ্যোক্তার 'দূরদৃষ্টি' গুণটির অভাব আছে। উদ্যোক্তাকে সবসময় অনিশ্চয়তার মধ্যে ব্যবসায় পরিচালনা করতে হয়। এজন্য তাকে দূরদৃষ্টিসম্পন্ন হতে হয়। এ গুণের মাধ্যমে ভবিষ্যতে কী হতে পারে, তা অনুধাবন করা যায়। উদ্যোক্তার দূরদৃষ্টি বেশি হলে তার সফল হওয়ার সম্ভাবনাও থাকে বেশি। উদ্দীপকের মিস শাম্মী যুব উন্নয়ন প্রকল্প থেকে বাটিক, বুটিকের প্রশিক্ষণ নিয়েছে। এরপর সে তার গ্রামে বাটিক, বুটিকের একটি দোকান দেয়। -কিন্তু গ্রামীণ পরিবেশে তার ব্যবসায়টি সফল হয় না। কারণ, গ্রামের নিম্ন আয়ের মানুষজন সাধারণত বাটিক, বুটিকের তৈরি পোশাক কেনে না। এছাড়া তাদের আধুনিক ফ্যাশন সম্পর্কে আগ্রহ কম থাকে। মিস শাম্মীর গ্রামে দোকান দেওয়ার আগে এ বিষয়গুলো ভাবা উচিত ছিল। সুতরাং, গ্রামে বাটিক ও বুটিকের পণ্য চলবে কি না, এ বিষয়ে দূরদৃষ্টির অভাবেই তার ব্যবসায়টি সফল হয় নি।"
        },
        {
          "label": "ঘ",
          "question": "",
          "explanation": "হাউদ্দীপকের মিস মরিয়াম উপযুক্ত ক্ষেত্র নির্বাচন করায় তার লেডিস টেইলার্সটি সফল হয়েছে। ব্যবসায়ের ক্ষেত্র নির্বাচন একটি গুরুত্বপূর্ণ বিষয়। এক্ষেত্রে গ্রাহকদের চাহিদা, ব্যবসায়ের পরিবেশ প্রভৃতি বিষয়ের দিকে খেয়াল রাখতে হয়। সঠিক ক্ষেত্র নির্বাচন করতে পারলে ব্যবসায়ে দ্রুত সফলতা আসে। উদ্দীপকের মিস শাম্মী ও মরিয়াম যুব উন্নয়ন প্রকল্প থেকে বাটিক, বুটিক ও সেলাইয়ের প্রশিক্ষণ নেয়। এরপর মিস শাম্মী তাদের গ্রামে বাটিক ও বুটিকের দোকান দেয়। অপরদিকে মিস মরিয়াম লেডিস টেইলার্স স্থাপন করেছে। গ্রামের পরিবেশে মিস শাম্মীর বাটিক, বুটিকের ব্যবসায়টি সফল না হলেও মিস মরিয়ামের লেডিস টেইলার্সটি সফলতার সাথেই চলছে। মিস শাম্মী তার ব্যবসায়ের ক্ষেত্র নির্বাচনে ব্যর্থ হয়েছে। কারণ গ্রামের মানুষ বাটিক, বুটিকের তৈরি পোশাকের প্রতি তেমন আগ্রহী নয়। এছাড়া তাদের আয়ের পরিমাণও কম। তাই তারা সাধারণত পোশাক তৈরির জন্য টেইলার্স বেছে নেয়। এতে তাদের খরচও কম হয়। এসব বিষয় ভেবে মিস মরিয়াম তার গ্রামে লেডিস টেইলার্স স্থাপন করে। এতে মিস মরিয়ামের ব্যবসায়ে সফলতা আসে। তাই বলা যায়, উপযুক্ত ক্ষেত্র নির্বাচন করায় মিস মরিয়ামের লেডিস টেইলার্সটি সফলতার সাথে চলছে।"
        }
      ]
    },
    {
      "number": "9",
      "uddipok": "জনাব আরিফ একজন বেসরকারি কলেজের শিক্ষক। স্ত্রী ও তিন সন্তান নিয়ে তার পরিবার। তিনি চাকরির পাশাপাশি স্টক ব্যবসায়ও করেন। জীবন ও সম্পত্তির ঝুঁকি লাঘবের জন্য তিনি A এবং B নামক দু'টি প্রতিষ্ঠানের সাথে চুক্তিবদ্ধ হয়েছেন। জীবন ও সম্পত্তি ঝুঁকির সম্মুখীন হলে উক্ত প্রতিষ্ঠান দু'টি এগিয়ে আসবে।",
      "tag": "DB ,DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "বিমা চুক্তিতে ব্যক্তির জীবন ও সম্পত্তির ঝুঁকি নিজের কাঁধে নেওয়ার জন্য বিমা কোম্পানি বিমাগ্রহীতা থেকে এককালীন বা কিস্তিতে যে অর্থ নেয়, তাকেই প্রিমিয়াম বলে।"
        },
        {
          "label": "খ",
          "question": "",
          "explanation": "বুদ্ধিবৃত্তিক সম্পত্তিসহ সব ধরনের ব্যবসায় সুষ্ঠুভাবে পরিচালনা ও নিয়ন্ত্রণের জন্য সুনির্দিষ্ট আইনি বিধিবিধানকে ব্যবসায়ের আইনগত দিক বলে। ব্যবসায় পরিচালনার 'জন্য উদ্যোক্তাকে বিভিন্ন নিয়মকানুন মেনে চলতে হয়। এজন্য ব্যবসায়ের আইন জানা অপরিহার্য। এতে ব্যবসায়ের স্বার্থ রক্ষা হয়। আর আইনগত সুযোগ-সুবিধাও পাওয়া যায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'A' ও 'B' দুইটি বিমা প্রতিষ্ঠান। বিমা হলো বিমাগ্রহীতা ও বিমাকারী প্রতিষ্ঠানের মধ্যে এক ধরনের চুক্তি। এক্ষেত্রে বিমাগ্রহীতা বিমাকারী প্রতিষ্ঠানকে নির্দিষ্ট পরিমাণে প্রিমিয়াম দেয়। এর বিনিময়ে বিমাকারী প্রতিষ্ঠান বিমাগ্রহীতাকে জীবন ও সম্পত্তির সম্ভাব্য ঝুঁকিতে আর্থিক নিশ্চয়তা দেয়। উদ্দীপকের জনাব আরিফ জীবন ও সম্পত্তির ঝুঁকি কমানোর জন্য দুইটি প্রতিষ্ঠানের সাথে চুক্তিবদ্ধ হয়েছেন। চুক্তি অনুযায়ী তিনি প্রতিষ্ঠান দু'টিকে নির্দিষ্ট হারে প্রিমিয়াম দেন। এর বিনিময়ে তার জীবনের যেকোনো দুর্ঘটনা হলে 'A' প্রতিষ্ঠানটি তাকে অথবা তার মৃত্যুতে পরিবারকে আর্থিক সহায়তা দেবে। অন্যদিকে, B প্রতিষ্ঠানটি জনাব আরিফের বস্তুগত সম্পত্তির আর্থিক ক্ষতিতে ক্ষতিপূরণ দিবে। সুতরাং, 'A' ও 'B' প্রতিষ্ঠান দু'টি বিমা প্রতিষ্ঠান।"
        },
        {
          "label": "ঘ",
          "question": "",
          "explanation": "উদ্দীপকের 'A' ও 'B' যথাক্রমে জীবন বিমা ও সাধারণ বিমা প্রতিষ্ঠান, যেগুলোর মধ্যে কাজ অনুযায়ী বিভিন্ন পার্থক্য আছে। মানুষের জীবন অনিশ্চিত। যেকোনো সময় কারও দুর্ঘটনা বা মৃত্যু হতে পারে। এতে তার পরিবার আর্থিকভাবে ক্ষতিগ্রস্ত হতে পারে। তাই মানুষের মৃত্যুজনিত ঝুঁকির বিপরীতে জীবন বিমা চুক্তি করা হয়। আবার, সম্পত্তি ও ব্যবসা-বাণিজ্যেও ঝুঁকি আছে। এসব সম্পদের বিপরীতে সাধারণ বিমা করা হয়। উদ্দীপকের জনাব আরিফ একজন শিক্ষক। তিনি চাকরির পাশাপাশি স্টকের ব্যবসায়ও করেন। নিজের জীবন ও ব্যবসায় নিয়ে তিনি চিন্তিত। এজন্য জনাব আরিফ 'A' প্রতিষ্ঠানের সাথে জীবনের ঝুঁকি ও 'B' প্রতিষ্ঠানের সাথে সম্পত্তির ঝুঁকির বিপরীতে বিমা করেছেন। 'A' প্রতিষ্ঠানটি শুধু মানুষের জীবনের জন্য বিমা করে। এক্ষেত্রে প্রতিষ্ঠানটিকে প্রিমিয়াম দিতে হয়। এর বিনিময়ে 'A' প্রতিষ্ঠানটি বিমাগ্রহীতার মৃত্যুতে তার উত্তরাধিকারীকে আর্থিক নিশ্চয়তা দেয়। আর দুর্ঘটনা হলে বিমাগ্রহীতাকেই অর্থ দেয়। বিমাগ্রহীতাকে আর্থিক নিরাপত্তা দেওয়ার জন্য 'A' প্রতিষ্ঠানটি এ ধরনের বিমা চুক্তি করে। অপরদিকে, 'B' প্রতিষ্ঠানটি শুধু সম্পত্তির ঝুঁকির বিপরীতে বিমা চুক্তি করে। সম্পত্তির কোনো ক্ষতি হলে প্রতিষ্ঠানটি বিমাগ্রহীতাকে আর্থিক ক্ষতিপূরণ দেয়। তবে ক্ষতি না হলে কোনো অর্থ দেওয়া হয় না। এভাবে 'A' (জীবন বিমা প্রতিষ্ঠান) ও 'B' (সাধারণ বিমা প্রতিষ্ঠান)-এর বিমা চুক্তির কাজে পার্থক্য দেখা যায়।"
        }
      ]
    },
    {
      "number": "10",
      "uddipok": "মাধববাটির লিচু চাষিরা একত্রিত হয়ে 'আলোর ভুবন' নামে একটি সমবায় সমিতি গড়ে তোলে। ২০১৬ সালে তাদের অর্জিত মুনাফার পরিমাণ ছিল ১০,০০,০০০ টাকা। অপরদিকে কাজীপাড়ার ভুট্টা চাষিরা 'উত্তরণ' নামে একটি সমবায় সমিতি গড়ে তোলে। ২০১৬ সালে তাদের অর্জিত মুনাফার পরিমাণও ছিল ১০,০০,০০০ টাকা। 'উত্তরণ' সমবায় সমিতির জমাকৃত সঞ্চয় থেকে ঋণ সুবিধা দেওয়া হয় কিন্তু 'আলোর ভুবন' সমিতিটির সেরূপ কোনো ব্যবস্থা নেই।",
      "tag": "DB ,DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "একই পেশায় নিয়োজিত ব্যক্তিবর্গ যে সমবায় গঠন ও পরিচালন করে, তাকে পেশাজীবী সমবায় সমিতি বলে।"
        },
        {
          "label": "খ",
          "question": "",
          "explanation": "সমবায় আইন অনুযায়ী একজন সদস্য শেয়ার মূলধনের ২০% বা ১/৫-এর বেশি শেয়ার কিনতে পারে না। নির্দিষ্ট সংখ্যক শেয়ারের কারণ হলো কেউ বেশি শেয়ার কিনে যায়ে সম্পূর্ণ কতৃত্ব না পেতে পারে। সমিতির সদস্যরা আর্থিক ও সামাজি দিক থেকে যে অবস্থানের হোক না কেন, সবার অধিকার যাতে বজা থাকে তা লক্ষ রাখা হয়। কারণ, বেশি আয়ের সদস্যরা বেশি শেয়ার কিে সমিতি পরিচালনায় হস্তক্ষেপ করতে পারে। এতে অন্যদের স্বার্থ নষ্ট হয়ে পারে। তাই সদস্যদের অবাধে শেয়ার কেনার সুযোগ থাকে না।"
        },
        {
          "label": "গ",
          "question": "",
          "explanation": "উদ্দীপকের 'উত্তরণ' প্রতিষ্ঠানটিকে ঋণদান সমবায় সমিতির নিয় অনুযায়ী মুনাফা ভাগ করতে হবে। সমবায় সমিতিতে অর্জিত মুনাফা থেকে ন্যূনতম হারে সঞ্চিতি তহবি রাখতে হয়। এ নিয়ম অনুযায়ী মুনাফার ১৫% সংরক্ষিত এবং ৩% উন্নয় তহবিলে জমা রাখতে হয়। তবে ঋণদান সমবায় সমিতির ক্ষেত্রে আর ১০% কুঋণ সঞ্চিতি রাখতে হয়। এক্ষেত্রে (১৫% + ৩% + ১০%); ২৮% বাদে বাকি ৭২% মুনাফা সদস্যদের মধ্যে ভাগ করা যায়। উদ্দীপকের 'উত্তরণ' প্রতিষ্ঠানটি একটি ঋণদান সমবায় সমতি প্রতিষ্ঠানটির ২০১৬ সালের অর্জিত মুনাফার পরিমাণ ১০,০০,০০ টাকা। সুতরাং, প্রতিষ্ঠানটির বণ্টনযোগ্য মুনাফার পরিমাণ হবে- ২০১৬ সালে অর্জিত মুনাফার পরিমাণ ১০,০০,০০ বাদ: ১৫% সংরক্ষিত তহবিল (১০,০০,০০০ × ১৫%) ১,৫০,০০ বাদ: ৩% উন্নয়ন তহবিল (১০,০০,০০০ × ৩%) ৩০,০০ বাদ: ১০% কুঋণ সঞ্চিতি তহবিল (১০,০০,০০০ × ১০%) ১, ০০,০০ ∴ \\therefore ∴ বণ্টনযোগ্য মোট মুনাফা ৭,২০,০০ সুতরাং 'উত্তরণ' সমবায় সমিতি মোট মুনাফার সর্বোচ্চ ৭,২০,০০ টাকা ভাগ করতে পারবে।"
        },
        {
          "label": "ঘ",
          "question": "",
          "explanation": "উদ্দীপকের 'আলোর ভুবন' ও 'উত্তরণ' সমবায় সমিতি দুি উদ্দেশ্যে ভিন্নতা থাকায় মুনাফা ভাগ করায় পার্থক্য হবে। সমবায় সমিতিকে ২০০১ সালের আইন অনুযায়ী ন্যূনতম হারে সঞ্চি তহবিল রাখতে হয়। এজন্য সাধারণত অর্জিত মুনাফার ১৫% সংরক্ষি এবং ৩% উন্নয়ন তহবিলে জমা রাখতে হয়। তবে সমিতি ঋণ দেওয় সাথে জড়িত থাকলে আরও ১০% সঞ্চিতি রাখতে হবে। উদ্দীপকের মাধববাটির লিচুচাষিরা 'আলোর ভুবন' নামে একটি সম সমতি গঠন করেছে। নিজেদের আর্থ-সামাজিক উন্নয়নের লক্ষ্যেই এ গঠন করা হয়েছে। অন্যদিকে, কাজীপাড়ার ভুট্টাচাষিরা 'উত্তরণ' ন একটি সমবায় সমিতি গঠন করেছে। এ সমিতিটি সদস্যদের: দেওয়ার সাথে জড়িত। দুটি প্রতিষ্ঠানই ২০১৬ সালে ১০,০০,০০০ ট মুনাফা অর্জন করে। সমিতি দুটি গঠনের উদ্দেশ্যে কিছুটা ভিন্নতা আছে। কারণ 'উক্ত প্রতিষ্ঠানটি ঋণ দিলেও 'আলোর ভুবন' এ ধরনের কাজে জড়িত নয়। এবং মুনাফা বণ্টনের পরিমাণও ভিন্ন হবে। 'আলোর ভুবন' অর্জিত মুনাম (১৫% + ৩%) বা ১৮% বাদে বাকি মুনাফা ভাগ করতে পারবে। সমিতিটির বণ্টনযোগ্য মুনাফার পরিমাণ দাঁড়ায় (১০,০০,০০০ ১০,০০,০০০ এর ১৮%) = ৮,২০,০০০ টাকা। অপরদিকে, 'উত্ত সমবায় সমিতি মুনাফা দিতে পারে ৭,২০,০০০ টাকা। সুতরাং, সমবায় সমিতি দুটির মধ্যে মুনাফা ভাগ করায় পার্থক্য আছে।"
        }
      ]
    },
    {
      "number": "11",
      "uddipok": "ফাহিম কলেজ পড়ুয়া ছাত্র। তার কলেজ যাওয়ার পথে কয়েকটি ইটের ভাটা রয়েছে। একদিন সে দেখল কোনো ভাটায় চিমনি দিয়ে কালো ধোঁয়া ও কোনো চিমনি দিয়ে সাদা ধোঁয়া বেরুচ্ছে। তার মনে প্রশ্ন জাগল যে, দু'ধরনের ধোঁয়া বেরুনোর কারণ কি? এতে আশেপাশের গাছপালা, বাড়িঘর কালো ধোঁয়ায় দূষিত হচ্ছে। আবার সে বইয়ে পড়েছে কালো ধোঁয়া পরিবেশের জন্য ক্ষতিকারক। এ নিয়ে সে এখন বেশ চিন্তিত।",
      "tag": "DB ,DIN.B, SB, JB 18",
      "sub_questions": [
        {
          "label": "ক",
          "question": "ব্যবসায় নৈতিকতা কী?",
          "explanation": "ব্যবসায়ের ক্ষেত্রে উচিত অনুচিত মেনে চলা বা ভালকে গ্রহণ ও মন্দাকে বাওনি কারে চলাই মাস ব্যবসায় নৈতিকতা।"
        },
        {
          "label": "খ",
          "question": "পরিবেশ দূষণরোধ গুরুত্বপূর্ণ কেন?",
          "explanation": "পরিবেশ দূষণরোধ গুরুত্বপূর্ণ কারণ এটি মানুষের স্বাস্থ্য রক্ষা করে, রোগের ঝুঁকি কমায় এবং পৃথিবীর বাসযোগ্যতা নিশ্চিত করে। দূষণ প্রাকৃতিক সম্পদের ক্ষয় ঘটায় এবং জলবায়ু পরিবর্তন সৃষ্টি করে, যা ভবিষ্যতে মারাত্মক প্রভাব ফেলতে পারে। দূষণরোধে পদক্ষেপ নিলে পরিবেশের ভারসাম্য বজায় থাকে।"
        },
        {
          "label": "গ",
          "question": "উদ্দীপকে ইটের ভাটার মালিকেরা কোন ধরনের আইন অমান্য করছে? ব্যাখ্যা করো।",
          "explanation": "উদ্দীপকে উল্লেখ করা ইটের ভাটার মালিকেরা পরিবেশ সংরক্ষণ সংক্রান্ত আইন অমান্য করছেন। পরিবেশ সংরক্ষণ আইন অনুযায়ী, শিল্পকারখানাগুলিকে এমনভাবে পরিচালনা করতে হয় যাতে তারা বায়ু, জল, ও পরিবেশের অন্যান্য উপাদানকে দূষিত না করে। কালো ধোঁয়া, যা বিশেষত কোয়ালিটি কম জ্বালানি বা অনিয়ন্ত্রিত পদ্ধতিতে পোড়ানো থেকে উৎপন্ন হয়, তা বায়ু দূষণের প্রধান কারণ। এই ধোঁয়া আশেপাশের গাছপালা, বাড়িঘর এবং মানুষের স্বাস্থ্যের জন্য ক্ষতিকর। এর ফলে, বাতাসের গুণগত মান কমে যায়, যা শ্বাস-প্রশ্বাসজনিত রোগ এবং অন্যান্য স্বাস্থ্য সমস্যা সৃষ্টি করতে পারে। আইন অনুযায়ী, ইটের ভাটাগুলি নির্দিষ্ট নিয়ম মেনে পরিচালনা করতে হবে, যেমন আধুনিক প্রযুক্তি ব্যবহার করে দূষণ নিয়ন্ত্রণ করা এবং পরিবেশের উপর প্রভাব কমানো। কিন্তু উদ্দীপকে দেখা যাচ্ছে, ইটের ভাটার মালিকেরা এই বিধি-নিষেধ অমান্য করছেন এবং পরিবেশে কালো ধোঁয়া নির্গত করছেন, যা পরিবেশ দূষণ সৃষ্টি করছে। ফলে, তারা পরিবেশ সংরক্ষণ আইন ভঙ্গ করছেন।"
        },
        {
          "label": "ঘ",
          "question": "উদ্দীপকের আলোকে দূষণরোধের জন্য ইটের ডাটাগুলো কোন ধরনের পদক্ষেপ নিতে পারে? মতামত দাও।",
          "explanation": "ইটের ভাটাগুলোকে দূষণরোধে বেশ কিছু কার্যকর পদক্ষেপ নিতে হবে। প্রথমত, আধুনিক প্রযুক্তি ব্যবহার করা উচিত, যেমন উন্নত চিমনি সিস্টেম ও বায়ু পরিশোধক যন্ত্র, যা ধোঁয়ার ক্ষতিকর উপাদান কমাতে সাহায্য করবে। সঠিক দাহ প্রক্রিয়া ও নিয়ন্ত্রিত জ্বালানি ব্যবহারের মাধ্যমে কালো ধোঁয়া নির্গমন রোধ করা সম্ভব। পরিবেশ সংরক্ষণ আইন মেনে চলা এবং নিয়মিত মনিটরিং সিস্টেম চালু করা দরকার। এটি নিশ্চিত করবে যে, ইটের ভাটাগুলো পরিবেশবান্ধবভাবে পরিচালিত হচ্ছে এবং কোনো ধরনের দূষণ ছড়াচ্ছে না। আইন লঙ্ঘন করলে শাস্তির ব্যবস্থা রাখা হলে মালিকরা নিয়ম মেনে চলতে বাধ্য হবেন। ভাটা পরিচালকদের পরিবেশবান্ধব পদ্ধতিতে ইট পোড়ানোর প্রশিক্ষণ দেওয়া উচিত। প্রশিক্ষণের মাধ্যমে তারা জানবে কীভাবে কম জ্বালানি ব্যবহার করে ও ধোঁয়া কম করে ইট পোড়ানো যায়। এতে পরিবেশের উপর প্রভাব কম হবে এবং আশেপাশের মানুষের স্বাস্থ্যের জন্য নিরাপদ পরিবেশ নিশ্চিত হবে। অবশেষে, জ্বালানি ব্যবহারে বৈচিত্র্য আনা যেমন বায়ো-মাস ব্যবহার, পরিবেশের উপর প্রভাব কমাতে সাহায্য করবে। ইটের ভাটাগুলোকে ঐ ধরনের জ্বালানি ব্যবহারের জন্য উৎসাহিত করলে দূষণের মাত্রা কমানো সম্ভব। এসব পদক্ষেপ বাস্তবায়নের মাধ্যমে ইটের ভাটাগুলো পরিবেশবান্ধব হতে পারে এবং আশেপাশের এলাকার পরিবেশ ও মানুষের স্বাস্থ্যের সুরক্ষা নিশ্চিত হবে।"
        }
      ]
    }
  ]
}