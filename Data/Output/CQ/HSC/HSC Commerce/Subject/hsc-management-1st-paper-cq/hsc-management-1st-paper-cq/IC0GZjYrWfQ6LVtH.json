{
  "title": "রেসিডেন্সিয়াল মডেল কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব রহমান একসময় তার কৃষি জমিতে উৎপাদিত আখ সুগার মিলে সরবরাহ করতেন। মিল বন্ধ হয়ে যাওয়ায় তিনি পুরাতন পদ্ধতিতে হালের গরু ব্যবহার করে কেমিক্যালবিহীন লাল গুড় উৎপাদন করা শুরু করলেন। চাহিদা বেড়ে যাওয়ায় আধুনিক যন্ত্রপাতি ব্যবহার করে বড় আকারে উৎপাদন শুরু করলেন। তিনি তার উৎপাদিত গুড় অভ্যন্তরীণ চাহিদা মিটিয়ে বিদেশে রপ্তানি শুরু করলেন। বর্তমানে তার প্রতিষ্ঠানে কর্মসংস্থানের সৃষ্টি হয়েছে।",
      "tag": "DRMC 24",
      "sub_questions": [
        {
          "label": "ক",
          "question": "শিল্প কী?",
          "explanation": "প্রাকৃতিক সম্পদ আহরণ ও তা প্রক্রিয়াজাত করে মানুষের ব্যবহারযোগ্য পণ্যে পরিণত করাকে শিল্প বলে।"
        },
        {
          "label": "খ",
          "question": "প্রমিতকরণ ও পর্যায়িতকরণ বলতে কী বোঝায়? ব্যাখ্যা করো।",
          "explanation": "পণ্যের মানের সীমা নির্ধারণ করাকে প্রমিতকরণ বলে। আর পণ্যকে বিভিন্ন ভাগে ভাগ করাকে পর্যায়িতকরণ বলে। আকার, রং, ওজন ও গুণাগুন বিবেচনায় পণ্যের প্রমিতকরণ করা হয়। এর মাধ্যমে নির্দিষ্ট মানের পণ্য চিহ্নিত করা যায়। অন্যদিকে পর্যায়িতকরণের মাধ্যমে পণ্যের মান, গুণাগুণ, ওজন, আকৃতি প্রভৃতির ভিত্তিতে পণ্যকে বিভিন্ন ভাগে ভাগ করা হয়।"
        },
        {
          "label": "গ",
          "question": "জনাব রহমানের গৃহীত কার্যক্রম কোন ধরনের শিল্প? ব্যাখ্যা করো",
          "explanation": "জনাব রহমানের গৃহীত কার্যক্রম উৎপাদন শিল্পের অন্তর্গত। এ শিল্পের মাধ্যমে প্রাকৃতিক সম্পদ বা কাঁচামাল প্রকৃতি থেকে আহরণ করা হয়। এরপর তা রূপগত পরিবর্তনের মাধ্যমে মানুষের ব্যবহার উপযোগী পণ্য তৈরি করা হয়। চিনি শিল্প, সিমেন্ট শিল্প, বস্ত্র শিল্প প্রভৃতি উৎপাদন শিল্পের অন্তর্গত। উদ্দীপকের জনাব রহমান একসময় তার জমির আখ সুগার মিলে সরবরাহ করতেন। মিল বন্ধ হয়ে যাওয়ায় তিনি হালের গরু ব্যবহার করে কেমিক্যালবিহীন লাল গুড় উৎপাদন করা শুরু করলেন। চাহিদা বেড়ে যাওয়ায় তিনি আধুনিক যন্ত্রপাতি ব্যবহার করে বড় আকারে উৎপাদন শুরু করলেন। এক্ষেত্রে প্রথমে তিনি নিজের কৃষি জমি থেকে আখ সংগ্রহ করেন। এরপর তা যন্ত্রপাতির মাধ্যমে প্রক্রিয়াজাত করে আখকে গুড়ে রূপান্তর করেন। ফলে এটি ব্যবহারযোগ্য পণ্যে পরিণত হয়। এসব বৈশিষ্ট্যের সাথে উৎপাদন শিল্পের মিল আছে। সুতরাং, জুনাব রহমান উৎপাদন শিল্পের সাথে জড়িত আছেন।"
        },
        {
          "label": "ঘ",
          "question": "\"জনাব রহমানের ব্যবসায়টি দেশের কর্মসংস্থানের জন্য অনেক গুরুত্বপূর্ণ”- উদ্দীপকের আলোকে তোমার মতামত ব্যাখ্যা করো।",
          "explanation": "উদ্দীপকের জনাব রহমানের ব্যবসায়টি দেশের কর্মসংস্থানের, জন্য - অনেক গুরুত্বপূর্ণ বলে আমি মনে করি। ব্যবসায়ের মাধ্যমে মানুষ নিজের জ্ঞান ও দক্ষতা কাজে লাগিয়ে পণ্য . উৎপাদন করে। এ কাজে জড়িত হয়ে স্বাবলম্বী হওয়া যায়। এছাড়া কর্মসংস্থানের নতুন ক্ষেত্র তৈরি করা যায়। উদ্দীপকের জনাব রহমান আখ থেকে কেমিক্যালবিহীন লাল গুড় উৎপাদন করেন। পণ্যের মান ভালো হওয়ায় উৎপাদিত গুড় তিনি অভ্যন্তরীণ চাহিদা মিটিয়ে বিদেশে রপ্তানি শুরু করলেন। এভাবে তার ব্যবসায়ের পরিধি বেড়ে গেল। আর সেখানে অনেকের কর্মসংস্থান হয়েছে। জনাব রহমান তার ব্যবসায়টির কাজ ও এর পরিধি বাড়ান। ফলে সেখানে অনেকের কাজের ব্যবস্থা হয়। এতে তাদের আয়ের ব্যবস্থা হয় এবং তাদের আর্থিক অবস্থার উন্নতি হয়। আবার জনাব রহমানের সফলতা দেখে আরও অনেক বেকার লোক এ ধরনের শিল্প গড়ে তুলতে আগ্রহী হবে। সেখানে আরও অনেক মানুষের কাজের সুযোগ তৈরি হবে। এভাবে দেশের কর্মসংস্থান বাড়বে এবং বেকারত্ব কমবে। সুতরাং, জনাব রহমানের ব্যবসায়টি কর্মসংস্থান সৃষ্টি ও বেকার সমস্যা কমানোর জন্য গুরুত্বপূর্ণ।"
        }
      ]
    },
    {
      "number": "2",
      "uddipok": "জনাব রুকু বিদেশি একটি ইলেকট্রনিক প্রতিষ্ঠানের এজেন্ট। তিনি উক্ত প্রতিষ্ঠানের পণ্য ঢাকার বিভিন্ন এলাকায় সরবরাহ করেন। তার সরবরাহকৃত পণ্যের চাহিদা বাড়তে থাকায় তিনি ব্যবসায় বাড়াতে চান। তাই পণ্য সরবরাহের জন্য তার দুটি ট্রাক কেনা প্রয়োজন। তিনি আশা করছেন, এতে তার ব্যবসায়ের আরও বিস্তার ঘটবে।",
      "tag": "DRMC 24",
      "sub_questions": [
        {
          "label": "ক",
          "question": "প্রাথমিক শিল্প কী?",
          "explanation": "জমিতে ফসল উৎপাদন ও প্রকৃতি থেকে সম্পদ সংগ্রহের প্রক্রিয়াকে প্রাথমিক শিল্প বলে।"
        },
        {
          "label": "খ",
          "question": "ব্যবসায়ের কোন কাজকে কেন্দ্রীভূত কাজ বলা হয়? বুঝিয়ে বলো।",
          "explanation": "ব্যবসায়ের শিল্পের কাজকে কেন্দ্রীভূত কাজ বলা হয়। এটি ব্যবসায়ের পণ্য উৎপাদনকারী শাখা। এটির মাধ্যমে সাধারণত বিভিন্ন স্থান থেকে কাঁচামাল সংগ্রহ করে নির্দিষ্ট স্থানে তা প্রক্রিয়াজাত করা হয়। আর এ কাজটি একটি নির্দিষ্ট এলাকাকে কেন্দ্র করে আবর্তিত হয়। এজন্য শিল্পকে ব্যবসায়ের কেন্দ্রীভূত কাজ বলা হয়।"
        },
        {
          "label": "গ",
          "question": "জনাব রুকুর গড়ে তোলা ব্যবসায়টি ব্যবসায়ের আওতা বিবেচনায় কোন ধরনের? ব্যাখ্যা করো।",
          "explanation": "জনাব রুকুর গড়ে তোলা ব্যবসায়টি বাণিজ্যের অন্তর্ভুক্ত। এর মাধ্যমে শিল্পে উৎপাদিত পণ্য প্রকৃত ব্যবহারকারীর কাছে পৌছানো হয়। এক্ষেত্রে পণ্য বণ্টনে স্থানগত, সময়গত, ঝুঁকিগত প্রভৃতি বাধার সৃষ্টি হয়। এসব বাধা দূর করা বাণিজ্যের কাজ। উদ্দীপকের জনাব রুকু একটি বিদেশি ইলেকট্রনিক কোম্পানির এজেন্ট। তিনি উক্ত প্রতিষ্ঠান থেকে ইলেকট্রনিক পণ্য সংগ্রহ করেন। এরপর তিনি - পরিবহনের মাধ্যমে ঢাকার বিভিন্ন এলাকায় পণ্য সরবরাহ করেন। এভাবে বিদেশি ইলেকট্রনিক্স কোম্পানির পণ্য দেশের মানুষ ব্যবহার করতে পারছে। এক্ষেত্রে পরিবহনের মাধ্যমে তিনি পণ্যের স্থানগত বাধা দূর করেন। তার এ কাজের সাথে বাণিজ্যের বৈশিষ্ট্যের মিল আছে। তাই বলা যায়, জনাব রুকুর ব্যবসায়টি বাণিজ্যের আওতাভুক্ত।"
        },
        {
          "label": "ঘ",
          "question": "জনাব রুকু ব্যবসায়ে সফলতা লাভে বাণিজ্যের কোন প্রতিবন্ধকতাকে গুরুত্ব দিচ্ছেন? বিশ্লেষণ করো।",
          "explanation": "জনাব রুকু ব্যবসায়ে সফলতা লাভে স্থানগত প্রতিবন্ধকতাকে গুরুত্ব দিয়েছেন। সাধারণত পণ্য একটি নির্দিষ্ট স্থানে উৎপাদিত হয়। কিন্তু ক্রেতা-ভোক্তা বিভিন্ন জায়গায় ছড়িয়ে ছিটিয়ে থাকে। ফলে পণ্য সহজে ক্রেতার কাছে পৌঁছানো সম্ভব হয় না। এতে স্থানগত বাধা তৈরি হয়। পরিবহনের মাধ্যমে এ স্থানগত বাধা দূর করা যায়। উদ্দীপকের জনাব রুকু বিদেশি একটি ইলেকট্রনিক প্রতিষ্ঠানের এজেন্ট। তিনি পরিবহনের মাধ্যমে এসব পণ্য ঢাকার বিভিন্ন এলাকায় সরবরাহ করেন। দিন দিন তার সরবরাহকৃত এসব পণ্যের চাহিদা বাড়ছে। এ বাড়তি চাহিদা মেটাতে তার দুটি ট্রাক কেনা প্রয়োজন। জনাব রুকু দুটি ট্রাক কিনলে তার ব্যবসায় সম্প্রসারণের কাজটি সহজ হবে। অতিরিক্ত দুটি ট্রাকের মাধ্যমে তিনি চাহিদা অনুযায়ী পণ্য সরবরাহ করতে পারবেন। এতে দিন দিন তার ব্যবসায়ের পরিধি বাড়বে। তার সরবরাহকৃত পণ্য সম্পর্কে সবাই জানতে পারবে। এক্ষেত্রে ট্রাকের - ব্যবহার করে জনাব রুকুর পরিবহনের মাধ্যমে স্থানগত বাধা দূর করতে পারেন। ফলে তিনি সহজে সফল ব্যবসায়ী হতে পারেন। সুতরাং, জনাব রুকুর ব্যবসায়ে সফলতা অর্জনে বাণিজ্যের স্থানগত প্রতিবন্ধকতাকে গুরুত্ব দেওয়া যৌক্তিক'।"
        }
      ]
    },
    {
      "number": "3",
      "uddipok": "জনাব সুমন নীলফামারীর সৈয়দপুরে একটি শাড়ির কারখানা স্থাপন করেন। ব্যাংক ঋণ ও মেধা খাটিয়ে তিনি ব্যবসায়টিকে এগিয়ে নিচ্ছেন। সরকারের সহযোগিতা পেলে তিনি ভবিষ্যতে দেশের শাড়ি বিদেশে রপ্তানি করতে পারবেন।",
      "tag": "DRMC 24,RB, CB, CTG.B, BB 18",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "ব্যবসায় উদ্যোগ বলতে কী বোঝায়? ব্যাখ্যা করো।",
          "explanation": "ঝুঁকি নিয়ে কোনো ব্যবসায় বা আর্থিক প্রতিষ্ঠান স্থাপনের উদ্দেশ্যে সম্পাদিত কাজই ব্যবসায় উদ্যোগ । ব্যবসায় উদ্যোগের মূল উদ্দেশ্য হলো মুনাফা অর্জন। এটি সাধারণত নতুন ব্যবসায় শুরুর সাথে সম্পর্কিত। তবে প্রতিষ্ঠানে নতুন পণ্য বা সেবা চালু করাও ব্যবসায় উদ্যোগের মধ্যে পড়ে।"
        },
        {
          "label": "গ",
          "question": "জনাব সুমনের ব্যবসায় সফলতায় পরিবেশের কোন উপাদানের ভূমিকা সর্বাধিক? ব্যাখ্যা করো।",
          "explanation": "উদ্দীপকের জনাব সুমনের ব্যবসায় সফলতায় পরিবেশের অর্থনৈতিক উপাদানের ভূমিকা সবচেয়ে বেশি। যেকোনো ব্যবসায় স্থাপন ও পরিচালনার জন্য অনুকূল অর্থনৈতিক পরিবেশ প্রয়োজন হয়। সঞ্চয়, বিনিয়োগ, মূলধন, ঋণ ও মেধাসম্পদ নিয়ে এ পরিবেশ গড়ে ওঠে। এ উপাদানগুলো অনুকূল হলে সহজে ব্যবসায় গঠন ও সম্প্রসারণ করা যায়। উদ্দীপকের জনাব সুমন একটি শাড়ির কারখানা স্থাপন করেন । কারখানাটি পরিচালনা করতে তার অর্থের প্রয়োজন হয়। তাই তিনি ব্যাংক থেকে ঋণ নেন। নিজের মেধা খাটিয়ে তিনি এ ঋণের সঠিক ব্যবহার করেন। এর ব্যবহার নিয়ে তিনি আগেই চিন্তাভাবনা করেন। এ কারণে সহজে তিনি ব্যবসায়ের কাজ এগিয়ে নিতে পারছেন। এসব উপাদান ব্যবসায়ের অর্থনৈতিক পরিবেশের অন্তর্গত। সুতরাং, জনাব সুমনের ব্যবসায়টি অর্থনৈতিক পরিবেশের কারণে সফলতা লাভ করেছে।"
        },
        {
          "label": "ঘ",
          "question": "জনাব সুমন যে পরিবেশের ওপর ভিত্তি করে ব্যবসায় সম্প্রসারণের কথা চিন্তা করছেন তার যথার্থতা বিশ্লেষণ করো ।",
          "explanation": "উদ্দীপকের জনাব সুমন রাজনৈতিক পরিবেশের ওপর ভিত্তি করে ব্যবসায় সম্প্রসারণের কথা চিন্তা করছেন। এ পরিবেশ যেকোনো দেশের সার্বভৌমত্ব, সরকারি নীতিমালা, আইন- শৃঙ্খলা প্রভৃতি মিলে তৈরি হয়। একটি দেশের রাজনৈতিক পরিবেশ স্থিতিশীল ও বিনিয়োগে অনুকূল হলে ব্যবসায় সম্প্রসারণ সহজ হয়। উদ্দীপকের জনাব সুমন একটি শাড়ির কারখানা স্থাপন করেন। ব্যাংক থেকে ঋণ নিয়ে ও মেধা খাটিয়ে তিনি তার ব্যবসায়ে সফলতা পান। তাই তিনি ব্যবসায়টির কাজ বিদেশে সম্প্রসারণ করতে চান। এজন্য সরকারের সহযোগিতার কথা ভাবছেন। রাজনৈতিক পরিবেশ অনুকূল হলে জনাব সুমন সহজেই বিদেশে শাড়ি রপ্তানি করতে পারবেন। কারণ, সরকার আন্তর্জাতিক সম্পর্ক গড়ে ভুলতে পারে। ব্যবসায়ের জন্য অনুকূল মুদ্রা ও শুল্কনীতিও নিতে পারে। এতে বিদেশি বিনিয়োগকারীরা আকৃষ্ট হবে। এছাড়া এদেশের রপ্তানিযোগ্য পণ্যের বেশি প্রচারের ব্যবস্থা করতে পারে। আবার, সরকার আঞ্চলিক ও আন্তর্জাতিক বাণিজ্য চুক্তি করতে পারে। এতে সহজে ব্যবসায়ীরা পণ্য রপ্তানি করতে পারবে। তাই বলা যায়, জনাব সুমন রাজনৈতিক পরিবেশের ওপর ভিত্তি করে শাড়ি রপ্তানি করতে চাচ্ছেন; যা যথার্থ হয়েছে।"
        }
      ]
    },
    {
      "number": "4",
      "uddipok": "মিসেস মারিয়া স্থানীয় তাল, বাঁশ ও খেজুর গাছের ওপর ভিত্তি করে “নীল আকাশ” নামে একটি কুটিরশিল্প গড়ে তুলেছেন। তার শিল্পে উৎপাদিত হাতপাখা টুপি, শীতল পাটি ও খেলনাসামগ্রী ক্রেতাদের আকৃষ্ট করে। তার উৎপাদিত পণ্য বিদেশেও রপ্তানি হচ্ছে। সম্প্রতি তিনি গ্রাহক চাহিদা বিবেচনা করে অনলাইনে ক্রেতাদের নিকট পণ্য বিক্রির সিদ্ধান্ত নিয়েছেন।",
      "tag": "DRMC 24,JB 21",
      "sub_questions": [
        {
          "label": "ক",
          "question": "",
          "explanation": "যে প্রাকৃতিক ও অপ্রাকৃতিক পারিপার্শ্বিকতার মধ্যে একটা অঞ্চলের ব্যবসায় প্রতিষ্ঠানসমূহ গড়ে ওঠে তাকে ব্যবসায় পরিবেশ বলে।"
        },
        {
          "label": "খ",
          "question": "",
          "explanation": "একটা দেশের উন্নয়নে রাজনৈতিক পরিবেশ বেশ গুরুত্বপূর্ণ ভূমিকা পালন করে।    দেশের সার্বভৌমত্ব, সরকারের স্থিতিশীলতা, রাজনৈতিক দল, নেতৃত্ব, আইন-শৃঙ্খলা পরিস্থিতি ইত্যাদি মিলিয়ে যে পরিবেশ সৃষ্টি হয় তাকে রাজনৈতিক পরিবেশ বলে। অনুন্নত ও অসহনশীল রাজনৈতিক পরিবেশ দেশের ব্যবসায় পরিবেশকে মারাত্মকভাবে ক্ষতিগ্রস্ত করে। রাজনৈতিক পরিবেশের কারণে দেশে বিদেশি বিনিয়োগের পরিমাণ কমে যায়।"
        },
        {
          "label": "গ",
          "question": "",
          "explanation": "মিসেস মারিয়া প্রাকৃতিক পরিবেশের উপর ভিত্তি করে তার প্রতিষ্ঠানটি গড়ে তুলেছেন।   কোন দেশের মৃত্তিকা, জলবায়ু, বন-বনানী, প্রাকৃতিক সম্পদ, ভূ-প্রকৃতি ইত্যাদির সমন্বয়ে যে পরিবেশের সৃষ্টি হয় তাকে প্রাকৃতিক পরিবেশ বলে। অবস্থানগত কারণে বিভিন্ন দেশের প্রাকৃতিক পরিবেশ বিভিন্ন ধরনের। প্রাকৃতিক পরিবেশের ভিন্নতার কারণে একেক দেশের ব্যবসায়িক কর্মকাণ্ড একেক ধরনের।   উদ্দীপকে মিসেস মারিয়া স্থানীয় তাল, বাশ ও খেজুর গাছের উপর ভিত্তি করে 'নীল আকাশ' নামে একটি কুটির শিল্প গড়ে তুলেছেন। ওই এলাকায় এসব গাছ বেশি জন্মায় যার কারণে তিনি স্বল্পমূল্যে কাঁচামাল পাচ্ছেন। তিনি এই সুযোগ কাজে লাগিয়ে তার প্রতিষ্ঠানটি গড়ে তুলেছেন।"
        },
        {
          "label": "ঘ",
          "question": "",
          "explanation": "নতুন সিদ্ধান্ত বাস্তবায়নে প্রযুক্তিগত পরিবেশের উপাদান বেশি সাহায্য করবে বলে আমি মনে করি।   বিজ্ঞান ও কারিগরি শিক্ষা, প্রযুক্তি আমদানির সুযোগ, উন্নত প্রযুক্তির ব্যবহার ইত্যাদি মিলিয়ে যে পরিবেশের সৃষ্টি হয় তাকে প্রযুক্তিগত পরিবেশ বলে। এই ধরনের পরিবেশ ব্যবসায়িক কার্যক্রমকে আধুনিক করে তোলে। ফলে দক্ষতার সাথে উন্নত মানের পণ্য ও সেবা প্রদান করা যায়। পরবর্তীতে নতুন ব্যবসায় স্থাপন কিংবা ব্যবসা সম্প্রসারণ এর ক্ষেত্রেও প্রযুক্তিগত পরিবেশ গুরুত্বপূর্ণ ভূমিকা পালন করে।   উদ্দীপকের মিসেস মারিয়া প্রাকৃতিক পরিবেশের উপর ভিত্তি করে একটি কুটির শিল্প গড়ে তুলেছেন। তিনি উৎপাদিত পণ্য বিদেশেও রপ্তানি করছেন।সম্প্রতি গ্রাহক চাহিদা বিবেচনা করে তিনি অনলাইনে ক্রেতাদের নিকট পণ্য বিক্রির সিদ্ধান্ত নিয়েছেন। তার গৃহীত নতুন সিদ্ধান্তে প্রযুক্তিগত পরিবেশের উপাদানগুলো ইতিবাচক ভূমিকা পালন করবে।   বর্তমানকালে ব্যবসায়ের উপর প্রযুক্তিগত পরিবেশের ব্যাপক প্রভাব লক্ষণীয়। উন্নত প্রযুক্তির ব্যবহার করে ব্যবসায়ীরা শ্রম ও সময় লাঘব করছে। নতুন নতুন পণ্য ও সেবার উৎপাদন করছে। মারিয়া প্রযুক্তির ব্যবহারের মাধ্যমে ক্রেতাদের সাথে সরাসরি যোগাযোগ করতে পারবে। তাদের সরাসরি চাহিদা অনুযায়ী পণ্য সরবরাহ করতে পারবে। তাই বলা যায় যে, প্রযুক্তিগত পরিবেশের উপাদানগুলোর সাহায্যে মারিয়ার গৃহীত সিদ্ধান্ত বাস্তবায়ন সহজ হবে।"
        }
      ]
    },
    {
      "number": "5",
      "uddipok": "এইচএসসি পাস করার পর মাইনুল কিছুদিন চাকরির পেছনে ছোটাছুটি করেন। অবশেষে বাবার কাছ থেকে মাত্র এক লক্ষ টাকা নিয়ে স্থানীয় বাজারে একটি মুদি দোকান প্রতিষ্ঠা করেন। এর জন্য তাকে নামমাত্র ফি দিয়ে একটি লাইসেন্স সংগ্রহ করতে হয়। মাইনুল দোকানে নিত্যপ্রয়োজনীয় জিনিসপত্র রাখেন। তাছাড়া ক্রেতাদের যখন যা প্রয়োজন তখন তা নিমিষেই এনে দেন।",
      "tag": "DRMC 24",
      "sub_questions": [
        {
          "label": "ক",
          "question": "পৃথিবীর প্রাচীনতম ব্যবসায় সংগঠন কী?",
          "explanation": "পৃথিবীর প্রাচীনতম ব্যবসায় সংগঠন হলো একমালিকানা ব্যবসায় সংগঠন।"
        },
        {
          "label": "খ",
          "question": "ব্যবসায়ের অসীম দায় বলতে কী বোঝায়?",
          "explanation": "ব্যবসায়ে অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। এ দায় সৃষ্টি হলে তা ব্যবসায়ের বিনিয়োগকৃত মূলধনের বাইরে মালিকের ব্যক্তিগত সম্পত্তি দায়বদ্ধ হয়। এরূপ দায় ব্যক্তিকে দেউলিয়া করতে পারে। অসীম দায়ের কারণে অনেক সামর্থ্যবান 'ব্যক্তিরাও ব্যবসায় গঠনে উৎসাহিত হন না।"
        },
        {
          "label": "গ",
          "question": "উদ্দীপক থেকে একমালিকানা ব্যবসায় শুরু করার দুটি সুবিধা বর্ণনা করো।",
          "explanation": "জাউদ্দীপকের একমালিকানা ব‍্যবসায় গঠনের দু'টি সুবিধা হলো সীমিত মূলধন ও সহজ গঠন। এ ব্যবসায় একক মালিকানায় গঠিত, পরিচালিত ও নিয়ন্ত্রিত হয়। এর ঝুঁকি ও মুনাফা মালিক একাই বহন করেন। এছাড়া কম মূলধন দিয়ে সহজেই এটি গঠন করা যায়। আবার, এ ধরনের ব্যবসায় গঠনের আইনগত জটিলতাও কম। উদ্দীপকের মাইনুল স্থানীয় বাজারে একটি মুদি দোকান প্রতিষ্ঠা করেন। এখানে তার মূলধনের পরিমাণ মাত্র এক লক্ষ টাকা। এছাড়া তিনি নামমাত্র ফি দিয়ে লাইসেন্স নিয়ে ব্যবসায় শুরু করেন। এক্ষেত্রে তার ব্যবসায়ের মালিক তিনি নিজেই। আবার, এ ব্যবসায়ে তাকে কম মূলধন বিনিয়োগ করতে হয়েছে, ব্যবসায়টিতে কোনো আইনগত জটিলতাও = ছিল না। ফলে তিনি খুব সহজে ব্যবসায় গঠন করতে পেরেছেন। উক্ত - সুবিধার কারণেই মাইনুল একমালিকানা ব্যবসায় শুরু করেছেন।"
        },
        {
          "label": "ঘ",
          "question": "\"ক্রেতাদের সঙ্গে প্রত্যক্ষ যোগাযোগ ব্যবসায়ের উন্নতির অন্যতম কারণ\"- উক্তিটির তাৎপর্য উদ্দীপকের আলোকে ব্যাখ্যা করো।",
          "explanation": "উদ্দীপকের একমালিকানা ব্যবসায়ে ক্রেতাদের সাথে প্রত্যক্ষ যোগাযোগই এ ব্যবসায়ের উন্নতির অন্যতম কারণ বলে আমি মনে করি। এ ব্যবসায়ের পরিধি ছোট। ফলে ব্যবসায়ীর সাথে গ্রাহকদের সরাসরি সম্পর্ক তৈরি হয়। এতে ব্যবসায়ী গ্রাহকদের চাহিদা সম্পর্কে সহজে ধারণা নিতে পারে। উদ্দীপকের মাইনুল একটি মুদি দোকান স্থাপন করেন। সেখানে তিনি নিত্যপ্রয়োজনীয় জিনিসপত্র বিক্রি করেন। তার এ ব্যবসায়ের মালিক তিনি নিজেই। ফলে ক্রেতাদের যখন যা প্রয়োজন, তা তিনি দ্রুত এনে দিতে পারেন। এভাবে' ক্রেতাদের সাথে তার প্রত্যক্ষ সম্পর্ক তৈরি হয়। মাইনুল প্রত্যক্ষ 'সম্পর্কের কারণে ক্রেতাদের চাহিদা অনুযায়ী পণ্য সরবরাহ করতে সক্ষম হন। এতে তার ক্রেতারা সন্তুষ্ট থাকে। এক্ষেত্রে তিনি ক্রেতাদের সুবিধা-অসুবিধা বুঝে ব‍্যবস্থা নিতে পারেন। ফলে তার প্রতি ক্রেতাদের আস্থা তৈরি হয়। এতে তার দোকানের বিক্রির পরিমাণ বাড়বে। এছাড়া তিনি দ্রুত ও সহজে ব্যবসায়ের লক্ষ্য অর্জন করতে পারবেন। তাই বলা যায়, প্রত্যক্ষ সম্পর্কের কারণে মাইনুল দ্রুত ব্যবসায়ে উন্নতি করতে পেরেছেন।"
        }
      ]
    },
    {
      "number": "6",
      "uddipok": "জনাব সালমান এবং তার তিন বন্ধু পারস্পরিক সমঝোতার ভিত্তিতে একটি বহুতল বাণিজ্যিক ভবন নির্মাণের লক্ষ্যে মেসার্স ফ্রেন্ডস এন্ড কোং নামে একটি ব্যবসায় গঠন করেন। এ ভবন নির্মাণের মাধ্যমে তারা প্রত্যাশার চেয়ে অধিক মুনাফা অর্জন করায় ব্যবসায়টি চালিয়ে যাওয়ার সিদ্ধান্ত গ্রহণ করেন। কিন্তু তিন বছর পর জনাব সালমান অসুস্থতার জন্য লিখিত বিজ্ঞপ্তির মাধ্যমে ব্যবসায় করবে না বলে তার তিন বন্ধুকে জানিয়ে দেন।",
      "tag": "DRMC 24",
      "sub_questions": [
        {
          "label": "ক",
          "question": "অংশীদারি ব্যবসায়ের মূল ভিত্তি কী?",
          "explanation": "চুক্তি অংশীদারি ব্যবসায়ের মূল ভিত্তি।"
        },
        {
          "label": "খ",
          "question": "অংশীদারি ব্যবসায়ের নিবন্ধন বলতে কী বোঝায়?",
          "explanation": "সরকার কর্তৃক নির্ধারিত নিবন্ধকের অফিসে অংশীদারি ব্যবসায়ের চুক্তিপত্র সংরক্ষণ ও নাম তালিকাভুক্ত করাকে অংশীদারি ব্যবসায়ের নিবন্ধন বলে। • অংশীদারি ব্যবসায় নিবন্ধনের জন্য নিবন্ধকের অফিস থেকে আবেদনপত্র সংগ্রহ করে যথাযথভাবে পূরণের পর প্রয়োজনীয় কাগজপত্র ও নির্ধারিত ফি-সহ দিতে হয়। নিবন্ধক কাগজপত্র নিরীক্ষা করে সন্তুষ্ট হলে নিবন্ধন পত্র ইস্যু করেন। এটিই অংশীদারি ব্যবসায়ের নিবন্ধন।"
        },
        {
          "label": "গ",
          "question": "উদ্দীপকে বর্ণিত জনাব সালমানের ব্যবসায়টি কোন ধরনের অংশীদারি ব্যবসায়? ব্যাখ্যা করো।",
          "explanation": "উদ্দীপকে বর্ণিত জনাব সালমানের ব্যবসায়টি ঐচ্ছিক অংশীদারি ব্যবসায়। এ ধরনের ব্যবসায় নির্দিষ্ট উদ্দেশ্য অর্জনের পরও চলতে থাকে। এতে নির্দিষ্ট মেয়াদের সীমা নির্ধারিত থাকে না। নির্দিষ্ট সময় নিয়ে ব্যবসায় গঠিত হলেও সময় উত্তীর্ণ হওয়ার পরেও এ ব্যবসায় চলতে থাকে। উদ্দীপকে জনাব সালমান ও তার তিন বন্ধু পারস্পরিক সমঝোতার ভিত্তিতে মেসার্স ফ্রেন্ডস এন্ড কোং নামে একটি অংশীদারি ব্যবসায় গঠন করেন। এ ব্যবসায়ে স্থাপনের উদ্দেশ্য ছিল একটি বহুতল বাণিজ্যিক ভবন নির্মাণ করা। কিন্তু চুক্তিপত্রে এ ব্যবসায়ের স্থায়িত্ব বা মেয়াদকাল • উল্লেখ করা নেই। ভবন নির্মাণের মাধ্যমে তারা প্রত্যাশার চেয়ে বেশি মুনাফা অর্জন করেন। তাই লাভজনক হওয়ায় তারা ব্যবসায়টি চালিয়ে যেতে চান। এসব বৈশিষ্ট্য ঐচ্ছিক অংশীদারি ব্যবসায়ের সাথে মিলে যায়। সুতরাং, জনাব সালমানের ব্যবসায়কে ঐচ্ছিক অংশীদারি ব্যবসায় বলা যায়।"
        },
        {
          "label": "ঘ",
          "question": "উদ্দীপকে বর্ণিত জনাব সালমানের লিখিত বিজ্ঞপ্তি পাওয়ায় ব্যবসায়টির পরিণতি কী হতে পারে বলে তুমি মনে করো? যুক্তিসহ মতামত দাও।",
          "explanation": "উদ্দীপকের বর্ণিত জনাব সালমানের লিখিত বিজ্ঞপ্তি পাওয়ায় ব্যবসায়টির বিলোপসাধন হতে পারে বলে আমি মনে করি। অংশীদারি ব্যবসায়ে ৪৩ ধারায় বিজ্ঞপ্তির মাধ্যমে বিলোপসাধনের কথা বলা আছে। ঐচ্ছিক অংশীদারি ব্যবসায়ে ক্ষেত্রে এ বিলোপসাধন ঘটে। এক্ষেত্রে যেকোনো অংশীদার যেকোনো সময়ে অন্য অংশীদারদের ব্যবসায় পরিচালনায় অপারগতার কথা জানিয়ে ব্যবসায়ের বিলোপসাধন করে। উদ্দীপকে জনাব সালমান ও তার বন্ধুরা মেসার্স ফ্রেন্ডস এন্ড কোং নামে একটি অংশীদারি ব্যবসায় স্থাপন করেন। এর উদ্দেশ্য ছিল একটি। বহুতল বাণিজ্যিক ভবন নির্মাণ করা। ব্যবসায়ের মেয়াদকাল না থাকায় জনাব সালমান ও তার বন্ধুদের স্থাপিত ব্যবসায়টি ঐচ্ছিক অংশীদারি ব্যবসায়। লাভজনক হওয়ায় তারা ব্যবসায় চালিয়ে যেতে থাকে। কিন্তু তিন বছর পর জনাব সালমান অসুস্থতার জন্য লিখিত বিজ্ঞপ্তি দিয়ে অন্য অংশীদারদের ব্যবসায় না করার কথা জানায়। এ ব্যবসায়ের ক্ষেত্রে যেকোনো অংশীদার অন্য অংশীদারদের ব্যবসায় পরিচালনার অপারগতার কথা নোটিশের মাধ্যমে জানায়। ১৯৩২ সালের অংশীদারি আইন অনুযায়ী, ঐচ্ছিক অংশীদারি ব্যবসায় বিজ্ঞপ্তির মাধ্যমে বিলোপসাধন করা যায়। এক্ষেত্রে বিজ্ঞপ্তি প্রকাশের তারিখ থেকে ব্যবসায়টি আর পরিচালিত হতে পারবে না। এক্ষেত্রে ব্যবসায়টির বিলোপসাধন ঘটবে। তাই বলা যায়, উদ্দীপকের জনাব সালমানের লিখিত বিজ্ঞপ্তি পাওয়ায় ব্যবসায়টির বিলোপসাধন হবে।"
        }
      ]
    },
    {
      "number": "7",
      "uddipok": "'সাগর কোং লি' অতিরিক্ত মূলধনের প্রয়োজন হওয়ায় তা সংগ্রহ করার জন্য পুরাতন শেয়ারহোল্ডারদের অগ্রাধিকার দেওয়ার সিদ্ধান্ত গ্রহণ করেছে। ব্যবসায়ে লোকসানের কারণে প্রতিষ্ঠানটি ৫ কোটি টাকা দেনা হয়ে যায়, যা কোম্পানিটি পরিশোধে অক্ষম। এ অবস্থা নিরসনে তারা উপরিউক্ত সিদ্ধান্ত গ্রহণ করে।",
      "tag": "ISCM 24,DRMC 24",
      "sub_questions": [
        {
          "label": "ক",
          "question": "কৃত্রিম ব্যক্তিসত্তা কী?",
          "explanation": "যে সত্তা বা অস্তিত্বের মাধ্যমে কোম্পানি ব্যক্তি না হয়েও ব্যক্তির মতো আইনগত মর্যাদা ও অধিকার লাভ করে এবং স্বাধীনভাবে নিজ নামে পরিচিত ও পরিচালিত হয়, তাকে কোম্পানির কৃত্রিম ব্যক্তিসত্তা বলে।"
        },
        {
          "label": "খ",
          "question": "কোম্পানির বিধিবদ্ধ দায়িত্ব বলতে কী বোঝায়?",
          "explanation": "কোম্পানির খাতাপত্র সংরক্ষণ, হিসাবপত্র তৈরি ও নিরীক্ষণ, সভা আহ্বান প্রভৃতি হলো কোম্পানির বিধিবদ্ধ দায়িত্ব। এরূপ দায়িত্ব পালনে ব্যর্থ হলে কোম্পানি নিবন্ধক আইন অনুযায়ী জরিমানা আরোপ করতে পারেন। এছাড়া কোম্পানির নিবন্ধনও বাতিল করতে পারেন। তবে প্রাইভেট লিমিটেড কোম্পানিকে কিছু কিছু বিধিবদ্ধ দায়িত্ব হতে অব্যাহতি দেওয়া হয়ে থাকে।"
        },
        {
          "label": "গ",
          "question": "উদ্দীপকের কোম্পানিটি কোন ধরনের শেয়ার ইস্যু করতে চায়? ব্যাখ্যা করো।",
          "explanation": "উদ্দীপকের কোম্পানিটি রাইট শেয়ার ইস্যু করতে চায়। কোম্পানি বেশি মূলধন সংগ্রহের জন্য নতুন শেয়ার বিক্রির সিদ্ধান্ত নিতে পারে। এ সময় তারা পুরাতন শেয়ারহোল্ডারদের অগ্রাধিকার দেয়। এ ধরনের শেয়ার রাইট শেয়ার নামে পরিচিত। বাজারে কোম্পানির অবস্থান ভালো থাকলে পুরাতন শেয়ার মালিকরা এ স্বার্থ দাবি করে। উদ্দীপকের 'সাগর কোং লি.'-এর অতিরিক্ত মূলধনের প্রয়োজন। আর এ মূলধন সংগ্রহ করার জন্য তারা পুরাতন শেয়ারহোল্ডারদের অগ্রাধিকার দেওয়ার সিদ্ধান্ত নিয়েছে। এতে পুরাতন শেয়ারহোল্ডারদের মূল্যায়ন করা হয়েছে। এক্ষেত্রে নতুন ইস্যুকৃত শেয়ারে পুরাতন শেয়ার মালিকরা তাদের স্বার্থ দাবি করতে পারেন। এ দাবি পূরণের জন্যই মূলত এ ধরনের শেয়ার বণ্টন পদ্ধতি অনুসরণ করা হয়। এসবের সাথে রাইট শেয়ারের মিল রয়েছে। তাই বলা যায়, উদ্দীপকের কোম্পানিটি রাইট শেয়ার ইস্যু করতে চায়।"
        },
        {
          "label": "ঘ",
          "question": "অতিরিক্ত দেনার দায়ে কোম্পানিটি পরিচালনা সম্ভব না হলে সেটির কোন ধরনের অবসান ঘটবে? বিশ্লেষণ কর?",
          "explanation": "অতিরিক্ত দেনার দায়ে কোম্পানি পরিচালনা সম্ভব না হলে আদালত কর্তৃক বাধ্যতামূলক অবসান ঘটবে। কোম্পানি আইনের ২৪১ ধারা অনুযায়ী কোম্পানির আদালতের মাধ্যমে বিলোপসাধন ঘটে। এ ধারা অনুযায়ী দেনা পরিশোধে ব্যর্থ হলে, ব্যবসায় শুরুতে বিলম্ব, সদস্য সংখ্যা কমে যাওয়া, গাফিলতি প্রভৃতি কারণে আদালত এ ধরনের বিলোপসাধনের নির্দেশ দিয়ে থাকে। উদ্দীপকের 'সাগর কোং লি.' একটি পাবলিক লি. কোম্পানি সংগঠন। প্রতিষ্ঠানটির ব্যবসায়ে লোকসানের কারণে ৫ কোটি টাকা দেনা হয়ে যায়। কোম্পানিটি এ দেনা পরিশোধে অক্ষম। এই দেনা পরিশোধ করার জন্য কোম্পানিটি পদক্ষেপ নিয়েছে। 'সাগর কোং লি.' অনবরত লোকসানের কারণে এর পরিচালনা কার্যক্রম সম্পাদন করতে হিমশিম খাচ্ছে। আবার প্রতিষ্ঠানটি তাদের ৫ কোটি টাকার দেনা পরিশোধেও অক্ষম। এ দেনা পরিশোধে ব্যর্থ হলে প্রতিষ্ঠানটির বিলোপসাধন হতে পারে। কোম্পানি আইনের ২৪২ ধারা অনুযায়ী ৫ হাজার টাকা বা এর বেশি ঋণ পরিশোধে অক্ষম হলে ঐ কোম্পানির বাধ্যতামূলক বিলোপসাধন হয়। এক্ষেত্রে 'সাগর কোং লি.' এর দেনার পরিমাণ ৫ কোটি টাকা যা ৫ হাজার টাকার বেশি। তাই বলা যায়, 'সাগর কোং লি.' এর দেনার দায়ে পরিচালনা সম্ভব না হলে আদালতের আদেশে বাধ্যতামূলক বিলোপসাধন হবে। এতে আদালত তাদের 'প্রতিষ্ঠানটি বিলুপ্ত ঘোষণা করে। আমীন ম্যানুফ্যাকচারিং লিমিটেড কার্যারম্ভের অনুমতিপত্র পাওয়ার পর নির্দিষ্ট সময়ের মধ্যে উৎপাদন শুরু করতে ব্যর্থ হয়। আইন অনুযায়ী কোনো পাবলিক লিমিটেড কোম্পানিকে কার্যারম্ভের অনুমতিপত্র পাওয়ার ১ বছরের মধ্যে কাজ শুরু করতে হয়। কিন্তু তারা উৎপাদনের অনুমতি পাওয়ার দেড় বছরের মধ্যেও কাজ শুরু করেনি। এক্ষেত্রে তারা কোম্পানি আইন যথাযথভাবে অনুসরণ করেনি। ফলে আদালত তাদের প্রতিষ্ঠানটি বিলুপ্ত ঘোষণা করে। তাই বলা যায়, উদ্দীপকের কোম্পানিটির আদালত কর্তৃক বিলোপসাধানের কার্যক্রমটি যৌক্তিক হয়েছে।"
        }
      ]
    },
    {
      "number": "8",
      "uddipok": "জনাব সবুজ ৫০ জন সদস্য নিয়ে কোম্পানি গঠনের চেষ্টা তদবির করছেন অনেকদিন হলো। একটি দলিল তৈরি করতে হয়েছে। কিন্তু আরেকটি দলিল তৈরি না করলেও চলবে। কোম্পানি আইনের তফসিল- ১ এ বর্ণিত দলিলটিকেই তারা নিজেদের জন্য গ্রহণ করেছেন। ইতোমধ্যে জন্ম সনদ পেলেও তারা কাজ শুরু করতে পারছেন না।",
      "tag": "DRMC 24",
      "sub_questions": [
        {
          "label": "ক",
          "question": "বিবরণপত্রের বিকল্প বিবৃতি কী?",
          "explanation": "কোম্পানির প্রবর্তকগণ জনগণকে শেয়ার কেনার আহ্বান না জানিয়ে বাধ্যতামূলকভাবে কোম্পানি সম্পর্কে শুধু নিবন্ধককে জানাতে যে প্রচারপত্র প্রকাশ করে, তাকে বিকল্প বিবরণপত্র বলে।"
        },
        {
          "label": "খ",
          "question": "কোম্পানির সনদ বলতে কী বোঝায়? ব্যাখ্যা করো।",
          "explanation": "যে দলিলে কোম্পানির মূল বিষয়গুলো সংক্ষেপে লিপিবদ্ধ থাকে, তাকে স্মারকলিপি বলে। এতে কোম্পানির নাম, ঠিকানা, উদ্দেশ্য, মূলধন, দায় ও সম্মতির বিষয় দেওয়া থাকে। এছাড়া, এটি কোম্পানির কাজের ক্ষেত্র ও ক্ষমতার সীমা নির্দেশ করে। এতে অন্তর্ভুক্ত নেই এমন কোনো কাজ কোম্পানি করলে, তা ক্ষমতার বাইরের কাজ হিসেবে বিবেচনা করা হয়। তাই একে কোম্পানির মূল সনদ বলা হয়।"
        },
        {
          "label": "গ",
          "question": "উদ্দীপকে কোন দলিলটি পৃথকভাবে তৈরির প্রয়োজন পড়েনি? ব্যাখ্যা করো।",
          "explanation": "উদ্দীপকে বর্ণিত প্রতিষ্ঠান সংঘবিধি বা পরিমেল নিয়মাবলি নামক দলিলটি পৃথকভাবে তৈরির প্রয়োজন পড়েনি। সংঘবিধি বা পরিমেল নিয়মাবলি কোম্পানি সংগঠনের দ্বিতীয় গুরুত্বপূর্ণ দলিল। এতে সংগঠনের অভ্যন্তরীণ পরিচালনা ও ব্যবস্থাপনা সংক্রান্ত যাবতীয় বিষয় ও নিয়মাবলি বিস্তারিত উল্লেখ থাকে। পাবলিক লিমিটেড কোম্পানি ইচ্ছা করলে এটি তৈরি না করেও তফসিল-১ কে সংঘবিধি হিসেবে মেনে চলতে পারে। উদ্দীপকের জনাব সবুজ ৫০ জন সদস্য নিয়ে কোম্পানি গঠনের চেষ্টা করছেন। এছাড়া তারা একটি দলিল তৈরি করেছেন। আরেকটি দলিল তারা তৈরি করেননি। এজন্যে তারা এ দলিলের বদলে কোম্পানি আইনের তফসিল ১ কে কোম্পানির কাজে অনুসরণের জন্য নিয়েছেন। এসব বৈশিষ্ট্যানুযায়ী তাদের তৈরি না করা দলিলটি হলো পরিমেল নিয়মাবলি। এখানে তারা কোম্পানির অভ্যন্তরীণ পরিচালনা নিয়ম-কানুনের জন্য পাবলিক লিমিটেড কোম্পানির তফসিল-১ ব্যবহার করেছেন। সুতরাং, উদ্দীপকে আলাদাভাবে তৈরি না করা দলিলটি হলো সংঘবিধি বা পরিমেল নিয়মাবলি।"
        },
        {
          "label": "ঘ",
          "question": "উদ্দীপকের প্রতিষ্ঠানটিকে কাজ শুরু করতে হলে কার্যারাম্ভের অনুমতিপত্র সংগ্রহ করতে হবে” উদ্দীপকের আলোকে বক্তব্যের যথার্থতা বিশ্লেষণ করো।",
          "explanation": "উদ্দীপকের প্রতিষ্ঠানটি পাবলিক লিমিটেড কোম্পানি হওয়ায় কাজ শুরু করতে হলে কার্যারম্ভের অনুমতিপত্র সংগ্রহ করতে হবে বলে আমি মনে করি। এ কোম্পানিতে নিবন্ধনপত্র সংগ্রহের পর কাজ শুরুর জন্য কার্যারম্ভের অনুমতিপত্র সংগ্রহ করতে হয়। এ ধরনের কোম্পানির অনুমতিপত্র সংগ্রহ করা বাধ্যতামূলক। কার্যারম্ভের অনুমতিপত্র লাভের জন্য প্রস্তাবিত কোম্পানিকে বিবরণপত্রসহ কিছু নির্দিষ্ট দলিল নিবন্ধকের কাছে জমা দিতে হয়। উদ্দীপকে জনাব সবুজ ৫০ জন সদস্য নিয়ে একটি কোম্পানি গঠনের চেষ্টা করেন। কোম্পানি গঠনে প্রয়োজনীয় দুইটি দলিলের মধ্যে তারা একটি তৈরি করেন। আর অন্যটির পরিবর্তে তারা তফসিল-১ কে ব্যবহার করেন। কিন্তু কোম্পানির জন্মসনদ বা নিবন্ধনপত্র পেলেও তারা কাজ শুরু করতে পারছে না। : জনাব সবুজের কোম্পানিটি একটি পাবলিক লিমিটেড কোম্পানি। এ কারণে তারা নিবন্ধনপত্র বা জন্মসনদ পাওয়ার পরও কাজ শুরু করতে পারছে না। এক্ষেত্রে কাজ শুরু করার জন্য তাদের কার্যারম্ভের অনুমতিপত্র সংগ্রহ করতে হবে। এ অনুমতিপত্র পাওয়ার মাধ্যমে তারা শেয়ার বিক্রি করে মূলধন সংগ্রহ করতে পারবে। মূলত এ অনুমতিপত্র না পাওয়ায় তারা তাদের কোম্পানির কাজ শুরু করতে পারেনি। তাই বলা যায়, প্রতিষ্ঠানটিকে কাজ শুরু করতে হলে কার্যারম্ভের অনুমতিপত্র সংগ্রহ করতে হবে।"
        }
      ]
    },
    {
      "number": "9",
      "uddipok": "ঢাকায় ২৫ জন জুতা প্রস্তুতকারী কারখানার মালিক একত্রিত হয়ে আইনগত সত্তাবিশিষ্ট একটি ব্যবসায় প্রতিষ্ঠান গড়ে তোলেন। প্রতিষ্ঠানটি গত তিন বছর যাবত যথাক্রমে, ৮,০০,০০০ টাকা, ১০,০০,০০০ টাকা ও ১২,০০,০০০ টাকা মুনাফা অর্জন করে। অর্জিত মুনাফা বিধি মোতাবেক সঞ্চিত তহবিলে রেখে অবশিষ্ট টাকা নিজের মধ্যে বণ্টন করে নেন। তারা নিজেদের আবাসন সমাধানের জন্য বসুন্ধরায় এককালীন ৯,০০,০০০ টাকা প্রদান করে কিস্তিতে একটি প্লট কেনার সিদ্ধান্ত নেন।",
      "tag": "DRMC 24",
      "sub_questions": [
        {
          "label": "ক",
          "question": "PPP কী?",
          "explanation": "PPP হলো Public private partnership সংগঠন। এর কর্মকাণ্ড সরকার ২০১০ সালের আগস্ট মাসে ঘোষণা করে।"
        },
        {
          "label": "খ",
          "question": "রাষ্ট্রীয় ব্যবসায় প্রতিষ্ঠান গড়ে তোলে কেন? ব্যাখ্যা করো।",
          "explanation": "রাষ্ট্রীয়ভাবে গঠিত, পরিচালিত ও নিয়ন্ত্রিত ব্যবসায়কে রাষ্ট্রীয় ব্যবসায় বলে। দেশের সাধারণ জনগণ যাতে ন্যায্যমূল্যে উন্নতমানের পণ্য পায় তা রাষ্ট্রীয় ব্যবসায় নিশ্চিত করে। দেশের সব অঞ্চলে সুষম উন্নয়নেও রাষ্ট্রীয় ব্যবসায় জোর দেয়। আবার দেশের নিরাপত্তার জন্য কিছু কিছু প্রতিষ্ঠান রাষ্ট্রের অধীনে পরিচালিত হয়।"
        },
        {
          "label": "গ",
          "question": "প্রকৃতি বিচারে উদ্দীপকের প্রতিষ্ঠানটি কোন ধরনের সমবায় সমিতি? ব্যাখ্যা করো।",
          "explanation": "উদ্দীপকে প্রকৃতি বিচারে প্রতিষ্ঠানটি মালিক সমবায় সমিতির অন্তর্গত। মালিক শ্রেণির মানুষ মালিকানা সংশ্লিষ্ট স্বার্থরক্ষায় এ সমবায় সমিতি গড়ে তোলে। বাড়ির মালিক, দোকান মালিক ও পরিবহন মালিকরা এ ধরনের সমবায় সমিতি গঠন করে। উদ্দীপকে উল্লেখ্য, ঢাকার ২৫ জন জুতা প্রস্তুতকারী কারখানার মালিক মিলে আইনগত সত্তাবিশিষ্ট একটি প্রতিষ্ঠান গড়ে তোলেন। প্রতিষ্ঠানটি পর্যাপ্ত মুনাফা অর্জন করে। অর্জিত মুনাফা বিধি অনুযায়ী সঞ্চিতি তহবিলে রেখে অবশিষ্ট টাকা নিজেদের মধ্যে বণ্টন করে নেন। গঠিত এ সমিতিটি জুতা প্রস্তুতকারী কারখানার মালিকদের সমন্বয়ে গঠিত। এ সমিতিতে শুধু জুতা কারখানার মালিকদের স্বার্থসংশ্লিষ্ট বিষয় স্থান পায়। অর্থাৎ এতে সংঘবদ্ধতা সৃষ্টি এবং মুনাফাও অর্জিত হয়। এসব বৈশিষ্ট্য মালিক সমবায় সমিতির সাথে সামঞ্জস্যপূর্ণ। তাই, উদ্দীপকের প্রতিষ্ঠানটিকে মালিক সমবায় সমিতি বলা যায়"
        },
        {
          "label": "ঘ",
          "question": "তুমি কি মনে করো সঞ্চিতি তহবিলে হতে আবাসন সমস্যা সমাধান সম্ভব? উদ্দীপক বিবেচনায় যুক্তিসহ ব্যাখ্যা করো।",
          "explanation": "আমি মনে করি সঞ্চিতি তহবিল হতে আবাসন সমস্যার সমাধান সম্ভব নয়। সমবায় আইন অনুযায়ী সমিতির ১৫% সঞ্চিতি তহবিলে ও ৩% উন্নয়ন তহবিলে জমা রাখার বাধ্যবাধ্যকতা রয়েছে। বাকি অর্থ এর মালিকগণ মুনাফা হিসেবে শেয়ার অনুপাতে নিজেদের মধ্যে বণ্টন করে নেয়। সঞ্চিতি তহবিলের জমাকৃত অর্থ দিয়ে সমিতি ব্যবসায় সম্প্রসারণ করতে পারে। উদ্দীপকে প্রতিষ্ঠানটি গত তিন বছরে যথাক্রমে ৬,০০,০০০ টাকা, ৮,০০,০০০ টাকা এবং ৯,০০,০০০ টাকা মুনাফা অর্জন করে। তিন বছরের মোট মুনাফা হয় ৬,০০,০০০ + ৮,০০,০০০ + ৯,০০,০০০ বা ২৩,০০,০০০ টাকা। মুনাফার বিধি অনুযায়ী ১৫% সঞ্চিতি তহবিলে সংরক্ষণ করে। সুতরাং, সঞ্চিতির পরিমাণ ২৩,০০,০০০ × ১৫% = ৩,৪৫,০০০ টাকা। উল্লেখ্য ২৫ জন মালিক নিজেদের আবাসন সমস্যা সমাধানের জন্য আফতাব নগরে এককালীন ১০,০০,০০০ টাকা প্রদান করে কিস্তিতে প্লট কেনার সিদ্ধান্ত নেন। কিন্তু তাদের সঞ্চিত মোট অর্থ আছে ৩,৪৫,০০০ টাকা, যা প্লট কেনার জন্য (১০,০০,০০০ – ৩,৪৫,০০০) বা ৬,৫৫,০০০ টাকা কম। তাই আমি মনে করি সঞ্চিত তহবিল হতে আবাসন সমস্যা সমাধান সম্ভব নয়।"
        }
      ]
    },
    {
      "number": "10",
      "uddipok": "আসাদ তার এলাকার ৫০ জন ব্যক্তিকে নিয়ে নিত্যপ্রয়োজনীয় পণ্যদ্রব্য ন্যায্যমূল্যে কেনার উদ্দেশ্যে একটি সমবায় সমিতি গঠন করেন। বছর শেষে সমিতির অর্জিত মুনাফা হয় প্রায় ৫ লক্ষ টাকা। সদস্যরা এ মুনাফা ভাগ করে নেওয়ার সিদ্ধান্ত নিয়েছেন।",
      "tag": "DRMC 24",
      "sub_questions": [
        {
          "label": "ক",
          "question": "বহুমুখী সমবায় সমিতি কী?",
          "explanation": "বহুমুখী বা একাধিক উদ্দেশ্য অর্জনের জন্য যে সমবায় সমিতি গঠিত হয়, তাকে বহুমুখী সমবায় সমিতি বলে।"
        },
        {
          "label": "খ",
          "question": "সমবায় সমিতিকে কেন মিতব্যয়ী হতে হয়?",
          "explanation": "সমবায় সমিতি স্বল্প ও নিম্নবিত্ত মানুষের সংগঠন হওয়ায় বেশি মিতব্যয়ী হতে হয়। সমবায়ের সদস্যদের আয় কম হওয়ায় সঞ্চয়ের পরিমাণও কম হয়। ফলে তাদের মূলধনও কম হয়। তারা চাইলেই ইচ্ছেমতো অর্থ ব্যয় করতে পারে না। তাই সমবায় সমিতিকে মিতব্যয়ী হতে হয়।"
        },
        {
          "label": "গ",
          "question": "উদ্দীপকের সমিতিটি সদস্যদের প্রকৃতি বিচারে কোন ধরনের? ব্যাখ্যা করো।",
          "explanation": "উদ্দীপকের সমিতিটি সদস্যদের প্রকৃতি বিচারে ভোক্তা সমবায় সমিতি। পণ্য কেনার সুবিধা পাওয়ার জন্য একই এলাকার সমশ্রেণির কয়েকজন ভোক্তা মিলে এ সমবায় সমিতি গঠন করেন। এ সমিতির মাধ্যমে তারা ন্যায্যমূল্যে উন্নতমানের পণ্যসামগ্রী সংগ্রহ করতে পারেন। এতে ভোক্তারা ন্যায্যমূল্যে পণ্য কিনে লাভবান হয়। উদ্দীপকে আসাদ তার এলাকার ৫০ জন ব্যক্তিকে নিয়ে নিজেদের সামাজিক অবস্থার উন্নয়নের লক্ষ্যে একটি সমবায় সমিতি গঠন করেন। তাদের উদ্দেশ্য নিত্যপ্রয়োজনীয় পণ্যদ্রব্য ন্যায্যমূল্যে কেনা। তাই সংগঠনটি বিভিন্ন উৎস হতে নিত্যপ্রয়োজনীয় দ্রব্যসামগ্রী কেনে। এরপর এসব পণ্য সদস্যরা নিজেদের মধ্যে ন্যায্যমূল্যে বিক্রি করেন। মধ্যস্থভোগীদের অস্তিত্ব না থাকায় এতে সমিতির সদস্যরা কম দামে পণ্য কিনতে পারেন। ফলে তারা আর্থিকভাবেও লাভবান হয়। এসব বৈশিষ্ট্যের সাথে ভোক্তা সমবায় সমিতির মিল পাওয়া যায়। তাই বলা যায়, উদ্দীপকের সংগঠনটি ভোক্তা সমবায় সমিতি।"
        },
        {
          "label": "ঘ",
          "question": "উদ্দীপকের সমিতির সদস্যরা কী পদ্ধতি অনুসরণ করে মুনাফা বণ্টন করবে? তোমার মতামত দাও।",
          "explanation": "উদ্দীপকের ভোক্তা সমবায় সমিতির সদস্যরা বার্ষিক মোট ক্রয় অনুপাতে মুনাফা বণ্টন করবে। মধ্যস্থব্যবসায়ীদের শোষণ থেকে রক্ষা পেতে এ সমবায় গঠন করা হয়। এখানে ন্যায্যমূল্যে উন্নতমানের পণ্য পাওয়ার লক্ষ্যে সমিতি পরিচালিত হয়। আর এরূপ সমিতির অর্জিত মুনাফা সদস্যদের মধ্যে বার্ষিক মোট ক্রয় অনুপাতে ভাগ করা হয়। উদ্দীপকের আসাদ তার এলাকার ৫০ জন ব্যক্তিকে নিয়ে একটি ভোক্তা সমবায় সমিতি গঠন করেন। তাদের উদ্দেশ্য নিত্যপ্রয়োজনীয় পণ্যদ্রব্য ন্যায্যমূল্যে কেনা। বছর শেষে সমিতিটি ৫ লক্ষ টাকা মুনাফা অর্জন করে। সদস্যরা এ মুনাফা ভাগ করে নেওয়ার সিদ্ধান্ত নিয়েছেন। ভোক্তা সমবায় সমিতির প্রত্যেক সদস্যদের পণ্য কেনার পরিমাণ নির্দিষ্ট টোকেনের মাধ্যমে হিসাব করে রাখা হয়। এতে উদ্দীপকের সমিতির সদস্যদের ক্রয়ের হিসাব স্থায়ীভাবে রেকর্ড রাখা যাবে। এরপর ভোক্তা সমবায় সমিতির নিয়ম অনুসারে বছর শেষে মোট ক্রয় অনুপাতে সদস্যদের মাঝে মুনাফা বণ্টন করতে হবে। ক্রয়ের স্থায়ী হিসাব থাকায় কোন সদস্য কত টাকা মুনাফা পাবে তা সহজেই নির্ণয় করা যাবে। এভাবেই সমিতির সদস্যরা তাদের মুনাফা বণ্টন করতে পারবে। সুতরাং, উদ্দীপকের সমিতির সদস্যরা তাদের বার্ষিক মোট ক্রয়ের ওপর ভিত্তি করে মুনাফা বণ্টন করবে।"
        }
      ]
    },
    {
      "number": "11",
      "uddipok": "মিসেস শান্তা বরিশাল থেকে সড়ক পথে এমন একটি সংস্থার গণপরিবহনে ঢাকা বেড়াতে যাচ্ছেন যার উদ্দেশ্য হলো জনকল্যাণ; মুনাফা অর্জন নয়। পথিমধ্যে দৌলতদিয়া-পাটুরিয়া ঘাট পার হওয়ার সময় ঘন কুয়াশায় ফেরি চলাচল ১০ ঘণ্টা বন্ধ থাকে ও দীর্ঘ যানজটের সৃষ্টি হয়। অথচ উক্ত স্থানে সেতু তৈরি হলে এমন হতো না। দেশের আর্থিক সামর্থ্যের কথা চিন্তা করে অনেকেই বলছে, সরকার এক বা একাধিক বেসরকারি কোম্পানির সাথে চুক্তির মাধ্যমে যৌথ অর্থায়নে উক্ত সেতু তৈরি করলে দেশের উন্নয়নে তা আরেকটি মাইলফলক হতো।",
      "tag": "DRMC 24",
      "sub_questions": [
        {
          "label": "ক",
          "question": "WASA কী?",
          "explanation": "বাংলাদেশের মেট্রোপলিটন শহরগুলোতে পানি সরবরাহ ও পয়ঃনিষ্কাশন সুবিধা দেওয়ার জন্য সরকারি মালিকানায় প্রতিষ্ঠিত ও পরিচালিত প্রতিষ্ঠানের নাম হলো ওয়াসা বা Water Supply and Sewerage Authority"
        },
        {
          "label": "খ",
          "question": "বাংলাদেশ পর্যটন কর্পোরেশন বলতে কী বোঝায়? ব্যাখ্যা করো।",
          "explanation": "বাংলাদেশ পর্যটন করপোরেশন হলো বাংলাদেশ বেসামরিক বিমান পরিবহন ও পর্যটন মন্ত্রণালয়ের অধীন একটি বিধিবদ্ধ সংস্থা। প্রতিষ্ঠানটি পর্যটন শিল্পের উন্নয়নে কাজ করে যাচ্ছে। এটি দেশে ও দেশের বাইরে পর্যটকদের জন্য অভ্যর্থনার ব্যবস্থা করে। এছাড়া, এটি ভ্রমণপিপাসুদের প্রয়োজনীয় তথ্য সরবরাহের ব্যবস্থা করে। এতে ভ্রমণকারীরা স্বাচ্ছন্দ্যে বাংলাদেশ ভ্রমণ করতে পারে।"
        },
        {
          "label": "গ",
          "question": "উদ্দীপকের গণপরিবহন কোন সংস্থার অধীন? ব্যাখ্যা করো।",
          "explanation": "উদ্দীপকের গণপরিবহন 'বাংলাদেশ সড়ক পরিবহন কর্পোরেশন'- (বিত (বিআরটিসি) সংস্থার অধীন। সাশ্রয়ী মূল্যে সড়ক পথে যাত্রী ও পণ্য পরিবহনে সরকারি দায়িত্বপ্রাপ্ত প্রতিষ্ঠান হলো বিআরটিসি। এটি দেশের একটি অন্যতম গণপরিবহন সংস্থা। এটি যাত্রীদের কম খরচে নিরাপদ, নির্ভরযোগ্য ও স্বাচ্ছন্দ্যময় সেবা নিশ্চিত করে। উদ্দীপকের মিসেস শান্তা বরিশাল থেকে সড়ক পথে একটি সংস্থার গণপরিবহনে ঢাকায় বেড়াতে যাচ্ছেন। সংস্থাটির উদ্দেশ্য হলো জনকল্যাণ; মুনাফা অর্জন নয়। এ সংস্থাটি সরকার কর্তৃক নির্ধারিত নীতিমালায় পরিচালিত হয়। এতে যাত্রীরা স্বল্প ভাড়ায় পরিবহন সেবা পেয়ে থাকে। এছাড়া, সংস্থাটি পরিবহন ক্ষেত্রে বেসরকারি খাতকে সহায়তা ও নতুন যাত্রাপথ চালুতে ভূমিকা রাখে। এটি প্রশিক্ষিত চালক নিয়োগের মাধ্যমে যানবাহন চলাচলে নিরাপত্তা নিশ্চিত করে। এ কাজগুলোর সাথে বিআরটিসি-এর মিল আছে। সুতরাং, ঢাকার উদ্দেশ্যে যাওয়া গণপরিহন সংস্থাটি বিআরটিসি-এর অধীন।"
        },
        {
          "label": "ঘ",
          "question": "উদ্দীপকে সেতু তৈরিতে যে ব্যবসায়ের কথা বলা হয়েছে দেশের উন্নয়নে তার যথার্থতা বিশ্লেষণ করো।",
          "explanation": "উদ্দীপকে সেতু তৈরিতে সরকারি-বেসরকারি অংশীদারিত্বভিত্তিক বা (পিপিপি) ব্যবসায়ের কথা বলা হয়েছে, যা দেশের উন্নয়নে যথার্থ ভূমিকা রাখতে পারে। এ ব্যবসায় সরকারি বেসরকারি যৌথ অর্থায়ন ও সহযোগিতায় গঠিত, পরিচালিত ও নিয়ন্ত্রিত হয়। এক্ষেত্রে সরকার ব্যবসায় গঠনের উদ্যোগ নেয় ও বেসরকারি প্রতিষ্ঠান আর্থিক সহায়তা দেয়। এভাবে প্রতিষ্ঠানগুলো একত্র হয়ে জনকল্যাণে কাজ করে। উদ্দীপকে দৌলতদিয়া-পাটুরিয়া ঘাট পার হওয়ার সময় ঘন কুয়াশায় ১০ ঘণ্টা ফেরি চলাচল বন্ধ থাকে ও দীর্ঘ যানজটের সৃষ্টি হয়। কিন্তু, ঐ স্থানে সেতু তৈরি হলে এমন হতো না। এতে অনেকেই বলছে, সরকার এক বা একাধিক বেসরকারি কোম্পানির সাথে চুক্তির মাধ্যমে যৌথ অর্থায়নে সেতু তৈরি করতে পারে। এতে দেশের অবকাঠামোগত উন্নয়নে আরেকটি মাইলফলক তৈরি হতে পারে। এ চুক্তিতে দেশের অবকাঠামোগত উন্নয়নে সরকার ও বেসরকারি প্রতিষ্ঠানগুলো সেতু নির্মাণে একসাথে কাজ করবে। এক্ষেত্রে বেসরকারি প্রতিষ্ঠানগুলো তুলনামূলক কম ঝুঁকিতে বিনিয়োগ করতে পারে। এতে সরকারও সেতু নির্মাণে অর্থসংস্থান পাবে। ফলে যৌথ উদ্যোগে সেতু নির্মাণের মাধ্যমে দেশের অবকাঠামোগত উন্নয়ন সাধিত হবে। এভাবে দৌলতদিয়া-পাটুরিয়া ঘাটে যথাযথ অর্থসংস্থানে সেতু নির্মাণ করা সম্ভব' হবে। তাই বলা যায়, সরকারি বেসরকারি অংশীদারিত্বভিত্তিক ব্যবসায়ের মাধ্যমে দেশের অবকাঠামোগত উন্নয়ন করা সম্ভব।"
        }
      ]
    }
  ]
}