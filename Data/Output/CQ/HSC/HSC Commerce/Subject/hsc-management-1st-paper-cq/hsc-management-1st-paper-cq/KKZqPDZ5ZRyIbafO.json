{
  "title": "ঢাকা রেসিডেনসিয়াল কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "আর্কিটেক ইঞ্জিনিয়ারিং পাস করার পর আসিফ ইকবাল কারো অধীনে চাকরি না করে 'আসিফ বিল্ডিং গ্লানিং ও ডিজাইনিং' নামে একটি ফার্মা গঠন করেন। প্রতিষ্ঠানটি নতুন হওয়ায় গ্রাহক সংখ্যার পরিমাণ খুবই কম। অল্পদিনেই বিভিন্ন গ্রাহকদের প্রত্যাশা পূরণে সক্ষম হলেও স্থানীয় অনেকেই তা অবগত নন। এর ফলে তিনি ব্যবসায়ের কার্যক্রম চালাতে গিয়ে সমস্যার সম্মুখীন হচ্ছেন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দশ্যে পরিচালিত সকল বৈধ অর্থৈতিক কমকান্ডকে ব্যাবসা বলে।"
        },
        {
          "label": "খ",
          "question": "",
          "explanation": "অর্থনৈতিক উদ্দেশ্যে নির্বাচিত উদ্ভিদ ও প্রাণীর বংশবিস্তারকরণ প্রচেষ্টাকে প্রজনন শিল্প বলে। প্রজনন শিল্পে একই উদ্ভিদ বা প্রাণী হতে নতুন আরো উদ্ভিদ বা প্রাণী সৃষ্টি করা হয়। যেমন ফার্মে ডিম ও বাচ্চা উৎপাদন, হ্যাচারিতে মাছের পোনা উৎপাদন, নার্সারিতে চারা উৎপাদন ইত্যাদি। এই শিল্পে উৎপাদিত সবকিছুই ভোগ উপযোগী পণ্যের সৃষ্টি করে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'আসিফ বিল্ডিং প্ল্যানিং ও ডিজাইনিং' এর কাজটি ব্যবসায়ের প্রত্যক্ষ সেবা শাখার অন্তর্গত। স্বাধীন পেশায় নিয়োজিত থেকে পেশাজীবীগণ প্রত্যক্ষভাবে যে সেবাকর্ম বিক্রয় করেন তাকে প্রত্যক্ষ সেবা বলে। প্রত্যক্ষ সেবা একটি হয়ে অস্পর্শনীয় ব্যবসা। এটি শুধু অনুভব করা যায়, ধরা বা ছোঁয়া যায় না। ডাক্তার,উকিল,প্রকৌশলী ইত্যাদি ব্যক্তিগণ প্রত্যক্ষ সেবা বিক্রয় করেন। উদ্দীপকে আর্কিটেক্ট ইঞ্জিনিয়ারিং পাশ করে আসিফ ইকবাল কারো অধীনে চাকরি না করে 'আসিফ বিল্ডিং প্লান্নিং ও ডিজাইনিং' নামে একটি ফার্ম গঠন করেন। তিনি এই ফার্মের মাধ্যমে গ্রাহকদের সেবা প্রদান করবেন। তাই বলা যায় উদ্দীপকের 'আসিফ বিল্ডিং প্লানিং ও ডিজাইনিং' ব্যবসায়ের প্রত্যক্ষ সেবা শাখার অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত প্রতিষ্ঠানটির সমস্যা সমাধানে প্রতিষ্ঠানের বিজ্ঞাপন করা উচিত বলে আমি মনে করি। পণ্য বা সেবা সম্পর্কে গ্রাহকদের মধ্যে আগ্রহ সৃষ্টির প্রয়াসকেই বিজ্ঞাপন বলে। এর ফলে ক্রেতারা পণ্য সম্পর্কে সকল তথ্য জানতে পারে।ফলে  পণ্যের বিক্রয় বৃদ্ধি পায় এবং ব্যবসা সফল হয়। উদ্দীপক্ষে দেখা যায় আসিফ ইকবাল \"আসিফ বিল্ডিং প্লানিং ও ডিজাইনিং\" নামে একটি ফার্ম প্রতিষ্ঠা করেন। প্রতিষ্ঠানটি নতুন হওয়ায় গ্রাহক সংখ্যা অনেক কম। স্থানীয় অনেক গ্রাহক ব্যবসায়টি সম্পর্কে অবগত নন। ফলে তিনি ব্যবসায়িক কার্যক্রম পরিচালনায় সমস্যার সম্মুখীন হচ্ছেন। যেহেতু জনাব আসিফের প্রতিষ্ঠান একদম নতুন তাই তার ফার্মের পরিচিতি বৃদ্ধি করতে তার বিজ্ঞাপন প্রচার করা দরকার। কারণ পণ্য বা সেবা সম্পর্কে গ্রাহকদের মধ্যে আগ্ৰহ সৃষ্টি করার মাধ্যম হচ্ছে বিগাপন প্রচার। এর মাধ্যমে ব্যবসায়ের জ্ঞানগত বাধা হয়। এতে গ্রাহকরা পণ্য বা সেবা সম্পর্কে সকল তথ্য জানতে পারে এবং তা ক্রয়ে উদ্বুদ্ধ হয়। তাই আমি মনে করি, প্রতিষ্ঠানটির সমস্যা সমাধানে বিজ্ঞাপন করা উচিত।"
        }
      ]
    },
    {
      "number": "2",
      "uddipok": "মৎস্য ব্যবসায়ী আমান মিয়া বাগেরহাটে তার নিজস্ব পুকুরের পাশাপাশি আরো পুকুর ইজারা নিয়ে সম্পূর্ণ নতুন পদ্ধতিতে চিংড়ি উৎপাদন শুরু করেন। তিনি বিভিন্ন দেশে তার উৎপাদিত চিংড়ি রপ্তানি করে প্রচুর বৈদেশিক মুদ্রা অর্জন করেন। গত বছর বন্যার কারণে তার ব্যবসায়ের ব্যাপক ক্ষতি হয়।",
      "tag": "DRMC 25",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "প্রত্যক্ষ সেবা বলতে কী বোঝায়?",
          "explanation": "মুনাফা অর্জনের উদ্দেশ্যে ভোক্তা বা গ্রাহকদের সরাসরি কোনো সেবা দেওয়াকে প্রত্যক্ষ সেবা বলে। এক্ষেত্রে সেবাকে কেন্দ্র করেই এর আর্থিক কাজ পরিচালিত হয়। এটি দেখা বা স্পর্শ করা যায় না। কিন্তু মানুষের প্রয়োজন পূরণ করতে পারে। চিকিৎসা, আইন ব্যবসায়, নার্সিং প্রভৃতি এর অন্তর্গত।"
        },
        {
          "label": "গ",
          "question": "উদ্দীপকে আমান মিয়া তার ব্যবসায় স্থাপনের শুরুতে পরিবেশের কোন উপাদানকে অধিক গুরুত্ব দিয়েছেন? বর্ণনা করো।",
          "explanation": "নিম্নের অনুরূপঃ আব্বাস মিয়া ব্যবসায় স্থাপনের শুরুতে প্রাকৃতিক পরিবেশের উপাদানকে গুরুত্ব দিয়েছেন। প্রাকৃতিক উপাদানের সমন্বয়ে এ পরিবেশ গঠিত। জলবায়ু, ভূ-প্রকৃতি, মৃত্তিকা, নদ-নদী প্রভৃতি প্রাকৃতিক পরিবেশের উপাদান। এসব উপাদানের ওপর ভিত্তি করে মানুষের জীবিকার পরিবর্তন হয়। উদ্দীপকে আব্বাস মিয়া বাগেরহাটের মৎস্য ব্যবসায়ী। অঞ্চলটি উপকূলীয় এলাকা বিধায় সেখানের লবণাক্ত পানি চিংড়ি চাষের জন্য উপযোগী। আবার এলাকাটিতে মাছ চাষের জন্য প্রচুর জলাশয় রয়েছে। এসব ভেবে আব্বাস মিয়া নতুন পদ্ধতিতে চিংড়ি উৎপাদন শুরু করেন। এক্ষেত্রে তিনি নিজস্ব জলাশয়ের পাশাপাশি আরও কিছু জলাশয় ইজারা নেন। এখানে প্রাকৃতিকভাবে সৃষ্ট জলাশয় ও এলাকার চিংড়ি চাষে উপযুক্ত পানি প্রাকৃতিক পরিবেশের উপাদান। তাই বলা যায়, তিনি ব্যবসা স্থাপনের ক্ষেত্রে প্রাকৃতিক পরিবেশকে গুরুত্ব দিয়েছেন।"
        },
        {
          "label": "ঘ",
          "question": "\"উদ্দীপকে আমান মিয়ার ব্যবসায়িক সফলতা অর্জনে ব্যবসায় পরিবেশের প্রভাব রয়েছে\"- উদ্দীপকের আলোকে আলোচনা করো।",
          "explanation": "নিম্নের অনুরূপঃ আব্বাস মিয়ার ব্যবসায়িক সফলতা অর্জনে ব্যবসায় পরিবেশের প্রাকৃতিক, অর্থনৈতিক, রাজনৈতিক প্রভাব রয়েছে বলে আমি মনে করি। ব্যবসায়ের ওপর প্রত্যক্ষ বা পরোক্ষভাবে প্রভাব বিস্তারকারী উপাদানের সমন্বয়ে ব্যবসায় পরিবেশ গড়ে ওঠে। পরিবেশের এ উপাদানগুলো অনুকূল থাকলে ব্যবসায় সফলতা আসে। কিন্তু উপাদানগুলো নেতিবাচক হলে ব্যবসায় ক্ষতির মুখে পড়ে। উদ্দীপকে আব্বাস মিয়া প্রাকৃতিক পরিবেশের সহায়তায় বাগেরহাটে নতুন পদ্ধতিতে চিংড়ি উৎপাদন শুরু করেন। এ চিংড়ি তিনি বিভিন্ন দেশে রপ্তানি করে প্রচুর বৈদেশিক মুদ্রা অর্জন করেন। গত বছর বন্যার কারণে তার ব্যাপক ক্ষতি হয়। কিন্তু সরকারি প্রণোদনা পাওয়ায় তিনি সে ক্ষতি কাটিয়ে উঠতে সক্ষম হন। আব্বাস মিয়ার সফলতায়, ব্যবসায় পরিবেশের অপরিহার্য ভূমিকা রয়েছে। প্রথমত তিনি প্রাকৃতিক পরিবেশের অনুকূলতার মাধ্যমে চিংড়ি উৎপাদন শুরু করেন। আবার, চিংড়ি বিদেশে রপ্তানি করে বৈদেশিক মুদ্রা অর্জন করেন। এক্ষেত্রে তার পণ্য বিভিন্ন দেশে পৌছাতে অনুকূল বাণিজ্যিক সম্পর্ক সাহায্য করেছে। এটি রাজনৈতিক পরিবেশের উপাদানের অন্তর্ভুক্ত। আর বন্যার ফলে হওয়া আর্থিক ক্ষতি তিনি সরকারি প্রণোদনার মাধ্যমে কাটিয়ে ওঠেছেন। আর্থিক এ সহায়তা অর্থনৈতিক পরিবেশের উপাদান। এভাবে তার ব্যবসায়িক সফলতা অর্জনে ব্যবসায় পরিবেশের (প্রাকৃতিক, অর্থনৈতিক, রাজনৈতিক) প্রভাব রয়েছে।"
        }
      ]
    },
    {
      "number": "3",
      "uddipok": "কামাল, জামাল ও স্বপন সমঝোতার ভিত্তিতে একটি অনলাইন ব্যবসায় প্রতিষ্ঠা করেন। তাদের পণ্যের মান ভালো হওয়ায় লাভের পরিমাণ বাড়তে থাকে। তাই তারা ব্যবসায় সম্প্রসারণ করতে চায়। কিন্তু তাদের ব্যক্তিগত ব্যস্ততার জন্য তারা ব্যবসায়ে সময় দিতে পারে না। তাই তারা মি. জহিরকে অংশীদার হিসেবে নেয়। মি. জহির কোনো মূলধন না দিয়ে পরিচালনায় অংশগ্রহণ করে। ৩ বছর পর জহির গুরুতর অসুস্থ হয়ে ব্যবসায় থেকে অব্যাহতি নেয়। তাই তারা প্রতিষ্ঠানটি নিয়ে চিন্তিত।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "দুই বা অধিক ব্যক্তির সমঝোতার ভিত্তিতে গঠিত ব্যবসাকে অংশীদারী ব্যবসা বলে।"
        },
        {
          "label": "খ",
          "question": "",
          "explanation": "অংশীদারদের মধ্যকার সমঝোতার বিষয়বস্তু যে দলিলে লিপিবদ্ধ করা হয় তাকে অংশীদারি চুক্তিপত্র বলে। ব্যবসা পরিচালনার ক্ষেত্রে উদ্ভূত সকল সমস্যার সমাধানের বিষয় এতে অন্তর্ভুক্ত থাকে। অংশীদারি চুক্তিপত্র মৌখিক বা লিখিত হতে পারে।তবে ভবিষ্যৎ ভুল বোঝাবুঝি না রাখতে চাইলে চুক্তিপত্র লিখিত এবং নিবন্ধিত হওয়া উত্তম।"
        },
        {
          "label": "গ",
          "question": "",
          "explanation": "উদ্দীপকে মিস্টার জহির কর্মী অংশীদার। যে অংশীদার ব্যবসায় কোন মূলধন বিনিয়োগ করে না শুধুমাত্র তার নিজের শ্রম দিয়ে ব্যবসা পরিচালনায় অংশগ্রহণ করে তাকে কর্মী অংশীদার বলে। চুক্তি অনুযায়ী এরূপ অংশীদার  অন্যান্য অংশীদারের ন্যায় ব্যবসা লাভ-ক্ষতিতে অংশগ্রহণ করে এবং অসীম দায় বহনে বাধ্য থাকে। উদ্দীপকে কামাল,জামাল ও স্বপন সমঝোতার ভিত্তিতে একটি অনলাইন ব্যবসা প্রতিষ্ঠা করেন। তাদের পণ্যের মান ভালো হওয়ায় লাভের পরিমাণ বাড়তে থাকে। তাই তারা ব্যবসা সম্প্রসারণ করতে চায়। কিন্তু তাদের ব্যক্তিগত ব্যস্ততার কারণে তারা ব্যবসায়ে সময় দিতে পারে না। তাই তারা মিস্টার জহিরকে অংশীদার হিসেবে নেয়। মিস্টার জহির কোন মূলধন না দিয়ে পরিচালনায় অংশগ্রহণ করে। মিস্টার জহিরের বৈশিষ্ট কর্মী অংশীদারদের সাথে সামঞ্জস্যপূর্ণ। তাই বলা যায়, উদ্দীপকে মিস্টার জহির একজন কর্মী অংশীদার।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ব্যবসায়ীটির আদালতের নির্দেশে বিলোপসাধন হবে বলে আমি মনে করি। আবেদনের প্রেক্ষিতে যদি আদালত কোন অংশীদারি ব্যবসায়ের  বিলোপের নির্দেশ প্রদান করে তবে তাকে আদালতের নির্দেশে বিলপ সাধন বলে।আদালতে ব্যবসার বিষয়ে কোনো মোকদ্দমা করা হলে বা ব্যবসা বঙ্গের আবেদন করা হলে অংশীদারি আইনের ৪৪ ধারা অনুযায়ী কতিপয় কারণে আদালত এরূপ ব্যবসায়ের বিলোপের নির্দেশ দিতে পারে যার মধ্যে কোন অংশীদার কর্তব্য পালনের চিরতরে অসমর্থ অন্যতম। উদ্দীপকে দেখা যায়, কামাল,জামাল ও স্বপনের ব্যবসাটি সম্প্রসারণ করতে তারা মিস্টার জহিরকে কর্মী অংশীদার হিসেবে গ্রহণ করে। কিন্তু তিন বছর পর মিস্টার জহির গুরুতর অসুস্থ হয়ে ব্যবসা থেকে অব্যাহতি নেয়। তাই তারা প্রতিষ্ঠানটি নিয়ে চিন্তিত। আদালত যদি কোন ব্যবসার বিলোপের নির্দেশ দেয় সেক্ষেত্রে উক্ত ব্যবসায়ীটি টিকে থাকার কোন সুযোগ থাকে না। আদালতে আবেদন না করেও ব্যবসা চালানো যেতে পারে কিন্তু তা আইনের দৃষ্টিতে অবৈধ। যেহেতু মিস্টার জহির চুক্তি সম্পাদনের যোগ্যতা হারিয়েছেন তাই তার অবর্তমানে অন্যান্য অংশীদাররা কোন সিদ্ধান্ত গ্রহণ করতে পারবেনা। তাই আমি মনে করি, উদ্দীপকে উল্লিখিত ব্যবসায়ীটির আদালতের নির্দেশে বিলোপসাধন হবে।"
        }
      ]
    },
    {
      "number": "4",
      "uddipok": "জামিল, শফিক ও বাবু তিন ভাই, তাদের স্বপ্ন প্রতিষ্ঠিত হওয়া। এ উদ্দেশ্যে তারা মুনাফা অর্জনের জন্য সীমিত দায়বিশিষ্ট একটি ব্যবসায় প্রতিষ্ঠান গঠন করেন। এজন্য তারা যথাযথ কর্তৃপক্ষ থেকে অনুমতি ও নিবন্ধন করেন। এ ধরনের সংগঠনের নানা রকম সুবিধার কথা বিবেচনা করেই তারা এটি গঠন করেছেন। এ ব্যবসায় শুরু করার কয়েক মাসের মধ্যেই তাদের ব্যবসায়ের সুনাম ছড়িয়ে পড়ে।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "দেশের আইনসভা,সংসদ বা প্রেসিডেন্টের বিশেষ আদেশে যে কোম্পানি গঠিত ও পরিচালিত হয় তাকে বিদিবদ্ব কোম্পানি বলে।"
        },
        {
          "label": "খ",
          "question": "",
          "explanation": "সংঘস্মারক হল কোম্পানির মূল দলিল,সনদ বা সংবিধান। কোম্পানির নিবন্ধনপত্র পাওয়ার জন্য এরূপ দলিল তৈরি করা এবং নিবন্ধকের নিকট জমা দেওয়া বাধ্যতামূলক। এই দলিলে কোম্পানির নাম, ঠিকানা, উদ্দেশ্য, মূলধন, দায় ও সম্মতির বিষয়ে সংক্ষেপে লেখা থাকে। এই দলিলে উল্লেখ নেই এমন কোনো কাজ কোম্পানি করতে পারেনা।"
        },
        {
          "label": "গ",
          "question": "",
          "explanation": "উল্লেখিত ব্যবসায়টি মালিকানার ভিত্তিতে কোম্পানি সংগঠন। কোম্পানি আইনের অধীনে গঠিত ও পরিচালিত ব্যবসাকে কোম্পানি সংগঠন বলে। এরূপ সংগঠন কৃত্রিম ব্যক্তিসত্তার অধিকারী হয় ও সীমিত দায়বিশিষ্ট হয়। কোম্পানি সংগঠন সহজে ভাঙে না। উদ্দীপকে জামিল, শফিক ও বাবু তিন ভাই। তাদের স্বপ্ন প্রতিষ্টিত হওয়া। এ উদ্দেশ্যে তারা মুনাফা অর্জনের উদ্দেশ্যে সীমিত দায়বিশিষ্ট একটি ব্যবসা গঠন করেন। এজন্য তারা যথাযথ কর্তৃপক্ষের অনুমতি ও  নিবন্ধন করেন। তাদের গঠিত ব্যবসাটি কোম্পানি সংগঠনের সাথে সাদৃশ্যপূর্ণ।তাই বলা যায়,উদ্দীপকে উল্লেখিত ব্যবসাটি মালিকানার ভিত্তিতে কোম্পানি সংগঠন।"
        },
        {
          "label": "ঘ",
          "question": "উদ্দীপকের তিন ভাইয়ের এরূপ ব্যবসায় প্রতিষ্ঠান গঠনের যৌক্তিকতা তুলে ধর।",
          "explanation": "উদ্দীপকের তিন ভাইয়ের এরূপ ব্যবসা গঠন সম্পূর্ণ যৌক্তিক। কোম্পানি আইনের অধীনে গঠিত ও পরিচালিত ব্যবসাকে কোম্পানি সংগঠন বলে। এরূপ সংগঠন কৃত্রিম ব্যক্তিসত্তার অধিকারী হয় ও সীমিত দায়বিশিষ্ট হয়। কোম্পানি সংগঠন সহজে ভাঙে না। সদস্যদের দায় সীমিত হওয়ায় সদস্য শেয়ারহোল্ডাররা শেয়ার ক্রয় এবং পরিচালকগণ ঝুঁকিপূর্ণ বিনিয়োগে সাচ্ছন্দবোধ করে। উদ্দীপকে জামিল, শফিক ও বাবু তিন ভাই। তাদের স্বপ্ন প্রতিষ্টিত হওয়া। এ উদ্দেশ্যে তারা মুনাফা অর্জনের উদ্দেশ্যে সীমিত দায়বিশিষ্ট একটি ব্যবসা গঠন করেন। এজন্য তারা যথাযথ কর্তৃপক্ষের অনুমতি ও  নিবন্ধন করেন। এ ধরনের ব্যবসায়ের নানান রকম সুবিধার কথা চিন্তা করেই তারা এটি গঠন করেছেন। এ ব্যবসা শুরু করার কয়েক মাসের মধ্যেই তাদের সুনাম ছড়িয়ে পড়ে। কোম্পানি সংগঠনের সবচেয়ে বড় সুবিধা হল এটি সীমিত দায়বিশিষ্ট। এরূপ ব্যবসায়ে সর্বক্ষেত্রে আইনের প্রয়োগ যথাযথভাবে হয়। এরূপ ব্যবসা সংগঠন কৃত্রিম ব্যক্তিসত্তার অধিকারী হয়।ফলে প্রতিষ্ঠান নিজ নামে অন্যের সাথে চুক্তি করতে, লেনদেন করতে এবং প্রয়োজনে মামলা দায়ের করতে পারে। এরকম ব্যবসা প্রতিষ্ঠান বৃহদায়তন হয়ে থাকে। ফলে অধিক মুনাফা অর্জন করা সম্ভব হয়।উদ্দীপকের তিন ভাই এসব সুবিধা মাথায় রেখেই কোম্পানি সংগঠন প্রতিষ্ঠা করেন।"
        }
      ]
    },
    {
      "number": "5",
      "uddipok": "মহেশখালির জেলেরা স্বল্প আয়ের লোক বিধায় সংসার চালাতে মহাজনের নিকট থেকে ঋণ নিতে হয়। অবস্থার উন্নয়নের লক্ষ্যে জেলেরা একত্রিত হয়ে একটি সমবায় গঠনের উদ্যোগ গ্রহণ করে। এ বিষয়ে নিবন্ধকের সাথে পরামর্শ করলে নিবন্ধক তাদেরকে সমবায়ের দলিল প্রস্তুত এবং উক্ত দলিল নিবন্ধন করার পরামর্শ প্রদান করলেন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "সমবায়ের মূলমন্ত্র একতাই বল।"
        },
        {
          "label": "খ",
          "question": "",
          "explanation": "সাম্যের নীতি বলতে সংঘবদ্ধ সকলের পারস্পরিক অধিকারের সমতা প্রতিষ্ঠাকে বুঝায়। সমবায়ের সদস্যরা অর্থনৈতিক, পারিবারিক বা সামাজিক যে যেমনই হোক না কেন সমিতিতে সবাই সমান মর্যাদার অধিকারী। সমিতিতে যার যত পরিমান মূলধন-ই থাকুক না কেন এখানে সবাই এক ভোটের অধিকারী। সিদ্ধান্ত গ্রহণ ও পরিচালনার ক্ষেত্রে সমবায় সমিতির সকল সদস্য সাম্য ধরে রাখার চেষ্টা করেন।"
        },
        {
          "label": "গ",
          "question": "",
          "explanation": "উদ্দীপকের নিবন্ধক মহেশখালীর জেলেদের উপবিধি প্রস্তুত করতে বলেছেন। যে দলিলে সমবায় সমিতির অভ্যন্তরীণ ও বাহ্যিক কার্যক্রম পরিচালনা ও নিয়ন্ত্রণ সংক্রান্ত নিয়ম-নীতি লেখা থাকে তাকে সমবায় সমিতির উপবিধি বলে। একে সমবায় সমিতির গঠনতন্ত্রও বলা হয়। সমবায় সমিতির গঠনকালে অন্যান্য দলিলের সাথে উপবিধি তৈরি করে নিবন্ধক এর কাছে জমা দিতে হয়। উদ্দীপকে মহেশখালীর জেলেরা স্বল্প আয়ের লোক বিধায় সংসার চালাতে মহাজনের নিকট থেকে ঋণ নিতে হয়। অবস্থা উন্নয়নের লক্ষ্যে জেলেরা একত্রিত হয়ে একটি সমবায় গঠনের উদ্যোগ গ্রহণ করে। এ বিষয় নিবন্ধক এর সাথে পরামর্শ করলে নিবন্ধক তাদের সমবায়ের দলিল প্রস্তুত ও ও উক্ত দলিল নিবন্ধনের পরামর্শ দিলেন। দলিলটির সাথে সমবায়ের উপবিধির সাদৃশ্যতা লক্ষ্য করা যায়। তাই বলা যায়, উদ্দীপকের নিবন্ধক মহেশখালী জেলেদের উপবিধি প্রস্তুত করতে বলেছেন।"
        },
        {
          "label": "ঘ",
          "question": "",
          "explanation": "\"জেলেরা যে সমবায় প্রতিষ্ঠা করেছে তা ভবিষ্যৎ অর্থের প্রয়োজন মেটাতে পারবে\"- উক্তিটি যথার্থ। কতিপয় উৎপাদক নিজেদের আর্থসামাজিক উন্নয়নে উৎপাদন ও বিক্রয় কার্যকে অধিকতর ফলপ্রসু করার উদ্দেশ্যে যে সমবায় সমিতি গঠন করে তাকে উৎপাদক সমবায় সমিতি বলে। কমবৃত্তসম্পন্ন মানুষেরা মহাজন, মধ্যস্থ ব্যবসায়ী ইত্যাদি ব্যক্তিবর্গের দৌরাত্ম্যে দিশেহারা থাকে। এ সকল অসুবিধা থেকে পরিত্রাণের উপায় হিসেবে এ ধরনের সমবায় সমিতির প্রতিষ্ঠা করে। উদ্দীপকে মহেশখালীর জেলেরা স্বল্প আয়ের লোক বিধায় সংসার চালাতে মহাজনের নিকট থেকে ঋণ নিতে হয়। অবস্থা উন্নয়নের লক্ষ্যে জেলেরা একত্রিত হয়ে একটি সমবায় গঠনের উদ্যোগ গ্রহণ করে। তারা যে সমবায় সমিতি প্রতিষ্ঠা করেছে তা উৎপাদক সমবায় সমিতি। এই সমবায় সমিতির মাধ্যমে জেলেরা তাদের নিজেদের আর্থসামাজিক উন্নয়ন করতে পারবে। এই সমবায়ে উৎপাদকগণ বিক্রয় করে কাঙ্খিত ন্যায্যমূল্য পাবে। ফলে তাদের আয় বাড়বে যা জাতীয় উৎপাদন ও জাতীয় আয় বৃদ্ধিতে ভূমিকা রাখে। ক্রেতারাও ভালো মানের পণ্য পাবে। এই সমবায়ের মাধ্যমে জেলেদের আর্থিক সামর্থ্য ও সামাজিক মর্যাদা বাড়বে। তাই বলা যায়, জেলেরা যে সমবায় প্রতিষ্ঠা করেছে তা ভবিষ্যতে অর্থের প্রয়োজন মিটাবে।"
        }
      ]
    },
    {
      "number": "6",
      "uddipok": "মিসেস শিরিন ঢাকা শহরে বড় বুটিক হাউজের মালিক। এ ব্যবসায়, করে তিনি বেশ লাভবান হয়েছেন। তিনি মনে করেন তার অনেক দায়িত্ব ও কর্তব্য আছে। তিনি নিয়মিত শ্রমিকদের মজুরি দেন। সময়মতো পাওনাদারদের টাকা পরিশোধ করেন, দরিদ্রদের সাহায্য করেন। কিন্তু নিয়মিত আয়কর পরিশোধ করেন না।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "কোনটা ভালো কোনটা মন্দ, কোনটা উচিত কোনটা অনুচিত এ সংক্রান্ত মানুষের বোধ বা উপলব্ধিকেই মূল্যবোধ বলে।"
        },
        {
          "label": "খ",
          "question": "",
          "explanation": "শিল্পবর্জ্য নদীতে ফেললে পানি দূষণ ঘটে। পানির স্বাভাবিক অবস্থায় কোন বিপর্যয় সৃষ্টি করাকে পানি দূষণ বলে। পানি দূষণের অন্যতম কারণ ব্যবসায়িক কর্মকান্ড। বৃহদায়তন শিল্প প্রতিষ্ঠানগুলো তাদের বর্জ্য পানিতে ফেলে দিচ্ছে। ফলে পানি মানুষের ব্যবহার উপযোগী থাকে না। পানি দূষণের ফলে প্রাণীজগতের জীবনধারণ হুমকির মুখে পড়েছে।"
        },
        {
          "label": "গ",
          "question": "",
          "explanation": "মিসেস শিরিন ব্যবসায়ের সরকার পক্ষের প্রতি সামাজিক দায়িত্ব পালন করছেন না। সমাজের বিভিন্ন পক্ষের প্রতি ব্যবসা যে দায়িত্ব পালন করে তাকে ব্যবসায়ের সামাজিক দায়িত্ব পালন বলে‌ব্যবসায়ের সকল কর্মকান্ড সমাজের বিভিন্ন পক্ষকে ঘিরেই হয়ে থাকে। এ সমাজের সরকার সর্বোচ্চ প্রতিনিধিত্বশীল সংস্থা। ব্যবসায়ের উচিত সরকারকে যথারীতি কর প্রদান করা,সরকারি নিয়ম নীতি অনুসরণ করা ইত্যাদি। উদ্দীপকে বিশেষ শিরিন ঢাকা শহরে বড় বুটিক হাউজের মালিক। তিনি মনে করেন তার অনেক দায়িত্ব ও কর্তব্য হয়েছে। তিনি সমাজের অন্যান্য পক্ষের প্রতি যথাযথ সামাজিক দায়িত্ব পালন করলেও নিয়মিত আয়কর প্রদান না করে একটি পক্ষের প্রতি দায়িত্ব পালনে অবজ্ঞা করছেন। সেটি হলো সমাজের সরকার পক্ষ।"
        },
        {
          "label": "ঘ",
          "question": "",
          "explanation": "অন্যান্য পক্ষের প্রতি দায়িত্ব পালনের মাধ্যমে উদ্দীপকে মিসেস শিরিনের মানসিকতার নৈতিকতার দিকটি লক্ষ করা যায়। ব্যবসা পরিচালনার ক্ষেত্রে উচিত-অনুচিত মেনে চলা এবং ভালকে গ্রহণ ও মন্দকে বর্জন করে চলাই হল ব্যবসা নৈতিকতা। ব্যবসা সমাজের একটি গুরুত্বপূর্ণ অংশ।মানুষ তার প্রয়োজনীয় পণ্য ও সেবার জন্য ব্যবসায়ের ওপর নির্ভরশীল। তাই ব্যবসায়ীদের উচিত সমাজের বিভিন্ন পক্ষের প্রতি তার দায়িত্ব নৈতিকতার সাথে পালন করা। উদ্দীপকের মিসেস শিরিন ঢাকা শহরে বড় বুটিক হাউসের মালিক। এ ব্যবসা করে তিনি বেশ লাভবান হয়েছেন। তিনি মনে করেন তার অনেক দায়িত্ব ও কর্তব্য রয়েছে। তিনি নিয়মিত শ্রমিকদের মজুরি দেন, সময় মত পাওনাদারদের টাকা পরিশোধ করেন, দরিদ্রদের সাহায্য করেন। মিসেস শিরিনের কর্মকাণ্ডের উত্তম নৈতিকতার দিকটি লক্ষ্য করা যায়। তিনি তার সামাজিক দায়িত্ব যথাযথভাবে পালন করছেন। তাই বলা যায়, অন্যান্য পক্ষের প্রতি দায়িত্ব পালনের মাধ্যমে উদ্দীপকে মিসেস শিরিনের মানসিকতার নৈতিকতার দিকটি লক্ষ্য করা যায়।"
        }
      ]
    },
    {
      "number": "7",
      "uddipok": "মি. আইয়ান তার ১০ জন বন্ধু নিয়ে ABC কোম্পানি নামে একটি ব্যবসায় প্রতিষ্ঠান গঠন করেছেন। এই প্রতিষ্ঠানের নিবন্ধন নিতে তাদের দুটি দলিল তৈরি করতে হয়েছে। প্রথম দলিলটি সংক্ষিপ্তভাবে লেখা হলেও তা মুখ্য দলিল এবং অন্যটি তার সহযোগী দলিল। তাদের প্রতিষ্ঠানটি বিভিন্ন ব্যাংক ও বেসরকারি প্রতিষ্ঠানে চুক্তির ভিত্তিতে সিকিউরিটি গার্ড ও পরিচ্ছন্ন কর্মী সরবরাহ করে। তাদের নতুন ধরনের ব্যবসায় দিন দিন জনপ্রিয় হচ্ছে।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "কোম্পানির মূলধনের প্রত্যেকটি সমান ও ক্ষুদ্র একককে শেয়ার বলে।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানি তার শেয়ার ও ঋণপত্র বিক্রয়ের উদ্দেশ্যে জনগণ বরাবর যে প্রচারপত্র প্রকাশ করে তাকে বিবরণপত্র বলে। বিবরণপত্র হল জনগণকে শেয়ার ও ঋণপত্র ক্রয়ে উদ্ভূত করা। বিবরণপত্রে কোম্পানি সংক্রান্ত যাবতীয় সকল তথ্য উল্লেখিত থাকে। এতে কোনরূপ মিথ্যা তথ্য প্রদান কোম্পানি আইন অনুযায়ী শাস্তিযোগ্য অপরাধ।"
        },
        {
          "label": "গ",
          "question": "",
          "explanation": "ABC নামক কোম্পানির নিবন্ধন নিতে প্রণীত প্রথম দলিলটি হল স্মারকলিপি। স্মারকলিপি হলো কোম্পানির মূল দলিল, সনদ বা সংবিধান। এতে কোম্পানির সকল কার্যক্রম সংক্ষিপ্ত আকারে লেখা থাকে। স্মারকলিপিতে অন্তর্ভুক্ত নেই এমন কাজ কোম্পানি সম্পাদন করতে পারে না। করলে তা ক্ষমতা বহির্ভূত কাজ হিসেবে গণ্য হয় যা আইনত অবৈধ। উদ্দীপকে মিস্টার আরিয়ান তার ১০ জন বন্ধু নিয়ে ABC কোম্পানি নামে একটি ব্যবসা প্রতিষ্ঠান গঠন করেছেন। এই প্রতিষ্ঠানের নিবন্ধন নিতে তাদের দুটি দলিল তৈরি করতে হয়েছে। প্রথম দলিলটি সংক্ষিপ্ত লেখা হলেও তা মুখ্য দলিল এবং অন্যটি তার সহযোগী দলিল। তাদের প্রণীত প্রথম দলিলটির বৈশিষ্ট্য স্মারকলিপির সাথে সাদৃশ্যপূর্ণ। তাই বলা যায়, ABC নামক কোম্পানির নিবন্ধন নিতে প্রণীত প্রথম দলিলটি স্মারকলিপি।"
        },
        {
          "label": "ঘ",
          "question": "",
          "explanation": "উদ্দীপকের নতুন ব্যবসা সংগঠনটি ভবিষ্যতে আরো বেশি সম্প্রসারিত হবে। কোম্পানি আইনের অধীনে গঠিত ও নিয়ন্ত্রিত ব্যবসা প্রতিষ্ঠানকে কোম্পানি সংগঠন বলে। এরুপ সংগঠন কৃত্রিম ব্যক্তিসত্তার অধিকারী সীমিত দায়বিশিষ্ট হয়। এটি নিজ নামে পরিচালিত হয়। যেকোনো দেশেই এ ধরনের সংগঠন বৃহদায়তন প্রকৃতির হয়ে থাকে। উদ্দীপকে দেখা যায় মিস্টার আরিয়ান তার দশ জন বন্ধু নিয়ে ABC কোম্পানি গঠন করেন। তাদের প্রতিষ্ঠানটি বিভিন্ন ব্যাংক ও বেসরকারি প্রতিষ্ঠানের চুক্তির ভিত্তিতে পরিচ্ছন্নতা কর্মী সরবরাহ করে। অন্যান্য ব্যবসা প্রতিষ্ঠানের তুলনায় কোম্পানি সংগঠন অধিক লোকবলের সমন্বয়ে গঠিত হয়। সীমিত দায়বিশিষ্ট হওয়ায় সদস্যরা শেয়ার ক্রয়ে ও পরিচালকগণ ঝুঁকিপূর্ণ বিনিয়োগ করতেও স্বচ্ছন্দ বোধ করে। ফলে আইন অনুযায়ী এ ধরনের ব্যবসা প্রতিষ্ঠান যেকোনো সময় সম্প্রসারণ করা যায়। যেহেতু জনাব আরিয়ানের ব্যবসাটি দিনদিন জনপ্রিয় হচ্ছে তাই তারা ভবিষ্যতেও খুব সহজেই এটির সম্প্রসারণ করতে পারবে।"
        }
      ]
    },
    {
      "number": "8",
      "uddipok": "সুমন ও রুমন নামের দুই বন্ধু শেয়ারবাজার থেকে একটি কোম্পানির যথাক্রমে ১২ লক্ষ ও ৭ লক্ষ টাকার শেয়ার কেনেন। জনাব সুমন কোম্পানির বার্ষিক সাধারণ সভায় যোগদানের আমন্ত্রণপত্র পেলেও জনাব রুমন কোনো আমন্ত্রণপত্র পাননি। কোম্পানিটি বিলোপের সিদ্ধান্ত হলে মি. রুমন তার বিনিয়োগকৃত ৭ লক্ষ টাকা ফেরত পান। কিন্তু মি. সুমন তার বিনিয়োগকৃত টাকার অর্ধেক ফেরত পান ।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "যে অংশীদার নির্দিষ্ট অর্থের বিনিময়ে তার নামের সুনাম অংশীদারি ব্যবসাকে ব্যবহারের অনুমতি দেয় তাকে নাম মাত্র অংশীদার বলে।"
        },
        {
          "label": "খ",
          "question": "",
          "explanation": "চুক্তির ভিত্তিতে অন্যের কাজ করে দেওয়ার ব্যবসাকে আউটসোর্সিং বলে। একটি স্বল্প পরিসরের প্রতিষ্ঠানের পক্ষে সব লোককে নিয়োগ করে কাজ করানো সম্ভব নয়। এতে খরচ ও প্রশাসনিক জটিলতা বাড়ে। প্রতিষ্ঠান আউটসোর্সিং এর মাধ্যমে তাদের কাজ করিয়ে নেয়। বর্তমান বিশ্বে আউটসোর্সিং এর মাধ্যমে বিপুল সংখ্যক বেকার মানুষের কর্মসংস্থান তৈরি হয়েছে। ঘরে বসে বিশ্বের যেকোনো কোম্পানির কাজ করা যাচ্ছে।"
        },
        {
          "label": "গ",
          "question": "",
          "explanation": "উদ্দীপকে আলোচিত কোম্পানিটি পাবলিক লিঃ কোম্পানি। যে কোম্পানির সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা  দ্বারা সীমাবদ্ধ, শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে। উদ্দীপকের জন্য সুমন ও রুমন দুই বন্ধু শেয়ার বাজার থেকে 'হাদিদ কোম্পানি লি.' এর যথাক্রমে ১২ লক্ষ ও ৭ লক্ষ টাকার শেয়ার ক্রয় করেন। যেহেতু কোম্পানিটির শেয়ারবাজারে সহজলভ্য, তাই নিঃসন্দেহে বলা যায় যে, উদ্দীপকের কোম্পানিটি একটি পাবলিক লিমিটেড কোম্পানি।"
        },
        {
          "label": "ঘ",
          "question": "",
          "explanation": "জনাম সুমন সাধারণ শেয়ারহোল্ডার হওয়ায় কোম্পানি বিলুপ্তিতে জনাব রুমন হতে কম টাকা ফেরত পেলেন। যে শেয়ারের লভ্যাংশের হার পূর্বনির্দিষ্ট থাকে না তাকে সাধারণ শেয়ার বলে।এরুপ শেয়ার মালিকগণ অন্যান্য শেয়ার মালিকগণের চেয়ে অধিক সুবিধা ও মর্যাদা ভোগ করেন কিন্তু কোম্পানির বিলোপের সময় মূলধন প্রত্যাবর্তনে অগ্রাধিকার পায় না। অন্যদিকে অগ্রাধিকার শেয়ার মালিকগণ কোম্পানির নির্দিষ্ট হারে লভ্যাংশ পান কিন্তু কোম্পানির কোন সভায় আমন্ত্রিত হন না। কোম্পানির বিলুপ্তিতে মূলধন প্রত্যাবর্তনে অন্যান্য শেয়ার মালিক কোন হতে অগ্রাধিকার পান। উদ্দীপকে দেখা যায় জনাব সুমন ও জনাব রুমন শেয়ার বাজার থেকে একটি কোম্পানির' যথাক্রমে ১২ লক্ষ ও ৭ লক্ষ টাকার শেয়ার ক্রয় করেছেন। জনাব সুমন  কোম্পানিটির বার্ষিক সভায় অংশগ্রহণের আমন্ত্রণপত্র পেলেও জনাব রুমন কোন আমন্ত্রণপত্র পায়নি। কোম্পানিটি বিলুপ্তি সিদ্ধান্ত নিলে জনাব রুমন তার বিনিয়োগকৃত ৭ লক্ষ টাকা ফেরত পান। কিন্তু জনাব সুমন তার বিনিয়োগকৃত অর্থের অর্ধেক টাকা ফেরত পান। অগ্রাধিকার শেয়ারহোল্ডাররা অন্যান্য সুযোগ-সু বিধায় পিছিয়ে থাকলেও কোম্পানির বিলুপ্তিতে মূলধন প্রত্যাবর্তনে অন্যান্য শেয়ারহোল্ডারগনের চেয়ে অগ্রাধিকার বেশি পান। তাই আমি মনে করি জনাব সুমন সাধারণ শেয়ারহোল্ডার হওয়ায় কোম্পানির বিলুপ্তিতে জনাব রুমন হতে কম টাকা ফেরত পেয়েছেন।"
        }
      ]
    },
    {
      "number": "9",
      "uddipok": "ঢাকার আশুলিয়া এলাকায় 'পদ্মা সমবায় সমিতি' ও 'সোনার বাংলা' নামে দুটি সমবায় সমিতি রয়েছে। পদ্মা সমবায় সমিতির সদস্যরা তাদের তৈরি করা নকশিকাথাগুলো একত্র করে রাজধানীর বিভিন্ন শপিং মলে প্রত্যাশিত মূল্যে বিক্রয় করে। অপরদিকে সোনার বাংলা সমিতির সদস্যরা তাদের নিজেদের দরকারী ভোগ্যপণ্য সরাসরি কোম্পানি থেকে কিনে এনে নিজেরা ভাগ করে নেয়।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "পাবলিক লিমিটেড কোম্পানির স্মারকলিপিতে কোম্পানি গঠনের প্রাথমিক প্রয়োজন পূরণের জন্য যে ন্যূনতম পরিমাণ অর্থ সংগ্রহের প্রতিশ্রুতির উল্লেখ থাকে তাকে ন্যূনতম চাঁদা বলে।"
        },
        {
          "label": "খ",
          "question": "",
          "explanation": "যে ব্যবসায় গড়তে ব্যক্তি বা ব্যক্তিবর্গ মূলধন বিনিয়োগ করেন কিন্তু তার পিছনে মুনাফা অর্জনের উদ্দেশ্য থাকে না বরং সমাজের মানুষের কল্যাণের উদ্দেশ্যই থাকে মুখ্য তাকে সামাজিক ব্যবসায় বলে। সাধারণত ব্যবসায়ীরা মুনাফা পাওয়ার জন্যই ব্যবসায় পরিচালনা করেন। কিন্তু সামাজিক ব্যবসায়ের প্রাপ্ত মুনাফা দিয়ে সমাজের মানুষের দারিদ্র দূরীকরণ, সমাজের বিভিন্ন উন্নয়নমূলক কর্মকাণ্ড পরিচালনা করা হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'সোনার বাংলা' একটি ক্রয় সমবায় সমিতি। শিল্পে প্রয়োজনীয় কাঁচামাল বা উপকরণাদি একই সাথে সংগ্রহের মাধ্যমে ক্রয় সুবিধা অর্জনের লক্ষ্যে  সমশ্রেণীর কমবিত্তসম্পন্ন উৎপাদক বা ভোগকারিগণ সমবায় সমিতি স্থাপন করলে তাকে ক্রয় সমবায় সমিতি বলে। উদ্দীপকের সোনার বাংলা সমিতির সদস্যরা তাদের নিজেদের দরকারি ভোগ্য পণ্য সরাসরি কোম্পানি থেকে কিনে এনে নিজেদের মধ্যে ভাগ করে নেয়।অর্থাৎ সমিতিটি তারা ক্রয় সুবিধা অর্জনের লক্ষ্যে গঠন করে। তাই বলা যায়, উদ্দীপকের সোনার বাংলা একটি ক্রয় সমবায় সমিতি।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত এলাকার আর্থ-সামাজিক উন্নয়নে পদ্মা সমবায় সমিতির ভূমিকা তাৎপর্যপূর্ণ। কোনো এলাকার একই ধরনের ক্ষুদ্র উৎপাদনকারিগণ বিক্রয়ের ক্ষেত্রে অধিক সুবিধা আদায়ের লক্ষ্যে যে সমবায় সমিতির স্থাপন করে তাকে বিক্রয় সমবায় সমিতি বলে।এর ফলে মধ্যস্থ ব্যবসায়ীদের উপর থেকে নির্ভরতা কমানো যায় এবং সুবিধাজনক মূল্যে পণ্য বিক্রয় করা যায়। উদ্দীপকের পদ্মা সমবায় সমিতির সদস্যরা তাদের তৈরি নকশিকাঁথাগুলো একত্র করে রাজধানীর বিভিন্ন শপিংমলে প্রত্যাশিত মূল্যে বিক্রয় করে। তারা মধ্যস্থ ব্যবসায়ীর সহযোগিতা ছাড়া একত্রে বিক্রয় করার ফলে ন্যায্যমূল্য পাচ্ছে। তাই পদ্মা সমবায়টি একটি বিক্রয় সমবায় সমিতি। সমিতির সদস্যরা তাদের কাঙ্খিত মূল্যে পণ্যগুলো বিক্রয় করতে পারছে। ফলে অধিক উৎপাদনে তারা আগ্রহী হয় যা তাদের আয় বৃদ্ধি করবে এবং জাতীয় উৎপাদন‌ ও জাতীয় আয় বৃদ্ধিতে ভূমিকা রাখবে।সমবায় সমিতির সদস্যদের আর্থিক সামর্থ্য ও সামাজিক মর্যাদা বাড়বে যার প্রভাব অত্র এলাকায় পড়বে। তাই বলা যায়, উক্ত এলাকার আর্থ সামাজিক উন্নয়নে পদ্মা সমবায় সমিতির ভূমিকা গুরুত্বপূর্ণ।"
        }
      ]
    },
    {
      "number": "10",
      "uddipok": "মিসেস রুবাইয়া একজন স্বনামধন্য চিকিৎসক। তিনি একটি মেডিকেল কলেজে কর্মরত আছেন। অফিসের পর তিনি একটি ক্লিনিকে রোগীদের নিয়মিত চিকিৎসা সেবা প্রদান করেন। তিনি গরিব রোগীদের নিয়মিত বিনামূল্যে চিকিৎসা সেবা দেন। প্রতি বছর তাকে নির্দিষ্ট হারে আয়কর দিতে হয়। মাঝে মাঝে তিনি ভাবেন যে সবাই যদি যথাযথভাবে আয়কর দিত তবে দেশের উন্নয়ন আরও ত্বরান্বিত হতো।",
      "tag": "DRMC 25",
      "sub_questions": [
        {
          "label": "ক",
          "question": "বাণিজ্য কী?",
          "explanation": "ব্যবসায় বা শিল্পে ব্যবহৃত কাঁচামাল উৎপাদকের কাছে কিংবা উৎপাদিত পণ্য ভোক্তার কাছে পৌঁছানোর কার্যাবলিকে বাণিজ্য বলে।"
        },
        {
          "label": "খ",
          "question": "'আমদানি বাণিজ্য জীবনযাত্রার মানকে উন্নত করে'-ব্যাখ্যা করো।",
          "explanation": "বিদেশ থেকে পণ্যসামগ্রী কিনে নিজ দেশে আনাকে আমদানি বলে। আমদানি বাণিজ্যের মাধ্যমে বাংলাদেশ বিভিন্ন দেশ থেকে উন্নত প্রযুক্তি ও পণ্যসামগ্রী কিনে আনে। এসব পণ্য ও প্রযুক্তি ব্যবহার করে ভোক্তারা নানাবিধ সুযোগ-সুবিধা পেয়ে থাকে। আর এ উন্নত ও নতুন নতুন পণ্য ব্যবহারের মাধ্যমে তাদের জীবনযাত্রার মানও উন্নত হতে থাকে। এভাবে আমদানি বাণিজ্য জীবনযাত্রার মান উন্নয়নে সাহায্য করে"
        },
        {
          "label": "গ",
          "question": "ক্লিনিক কোন ধরনের ব্যবসায়ের অন্তর্ভুক্ত? ব্যাখ্যা করো।",
          "explanation": "নিম্নের অনুরূপঃ মিসেস দিলরুবার কার্যক্রম প্রত্যক্ষ সেবামূলক ব্যবসায়ের অন্তর্ভুক্ত। এ ব্যবসায়ের মাধ্যমে গ্রাহকদের সরাসরি সেবা দেওয়া হয়। সেবা দেখা বা স্পর্শ করা যায় না। কিন্তু তা মানুষের প্রয়োজন বা অভাব পূরণ করতে পারে। এ সেবার বিনিময়ে ফি দিতে হয়। ডাক্তারি, ওকালতি প্রভৃতি এ সেবার আওতাভুক্ত। উদ্দীপকের মিসেস দিলরুবা একজন স্বনামধন্য চিকিৎসক। তিনি একটি মেডিকেল কলেজে কর্মরত। অফিসের পর তিনি একটি ক্লিনিকে রোগীদের নিয়মিত চিকিৎসা করেন। এখানে তিনি রোগীদের সেবা দেওয়ার বিনিময়ে অর্থ উপার্জন করেন। এতে রোগীরা চিকিৎসা সেবা পেয়ে উপকৃত হচ্ছে। জনগণকে স্বাস্থ্য সেবা দেওয়াই তার উদ্দেশ্য। সেবার বিনিময়ে হাসপাতাল কর্তৃপক্ষ এবং তিনি নিজে অর্থ উপার্জন করছেন। এসব বৈশিষ্ট্য প্রত্যক্ষ সেবার সাথে সম্পর্কিত। তাই বলা যায়, মিসেস দিলরুবার কাজটি প্রত্যক্ষ সেবার অন্তর্ভুক্ত।"
        },
        {
          "label": "ঘ",
          "question": "মিসেস রুবাইয়ার ভাবনাটির অর্থনৈতিক গুরুত্ব বিশ্লেষণ করো।",
          "explanation": "নিম্নের অনুরূপঃ সরকারের প্রতি দায়িত্ব পালনের সুবিধার আলোকে অর্থনীতিতে মিসেস দিলরুবার ভাবনাটির গুরুত্ব আছে বলে আমি মনে করি। দেশের ব্যবসায় পরিবেশ উন্নয়নে সরকার সহায়তা করে। তাই ব্যবসায়ীদেরও সরকারের প্রতি দায়িত্ব পালন করতে হয়। ব্যবসায়ীদের পাশাপাশি সমাজের সাধারণ জনগণেরও সরকারের প্রতি দায়িত্ব ও কর্তব্য পালনে সচেতন থাকা প্রয়োজন। উদ্দীপকের মিসেস দিলরুবা একজন স্বনামধন্য চিকিৎসক। তিনি এ পেশা থেকে অর্থ উপার্জন করেন। উপার্জিত আয় থেকে প্রতি বছর তিনি নির্দিষ্ট হারে আয়কর দেন। নিয়মিত আয়কর দেওয়া সরকারের প্রতি দায়িত্বের একটি অংশ। তিনি' ভাবেন সরাই যদি যথাযথভাবে আয়কর দিত তবে দেশের উন্নয়ন আরও ত্বরান্বিত হতো। সরকারের রাজস্ব আয়ের অন্যতম একটি খাত হলো কর। সাধারণত জনগণ নিয়মিত কর দিলে সরকারের মোট রাজস্বের পরিমাণ বাড়ে। এ অর্থ থেকেই সরকার মূলত দেশ ও সমাজের অবকাঠামোগত উন্নয়নে ব্যয় করে। এছাড়া অবকাঠামোগত উন্নয়ন হলে ব্যবসা-বাণিজ্যেরও প্রসার ঘটে। বিভিন্ন শিল্প-কারখানা গড়ে ওঠে। সেখান থেকে কর্মসংস্থান সৃষ্টি ও আয়ের সম্ভাবনা বেড়ে যায়। এতে মূলত দেশের মানুষেরই উন্নতি হয়। সুতরাং দেশের অর্থনীতিতে আয়করের গুরুত্ব বিবেচনায় মিসেস দিলরুবার ভাবনাটি যৌক্তিক।"
        }
      ]
    },
    {
      "number": "11",
      "uddipok": "বরগুনা জেলার ২৫ জন জেলে তাদের আর্থ-সামাজিক কল্যাণের জন্য একটি সমবায় সমিতি গঠন করেছে। তাদের উৎপাদিত মৎস্য ঢাকার বিভিন্ন বাজারে বিক্রয় করা হয়। ৩ বছরে প্রতিষ্ঠানটির অর্জিত মুনাফার পরিমাণ ছিল নিম্নরূপ: তারা আইনে বর্ণিত হারে সংরক্ষিত তহবিল গঠন করেন। পরবর্তী সময়ে মাছ সংরক্ষণের জন্য প্রতিটি ২৫,০০০ টাকা মূল্যের ৫টি ডিপ ফ্রিজ ক্রয়ের সিদ্ধান্ত নিয়েছেন এবং এক্ষেত্রে তারা সংরক্ষিত তহবিল কাজে লাগাতে চাইছেন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "একটি দেশের অভ্যন্তরে কার্যরত বিভিন্ন কেন্দ্রীয় সমবায় সমিতির সমন্বয়ে যে সমবায় সমিতি গঠিত হয়ে তাকে জাতীয় সমবায় সমিতি বলে।"
        },
        {
          "label": "খ",
          "question": "",
          "explanation": "কমবৃত্তসম্পন্ন সমমনার মানুষ নিজেদের আর্থ-সামাজিক উন্নয়নে সমবায় আইনের অধীনে যে সংগঠন গড়ে তোলে তাকে সমবায় সমিতি বলে। সমিতির সদস্যদের পারস্পরিক সহযোগিতার মাধ্যমে নিজেদের মধ্যে উৎপাদন বিক্রয় করতে সক্ষম হয় ফলে মধ্যস্থ ভোগীদের দৌরাত্ম হ্রাস পায়। কৃষক,জেলে, ক্ষুদ্র ব্যবসায়ী ইত্যাদি স্বল্প আয়ের মানুষ এ ধরনের সংগঠনে বেশি আগ্ৰহী হয়। ফলে তারা ন্যয্যামূল্যে পণ্য বিক্রি ও অধিক মুনাফা লাভের আশায় সমবায় সমিতি গঠন করেন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত সমবায় সংগঠনটি সদস্য দের প্রকৃতিবিচারে উৎপাদক সমবায় সমিতি। কতিপয় উৎপাদক নিজেদের আর্থ-সামাজিক উন্নয়নে উৎপাদন ও বিক্রয় কার্যকে অধিকতর ফলপ্রসু করার লক্ষ্যে যে সমবায় সমিতি গড়ে তোলে তাকে উৎপাদক সমবায় সমিতি বলে। কমবৃত্ত সম্পন্ন উৎপাদক শ্রেণী পণ্য উৎপাদন ও বিক্রয়ে নানান অসুবিধায় ভোগে।মহাজন,মধ্যস্ত ব্যবসায়ী ইত্যাদি ব্যক্তিবর্গের দৌরাত্ম্যে দিশেহারা থাকে। এ সকল অসুবিধা থেকে পরিত্রাণের উপায় হিসেবে উৎপাদকগণ এ ধরনের সমবায় সমিতি প্রতিষ্ঠা করেন। উদ্দীপকের বরগুনা জেলার ২৫ জন জেলে নিজেদের আর্থসামাজিক কল্যাণের জন্য একটি সমবায় সমিতি গঠন করেছে। তাদের উৎপাদিত মৎস্য ঢাকার বিভিন্ন বাজারে বিক্রয় করেন। উক্ত সমবায় সমিতিটি জেলেদের ন্যায্যমূল্য প্রাপ্তিতে সহায়তা করবে। তাই বলা যায়, সদস্য বিচারে উদ্দীপকের উল্লেখিত সমবায়টি উৎপাদক সমবায় সমিতি।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সমবায়টির সংরক্ষিত তহবিল হতে ডিপ ফ্রিজ কিনার সামর্থ্য রয়েছে বলে আমি মনে করি। সমশ্রেণীর কমবৃত্ত সম্পন্ন মানুষ নিজেদের অর্থনৈতিক কল্যাণ লাভের জন্য সম্মিলিত প্রচেষ্টায় সমবায় আইনের আওতায় যে সংগঠন করে তোলে তাকে সমবায় সমিতি বলে। এ সংগঠনের মূল উদ্দেশ্য হলো সদস্যদের অর্থনৈতিক কল্যাণ সাধন। সমবায় সমিতির আইন অনুযায়ী মুনাফার ১৫% সংরক্ষিত তহবিলে এবং ৩% উন্নয়ন তহবিলে জমা রাখতে হয়। উদ্দীপকের বরগুনা জেলার জেলেদের সংরক্ষিত তহবিল মোট অর্থের পরিমাণ হবে: ২০১৩ সালে জমার হার (৩,০০,০০০×১৫%)=৪৫,০০০ টাকা ২০১৪ সালে জমার হার (৩,৫০,০০০×১৫%)=৫২,৫০০ টাকা ২০১৫ সালে জমার হার (৪,২৫,০০০×১৫%)=৬৩,৭৫০ টাকা সুতরাং বরগুনা জেলা ছেলেদের মোট সংরক্ষিত তহবিলের পরিমাণ ১,৬১,২৫০ টাকা। তাদের পাঁচটি ডিপ ফ্রিজ ক্রয় করতে প্রয়োজন (২৫০০০×৫)=১,২৫,০০০ টাকা। পরিশেষে বলা যায়,উদ্দীপকের প্রতিষ্ঠানটির সংরক্ষিত তহবিল হতে পাঁচটি ডিপ ফ্রিজ ক্রয়ের সামর্থ্য রয়েছে।"
        }
      ]
    }
  ]
}