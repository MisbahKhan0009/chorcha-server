{
  "title": "যশোর বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব বদরুল এমবিএ পাস করার পর বিভিন্ন প্রতিষ্ঠানে চাকরির চেষ্টা করে ব্যর্থ হন। অবশেষে তিনি বাড়িতে ফিরে আসেন এবং নিজেদের চার বিঘা আয়তনের পুকুরটি সংস্কার করেন। এরপর সেই পুকুরে তিনি বৈজ্ঞানিক পদ্ধতিতে স্তরভিত্তিক মাছ চাষ শুরু করেন। তিনি পুকুরে পানির উপরের স্তর, মাঝের স্তর এবং নিচের স্তরের জন্য ভিন্ন ভিন্ন প্রজাতির মাছ চাষ করেন। বর্তমানে জনাব বদরুল একজন জনপ্রিয় ও সফল উদ্যোক্তা। তার এ কার্যক্রম এখন অনেকেই অনুসরণ করছে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "প্রকৃতি প্রদত্ত সম্পদ আহরণ এবং এতে উপযোগ সৃষ্টির মাধ্যমে মানুষের ব্যবহার উপযোগী পণ্য তৈরি করাকে শিল্প বলে।"
        },
        {
          "label": "খ",
          "question": "",
          "explanation": "যে ব্যবসা গড়তে ব্যক্তি বা ব্যক্তিবর্গ মূলধন বিনিয়োগ করেন কিন্তু তার পিছনে মুনাফা অর্জনের বা লভ্যাংশ প্রাপ্তির কোন উদ্দেশ্য থাকে না বরং সমাজের কল্যাণ উদ্দেশ্যই থাকে মুখ্য থাকে সামাজিক ব্যবসা বলে। সাধারণত মুনাফা অর্জনের উদ্দেশ্যেই ব্যবসায়ীরা ব্যবসা প্রতিষ্ঠা করে। কিন্তু সামাজিক ব্যবসা এর ব্যতিক্রম।এই ব্যবসায়ে বিনিয়োগকারীদের উদ্দেশ্য থাকে সমাজের মানুষের বিভিন্ন কল্যাণ সাধন করা। সমাজের দারিদ্রতা দূর করা। তাই সামাজিক ব্যবসা গুরুত্বপূর্ণ।"
        },
        {
          "label": "গ",
          "question": "",
          "explanation": "জনাব বদরূলের কার্যক্রম কৃষি শিল্পের অন্তর্গত। কৃষি কাজের সাথে জড়িত শিল্পকে কৃষি শিল্প বলে। প্রকৃতি প্রদত্ত ভূমি বা উর্বর জমি,বৃষ্টিপাত, তাপমাত্রা, পানি ইত্যাদি কৃষিকাজের মুখ্য অবলম্বন। এই শিল্প মানুষের বেঁচে থাকার দৈনন্দিন প্রয়োজনীয় খাদ্যের যোগান দেয়। কৃষিখাত ফসল, মৎস্য, প্রাণী সম্পদ এবং বন এই চারটি  উপখাতের সমন্বয়ে গঠিত। উদ্দীপকের জনাব বদরুল এমবিএ পাস করার পর বিভিন্ন প্রতিষ্ঠানে চাকরির চেষ্টা করে ব্যর্থ হন। অবশেষে তিনি বাড়িতে ফিরে আসেন এবং নিজেদের চার বিঘা আয়তনের পুকুরটি সংস্কার করেন। এরপর সেই পুকুরে তিনি বৈজ্ঞানিক পদ্ধতিতে মাছ চাষ শুরু করেন। তার কর্মকাণ্ড  কৃষি শিল্পের সাথে সাদৃশ্যপূর্ণ।তাই বলা যায়, জনাব বদরুলের কার্যক্রম কৃষি শিল্পের অন্তর্গত।"
        },
        {
          "label": "ঘ",
          "question": "",
          "explanation": "জনাব বদরুলের এমন গৃহীত উদ্যোগ দেশের বেকারত্ব হ্রাসে ইতিবাচক ভূমিকা পালন করবে বলে আমি মনে করি। একজন ব্যক্তি ব্যবসায়ের সাথে জড়িত কর্মকাণ্ডের যে উদ্যোগ গ্রহণ করা থেকে ব্যবসায় উদ্যোগ বলে।নতুন ব্যবসা গঠন বা নতুন পণ্য,সেবা,পদ্ধতি বা বাজার সামনে রেখে একজন ব্যবসায়ীর যে কোন সৃজনশীল উদ্যোগ ব্যবসায় উদ্যোগ হিসেবে বিবেচিত হয়ে থাকে। উদ্দীপকে দেখা যায় জনাব বদরুল এমবিএ পাস করার পর বিভিন্ন প্রতিষ্ঠানে চাকরির চেষ্টা করে ব্যর্থ হন। অবশেষে তিনি বাড়িতে ফিরে আসেন এবং নিজেদের চার বিঘা আয়তনের পুকুরটি সংস্কার করেন। এরপর সেই পুকুরে তিনি বৈজ্ঞানিক পদ্ধতিতে মাছ চাষ শুরু করেন। বর্তমানে জনাব বদরুল একজন জনপ্রিয় ও সফল উদ্যোক্তা। ব্যবসা উদ্যোগ একটা দেশের অর্থনৈতিক উন্নয়নের জন্য খুবই গুরুত্বপূর্ণ।এর মাধ্যমে দেশে উৎপাদন বাড়ে এবং মানুষের কর্মসংস্থানের সুযোগ সৃষ্টি হয়।তার উদ্যোগে সে একজন সফল মাছ চাষী গণ্য হওয়ায় অনেকেই অনুসরণ করছে। তার মাছ চাষের ব্যবসায়ে প্রত্যক্ষ ও পরোক্ষভাবে অনেক মানুষ যুক্ত হবে।ফলে তা বেকারত্ব হ্রাসে  ইতিবাচক ভূমিকা রাখবে।"
        }
      ]
    },
    {
      "number": "2",
      "uddipok": "জনাব মুহিবের শ্রীমঙ্গলে একটি চা বাগান আছে। গত বছর খরার কারণে চায়ের উৎপাদন কমে যায়। ফলে তিনি লোকসানের সম্মুখীন হন। আর্থিক সমস্যা সমাধানের জন্য তিনি একটি আর্থিক প্রতিষ্ঠানের সহযোগিতা কামনা করেন এবং নতুন উদ্যোমে চায়ের আবাদ করার সিদ্ধান্ত নেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "একটি সমাজের মানুষের মাঝে বিদ্যমান ধারণা,বিশ্বাস,মূল্যবোধ ও আচার-আচরণের মাধ্যমে ওই সমাজে যে পরিবেশের সৃষ্টি হয় তাকে সংস্কৃতিক পরিবেশ বলে।"
        },
        {
          "label": "খ",
          "question": "",
          "explanation": "উন্নত প্রযুক্তি, প্রযুক্তি আমদানির সুযোগ, বিজ্ঞান ও কারিগরি শিক্ষা,ইত্যাদি মিলিয়ে যে পরিবেশের সৃষ্টি হয় তাকে প্রযুক্তিগত পরিবেশ বলে। বর্তমানকালে ব্যবসায়ের উপর প্রযুক্তিগত পরিবেশের প্রভাব বেশ লক্ষণীয়। প্রযুক্তি ব্যবহারের মাধ্যমে ব্যবসার নতুন নতুন পণ্য ও সেবা সৃষ্টি করছে। প্রযুক্তির ব্যবহারে উৎপাদন দ্বিগুণ হচ্ছে। ফলে দেশের অর্থনৈতিক উন্নয়ন ত্বরান্বিত হচ্ছে। ব্যবসা দেশের গণ্ডি পেরিয়ে বিদেশে সফল হচ্ছে। তাই প্রযুক্তিগত পরিবেশ দেশের উন্নয়নে অপরিহার্য।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনা মুহিবের চা উৎপাদন কমে যাওয়ার জন্য প্রাকৃতিক পরিবেশের উপাদান দায়ী। কোন দেশের অবস্থান,আয়তন,জলবায়ু,ভূ-প্রকৃতি , নদ-নদী,মৃত্তিকা ইত্যাদি মিলিয়ে যে পরিবেশের সৃষ্টি হয় তাকে প্রাকৃতিক পরিবেশ বলে প্রাকৃতিক পরিবেশের প্রভাবে পৃথিবীর বিভিন্ন দেশের প্রাকৃতিক পরিবেশ বিচিত্র ধরনের। এটির প্রভাব ব্যবসা-বাণিজ্যেও লক্ষ্য করা যায়। উদ্দীপকে জনাব মহীবের শ্রীমঙ্গলে একটি চা বাগান আছে। গত বছর খরার কারণে চায়ের উৎপাদন কমে যায়। ফলে তিনি লোকসানের সম্মুখীন হন। ওই এলাকায় খরার কারণ হলো জলবায়ু যা প্রাকৃতিক পরিবেশের উপাদান। তাই বলা যায়,যারা মুহিবের চা উৎপাদন কমে যাওয়ার জন্য প্রাকৃতিক পরিবেশের উপাদান দায়ী।"
        },
        {
          "label": "ঘ",
          "question": "",
          "explanation": "জনাম মুহিব মূলত অর্থনৈতিক পরিবেশের উপাদানের ভিত্তিতে নতুন উদ্যমে চা আবাদের সিদ্ধান্ত নেন। মানবসম্পদ,আর্থিক প্রতিষ্ঠান,চাহিদা ও ভোগ, অর্থ ও ঋণ ব্যবস্থা, মূলধন ও বিনিয়োগ ইত্যাদি নিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। অর্থনৈতিক পরিবেশের উপর একটি দেশের ব্যবসায়-বাণিজ্য অনেকটা নির্ভরশীল। যে দেশের অর্থনৈতিক পরিস্থিতি যত ভালো সে দেশ তত দ্রুত অগ্রগতি লাভ করতে পারে। উদ্দীপকে দেখা যায়, খরার কারণে জনাব মুহিব লোকসানের সম্মুখীন হন। আর্থিক সমস্যা সমাধানের জন্য তিনি একটি আর্থিক প্রতিষ্ঠানের সহযোগিতা কামনা করেন এবং নতুন উদ্যমে চায়ের আবাদ শুরু করেন। জনম মুহিব আর্থিক যে প্রতিষ্ঠানের সহযোগিতা কামনা করছেন তা অর্থনৈতিক পরিবেশের উপাদান। আর্থিক প্রতিষ্ঠানগুলো ব্যবসায়ীদের বিভিন্ন আর্থিক সুযোগ-সুবিধা প্রদান করে থাকে।এই সহযোগিতার মাধ্যমে ব্যবসায়ীরা তাদের ব্যবসাকে দৃঢ় করে গড়ে তুলেন। তাই আমি মনে করি,উদ্দীপকের জনাব মুহিব মূলত অর্থনৈতিক পরিবেশের উপাদানের ভিত্তিতে নতুন উদ্যমে চায়ের আবাদ শুরু করার সিদ্ধান্ত নেন।"
        }
      ]
    },
    {
      "number": "3",
      "uddipok": "হুমায়রা ও ফারিয়া সমঝোতার ভিত্তিতে একটি বিউটি পার্লার প্রতিষ্ঠা করেন এবং যথাযথ কর্তৃপক্ষের কাছ থেকে এর নিবন্ধন করিয়ে নেন। ব্যবসায়ের শর্ত মোতাবেক ফারিহা কোনো মূলধন বিনিয়োগ করেন না। তাদের ব্যবসায়ে বেশ উন্নতি হচ্ছে। একজন দেনাদারের কাছ থেকে ১,৫০০ টাকা পাওনা আদায় না হওয়ায় তারা আইনের আশ্রয় নেওয়ার কথা ভাবছেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "সমঝোতার ভিত্তিতে দুই বা অধিক ব্যক্তির গঠিত ও পরিচালিত ব্যবসায়কে অংশীদারি ব্যবসায় বলে।"
        },
        {
          "label": "খ",
          "question": "",
          "explanation": "অংশীদারি ব্যবসায় গঠন ও পরিচালনা সংক্রান্ত বিষয়াবলী যে দলিলে লিপিবদ্ধ করা হয় তাকে অংশীদারি চুক্তিপত্র বলে। চুক্তির আলোকে অংশীদারদের মধ্যকার সম্পর্ক নিরুপিত হয়। এরূপ সম্পর্কের আলোকেই এ ব্যবসায় গঠিত ও পরিচালিত হয়। ব্যবসায় পরিচালনায় অন্য সম্পর্ক মুখ্য বিবেচিত হয় না; চুক্তির বিষয়বস্তুই মুখ্য বিবেচিত হয়। তাই বলা হয় চুক্তি-ই অংশীদারি ব্যবসায়ের ভিত্তি।"
        },
        {
          "label": "গ",
          "question": "",
          "explanation": "উদ্দীপকের ব্যবসায়ে ফারিহা একজন কর্মী অংশীদার। যে অংশীদার ব্যবসায়ে কোনো মূলধন বিনিয়োগ করে না শুধুমাত্র তার শ্রম দিয়ে ব্যবসা পরিচালনায় অংশগ্রহণ করে তাকে কর্মী অংশীদার বলে। চুক্তি অনুযায়ী এরা অন্যান্য অংশীদারের ন্যায়  ব্যবসায়ের লাভ-ক্ষতিতে অংশগ্রহণ করে এবং অসীম দায় বহনে বাধ্য থাকে। উদ্দীপকে হুমায়রা ও ফারিহা সমঝোতার ভিত্তিতে একটি বিউটি পার্লার প্রতিষ্ঠা করেন এবং যথাযথ কর্তৃপক্ষের থেকে নিবন্ধন করিয়ে নেন। ব্যবসায়ের শর্ত অনুযায়ী ফারিহা কোনো মূলধন বিনিয়োগ করেন না। ফারিহার বৈশিষ্ট্য অংশীদারি ব্যবসায়ের কর্মী অংশীদারের সাথে সামঞ্জস্যপূর্ণ। তাই বলা যায়, উদ্দীপকের ব্যবসায়ে ফারিহা একজন কর্মী অংশীদার।"
        },
        {
          "label": "ঘ",
          "question": "",
          "explanation": "পাওনা আদায়ে হুমায়রা ও ফারিয়া সক্ষম হবে বলে আমি মনে করি। যে অংশীদারি ব্যবসায় প্রয়োজনীয় আনুষ্ঠানিকতা পালন করে নিবন্ধকের অফিস থেকে নিবন্ধনপত্র সংগ্রহ করে তাকে নিবন্ধিত অংশীদারী ব্যবসায় বলে। এরূপ ব্যবসায় অংশীদারি আইন অনুযায়ী নিবন্ধক হতে নিবন্ধনপত্র সংগ্রহ করে। ফলে আইনানুগ বিভিন্ন সুযোগ-সুবিধা ভোগ করে। উদ্দীপকের হুমায়রা ও ফারিহা সমঝোতার ভিত্তিতে একটি বিউটি পার্লার প্রতিষ্ঠা করেন এবং যথাযথ কর্তৃপক্ষের থেকে নিবন্ধন করিয়ে নেন। ব্যবসায়ের শর্ত অনুযায়ী ফারিহা কোনো মূলধন বিনিয়োগ করেন না। একজন পাওনাদারের কাছ থেকে ১৫০০ টাকা আদায় না হওয়ায় তারা আইনের আশ্রয় নেওয়ার কথা ভাবছে। যেহেতু তাদের ব্যবসাটি নিবন্ধিত তাই তারা পাওনাদারের বিরুদ্ধে আদালতে মামলা দায়ের করতে পারবে। এক্ষেত্রে আদালত তাদের পক্ষে থাকবে। পাওনাদারকে যথা সময়ে পাওনা পরিশোধ করতে হবে অথবা তার ব্যক্তিগত সম্পত্তি বাজেয়াপ্ত করা হবে। তাই আমি মনে করি পাওনা আদায়ে হুমায়রা ও ফারিহা সক্ষম হবে।"
        }
      ]
    },
    {
      "number": "4",
      "uddipok": "জনাব আশিক তার নয় জন বন্ধুকে নিয়ে 'A' নামে একটি কোম্পানি গঠন করেন। কোম্পানির পরিচালক চার জন। বর্তমানে তারা শেয়ারবাজারে শেয়ার ও ঋণপত্র ইস্যু করে মূলধন সংগ্রহ করেন। প্রতিষ্ঠানটি লাভে চলছে। অন্যদিকে জনাব জিহাদ তার তিন জন বন্ধুকে নিয়ে ৪ নামে অন্য আরেকটি কোম্পানি গঠন করেন। কোম্পানির পরিচালক দুই জন। প্রতিষ্ঠানটি বাজারে শেয়ার ছাড়তে পারছে না। তবে প্রতিষ্ঠানটি ভালো চলছে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "কোনো দেশের আইনসভা,সংসদ বা রাষ্ট্রপতির বিশেষ অধ্যাদেশবলে গঠিত ও নিয়ন্ত্রিত কোম্পানিকে বিধিবদ্ধ কোম্পানি বলে।"
        },
        {
          "label": "খ",
          "question": "",
          "explanation": "চিরন্তন অস্তিত্ব বলতে সহজে বিলুপ্ত হয় না এমন অস্তিত্বকে বোঝায়। কোম্পানি আইন অনুযায়ী এরূপ ব্যবসা সহজে বিলুপ্ত হয় না এবং চিরন্তন অস্তিত্বের মর্যাদা ভোগ করে। অন্যান্য ব্যবসায়ের পৃথক স্বাধীন সত্তা না থাকার কারণে যেকোন সময় ব্যবসায়ের বিলোপ ঘটে। কিন্তু কোম্পানি সংগঠনে শেয়ারহোল্ডারদের মৃত্যু,দেউলিয়াত্ব বা  শেয়ার হস্তান্তর ইত্যাদি এ ব্যবসায়ের অস্তিত্বকে বিপন্ন করে না।আইনগত আনুষ্ঠানিকতার মাধ্যমে এরূপ ব্যবসায়ের বিলোপ ঘটে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত B কোম্পানি একটি প্রাইভেট লি. কোম্পানি। যে কোম্পানির সদস্যসংখ্যা সর্বনিম্ন দুইজন এবং এবং সর্বোচ্চ ৫০ জনে সীমাবদ্ধ, জনগণের উদ্দেশ্যে শেয়ার ও ঋণপত্র বিক্রয়ের আহবান জানানো যায় না তাকে প্রাইভেট লিমিটেড কোম্পানি বলে। এরুপ কোম্পানি নিবন্ধনপত্র পাওয়ার পরপরই কার্যক্রম শুরু করতে পারে। উদ্দীপকে জনাব জিহাদ তার তিনজন বন্ধুকে নিয়ে B নামে একটি কোম্পানি গঠন করলেন। কোম্পানির পরিচালক দুইজন। প্রতিষ্ঠানটি বাজারে শেয়ার ছাড়তে পারছে না। B কোম্পানিটির বৈশিষ্ট্য প্রাইভেট লিমিটেড কোম্পানির সাথে সামঞ্জস্যপূর্ণ তাই বলা যায় উদ্দীপকে উল্লিখিত B কোম্পানি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "A ও B কোম্পানি দুটির মধ্যে A কোম্পানি দেশের কর্মসংস্থানে অধিক ভূমিকা রাখে বলে আমি মনে করি। পাবলিক লিমিটেড কোম্পানি হলো এমন কোম্পানি যার সদস্য সংখ্যা সর্বনিম্ন সাতজন এবং সর্বোচ্চ শেয়ার সংখ্যা দ্বারা সীমাবদ্ধ। শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায়। উদ্দীপকে জনাব আশিক তার নয় জন বন্ধুকে নিয়ে A  নামে একটি কোম্পানি গঠন করেন। কোম্পানির পরিচালক চারজন। বর্তমানে তারা শেয়ারবাজারে শেয়ার ও ঋণপত্র বিক্রয়ের মাধ্যমে মূলধন সংগ্রহ করছেন। সাধারণত প্রাইভেট লিমিটেড কোম্পানির সদস্য সংখ্যার সীমাবদ্ধতার কারণের তা ক্ষুদ্রায়তন  প্রকৃতিতে গড়ে ওঠে। অপরদিকে পাবলিক লিমিটেড কোম্পানি বৃহদায়তন প্রতিষ্ঠান হিসেবে গঠিত ও পরিচালিত হয়।প্রতিষ্ঠানটি মূলধন সংগ্রহের জন্য সহজেই শেয়ারবাজারে শেয়ার ছাড়তে পারে। এরূপ কোম্পানিতে উৎপাদনসহ ব্যবসায়ীক কর্মকান্ড অনেক বেশি হয়। ফলে অধিক লোকের কর্মসংস্থানের সুযোগ ঘটে। তাই আমি মনে করি A কোম্পানি দেশের কর্মসংস্থানে অধিক ভূমিকা রাখবে।"
        }
      ]
    },
    {
      "number": "5",
      "uddipok": "আশাপুর গ্রামের পঞ্চাশ জন প্রান্তিক কৃষক নিজেদের উৎপাদিত ফসলের ন্যায্যমূল্য পাওয়ার জন্য আইনগত সত্তাবিশিষ্ট একটি প্রতিষ্ঠান গড়ে তোলেন। এ প্রতিষ্ঠানের মাধ্যমে তারা উৎপাদনের উপকরণ সংগ্রহ এবং উৎপাদিত পণ্য বাজারজাতকরণ করে থাকেন। ফলে প্রতিষ্ঠানটি অল্প সময়ে প্রচুর পরিমাণে মুনাফা প্রচুর পরিমাণে মুনাফা ও মূলধন বাড়াতে সমর্থ হয়। বর্তমানে তারা উৎপাদন বৃদ্ধির জন্য সংরক্ষিত তহবিলের অর্থ দিয়ে আধুনিক কৃষি যন্ত্রপাতি এবং উচ্চ ফলনশীল বীজ ক্রয়ে একমত হতে পারছে না। ফলে প্রতিষ্ঠানটি অগ্রগতি ব্যাহত হচ্ছে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "পারস্পরিক অর্থনৈতিক কল্যাণের উদ্দেশ্যে সম শ্রেণীর মানুষ সমবায় আইনের আওতায় যে প্রতিষ্ঠান গঠন ও পরিচালনা করে তাকে সমবায় সমিতি বলে।"
        },
        {
          "label": "খ",
          "question": "",
          "explanation": "ঐক্যবদ্ধ থাকার উপরেই সমবায়ীদের সফলতা নির্ভর করে তাই ঐক্যই শক্তি সমবায়ের মূলনীতি। সকলে মিলে একভাবে, একমনে ও একত্রে চলার দৃঢ় অভিব্যক্তি,প্রবণতা ও অবস্থাকে একতা বলে।ঐক্যবদ্ধভাবে এই চলার ফলে যে শক্তির সৃষ্টি হয় তাই একতাই বল নামে অভিহিত। প্রত্যেক সমবায়ীকে বুঝতে হয় যে ঐক্যই তাদের শক্তি। তাই এটি বিনষ্ট হয় এমন কোন কাজ থেকে সদস্যদের বিরত থাকা উচি ত।"
        },
        {
          "label": "গ",
          "question": "",
          "explanation": "উদ্দীপকে বর্ণিত প্রতিষ্ঠানটি উৎপাদক সমবায় সমিতি। কতিপয় উৎপাদক নিজেদের আর্থসামাজিক উন্নয়নে উৎপাদন ও বিক্রয় কার্যকে অধিকতর ফলপ্রসু করার উদ্দেশ্যে যে সমবায় সমিতি গড়ে তুলে তাকে উৎপাদক সমবায় সমিতি বলে।মহাজন ও মধ্যস্থ ব্যবসায়ীদের দৌরাত্ম থেকে পরিত্রাণ পেতে কমবৃত্তসম্পন্ন উৎপাদকগণ এ ধরনের সমবায় সমিতি গড়ে তোলেন। উদ্দীপকের আশাপুর গ্রামের ৫০ জন প্রান্তিক কৃষক নিজেদের উৎপাদিত ফসলের ন্যায্যমূল্য পাওয়ার জন্য আইনগত সত্তা বিশিষ্ট একটি প্রতিষ্ঠান গড়ে তোলেন। তাদের প্রতিষ্ঠিত সংগঠনটির বৈশিষ্ট্য সমবায় সমিতির সাথে সামঞ্জস্যপূর্ণ।তাই বলা যায়, উদ্দীপকে বর্ণিত প্রতিষ্ঠানটি উৎপাদক সমবায় সমিতি।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রতিষ্ঠানটির সমস্যা সমাধানে উপবিধি অনুসরণ করা উচিত বলে আমি মনে করি। কতিপয় উৎপাদক নিজেদের আর্থসামাজিক উন্নয়নে উৎপাদন ও বিক্রয় কার্যকে অধিকতর ফলপ্রসু করার উদ্দেশ্যে যে সমবায় সমিতি গড়ে তুলে তাকে উৎপাদক সমবায় সমিতি বলে। সমবায় সমিতির মূল দলিল হলো উপবিধি। এই উপবিধিতে প্রতিষ্ঠানের সকল নিয়মকানুন লিখা থাকে। উদ্দীপকে আশাপুর গ্ৰামের ৫০ জন প্রান্তিক কৃষক মিলে একটি উৎপাদক সমবায় সমিতি প্রতিষ্ঠা করেছেন। তারা সমিতির মাধ্যমে প্রয়োজনীয় সরঞ্জাম সংগ্রহ,উৎপাদন ও বাজারজাত করে। তবে বর্তমানে উৎপাদন ব্যতীত জন্য আধুনিক যন্ত্রপাতি ও বীজ প্রয়োজন। কিন্তু তারা একমত হতে পারছে না। এক্ষেত্রে তাদের সমবায় আইনে উল্লেখিত ৫০% এর বেশি বিনিয়োগ করা যাবে না এ নিয়মটি মেনে সিদ্ধান্ত গ্রহণ করা উচিত। এতে তারা সমবায় আইন মেনে প্রতিষ্ঠানটি চালাতে পারবে এবং নতুন যন্ত্রপাতি ও বীজও কিনতে পারবে। এতে তাদের সমবায় উপবিধি বাস্তবায়িত হবে। তাই আমি মনে করি, উদ্দীপকের প্রতিষ্ঠানটির নিয়ম-কানুন মেনে চলা উচিত।"
        }
      ]
    },
    {
      "number": "6",
      "uddipok": "মিস তাহেরা চন্দনা নদীর তীরে মঞ্জু অয়েল মিল' নামে একটি কারখানা স্থাপন করেন। তিনি ব্যবসায়ের পাশাপাশি সমাজসেবামূলক কর্মকাণ্ডের সাথেও জড়িত। তিনি কারখানার বর্জ্য নদীতে না ফেলে বরং বিশুদ্ধিকরণের মাধ্যমে এর ব্যবহার করেন। অন্যদিকে নদীর তীরে অবস্থিত 'কারুন ব্রিকস' নামের একটি ইটভাটা থেকে নির্গত কালো ধোঁয়া পুরো এলাকাকে দূষিত করছে। এলাকাবাসী বিষয়টি বর্ণিত সমিতির দৃষ্টি আকর্ষণ করেও লাভ হয়নি। ফলে এলাকার সকলেই স্বাস্থ্য ঝুঁকির মধ্যে রয়েছে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "প্রকৃতির স্বাভাবিক ভারসাম্য কোনো কারণে ব্যাহত হলে বা প্রকৃতিতে তার কুপ্রভাব প্রতিফলিত হলে তাকে পরিবেশ দূষণ বলে।"
        },
        {
          "label": "খ",
          "question": "",
          "explanation": "ব্যবসায় পরিচালনার ক্ষেত্রে উচিত অনুচিত মেনে চলা এবং ভালোকে গ্ৰহন ও মন্দকে বর্জন করে চলাই হল ব্যবসায় নৈতিকতা। ব্যবসায়ের উপর সমাজের বিভিন্ন পক্ষ নির্ভরশীল। যে ব্যবসায়ী উচিত অনুচিত মেনে চলেন,মিথ্যা বলেন না,কাউকে ঠকান না, ন্যায্যেমূল্যে পণ্য সরবরাহ করেন স্বাভাবিকভাবে সমাজে তার ব্যবসায়ের সুনাম প্রতিষ্ঠা হয় যা ব্যবসার উন্নয়নে ভূমিকা রাখে। তাই ব্যবসা নৈতিকতা ব্যবসার উন্নয়নের অপরিহার্য।"
        },
        {
          "label": "গ",
          "question": "",
          "explanation": "উদ্দীপকের মিস তাহেরা সমাজের সাধারণ সম্প্রদায়ের প্রতি দায়িত্ব পালন করেছেন। সমাজের বিভিন্ন পক্ষের প্রতি ব্যবসা যে দায়িত্ব পালন করে তাকে ব্যবসায়ের সামাজিক দায়িত্ব পালন বলে। সমাজ ও সমাজ সংশ্লিষ্ট বিভিন্ন ব্যক্তি ও প্রতিষ্ঠানকে ঘিরেই ব্যবসা এর কার্যাবলী আবর্তিত হয়। সাধারণ সম্প্রদায়কে প্রয়োজন মাফিক পণ্য ও সেবা সামগ্রী উৎপাদন ও তার সরবরাহ করা এবং বিভিন্ন সামাজিক কার্যক্রম পরিচালনা করা ব্যবসায়ের দায়িত্ব। উদ্দীপকে মিশত তাহেরা চন্দনা নদীর তীরে মঞ্জু অয়েল কোম্পানি নামে একটি কারখানা প্রতিষ্ঠা করেন। তিনি ব্যবসায়ের পাশাপাশি বিভিন্ন সমাজ সেবামূলক কার্যক্রমে অংশগ্রহণ করেন। তিনি সমাজের মানুষের কথা চিন্তা করে নদীতে বর্জ্য না ফেলে তা বিশুদ্ধিকরনের ব্যবস্থা করেন। তাই বলা যায়, উদ্দীপকের মিস তাহেরা সমাজের সাধারণ সম্প্রদায়ের প্রতি তার সামাজিক দায়িত্ব পালন করেছেন।"
        },
        {
          "label": "ঘ",
          "question": "",
          "explanation": "\"কাকন ব্রিকস\"কর্তৃক পরিবেশের এমন দুরবস্থা সৃষ্টিতে বণিক সমাজের আইনানুগ ব্যবস্থা গ্রহণ করা উচিত বলে আমি মনে করি। বণিক সমাজ হলো একটি অঞ্চলের ব্যবসা-বাণিজ্যকে নিয়ন্ত্রণকারী প্রতিষ্ঠান। অর্থাৎ সমরুপি ব্যবসা প্রতিষ্ঠান একত্রিত হয়ে এরূপ বণিক সমাজ গঠন করে। পরিবেশ সংরক্ষণ বণিক সমাজ গুরুত্বপূর্ণ ভূমিকা পালন করে।প্রত্যেকটি ব্যবসায় প্রতিষ্ঠানের কার্যক্রম তদারকি করা বণিক সমাজের দায়িত্ব। উদ্দীপকে চন্দনা নদীর তীরে অবস্থিত \"কাকন ব্রিকস\" হতে নির্গত কালো দুয়া পুরো এলাকাকে দূষিত করছে। এলাকাবাসী বিষয়টি বণিক সমাজের দৃষ্টি আকর্ষণ করেও লাভ হয়নি। ফলে এলাকার সকলেই স্বাস্থ্য ঝুঁকির মধ্যে রয়েছে। বণিক সমিতির উচিত ছিল আইন অনুযায়ী \"কাকন ব্রিকস\" এর বিরুদ্ধে ব্যবস্থা নেওয়া। কিন্তু বণিক সমিতির অবহেলার কারণে এলাকাবাসীর সকলে স্বাস্থ্যের ঝুঁকির মধ্যে হয়েছে। বণিক সমিতি সঠিক পদক্ষেপ নিলে এলাকাবাসী উপকৃত হবে। তাই আমি মনে করি, বণিক সমিতির কার্যকর দায়িত্ব পালনের মাধ্যমে \"কাকন ব্রিক্স\" কর্তৃক পরিবেশ দুরব্যবস্থা থেকে এলাকাবাসী মুক্তি পাবে।"
        }
      ]
    },
    {
      "number": "7",
      "uddipok": "সরকারি চাকরি থেকে অবসর গ্রহণ করে জনাব মাহবুব ব্যবসায় শুরু করেন। তিনি মৌসুমে ফরিদপুর হতে ধান সংগ্রহ করে সিলেটে সংরক্ষণ করেন। পরবর্তীতে চাল তৈরি করে সারা বছর বাজারে বিক্রি করেন। সাফল্যের ধারাবাহিকতায় তার কর্মচারীর সংখ্যা ২০ থেকে বেড়ে ১০০ জন হয়েছে। সম্প্রতি তিনি চাল রপ্তানি শুরু করেছেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে পরিচালিত সকল বৈধ অর্থনৈতিক কর্মকান্ডকে ব্যবসা বলে।"
        },
        {
          "label": "খ",
          "question": "",
          "explanation": "প্রকৃতি প্রগত সম্পদ আহরণ এবং এতে উপযোগ সৃষ্টির মাধ্যমে মানুষের ব্যবহার উপযোগী করার কে শিল্প বলে। শিল্প হল উৎপাদনের বাহন।এই উৎপাদন কার্যে প্রত্যক্ষ ও পরোক্ষভাবে প্রচুর মানুষ সম্পৃক্ত থাকে। একটা গার্মেন্টস শিল্পে প্রচুর শ্রমিক কর্মী যেমনই নিয়োজিত থাকে তেমনি এরূপ শিল্পসম্পৃক্ত বিভিন্ন প্রতিষ্ঠানেও ব্যাপকভাবে কর্মসংস্থানের সম্ভব হয়।একটা শিল্পের কাঁচামাল সরবরাহ,মালামাল বিক্রয়সহ ব্যাংক, বীমা, পরিবহন ,গুদামজাতকরণ, বিজ্ঞাপন প্রভৃতি খাতেও ব্যাপক মানুষ নিয়োজিত থাকে। তাই কর্মসংস্থানে শিল্প গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে প্রথম পর্যায়ে জনাব মাহাবুবের প্রতিষ্ঠান স্থানগত উপযোগ সৃষ্টি করেছে। উৎপাদনকারী ও ভোগকারীর মধ্যে স্থানগত যে প্রতিবন্ধকতা সৃষ্টি হয় তাকে স্থানগত উপযোগ বলে। পরিবহনের মাধ্যমে বিশ্বের এক প্রান্তে পণ্যদ্রব্য উৎপাদিত হচ্ছে এবং তা ভোগ হচ্ছে অন্য প্রান্তে। উৎপাদনকারী ও ভোগকারীর এই বাধা দূর করার জন্য জলে,স্থলে এবং আকাশ পথে বিভিন্ন ধরনের পরিবহন ব্যবস্থা রয়েছে। উদ্দীপকের জনাব মাহাবুব সরকারি চাকরি থেকে অবসর গ্রহণের পর ব্যবসায় শুরু করেন। তিনি মৌসুমে ফরিদপুর থেকে ধান সংগ্রহ করে সিলেটে সংরক্ষণ করেন। মাহবুবের এই কার্যক্রমের মাধ্যমে স্থানের পরিবর্তন হচ্ছে। তাই বলা যায়,  উদ্দীপকে প্রথম পর্যায়ে জনাব মাহাবুবের প্রতিষ্ঠান স্থানগত উপযোগ সৃষ্টি করেছে।"
        },
        {
          "label": "ঘ",
          "question": "",
          "explanation": "বাংলাদেশের অর্থনৈতিক উন্নয়নে জনাব মাহবুবের ব্যবসা গুরুত্বপূর্ণ ভূমিকা রাখবে। একক ব্যক্তির অধীনে গঠিত ও পরিচালিত ব্যবসাকে এক মালিকানা ব্যবসা বলে। যেকোনো ব্যক্তি যেকোনো স্থানে সহজেই এ ধরনের ব্যবসা গড়ে তুলতে পারে। মালিকের ইচ্ছা-অনিচ্ছার ওপরে এ ব্যবসার স্থায়িত্ব নির্ভর করে। উদ্দীপকে দেখা যায়,জনাব মাহবুবের ব্যবসায়ে সাফল্যের কারণে কর্মচারী ২০ জন থেকে বেড়ে ১০০ জন হয়েছে।বর্তমানে তিনি চাল রপ্তানি করাও শুরু করেছেন। জনাব মাহবুবের ব্যবসায়ে প্রচুর কর্মী নিয়োজিত আছে যা তাদের কর্মসংস্থান তৈরি করেছে। জনাব মাহবুব থেকে অনুপ্রাণিত হয়ে অনেক তরুণ ব্যবসায়ে আগ্রহী হবে যা দেশের আয় বাড়াবে। চাল রপ্তানির মাধ্যমে তিনি দেশের জন্য বিপুল পরিমাণ বৈদেশিক মুদ্রা অর্জন করছেন। পরিশেষে বলা যায়, বাংলাদেশের অর্থনৈতিক উন্নয়নে জনাব মাহবুবের ব্যবসা গুরুত্বপূর্ণ ভূমিকা রা খছে।"
        }
      ]
    },
    {
      "number": "8",
      "uddipok": "রেল স্টেশনে তাহমিদের বাবার একটি মুদি দোকান আছে। দোকানের কাজে সে পিতাকে সাহায্য করে। একদিন সে লক্ষ করল রেল স্টেশনে কোনো মোবাইল সার্ভিসিং সেন্টার নেই। উচ্চ মাধ্যমিক পরীক্ষার পর সে কারিগরি প্রশিক্ষণ কেন্দ্র থেকে স্বল্পকালীন কোর্স সম্পন্ন করে রেল স্টেশনে একটি মোবাইল সার্ভিসিং সেন্টার স্থাপন করল।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "একক ব্যক্তি দ্বারা গঠিত ও পরিচালিত ব্যবসাকে একমালিকানা ব্যবসা বলে।"
        },
        {
          "label": "খ",
          "question": "",
          "explanation": "একজন মাত্র মালিক দ্বারা গঠিত ও পরিচালিত ব্যবসাকে এক মালিকানা ব্যবসা বলে। ব্যবসায়ের পৃথক সত্তা বলতে ব্যবসায়ের নিজ নামে পরিচিত এবং পরিচালিত হওয়াকে বুঝায়। একমালিকানা ব্যবসায়ের একজন মাত্র মালিকই থাকে। অর্থাৎ সব কাজে মালিকের উপস্থিতি ও পরিচিতি গুরুত্বপূর্ণ বিবেচিত হয়।মালিকের ইচ্ছা-অনিচ্ছা,মৃত্যু,অসুস্থতা ইত্যাদি কারণে ব্যবসায়ের সহজেই বিলোপ  ঘটে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত তাহমিদের বাবার ব্যবসায়টি এক মালিকানা ব্যবসা। একক ব্যক্তির অধীনে গঠিত ও পরিচালিত ব্যবসাকে এক মালিকানা ব্যবসা বলে। যেকোনো ব্যক্তি যেকোনো স্থানে সহজেই এ ধরনের ব্যবসা গড়ে তুলতে পারে। মালিকের ইচ্ছা-অনিচ্ছার ওপরে এ ব্যবসার স্থায়িত্ব নির্ভর করে। উদ্দীপকে রেল স্টেশনে তাহামিদের বাবার একটি মুদির দোকান আছে। দোকানের কাজে সে পিতাকে সাহায্য করে। তাহমিদের বাবার ব্যবসায়টির বৈশিষ্ট্য এক মালিকানা ব্যবসায়ের সাথে সাদৃশ্যপূর্ণ।তাই বলা যায় যে, ধরন বিচারে তাহমিদের বাবার ব্যবসায়টি একমালিকানা ব্যবসা।"
        },
        {
          "label": "ঘ",
          "question": "",
          "explanation": "ভবিষ্যতে তাহমিদের ব্যবসায়টি টিকে থাকার সম্ভাবনা তার ব্যক্তিগত সিদ্ধান্তের ওপর বলে আমি মনে করি। একমালিকানা ব্যবসায়ের প্রধান বৈশিষ্ট্য হলো একক মালিকানা।অর্থাৎ এ ব্যবসার মালিক একজন মাত্র ব্যক্তি। ফলে তিনি নিজেই ব্যবসার প্রয়োজনীয় মূলধন সংস্থান করেন এবং ব্যবসার সকল সিদ্ধান্ত একাই নেন। তার ইচ্ছে হলে ব্যবসা খুলে ইচ্ছে হলে ব্যবসা বন্ধ রাখে। উদ্দীপকের তাহমিদ উচ্চ মাধ্যমিক পরীক্ষার পর কারিগরি প্রশিক্ষণ কেন্দ্র থেকে স্বল্পকালীন কোর্স করার পর রেল স্টেশনে একটি মোবাইল সার্ভিসিং সেন্টার স্থাপন করলো। এ ব্যবসায়ের অস্তিত্ব সম্পূর্ণ তাহমিদের সিদ্ধান্তের উপর টিকে থাকবে।এক মালিকানা ব্যবসায়ে অন্যান্য ব্যবসার মতো একাধিক মালিক নেই যে পারস্পরিক সমঝোতার মাধ্যমে ব্যবসা সম্পর্কে কোনো সিদ্ধান্ত নেওয়া হবে। এ ব্যবসায়ের কোন আইনও নেই। তাই আমি মনে করি,ভবিষ্যতে তাহমিদের ব্যবসাটি টিকে থাকার সম্ভাবনা তাহমিদের সিদ্ধান্তের ওপর।"
        }
      ]
    },
    {
      "number": "9",
      "uddipok": "নাফিস, রিফাত ও রাহাত একটি অংশীদারি ব্যবসায়ের সদস্য। নাফিস ব্যবসায়ে মূলধন বিনিয়োগ করেন এবং পরিচালনায় অংশগ্রহণ করেন। রিফাত মূলধন বিনিয়োগ করেন কিন্তু ব্যবসায় পরিচালনায় অংশগ্রহণ করেন। না। রাহাত ব্যবসায়ে মূলধন বিনিয়োগ করেন না আবার পরিচালনায় ও অংশগ্রহণ করেন না। তবে ব্যবসায়ে রাহাতের যথেষ্ট সুনাম আছে। হঠাৎ নাফিস মস্তিষ্কবিকৃতির কারণে কর্তব্য পালনে স্থায়িভাবে অসমর্থ হন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "অংশীদারদের মধ্যকার সমঝোতার বিষয়বস্তু যে দলিলে লিপিবদ্ধ করা হয় তাকে অংশীদারি চুক্তিপত্র বলে।"
        },
        {
          "label": "খ",
          "question": "",
          "explanation": "যে ব্যক্তির ১৮ বছর পূর্ণ হয়নি তাকে নাবালক বলে। অংশীদারি আইন অনুযায়ী একজন নাবালক ব্যবসায়ের অংশীদার হতে পারে না।তবে সকল অংশীদারের সম্মতিতে নাবালককে ব্যবসায়ের সুবিধা প্রদান করতে অংশীদার করা যেতে পারে। তবে সে ব্যবসায়ে সীমাবদ্ধ অংশীদার হবে।অর্থাৎ তার দায় হবে ব্যবসায়ে বিনিয়োগকৃত মূলধনের সমপরিমাণ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত রিফাত একজন ঘুমন্ত অংশীদার। যে অংশীদার ব্যবসায়ে মূলধন বিনিয়োগ করে, লাভ-ক্ষতিতে অংশগ্রহণ করে কিন্তু অধিকার থাকা সত্ত্বেও ব্যবসা পরিচালনায় অংশগ্রহণ করে না তাকে ঘুমন্ত অংশীদার বলে। এরূপ অংশীদার অন্যান্য অংশীদারের ন্যায় অসীম দায় বহন করে। উদ্দীপকের নাফিস,রিফাত ও ও রাহাত একটি অংশীদারি ব্যবসায়ের সদস্য। নাফিস ব্যবসায়ে মূলধন বিনিয়োগ করেন আবার পরিচালনায় অংশগ্রহণ করেন। রিফাত মূলধন বিনিয়োগ করেন কিন্তু ব্যবসা পরিচালনায় অংশগ্রহণ করেন না। তার বৈশিষ্ট্য ঘুমন্ত অংশীদারের সাথে সম্পূর্ণ মিলে যায়।তাই বলা যায় যে, উদ্দীপকের রিফাত একজন ঘুমন্ত অংশীদার।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ব্যবসায়টির টিকে থাকার কোন সম্ভাবনা নেই। আদালতে আবেদনের প্রেক্ষিতে যদি আদালত কোন অংশীদারি ব্যবসায়ের বিলোপের আদেশ দেয় তবে তাকে আদালতের নির্দেশে বিলোপ সাধন বলে।অংশীদারি আইনের ৪৪ ধারায় এ সংক্রান্ত বিস্তারিত বর্ণনা করা হয়েছে যার মধ্যে কোন সদস্যের মস্তিষ্ক বিকৃতি অন্যতম। উদ্দীপকে দেখা যায় তিন বন্ধুর অংশীদারি ব্যবসায়ের একজন অংশীদার নাফিস হঠাৎ মস্তিষ্ক বিকৃতির কারণে কর্তব্য পালনের স্থায়ীভাবে অসমর্থ হন। যেহেতু সে কারবার পরিচালনায় অক্ষম তাই আবেদনের প্রেক্ষিতে আদালতের নির্দেশে অংশীদারি ব্যবসায়টির বিলোপ ঘটবে। আদালত যদি কোন ব্যবসায়ের বিলোপের নির্দেশ দেয় তবে ওই ব্যবসায়টি টিকে থাকার কোনো সম্ভাবনা থাকে না।আদালতে আবেদন না করে ব্যবসাটি চালানো যেতে পারে তবে তা আইনের দৃষ্টিতে অবৈধ হবে।যেহেতু নাফিস চুক্তি সম্পাদনে যোগ্যতা হারিয়েছেন তাই একজন না থাকায় অন্য দুজন অংশীদারের দ্বারা ব্যবসা চালিয়ে যাওয়া সম্ভব নয়। তাই এ ব্যবসাটির টিকে থাকার কোনো সম্ভাবনা নেই।"
        }
      ]
    },
    {
      "number": "10",
      "uddipok": "জনাব চৌধুরী 'লিপি ফ্যাশন' নামক একটি কোম্পানির ১০ টাকা মূল্যের ৫,০০০ শেয়ার ক্রয় করেন। তিনি কোম্পানি থেকে মুনাফা পাওয়ার ব্যাপারে উদ্বিগ্ন নন বরং নিজেকে কোম্পানির একজন মালিক হিসেবে ভাবেন। অপরদিকে তার বন্ধু জনাব জামান অসুস্থতাজনিত কারণে চাকরি থেকে অবসর গ্রহণ করে উক্ত কোম্পানিতে ২,০০,০০০ টাকা বিনিয়োগ করেন। তিনি বিনিয়োগকৃত অর্থের উপর বার্ষিক ২০% হারে লভ্যাংশ পান। এক বছর পর জনাব জামান সুস্থ হয়ে কোম্পানির পরিচালক হওয়ার জন্য আবেদন করেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "কোম্পানি মূলধনের প্রত্যেকটি সমান ও ক্ষুদ্র একককে শেয়ার বলে।"
        },
        {
          "label": "খ",
          "question": "",
          "explanation": "কৃত্রিম ব্যক্তিসত্তা বলতে ব্যক্তি না হয়েও কোন কিছুর ব্যক্তির ন্যায় মর্যাদা ও অধিকার লাভকে বুঝায়। আইন অনুযায়ী কোম্পানি কৃত্রিম ব্যক্তিসত্তার মর্যাদা ভোগ করে।ফলে এরূপ প্রতিষ্ঠান নিজ নামে অন্যের সাথে চুক্তি করতে,লেনদেন করতে এবং প্রয়োজনে আদালতে মামলা দায়ের করতে পারে।অন্যরাও একইভাবে কোম্পানির বিরুদ্ধে মামলা দায়ের করতে পারে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব চৌধুরী সাধারণ শেয়ার ক্রয় করেছেন। যে শেয়ারহোল্ডারগনের লভ্যাংশ প্রাপ্তির হার পূর্বনিরদিষ্ট থাকে না তাকে সাধারণ শেয়ার বলে। এরূপ শেয়ার মালিকগণ কোম্পানির পরিচালক হতে,পরিচালক পদে ভোট দিতে এবং কোম্পানির বিভিন্ন সভায় অংশগ্রহণ করে সিদ্ধান্ত গ্রহণে মতামত প্রদান করতে পারে। উদ্দীপকের জনাব চৌধুরী \"লিপি ফ্যাশন\" এর ১০‌টাকা মূল্যের ৫০০০ শেয়ার ক্রয় করেন। তিনি কোম্পানি হতে মুনাফা পাওয়ার ব্যাপারে উদ্বিগ্ন নন এবং নিজেকে কোম্পানির একজন মালিক হিসেবে ভাবেন। তার ক্রয়কৃত শেয়ারের বৈশিষ্ট্য সাধারণ শেয়ারের সাথে মিলে যায়। তাই বলা যায়,উদ্দীপকে উল্লিখিত জনাব চৌধুরী সাধারণ শেয়ার ক্রয় করেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব জামান পরিচালক হতে পারবেন না। যে শেয়ারহোল্ডারগণ কোম্পানি হতে নির্দিষ্ট হারে লভ্যাংশ পান তাকে অগ্ৰাধিকার শেয়ার বলে। এরূপ শেয়ার মালিকগণ কোম্পানির পরিচালক পদে প্রার্থী হতে বা পরিচালক পদে ভোট দিতে পারে না। কোম্পানির কোনো সিদ্ধান্ত গ্রহণেও সুযোগ পায় না। উদ্দীপকে জনাব জামান অসুস্থতাজনিত কারণে চাকরি থেকে অবসর গ্রহণের পর \"লিপি ফ্যাশন\" এ ২,০০,০০০‌ টাকা বিনিয়োগ করেন। তিনি বিনিয়োগকৃত অর্থের উপর বার্ষিক ২০% হারে লভ্যাংশ পান।এক বছর পর জনাব জামান সুস্থ হয়ে কোম্পানির পরিচালক পদে আবেদন করেন। জনাব জামান অগ্ৰাধিকার শেয়ারহোল্ডার, তাই তিনি কোম্পানির পরিচালক হতে পারবেন না। তিনি শুধুমাত্র কোম্পানির বিলোপে মূলধন প্রত্যাবর্তনে অগ্ৰাধিকার পাবেন কিন্তু অন্যান্য কোনো সুযোগ-সুবিধা ভোগ করতে পারবেন না। শুধুমাত্র সাধারণ শেয়ারহোল্ডাররাই কোম্পানির পরিচালক হতে এবং পরিচালক পদে ভোট দিতে পারে। তাই বলা যায়,উদ্দীপকে উল্লিখিত জনাব জামান পরিচালক হতে পারবেন না।"
        }
      ]
    },
    {
      "number": "11",
      "uddipok": "জনাব তরিকুল কিছু ফল কেনার জন্য বাজারে গেলেন। তিনি লক্ষ করলেন কোনো ফলের উপরই মাছি বসছে না আবার পচনের কোনো দাগও নেই। তিনি ভাবলেন, অতীতে ফলের উপর মৌমাছি বা মাছি উড়তে দেখলেও এখন তা নেই কেন? বিষয়টি ভেবে তিনি কোনো ফল না কিনেই বাড়ি ফিরলেন। এই বিষয়টি তাকে বেশ শঙ্কিত করে তুললো।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "ব্যবসা পরিচালনার ক্ষেত্রে উচিত অনুচিত মেনে চলা এবং ভালোকে গ্রহণ ও মন্দকে বর্জন করে চলাই হল ব্যবসা নৈতিকতা।"
        },
        {
          "label": "খ",
          "question": "",
          "explanation": "যে ব্যবসা গড়তে ব্যক্তি বা ব্যক্তিবর্গ মূলধন বিনিয়োগ করেন কিন্তু তার পিছনে মুনাফা অর্জনের বা লভ্যাংশ প্রাপ্তির কোন উদ্দেশ্য থাকে না বরং সমাজের কল্যাণ উদ্দেশ্যই থাকে মুখ্য থাকে সামাজিক ব্যবসা বলে। সাধারণত মুনাফা অর্জনের উদ্দেশ্যেই ব্যবসায়ীরা ব্যবসা প্রতিষ্ঠা করে। কিন্তু সামাজিক ব্যবসা এর ব্যতিক্রম।এই ব্যবসায়ে বিনিয়োগকারীদের উদ্দেশ্য থাকে সমাজের মানুষের বিভিন্ন কল্যাণ সাধন করা। সমাজের দারিদ্রতা দূর করা। তাই সামাজিক ব্যবসা গুরুত্বপূর্ণ।"
        },
        {
          "label": "গ",
          "question": "",
          "explanation": "ফলের উপর মাছি না বসায় ব্যবসায়ীদের ব্যবসা নৈতিকতার বিষয়টি প্রশ্নবিদ্ধ করে। ব্যবসা পরিচালনার ক্ষেত্রে উচিত অনুচিত মেনে চলা এবং ভালোকে গ্রহণ ও মন্দকে বর্জন করে চলাই হল ব্যবসা নৈতিকতা। সমাজে ব্যবসায় একটি গুরুত্বপূর্ণ উপজীবিকা। মানুষ তার দৈনন্দিন প্রয়োজনীয় বিভিন্ন পণ্য ও সেবার জন্য ব্যবসায়ের উপর নির্ভরশীল। তাই ব্যবসায়ীরা যদি উচিত অনুচিত না মানে,অস্বাস্থ্যকর পণ্য উৎপাদন ও বিক্রয় করে তখন ওই সমাজে ব্যবসা নামক পেশার মর্যাদা থাকে না। উদ্দীপকে জনাব তরিকুল কিছু ফল কেনার জন্য বাজারে গেলেন। তিনি লক্ষ্য করলেন কোনো ফলের উপরই মাছি বসছেনা আবার পচনের কোন দাগও নেই। তিনি ভাবতে লাগলেন অতীতে ফলের উপর মৌমাছি বা মাছি বসলেও এখন তা নেই কেন? বিষয়টি ভেবে তিনি কোন ফল না কিনে বাড়ি ফিরলেন। ফলের উপর কোন মাছি বসছে না কারণ এতে কেমিক্যাল ব্যবহার করা হয়েছে।যা মানুষের স্বাস্থ্যের জন্য ক্ষতিকর। অর্থাৎ ব্যবসায়ীরা অনৈতিক কাজ করেছেন। তাই বলা যায়,ফলের উপর মাছি না বসায় ব্যবসায়ীদের নৈতিকতার বিষয়টি প্রশ্নবিদ্ধ করে।"
        },
        {
          "label": "ঘ",
          "question": "",
          "explanation": "জনাব তরিকুলের শংকা হ্রাসে সমাজের প্রতি ব্যবসায়ীদের অবশ্যই দায়বদ্ধতা আছে। সমাজ থেকে প্রাপ্ত নানান সুবিধার বিপক্ষে সমাজ ও সমাজ সংশ্লিষ্ট পক্ষসমূহের প্রতি ব্যবসায়ের কর্তব্য পালনের দায়কে ব্যবসার সামাজিক দায়বদ্ধতা বলে। ব্যবসা সমাজের বিভিন্ন পক্ষের সহযোগীতায় গড়ে ওঠে ও পরিচালিত হয়।তাই ব্যবসা এ সকল সহায়তার বিষয় অস্বীকার করতে পারে না।তাই ব্যবসায় সামাজিক দায়বদ্ধতার বিষয়টি অত্যন্ত গুরুত্বপূর্ণ। উদ্দীপকে দেখা যায়,জনাব তরিকুল ফল কিনতে বাজারে গিয়ে কেমিক্যাল মেশানো ফল না কিনে বাড়ি ফিরলেন। অর্থাৎ ব্যবসায়ীদের সমাজের প্রতি যে দায়বদ্ধতা থাকা উচিত তা তারা পালন করেনি। ব্যবসায় নৈতিকতা রক্ষা করে চলা অত্যন্ত গুরুত্বপূর্ণ।ক্রেতা বা ভোক্তা দৈনন্দিন প্রয়োজনীয় পণ্য সামগ্রীর জন্য ব্যবসায়ীদের ওপর নির্ভরশীল। তারা যেন ন্যায্য মূল্যে উত্তম পণ্য কিনতে পারে তা নিশ্চিত করা ব্যবসায়ীদের দায়িত্ব।"
        }
      ]
    }
  ]
}