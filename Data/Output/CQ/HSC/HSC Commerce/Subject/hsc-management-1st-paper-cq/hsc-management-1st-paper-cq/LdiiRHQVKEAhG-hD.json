{
  "title": "কুমিল্লা বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব রায়হান ঢাকার বাদামতলী আড়তের একজন সফল ফল ব্যবসায়ী। সারা বৎসর আপেল, আঙ্গুর, বেদানা, নাসপাতিসহ বিভিন্ন বিদেশি ফল আমদানি করেন। ভরা মৌসুমে রাজশাহীর বিভিন্ন আম বাগান থেকে আম সংগ্রহ করে সেগুলোকে ছোট বড় বিভিনড়ব ভাগে ভাগ করে ঝুড়িতে ভরে তা ট্রাকে করে বিক্রির জন্য ঢাকায় নিয়ে আসেন। বিভিন্ন রকম ফল সংগ্রহের জন্য তাকে ভিন্ন ভিন্ন ব্যবস্থা গ্রহণ করতে হয়। এতে করে খুচরা ব্যবসায়ীরা তার কাছ থেকে ফল ক্রয় করতে স্বাচ্ছন্দ্য বোধ করে।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে পরিচালিত সকল বৈধ অর্থনৈতিক কর্মকান্ডকে ব্যবসা বলে।"
        },
        {
          "label": "খ",
          "question": "",
          "explanation": "প্রকৃতি প্রদত্ত উপকরণ সরাসরি ব্যবহার করে পণ্য উৎপাদন ও প্রাকৃতিক সম্পদ সংগ্রহের সকল প্রক্রিয়াকে প্রাথমিক শিল্প বলে। প্রাথমিক শিল্পে যন্ত্রপাতি ব্যবহার করা হয় না। যন্ত্র ব্যবহার করে পণ্যের আকৃতি পরিবর্তন করা হয় না। প্রাথমিক শিল্প মানুষের দৈনন্দিন প্রয়োজনীয় বিভিন্ন খাদ্য সামগ্রী যোগান দেয়। যেমন জমিতে ফসল ফলানো, বন থেকে কাঠ সংগ্রহ,জমিতে বীজ রোপন করে চারা গাছ উৎপাদন,হ্যাচারী থেকে পোনা উৎপাদন ইত্যাদি প্রাথমিক শিল্পের মধ্যে পড়ে।"
        },
        {
          "label": "গ",
          "question": "",
          "explanation": "উদ্দীপকে জনাব রায়হান ঝুড়িতে আম ভরার পূর্বে ব্যবসায়ের প্রমিতকরণ কার্য সম্পন্ন করেন। পণ্যের আকার,গুনাগুন,ওজন ইত্যাদি বিষয় বিবেচনা করে পণ্যর সঠিক মানের সীমা নির্ধারণ করাকেই প্রমিতকরন বলে। উদ্দীপকের আম ব্যবসায়ী জনাব রায়হান রাজশাহী থেকে বিভিন্ন আমের বাগান থেকে আম সংগ্রহ করে সেগুলোকে ছোট-বড় বিভিন্ন ভাগে  ভাগ করেন।তারপর ঝুড়িতে ভরে তা ট্রাকে করে বিক্রির জন্য ঢাকায় নিয়ে আসেন। তার এরূপ কর্মকাণ্ড প্রমিতকরণের সাথে সাদৃশ্যপূর্ণ। তাই বলা যায়, উদ্দীপকে জনাব রায়হান ঝুড়িতে আম ভরার পূর্বে ব্যবসায়ের প্রমিতকরণ কার্য সম্পন্ন করেন।"
        },
        {
          "label": "ঘ",
          "question": "",
          "explanation": "গুদামজাতকরণ ব্যবসায়ের জন্য খুবই গুরুত্বপূর্ণ। পণ্য উৎপাদনের পর ও ভোগ পর্যন্ত মধ্যবর্তী সময়ে পণ্য বিনষ্ট হওয়ার হাত থেকে রক্ষার জন্য ব্যবসায়ীগণ পণ্য সংরক্ষণে যে ব্যবস্থা গড়ে তুলে তাকে গুদামজাতকরন বলে।গুদামজাতকরণের ফলে এক মৌসুমের খাদ্যদ্রব্য অন্য মৌসুমেও ভোগ করা যাচ্ছে। এই ব্যবস্থার মাধ্যমে স্বল্প জীবনীশক্তি সম্পন্ন খাদ্যদ্রব্য দীর্ঘদিন সংরক্ষণ করা যাচ্ছে। উদ্দীপকের জনাব রায়হান ঢাকার বাদামতলী আড়তের একজন সফল ফল ব্যবসায়ী। তিনি বিভিন্ন রকম ফল বিক্রয় করেন। বিভিন্ন রকম ফল সংগ্রহের জন্য তাকে ভিন্ন ভিন্ন ব্যবস্থা গ্রহণ করতে হয়।এতে করে খুচরা ব্যবসায়ীরা তার কাছ থেকে ফল ক্রয় করতে স্বাচ্ছন্দবোধ করে। জনাব রায়হান ফল সংগ্রহে গুতামজাতকরণের ব্যবস্থা গ্রহণ করেছেন। গুদামজাতকরণ ব্যবস্থার মাধ্যমে রায়হান দীর্ঘদিন ফল সংরক্ষণ করতে পারছেন।ফল দ্রুত পচে নষ্ট হচ্ছে না। ভালো মানসম্মত ফল ক্রয় করতে পেরে খুচরা ব্যবসায়ীরাও খুশি হচ্ছে। গুদামজাতকরণ ব্যবস্থা ব্যবসায়ীদের জন্য খুবই গুরুত্বপূর্ণ। এর মাধ্যমে ব্যবসায়ীরা পণ্য বিক্রয় না করা পর্যন্ত দীর্ঘদিন বিনষ্টের হাত থেকে রক্ষা করতে পারেন। ফলে ব্যবসায়ীরা লোকসানের সম্মুখীন হন না। তাই আমি মনে করি,গুদামজাতকরণ ব্যবসায়ের জন্য খুবই গুরুত্বপূর্ণ ব্যবস্থা।"
        }
      ]
    },
    {
      "number": "2",
      "uddipok": "জামালপুর জেলার জনাব কার্তিক বাঁশ, খেজুর ও তাল গাছের ওপর ভিত্তি করে ‘ রাংতা’ নামের একটি কুটির শিল্প প্রতিষ্ঠান গড়ে তুলেছেন। তার প্রতিষ্ঠানের উৎপাদিত বিভিন্ন পণ্য যেমন হাতপাখা, টুপি, শিতল পাটি, মাদুরসহ বিভিন্ন রকম খেলনা সামগ্রী ক্রেতাদের ভীষণভাবে আকৃষ্ট করে। ফলে তার উৎপাদিত পণ্যসামগ্রী দেশের সীমানা ছাড়িয়ে বিদেশেও প্রচুর পরিমাণে রপ্তানি হচ্ছে। সময়ের সাথে সাথে চাহিদা বৃদ্ধি পাওয়ায় তিনি কারখানাটি সম্প্রসারণের চেষ্টা চালিয়ে যাচ্ছেন। কিন্তু আর্থিক সংকটের কারণে তিনি কার্যকর ব্যবস্থা গ্রহণ করতে পারছেন না।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "একটি দেশের ব্যবসা প্রতিষ্ঠানগুলো যে পারিপার্শ্বিকতার মধ্যে গঠিত ও পরিচালিত হয় তাকে ব্যবসা পরিবেশ বলে।"
        },
        {
          "label": "খ",
          "question": "",
          "explanation": "যে অংশীদার নির্দিষ্ট অর্থের বিনিময়ে তার নামের সুনাম অংশীদারী ব্যবসাকে ব্যবহারের অনুমতি দেয় তাকে নামমাত্র অংশীদার বলে। এরূপ অংশীদার ব্যবসায় কোনো মূলধন বিনিয়োগ করে না এবং ব্যবসা পরিচালনায়ও অংশ নেয় না। শুধুমাত্র সাধারণ মানুষের কাছে নিজেকে ব্যবসার অংশীদার হিসেবে পরিচয় দেয় অথবা অন্যকে নিজের বিষয়ে এ ধরনের প্রচারের অনুমতি দেয়। তবে এরকম অংশীদার অসীম দায় বহন করে না।"
        },
        {
          "label": "গ",
          "question": "",
          "explanation": "জনাব কার্তিক প্রাকৃতিক পরিবেশের উপর ভিত্তি করে ব্যবসা করছেন। কোন দেশের মৃত্তিকা, জলবায়ু, বন-বনানী,প্রাকৃতিক সম্পদ, ভূ-প্রকৃতি ইত্যাদির সমন্বয়ে যে পরিবেশের সৃষ্টি হয় তাকে প্রাকৃতিক পরিবেশ বলে। অবস্থানগত কারণে বিভিন্ন দেশের প্রাকৃতিক পরিবেশ বিভিন্ন ধরনের। প্রাকৃতিক  পরিবেশের ভিন্নতার কারণে একেক দেশের ব্যবসায়িক কর্মকাণ্ড একেক ধরনের। উদ্দীপকে জনাব কর্তিক স্থানীয় তাল, বাশ ও খেজুর গাছের উপর ভিত্তি করে 'রাংতা' নামে একটি কুটির শিল্প গড়ে তুলেছেন। ওই এলাকায় এসব গাছ বেশি জন্মায় যার কারণে তিনি স্বল্পমূল্যে কাঁচামাল পাচ্ছেন। তিনি এই সুযোগ কাজে লাগিয়ে তার প্রতিষ্ঠানটি গড়ে তুলেছেন। তাই বলা যায়,জনাব কার্তিক প্রাকৃতিক পরিবেশের উপর ভিত্তি করে ব্যবসা করছেন।"
        },
        {
          "label": "ঘ",
          "question": "",
          "explanation": "জনাব কার্তিকের আর্থিক সমস্যার সমাধান হতে পারে অর্থ সংস্থান করে। অর্থসংস্থান বলতে ব্যবসায়ের প্রয়োজনে সঠিক উৎস হতে মূলধন সংগ্রহকে বুঝায়। ব্যবসায়ের প্রয়োজনে ব্যবসায়ীদের বিভিন্ন সময়ে অতিরিক্ত অর্থের প্রয়োজন পড়ে। বিভিন্ন উৎস হতে ব্যবসায়ীরা অর্থ সংগ্রহ করতে পারে। তবে যে উৎস হতেই মূলধন সংগ্রহ করা হোক না কেন তা অবশ্যই নিরাপদ এবং সহযোগী হতে হবে। উদ্দীপকে দেখা যায় জনাব কার্তিক 'রাংতা' নামে একটি কুটির শিল্প প্রতিষ্ঠান গড়ে তুলেছেন। তার উৎপাদিত পণ্য সামগ্রী দেশের সীমানা ছাড়িয়ে বিদেশেও প্রচুর পরিমাণে রপ্তানি হচ্ছে।সময়ের সাথে সাথে চাহিদা বৃদ্ধি পাওয়ায় তিনি কারখানাটি সম্প্রসারণের চেষ্টা চালিয়ে যাচ্ছেন। কিন্তু আর্থিক সংকটের কারণে তিনি কার্যকর ব্যবস্থা গ্রহণ করতে পারছেন না। ব্যবসায়ীদের অর্থ সংক্রান্ত বাধা দূরীকরণে বিভিন্ন আর্থিক প্রতিষ্ঠান কাজ করছে। ব্যাংক তার মধ্যে একটি গুরুত্বপূর্ণ প্রতিষ্ঠান। জনাব কার্তিক ব্যাংক হতে তার প্রয়োজনীয় মূলধন সংগ্রহ করতে পারেন। ব্যাংক হতে ঋণ নিয়ে তিনি আর্থিক নিরাপত্তা এবং সুষ্ঠু লেনদেনের নিশ্চয়তা পাবেন। তাই আমি মনে করি, জনাব কার্তিকের আর্থিক সমস্যার সমাধান হতে পারে অর্থসংস্থা ন করে।"
        }
      ]
    },
    {
      "number": "3",
      "uddipok": "হুমায়ূন বিবিএ পড়ুয়া বিশ্ববিদ্যালয়ের একজন মেধাবী ছাত্র। একজন আত্মনির্ভরশীল ব্যক্তি হিসেবে নিজের লেখাপড়ার খরচ চালানোর জন্য লেখাপড়ার পাশাপাশি অল্প মূলধন নিয়ে বাড়ির পাশেই একটি ফটোকপির ব্যবসায় আরম্ভ করে। ফটোকপির পাশাপাশি ভোক্তা সাধারণকে ইন্টারনেটের মাধ্যমে বিভিন্ন পরীক্ষার ফরম পূরণ, রেজাল্ট প্রকাশ, মেইলের তথ্য আদানপ্রদান, টার্ম পেপার প্রস্তুত ইত্যাদি সেবা প্রদান করে বেশ ভালোই মুনাফা অর্জন করে। তিনি নিজে ব্যবসায়ের সমস্ত বিষয় সামাল দিতে না পারায় বড় ভাইকে ফটোকপি অংশের দায়িত্ব দিয়েছেন। ফলশ্রতিতে হুমায়ূনের প্রতিষ্ঠিত ব্যবসায় সফলতার আলো দেখতে শুরু করে।",
      "tag": "ISCM 24,CB 19",
      "sub_questions": [
        {
          "label": "ক",
          "question": "",
          "explanation": "যে ব্যবসার মালিক শুধুমাত্র একজন মাত্র ব্যক্তি তাকে একমালিকানা ব্যবসা বলে।"
        },
        {
          "label": "খ",
          "question": "",
          "explanation": "একক ব্যক্তির অধীনে গঠিত ও পরিচালিত ব্যবসাকে এক মালিকানা ব্যবসা বলে।  যেহেতু এখানে একজন মাত্র ব্যক্তি সকল মূলধন জোগাড় করে এবং প্রতিষ্ঠানটি পরিচালনা করে, তাই তার একার পক্ষে অধিক মূলধনের সংস্থান করা সম্ভব হয়ে ওঠেনা। ব্যবসার পৃথক সত্তা না থাকায় সকল কাজে এ ব্যবসা মালিকের উপর নির্ভরশীল।যে কোনো সময় বিলুপ্ত হতে পারে বিধায় এ ব্যবসায়ে কেউ ঋণ দিতে ও লেনদেন করতে অনেকে নিরুয়সাহিত হয়।তাই সব বিচারে এ ব্যবসার আয়তন ছোট হয়ে থাকে।"
        },
        {
          "label": "গ",
          "question": "",
          "explanation": "মালিকানার ভিত্তিতে হুমায়ূনের ব্যবসাটি এক মালিকানা ব্যবসা। যে ব্যবসায়ের মালিক একজন মাত্র ব্যক্তি তাকে একমালিকানা ব্যবসা বলে।এ ধরনের ব্যবসা যেকোনো স্থানে কোনো আইনগত ঝামেলা ছাড়াই গঠন করা যায়।এই ব্যবসায়ের মালিককে অসীম দায় বহন করতে হয়। এরূপ দায়ের কারণে মালিকের ব্যক্তিগত সম্পত্তি পর্যন্ত দায়বদ্ধ থাকে এবং মালিক দেউলিয়া পর্যন্ত হয়ে যেতে পারে। উদ্দীপকের হুমায়ুন নিজের লেখাপড়ার খরচ চালানোর জন্য লেখাপড়ার পাশাপাশি অল্প মূলধন নিয়ে বাড়ির পাশে একটি ফটোকপির ব্যবসা আরম্ভ করে। ফটোকপির পাশাপাশি ভোক্তা সাধারণকে ইন্টারনেটের মাধ্যমে বিভিন্ন পরীক্ষার ফরম পূরণ,রেজাল্ট প্রকাশ,মেইলের তথ্য আদান-প্রদান,টার্ম পেপার প্রস্তুত ইত্যাদি সেবা প্রদান করে বেশ ভালই মুনাফা অর্জন করে। তার দোকানটির বৈশিষ্ট্য এক মালিকানা ব্যবসায়ের সাথে সাদৃশ্যপূর্ণ। তাই বলা যায়, মালিকানার ভিত্তিতে হুমায়ুনের ব্যবসায়টি একমালিকানা ব্যবসা।"
        },
        {
          "label": "ঘ",
          "question": "",
          "explanation": "ব্যক্তিগত দক্ষতার মাধ্যমে হুমায়ুন তার ব্যবসায়ে সফল হয়েছেন বলে আমি মনে করি। যে  ব্যবসায়ের মালিক একজন মাত্র ব্যক্তি তাকে একমালিকানা ব্যবসা বলে।এ ধরনের ব্যবসা যেকোনো স্থানে কোনো আইনগত ঝামেলা ছাড়াই গঠন করা যায়।এই ব্যবসায়ের মালিককে অসীম দায় বহন করতে হয়। এরূপ দায়ের কারণে মালিকের ব্যক্তিগত সম্পত্তি পর্যন্ত দায়বদ্ধ থাকে এবং মালিক দেউলিয়া পর্যন্ত হয়ে যেতে পারে। উদ্দীপকে দেখা যায়, হুমায়ুন তার পড়ালেখার খরচ চালানোর জন্য লেখাপড়ার পাশাপাশি অল্প মূলধন নিয়ে বাড়ির পাশে একটি ফটোকপির ব্যবসা আরম্ভ করে।সে ভোক্তা সাধারণকে বিভিন্ন সেবা প্রদান করে বেশ ভালো মুনাফা অর্জন করে।ব্যবসার সমস্ত বিষয় নিজে সামাল দিতে না পারায় সে তার বড় ভাইকে ফটোকপির অংশের দায়িত্ব দিয়েছে। ফলশ্রুতিতে হুমায়ুনের প্রতিষ্ঠিত ব্যবসা সফলতার আলো দেখতে শুরু করে। প্রথমত হুমায়ূন আত্মনির্ভরশীল ব্যক্তি হিসেবে নিজের লেখাপড়া খরচ চালানোর জন্য এক মালিকানা ব্যবসা আরম্ভ করে। সে ব্যক্তিগত বিচক্ষণতার মাধ্যমে ভোক্তাদের প্রয়োজন বুঝে তাদের সেই সেবা প্রদান করে।ফলে তার ব্যবসা সফল হয় এবং দিন দিন ভালো মুনাফা অর্জন শুরু হয়। তাই আমি মনে করি,হুমায়ুন তার ব্যবসা থেকে সফল হয়েছে।"
        }
      ]
    },
    {
      "number": "4",
      "uddipok": "সাগুফতা ও শাহীদা দুই বান্ধবী বোঝাপড়া করে চুক্তির মাধ্যমে আগামী পাঁচ বছরের জন্য একটি বুটিক হাউস গড়ে তুলেছেন। বুটিক হাউসের ব্যবসয় সফল হওয়ায়তাদের মূলধন কয়েকগুণ বৃদ্ধি পেয়েছে। কিন্তু তাদের একজন ক্রেতা শারমিনের কাছে পাওনা ১,৫০,০০০ (এক লক্ষ পঞ্চাশ হাজার) টাকা বার বার তাগাদা দিয়েওআদায় করা সম্ভব হচ্ছে না। এমন কি আদালতের আশ্রয় নিতেও তারা ব্যর্থ হচ্ছে।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায়ের মূল ভিত্তি চুক্তি।"
        },
        {
          "label": "খ",
          "question": "",
          "explanation": "অংশীদারি ব্যবসায়ের অংশীদারদের দায় অসীম হয়। অসীম দায় বলতে ব্যবসায়ে বিনিয়োগকৃত  মূলধনের বাইরেও অংশীদারদের দায় সৃষ্টি হওয়াকে বুঝায়। এরূপ দায়ের জন্য অংশীদারদের ব্যক্তিগত সম্পত্তি দায়বদ্ধ থাকে এবং ব্যক্তি দেউলিয়া হওয়ার পূর্ব পর্যন্ত তা বিস্তৃত থাকে। এরূপ অসীম দায়ের কারণেই অংশীদারি ব্যবসা গঠনে মানুষ উৎসাহিত হয় না।"
        },
        {
          "label": "গ",
          "question": "",
          "explanation": "উদ্দীপক অনুযায়ী ব্যবসায়টি একটি নির্দিষ্ট অংশীদারী ব্যবসা। নির্দিষ্ট সময়ের জন্য কোনো অংশীদারী ব্যবসা গঠিত হলে তাকে নির্দিষ্ট সময়ের জন্য প্রতিষ্ঠিত অংশীদারি ব্যবসা বলে। এরূপ ব্যবসায়ের মেয়াদান্তে  বিলোপ ঘটে। উদ্দীপকের মিস সাগুফতা ও মিস শাহিদা দুই বান্ধবী সমঝোতার ভিত্তিতে পাঁচ বছরের জন্য একটি বুটিক হাউস প্রতিষ্ঠা করেন। দেখা যাচ্ছে তারা একটি নির্দিষ্ট সময়ের জন্য অর্থাৎ পাঁচ বছরের জন্য ব্যবসায়টি গঠন করেছেন। তাই বলা যায়, উক্তিপক অনুযায়ী তারা একটি নির্দিষ্ট অংশীদারী ব্যবসা গঠন করে ছেন।"
        },
        {
          "label": "ঘ",
          "question": "",
          "explanation": "উদ্দীপকের অংশীদারী ব্যবসায়টি নিবন্ধিত নয় বলে পাওনা আদায়ে তারা আদালতের আশ্রয় নিতে ব্যর্থ হচ্ছে বলে আমি মনে করি। দেশের প্রচলিত আইন অনুযায়ী কোন অংশীদারী প্রতিষ্ঠানের চুক্তিপত্র নিবন্ধক কর্তৃক নিবন্ধিত এবং প্রতিষ্ঠানের নাম নিবন্ধন বইতে তালিকাভুক্ত করা হলে তাকে নিবন্ধিত অংশীদারী ব্যবসা বলে। অনিবন্ধিত অংশীদারি ব্যবসা তৃতীয় পক্ষের বিরুদ্ধে মামলা বা অন্য অংশীদারের বিরুদ্ধে মামলা করায় বাধার সম্মুখীন হয়। উদ্দীপকে দেখা যায়, সাগুফতা ও সাহিদা দুই বান্ধবী একটি অংশীদারী ব্যবসা গড়ে তুলেছেন।বুটিক হাউসের ব্যবসা সফল হওয়ায়  তাদের মূলধন কয়েক গুণ বৃদ্ধি পেয়েছে। কিন্তু তাদের একজন ক্রেতা শারমিনের কাছে পাওনা ১,৫০,০০০ টাকা বারবার তাগাদা দিয়েও আদায় করা সম্ভব হচ্ছে না।এমনকি আদালতে আশ্রয় নিতেও তারা ব্যর্থ হচ্ছে। যেহেতু উদ্দীপকের ব্যবসাটি নিবন্ধিত করা নেই তাই তারা দেনাদারের বিরুদ্ধে ১০০ টাকার অধিক পাওনা আদায়ে মামলা দায়ের করতে পারবেনা। যদি তাদের ব্যবসাটি নিবন্ধিত করা থাকত তাহলে আদালতে মামলা করে খুব সহজেই তারা তাদের পাওনা টাকা আদায় করতে পারতো। তাই আমি মনে করি,উদ্দীপকের অংশীদারী ব্যবসায়টি নিবন্ধিত নয় বলে তারা পাওনা আদায়ে আদালতের আশ্রয় নিতে ব্যর্থ হচ্ছে।"
        }
      ]
    },
    {
      "number": "5",
      "uddipok": "জনাব আহমেদ ও জনাব সিয়াম দুজন শেয়ার বাজায় থেকে “হামীম কোম্পানি লি.” এর ১২,০০,০০০ ও ৭,০০,০০০ টাকার শেয়ার ক্রয় করেন। জনাব আহমেদ হামীম কোম্পানি লি. এর বার্ষিক সাধারণ সভায় উপস্থিত থাকার আমন্ত্রণপত্র পেলেও জনাব সিয়াম কোনো আমন্ত্রণ পত্র পান নাই। কোম্পানিটি বিলোপের সিদ্ধান্ত গৃহীত হলে জনাব সিয়াম তার বিনিয়োগকৃত ৭,০০,০০০ টাকা ফেরৎ পেলেও জনব আহমেদ তার বিনিয়োগ অপেক্ষা ৪,০০,০০০ টাকা কম পান।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "কোম্পানির মূল দলিলের নাম স্মারকলিপি।"
        },
        {
          "label": "খ",
          "question": "",
          "explanation": "কোনো কোম্পানি নতুন শেয়ার বিলির সিদ্ধান্ত গ্রহণের সময় তা আনুপাতিক হারে পুরাতন শেয়ারহোল্ডারদের জন্য সংরক্ষণ করলে তাকে রাইঠ  শেয়ার বলে কোন কোম্পানি যখন ভালো অবস্থায় থাকে তখন শেয়ার বাজারে কোম্পানি শেয়ারের দামও বেশি থাকে।সেই অবস্থায় নতুন ইস্যুকৃত শেয়ারে পুরাতন শেয়ার মালিকগণ তাদের স্বার্থ দাবি করতে পারে।এরূপ দাবি পূরণের জন্যই মূলত রাইট শেয়ার বন্টন করা হয়।"
        },
        {
          "label": "গ",
          "question": "",
          "explanation": "উদ্দীপকে আলোচিত কোম্পানিটি পাবলিক লিঃ কোম্পানি। যে কোম্পানির সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা  দ্বারা সীমাবদ্ধ, শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে। উদ্দীপকের জনাব আহমেদ ও সিয়াম দুই বন্ধু শেয়ার বাজার থেকে 'হামিম কোম্পানি লি.' এর যথাক্রমে ১২ লক্ষ ও ৭ লক্ষ টাকার শেয়ার ক্রয় করেন। যেহেতু কোম্পানিটির শেয়ারবাজারে সহজলভ্য, তাই নিঃসন্দেহে বলা যায় যে, উদ্দীপকের কোম্পানিটি একটি পাবলিক লিমিটেড কোম্পা নি।"
        },
        {
          "label": "ঘ",
          "question": "",
          "explanation": "জনাম আহমেদ সাধারণ শেয়ারহোল্ডার হওয়ায় কোম্পানি বিলুপ্তিতে জনাব সিয়াম হতে কম টাকা ফেরত পেলেন। যে শেয়ারের লভ্যাংশের হার পূর্বনির্দিষ্ট থাকে না তাকে সাধারণ শেয়ার বলে।এরুপ শেয়ার মালিকগণ অন্যান্য শেয়ার মালিকগণের চেয়ে অধিক সুবিধা ও মর্যাদা ভোগ করেন কিন্তু কোম্পানির বিলোপের সময় মূলধন প্রত্যাবর্তনে অগ্রাধিকার পায় না। অন্যদিকে অগ্রাধিকার শেয়ার মালিকগণ কোম্পানির নির্দিষ্ট হারে লভ্যাংশ পান কিন্তু কোম্পানির কোন সভায় আমন্ত্রিত হন না। কোম্পানির বিলুপ্তিতে মূলধন প্রত্যাবর্তনে অন্যান্য শেয়ার মালিক কোন হতে অগ্রাধিকার পান। উদ্দীপকে দেখা যায় জনাব আহমেদ ও জনাব সিয়াম শেয়ার বাজার থেকে একটি কোম্পানির' যথাক্রমে ১২ লক্ষ ও ৭ লক্ষ টাকার শেয়ার ক্রয় করেছেন। জনাব আহমেদ কোম্পানিটির বার্ষিক সভায় অংশগ্রহণের আমন্ত্রণপত্র পেলেও জনাব সিয়াম কোন আমন্ত্রণপত্র পায়নি। কোম্পানিটি বিলুপ্তি সিদ্ধান্ত নিলে জনাব সিয়াম তার বিনিয়োগকৃত ৭ লক্ষ টাকা ফেরত পান। কিন্তু জনাব আহমেদ তার বিনিয়োগকৃত অর্থের চেয়ে ৪ লক্ষ টাকা কম পান। অগ্রাধিকার শেয়ারহোল্ডাররা অন্যান্য সুযোগ-সু বিধায় পিছিয়ে থাকলেও কোম্পানির বিলুপ্তিতে মূলধন প্রত্যাবর্তনে অন্যান্য শেয়ারহোল্ডারগনের চেয়ে অগ্রাধিকার বেশি পান। তাই আমি মনে করি জনাব আহমেদ সাধারণ শেয়ারহোল্ডার হওয়ায় কোম্পানির বিলুপ্তিতে জনাব সিয়াম হতে কম টাকা ফেরত পেয়েছেন।"
        }
      ]
    },
    {
      "number": "6",
      "uddipok": "সমবায়ের মূলমন্ত্রই হলো “একতাই বল”, “সকলের তরে সকলে আমরা প্রত্যেকে আমরা পরের তরে।” এগুলো সত্যিই আবেদনময়ী কথা! সবার কল্যাণ, ঐক্য, সহযোগিতা ও সাম্য এ বিষয়গুলো অন্য ব্যবসায় সংগঠনের সাথে তেমনভাবে দেখা যায় না। বাংলাদেশের সমবায় সংগঠন তার নির্দিষ্ট আঙ্গিকে ব্যাপকতা লাভ করুক, সফল হোক এটা অনেকেই বিভিন্ন কারণে প্রত্যাশা করে থাকে। কিন্তু সচেতনতার অভাব, ব্যাপক প্রচারসহ বিবিধ কারণে বাংলাদেশে সমবায় আন্দোলন তেমনভাবে সফল হয়নি।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "পারস্পরিক অর্থনৈতিক কল্যাণের উদ্দেশ্যে সমশ্রেণীর কতিপয় মানুষ সমবায় আইনের আওতায় যে প্রতিষ্ঠান গঠন ও পরিচালনা করে তাকে সমবায় বলে।"
        },
        {
          "label": "খ",
          "question": "",
          "explanation": "কতিপয় উৎপাদকগণ নিজেদের আর্থসামাজিক উন্নয়নে উৎপাদন ও বিক্রয় কার্যকে অধিকতর ফলপ্রসু ও কার্যকরভাবে পরিচালনার উদ্দেশ্যে যে সমবায় সমিতি গড়ে তোলে তাকে উৎপাদক সমবায় সমিতি বলে। মধ্যস্তভোগী ও স্বার্থবিরোধী পক্ষের বিরুদ্ধে সম্মিলিত প্রয়াস নেওয়ার উদ্দেশ্যই উৎপাদকগণ ঐক্যবদ্ধভাবে সমবায় সমিতি গড়ে তোলেন। সরকারের বিভিন্ন পক্ষের সহায়তা গ্রহণ করা সহজ হয়।ন্যায্যমূল্যে উৎপন্ন পণ্য বিক্রয় সহজ হয়।যে কারণে উৎপাদকদের নিকটে এরূপ সমিতি জনপ্রিয়।"
        },
        {
          "label": "গ",
          "question": "",
          "explanation": "সমবায় সমিতি অন্যান্য ব্যবসা সংগঠনের তুলনায় ভিন্ন প্রকৃতির। পারস্পরিক অর্থনৈতিক কল্যাণের উদ্দেশ্যে সমশ্রেণীর কতিপয় মানুষ সমবায় আইনের আওতায় যে প্রতিষ্ঠান গঠন ও পরিচালনা করে তাকে সমবায় সমিতি বলে।সমবায়ের সাব্দিক অর্থ হলো সম্মিলিত কর্ম প্রচেষ্টায় কোন কিছু গড়ে তোলার প্রয়াস।সম্মিলিত প্রচেষ্টায় এগিয়ে যাওয়ার চিন্তা থেকেই মূলত সমবায় সমিতির উৎপত্তি।এরূপ সংগঠনের মূল স্লোগান হলো 'একতাই বল'। অন্যান্য ব্যবসা সংগঠনের সাথে সমবায় সমিতির মূল পার্থক্য হলো অন্যান্য ব্যবসা সংগঠনের মূল উদ্দেশ্য মুনাফা অর্জন হলেও সমবায় সমিতির উদ্দেশ্য পারস্পরিক কল্যাণ সাধন। অর্থাৎ কমবৃত্তসম্পন্ন সম শ্রেণি বা পেশার মানুষ নিজেদের আর্থসামাজিক কল্যাণের স্বার্থে সঙ্ঘবদ্ধ হয়ে এরূপ সংগঠন গড়ে তোলে। তাই বলা যায়,সমবায় সমিতি অন্যান্য ব্যবসা সংগঠন থেকে পৃথক।"
        },
        {
          "label": "ঘ",
          "question": "",
          "explanation": "বাংলাদেশের সমবায় আন্দোলন সফল না হওয়ার পেছনে বেশ কিছু গুরুত্বপূর্ণ কারণ রয়েছে। পারস্পরিক অর্থনৈতিক কল্যাণের উদ্দেশ্যে সমশ্রেণীর কতিপয় মানুষ সমবায় আইনের আওতায় যে প্রতিষ্ঠান গঠন ও পরিচালনা করে তাকে সমবায় সমিতি বলে।কমবৃত্ত সম্পন্ন সম শ্রেণীর মানুষ নিজেদের আর্থসামাজিক কল্যাণের স্বার্থে একত্রিত হয়ে এরূপ সংগঠন গড়ে তোলে। উদ্দীপকে সমবায় সম্পর্কে আলোচনা করা হয়েছে। বাংলাদেশের সমবায় সংগঠনের বর্তমান অবস্থা সম্পর্কে বর্ণনা করা হয়েছে। কিছু কারণে বাংলাদেশে সমবায় আন্দোলন তেমনভাবে সফল হয়নি। বাংলাদেশে সমবায় বিকাশে প্রধান বাধা হলো ঐক্য ও সহযোগিতার অভাব। আমাদের দেশের মানুষের মধ্যে ঐক্য ও সহযোগিতার মারাত্মক অভাব লক্ষ্য করা যায়। ফলে প্রথমে উৎসাহের সাথে সমবায় শুরু হলেও পরবর্তীতে অনৈক্য পরিলক্ষিত হয়। তাছাড়াও দুর্নীতি ও স্বজন প্রীতি থেকে আমাদের সমবায়সমূহ মুক্ত নয়। আরেকটি প্রধান সমস্যা হচ্ছে সরকারি সহযোগিতার অভাব। সরকারের সুষ্ঠু নীতি-পরিকল্পনা ও সহযোগিতার মারাত্মক অভাব এদেশে লক্ষণীয়। এছাড়া উৎসাহ ও আগ্রহের অভাব,ব্যবস্থাপনায় দক্ষতার অভাব, শিক্ষার অভাব ইত্যাদি নানা কারণে বাংলাদেশে সমবায় আন্দোলন সফল হচ্ছে না।"
        }
      ]
    },
    {
      "number": "7",
      "uddipok": "বর্তমান সরকার ২০৪১ সালের মধ্যে বাংলাদেশকে একটি উন্নত রাষ্ট্রে উপনীত করার লক্ষ্যে সারা দেশের প্রয়োজনীয় সমস্ত খাতে নিরবচ্ছিন্ন বিদ্যুৎ ব্যবস্থা নিশ্চিত করবে। এই লক্ষ্যকে সামনে রেখে বাংলাদেশ সরকার “বাংলাদেশ বিদ্যুৎ উন্নয়ন বোর্ড\" কে সংস্কারের মাধ্যমে আধুনিকায়ন করার সিদ্ধান্ত নেন। তাছাড়া সারাদেশে পাওয়ার স্টেশন স্থাপন, বিদ্যুৎ স্যালন লাইন নির্মাণসহ বিবিধ কাজ সম্পাদনে বেসরকারি কিছু প্রতিষ্ঠানের সাথে চুক্তিবদ্ধ হয়। চুক্তির শর্তানুযায়ী উভয়েই মুনাফা লাভ করবে।",
      "tag": "CB 19",
      "sub_questions": [
        {
          "label": "ক",
          "question": "রাষ্ট্রীয় ব্যবসায়ের মুখ্য উদ্দেশ্য কী?",
          "explanation": "রাষ্ট্রীয় ব্যবসায়ের মুখ্য উদ্দেশ্য জনকল্যাণ ।"
        },
        {
          "label": "খ",
          "question": "রাষ্ট্রীয় ব্যবসায় কীভাবে রাষ্ট্রের সক্ষমতা বাড়ায়?",
          "explanation": "রাষ্ট্রের মাধ্যমে গঠিত, পরিচালিত ও নিয়ন্ত্রিত ব্যবসায় হলো রাষ্ট্রীয় ব্যবসায় । এ ব্যবসায় মুদ্রা ও ব্যাংক ব্যবস্থা নিয়ন্ত্রণ, দেশরক্ষার সাথে সংশ্লিষ্ট শিল্প পরিচালনা ও জনগণের সর্বোচ্চ কল্যাণ করতে গঠিত হয় । এসব কাজের মাধ্যমে রাষ্ট্রীয় ব্যবসায় রাষ্ট্রের সক্ষমতা বাড়ায় ।"
        },
        {
          "label": "গ",
          "question": "উদ্দীপক অনুযায়ী 'বিদ্যুৎ উন্নয়ন বোর্ড' কোন ধরনের ব্যবসায় সংগঠন? ব্যাখ্যা করো।",
          "explanation": "উদ্দীপক অনুযায়ী 'বাংলাদেশ বিদ্যুৎ উন্নয়ন বোর্ড' একটি রাষ্ট্রীয় ব্যবসায় সংগঠন। এ ধরনের ব্যবসায় রাষ্ট্রের অধীনে গঠিত, পরিচালিত ও নিয়ন্ত্রিত হয়। এটি বিভিন্ন অঞ্চলের জনগণের সেবা নিশ্চিত করে সম্পদের সুষম বণ্টন নিশ্চিত করে। এছাড়া এ ব্যবসায় নিত্যপ্রয়োজনীয় পণ্যের মূল্য স্থিতিশীল রাখতে কাজ করে। বাংলাদেশ সড়ক পরিবহন কর্পোরেশন, বাংলাদেশ বিদ্যুৎ উন্নয়ন বোর্ড প্রভৃতি রাষ্ট্রীয় ব্যবসায়ের অন্তর্গত । উদ্দীপকে বলা হয়েছে, বর্তমান সরকার ২০৪১ সালের মধ্যে সব খাতে নিরবচ্ছিন্ন বিদ্যুৎ সরবরাহ নিশ্চিত করতে চায়। এ লক্ষ্যে 'বাংলাদেশ বিদ্যুৎ উন্নয়ন বোর্ড'-কে সংস্কারের মাধ্যমে আধুনিকায়নের সিদ্ধান্ত নেয়। এ প্রতিষ্ঠানটি ন্যায্যমূল্যে বিদ্যুৎ সেবা দিয়ে থাকে। এছাড়া এটি দেশের বিভিন্ন অঞ্চলে বিদ্যুৎ সরবরাহের কাজ করে। এতে দেশে বিদ্যুতের সঠিক ব্যবহার নিশ্চিত হচ্ছে। এর সাথে রাষ্ট্রীয় ব্যবসায় সংগঠনের বৈশিষ্ট্যের মিল আছে। তাই বলা যায়, বাংলাদেশ বিদ্যুৎ উন্নয়ন বোর্ড একটি রাষ্ট্রীয় ব্যবসায় সংগঠন।"
        },
        {
          "label": "ঘ",
          "question": "পিপিপি (PPP) দেশের অর্থনৈতিক ভিত্তিকে শক্তিশালী করবে উদ্দীপকের আলোকে তোমার মতামত দাও।",
          "explanation": "'পিপিপি (PPP) দেশের অর্থনৈতিক ভিত্তিতে শক্তিশালী করবে'— উদ্দীপকের আলোকে এর সাথে আমি একমত । এটি সরকারি-বেসরকারি যৌথ অর্থায়ন ও সহযোগিতায় গঠিত, পরিচালিত ও নিয়ন্ত্রিত হয়। এক্ষেত্রে সরকার ব্যবসায় গঠনের উদ্যোগ নেয় । আর বেসরকারি প্রতিষ্ঠান থেকে (আর্থিক, কারিগরি, ব্যবস্থাপনা, পরিচালনা) সহায়তা নেওয়া হয়। ফলে সরকার ও বিভিন্ন বেসরকারি প্রতিষ্ঠান একত্র হয়ে জনকল্যাণে কাজ করতে পারে। . উদ্দীপকে বলা হয়েছে, ২০৪১ সালের মধ্যে বাংলাদেশকে উন্নত রাষ্ট্রে পরিণত করার লক্ষ্যে যথাযথ বিদ্যুৎ সরবরাহ প্রয়োজন । তাই বাংলাদেশ বিদ্যুৎ উন্নয়ন বোর্ড-কে আধুনিক করে তোলার জন্য বিভিন্ন পদক্ষেপ (পাওয়ার স্টেশন স্থাপন, বিদ্যুৎ সঞ্চালন লাইন নির্মাণ) নেওয়া হয় । এ কাজগুলো সম্পাদনে সরকার বেসরকারি প্রতিষ্ঠানের সাথে চুক্তিবদ্ধ হয় । এতে চুক্তির শর্ত অনুযায়ী উভয়পক্ষই মুনাফা পাবে। সরকার ও বেসরকারি প্রতিষ্ঠানের চুক্তিবদ্ধ সম্পর্কটি হলো পিপিপি ( PPP - Public Private Partnership) বা সরকারি-বেসরকারি অংশীদারিত্বভিত্তিক ব্যবসায়। এতে বেসরকারি প্রতিষ্ঠানগুলো সরকারকে উন্নয়ন কাজে সহায়তা করবে। এক্ষেত্রে ব্যবসায় প্রতিষ্ঠানগুলো কম ঝুঁকিতে বিনিয়োগ করতে পারে ও কর সুবিধা পায়। এছাড়া নির্দিষ্ট সময় পর্যন্ত বেসরকারি . বিনিয়োগকারীরাও মুনাফা পাবে। তাই সরকারের সাথে বেসরকারি প্রতিষ্ঠান পিপিপি ব্যবসায় করতে উৎসাহিত হয়। এতে সরকার দেশের অবকাঠামো নির্মাণে প্রয়োজনীয় অর্থসংস্থান করতে পারে। ফলে দেশে বিনিয়োগের পরিমাণ বাড়ে। অতএব, দেশের অর্থনৈতিক ভিত্তি শক্তিশালী করার জন্য PPP ব্যবসায় সিদ্ধান্তটি যথার্থ।"
        }
      ]
    },
    {
      "number": "8",
      "uddipok": "বেগম ফেরদৌসী একজন সফটওয়্যার ইঞ্জিনিয়ার। তিনি নিজস্ব প্রচেষ্টায় এমন একটি সফটওয়্যার তৈরি করেন যার মাধ্যমে দেশের যেকোনো ব্যবসায় প্রতিষ্ঠান তাদের হিসাব ও তথ্য খুব সহজেই সংরক্ষণ করতে পারে। একটি নির্দিষ্ট আইনের মাধ্যমে তিনি মেধাস্বত্ব সংরক্ষণ করেন। কিছুদিন পর ফেরদৌসী তার ভাই ফারহানের কাছে মেধাস্বত্ব হস্তান্তর করেন। ফারহান সাথে সাথে নির্দিষ্ট আইনের মাধ্যমে তা নিবন্ধন করে আইনগত সুরক্ষার ব্যবস্থা নিয়েছেন। এখন তিনি নিরাপদভাবে তার ব্যবসায় পরিচালনা করছেন।",
      "tag": "CB 19",
      "sub_questions": [
        {
          "label": "ক",
          "question": "পেটেন্ট কী?",
          "explanation": "নতুন কোনো উদ্ভাবিত জিনিস, বিষয় বা পদ্ধতি নির্দিষ্ট সময়ের জন্য আবিষ্কারককে ব্যবহার, বিক্রি বা উন্নয়ন করার ক্ষেত্রে সরকারের দেওয়া সম্পূর্ণ অধিকারকে পেটেন্ট বলে ।"
        },
        {
          "label": "খ",
          "question": "ট্রেডমার্ক বলতে কী বোঝায়?",
          "explanation": "ট্রেডমার্ক হলো পণ্যকে সহজে চিহ্নিত করার জন্য সম্পূর্ণ ভিন্ন কোনো প্রতীক বা চিহ্ন। এর মাধ্যমে মালিক নির্দিষ্ট পণ্যের ওপর নির্দিষ্ট চিহ্ন ব্যবহারের একক অধিকার লাভ করে। এতে ক্রেতা-ভোক্তাদের কাছে তার পণ্য পরিচিতি পায়। আবার, অসাধু ব্যবসায়ীদের জালিয়াতি এর মাধ্যমে রোধ করা যায় । ফলে ক্রেতা-বিক্রেতা উভয়ই এর সুফল পায়।"
        },
        {
          "label": "গ",
          "question": "বেগম ফেরদৌসী ব্যবসায়ের কোন আইনের আশ্রয় নিয়েছেন? ব্যাখ্যা করো।",
          "explanation": "বেগম ফেরদৌসী ব্যবসায়ের কপিরাইট আইনের আশ্রয় নিয়েছেন। কপিরাইট হলো সরকার কর্তৃক এক ধরনের আইনগত অধিকার। এর মাধ্যমে লেখক বা শিল্পী তার নতুন সৃষ্টিশীল সাহিত্য বা শিল্পকর্মের ওপর একক অধিকার পান। গল্প, প্রবন্ধ, নাটক, সাহিত্যকর্ম, সফটওয়্যার প্রভৃতি কপিরাইট করা হয়।উদ্দীপকের বেগম ফেরদৌসী একজন সফটওয়্যার ইঞ্জিনিয়ার। তিনি একটি সফটওয়্যার তৈরি করেছেন। এর মাধ্যমে দেশের যেকোনা ব্যবসায় প্রতিষ্ঠান তাদের হিসাব ও তথ্য খুব সহজেই সংরক্ষণ করতে পারে। একটি নির্দিষ্ট আইনের মাধ্যমে তিনি মেধাস্বত্ব সংরক্ষণ করেন। এতে অন্য কেউ এই সফটওয়্যার ব্যবহার করতে পারবে না। এর ওপর বেগম ফেরদৌসীর একক অধিকার প্রতিষ্ঠিত হয়েছে। এ বৈশিষ্ট্যের সাথে কপিরাইটের মিল আছে। সুতরাং, বেগম ফেরদৌসী তার সফটওয়্যারের কপিরাইট করেছেন ।"
        },
        {
          "label": "ঘ",
          "question": "জনাব ফারহান যথাযথ আইনগত সুরক্ষার ব্যবস্থা গ্রহণ করেছেন? উদ্দীপকের আলোকে বক্তব্যটির যথার্থতা বিশ্লেষণ করো।",
          "explanation": "ফারহান কপিরাইট নিবন্ধনের মাধ্যমে আইনগত সুরক্ষার ব্যবস্থা নিয়েছেন বলে আমি মনে করি । কপিরাইট আইনের মাধ্যমে লেখক আর্থিক ও সামাজিক ক্ষতির হাত থেকে রক্ষা পান। কেউ ইচ্ছাকৃতভাবে নিবন্ধিত বিষয়ের নকল করলে তিনি কপিরাইট আইন লঙ্ঘনকারী হয়ে থাকেন। এতে আদালত থেকে নকলকারীকে শাস্তি বা জরিমানা করা হয় । উদ্দীপকের বেগম ফেরদৌসী তার আবিষ্কৃত, সফটওয়্যার এর স্বত্ব তার ভাই ফারহানকে হস্তান্তর করেন। ফারহান সাথে সাথে নির্দিষ্ট আইনে নিবন্ধন করেন । এখানে কপিরাইট নিবন্ধনের কথা বলা হয়েছে । নিবন্ধনের ফলে সফটওয়্যারের ওপর ফারহানের একক অধিকার প্রতিষ্ঠিত হয়েছে। এতে অন্য কেউ সফটওয়্যারটি নকল বা ব্যবহার করতে পারবে না। করলেও আদালতের মাধ্যমে তিনি নকলকারীর বিরুদ্ধে মামলা করে আইনগতভাবে প্রতিকার পাবেন। এতে তার আর্থিক ও সামাজিক স্বার্থ সুরক্ষা হবে। সুতরাং, ফারহানের সফটওয়্যারের কপিরাইট নিবন্ধন করা যৌক্তিক হয়েছে।"
        }
      ]
    },
    {
      "number": "9",
      "uddipok": "সামীনের বাবা একজন দক্ষ দরজি। ছোটবেলা থেকে বাবার সাথে থাকতে থাকতে সেও সেলাই ও কাটিং-এর কাজে দক্ষ হয়ে উঠেছে। ডিগ্রি পাস করে সামীন বাবার ব্যবসায়টি ঢেলে সাজানোর উদ্যোগ নিয়েছে। সে শুধু দরজি কাজে সীমাবদ্ধ না থেকে সেলাই, এমব্রয়ডারি, বুটিকসহ কাপড়ের বিভিন্ন কাজ করার কর্মসূচি নিয়ে এগিয়ে এসেছে। কিন্তু এজন্য তার মূলধনের প্রয়োজনীয়তা দেখা দিয়েছে। সে বিভিন্নভাবে খোঁজ নিয়ে জেনেছে যে, তার মতো ক্ষুদ্র ব্যবসায়ীদের সহজ শর্তে ঋণ দেওয়া হচ্ছে এবং বিদেশিরাও এক্ষেত্রে অর্থায়নে এগিয়ে এসেছে। ফলে সামীন ঋণ নিয়ে জোরে-শোরে কাজ শুরু করে দিল ।",
      "tag": "CB 19",
      "sub_questions": [
        {
          "label": "ক",
          "question": "SME এর পূর্ণরূপ কী?",
          "explanation": "SME-এর পূর্ণরূপ হলো- Small and Medium Enterprise।"
        },
        {
          "label": "খ",
          "question": "BGMEA (বিজিএমইএ) পোশাক শিল্পে গুরুত্বপূর্ণ কেন?",
          "explanation": "বিজিএমইএ (BGMEA ) হলো- Bangladesh Garment Manufacturers and Exporters Association এটি বাংলাদেশে তৈরি পোশাক শিল্পের টেকসই উন্নয়নের লক্ষ্যে কাজ করছে। প্রতিষ্ঠানটি রপ্তানিকারকদের পোশাক রপ্তানি বিষয়ে তথ্য সরবরাহ করে থাকে। এছাড়া এটি দেশে ও বিদেশে পোশাক মেলার আয়োজন করে। ফলে বিদেশি ক্রেতা ও ব্যবসায়ীদের সাথে দেশীয় ব্যবসায়ীদের প্রত্যক্ষ সম্পর্ক তৈরি হয়। এতে দেশের রপ্তানি আয় বাড়ে ও বৈদেশিক মুদ্রা অর্জন হয়। তাই বিজিএমইএ প্রতিষ্ঠানটি পোশাক শিল্পে গুরুত্বপূর্ণ।"
        },
        {
          "label": "গ",
          "question": "উদ্দীপকে সামীনের কোন ধরনের সহায়ক সেবার প্রয়োজন দেখা দিয়েছিল? ব্যাখ্যা করো।",
          "explanation": "উদ্দীপকে সামীনের সমর্থনমূলক সহায়ক সেবার প্রয়োজন দেখা দিয়েছিল। উদ্যোক্তা ব্যবসায় গঠনে আগ্রহী হওয়ার পর তা বাস্তবায়নে সমর্থনমূলক সহায়তা প্রয়োজন হয়। পুঁজি সরবরাহ, কর অবকাশ, অবকাঠামোগত সুবিধা, কাঁচামাল সরবরাহ প্রভৃতি সমর্থনমূলক সহায়ক সেবার উদাহারণ। উদ্দীপকের সামীন বাবার কাজ দেখে দেখে সেলাই ও কাটিং-এর কাজ শেখে। ডিগ্রী পাস করে সে বাবার ব্যবসায়টি নতুন করে সাজানোর উদ্যোগ নিয়েছে। সে সেলাই, কাটিং-এর পাশাপাশি এমব্রয়ডারি, বুটিকসহ অন্যান্য কাজেও যুক্ত হতে চায়। এক্ষেত্রে তার বেশি পরিমাণ মূলধন প্রয়োজন। প্রয়োজনীয় মূলধন পেলে সে তার পরিকল্পনা বাস্তবায়ন করতে পারবে। উদ্যোক্তাকে মূলধন সরবরাহ সমর্থনমূলক সহায়তার অন্তর্ভুক্ত। সুতরাং, উদ্দীপকে সামীনের সমর্থনমূলক সহায়তার প্রয়োজন ছিল ।"
        },
        {
          "label": "ঘ",
          "question": "\"প্রদত্ত ঋণ সুবিধা সামীনের মতো হাজারো ব্যবসায়ীর সহায়ক হবে\"। এর যথার্থতা উদ্দীপকের আলোকে বিশ্লেষণ করো।",
          "explanation": "উদ্দীপকের সামীন এসএমই ফাউন্ডেশন থেকে ঋণ নিয়েছে। যা দেশের ব্যবসায়িক উন্নয়নে গুরুত্বপূর্ণ ভূমিকা রাখছে। ক্ষুদ্র ও মাঝারি ব্যবসায় প্রতিষ্ঠানসমূহকে ঋণ সহায়তাদানকারী প্রতিষ্ঠান এসএমই ফাউন্ডেশন। বিভিন্ন দাতা দেশ ও সংস্থার সহায়তায় • বাংলাদেশ সরকার এসএমই ফাউন্ডেশন গড়ে তোলে। কর্মসংস্থান তৈরির মাধ্যমে অর্থনৈতিক উন্নয়নই এর মূল কাজ । উদ্দীপকের সামীন ডিগ্রী পাস করে বাবার দর্জি ব্যবসায় নতুন করে শুরু করতে চায়। তাই সে সেলাই, এমব্রয়ডারি, বুটিকসহ কাপড়ের নানা কাজ নিয়ে প্রকল্প শুরু করে। এজন্য মূলধনের প্রয়োজন হলে সে ঋণের উৎস খোঁজে। তখন সে জানতে পারে, তার মতো ছোট ব্যবসায়ীদের সহজ শর্তে ঋণ দেওয়া হচ্ছে। এতে বিদেশিরাও অর্থায়ন করে থাকে। সামীন এই ঋণের উৎস এসএমই ফাউন্ডেশন থেকে ঋণ নিয়ে পুরোদমে কাজ শুরু করল । এসএমই ফাউন্ডেশন মূলত ক্ষুদ্র ও মাঝারি শিল্পোদ্যোক্তাদের ব্যবসায়িক সহায়তা দেয়। তাদের দক্ষতা বাড়াতে প্রশিক্ষণের ব্যবস্থা করে। প্রয়োজনীয় ঋণ সরবরাহের পাশাপাশি পণ্য বাজারজাতকরণে সাহায্য করে। এর মাধ্যমে দেশের সম্ভাব্য উদ্যোক্তা শ্রেণি উৎসাহিত হয়। তারা নতুন নতুন উদ্যোগ নিতে আগ্রহ দেখায়। ফলে দেশে নতুন কর্মসংস্থানের সুযোগ তৈরি হয়, যা বেকারত্ব কমাতে ভূমিকা রাখে। এছাড়া সম্পদের যথাযথ ব্যবহারের মাধ্যমে জাতীয় আয় বাড়ে। এভাবে দেশের ব্যবসায় ও বাণিজ্যের উন্নয়ন হয়। সুতরাং, দেশের সামগ্রিক উন্নয়নে এসএমই ফাউন্ডেশন-এর ভূমিকা অনস্বীকার্য।"
        }
      ]
    },
    {
      "number": "10",
      "uddipok": "জনাব শরীফ একজন সমাজসেবী জনহিতৈষী ব্যক্তিত্ব। সমাজের মানুষের উপকার হয়, এমন বিভিন্ন রকম বিষয় নিয়ে তিনি কাজ করেন। পাড়ায় তিনি একটি পাঠাগার নির্মাণ করেছেন। গরিব মানুষের ছেলেমেয়েদের লেখাপড়ায় উৎসাহ দেওয়ার জন্য প্রতিষ্ঠা করেছেন একটি শিক্ষা সহায়ক ফাউন্ডেশন। সেই সাথে আয় বৃদ্ধির পাশাপাশি কর্মসংস্থান সৃষ্টির জন্য কিছু বিত্তবান মানুষকে একত্র করে অংশীদারি ভিত্তিতে গড়ে তুলেছেন একটি বুটিক হাউজ। এখানকার মুনাফার একটি অংশ তিনি সহায়ক ফাউন্ডেশনে নিয়মিত দিচ্ছেন।",
      "tag": "CB 19",
      "sub_questions": [
        {
          "label": "ক",
          "question": "কৃতিত্বার্জ‌ন চাহিদা কী?",
          "explanation": "কৃতিত্ব অর্জনের চাহিদা বলতে প্রতিযোগিতাপূর্ণ কাজ করা এবং এরূপ কাজে সন্তোষজনক ফলাফল অর্জনের আগ্রহকে বোঝায় ।"
        },
        {
          "label": "খ",
          "question": "আত্মকর্মসংস্থান বলতে কী বোঝায়?",
          "explanation": "আত্মকর্মসংস্থান বলতে নিজেই নিজের কর্মসংস্থান তৈরি করাকে বোঝায় । এর মাধ্যমে নিজের দক্ষতা, চেষ্টা ও গুণাবলি দিয়ে নিজেই নিজের কাজের সুযোগ তৈরি করা যায়। এক্ষেত্রে স্বল্প পুঁজি বিনিয়োগ করে ও বুদ্ধিমত্তাকে কাজে লাগিয়ে ঝুঁকি নিয়ে জীবিকা অর্জনের ব্যবস্থা করা যায়। এটি একটি স্বাধীন ও সম্মানীয় পেশা ।"
        },
        {
          "label": "গ",
          "question": "উদ্দীপকে জনাব শরীফের গৃহীত প্রথম পর্যায়ের প্রয়াশকে কী বলা যায়? ব্যাখ্যা করো।",
          "explanation": "উদ্দীপকে জনাব শরীফের গৃহীত প্রথম পর্যায়ের প্রয়াসকে উদ্যোগ বলা হয়। এটি হলো ঝুঁকি নিয়ে নতুন কিছু করার প্রচেষ্টা। জনকল্যাণ, মুনাফা বা অন্য কোনো উদ্দেশ্যে উদ্যোগ হতে পারে। যিনি উদ্যোগ নেন তাকে বলা হয় উদ্যোক্তা। উদ্দীপকের জনাব শরীফ একজন সমাজসেবী ব্যক্তিত্ব। তিনি সমাজের মানুষের উপকারে কাজ করেন। তিনি পাড়ায় একটি পাঠাগার নির্মাণ করেছেন। এছাড়া গরীব মানুষের ছেলেমেয়েদের লেখাপড়ায় সহযোগিতার জন্য একটি শিল্প সহায়ক ফাউন্ডেশন করেছেন। জনাব শরীফের এই কর্মপ্রচেষ্টার উদ্দেশ্য ছিল জনকল্যাণ ।' তিনি নিজ উদ্যোগে এরূপ সৃজনশীল কাজগুলো করেছেন। তাই বলা যায়, জনাব শরীফের প্রথম পর্যায়ের কাজ উদ্যোগের অন্তর্ভুক্ত।"
        },
        {
          "label": "ঘ",
          "question": "“বুটিক হাউজ গড়া নিঃসন্দেহে ব্যবসায় উদ্যোগ এবং সমাজের জন হিতকর\"। উদ্দীপকের আলোকে উক্তিটির যথার্থতা ব্যাখ্যা করো।",
          "explanation": "“বুটিক হাউজ গড়া নিঃসন্দেহে ব্যবসায় উদ্যোগ এবং সমাজের জন্য হিতকর”—উক্তিটি যথার্থ । লাভের আশায় ঝুঁকি নিয়ে ব্যবসায় স্থাপন ও পরিচালনা হলো ব্যবসায় উদ্যোগ। এর প্রধান উদ্দেশ্য মুনাফা অর্জন করা। এর মাধ্যমে কর্মসংস্থানের সুযোগ তৈরি হয়। এছাড়া সম্পদের যথাযথ ব্যবহার, জাতীয় আয় বৃদ্ধি, সামাজিক দায়িত্ব পালন প্রভৃতির মাধ্যমে ব্যবসায় উদ্যোগ সমাজের উন্নয়ন নিশ্চিত করে। উদ্দীপকের জনাব শরীফ একজন জনহিতৈষী ব্যক্তিত্ব। তিনি সমাজের মানুষের জন্য পাঠাগার নির্মাণ, দরিদ্রদের সহায়তা করে থাকেন। এ উদ্দেশ্যগুলোর সফল বাস্তবায়নে তিনি একটি ফাউন্ডেশন করেছেন। এ ফাউন্ডেশনটির আয় বাড়ানোর জন্য তিনি একটি বুটিকের ব্যবসায় গড়ে তোলেন। এর মাধ্যমে আয় বাড়ার পাশাপাশি কর্মসংস্থানের সুযোগ তৈরি হয়েছে। জনাব শরীফের বুটিকের ব্যবসায় প্রতিষ্ঠা ব্যবসায় উদ্যোগের আওতাভুক্ত । জনাব শরীফ বুটিক ব্যবসায়ের ব্যবসায়ের মাধ্যমে সমাজের অনেকের কর্মসংস্থানের সুযোগ তৈরি করেছেন। এতে তাদের আয় বাড়ার পাশাপাশি জীবনযাত্রার মান উন্নত হবে। এছাড়া বুটিকের কাঁচামাল হিসেবে সম্পদের সুষ্ঠু ব্যবহার হবে। অন্যদিকে এর পণ্য বিক্রির মাধ্যমে ভোক্তার চাহিদা পূরণ হবে। আবার শিক্ষা সহায়ক ফাউন্ডেশনের আয় বাড়ানোর উদ্দেশ্যে ব্যবসায়টি প্রতিষ্ঠা করা হয়েছে। ব্যবসায়ের মুনার একটি অংশ নিয়মিত উক্ত ফাউন্ডেশনে যুক্ত হবে। ফলে সমাজের সকল মানুষ উপকৃত হবে। তাই বলা যায়, উল্লিখিত ব্যবসায় উদ্যোগের মাধ্যমে সমাজের সার্বিক কল্যাণ সাধন হবে।"
        }
      ]
    },
    {
      "number": "11",
      "uddipok": "বেগম লায়লা একজন আধুনিক গৃহিণী। ইদানীং পোশাকের কেনাকাটা তিনি তার মোবাইলের মাধ্যমে সম্পন্ন করে থাকেন। এতে তার ব্যয় বেশ কমে গেছে। ফেসবুকের কল্যাণে বিভিন্ন রকমের পোশাকের হরেক রকম ডিজাইন ও মূল্য তিনি ঘরে বসেই জানতে পারছেন এবং সঙ্গে সঙ্গে অর্ডারও দিয়ে দিচ্ছেন। ইদানীং আবার ক্রয়কৃত পোশাকের বিল, বিদ্যুৎ বিলসহ নানা রকম আর্থিক লেনদেনের কাজ তিনি ঘরে বসেই সম্পন্ন করে থাকেন। এখন তার দেখাদেখি প্রতিবেশী ও অন্যরাও একই পদ্ধতি অনুসরণ করছে।",
      "tag": "CB 19",
      "sub_questions": [
        {
          "label": "ক",
          "question": "তথ্য প্রযুক্তি কী?",
          "explanation": "উপাত্ত ও তথ্য সংগ্রহ, প্রক্রিয়াজাতকরণ, সংরক্ষণ, আধুনিকীকরণ ও বিতরণ সংশ্লিষ্ট আধুনিক কম্পিউটারাইজড ব্যবস্থাকে তথ্য প্রযুক্তি বলে ।"
        },
        {
          "label": "খ",
          "question": "বর্তমানে মোবাইল ব্যাংকিং এত জনপ্রিয় কেন?",
          "explanation": "তারবিহীন টেলিকমিউনিকেশন ব্যবস্থায় মোবাইল সেট ব্যবহার করে ব্যাংকের সাথে সরাসরি যোগাযোগ প্রতিষ্ঠা, তথ্য সংগ্রহ, তথ্য বিনিময় ও লেনদেন করাকে মোবাইল ব্যাংকিং বলে। ব্যাংকের আর্থিক ও হিসাবসংক্রান্ত ডেটাবেজে ঢুকে দ্রুততার সাথে নিজের তথ্য বের করে আনার ও লেনদেন করার সুযোগ তৈরি করেছে মোবাইল ব্যাংকিং ব্যবস্থা। এ ব্যবস্থায় ব্যাংক হিসাব বিবরণী সংগ্রহ ও সীমিত তহবিল স্থানান্তর করা যায়। এজন্যই বর্তমানে মোবাইল ব্যাংকিং বেশি জনপ্রিয় হচ্ছে ।"
        },
        {
          "label": "গ",
          "question": "উদ্দীপকে বর্ণিত পোশাক ক্রয়কে কিরূপ ব্যবসায় বলে? ব্যাখ্যা করো।",
          "explanation": "উদ্দীপকে বর্ণিত পোশাক ক্রয়কে অনলাইন ব্যবসায় বলে । এ ধরনের ব্যবসায়ে ইন্টারনেট প্রযুক্তির মাধ্যমে ব্যবসায়িক লেনদেন করা হয়। এতে ক্রেতা বিশ্বের যেকোনো স্থান থেকে পণ্য কেনার ফরমায়েশ দিতে পারে। এক্ষেত্রে বিক্রেতার নিজস্ব ওয়েবসাইট বা ফেসবুক পেজ ব্যবহার করা হয়। ফলে পণ্য কেনা-বেচার কাজ দ্রুত করা যায় । উদ্দীপকের বেগম লায়লা পোশাক কেনার কাজ মোবাইলের মাধ্যমে করেন। তিনি ফেসবুকের কল্যাণে বিভিন্ন রকম পোশাকের ডিজাইন ও মূল্য সহজে জানতে পারেন। তিনি ঘরে বসেই পছন্দের পণ্য সরবরাহের অর্ডার দেন। এতে তার খরচ বেশ কমে গেছে। কারণ, তাকে আর নির্দিষ্ট দোকানে গিয়ে সময় ও অর্থ খরচ করতে হয় না। দোকানটির ওয়েবসাইট বা ফেসবুক পেজে ছবি দেখেই তিনি পণ্য বাছাই করতে পারেন। এরপর বিক্রেতা তাকে নির্দিষ্ট স্থানে পণ্য পৌঁছে দেয়। এভাবে স্বয়ংক্রিয় পদ্ধতিতে ব্যবসায়ের কাজ করা হলো অনলাইন ব্যবসায় । তাই বলা যায়, বেগম লায়লা অনলাইন ব্যবসায়ের মাধ্যমে পোশাক কিনে থাকেন ।"
        },
        {
          "label": "ঘ",
          "question": "বেগম লায়লার সফল হওয়ার পেছনে ব্যবসায়ের যে সহায়ক সেবা ইতিবাচক ভূমিকা রেখেছে তার সপক্ষে যুক্তি দাও।",
          "explanation": "বেগম লায়লার সফল হওয়ার পেছনে ব্যবসায়ের ‘উদ্দীপনামূলক’ সহায়ক সেবা ভূমিকা রেখেছে । এ ধরনের সহায়তা ব্যক্তিকে কোন ব্যবসায় সম্পর্কে অনুপ্রেরণা দেয়। এক্ষেত্রে ব্যক্তি বিভিন্ন পক্ষের কাছ থেকে পরামর্শ পেয়ে থাকেন । উদ্যোগ গ্রহণমূলক শিক্ষা ও প্রশিক্ষণ, আর্থিক সহায়তা, প্রযুক্তিগত সহায়তা, উদ্যোগ, পরামর্শ প্রভৃতি উদ্দীপনামূলক সহায়তার অন্তর্গত । উদ্দীপকের বেগম লায়লা একজন আধুনিক গৃহিণী। তিনি মোবাইলের মাধ্যমে পোশাক কেনার কাজ করেন। আর তিনি ঘরে বসেই পোশাক ও বিদ্যুৎ বিল পরিশোধসহ বিভিন্ন আর্থিক লেনদেনের কাজ করেন। তার দেখাদেখি প্রতিবেশী ও অন্যরাও একই পদ্ধতি অনুসরণ করছে। আধুনিক প্রযুক্তির ব্যবহার বেগম লায়লাকে অনলাইন ব্যবসায়ে উৎসাহী করেছে। এ প্রযুক্তিতে ব্যবসায়িক লেনদেনের সুবিধা বেশি। এতে তার অর্থ ও সময় সাশ্রয় হয়। এ সুবিধাগুলো বেগম লায়লার প্রতিবেশীদেরও আগ্রহী করেছে। এভাবে কোনো কাজে আগ্রহী করে তোলার সাথে উদ্দীপনামূলক সহায়তার মিল আছে। তাই বলা যায়, বেগম লায়লার অনলাইন ব্যবসায়িক লেনদেনে সফল হওয়ার ক্ষেত্রে উদ্দীপনামূলক সহায়তা অবদান রেখেছে।"
        }
      ]
    }
  ]
}