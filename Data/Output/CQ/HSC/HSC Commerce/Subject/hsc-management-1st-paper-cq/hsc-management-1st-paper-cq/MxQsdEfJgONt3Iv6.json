{
  "title": "নটরডেম কলেজ, ঢাকা ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "রাজন পড়াশোনা শেষ করে নিজের পায়ে দাঁড়ানোর চেষ্টা করছে। নিজেদের একটা অনাবাদি পুকুর সংস্কার করে মাছের পোনা ছেড়েছে। পাশাপাশি একটি এনজিও থেকে ঋণ নিয়ে একটা পোল্ট্রি ফার্ম পরিচালনা করেছে যেখান থেকে দৈনিক কিছু আয় আসে। প্রতিদিন সে অনেক ডিম বিক্রয় করে। হঠাৎ একটা রোগে অনেক মুরগি মারা যাওয়ায় সে শঙ্কিত হয়ে পড়েছে। থানা পশুপালন কর্মকর্তা তাকে প্রশিক্ষণ নেওয়ার কথা বলেছেন।",
      "tag": "NDCD 24",
      "sub_questions": [
        {
          "label": "ক",
          "question": "ব্যবসায় কাকে বলে?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "সামাজিক ব্যবসায় ধারণাটি ব্যাখ্যা করো।",
          "explanation": "যে ব্যবসায়ে মুনাফা প্রাপ্তির লক্ষ্যে গঠিত না হয়ে তা সমাজের কল্যাণ, দারিদ্র্য দূরীকরণ ও ব্যবসায় প্রসারের জন্য ব্যয় করা হয় তাকে সামাজিক ব্যবসায় বলে। এ ব্যবসায়ে বিনিয়োগকারী কোনো মুনাফা নেন না, শুধু তাদের বিনিয়োগকৃত অর্থ ফেরত নেন। মুনাফা ব্যবসায় সম্প্রসারণে পুনরায় বিনিয়োগ করা হয়। এছাড়া সমাজের দরিদ্রতা দূর করা ও সামাজিক কল্যাণে মুনাফা ব্যয় করা হয়। মূলত মানসিক সন্তুষ্টি অর্জনের উদ্দেশ্যে মালিক এ ধরনের ব্যবসায়ে অর্থ বিনিয়োগ করেন।"
        },
        {
          "label": "গ",
          "question": "রাজনের শিল্পের ধরনটি কী? মতামত ব্যাখ্যা করো।",
          "explanation": "উদ্দীপকের রাজনের শিল্পটি প্রজনন শিল্পের অন্তর্গত। এ শিল্পের উৎপাদিত সামগ্রী পুনরায় উৎপাদনের কাজে ব্যবহার করা হয়। সাধারণত উদ্ভিদ ও প্রাণীর বংশবিস্তারের মাধ্যমে পুনরায় উৎপাদন কাজে ব্যবহার হবে এমন পণ্য এ শিল্পে তৈরি করা হয়। নার্সারি, পোলট্রি ফার্ম, মাছ চাষ প্রভৃতি এ শিল্পের উদাহরণ। উদ্দীপকে রাজন নিজের একটি অনাবাদি পুকুর সংস্কার করে তাতে মাছের পোনা ছাড়ে। এক্ষেত্রে সে এসব পোনা পরিচর্যার মাধ্যমে বড় করে তোলে। আবার এ বড় মাছ পুকুরটিতে ডিম ছাড়ে যা থেকে আবার পোনা উৎপন্ন হবে। এছাড়া সে একটি পোল্ট্রি ফার্মও পরিচালনা করছে। ফার্মটিতে মুরগি প্রতিনিয়ত ডিম পাড়ছে। যা বাজারে বিক্রি করে সে দৈনন্দিন ব্যয় নির্বাহ করে। এক্ষেত্রে রাজনের এ মাছ চাষ, পোল্ট্রি খামার পরিচালনা সব কাজেই প্রাণিজ অংশবিশেষ পুনঃপ্রক্রিয়াজাত বংশবিস্তারের কাজ। এসবের সাথে প্রজনন শিল্পের মিল রয়েছে। সুতরাং, উদ্দীপকের রাজনের সামগ্রিক কর্মকাণ্ড প্রজনন শিল্পের অন্তর্ভুক্ত।"
        },
        {
          "label": "ঘ",
          "question": "রাজনের শঙ্কিত হওয়ার সাথে ব্যবসায়ের কোন বৈশিষ্ট্যের সামঞ্জস্যতা রয়েছে তা সমাধানের উপায় বিশ্লেষণ করো।",
          "explanation": "ব্যবসায়ের ঝুঁকি ও অনিশ্চয়তা বৈশিষ্ট্যের কারণে রাজন শঙ্কিত যা সমাধানে যথাযথ প্রশিক্ষণের ব্যবস্থা নিতে হবে বলে আমি মনে করি। ব্যবসায়ের সব পর্যায়েই ঝুঁকি ও অনিশ্চয়তা বিদ্যমান। তাই ব্যবসায়ীকে সবসময় ঝুঁকি ও অনিশ্চয়তার মধ্যদিয়ে চলতে হয়। এক্ষেত্রে সঠিক বিনিয়োগের ক্ষেত্র চিহ্নিতকরণ, প্রয়োজনীয় প্রশিক্ষণ প্রভৃতির মাধ্যমে ব্যবসায়ের এ সম্ভাব্য ঝুঁকি ও অনিশ্চয়তা পরিমিত মাত্রায় আনা যায়। উদ্দীপকে রাজন পুকুরে মাছ চাষ ও পোল্ট্রি ফার্ম পরিচালনা করে। তার ব্যবসায়িক কার্যক্রম প্রজনন শিল্পের সাথে সম্পর্কযুক্ত। হঠাৎ একটা রোগে তার পোল্ট্রি ফার্মের অনেক মুরগি মারা যাওয়ায় সে শঙ্কিত হয়ে পড়েছে। এক্ষেত্রে থানা পশুপালন কর্মকর্তা তাকে প্রশিক্ষণ নেওয়ার কথা বলেছেন। রাজনের পোল্ট্রি ফার্মের ব্যবসায়টিতে মুরগি মারা যাওয়ার মাধ্যমে ক্ষতি হওয়ার একটি সম্ভবনা ছিল। আর কিছুদিন পরেই হঠাৎ তার ফার্মের অনেক মুরগি মারা যায়, যা তাকে শঙ্কিত করেছে। এক্ষেত্রে থানা পশুপালন কর্মকর্তার থেকে প্রশিক্ষণ পেলে সে উক্ত কাজটি সম্পর্কে ভালো ধারণা পাবে। এতে সে সঠিকভাবে মুরগি পালন করে সম্ভাব্য ঝুঁকির পরিমাণ কমাতে পারবে। ফলে সে ভবিষ্যতে তার উক্ত কাজে সফল হবে। সুতরাং, ব্যবসায়ের ঝুঁকি ও অনিশ্চয়তা বৈশিষ্ট্যটি মাথায় রেখে যথাযথ প্রশিক্ষণ নিলে রাজন তার সমস্যাটির সমাধান করতে পারবে।"
        }
      ]
    },
    {
      "number": "2",
      "uddipok": "রফিক বিভিন্ন মৌসুমি পণ্যের ব্যবসায় করে। ধানের সময় ধান কিনে মজুত করে রাখে। পরে বিক্রি করে। এভাবে রবিশস্যের সময় রবিশস্য, পাটের সময় পাট। বন্যা, বর্ষা, খরা, ইত্যাদি কারণে উৎপাদন হ্রাস- বৃদ্ধি বিবেচনায় নিয়ে সে এতদিন ব্যবসায় করে আসছে। কিন্তু বিশ্বায়নের প্রভাবে ইদানীং কৃষিপণ্যের বাজার নিয়ে বড়ই সমস্যা। চাহিদা, যোগান ইত্যাদির গতিবিধি বুঝে ওঠা মুশকিল। ব্যাংকগুলোও কৃষিপণ্যের ওপর ঋণ সুবিধা দিচ্ছে না।",
      "tag": "NDCD 24",
      "sub_questions": [
        {
          "label": "ক",
          "question": "ব্যবসায় পরিবেশের ধারণাটি ব্যাখ্যা করো।",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "বাজারজাতকরণ প্রসার বলতে কী বোঝ?",
          "explanation": "পণ্য-সেবা বা ব্র্যান্ড সম্পর্কে সম্ভাব্য গ্রাহকদের মধ্যে আগ্রহ তৈরি করে বিক্রয় বাড়ানোর চেষ্টাকে বাজারজাতকরণ প্রসার বলে।। বাজারজাতকরণ প্রসারের মাধ্যমে সম্ভাব্য ক্রেতাকে চূড়ান্ত ও স্থায়ী ক্রেতা বা ভোক্তায় পরিণত করার চেষ্টা করা হয়। এটি সাধারণত প্রচার ও বিজ্ঞাপনের মাধ্যমে করা হয়। বাজারজাতকরণ প্রসারের মাধ্যমে বাণিজ্যের জ্ঞানগত বাধা দূর করা হয়।"
        },
        {
          "label": "গ",
          "question": "রফিকের ব্যবসায়ে প্রথমত কোন ধরনের পরিবেশের প্রভাব বেশি ছিল? ব্যাখ্যা করো।",
          "explanation": "উদ্দীপকের রফিকের ব্যবসায়ে প্রথমত প্রাকৃতিক পরিবেশের প্রভাব বেশি ছিল। প্রাকৃতিক উপাদানের সমন্বয়ে এ পরিবেশ গঠিত হয়। কোনো দেশের জলবায়ু, ভূ-প্রকৃতি, মৃত্তিকা, নদ-নদী প্রভৃতি প্রাকৃতিক পরিবেশের উপাদান। এসব উপাদানের পার্থক্যের কারণে স্থানভেদে এ পরিবেশ ভিন্ন হয়। অনুকূল প্রাকৃতিক পরিবেশ ব্যবসায় গঠনে গুরুত্বপূর্ণ ভূমিকা রাখে। উদ্দীপকের রফিক মৌসুমি পণ্যের ব্যবসায় করে। ধানের সময় ধান কিনে মজুত রাখে। এভাবে রবিশস্যের সময় রবি শস্য, পাটের সময় পাট কিনে রাখে ও পরে বিক্রি করে। রফিক বন্যা, বর্ষা, খরা প্রভৃতি কারণে উৎপাদন হ্রাস-বৃদ্ধি বিবেচনায় নিয়ে ব্যবসায় করে আসছে। এসব উপাদানের ওপর রফিকের কোনো নিয়ন্ত্রণ নেই। এসব বিষয় ব্যবসায়ের প্রাকৃতিক পরিবেশের সাথে সামঞ্জস্যপূর্ণ। তাই বলা যায়, রফিকের ব্যবসায়ে প্রথমত প্রাকৃতিক পরিবেশের প্রভাব বেশি ছিল।"
        },
        {
          "label": "ঘ",
          "question": "তুমি কি মনে করো আন্তর্জাতিক সম্পর্কই রফিকে ব্যবসায়ে নেতিবাচক প্রভাবের পেছনে প্রধান কারণ? তোমার মতামত বিশ্লেষণ করো।",
          "explanation": "আন্তর্জাতিক সম্পর্কই রফিকের ব্যবসায়ে নেতিবাচক প্রভাবের পেছনে প্রধান কারণ বলে আমি মনে করি।.. আন্তর্জাতিক সম্পর্ক রাজনৈতিক পরিবেশের অন্যতম একটি উপাদান। আন্তর্জাতিক সম্পর্কের অনুকূল পরিবেশ থাকলে ব্যবসা-বাণিজ্যের দ্রুত সম্প্রসারণ সম্ভব। অন্যদিকে, প্রতিকূল পরিবেশ ব্যবসায়ের পরিচালনা ও স্বাভাবিক কার্যক্রমে ব্যাঘাত ঘটায়। উদ্দীপকে রফিক বিভিন্ন মৌসুমি পণ্যের ব্যবসায় করে। বিশ্বায়নের প্রভাবে ইদানীং কৃষিপণ্যের বাজারে বড়ই সমস্যা দেখা দিচ্ছে। চাহিদা, যোগান প্রভৃতির গতিবিধি বুঝে ওঠা তার জন্য মুশকিল হয়ে যাচ্ছে। ব্যাংকগুলোও কৃষিপেণ্যের ওপর ঋণ সুবিধা দিচ্ছে না। এসবের জন্য সো ব্যবসায়টি চালাতে সমস্যার সম্মুখীন হচ্ছে। মূলত আন্তর্জাতিক সম্পর্ক রফিকের ব্যবসায়ে প্রভাব ফেলেছে। আন্তর্জাতিক সম্পর্কের কারণে মুক্ত বাণিজ্য সৃষ্টি হয়েছে। ফলে যেকোনো দেশের জন্যই পণ্য আমদানি-রপ্তানি সহজ হয়েছে। এ কারণে রফিকের মতো ব্যবসায়ীদের আন্তর্জাতিক বাজারের চাহিদা ও যোগান • সম্পর্কে বুঝে ওঠা কঠিন হয়ে যায়। আবার বিশ্বব্যাপী প্রতিযোগিতার কারণে কৃষিপণ্যের দাম প্রতিনিয়ত ওঠা-নামা করে। তাই ব্যাংকগুলোও এক্ষেত্রে ঋণ দিতে অনীহা প্রকাশ করে। সুতরাং বলা যায়, আন্তর্জাতিক সম্পর্কই রফিকের ব্যবসায়ে নেতিবাচক প্রভাবের পিছনে প্রধান কারণ।"
        }
      ]
    },
    {
      "number": "3",
      "uddipok": "তৈরি পোশাক বিক্রেতা মি. আলম স্বল্প পুঁজির কারণে ব্যবসায়ে সাফল্য লাভে ব্যর্থ হয়ে মি. জলিলকে একজন অংশীদার হিসেবে নিতে আগ্রহ প্রকাশ করেন। মি. জলিল ব্যবসায়ের কেবল মূলধন বিনিয়োগ করেন কিন্তু পরিচালনায় অংশগ্রহণ করেন না। 'ব্যবসায়টি ভালোই চলছিল। কিছুদিন চলার পর মি. আলম আদালতে দেউলিয়া ঘোষিত হয়।",
      "tag": "NDCD 24",
      "sub_questions": [
        {
          "label": "ক",
          "question": "একমালিকানা ব্যবসায় কী?",
          "explanation": "একজন ব্যক্তির মালিকানায় গঠিত, পরিচালিত ও নিয়ন্ত্রিত ন ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "অংশীদারি ব্যবসায়ে চুক্তিপত্র প্রয়োজন কেন?",
          "explanation": "অংশীদারদের মধ্যকার চুক্তির বিষয়বস্তু দলিলে লিপিবদ্ধ করাকে অংশীদারি চুক্তিপত্র বলে। • অংশদারি চুক্তিপত্রে অংশীদারের অধিকার ও দায়-দায়িত্ব উল্লেখ থাকে। এটি ব্যবসায় পরিচালনার ভবিষ্যৎ দিকনির্দেশক হিসেবে কাজ করে। এর বিষয়বস্তু এমনভাবে ঠিক করা হয়, যেন যেকোনো সমস্যার সমাধান পাওয়া যায়।"
        },
        {
          "label": "গ",
          "question": "জনাব জলিল কোন ধরনের অংশীদার ব্যাখ্যা করো।",
          "explanation": "উদ্দীপকে মি. জলিল একজন ঘুমন্ত অংশীদার। এ ধরনের অংশীদার ব্যবসায়ে মূলধন বিনিয়োগ করে। কিন্তু এরা ব্যবসায় পরিচালনায় অংশগ্রহণ করে না। তবে এ অংশীদার ব্যবসায়ের মুনাফা ভোগ করে, অসীম দায় বহন করে। উদ্দীপকের মি. আলম একজন তৈরি পোশাক বিক্রেতা। স্বল্প পুঁজির কারণে তিনি ব্যবসায়ে সফলতা অর্জন করতে পারছেন না। এজন্য তিনি মি. জলিলকে অংশীদার হিসেবে নেন। মি. জলিল ব্যবসায়ে মূলধন বিনিয়োগ করলেও ব্যবসায় পরিচালনায় অংশগ্রহণ করেন না। কিন্তু চুক্তি অনুযায়ী তিনি মুনাফা ভোগ করেন। এছাড়া তিনি ব্যবসায়ের অসীম দায়ও বহন করবেন। এক্ষেত্রে ব্যবসায়ের দায়ের জন্য তার ব্যক্তিগত সম্পত্তিও দায়বদ্ধ থাকতে পারে। এসব বৈশিষ্ট্যের সাথে ঘুমন্ত অংশীদারের মিল পাওয়া যায়। তাই বলা যায়, উদ্দীপকের মি. জলিল ব্যবসায়টিতে একজন ঘুমন্ত অংশীদার।"
        },
        {
          "label": "ঘ",
          "question": "উদ্দীপকে বর্ণিত ব্যবসায়টির বিলোপসাধন ঘটবে কী? তোমার মতামত দাও।",
          "explanation": "উদ্দীপকে বর্ণিত ব্যবসায়টির বাধ্যতামূলক বিলোপসাধন হবে বলে আমি মনে করি। ১৯৩২ সালের অংশীদারি আইনের ৪১ ধারায় বাধ্যতামূলক বিলোপসাধন সম্পর্কে বলা হয়েছে। এক্ষেত্রে কোনো অংশীদারি ব্যবসায়ের সব অংশীদার বা একজন ছাড়া সব অংশীদার একসাথে দেউলিয়া হলে এ ধরনের বিলোপসাধন হয়। এ বিলোপসাধনের মাধ্যমে ব্যবসায়ের বিষয় সম্পত্তি ও দেনা পাওনার সার্বিক নিষ্পত্তি হয়। উদ্দীপকের মি. আলম একজন তৈরি পোশাক বিক্রেতা। স্বল্প পুঁজির কারণে তিনি ব্যবসায়ে মুনাফা অর্জন করতে পারছিলেন না। এজন্য তিনি মি. জলিলকে অংশীদার হিসেবে নেন। এতে ব্যবসায়টি শুরুতে সফলভাবেই চলছিল। কিন্তু ব্যবসায়টি কিছুদিন চলার পর মি. আলম দেউলিয়া হয়ে পড়েন। উদ্দীপকের ব্যবসায়টি শুরুতে লাভজনক ছিল। কিন্তু দুজন অংশীদারের মধ্যে মি. আলম বর্তমানে দেউলিয়া ঘোষিত হয়েছেন। ফলে এ পরিস্থিতিতে তার পক্ষে ব্যবসায় পরিচালনা করা সম্ভব নয়। অংশীদারি ব্যবসায়ের সব অংশীদার বা একজন ছাড়া সব অংশীদার দেউলিয়া হলে ঐ ব্যবসায়ের বাধ্যতামূলক বিলোপসাধন ঘটে। এক্ষেত্রে উক্ত ব্যবসায়টিতেও এ বিষয়গুলো বিদ্যমান। তাই বলা যায়, উদ্দীপকের ব্যবসায়টির বাধ্যতামূলক বিলোপসাধন ঘটবে।"
        }
      ]
    },
    {
      "number": "4",
      "uddipok": "মধ্যস্থব্যবসায়ীদের হাত থেকে রক্ষা পওয়ার জন্য ২০১১ সালে আলমনগরের তাঁত শিল্পীরা একটি সমিতি গঠন করলো। ২০১৩ সাল পর্যন্ত তাদের অর্জিত মুনাফার পরিমাণ ছিল নিম্নরূপ: বছর → ২০১১ ২০১২ ২০১৩ মুনাফা → ২০,০০০ ২৫,০০০ ৩০,০০০ তারা বিধিবদ্ধ ন্যূনতম হারে সাধারণ সঞ্চিতি তহবিল সংরক্ষণ করে। ১৫,০০০ টাকার একটি নতুন তাঁতকল ক্রয়ের জন্য তারা সংরক্ষিত তহবিল ব্যবহারের চিন্তা করছে",
      "tag": "NDCD 24",
      "sub_questions": [
        {
          "label": "ক",
          "question": "উৎপাদক সমবায় সমিতি কী?",
          "explanation": "সমশ্রেণিভুক্ত কয়েকজন উৎপাদক উৎপাদন ও বিক্রির কাজে প্রতিযোগিতা না করে পারস্পরিক সহযোগিতার উদ্দেশ্যে যে সমবায় সমিতি গড়ে তোলে, তাকে উৎপাদক সমবায় সমিতি বলে।"
        },
        {
          "label": "খ",
          "question": "“একতাই বল”- উক্তিটির তাৎপর্য ব্যাখ্যা করো।",
          "explanation": "সকলে মিলে একভাবে, একমনে ও একত্রে চলার প্রবণতাকে একতা বলে। দরিদ্র ও সমমনা ব্যক্তিরা নিজেদের পারস্পরিক কল্যাণে সমবায় গঠন করেন। তাই সফলতা লাভের জন্য সব অবস্থাতেই এর সদস্যদের ঐক্যবদ্ধ থাকতে হয়। এতে তাদের কেউ ঠকাতে পারে না। এজন্যই বলা হয়, একতাই বল সমবায় সমিতির মূলনীতি।"
        },
        {
          "label": "গ",
          "question": "সাংগঠনিক স্তর বিচারে উদ্দীপকের প্রতিষ্ঠানটি কোন ধরনের সমবায় সংগঠন? ব্যাখ্যা করো।",
          "explanation": "সাংগঠনিক স্তর বিচারে উদ্দীপকের প্রতিষ্ঠানটি প্রাথমিক সমবায় সংগঠন। এ সমবায় সমিতি প্রাথমিক পর্যায়ে যোগদানকারী সদস্যদের নিয়ে গঠিত হয়। এটি তৃণমূল পর্যায়ের কমপক্ষে ২০ জন ব্যক্তিবর্গের সমন্বয়ে গঠিত একটি সংগঠন। এরূপ সমবায় সাধারণ বাজার, মহল্লা বা গ্রামভিত্তিক হয়ে থাকে। উদ্দীপকে মধ্যস্থব্যবসায়ীদের হাত থেকে রক্ষা পাওয়ার জন্য ২০১১ সালে আলমনগরের তাঁত শিল্পীরা মিলে একটি সমিতি গঠন করে। মুনাফা থেকে তারা সংরক্ষিত ও উন্নয়ন তহবিলে অর্থ জমা করে। অবশিষ্ট অর্থ তারা নিজেদের মধ্যে সমানভাবে ভাগ করে নেয়। এ সংগঠনটি প্রাথমিক পর্যায়ে যোগদানকারী তাঁত শিল্পীদের নিয়ে গঠিত হয়েছে। আর এ সংগঠনটি হতে শুধুমাত্র উক্ত এলাকার তাঁত শিল্পীরাই সুফল ভোগ করবে। এসব বৈশিষ্ট্যের সাথে প্রাথমিক সমবায় সমিতির মিল রয়েছে। তাই বলা যায়, উদ্দীপকে তাঁত শিল্পীদের সংগঠনটি প্রাথমিক সমবায় সংগঠন।"
        },
        {
          "label": "ঘ",
          "question": "তুমি কি মনে করো সঞ্চিতি তহবিল হতে তাঁতকল ক্রয়ের সমুদয় অর্থের সংস্থান হবে? যুক্তিসহ উত্তর দাও।",
          "explanation": "সঞ্চিতি তহবিল থেকে তাঁতকল ক্রয়ের সমুদয় অর্থের সংস্থান সম্ভব হবে না বলে আমি মনে করি। সমবায় সমিতির অর্জিত মুনাফার পুরো অংশ সদস্যদের মধ্যে বণ্টন করা হয় না। আইন অনুযায়ী অর্জিত মুনাফার কমপক্ষে ১৫% সঞ্চিতি তহবিলে জমা রাখতে হয়। এ সঞ্চিতি তহবিলের অর্থ সমিতির ব্যবসায় - সম্প্রসারণে ব্যবহার করা হয়। উদ্দীপকের তাঁত শিল্পীরা একটি সমবায় সমিতি গড়ে তোলে। তারা মূলত মধ্যস্থব্যবসায়ীদের হাত থেকে রক্ষা পাওয়ার জন্যই সমিতিটি গঠন করে। তারা এ সমিতির অর্জিত মুনাফা বিধিবদ্ধ নিয়মানুসারে একটি সঞ্চিতি তহবিলে জমা রাখে। এ তহবিল থেকে তারা ১৫,০০০ টাকার একটি নতুন তাঁতকল কেনার চিন্তা করে। ২০১১ থেকে ২০১৮ সাল পর্যন্ত তাদের মোট সঞ্চিতি তহবিলের পরিমাণ নিম্নরূপ: তিন বছরে মোট সঞ্চিতি তহবিলের পরিমাণ হয় ১১,২৫০ টাকা। এ টাকা তাঁতকল কেনার জন্য প্রয়োজনীয় পরিমাণ থেকে (১৫,০০০ - ১১,২৫০) বা ৩,৭৫০ টাকা কম। তাই বলা যায়, তাঁতকল কেনার সমুদয় অর্থের সংস্থান সঞ্চিতি তহবিল থেকে হবে না।"
        }
      ]
    },
    {
      "number": "5",
      "uddipok": "বাজারে জনাব সোবহানের মুদির দোকান রয়েছে। তিনি দেখেন অন্যান্য কোম্পানিগুলো বিভিন্ন দুর্যোগে ত্রাণ নিয়ে জনগণের পাশে দাঁড়ায়। তারা স্কুল, কলেজ ও হাসপাতাল প্রতিষ্ঠা করে। জনাব সোবহান ন্যায্য মূল্যে পণ্য বিক্রি করে, ওজনে কম দেয় না এবং সর্বদা ভালোমানের পণ্য বিক্রি করে। এভাবেই তিনি তার সামাজিক দায়িত্ব পালন করে বলে মনে করে।",
      "tag": "NDCD 24",
      "sub_questions": [
        {
          "label": "ক",
          "question": "বণিক সমিতি কী?",
          "explanation": "কোনো নির্দিষ্ট অঞ্চলের ব্যবসায়ী ও শিল্পপতিগণ নিজেদের স্বার্থরক্ষা ও ব্যবসায়িক উন্নয়নের জন্য যে সংগঠন প্রতিষ্ঠা করে তাকে শিল্প ও বণিক সমিতি বলে।"
        },
        {
          "label": "খ",
          "question": "পলিথিন কীভাবে পরিবেশ দূষণ করে?",
          "explanation": "প্রকৃতির বিভিন্ন উপাদানের স্বাভাবিক ভারসাম্য নষ্ট হলে এবং পরিবেশের ওপর নেতিবাচক প্রভাব পড়লে, তাকে পরিবেশ দূষণ বলে। পরিবেশ দূষণের অন্যতম কারণ হলো পলিথিনের ব্যবহার। এটি মাটিতে বা অন্যান্য আবর্জনার সাথে মিশে সম্পূর্ণ নিঃশেষ হতে সময় লাগে শত শত বছর। ফলে পলিথিন ব্যবহারে অন্যান্য আবর্জনা ও বর্জ্য পদার্থের পচন প্রক্রিয়া বাধাগ্রস্ত হয়ে পড়ে। এমনকি ফেলে দেওয়া পলিথিন নালা-নর্দমায় জমা হয়ে বর্জ্য পদার্থ প্রবাহে বাধা তৈরি করে। এতে পরিবেশ দূষণ হয়।"
        },
        {
          "label": "গ",
          "question": "উদ্দীপকের বড় বড় কোম্পানিগুলো কাদের প্রতি সামাজিক দায়িত্ব পালন করছে? বর্ণনা করো।",
          "explanation": "উদ্দীপকের বড় বড় কোম্পানিগুলো স্থানীয় সম্প্রদায়ের প্রতি মধ সামাজিক দায়িত্ব পালন করছে। সমাজ থেকে নানা ধরনের সুযোগ-সুবিধা নিয়ে গড়ে ওঠে ব্যবসায়। কলে তাই সমাজের স্থানীয় সম্প্রদায়ের জন্য অনুকূল পরিবেশ বজায় রাখতে কৌ ব্যবসায়ীদের সচেতন হওয়া প্রয়োজন। শিক্ষাপ্রতিষ্ঠান স্থাপন, ত্রাণ বিতরণ, পরিবেশ দূষণমুক্ত রাখা প্রভৃতি ব্যবসায়ীর স্থানীয় সম্প্রদায়ের প্রতি দায়িত্ব। উদ্দীপকের জনাব সোবহান একজন মুদি ব্যবসায়ী। তিনি দেখেন যে বড় বড় কোম্পানিগুলো বিভিন্ন দুর্যোগে ত্রাণ তহবিলে অনেক অর্থ জমা দেয়। পাশাপাশি তারা স্কুল, কলেজ ও হাসপাতাল প্রতিষ্ঠা করে। এছাড়া কোম্পানিগুলোতে বর্জ্য ব্যবস্থাপনাও রয়েছে। এতে সম্ভাব্য পরিবেশ দূষণ হওয়া থেকে এলাকাগুলো রক্ষা পায়। এতে কোম্পানিগুলোর সুনাম বাড়ে। আবার প্রতিষ্ঠানগুলো ব্যবসায়ের পাশাপাশি আরও অনেক সমাজ সেবামূলক কর্মকান্ডের সাথে জড়িত। এসব কাজের সাথে ব্যবসায়ের স্থানীয় সম্প্রদায়ের প্রতি সামাজিক দায়িত্ব পালনের মিল আছে। তাই বলা যায়, কোম্পানিগুলো স্থানীয় সম্প্রদায়ের প্রতি সামাজিক দায়িত্ব পালন করছে।"
        },
        {
          "label": "ঘ",
          "question": "জনাব সোবহানের সামাজিক দায়িত্ব পালনের ধারণা নৈতিকতার আলোকে মূল্যায়ন করো।",
          "explanation": "জনাব সোবহানের ক্রেতা ও ভোক্তাদের প্রতি সামাজিক দায়িত্ব পালনের ধারণাটি নৈতিকতার আলোকে যথার্থ বলে আমি মনে করি। ব্যবসায়ের প্রাণ ক্রেতা ও ভোক্তা। তাই ক্রেতা ও ভোক্তাদের প্রতি ব্যবসায়ীর সামাজিক দায়িত্ব পালন করতে হয়। পণ্যে ভেজাল না দেওয়া, মাপে কম না দেওয়া, ক্ষতিকর পণ্য বিক্রি না করা প্রভৃতি হলো ব্যবসায়ীর ক্রেতা ও ভোক্তাদের প্রতি সামাজিক দায়িত্ব। উদ্দীপকের জনাব সোবহান একজন ব্যবসায়ী। তার একটি মুদি দোকান আছে। তিনি তার গ্রাহকদের ঠকান না। তিনি অসৎ উপায়ে লাভ করা থেকেও বিরত থাকেন। এজন্য তিনি মাপে কম দেন না। এ কাজগুলোকে তিনি সামাজিক দায়িত্ব পালন বলে মনে করেন। জনাব সোবহান নৈতিকতার সাথে ব্যবসায় পরিচালনা করেন। তিনি - ক্রেতাদের ন্যায্যমূল্যে ভালোমানের পণ্য সরবরাহ করেন। এতে ক্রেতারা মানসম্মত পণ্য ব্যবহারের সুযোগ পায়। এছাড়া তিনি গ্রাহকদের ঠকান না ও ওজনে কম দেন না। এতে তার প্রতি ক্রেতাদের আস্থা বেড়ে যায়। তার এসব কাজের সাথে ব্যবসায়ীর ক্রেতা ও ভোক্তাদের প্রতি সামাজিক দায়িত্বের মিল পাওয়া যায়। তাই বলা যায়, জনাব সোবহান যথাযথভাবে ক্রেতা ও ভোক্তাদের প্রতি সামাজিক দায়িত্ব পালনের মাধ্যমে নৈতিকভাবে ব্যবসায় পরিচালনা করছেন।"
        }
      ]
    },
    {
      "number": "6",
      "uddipok": "রায়হান, রাজিব ও রাকিব তিন বন্ধু সমঝোতার ভিত্তিতে একটি সিরামিকস্ কোম্পানি গড়ে তুলেছিল। প্রতিষ্ঠানটি এখন অনেক বড় হয়েছে। বন্ধুদের মধ্যে সামান্য ভুল বোঝাবুঝির কারণে কিছুদিন হলো প্রতিষ্ঠানটি বন্ধই হয়ে গেল। কিন্তু তাদের বন্ধুত্ব অটুট রয়েছে। তারা আরেকজন বন্ধুকে সাথে নিয়ে নতুন ধরনের একটি ব্যবসায় গড়ে তোলার সিদ্ধান্ত নিল। যেখানে প্রতিষ্ঠানটি নিজ নামে পরিচিত, পরিচালিত ও নিয়ন্ত্রিত হবে এবং অস্তিত্বও সহজে বিপন্ন হবে না।",
      "tag": "NDCD 24",
      "sub_questions": [
        {
          "label": "ক",
          "question": "বিবরণপত্র কী?",
          "explanation": "পাবলিক লিমিটেড কোম্পানির শেয়ার বিক্রির জন্য জনসাধারণের উদ্দেশ্যে কোম্পানির বিষয়াদি উল্লেখ করে যে প্রচারপত্র ইস্যু করে, তাকে বিবরণপত্র বলে।"
        },
        {
          "label": "খ",
          "question": "পরিমেল নিয়মাবলির গুরুত্ব ব্যাখ্যা করো।",
          "explanation": "কোম্পানি সংগঠনের অভ্যন্তরীণ কাজ পরিচালনার সব নিয়ম বিস্তারিতভাবে যে দলিলে উল্লেখ থাকে, তাকে পরিমেল নিয়মাবলি বলে। এটি কোম্পানির অন্যতম গুরুত্বপূর্ণ দলিল। কারণ এতে কোম্পানির পরিচালনা সংক্রান্ত বিষয়ের উল্লেখ থাকে। অর্থাৎ, এতে কোম্পানির দৈনন্দিন কাজ পরিচালনার পদ্ধতি বা নিয়ম-নীতির কথা বলা থাকে। এটি অনুসরণ করে কোম্পানি কাজ পরিচালনা করে।"
        },
        {
          "label": "গ",
          "question": "রায়হানদের গড়া প্রাথমিক প্রতিষ্ঠানটি কোন ধরনের ব্যবসায় সংগঠন? ব্যাখ্যা করো।",
          "explanation": "রায়হানদের গড়া প্রাথমিক প্রতিষ্ঠানটি অংশীদারি ব্যবসায় সংগঠন। মুননাফা অর্জনের উদ্দেশ্যে দুই বা ততোধিক ব্যক্তি পারস্পরিক সমঝোতার ভিত্তিতে এ ধরনের ব্যবসায় গঠন ও পরিচালনা করে। এর সদস্য সংখ্যা সর্বনিম্ন ২ জন এবং সর্বোচ্চ ২০ জন। চুক্তি এ ব্যবসায়ের মূলভিত্তি। অংশীদাররা চুক্তি অনুযায়ী এ ব্যবসায়ের লাভ-লোকসান ও দায়-দায়িত্ব বহন করে। উদ্দীপকের রায়হান, রাজিব ও রাকিব তিন বন্ধু একটি সিরামিকস্ কোম্পানি গড়ে তুলেছিল। তারা পারস্পরিক সমঝোতার ভিত্তিতে এ প্রতিষ্ঠান গড়ে তোলে। চুক্তি অনুযায়ী তারা ব্যবসায়ের মূলধন বিনিয়োগ ও পরিচালনায় অংশগ্রহণ করে। ব্যবসায়ের লাভ-লোকসানও তারা চুক্তি অনুযায়ী বণ্টন করে। এসব বৈশিষ্ট্য অংশীদারি ব্যবসায়ের সাথে মিলে যায়। তাই রায়হানদের গড়া প্রাথমিক প্রতিষ্ঠানটি অংশীদারি ব্যবসায় সংগঠন।"
        },
        {
          "label": "ঘ",
          "question": "চার বন্ধু মিলে নতুন ধরনের প্রতিষ্ঠান গড়ে তোলার সিদ্ধান্তের যৌক্তিকতা বিশ্লেষণ করো।",
          "explanation": "চার বন্ধু মিলে নতুন ধরনের যৌথ মূলধনী ব্যবসায় প্রতিষ্ঠান গড়ে তোলার সিদ্ধান্তটি যৌক্তিক বলে আমি মনে করি। এ ধরনের সংগঠন সীমিত দায়বিশিষ্ট হয়ে থাকে। তারা জনসাধারণের কাছে শেয়ার বিক্রি করে মূলধন সংগ্রহ করতে পারে। কোম্পানি আইনের অধীনে গঠিত হওয়ায় এদের আইনগত সত্তাও রয়েছে। উদ্দীপকের রায়হান, রাজিব ও রাকিব তিন বন্ধু সমঝোতার ভিত্তিতে একটি সিরামিকস্ কোম্পানি গড়ে তুলেছিলে। কিন্তু বন্ধুদের মাঝে ভুল বোঝাবুঝির কারণে কিছুদিন হলো প্রতিষ্ঠানটি বন্ধ হয়ে গেছে। তারপর তারা • আরেকজন বন্ধুকে সাথে নিয়ে নতুন একটি ব্যবসায় গড়ে তোলার সিদ্ধান্ত নেয়। যেখানে প্রতিষ্ঠানটি নিজ নামে পরিচিত, পরিচালিত ও নিয়ন্ত্রিত হবে। বৈশিষ্ট্য অনুযায়ী এটি একটি যৌথ মূলধনী ব্যবসায় সংগঠন। এ-সংগঠনটি একটি আইনসৃষ্ট প্রতিষ্ঠান। তাই তারা আইনগত সত্তার সুবিধা পাবে। এ প্রতিষ্ঠানের দায় সীমিত হওয়ায় তাদের ব্যবসায়ের দায়ের অতিরিক্ত কোনো দায় বহন করতে হবে না। এছাড়াও ব্যবসায় সম্প্রসারণ করতে চাইলে পাবলিক লি. কোম্পানিতে রূপান্তর হতে পারবে। তখন শেয়ার ও ঋণপত্র বিক্রির মাধ্যমে খুব সহজেই প্রতিষ্ঠানের জন্য মূলধন সংগ্রহ করতে পারবে। এসব সুবিধার কথা বিবেচনা করেই তারা যৌথ মূলধনী ব্যবসায় প্রতিষ্ঠান গঠন করেন। সুতরাং, উদ্দীপকের চার বন্ধুর এরূপ ব্যবসায় প্রতিষ্ঠান গঠন যৌক্তিক হয়েছে।"
        }
      ]
    },
    {
      "number": "7",
      "uddipok": "জিসান, রুম্মন ও তাদের আরও ৪ বন্ধু মিলে এমন ব্যবসায় গঠন করতে চায়, যার পৃথক আইনগত সত্তা থাকবে কিন্তু জনসাধারণের কাছে শেয়ার বিক্রয় করা যাবে না। ব্যবসায়ের উন্নতিতে এর কলেবর বৃদ্ধি করা এখন সময়ের দাবি হিসেবে পরিগণিত। তাই তারা ব্যবসায়ের কিছু মৌলিক পরিবর্তন করার কথা ভাবছে, যেক্ষেত্রে সাধারণ জনগণের কাছে শেয়ার বিক্রয় করে অর্থ সংগ্রহ করতে পারবে এবং ব্যবসায়ের অনেক দক্ষ ব্যক্তিদের নিয়োগ দান করা যাবে।",
      "tag": "NDCD 24",
      "sub_questions": [
        {
          "label": "ক",
          "question": "অবলেখক কাকে বলে?",
          "explanation": "পাবলিক লিমিটেড কোম্পানির শেয়ার ও ঋণপত্র বিক্রির জন্য চুক্তিবদ্ধ ব্যক্তি বা প্রতিষ্ঠানকে অবলেখক বলে।"
        },
        {
          "label": "খ",
          "question": "সনদপ্রাপ্ত কোম্পানি বলতে কী বোঝায়?",
          "explanation": "১৮৪৪ সালে কোম্পানি আইন প্রণীত হওয়ার পূর্বে গঠিত কোম্পানিকে সনদপ্রাপ্ত কোম্পানি বলে। ইংল্যান্ডের রাজা বা রাণীর বিশেষ সনদ বা ফরমান বা ঘোষণাবলে এ কোম্পানি গঠিত হতো। ইস্ট ইন্ডিয়া কোম্পানি, চাটার্ড ব্যাংক অব ইংল্যান্ড, দ্যা ব্যাংক অব ইংল্যান্ড, চাটার্ড মার্কেন্টাইল ব্যাংক অব ইন্ডিয়া প্রভৃতি সনদপ্রাপ্ত কোম্পানির উদাহরণ।"
        },
        {
          "label": "গ",
          "question": "উদ্দীপকের জিসান ও রুম্মনদের প্রাথমিক প্রতিষ্ঠানটি কোন ধরনের ব্যবসায় সংগঠন বলে তুমি মনে করো? ব্যাখ্যা করো।",
          "explanation": "উদ্দীপকের জিসান ও রুম্মনদের প্রাথমিক প্রতিষ্ঠানটি প্রাইভেট লিমিটেড কোম্পানি সংগঠন বলে আমি মনে করি। ন্যূনতম ২ জন ও সর্বোচ্চ ৫০ জন সদস্যের সমন্বয়ে সীমাবদ্ধ দায়ের ভিত্তিতে প্রাইভেট লিমিটেড কোম্পানি গঠিত হয়। এ কোম্পানির শেয়ার অবাধে হস্তান্তরযোগ্য নয়। অর্থাৎ জনসাধারণের কাছে শেয়ার ও ঋণপত্র ক্রয়ের আহ্বান জানানো যায় না। উদ্দীপকের জিসান, রুম্মন ও তাদের আরও ৪ বন্ধু মিলে একটি ব্যবসায় গঠন করতে চায়। তারা এমন ব্যবসায় গঠন করতে চায়, যার পৃথক আইনগত সত্তা থাকবে। আবার এ কোম্পানি জনসাধারণের কাছে শেয়ার বিক্রি করতে পারবে না। অর্থাৎ, তাদের কোম্পানির শেয়ার হস্তান্তর অযোগ্য হবে। আবার কোম্পানির নিবন্ধনপত্র সংগ্রহ করেই তারা কাজ শুরু করতে পারবে। এসব বৈশিষ্ট্য প্রাইভেট লিমিটেড কোম্পানির সাথে সামঞ্জস্যপূর্ণ। তাই বলা যায়, উদ্দীপকের জিসান ও রুম্মনদের প্রাথমিক প্রতিষ্ঠানটি প্রাইভেট লিমিটেড কোম্পানি।"
        },
        {
          "label": "ঘ",
          "question": "উদ্দীপকে বর্ণিত উদ্ভূত পরিস্থিতি মোকাবিলার জন্য যে উদ্যোগ গ্রহণ করা হচ্ছে তার যৌক্তিকতা মূল্যায়ন করো।",
          "explanation": "উদ্দীপকে বর্ণিত উদ্ভূত পরিস্থিতি মোকাবিলার জন্য পাবলিক - লিমিটেড কোম্পানি গঠন করার যে উদ্যোগ নেওয়া হয়েছে তা যৌক্তিক। কমপক্ষে ৭ জন এবং সর্বোচ্চ শেয়ার সংখ্যা দ্বারা সীমিত সদস্য নিয়ে - পাবলিক লিমিটেড কোম্পানি গঠিত হয়। এর শেয়ার অবাধে হস্তান্তরযোগ্য। তাই বেশি পরিমাণে মূলধন সংগ্রহ করার জন্য পাবলিক লিমিটেড কোম্পানি গঠন করা হয়। উদ্দীপকের জিসান, রুম্মন ও তাদের ৪ বন্ধু মিলে একটি প্রাইভেট - লিমিটেড কোম্পানি গঠন করেছিল। বর্তমানে তারা তাদের ব্যবসায় - সম্প্রসারণ করতে চায়। তাই তারা এমন ব্যবসায় সংগঠন গঠন করতে - চায়, যেটি জনগণের কাছে শেয়ার বিক্রির মাধ্যমে অর্থ সংগ্রহ করতে পারবে। এক্ষেত্রে তারা প্রাইভেট লিমিটেড কোম্পানি হতে পাবলিক লিমিটেড কোম্পানিতে রূপান্তরিত হতে চায়। পাবলিক লিমিটেড কোম্পানিতে রূপান্তরিত হলে তারা শেয়ার বিক্রির মাধ্যমে আগের তুলনায় অধিক মূলধন সংগ্রহ করতে পারবে। এতে তাদের ব্যবসায় সম্প্রসারণ করা সহজ হবে। ফলে কোম্পানির মুনাফার হারও বাড়বে। এছাড়া কোম্পানি সম্প্রসারণের মাধ্যমে বিভিন্ন পদে দক্ষ লোকদের নিয়োগ দেওয়া সহজ হবে। এতে তাদের প্রতিষ্ঠানে কাজে গতিশীলতা আসবে। আর প্রতিষ্ঠানটি সহজেই লক্ষ্য অর্জন করতে পারবে। তাই বলা যায়, উদ্ভূত পরিস্থিতি মোকাবিলায় পাবলিক এ লিমিটেড কোম্পানি গঠন করার সিদ্ধান্তটি যৌক্তিক।"
        }
      ]
    },
    {
      "number": "8",
      "uddipok": "মি. মাসুম দীর্ঘদিন ধরে একটি কোম্পানির শেয়ারহোল্ডার। কিন্তু দুঃখের বিষয় কোম্পানিটি দীর্ঘদিন যাবৎ লাভের মুখ দেখছে না এবং দিনে দিনে লোকসানের পরিমাণ বৃদ্ধি পাচ্ছে। শেয়ারহোল্ডারগণ কোনো লভ্যাংশ পাচ্ছে না, পাওনাদারগণ তাদের পাওনা আদায় নিয়ে খুবই চিন্তিত। অবস্থাদৃষ্টে মনে হচ্ছে কোম্পানিটি বিলোপসাধনের দিকে যাচ্ছে।",
      "tag": "NDCD 24",
      "sub_questions": [
        {
          "label": "ক",
          "question": "প্রতিবন্ধ অংশীদার কাকে বলে?",
          "explanation": "ব্যবসায়ের অংশীদাররা কোনো ব্যক্তিকে অংশীদার হিসেবে পরিচয় - করিয়ে দিলে এবং উক্ত ব্যক্তি তা জেনেও নীরবতা অবলম্বন করলে তাকে প্রতিবন্ধ অংশীদার বলা হয়।"
        },
        {
          "label": "খ",
          "question": "অংশীদারি ব্যবসায়ের নিবন্ধনের প্রয়োজনীয়তা ব্যাখ্যা করো।",
          "explanation": "সরকার কর্তৃক নিয়োজিত নিবন্ধকের অফিসে অংশীদারি ব্যবসায়ের চুক্তিপত্র সংরক্ষণ ও ব্যবসায়ের নাম তালিকাভুক্ত করাকে অংশীদারি ব্যবসায়ের নিবন্ধন বলে। নিবন্ধিত অংশীদারি ব্যবসায়ে অপর অংশীদারের বিরুদ্ধে অধিকার আদায়ের জন্য মামলা করতে পারে। নিবন্ধিত ব্যবসায় তৃতীয় পক্ষের বিরুদ্ধেও মামলা করতে পারে। এছাড়া পাল্টা পাওনা আদায় ও চুক্তিজনিত অধিকার আদায়ের ক্ষেত্রেও এ অংশীদারি ব্যবসায় সুবিধা পায়। তাই অংশীদারি ব্যবসায়ের নিবন্ধন গুরুত্বপূর্ণ।"
        },
        {
          "label": "গ",
          "question": "মি. মাসুমের কোম্পানিটি কোন ধরনের? ব্যাখ্যা করো।",
          "explanation": "উদ্দীপকের মি. মাসুমের প্রতিষ্ঠানটি একটি পাবলিক লিমিটেড কোম্পানি। পাবলিক লিমিটেড কোম্পানির সদস্য সংখ্যা সর্বনিম্ন সাতজন থেকে সর্বোচ্চ শেয়ার সংখ্যা দ্বারা সীমাবদ্ধ। এর শেয়ার অবাধে হস্তান্তরযোগ্য। এটি জনগণকে শেয়ার ও ঋণপত্র কেনার আহ্বান জানাতে পারে। তাই এর মূলধনের পরিমাণ বেশি হয়। উদ্দীপকের মি. মাসুম দীর্ঘদিন ধরে একটি কোম্পানির শেয়ারহোল্ডার। কোম্পানিটির শেয়ার বিক্রয়ের মাধ্যমে মূলধন সংগ্রহ করে থাকে। অর্থাৎ, কোম্পানিটির শেয়ার অবাধে হস্তান্তরযোগ্য। আবার, অতিরিক্ত মূলধন সংগ্রহের জন্য তারা ঋণপত্র ইস্যু করতে পারে। এ কোম্পানিতে শেয়ারহোল্ডার ও ঋণপত্রের ধারকগণ অর্থবিনিয়োগের বিনিময়ে মুনাফা ও সুদ পেয়ে থাকে। এসব বৈশিষ্ট্য পাবলিক লিমিটেড কোম্পানির সাথে সম্পর্কিত। তাই বলা যায়, উদ্দীপকের মাসুমের প্রতিষ্ঠানটি একটি পাবলিক লিমিটেড কোম্পানি।"
        },
        {
          "label": "ঘ",
          "question": "উদ্দীপকের কোম্পানিটিতে কোন ধরনের বিলোপসাধন ঘটবে বলে তুমি মনে করো? যুক্তিসহ বিশ্লেষণ করো।",
          "explanation": "উদ্দীপকের কোম্পানিটির বাধ্যতামূলক বিলোপসাধন ঘটবে বলে আমি মনে করি। শেয়ার মালিক, পাওনাদার বা কোম্পানির নিবন্ধকের আবেদনের ফলে বা অন্য কোনো যুক্তিসঙ্গত কারণে আদালত কোম্পানির বাধ্যতামূলক বিলোপসাধনের নির্দেশ দিতে পারে। এতে নির্দেশ পাওয়া কোম্পানির আদালত কর্তৃক বাধ্যতামূলক অবসান হয়ে থাকে। উদ্দীপকের মি. মাসুমের কোম্পানিটি দীর্ঘদিন লাভের মুখ দেখছে না। দিন দিন কোম্পানিটির লোকসান 'বাড়ছে। শেয়ারহোল্ডারগণও কোনো লভ্যাংশ পাচ্ছে না। এছাড়া কোম্পানির 'পাওনাদারগণ তাদের পাওনা আদায় নিয়ে খুবই চিন্তিত। ধীরে ধীরে কোম্পানিটি বিলোপসাধনের দিকে যাচ্ছে। উদ্দীপকের কোম্পানিটি অনবরত লোকসান দেওয়ায় দেনার পরিমাণ • বাড়ছে। ভবিষ্যতেও লাভের সম্ভাবনা কম। তাই তাদের পক্ষে এ দেনা পরিশোধ করা সম্ভব নয়। এজন্য দেনা পরিশোধে ব্যর্থ হলে আদালত 'কোম্পানির কার্যক্রম বন্ধের নির্দেশ দিতে পারে। এক্ষেত্রে কোম্পানিটির বাধ্যতামূলক বিলোপসাধন হবে। সুতরাং, উদ্দীপকের পরিস্থিতিতে কোম্পানিটির বাধ্যতামূলক বিলোপসাধন ঘটবে।"
        }
      ]
    },
    {
      "number": "9",
      "uddipok": "মানিকগঞ্জের রশিদ মিয়া নিজস্ব বাড়ির আঙিনায় একটি সবজি বাগান গড়ে তোলেন। তিনি স্থানীয় বাজারে উৎপাদিত সবজি বিক্রি করে ন্যায্যমূল্য পান না, আবার কখনো কখনো কিছু সবজি অবিক্রীত থেকে যায়। পরবর্তীতে তিনি গ্রামের অন্যান্য সবজি চাষিদের সহায়তায় একটি সংগঠন গড়ে তোলেন। সকলে একত্রিত হওয়ার ফলে সামগ্রিক উৎপাদন বৃদ্ধি পায় এবং সংগঠনের নিজস্ব পরিবহনে এগুলো মানিকগঞ্জ জেলা সদর-বাজারে নিয়ে বিক্রির ব্যবস্থা করে তারা যথেষ্ট লাভবান হচ্ছেন।",
      "tag": "NDCD 24",
      "sub_questions": [
        {
          "label": "ক",
          "question": "কোরাম কাকে বলে?",
          "explanation": "কোনো কার্যক্রম পরিচালনার জন্য নির্দিষ্ট সংখ্যক সদস্য উপস্থিত থাকাকে কোরাম বলে।"
        },
        {
          "label": "খ",
          "question": "চিরন্তন অস্তিত্ব বলতে কী বোঝায়?",
          "explanation": "কোম্পানির চিরন্তন অস্তিত্ব বলতে বিলোপ হয় না এমন অস্তিত্বকে বোঝায়। পৃথক ও স্বাধীন সত্তার কারণে শেয়ারহোল্ডারদের মৃত্যু, দেউলিয়াত্ব প্রভৃতি কোম্পানি সংগঠনের অস্তিত্বকে বিপন্ন করে না। শুধু আইনের মাধ্যমেই এ ব্যবসায়ের বিলোপসাধন সম্ভব। এটিই কোম্পানির চিরন্তন অস্তিত্ব।"
        },
        {
          "label": "গ",
          "question": "রশিদ মিয়াদের উদ্যোগে গঠিত ব্যবসায় সংগঠনটি কোন ধরনের সংগঠন বলে তুমি মনে করো? ব্যাখ্যা করো।",
          "explanation": "রশিদ মিয়াদের উদ্যোগে গঠিত ব্যবসায় সংগঠনটি হলো সমবায় সংগঠন। সমবায় সমিতি সমাজের বিত্তহীন বা স্বল্পবিত্তসম্পন্ন মানুষের প্রচেষ্টায় গঠিত হয়। একে স্বল্প আয়ের মানুষের সংগঠনও বলা হয়। এর মূল উদ্দেশ্য হলো সদস্যদের আর্থিক কল্যাণ করা। উদ্দীপকে মানিকগঞ্জের রশিদ মিয়া একজন সবজি চাষি। তিনি বাগানের সবজি বিক্রি করে ন্যায্যমূল্য পান না। আবার কখনো কখনো কিছু সবজি অবিক্রীত থেকে যায়। এজন্য তিনি গ্রামের অন্যান্য সবজি চাষিদের নিয়ে একটি সংগঠন গড়ে তোলেন। সংগঠনটি প্রতিষ্ঠার মাধ্যমে তাদের সামগ্রিক উৎপাদন বাড়ে। আবার, তারা তাদের সংগঠনের নিজস্ব পরিবহনের মাধ্যমে জেলা শহরে সবজি বিক্রি করে বেশ লাভবান হয়েছেন। এভাবে সংগঠনটি তাদের আর্থিক কল্যাণ সাধন করছে। আর সংগঠনটির এসব কাজ সমবায় সমিতির বৈশিষ্ট্যের সাথে মিলে যায়। সুতরাং, রশিদ মিয়া ও গ্রামের অন্যান্য চাষিরা মিলে সমবায় সংগঠন গড়ে তুলেছিলেন।"
        },
        {
          "label": "ঘ",
          "question": "উদ্দীপকের রশিদ মিয়াদের মতো সংগঠনগুলো দেশের কৃষকদের ভাগ্য উন্নয়নের সহায়ক। এ ব্যাপারে তোমার মতামতের স্বপক্ষে যুক্তি দেখাও।",
          "explanation": "উদ্দীপকের রশিদ মিয়াদের মতো সমবায় সংগঠনগুলো দেশের কৃষকদের ভাগ্য উন্নয়নে সহায়ক বলে আমি মনে করি। সমবায় বিত্তহীন বা স্বল্প আয়ের মানুষের সংগঠন। এটি এসব মানুষদের একত্রিত করে তাদের আর্থিক কল্যাণ সাধন করে থাকে। এছাড়া এটি তাদের মধ্যস্থব্যবসায়ী, একচেটিয়া ব্যবসায়ীদের দৌরাত্ম্য থেকেও রক্ষা করে। আবার, সংগঠনটি দারিদ্র্য দূর করে অর্থনৈতিক উন্নয়ন গতিশীল রাখতেও ভূমিকা রাখে। উদ্দীপকে রশিদ মিয়া গ্রামের অন্যান্য সবজি চাষিদের নিয়ে তাদের আর্থিক কল্যাণ সাধনের জন্য একটি সমবায় সমিতি গড়ে তোলেন। সংগঠনটির ফলে তারা একত্রিত হয়ে সামগ্রিক উৎপাদন বাড়াতে সক্ষম হচ্ছেন। আবার, তারা সংগঠনের নিজস্ব পরিবহনে তাদের পণ্য জেলা সদরে নিয়ে বিক্রি করেও লাভবান হচ্ছেন। ফলে দিন দিন তাদের আর্থিক অবস্থার উন্নতি হচ্ছে। কৃষিপণ্য কেনা-বেচার ক্ষেত্রে বেশিরভাগ সময়ে মধ্যস্থব্যবসায়ী, একচেটিয়া ব্যবসায়ীর আধিপত্য দেখা যায়। সমবায় মধ্যস্থব্যবসায়ী ও একচেটিয়া ব্যবসায় রোধ করে এদের আধিপত্য কমাতে ভূমিকা রাখে। এতে চাষি, উৎপাদক সরাসরি ক্রেতা-ভোক্তার কাছে পণ্য বিক্রি করে ন্যায্যমূল্য পায়। আবার এর মাধ্যমে ক্রেতা-ভোক্তারাও ন্যায্যমূল্যে পণ্য কিনতে পারে। তাই তারা সরাসরি কৃষকদের থেকে পণ্য কিনতে উৎসাহী হয়। ফলে কৃষকরাও আর্থিকভাবে লাভবান হন। তাই বলা যায়, উদ্দীপকের রশিদ মিয়াদের মতো সংগঠনগুলো দেশের কৃষকদের ভাগ্য উন্নয়নে সহায়ক।"
        }
      ]
    },
    {
      "number": "10",
      "uddipok": "আলিম, তমাল ও জামাল অংশীদারিত্বের ভিত্তিতে একটি ইলেকট্রনিক্সের দোকান প্রতিষ্ঠা করেছে। অন্যরা মূলধন দিলেও তমাল কোনো মূলধন দিতে পারেনি। তবে এ ব্যবসায়ে তার দীর্ঘ অভিজ্ঞতা রয়েছে। জামাল জানিয়েছে চাকুরি করার কারণে ব্যবসায়ের দৈনন্দিন কাজে সে অংশ নিতে পারবে না। তবে আলিম ও তমালের প্রতি তার যথেষ্ট আস্থা ও বিশ্বাস রয়েছে।",
      "tag": "NDCD 24",
      "sub_questions": [
        {
          "label": "ক",
          "question": "স্মারকলিপি কাকে বলে?",
          "explanation": "কযে মূল দলিলে কোম্পানির মৌলিক বিষয়গুলো (কোম্পানির নাম, ঠিকানা, উদ্দেশ্য, দায়, মূলধন, সম্মতি) সংক্ষেপে লিপিবদ্ধ থাকে, তাকে স্মারকলিপি বা পরিমেলবন্ধ বলে।"
        },
        {
          "label": "খ",
          "question": "অংশীদারদের অসীম দায় বলতে কী বুঝায়?",
          "explanation": "অংশীদারি ব্যবসায়ে বিনিয়োজিত 'মূলধনের বাইরেও সদস্যদের ব্যক্তিগত সম্পত্তিতে দায় সৃষ্টি হওয়াকে অংশীদারদের অসীম দায় বলে। এক্ষেত্রে ব্যবসায়িক দায়ের জন্য ব্যক্তিগত সম্পদ দায়বদ্ধ হয়ে থাকে। অসীম দায়ের কারণে দেনা পরিশোধের জন্য ব্যবসায়িক সম্পদ যথেষ্ট না হলে অংশীদারগণের ব্যক্তিগত সম্পদও দায়বদ্ধ থাকে। এক্ষেত্রে কোনো অংশীদার দেউলিয়া হলে তার দায়ও অবশিষ্ট অংশীদারদের বহন করতে হয়।"
        },
        {
          "label": "গ",
          "question": "তমাল কোন ধরনের অংশীদার বলে তুমি মনে করো? ব্যাখ্যা করো।",
          "explanation": "উদ্দীপকের তমাল একজন কর্মী অংশীদার। এ ধরনের অংশীদার ব্যবসায়ে কোনো মূলধন বিনিয়োগ করেন না। শুধু নিজস্ব শ্রম ও দক্ষতা দিয়ে কাজ করে ব্যবসায়ে সক্রিয় থাকেন। চুক্তি অনুযায়ী একজন কর্মী অংশীদার ব্যবসায়ের লাভ-ক্ষতিতে অংশ নেন। উদ্দীপকের আলিম, তমাল ও জামাল অংশীদারিত্বের ভিত্তিতে একটি ইলেকট্রনিক্সের দোকান প্রতিষ্ঠা করেছে। তমাল ব্যবসায়ে কোনো মূলধন সরবরাহ করেননি। তিনি ব্যবসায়ে শ্রম এবং অভিজ্ঞতাকে কাজে লাগিয়ে সক্রিয় রয়েছেন। এক্ষেত্রে তিনি তার এ শ্রমের বিনিময়ে পারিশ্রমিক পেতে পারেন। এছাড়া চুক্তিতে উল্লেখপূর্বক তিনি ব্যবসায়টির লাভ- ক্ষতিতেও অংশ নেবেন। এসব বৈশিষ্ট্য কর্মী অংশীদারের সাথে মিলে যায়। তাই তমালকে একজন কর্মী অংশীদার বলা যায়।"
        },
        {
          "label": "ঘ",
          "question": "তোমার মতে জামাল কী ব্যবসায়ের লাভ-লোকসানের সমান অংশীদার হতে পারবে? বক্তব্যের যথার্থতা বিশ্লেষণ করো।",
          "explanation": "উদ্দীপকের জামাল ঘুমন্ত অংশীদার হওয়ায় ব্যবসায় পরিচালনায় অংশগ্রহণ না করলেও ব্যবসায়ের লাভ-লোকসানের সমান অংশীদার হতে পারবে বলে আমি মনে করি। ঘুমন্ত অংশীদার ব্যবসায়ে মূলধন বিনিয়োগ করলেও ব্যবসায় পরিচালনায় অংশ নেয় না। কিন্তু এরা চুক্তি অনুযায়ী লাভ-লোকসানে অংশ নেয়। এছাড়া ব্যবসায়ে এদের দায়ও অসীম। উদ্দীপকের আলিম, তমাল ও জামাল একটি অংশীদারি ব্যবসায় প্রতিষ্ঠা করেছে। ব্যবসায়ে আলিম ও জামাল মূলধন সরবরাহ করলেও তমাল কোনো মূলধন সরবরাহ করেনি। অন্যদিকে, জামাল চাকুরি করার জন্য ব্যবসায়টিতে অংশগ্রহণ না করার কথা জানায়। জামাল ব্যবসায়টির নিষ্ক্রিয় বা ঘুমন্ত অংশীদার। তাই সে ব্যবসায় পরিচালনায় অংশ নেয় না। তবে চুক্তি অনুযায়ী অন্য অংশীদারদের মতো যেকোনো কাজের জন্য দায়বদ্ধ থাকবে। এক্ষেত্রে সে মুনাফার অংশ পাবে। আবার ক্ষতি হলে তা বহন করবে। এছাড়া ব্যবসায়টিতে দায় সৃষ্টি হলে তার জন্যও সে অসীম দায় বহন করবে। সুতরাং, জামাল ব্যবসায়টিতে অংশ না নিলেও লাভ-লোকসানের সমান অংশীদার হতে পারবে।"
        }
      ]
    },
    {
      "number": "11",
      "uddipok": "আরামবাগ চৌরাস্তার মোড়ে জনাব সিহাবের একটি বেকারি রয়েছে। উক্ত এলাকায় আর কোনো দোকান না থাকায় স্থানীয় ভোক্তাগণ সিহাবের দোকান থেকে নিয়মিত পণ্য ক্রয় করেন। তবে কখনো কখনোঁ পূর্বের দিনের বাসি পণ্য বিক্রি করার কারণে ভোক্তারা অসন্তোষ প্রকাশ করলেও জনাব সিহাব বিষয়টিতে খুব একটা গুরুত্ব দিচ্ছে না। কিছুদিন আগে Bread Point নামের একটি দোকান ঐ এলাকায় চালু হয়। প্রতিদিন তাজা খাবার ভোক্তাদের হাতে তুলে দিয়ে খুব স্বল্প সময়েই নতুন এ দোকানটি বেশ সুখ্যাতি অর্জন করেছে। এদিকে সিহাবের বিক্রির পরিমাণ দিন দিন কমতে থাকায় সে কিছুটা চিন্তিত হয়ে পড়েছে।",
      "tag": "NDCD 24",
      "sub_questions": [
        {
          "label": "ক",
          "question": "বিকল্প বিবরণপত্র কী?",
          "explanation": "কোম্পানির প্রবর্তকগণ জনগণকে শেয়ার কেনার আহ্বান না জানিয়ে বাধ্যতামূলকভাবে কোম্পানি সম্পর্কে শুধু নিবন্ধককে জানাতে যে প্রচারপত্র প্রকাশ করে, তাকে বিকল্প বিবরণপত্র বলে।"
        },
        {
          "label": "খ",
          "question": "মার্চেন্ডাইজিং বলতে কী বোঝ?",
          "explanation": "পণ্যের বিক্রি বাড়ানোর জন্য কোনো প্রতিষ্ঠান সরাসরি বা মধ্যস্থব্যবসায়ীর মাধ্যমে যে পদক্ষেপ নেয় তাকে মার্চেন্ডাইজিং বলে। এ বিশেষ কার্যক্রমের মাধ্যমে ব্যবসায় বা পণ্যের প্রতি গ্রাহকদের আকৃষ্ট করে বিক্রি বাড়ানো যায়। এক্ষেত্রে বিক্রয় বাড়ানোর জন্য বিভিন্ন ধরনের কৌশল নেওয়া হয়। এসব কাজে যারা নিয়োজিত থাকেন তাদের মার্চেন্ডাইজার বলা হয়।"
        },
        {
          "label": "গ",
          "question": "Bread Point-এর কার্যক্রমে ব্যবসায়ের কোন দিকটি প্রতিফলিত হচ্ছে? ব্যাখ্যা করো।",
          "explanation": "উদ্দীপকে Bread Point-এর কার্যক্রম ব্যবসায়ের নৈতিকতার দিকটি প্রতিফলিত হচ্ছে। ব্যবসায়ে নৈতিকতার মাধ্যমে ব্যবসায় পরিচালনাগত বিষয়ে ন্যায়- অন্যায়, উচিত-অনুচিত প্রভৃতি বিষয়ে বিবেচনা করা হয়। এ মনোভাব পোষণ করলে ব্যবসায়ী দীর্ঘমেয়াদে ব্যবসায়ে সফল হন। উদ্দীপকে Bread Point নামে আরামবাগ এলাকায় একটি বেকারির দোকান চালু হয়। এটি ক্রেতাদের কথা বিবেচনা করে দোকানে খাবার বিক্রি করে। এটি এজন্য প্রতিদিন তাজা খাবার বিক্রি করে। আর তাজা খাবারের সরবরাহ পেয়ে ক্রেতারাও সন্তুষ্টি প্রকাশ করে। ফলে দোকানটি অল্প সময়েই সুনাম অর্জন করে। এক্ষেত্রে ক্রেতাদের কথা চিন্তা করে দোকানটির তাজা খাবার বিক্রির বিষয়টি ব্যবসায়ের নৈতিকতার সাথে সাদৃশ্যপূর্ণ। সুতরাং, উক্ত প্রতিষ্ঠানটির কার্যক্রমে ব্যবসায়ের নৈতিকতার দিকটি ফুটে ওঠেছে"
        },
        {
          "label": "ঘ",
          "question": "প্রতিযোগিতায় টিকে থাকার জন্য জনাব সিহাবের কী পদক্ষেপ গ্রহণ করা উচিত বলে তুমি মনে করো? তোমার মতামত বিশ্লেষণ করো।",
          "explanation": "প্রতিযোগিতায় টিকে থাকতে জনাব সিহাবের ব্যবসায়ে নৈতিকতা পদক্ষেপটি গ্রহণ করা উচিত বলে আমি মনে করি।' ব্যবসায়ের নৈতিকতা ব্যবসায়ীকে ব্যবসায় সংশ্লিষ্ট সব পক্ষের সাথে সুসম্পর্ক বজায় রাখতে সাহায্য করে। এছাড়া এর ফলে ব্যবসায়ের প্রতি ভোক্তারা আস্থাশীল হয়। ফলে ব্যবসায়ের সুনাম বাড়ে, প্রতিযোগিতাপূর্ণ বাজারেও টিকে থাকে। উদ্দীপকে জনাব সিহাবের একটি বেকারি রয়েছে। সে তার দোকানে বাসি পণ্য ক্রেতাদের কাছে বিক্রি করে। কিছুদিন আগে তার ব্যবসায়ের কাছে Bread Point নামে একটি বেকারি চালু হয়। প্রতিদিন বেকারিটি ভোক্তাদের তাজা খাবার সরবরাহ করে। ফলে সিহাবের ব্যবসায়ের বিক্রির পরিমাণ দিন দিন কমতে শুরু করে। জনাব সিহাব ব্যবসায় পরিচালনায় নৈতিকতা অবলম্বন করেনি। এক্ষেত্রে তার বর্তমান সমস্যা নৈতিকতা অবলম্বনের মাধ্যমে সমাধান হতে পারে। নৈতিকতা মেনে সে ভোক্তাদের তাজা খাবার সরবরাহ করা শুরু করলে তার ব্যবসায়ে আবারও ক্রেতাসমাগম বাড়বে। এছাড়া ক্রেতাদের চাহিদা, পছন্দের ওপর গুরুত্ব দিলে তারা শুধু জনাব সিহাবের দোকান থেকেই কেনার সিদ্ধান্ত নিবে। এতে সে দীর্ঘমেয়াদে ক্রেতা ধরে রাখতে পারবে। পাশাপাশি Bread Point দোকানটির সাথেও প্রতিযোগিতা করতে পারবে। এভাবে ব্যবসায়ে নৈতিকতা অবলম্বনের মাধ্যমে উদ্দীপকের - জনাব সিহাব প্রতিযোগিতায় টিকে থাকতে সক্ষম হবে।"
        }
      ]
    }
  ]
}