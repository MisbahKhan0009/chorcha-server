{
  "title": "সিলেট বোর্ড ২০২১",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব মনির ও তাঁর ৬ বন্ধু মিলে কেক, বিস্কুট তৈরির একটি কারখানা গড়ে তোলেন। শহরের আনাচে-কানাচে তারা নিজস্ব ভ্যানে করে পণ্য সরবরাহ করেন। দুই বছর পর মনিরের এক বন্ধু নাঈম প্রতিষ্ঠান হতে চলে যান। তবে তাঁর বিনিয়োগকৃত অর্থ প্রতিষ্ঠানের প্রয়োজনে রেখে দেন। এর কিছুদিন পর খবর পাওয়া যায় আরেক বন্ধু রিগ্যান ব্যবসায়ে তাঁর নিজের অংশ কাউকে না জানিয়ে বিক্রি করে দেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "অংশীদারদের মধ্যকার চুক্তির বিষয়বস্তু যে দলিলে লিপিবদ্ধ করা হয় তাকে চুক্তিপত্র বলে।"
        },
        {
          "label": "খ",
          "question": "",
          "explanation": "দুই বা অধিক ব্যক্তির সমঝোতার ভিত্তিতে গঠিত ব্যবসাকে অংশীদারি ব্যবসা বলে।   অংশীদারি ব্যবসায় ১৯৩২ সালের অংশীদারি আইন অনুযায়ী গঠিত ও পরিচালিত হয়। উক্ত আইন না মেনে এই ব্যবসা গঠন করা যায় না। ব্যবসায়ের চুক্তিপত্র না থাকলে উক্ত আইন অনুযায়ী কোন সমস্যার সমাধান করা হয়। তাই অংশীদারি ব্যবসা ঘটনে আইনগত বাধ্যবাধকতা অবশ্যই পালনীয়।"
        },
        {
          "label": "গ",
          "question": "",
          "explanation": "জনাব মনিরের প্রতিষ্ঠানটি রূপগত ও স্থানগত উপযোগ সৃষ্টি করে।   কোন দ্রব্যের আকার আকৃতি বা রূপের পরিবর্তন করে যে উপযোগ সৃষ্টি হয়ে তাকে রূপগত উপযোগ বলে। উৎপাদনের মাধ্যমে দ্রব্যের রূপগত উপযোগ সৃষ্টি হয়। অন্যদিকে পন্য উৎপাদনকারী হতে ভোগকারী পর্যন্ত স্থানান্তরের ফলে যে উপযোগ সৃষ্টি হয় তাকে স্থানগত উপযোগ বলে। পরিবহনের মাধ্যমে পণ্যের স্থানগত উপযোগ সৃষ্টি হয়।   উদ্দীপকে জনাব মনির ও তার ছয় বন্ধু মিলে কেক, বিস্কুট ইত্যাদি তৈরীর একটি কারখানা গড়ে তোলেন। শহরের আনাচে-কানাচে তারা নিজস্ব ভ্যানে করে পণ্য সরবরাহ করেন। তাদের এই কর্মকাণ্ড পণ্য উৎপাদন ও বিপণনের সাথে সম্পর্কিত। তাই বলা যায় জনাব মনিরের প্রতিষ্ঠানটির মাধ্যমে রূপগত ও স্থানগত উপযোগ সৃষ্টি হয়।"
        },
        {
          "label": "ঘ",
          "question": "",
          "explanation": "উদ্দীপকের জনাব নাইম একজন আপাতদৃষ্টিতে অংশীদার। ফলে ব্যবসায় হতে তার অবসর গ্রহণে প্রতিষ্ঠানটি নতুন সদস্যসহ অন্যান্য সদস্যদের মধ্যে নতুন চুক্তি করে ব্যবসায় পরিচালনা করতে পারবে।   যে অংশীদার ব্যবসায় হতে অবসর গ্রহণের পরও ব্যবসায় হতে তার বিনিয়োগকৃত মূলধন উত্তোলন করে না বরং তা ঋণ হিসেবে ব্যবসায়ে জমা রাখে ওই অংশীদারকে আপাতদৃষ্টিতে অংশীদার বলে।   উদ্দীপকে জনাব মনির ও তার ছয় বন্ধু মিলে একটি ব্যবসা প্রতিষ্ঠান গড়ে তোলেন। দুই বছর পর মনিরের একজন বন্ধু নাইম ব্যবসায় হতে চলে যান। তবে তার বিনিয়োগকৃত অর্থ প্রতিষ্ঠানের প্রয়োজনে রেখে দেন।   অংশীদারী ব্যবসায়ে কোন অংশীদারের মৃত্যু হলে বা কোন অংশীদার অবসর গ্রহণ করলে তাদের মধ্যকার অংশীদারি সম্পর্কে বিলোপ ঘটে। এ ক্ষেত্রে অন্যান্য অংশীদাররা মিলে নতুন চুক্তি করে     ব্যবসায় পুনর্গঠন করতে পারবে।তাই আমি মনে করি, উদ্দীপকে নাইম চলে যাওয়ার পর প্রতিষ্ঠানটি নতুন চুক্তি করে ব্যবসাটি পরিচালনা করতে পারবে।"
        }
      ]
    },
    {
      "number": "2",
      "uddipok": "শওকত ও ফাহিম দুই ভাই গার্মেন্টসের পরিচালক। তাদের ব্যবসায়ে আরও তিনজন আত্মীয়ের শেয়ার আছে। এই ব্যবসায়ের মূলধন ৫০ লক্ষ টাকা । ইউনেক্স গার্মেন্টস বাইরে শেয়ার বিক্রয় করতে পারে না। পরবর্তীতে ইউনেক্স গার্মেন্টসের ৫ সদস্য মিলে সমঝোতার ভিত্তিতে একটি উন্নতমানের হোটেল ব্যবসায় শুরু করেছেন। এখানে সকল সদস্যের দায় অসীম।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "আইনসৃষ্ট কৃত্রিম ব্যক্তিসত্তার অধিকারী ব্যবসা সংগঠন কে কোম্পানি বলে।"
        },
        {
          "label": "খ",
          "question": "",
          "explanation": "কোম্পানির উদ্যোক্তাগণ কোম্পানি নিবন্ধকের নিকট হতে নিবন্ধনের প্রমাণ হিসেবে যে দলিল গ্রহণ করে তাকেই নিবন্ধন পত্র বলে।   নিবন্ধনপত্র হলো কোম্পানির জন্ম সনদ।প্রাইভেট লিমিটেড কোম্পানি নিবন্ধনপত্র পাওয়ার পরপরই কাজ শুরু করতে পারে কিন্তু পাবলিক লিমিটেড কোম্পানি তা পারে না। এরূপ কোম্পানির জন্য কার্যারম্ভের অনুমতিপত্র সংগ্রহ করা লাগে।"
        },
        {
          "label": "গ",
          "question": "",
          "explanation": "উদ্দীপকে ইয়োনেক্স গার্মেন্টস একটি প্রাইভেট লিমিটেড কোম্পানি।    কোম্পানির সদস্য সংখ্যা ন্যূনতম ২ জন সর্বোচ্চ ৫০ জন, শেয়ার অবাধে হস্তান্তরযোগ্য নয় এবং আইন অনুযায়ী জনগণের উদ্দেশ্যে শেয়ার বিক্রয়ের আহ্বান জানাতে পারে না তাকে প্রাইভেট লিমিটেড কোম্পানি বলে।   উদ্দীপকের শওকত ও ফাহিম গার্মেন্টস পরিচালক। তাদের ব্যবসায় আরও তিনজন আত্মীয়র শেয়ার আছে।ইউনেক্স গার্মেন্টস বাইরে শেয়ার বিক্রয় করতে পারেনা। ফলে বুঝা যায় যে,এটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "স্থায়িত্ব বিবেচনায় উদ্দীপকে বর্ণিত প্রতিষ্ঠান দুটির মধ্যে প্রথমটি অধিক গ্ৰহণযোগ্য।   চুক্তিবদ্ধ সম্পর্কের ভিত্তিতে দুই বা অধিক ব্যক্তি কর্তৃক গঠিত ও পরিচালিত ব্যবসাকে অংশীদারী ব্যবসা বলে। এরূপ ব্যবসায়ের দায় অসীম।   উদ্দীপকে শওকত ও ফাহিম দুই ভাই গার্মেন্টসের পরিচালক। প্রথম‌ পর্যায়ে দেখা যায় তাদের গার্মেন্টসটি একটি প্রাইভেট লিমিটেড কোম্পানি। পরবর্তীতে তারা ৫ সদস্য সমঝোতার ভিত্তিতে উন্নতমানের হোটেল ব্যবসা শুরু করেছেন। এখানে সকল সদস্যের দায় অসীম।   উদ্দীপকে উক্ত দুটি ব্যবসা সংগঠনের মধ্যে প্রাইভেট লিমিটেড কোম্পানি অধিক গ্রহণযোগ্য বলে আমি মনে করি। প্রাইভেট লিমিটেড কোম্পানির সদস্যদের দায় সীমিত থাকে কিন্তু অংশীদারি ব্যবসায়ের সদস্যদের অসীম দায় বহন করতে হয়। অংশীদারি ব্যবসায়ে অংশীদারদের ভুল বোঝাবুঝিতে যেকোনো সময় ভেঙ্গে যেতে পারে কিন্তু প্রাইভেট লিমিটেড কোম্পানি সহজে ভাঙ্গে না। তাই বলা যায়,স্থায়িত্ব বিবেচনায় উদ্দীপকের অংশীদারি ব্যবসার তুলনায় প্রাইভেট লিমিটেড কোম্পানি অধিক গ্রহণযোগ্য।"
        }
      ]
    },
    {
      "number": "3",
      "uddipok": "জনাব মোমিন দীর্ঘদিন ধরে শাড়ি উৎপাদন ও বিক্রয় করে আসছেন। তিনি এখন ব্যবসায়ের সাথে সাথে সংশ্লিষ্ট তাঁতিদের জীবন-যাত্রার মান উন্নয়নেরও চিন্তা করছেন।' স্থানীয় বাজারে চাহিদা ও দক্ষ শ্রমিক থাকায় তিনি পাবনায় একটি শাড়ির কারখানা গড়ে তুললেন। তিনি বর্তমানে ব্যবসায় সম্প্রসারণে বিনিয়োগকারীদের কাছ থেকে মূলধন সংগ্রহ করেছেন এ শর্তে যে তাদেরকে তিনি লভ্যাংশ ছাড়া ৭ বৎসরের মধ্যে মূলধন ফেরত দিবেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কোন দেশের রাষ্ট্র কর্তৃক গঠিত বা পরবর্তীতে জাতীয়করণ এর মাধ্যমে কোন ব্যবসায়ের মালিকানা, পরিচালনা ও নিয়ন্ত্রণ রাষ্ট্রের কাছে থাকলে তাকে রাষ্ট্রীয় ব্যবসায় বলে।"
        },
        {
          "label": "খ",
          "question": "",
          "explanation": "একমালিকানা ব্যবসা যেকোনো দেশেই অন্যান্য ব্যবসায়ের তুলনায় অধিক জনপ্রিয় হয়।   এক মালিকানা ব্যবসার স্বল্প মূলধন নিয়ে শহরের প্রাণকেন্দ্র থেকে শুরু করে প্রত্যন্ত গ্রাম পর্যন্ত যেকোনো জায়গায় স্বল্প পরিসরে সহজেই গড়ে তোলা যায়।এ ব্যবসা ছোট হওয়ায় পরিচালনা করতেও সহজ। তাই একমালিকানা ব্যবসা অধিক জনপ্রিয়।"
        },
        {
          "label": "গ",
          "question": "",
          "explanation": "জনাম মুমিনের নতুন ব্যবসা গঠনে অর্থনৈতিক পরিবেশের উপাদানগুলোর প্রভাব লক্ষণীয়।   অর্থ ও ঋণ ব্যবস্থা,দক্ষ মানবসম্পদ,বিনিয়োগ,জনগণের আয় ও সঞ্চয় ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে।   উদ্দীপকে জনাব মুমিন স্থানীয় বাজার চাহিদা ও দক্ষ শ্রমিক থাকায় পাবনায় একটি শারীর কারখানা গড়ে তুলেছেন। তিনি ওই এলাকার ভালো অর্থনৈতিক পরিবেশ উপলব্ধি করে কারখানা স্থাপন করেন। ফলে বলা-ই যায়, তার ব্যবসা স্থাপনে অর্থনৈতিক পরিবেশের উপাদান গুলো প্রভাব লক্ষণীয়।"
        },
        {
          "label": "ঘ",
          "question": "",
          "explanation": "'জনাব মুমিনের ব্যবসা সম্প্রসারণের চিন্তাটি গতানুগতিক ব্যবসায়িক ধারণা থেকে ভিন্ন' -বক্ত্যেবের সাথে আমি একমত। যে ব্যবসায়ে বিনিয়োগকারীরা মুনাফা প্রাপ্তির আশায় বিনিয়োগ না করে বরং সমাজের কল্যাণের উদ্দেশ্যই বিনিয়োগ করেন তাকে সামাজিক ব্যবসায় বলে। এই ব্যবসায়ের মূল উদ্দেশ্য থাকে সমাজের দরিদ্র জনগোষ্ঠীর জীবনযাত্রার মান উন্নয়ন করা। উদ্দীপকের জন্য মুমিন দীর্ঘদিন ধরে শাড়ি উৎপাদন ও বিক্রয় করে আসছেন। তিনি এখন ব্যবসায়ের সাথে সাথে তাঁতিদের জীবনযাত্রার মান উন্নয়নেও কাজ করছেন। তিনি বর্তমানে ব্যবসা সম্প্রসারণে বিনিয়োগকারীদের থেকে মূলধন সংগ্রহ করেছেন এ শর্তে যে তাদেরকে তিনি লভ্যাংশ ছাড়া ৭ বছরের মধ্যে মূলধন ফেরত দিবেন। সাধারণত ব্যবসায়ে বিনিয়োগকারীরা মুনাফা অর্জনের উদ্দেশ্যে বিনিয়োগ করে থাকেন। ব্যবসায় অর্জিত মুনাফা সকল বিনিয়োগকারীদের মধ্যে সমান হারে বন্টন করা হয়ে থাকে।কিন্তু সামাজিক ব্যবসায়ে মুনাফা অর্জনের উদ্দেশ্যটি মুখ্য নয়। এই ব্যবসায়ের অর্জিত সকল মুনাফা বিভিন্ন সামাজিক কল্যাণে এবং দরিদ্র মানুষের সহায়তায় ব্যবহার করা হয়। একটি নির্দিষ্ট সময় পর বিনিয়োগকারীরা তাদের মূলধন ফেরত পায় কিন্তু এর থেকে বেশি কিছু পান না। উদ্দীপকের জনাব মুমিনও ব্যবসায় করার পাশাপাশি তাঁতিদের জীবনযাত্রার মান উন্নয়নে কাজ করছেন। ব্যবসা সম্প্রসারণে তার অতিরিক্ত মূলধন প্রয়োজন যা তিনি সামাজিক ব্যবসায়ের চিন্তা থেকে সংগ্রহ করার কথা ভাবছেন। তাই আমি মনে করি, জনাব মুমিনের ব্যবসা সম্প্রসারণে মূলধন সংগ্রহের চিন্তাটি গতানুগতিক ব্যবসায়িক ধারণা থেকে ভিন্ন"
        }
      ]
    },
    {
      "number": "4",
      "uddipok": "আমীন ম্যানুফ্যাকচারিং লিমিটেড নিবন্ধনপত্র পাওয়ার পর জনগণের কাছে শেয়ার বিক্রির জন্য তাদের প্রয়োজনীয় তথ্য সম্বলিত একটি দলিল তৈরি করে নিবন্ধকের কাছে জমা দেয়। নিবন্ধক উক্ত দলিল অনুমোদন করে তাদের উৎপাদনে যাওয়ার অনুমতি দেয়। অনুমতি পাওয়ার দেড় বছরের মধ্যেও তারা উৎপাদনে না যাওয়ায় আদালত তাদের প্রতিষ্ঠানটি বিলুপ্ত ঘোষণা করে।",
      "tag": "ISCM 24,SB 21",
      "sub_questions": [
        {
          "label": "ক",
          "question": "বিধিবদ্ধ সভা কী?",
          "explanation": "প্রত্যেক কোম্পানির জীবনে অন্তত একবার বাধ্যতামূলকভাবে আহ্বান করা সভাকে বিধিবদ্ধ সভা বলে।"
        },
        {
          "label": "খ",
          "question": "চলতি মূলধনের জন্য স্বল্পমেয়াদি উৎসই উত্তম কেন?",
          "explanation": "যে মূলধন ব্যবসায়ে বারবার আবর্তিত হয় এবং ব্যবসায়কে গতিশীল রাখে, তাকে চলতি মূলধন বলে। চলতি মূলধন ব্যবসায়ের একটি বৃহৎ শক্তি। ব্যবসায় প্রতিষ্ঠানের দৈনন্দিন কাজে এটি প্রতিনিয়ত প্রয়োজন হয়। কাঁচামাল, শ্রমিক-কর্মীদের বেতন, পরিবহন ব্যয়, পাওনা পরিশোধসহ দৈনন্দিন সব খরচ নির্বাহে চলতি মূলধন ব্যবহার করা হয়। এরূপ মূলধন স্বল্প সময়ের জন্য বিনিয়োগ করে আবার স্বল্প সময়ে নগদে রূপান্তর করা যায়। এ কারণেই চলতি মূলধনের জন্য স্বল্পমেয়াদি উৎসই উত্তম।"
        },
        {
          "label": "গ",
          "question": "আমীন ম্যানুফ্যাকচারিং কোং কে কোন দলিল বই তৈরি করতে হয়েছে? ব্যাখ্যা করো।",
          "explanation": "উদ্দীপকের আমীন ম্যানুফ্যাকচারিং লিমিটেড পাবলিক লিমিটেড কোম্পানির বিবরণপত্র দলিল বইটি তৈরি করতে হয়েছে। এটি হলো পাবলিক লিমিটেড কোম্পানি শেয়ার বিক্রি করে মূলধন সংগ্রহের জন্য জনসাধারণের উদ্দেশ্যে প্রচার করা বিজ্ঞপ্তি। পাবলিক লিমিটেড কোম্পানিকে কাজ শুরুর অনুমতিপত্র সংগ্রহের সময় বিবরণপত্রও নিবন্ধকের কাছে জমা দিতে হয়। এতে কোম্পানির প্রয়োজনীয় সব বিষয় উল্লেখ করে জনসাধারণকে কোম্পানির শেয়ার কিনতে উদ্বুদ্ধ করা হয়। উদ্দীপকের আমীন ম্যানুফ্যাকচারিং লিমিটেড নিবন্ধনপত্র পাওয়ার পর জনগণের কাছে শেয়ার বিক্রি করতে আগ্রহী হয়। এজন্যে তারা প্রয়োজনীয় তথ্য সম্বলিত একটি দলিল তৈরি করে নিবন্ধকের কাছে জমা দেয়। নিবন্ধক অনুমোদন দিলে তারা শেয়ার বিক্রির উদ্দেশ্যে বিবরণপত্রটি প্রচার করতে পারবে। এ দলিলটিতে তাদের কোম্পানির গুরুত্বপূর্ণ তথ্য ও বিষয়সমূহের সঠিক বর্ণনা রয়েছে। এসব বৈশিষ্ট্য পাবলিক লিমিটেড কোম্পানির বিবরণপত্রের সাথে সামঞ্জস্যপূর্ণ। সুতরাং, উদ্দীপকের প্রতিষ্ঠানটিকে বিবরণপত্র তৈরি করতে হয়েছে।"
        },
        {
          "label": "ঘ",
          "question": "উদ্দীপকের কোম্পানি সংগঠনটির ধরন বিবেচনা করে আদালতের গৃহীত কার্যক্রমের যৌক্তিকতা বিশ্লেষণ করো।",
          "explanation": "উদ্দীপকের প্রতিষ্ঠানটি পাবলিক লি. কোম্পানি হওয়ায় কাজ বিলম্বে শুরুর কারণে আদালতের গৃহীত বিলোপের ঘোষণার যৌক্তিকতা আছে বলে আমি মনে করি। পাবলিক লি. কোম্পানি নিবন্ধনপত্র পাওয়ার পরপরই কাজ শুরু করতে পারে না। কাজ শুরুর জন্য কার্যারম্ভের অনুমতিপত্র সংগ্রহ করতে হয়। তবে কোম্পানি নিবন্ধিত হওয়ার এক বছরের মধ্যে কাজ শুরু না হলে বা এক বছর ব্যবসায়িক কার্যক্রম বন্ধ থাকলে এর বিলোপসাধন হয়। উদ্দীপকের আমীন ম্যানুফ্যাকচারিং লিমিটেড নিবন্ধনপত্র পাওয়ার পর জনগণের কাছে শেয়ার বিক্রির জন্য নিবন্ধকের কাছে বিবরণপত্র জমা দেয়। নিবন্ধক তাদের উক্ত দলিল অনুমোদন করে কার্যারম্ভের অনুমতি দেয়। অনুমতি পাওয়ার দেড় বছরের মধ্যেও তারা উৎপাদনে যায়নি। এতে আদালত তাদের প্রতিষ্ঠানটি বিলুপ্ত ঘোষণা করে। আমীন ম্যানুফ্যাকচারিং লিমিটেড কার্যারম্ভের অনুমতিপত্র পাওয়ার পর নির্দিষ্ট সময়ের মধ্যে উৎপাদন শুরু করতে ব্যর্থ হয়। আইন অনুযায়ী কোনো পাবলিক লিমিটেড কোম্পানিকে কার্যারম্ভের অনুমতিপত্র পাওয়ার ১ বছরের মধ্যে কাজ শুরু করতে হয়। কিন্তু তারা উৎপাদনের অনুমতি পাওয়ার দেড় বছরের মধ্যেও কাজ শুরু করেনি। এক্ষেত্রে তারা কোম্পানি আইন যথাযথভাবে অনুসরণ করেনি। ফলে আদালত তাদের প্রতিষ্ঠানটি বিলুপ্ত ঘোষণা করে। তাই বলা যায়, উদ্দীপকের কোম্পানিটির আদালত কর্তৃক বিলোপসাধানের কার্যক্রমটি যৌক্তিক হয়েছে।"
        }
      ]
    },
    {
      "number": "5",
      "uddipok": "জনাব রোদ একটি পুকুর লিজ নিয়ে হ্যাচারি থেকে পোনা কিনলেন। নিয়মিত মাছের পরিচর্যা করেন ও খাবার দেন। মাছ বড় হলে তিনি তৃপ্তি সহকারে খান ও আত্মীয়স্বজনকে উপহার দেন। তিনি বৈজ্ঞানিক উপায়ে বাণিজ্যিকভাবে মাছ চাষে আগ্রহী। সেজন্য যুব উন্নয়ন অধিদপ্তর থেকে প্রশিক্ষণ গ্রহণ করেছেন। কিন্তু প্রয়োজনীয় পুঁজির অভাবে কাজ শুরু করতে পারছেন না। আবার মাছ চুরি ও মড়কের ক্ষতির ভয়ও আছে। তিনি এক্ষেত্রে প্রাতিষ্ঠানিক সাহায্যের কথা ভাবছেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "বিদেশ হতে পণ্যসামগ্রী ক্রয় করে আনাকে আমদানি বলে।"
        },
        {
          "label": "খ",
          "question": "",
          "explanation": "প্রকৃতি প্রদত্ত সম্পদ সংগ্রহ ও এতে উপযোগ সৃষ্টির সকল প্রচেষ্টাকে শিল্প বলে। শিল্প হল ব্যবসায়ের উৎপাদনকারী শাখা।শিল্পে কাজ সাধারণত নির্দিষ্ট স্থানে কেন্দ্রীভূত থাকে। একটি খেলনা উৎপাদনকারী প্রতিষ্ঠান সারাদেশে তার পণ্য বিক্রয় করতে পারে কিন্তু এর উৎপাদন কার্য একটি নির্দিষ্ট স্থানেই হয়ে থাকে। তাই শিল্পকে কেন্দ্রীভূত কাজ বলা হয়।"
        },
        {
          "label": "গ",
          "question": "",
          "explanation": "জনাব রোদের মাছ চাষ ব্যবসায়ের পর্যায়ে পড়ে না।   ব্যবসা বলতে মুনাফা অর্জনের উদ্দেশ্যে উৎপাদন ও বন্টনসহ সকল বৈধ অর্থনৈতিক কর্মকান্ডকে বুঝায়। ব্যবসায়ের ক্ষেত্রে অবশ্যই মুনাফা অর্জনের উদ্দেশ্য থাকতে হবে। এতে উপযোগ সৃষ্টির বৈশিষ্ট্য থাকতে হবে। তবেই তা ব্যবসা বলে পরিগণিত হবে।   উদ্দীপকে দেখা যায়, জনাব রোড একটি পুকুর লিজ নিয়ে হ্যাচারি থেকে পোনা কিনলেন। নিয়মিত মাছের পরিচর্যা করেন ও খাবার দেন। মাছ বড় হলে তিনি তা তৃপ্তি সহকারে খান এবং আত্মীয়-স্বজনকে উপহার দেন। তার এই কর্মকাণ্ডে কোথাও মুনাফা অর্জনের বিষয়টি দেখা যাচ্ছে না। তাই নির্দ্বিধায় বলা যায়,জনাব রোদের কর্মকান্ড ব্যবসায়ের পর্যায়ে পড়ে না।"
        },
        {
          "label": "ঘ",
          "question": "",
          "explanation": "জনাব রোদের বাণিজ্যিকভাবে মাছ চাষের সমস্যা সমাধানে ব্যাংক সহায়ক ভূমিকা হিসেবে গুরুত্বপূর্ণ ভূমিকা পালন করবে।   ব্যবসা পরিচালনায় অর্থের প্রয়োজনীয়তা অনুশিকার্য।এছাড়াও ব্যবসায়ে আর্থিক নিরাপত্তা ও সুষ্ঠ লেনদেনের প্রশ্ন উঠে। ব্যবসায়ের এই আর্থিক প্রতিবন্ধকতা দূর করার জন্য ব্যাংক দায়িত্ব পালন করে।   উদ্দীপকের জনাব রোদ বাণিজ্যিকভাবে মাছ চাষে আগ্রহী। তিনি প্রয়োজনীয় পুঁজির অভাবে কাজ শুরু করতে পারছেন না। তিনি এক্ষেত্রে প্রাতিষ্ঠানিক সাহায্যের কথা ভাবছেন। এখানে ব্যাংক হতে আর্থিক সাহায্যের কথা বুঝানো হয়েছে।   নতুন উদ্যোক্তাদের আর্থিক সাহায্যের জন্য ব্যাংক খুবই কার্যকরী একটি সংস্থা। ব্যংক হতে ঋণ নিয়ে তিনি বাণিজ্যিকভাবে মাছ চাষ শুরু করতে পারবেন। ব্যাংক তাকে সকল ধরনের আর্থিক সাহায্য এবং তার অর্থের নিরাপত্তা দিতে পারবে। তাই বলা যায়,জনাব রোদের বাণিজ্যিকভাবে মাছ শুরু করার জন্য ব্যাংকের ভূমিকা অতুলনীয়।"
        }
      ]
    },
    {
      "number": "6",
      "uddipok": "﻿﻿ জাকির, মাহিন ও ইশমাম তিন বন্ধু মিলে অংশীদারি ব্যবসায় শুরু করে। জাকির, ও ইশমাম প্রত্যেকে ১০ লক্ষ টাকা মূলধন দিলেও মাহিন কোনো মূলধন দেয়নি। তবে মাহিন ব্যবসায় পরিচালনায় অংশগ্রহণ করে এবং তাঁর অভিজ্ঞতা কাজে লাগায়। ইশমাম ব্যবসায় গঠনের সময়ই ১০ লক্ষ টাকার বেশি দায় বহনে অস্বীকৃতি জানায়। বর্তমানে প্রতিষ্ঠানটি ৫০ লক্ষ টাকা দেনার দায়ে জর্জরিত।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায়ে মূলধন বিনিয়োগ করে এবং অধিকার থাকা সত্ত্বেও ব্যবসা পরিচালনায় সক্রিয়ভাবে অংশগ্রহণ করে না তাকে ঘুমন্ত অংশীদার বলে।"
        },
        {
          "label": "খ",
          "question": "",
          "explanation": "অংশীদারদের মধ্যকার চুক্তির বিষয়বস্তু যে দলিলে লিপিবদ্ধ করা হয় তাকে অংশীদারি চুক্তিপত্র বলে।   চুক্তিপত্র মৌখিক বা লিখিত হতে পারে। তবে ভবিষ্যতে ভুল বোঝাবুঝি এড়ানোর জন্য চুক্তিপত্র লিখিত এবং নিবন্ধিত হওয়া উত্তম আদালতেও এরূপ দলিল প্রামাণ্য দলিলের মর্যাদা পায়। তাই অংশীদারি ব্যবসায়ের ক্ষেত্রে নিবন্ধিত চুক্তিপত্র গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের মাহিন একজন কর্মী অংশীদার।   যে অংশীদার ব্যবসায় কোন মূলধন বিনিয়োগ করে না শুধুমাত্র তার শ্রম ও দক্ষতাকে সক্রিয়ভাবে কাজে লাগায় তাকে কর্মী অংশীদার বলে। এরুপ অংশীদার অন্যান্য অংশীদারের ন্যয় ব্যবসার লাভ ক্ষতিতে অংশগ্রহণ করে এবং অসীম দায় বহন করে।   উদ্দীপকে জাকির,মাহীন ও ইসমাম তিন বন্ধু মিলে অংশীদারি ব্যবসা শুরু করে। জাকির ও ইশমাম সমান প্রত্যেকে ব্যবসায় ১০ লক্ষ টাকা মূলধন দিলেও মাহীন কোন মূলধন দেয়নি। তবে মাহিন ব্যবসা পরিচালনায় অংশগ্রহণ করে এবং তার অভিজ্ঞতা কাজে লাগায়। তার বৈশিষ্ট্য কর্মী অংশীদারের সাথে মিলে যাওয়ায় বলা যায় সে একজন কর্মী অংশীদার।"
        },
        {
          "label": "ঘ",
          "question": "",
          "explanation": "উদ্দীপকের অংশীদারি ব্যবসায়ে সকল অংশীদার অসীম দায় বহনে বাধ্য।   সমঝোতার ভিত্তিতে দুই বা অধিক ব্যক্তির অধীনে গঠিত ব্যবসাকে অংশীদারী ব্যবসা বলে। অংশীদারি ব্যবসায়ের মূল ভিত্তি হলো চুক্তি। অংশীদারি ব্যবসায়ের দায় অসীম।   উদ্দীপকে দেখা যায়,জাকির,মাহীন ও ইশমাম তিন বন্ধু মিলে অংশীদারি ব্যবসা গঠন করে। জাকির ও ইসমাম সমান ১০ লক্ষ টাকা মূলধন দিলেও মাহীন কোন মূলধন দেয়নি। তবে মাহিন ব্যবসা পরিচালনায় অংশগ্রহণ করে। ইসলাম ব্যবসা গঠনের সময়ই দশ লক্ষ টাকার অধিক দায় বহনে অস্বীকৃতি জানায়। বর্তমানে প্রতিষ্ঠানটি ৫০ লক্ষ টাকা দেনার দায়ে জর্জরিত।   যেহেতু অংশীদারি ব্যবসায় একটি অসীম দায়বিশিষ্ট ব্যবসা সংগঠন, তাই অংশীদারি ব্যবসায়ে প্রত্যেকে অসীম দায় বহনে বাধ্য থাকে। জাকির ও ইসমাম ব্যবসায়ের সাধারণ অংশীদার এবং মাহিন কর্মী অংশীদার। অংশীদারী ব্যবসা গঠন করার ফলে তাদের প্রত্যেককে সমানভাবে দায় বহন করতে হবে। তাই বলা যায়,উদ্দীপকের অংশীদারী ব্যবসায়ে সৃষ্ট দায় প্রত্যেক অংশীদারকে সমানভাবে বহন করতে হবে।"
        }
      ]
    },
    {
      "number": "7",
      "uddipok": "জুমাইনা V কোম্পানির শেয়ার ক্রয় করেছেন। প্রতিবছর তিনি শেয়ার হতে অবশ্যই ১২% হারে লভ্যাংশ পাবেন। তাঁর বন্ধু মিথিলা JK কোম্পানিকে ১০ বছরের জন্য ১০,০০,০০০ টাকা প্রদান করেন, যা থেকে তিনি প্রতি বছর ১০% হারে সুদ পাবেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "রাজা বা রাণীর ঘোষণাবলে গঠিত বিশেষ কোম্পানিকে সনদপ্রাপ্ত কোম্পানি বলে।"
        },
        {
          "label": "খ",
          "question": "",
          "explanation": "কোম্পানির সংঘবিধিতে বা পরিমেল নিয়মাবলীতে পরিচালক হওয়ার জন্য যদি ন্যূনতম শেয়ার ক্রয় আবশ্যক করে দেয়া হয় তবে সেই পরিমাণ শেয়ারকে পরিচালকদের যোগ্যতা সূচক শেয়ার বলে।   এরূপ শেয়ার কারো না থাকলে বা নির্ধারিত সময়ের মধ্যে কিনতে ব্যর্থ হলে উক্ত পরিচালক পথ আপনা-আপনি শুন্য হয়ে যায়। কোম্পানির যোগ্যতা সূচক শেয়ারের পরিমাণ কি হবে তা কোম্পানির সংঘবিধিতে উল্লেখ করা হয়ে থাকে।এরূপ পরিমাণ কি হবে আইনে তার কোন বাধ্যবাধকতা নেই।"
        },
        {
          "label": "গ",
          "question": "",
          "explanation": "V ও JK কোম্পানি মূলধন সংগ্রহের ক্ষেত্রে দীর্ঘমেয়াদী উৎস ব্যবহার করেছে।   সাধারণত ৫ বছরের বা এর অধিক সময় ব্যবহারের জন্য কোম্পানি যে মূলধন সংগ্রহ করে তাকে দীর্ঘমেয়াদি মূলধন বলে। মুলধন দীর্ঘমেয়াদী লক্ষার্জনের জন্য দীর্ঘমেয়াদী উৎসের মাধ্যমে মূলধন সরবরাহ করা হয়।   উদ্দীপকের জুমাইনা V কোম্পানির শেয়ার ক্রয় করেছেন প্রতিবছর তিনি শেয়ার হতে অবশ্যই ১২% হারে লভ্যাংশ পাবেন। অপরদিকে তার বন্ধু মিথিলা JK কোম্পানিকে ১০ বছরের জন্য ১০ লক্ষ টাকা প্রদান করে যা থেকে তিনি প্রতিবছর ১০% হারে সুদ পাবেন। কোম্পানি দুটির শর্ত দেখে বুঝা যায় যে,তারা দীর্ঘমেয়াদী উৎস থেকে মূলধন সংগ্রহ করছে।"
        },
        {
          "label": "ঘ",
          "question": "",
          "explanation": "'জুমাইনা ও মিথিলা প্রকৃতপক্ষে কোম্পানির মালিক নয়,পাওনাদার'- এ বক্তব্যের সাথে আমি একমত।   পাবলিক লিমিটেড কোম্পানি দীর্ঘমেয়াদী উৎস হতে মূলধন সংগ্রহের জন্য ঋণপত্র ইস্যু করে থাকে। ঋণপত্র ক্রেতারা সাধারণত কোম্পানির পাওনাদার। তাদের দেয়া ঋণ সুদ সহ ফেরত দেওয়া বাধ্যতামূলক।   উদ্দীপকে জুমাইনা V কোম্পানি হতে শেয়ার ক্রয় করেছেন যা থেকে তিনি প্রতি বছর ১২% হারে লভ্যাংশ পাবেন। মিথিলা JK কোম্পানিকে ১০ বছরের জন্য ১০ লক্ষ টাকা প্রদান করেছেন যা থেকে তিনি প্রতিবছর 10% হারের সুদ পাবেন।   ঋণপত্রে একটি নির্দিষ্ট সুদের হার থাকে। কোম্পানি সবার আগে এই পাওনাদারদের সুদ প্রদান করে। উদ্দীপকের জুমাইনা ও মিথিলা প্রতি বছর নির্দিষ্ট হারে সুদ পাচ্ছেন। তাই বলা যায় প্রকৃতপক্ষে তারা কোম্পানির পাওনাদার।"
        }
      ]
    },
    {
      "number": "8",
      "uddipok": "জনাব আরিয়ান একজন গার্মেন্টস ব্যবসায়ী। তিনি যুক্তরাষ্ট্র থেকে অনলাইনের মাধ্যমে ডিজাইন সংগ্রহ করেন। মহিলাদের জন্য পোশাক তৈরি করে কানাডায় সরবরাহ করেন। কানাডায় সাফল্য পাওয়ায় তিনি একই ডিজাইনের পোশাক বাংলাদেশে বিক্রি শুরু করেন। কিন্তু পাশ্চাত্যের ডিজাইনের কারণে বিক্রি আশানুরূপ হচ্ছে না। তিনি হতাশ না হয়ে দেশের জন্য দেশীর ডিজাইনার নিয়োগ করেছেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে শিল্প মানুষের জীবনযাত্রা সহজ ও আরামদায়ক করার কাজে নিয়োজিত থাকে তাকে সেবা পরিবেশক শিল্প বলে।"
        },
        {
          "label": "খ",
          "question": "",
          "explanation": "পণ্যের মান সংরক্ষণ, ক্ষতির হাত থেকে রক্ষা ও আকর্ষণীয়ভাবে গ্রাহকের নিকট উপস্থাপনার জন্য মোরক দিয়ে পণ্যকে ঢেকে দেয়ার কাজকে মোড়কিকরণ বলে।   যেসব পণ্য প্রয়োজনীয় আবরণ ছাড়া ভেঙ্গে যাওয়া সম্ভাবনা থাকে যেমন ইলেকট্রনিক্স সামগ্রীর জন্য মোড়ক প্রয়োজন। আবার মান সংরক্ষণের জন্য চানাচুর,চিপস,চকলেট ইত্যাদি পণ্যের জন্যও মোড়ক প্রয়োজন।"
        },
        {
          "label": "গ",
          "question": "",
          "explanation": "উদ্দীপকের জনাব আরিয়ান ব্যবসায়ের শিল্প শাখার সাথে জড়িত।   প্রকৃতি প্রদত্ত সম্পদ সংগ্রহ করে তা মানুষের ব্যবহার উপযোগী পণ্য বা সেবা উৎপাদনের সামগ্রিক কর্মকান্ডকে শিল্প বলে। প্রকৃতি হতে প্রাপ্ত কাঁচামাল রুপগত পরিবর্তন ঘটিয়ে তা মানুষের ব্যবহার উপযোগী করাই শিল্পের কাজ।   উদ্দীপকে জনাব আরিয়ান একজন গার্মেন্টস ব্যবসায়ী। তিনি যুক্তরাষ্ট্র হতে অনলাইনে ডিজাইন সংগ্রহ করেন। তারপর মহিলাদের জন্য পোশাক তৈরি করে তা কানাডায় সরবরাহ করেন। জনাব আরিয়ানের এই কর্মকান্ডগুলো শিল্পের সাথে সামঞ্জস্যপূর্ণ।তাই বলা যায়,জনাব আরিয়ান ব্যবসায়ের শিল্প শাখার সাথে জড়িত।"
        },
        {
          "label": "ঘ",
          "question": "",
          "explanation": "জনাব আরিয়ানের কর্মকাণ্ডের উপর সামাজিক ও অর্থনৈতিক পরিবেশের ইতিবাচক ও নেতিবাচক প্রভাব করছে।   মানব সম্পদ, চাহিদা ও ভোগ, অর্থ ও ঋণ ব্যবস্থা, জনগণের আয় ও সঞ্চয় ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। অন্যদিকে কোন সমাজের ধর্মীয় বিশ্বাস, শিক্ষা-সংস্কৃতি,মূল্যবোধ,দেশীয় ঐতিহ্য মিলিয়ে যে পরিবেশের সৃষ্টি হয় তাকে সামাজিক পরিবেশ বলে।   উদ্দীপকে দেখা যায় জনাব আরিয়ান কানাডায় পোশাক সরবরাহ করে সাফল্য পাওয়ায় একই ডিজাইন বাংলাদেশে বিক্রি শুরু করেন। কিন্তু পাশ্চাত্যের ডিজাইনের কারণে বিক্রি আশানুরূপ হচ্ছে না। তিনি হতাশ না হয়ে দেশের জন্য দেশীয় ডিজাইনার নিয়োগ করেছেন।   উদ্দীপকে জনাব আরিয়ানের প্রতিষ্ঠানের উপর অর্থনৈতিক ও সামাজিক পরিবেশের উপাদানের প্রভাব রয়েছে। তিনি প্রথমত পাশ্চাত্যের দেশের সংস্কৃতি ও ঐতিহ্য অনুযায়ী যে ডিজাইন তৈরি করেছেন এটি সামাজিক পরিবেশের উপাদান। আবার তিনি বাংলাদেশে এসব ডিজাইনের মাধ্যমে সফল না হওয়ায় তিনি একজন দেশীয় ডিজাইনার নিয়োগ দেন।এই দক্ষ মানবসম্পদ অর্থনৈতিক পরিবেশের উপাদান। তাই বলা যায় জনাব আরিয়ানের প্রতিষ্ঠানের উপর অর্থনৈতিক ও সামাজিক পরিবেশের ইতিবাচক ও নেতিবাচক উপাদানের প্রভাব বিস্তার করছে।"
        }
      ]
    },
    {
      "number": "9",
      "uddipok": "জনাব জসীম তাঁর নিজ এলাকায় একটি মুদি দোকানের মালিক। তিনি পত্রিকার মাধ্যমে জানতে পারেন কর্পোরেট প্রতিষ্ঠানগুলো নিয়মিত বিভিন্ন ক্ষেত্রে সহায়তা প্রদানের পাশাপাশি জাতীয় দুর্যোগে প্রধানমন্ত্রীর ত্রাণ তহবিলে বড় পরিমাণ অর্থ দান করে। জনাব জসীম নিজেও সততার সাথে ব্যবসায় কার্যক্রম পরিচালনার চেষ্টা করেন। গ্রাহকদের সামর্থ্য ও সন্তুষ্টির দিকে লক্ষ রেখে ন্যায্যমূল্যে ভালো পণ্য বিক্রি করেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কোনটা ভালো কোনটা মন্দ,কোনটা উচিত কোনটা অনুচিত এই সংক্রান্ত মানুষের বোধ বা উপলব্ধিকেই মূল্যবোধ বলে।"
        },
        {
          "label": "খ",
          "question": "",
          "explanation": "CSR এর পূর্ণরূপ হল Corporate Social Responsibility।   বৃহদায়তন প্রতিষ্ঠানগুলো সমাজ সংশ্লিষ্ট বিভিন্ন পক্ষের প্রতি দায়িত্ব পালন করে এটিকে সিএসআর বলে। উন্নয়নশীল দেশে দরিদ্র জনগোষ্ঠীর জীবনমান উন্নয়নে সিএসআর গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকের কর্পোরেট প্রতিষ্ঠানগুলো সাধারণ সম্প্রদায়ের প্রতি দায়িত্ব পালন করে।   সাধারণ সম্প্রদায় বলতে সমাজের সাধারণ মানুষকে বুঝায়।এই সাধারণ মানুষ ব্যবসায়ের কোন প্রত্যক্ষ সম্পর্কযুক্ত নয়।শ্রমিক-কর্মী,গ্রাহক,পণ্য সরবরাহকারী, মালিক ইত্যাদির প্রতি একটা ব্যবসা প্রতিষ্ঠান যে দায়িত্ব পালন করে তারা ব্যবসা সম্পৃক্ত প্রত্যক্ষ সম্প্রদায়।কিন্তু সাধারণ সম্প্রদায় সেভাবে সংযুক্ত থাকে না। উদ্দীপকে জনাব জসিম পত্রিকার মাধ্যমে জানতে পারেন কর্পোরেট প্রতিষ্ঠানগুলো নিয়মিত বিভিন্ন সহায়তা প্রদানের পাশাপাশি জাতীয় দুর্যোগে প্রধানমন্ত্রীর ত্রান তহবিলে বড় অংকের অর্থ দান করে। এখানে দুর্যোগে ক্ষতিগ্রস্ত মানুষজন হলো সাধারণ সম্প্রদায়। বিভিন্ন জায়গায় স্কুল কলেজ প্রতিষ্ঠার মাধ্যমে এসব বড় কর্পোরেট প্রতিষ্ঠান সাধারণ মানুষের পাশে থাকে।তাই উদ্দীপকে সাধারণ সম্প্রদায়ের প্রতি দায়িত্ব পালন বিষয়ে বলা হয়েছে।"
        },
        {
          "label": "ঘ",
          "question": "",
          "explanation": "সাধারণ জনগণের কল্যাণে জনাব জসিমের কার্যক্রম কর্পরেট প্রতিষ্ঠানগুলোর কার্যক্রমের চেয়ে অধিক শ্রেয়- বক্তব্যটি সঠিক।   ক্রেতা হল এমন ব্যক্তি যিনি ব্যবসা প্রতিষ্ঠান থেকে পণ্য বা সেবা সামগ্রি ক্রয় করেন। ব্যবসায়ের সকল কর্মকান্ড এই ক্রেতাশ্রেণীকে ঘিরেই হয়ে থাকে। ক্রেতাকে ন্যায্য মূল্যে ভালো পণ্য সরবরাহ করা ব্যবসায়ী শ্রেণীর পরম দায়িত্ব।   উদ্দীপকে জনাব জসিম সততার সাথে ব্যবসা পরিচালনার চেষ্টা করেন। গ্রাহকদের সমর্থ্য ও সন্তুষ্টির লক্ষ্য রেখে তিনি ন্যায্য মূল্যে ভালো পণ্য বিক্রি করেন। জনাব জসিমের এমন কর্মকাণ্ড সাধারণ জনগণের জন্য মঙ্গলকর।   ক্রেতা সাধারণ সমাজের একটি বড় অংশ।ব্যবসার সকল কর্মকান্ড এই ক্রেতাশ্রেণীকে ঘিরেই হয়ে থাকে। একজন দরিদ্র ক্রেতা যাতে স্বল্পমূল্যে ভালো পণ্য পায় সেটা নিশ্চিত করা ব্যবসায়ের দায়িত্ব। উদ্দীপকের কর্পোরেট প্রতিষ্ঠান যে কাজ করছে তা নিঃসন্দেহে প্রশংসনীয়।তবে মানুষের বেঁচে থাকার জন্য খাদ্যের গুরুত্ব সর্বাধিক।যা উদ্দীপকের জসিম ন্যায্যমূল্যে সরবরাহ করেন।জনাব জসিম এক্ষেত্রে কর্পোরেট প্রতিষ্ঠানের তুলনায় অধিকতর শ্রেয় কাজ করছেন।"
        }
      ]
    },
    {
      "number": "10",
      "uddipok": "রিমা ও তানিয়া দুই বন্ধু চট্টগ্রাম শহরের সেন্ট্রাল প্লাজায় একটি আর্টিফিশিয়াল জুয়েলারি দোকানের মালিক। রিমা জুয়েলারির ডিজাইন নিয়ে কাজ করে এবং তানিয়া দোকান পরিচালনা ও বিক্রয়ের প্রয়োজনীয় ব্যবস্থা গ্রহণ করে। ডিজাইনে আধুনিকতা ও বৈচিত্র্যতার অভাবে বিক্রির পরিমাণ কম হচ্ছে জানিয়ে তানিয়া রিমার সাথে দুর্ব্যবহার করে। রিমা নিজের মূলধন তুলে নিয়ে একটি বিপণি বিতানে আর একটি দোকান দেয়।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যদি কোন অংশীদারি ব্যবসায়ে কোন অংশীদারের দায় সীমিত বা সীমাবদ্ধ থাকে তাকে সীমাবদ্ধ অংশীদারি ব্যবসা বলে।"
        },
        {
          "label": "খ",
          "question": "",
          "explanation": "যে অংশীদার চুক্তি অনুযায়ী লাভের অংশ অথবা নির্দিষ্ট বেতন বা অর্থের বিনিময়ে তার নামের সুনাম অংশীদারি ব্যবসাকে ব্যবহারের অনুমতি দেয় তাকে নামমাত্র অংশীদার বলে।   এরকম অংশীদার ব্যবসায়ের জন্য গুরুত্বপূর্ণ। কারণ সে তার পরিচিত ব্যক্তিদের মধ্যে ব্যবসাটি সম্পর্কে জানিয়ে দিতে পারবে।ফলে ব্যবসাটি সমাজে আরো পরিচিত হয়ে উঠবে।ব্যবসাটি অধিক মুনাফা অর্জন করতে পারবে।"
        },
        {
          "label": "গ",
          "question": "",
          "explanation": "উদ্দীপকে মালিকানার ভিত্তিতে তানিয়া ও রিদমা ব্যবসায়টি একটি অংশীদারী ব্যবসায়।   চুক্তিবদ্ধ সম্পর্কের ভিত্তিতে দুই বা অধিক ব্যক্তি কর্তৃক গঠিত ও পরিচালিত ব্যবসায়কে অংশীদারী ব্যবসায় বলে। এ ব্যবসায়ে সাধারণত অংশীদারগণ নিজেরাই চুক্তির শর্ত অনুসারে মূলধন সরবরাহ করে থাকে। অংশীদারি ব্যবসায় সকল অংশীদারের সম্মতিক্রমে অথবা সকলের পক্ষ হতে একজনের দ্বারা পরিচালিত হয়। এরূপ ব্যবসায়ের সদস্য সংখ্যা সর্বনিম্ন ২ জন ও সর্বোচ্চ ২০ জন। তবে ব্যাংকিং ব্যবসায়ের ক্ষেত্রে সর্বোচ্চ ১০ জন অংশীদার থাকতে পারে।   উদ্দীপকে দেখা যায় রিদমা ও তানিয়া দুই বন্ধু চট্টগ্রামের সেন্ট্রাল প্লাজায় একটি আর্টিফিশিয়াল জুয়েলারি দোকানের মালিক। যেহেতু তারা তুই বন্ধু মিলে ব্যবসায়টি শুরু করেছে তাদের এই সম্পর্কে বুঝা যায় যে তাদের ব্যবসায়টি একটি অংশীদারি ব্যবয়।"
        },
        {
          "label": "ঘ",
          "question": "",
          "explanation": "অনিশ্চিত স্থায়িত্ব বৈশিষ্ট্যের কারণে হৃদমা পরবর্তীতে পর্যায়ে সংগঠনটি গড়ে তুলেছে।   দুই বা অধিক ব্যক্তির সমঝোতার ভিত্তিতে গঠিত ব্যবসায় সংগঠনকে অংশীদারি ব্যবসা বলে। এই ব্যবসায়ের পৃথক কোন আইনগত সত্তা নেই।ফলে অংশীদারদের ইচ্ছা-অনিচ্ছায় ব্যবসায়ের স্থায়িত্ব নির্ভর করে।   উদ্দীপকে দেখা যায় রিদমা ও তানিয়া দুই বন্ধু চট্টগ্রামের সেন্ট্রাল প্লাজায় একটি আর্টিফিশিয়াল জুয়েলারি দোকানের মালিক। ডিজাইনের আধুনিকতা ও বৈচিত্রের কারণে বিক্রি কম হওয়ায় তানিয়া রিদ্মার সাথে দুব্যবহার করে।রিদমা নিজের মূলধন তুলে নিয়ে অন্য একটি বিপণী বিতানে আরেকটি দোকান খুলে।   উদ্দীপকে দুই বন্ধুর ভুল বোঝাবুঝির কারণে তাদের অংশীদারি সম্পর্কের বিলুপ্তি ঘটে। অংশীদারি ব্যবসায়ের অংশীদারদের ইচ্ছা-অনিচ্ছায় ব্যবসায়ের স্থায়িত্ব নির্ভরশীল। রিদমা নিজের ইচ্ছায় ব্যবসা হতে চলে যায়। তাই আমি মনে করি অংশীদারি ব্যবসায়ের অনিশ্চিত স্থায়িত্ব বৈশিষ্ট্যের কারণে হৃদমা পরবর্তীতে ব্যবসাটি গড়ে তুলেছে।"
        }
      ]
    },
    {
      "number": "11",
      "uddipok": "জনাব স্নিগ্ধ চট্টগ্রাম বিশ্ববিদ্যালয় হতে এল.এল.বি. পাস করে বিখ্যাত-Z & S Associates এ শিক্ষানবিশ হিসেবে কাজ শুরু করেন। বিশ্ববিদ্যালয় হতে প্রাপ্ত জ্ঞানের আলোকে তিনি মামলা-মোকদ্দমার খুঁটি-নাটি বিষয়সমূহ সহজেই বুঝতে পারেন এবং সমাধানের চেষ্টা করেন। শিক্ষানবিশকাল শেষ হওয়ার পর তিনি নিজে একটি স্বতন্ত্র ফার্ম প্রতিষ্ঠা করার জন্য আইনজীবী কাউন্সিলে আবেদন করলে বার কাউন্সিলের সদস্য না হওয়ায় তার আবেদন প্রত্যাখ্যাত হয়।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "রাজনৈতিক দল,নেতৃত্ব,আইন-শৃঙ্খলা পরিস্থিতি,সরকারের স্থিতিশীলতার, দেশের সার্বভৌমত্ব ইত্যাদি মিলিয়ে যে পরিবেশ সৃষ্টি হয় তাকে রাজনৈতিক পরিবেশ বলে।"
        },
        {
          "label": "খ",
          "question": "",
          "explanation": "ব্যবসা পরিচালনায় ধর্মীয় পরিবেশের প্রভাব আছে। কোন সমাজের ধর্মীয় অনুশাসন,বিশ্বাস ও আচার-আচরণ থেকে যে পরিবেশের সৃষ্টি হয়ে থাকে ধর্মীয় পরিবেশ বলে। ধর্মীয় বিশ্বাস মানুষের আচরণকে প্রভাবিত করে। ফলে সে দৈনন্দিন কাজ করার সময় তা মেনে চলে। ধর্মীয় বিশ্বাসের কারণেই মুসলিম সমাজে মদশিল্প প্রচলিত নয়।"
        },
        {
          "label": "গ",
          "question": "",
          "explanation": "Z&S Associates এর কর্মকাণ্ড ব্যবসায়ের প্রত্যক্ষ সেবা শাখার অন্তর্ভুক্ত।   অর্থ উপার্জনের উদ্দেশ্যে স্বাধীন পেশায় নিয়োজিত পেশাজীবীগণের সেবাকর্ম বিক্রয়কে প্রত্যক্ষ সেবা বলে। যেমন: ডাক্তার, উকিল, প্রকৌশলী, নার্সিং, ওকালতি, কোচিং ইত্যাদি। পণ্যেকে আমরা স্পর্শ করতে পারি কিন্তু সেবার কোনো বাহ্যিক অবয়ব থাকে না অর্থাৎ স্পর্শ করা যায় না। আবার পণ্যের ক্ষেত্রে মালিকানা হস্তান্তর করা হয় কিন্তু সেবার ক্ষেত্রে মালিকানা হস্তান্তর করা যায় না।    উদ্দীপকের জনাব স্নিগ্ধ চট্টগ্রাম বিশ্ববিদ্যালয় হতে এলএলবি পাস করে বিখ্যাত Z&S Associates এ শিক্ষানবিশ হিসেবে কাজ শুরু করেন। এখানে বোঝা যায় যে প্রতিষ্ঠানটি একটি অ্যাটর্নি ফার্ম। তাই বলা যায়, উক্ত প্রতিষ্ঠানটি কর্মকাণ্ড প্রতক্ষ সেবার অন্তর্গত।"
        },
        {
          "label": "ঘ",
          "question": "",
          "explanation": "জনাব স্নিগ্ধের সার্বিক কর্মকাণ্ডের উপর রাজনৈতিক ও আইনগত পরিবেশের উপাদানের প্রভাব রয়েছে।   আইনশৃঙ্খলা পরিস্থিতি, রাজনৈতিক দল,নেতৃত্ব,সরকারের স্থিতিশীলতা,দেশের সার্বভৌমত্ব ইত্যাদি মিলিয়ে যে পারিপার্শ্বিকতার জন্ম নেয় তাকে রাজনৈতিক পরিবেশ বলে। অন্যদিকে জনগণের কল্যাণে সরকার ও আন্তর্জাতিক বিভিন্ন সংগঠনের পাসকৃত আইনের সম্মেলনে যে পরিবেশ গড়ে উঠে তাকে আইনগত পরিবেশ বলে।   উদ্দীপকে দেখা যায় জনাব স্নিগ্ধ শিক্ষানবিস শেষ হওয়ার পরে নিচে একটি স্বতন্ত্র ফার্ম প্রতিষ্ঠা করার জন্য আইনজীবী কাউন্সিলে আবেদন করলে বার কাউন্সিলের সদস্য না হওয়ায় তার আবেদন প্রত্যাখ্যাত হয়।   রাজনৈতিক পরিবেশ একটি দেশের ব্যবসায়ীক কর্মকান্ডের উপর গভীর প্রভাব ফেলে। ইতিবাচক রাজনীতি যেমন একটি দেশের ব্যবসায়ের জন্য কল্যাণকর,তেমনি নেতিবাচক রাজনীতি একটি দেশের ব্যবসার জন্য হুমকিস্বরূপ। অন্যদিকে আইনের বিভিন্ন বেড়াজালের মধ্যেই একজন ব্যবসায়ীকে তার ব্যবসায়িক কর্মকাণ্ড পরিচালনা করতে হয়। উদ্দীপকের জনাব স্নিগ্ধ এই দুটি পরিবেশ দ্বারা প্রভাবিত। তাই আমি মনে করি জনাব স্নিগ্ধের সার্বিক কর্মকাণ্ডের উপর রাজনৈতিক ও আইনগত পরিবেশের প্রভাব রয়েছে।"
        }
      ]
    }
  ]
}