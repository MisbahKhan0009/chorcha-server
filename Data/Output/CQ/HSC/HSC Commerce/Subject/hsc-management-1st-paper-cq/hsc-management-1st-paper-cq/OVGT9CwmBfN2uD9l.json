{
  "title": "হলি ক্রস কলেজ ঢাকা২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব শফিক চৌধুরী বিভিন্ন ধরনের ব্যবসায়ের সাথে যুক্ত থাকলেও তার মূল ব্যবসায় হচ্ছে খনিজ তেল পরিশোধনের মাধ্যমে পেট্রোল উৎপাদন করে বিভিন্ন পাম্পে সরবরাহ করা। জনাব শফিকের বুদ্ধি, আগ্রহ পরিশ্রম প্রভৃতি গুণ ও সাফল্যে অনুপ্রাণিত হয়ে ইমন, সানি এবং মাসুদ বড় আকারে মোটরগাড়ি তৈরির কারখানা প্রতিষ্ঠা করেন। তারা এ কাজে আরও কর্মী নিয়োগ দেন। তারা সিদ্ধান্ত নিলেন এ ব্যবসায় থেকে যে লাভ হবে তারা ব্যবসায়ের উন্নয়নে তা ব্যয় করবেন।",
      "tag": "HC 23",
      "sub_questions": [
        {
          "label": "ক",
          "question": "ট্রেড কী?",
          "explanation": "মুনাফা অর্জনের উদ্দেশ্যে পণ্যদ্রব্য কেনা-বেচা করাকে পণ্য বিনিময় বা ট্রেড বলে।"
        },
        {
          "label": "খ",
          "question": "শিল্পের কাজকে কেন্দ্রীভূত কাজ বলা হয় কেন? ব্যাখ্যা করো।",
          "explanation": "প্রাকৃতিক সম্পদ আহরণ ও কাঁচামালকে ভোগ বা ব্যবহারযোগ্য পণ্যে রূপান্তর করার প্রক্রিয়াকে শিল্প বলে। শিল্প একটা নির্দিষ্ট জায়গায় স্থির থাকে। সাধারণত বিভিন্ন স্থান থেকে কাঁচামাল সংগ্রহ করে কারখানাতে তা প্রক্রিয়াজাত করা হয়। এটিই পণ্য উৎপাদনের স্থান। তাই শিল্পকে কেন্দ্রীভূত কাজ বলা হয়।"
        },
        {
          "label": "গ",
          "question": "উদ্দীপকে জনাব শফিক চৌধুরী কোন ধরনের শিল্পের সাথে জড়িত? ব্যাখ্যা করো।",
          "explanation": "উদ্দীপকের জনাব শফিক চৌধুরী বিশ্লেষণ শিল্পের সাথে জড়িত। এ শিল্পে একটি দ্রব্যকে বিশ্লেষণ করে পৃথকীকরণ প্রক্রিয়ায়, একাধিক ভিন্ন ভিন্ন দ্রব্য প্রস্তুত করা হয়। এক্ষেত্রে কিছু ধাপ অনুসরণ করা হয়। অশোধিত খনিজ তেল থেকে বিভিন্ন দ্রব্য বিশ্লেষণ বা পরিশোধন করা, খনিজ কয়লা থেকে ন্যাপথলিন, আলকাতরা প্রভৃতি তৈরি করা এ শিল্পের উদাহরণ। উদ্দীপকের জনাব শফিক চৌধুরী বিভিন্ন ব্যবসায়ের সাথে জড়িত। কিন্তু তার মূল ব্যবসায় হচ্ছে বিভিন্ন পেট্রোল পাম্পে পেট্রোল সরবরাহ করা। এ পেট্রোলই তার ব্যবসায়ের মূল উপাদান। তিনি খনিজ তেল পরিশোধনের মাধ্যমে এ পেট্রোল উৎপাদন করেন। এভাবে এটি ব্যবহার - উপযোগী করা হয়। এরপর তা বিভিন্ন পেট্রোল পাম্পে সরবরাহ করা হয়। এসব কাজের সাথে বিশ্লেষণ শিল্পের মিল পাওয়া যায়। তাই বলা যায়, জনাব শফিক চৌধুরী বিশ্লেষণ শিল্পের সাথে জড়িত।"
        },
        {
          "label": "ঘ",
          "question": "উদ্দীপকে তিন বন্ধুর সিদ্ধান্তে সামাজিক ব্যবসায়ের সৃষ্টি হবে কি ? তোমার মতামত দাাও।",
          "explanation": "উদ্দীপকে তিন বন্ধুর সিদ্ধান্তে সামাজিক ব্যবসায়ের সৃষ্টি হবে বলে আমি মনে করি। এ ধরনের ব্যবসায় দারিদ্র দূরীকরণ ও সামাজিক কল্যাণের লক্ষ্যে পরিচালিত হয়। এতে বিনিয়োগকারীদের মুনাফা প্রাপ্তির কোনো উদ্দেশ্য। থাকে না। ব্যবসায়ে মুনাফা হলে তা সামাজিক সমস্যা সমাধানে ব্যয় করা হয়। উদ্দীপকের তিন বন্ধু একটি মোটরগাড়ি তৈরির কারখানা প্রতিষ্ঠা করেন। এ ব্যবসায়ের পণ্য তারা ন্যায্যমূল্যে বিক্রি করেন। তাদের এ ব্যবসায় থেকে মুনাফা অর্জিত হয়। এ অর্জিত মুনাফা তারা নিবেন না। মুনাফা হলে তারা তা ব্যবসায়ের উন্নয়নে ব্যয় করবেন। উদ্দীপকের তিন বন্ধুর প্রতিষ্ঠানটি মুনাফা অর্জনের জন্য প্রতিষ্ঠিত হয় নি। মুনাফা হলে তারা তা ব্যবসায়ের উন্নয়নে ব্যয় করবেন। এছাড়া তারা প্রতিষ্ঠানের জন্য কর্মী নিয়োগ দেন। এতে কর্মীরা তাদের আর্থিক -অবস্থার উন্নতি করতে পারে। আর কর্মসংস্থানের ফলে দেশের বেকার সমস্যাও কমে। এতে দেশের অর্থনৈতিক সমৃদ্ধি বাড়ে। এসব বৈশিষ্ট্যের সাথে সামাজিক ব্যবসায়ের মিল পাওয়া যায়। তাই বলা যায়, তিন বন্ধুর সিদ্ধান্তে সামাজিক ব্যবসায়ের সৃষ্টি হবে।"
        }
      ]
    },
    {
      "number": "2",
      "uddipok": "বাংলাদেশ একটি কৃষিপ্রধান দেশ হলেও শিল্পের ক্ষেত্রে এদেশ ক্রমাগত এগিয়ে চলেছে। তৈরি পোশাক রপ্তানির ক্ষেত্রে গোটা বিশ্বে আমাদের অবস্থান দ্বিতীয়। করোনা মহামারির কারণে বিভিন্ন দেশ তাদের কার্যাদেশ বাতিল করে। ফলে বাংলাদেশের গার্মেন্টস শিল্প অনেক ক্ষতির সম্মুখীন হয়। এক্ষেত্রে বাংলাদেশ সরকারের আর্থিক প্রণোদনা কিছুটা হলেও সহায়তা করেছে।",
      "tag": "HC 23,DIN.B 21",
      "sub_questions": [
        {
          "label": "ক",
          "question": "",
          "explanation": "যে পারিপার্শ্বিকতার মধ্যে মানুষ বেঁচে থাকে ও তার জীবন ধারণ করে তাকে পরিবেশ বলে।"
        },
        {
          "label": "খ",
          "question": "",
          "explanation": "অর্থনৈতিক পরিবেশ খুবই গুরুত্বপূর্ণ।   দক্ষ মানবসম্পদ,আর্থিক প্রতিষ্ঠানসমূহ,জনগণের আয় ও সঞ্চয়,চাহিদা ও ভোগ ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। একটি ব্যবসা প্রতিষ্ঠান তার প্রয়োজনীয় অর্থসংস্থান করার জন্য বিভিন্ন আর্থিক প্রতিষ্ঠানের উপর নির্ভরশীল। একটি দেশের অর্থনৈতিক পরিবেশ যত ভালো সে দেশে বৈদেশিক বিনিয়োগের পরিমাণ তত বেশি হয়। তাই অর্থনৈতিক পরিবেশ অধিক গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের ঘটনা প্রাকৃতিক পরিবেশের অন্তর্ভুক্ত।   একটি দেশের অবস্থান,আয়তন,জলবায়ু,নদ-নদী, বন-বনানী ইত্যাদি মিলিয়ে যে পরিবেশের সৃষ্টি হয়ে তাকে প্রাকৃতিক পরিবেশ বলে। একেক দেশের প্রাকৃতিক বৈচিত্র্যতা একেক ধরনের।যার কারণে একেক দেশে একেক ধরনের খাদ্য পণ্য উৎপন্ন হয়।   উদ্দীপকে বলা হয়েছে বাংলাদেশ একটি কৃষি প্রধান দেশ হলেও শিল্পের ক্ষেত্রে এদেশ ক্রমাগত এগিয়ে যাচ্ছে। করোনার কারণে বাংলাদেশের পোশাক শিল্প অনেক ক্ষতির সম্মুখীন হয়। উদ্দীপকের সামগ্রিক চিত্রে প্রাকৃতিক পরিবেশের বিভিন্ন উপাদানের ইঙ্গিত দেওয়া হয়েছে। তাই বলা যায় উদ্দীপকের ঘটনা প্রাকৃতিক পরিবেশের অন্তর্ভুক্ত।"
        },
        {
          "label": "ঘ",
          "question": "",
          "explanation": "বাংলাদেশ সরকার গার্মেন্টস শিল্পের উন্নয়নে যে আর্থিক প্রনোদনা দিয়েছে তা যথেষ্ট নয়, তবে কিছুটা হলেও সহায়ক হবে বলে আমি মনে করি।   দক্ষ মানবসম্পদ, অর্থ ও ঋণ ব্যবস্থা, চাহিদা ও ভোগ, জনগণের আয় ও সঞ্চয় ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। উন্নত অর্থনৈতিক পরিবেশের কারণে একটি দেশের ব্যবসা-বাণিজ্য দ্রুত অগ্রগতি লাভ করতে পারে।দেশে বৈদেশিক বিনিয়োগ বাড়ে।   উদ্দীপকে বলা হয়েছে বাংলাদেশ একটি কৃষি প্রধান দেশ হলেও শিল্পের ক্ষেত্রে এদেশ ক্রমাগত এগিয়ে যাচ্ছে। তৈরি পোশাক রপ্তানি করে গোটা বিশ্বে আমাদের অবস্থান দ্বিতীয়। করোনা মহামারীর কারণে বিভিন্ন দেশ তাদের কার্যাদেশ বাতিল করে।ফলে বাংলাদেশের পোশাক শিল্প অনেক ক্ষতির সম্মুখীন হয়। এক্ষেত্রে বাংলাদেশ সরকার তাদের আর্থিক প্রণোদনা দেয় যা অর্থনৈতিক পরিবেশের উপাদান।   উদ্দীপকের গার্মেন্টস শিল্প অনিচ্ছাকৃতভাবে অর্থনৈতিক ক্ষতির সম্মুখীন হচ্ছে। কর ো না মহামারীর কারণে তারা তৈরি পোশাক বিদেশে রপ্তানি করতে পারছে না এই ক্ষতির হাত থেকে বাঁচাতে বাংলাদেশ সরকার তাদের আর্থিক প্রণোদনা দিচ্ছে। এতে তাদের সকল সমস্যার সমাধান না হলেও আর্থিক ক্ষতি মোকাবেলায় কিছুটা সহায়তা করবে। তাই আমি মনে করি আর্থিক প্রণোদনা সম্পূর্ণ সমস্যার সমাধান করতে না পারলেও কিছুটা হলেও ক্ষতি মোকাবেলায় সহায়তা করবে।"
        }
      ]
    },
    {
      "number": "3",
      "uddipok": "বিশ্ববিদ্যালয় জীবনের তিন বন্ধু সুজন, নাজিম ও মাসুদ একত্রিত হয়ে বন্ধন ফার্নিচার নামক একটি ব্যবসায় করবেন বলে চুক্তিবদ্ধ হন। তিনজন সমপরিমাণ মূলধন নিয়ে ব্যবসায় শুরু করেন। সুজন ও নাজিম ব্যবসায় পরিচালনায় অংশগ্রহণ করলেও মাসুদ অংশগ্রহণ করেন না এবং মাসুদ বিদেশে পড়াশোনা করতে যাবে বলে তার দায় ও মূলধন সমান বলে সবাই একমত হয়।",
      "tag": "HC 23",
      "sub_questions": [
        {
          "label": "ক",
          "question": "অংশীদারি চুক্তিপত্র কী?",
          "explanation": "অংশীদারি ব্যবসায়ে অংশীদারদের মধ্যে নির্ধারিত শর্তসমূহ যে দলিলে লিপিবদ্ধ থাকে, তাকে অংশীদারি চুক্তিপত্র বলে।"
        },
        {
          "label": "খ",
          "question": "একজন নাবালক কি অংশীদার হতে পারে? ব্যাখ্যা করো।",
          "explanation": "আইন অনুযায়ী নাবালক অংশীদার হিসেবে বিবেচিত হতে পারে না। নাবালক চুক্তি সম্পাদনে যোগ্য নয়। এ কারণে ব্যবসায়ের অংশীদার হতে পারে না। কিন্তু কোনো অংশীদার মারা গেলে তার নাবালক সন্তানকে বিশেষ সুবিধা দেওয়ার জন্য সব অংশীদারের সম্মতিতে ব্যবসায়ে সংযুক্ত করা যেতে পারে।"
        },
        {
          "label": "গ",
          "question": "উদ্দীপকের উল্লিখিত অংশীদারি ব্যবসায়ের ধরন ব্যাখ্যা করো।",
          "explanation": "উদ্দীপকে উল্লিখিত ব্যবসায়টি হলো সাধারণ অংশীদারি ব্যবসায়। এ অংশীদারি ব্যবসায়ে অংশীদারদের দায় অসীম থাকে। এ ব্যবসায়ের সকল অংশীদারের ব্যবসায় পরিচালনা করার অধিকার থাকে। এছাড়া এ ব্যবসায়ে চুক্তি অনুযায়ী লাভ-লোকসান বণ্টিত হয়। চুক্তিতে কিছু উল্লেখ না থাকলে লাভ-লোকসান অংশীদারদের মধ্যে সমানভাবে বণ্টন করা হয়। উদ্দীপকের সুজন, নাজিম ও মাসুদ একত্রে বন্ধন ফার্নিচার নামক একটি ব্যবসায় করবেন বলে চুক্তিবদ্ধ হন। তারা তিনজনই সমপরিমাণ মূলধন নিয়ে ব্যবসায় শুরু করেন। তাদের সকলেরই ব্যবসায় পরিচালনায় অংশ নেওয়ার অধিকার আছে। তারা সবাই ব্যবসায়ের অসীম দায় বহন করে। এছাড়া তারা চুক্তি অনুযায়ী ব্যবসায়ের লাভ-লোকসানও নিজেদের মাঝে বণ্টন করে। এ বৈশিষ্ট্যগুলোর সাথে সাধারণ অংশীদারি ব্যবসায়ের মিল পাওয়া যায়। সুতরাং, উদ্দীপকের অংশীদারি ব্যবসায়টি সাধারণ অংশীদারি ব্যবসায়।"
        },
        {
          "label": "ঘ",
          "question": "উদ্দীপকে সুজন ও নাজিম কর্তৃক ব্যবসায়ে সংঘটিত সব কর্মকাণ্ডের দায় কি মাসুদকে বহন করতে হবে? মতামত দাও।",
          "explanation": "উদ্দীপকে সুজন ও নাজিম কর্তৃক ব্যবসায়ে সংঘটিত সব কর্মকাণ্ডের দায় মাসুদকেও বহন করতে হবে বলে আমি মনে করি। সাধারণ অংশীদারি ব্যবসায়ে সদস্যদের প্রত্যেকের ব্যবসায় পরিচালনার অধিকার থাকে। চুক্তি অনুযায়ী তারা লাভ-লোকসান নিজেদের মধ্যে ভাগ করে নেয়। এ ব্যবসায়ে অংশীদারদের দায় অসীম। অর্থাৎ, ব্যবসায়ের সব দায়ভার প্রত্যেক অংশীদারদের বাধ্যতামূলকভাবে বহন করতে হয়। উদ্দীপকে সুজন, নাজিম ও মাসুদ একত্রে 'বন্ধন ফার্নিচার' নামক একটি ব্যবসায় করবেন বলে চুক্তিবদ্ধ হন। তারা তিনজন সমপরিমাণ মূলধন নিয়ে ব্যবসায় শুরু করেন। সুজন ও নাজিম ব্যবসায় পরিচালনায় অংশ নিলেও মাসুদ অংশ নেন না। মাসুদ বিদেশে পড়াশোনা করতে যাবে বললে তার দায় ও মূলধন সমান বলে সবাই একমত হয়। অংশীদারি ব্যবসায়ে প্রত্যেক অংশীদার একে অপরের প্রতিনিধি হিসেবে গণ্য হন। ফলে যেকোনো অংশীদার অন্য অংশীদারের পক্ষে কাজ পরিচালনা করতে পারেন। তবে প্রত্যেকের কৃতকার্যের জন্য অপর অংশীদার দায়বদ্ধ হন। উদ্দীপকের মাসুদ ব্যবসায় পরিচালনায় অংশ নেন না। তার প্রতিনিধি হিসেবে সুজন ও নাজিম ব্যবসায় পরিচালনা করেন। তাই তাদের কর্মকাণ্ডের জন্য মাসুদকেও দায়ী থাকতে হবে। সুজন ও নাজিমের যেকোনো সিদ্ধান্তের ফল মাসুদকেও ভোগ করতে হবে। তাই বলা যায়, সুজন ও নাজিম কর্তৃক ব্যবসায়ে সংঘটিত সব কর্মকান্ডের দায় মাসুদও বহন করবে।"
        }
      ]
    },
    {
      "number": "4",
      "uddipok": "মনোরোভা কোম্পানি লি. বাংলাদেশের একটি স্বনামধন্য ব্যবসায় প্রতিষ্ঠান। প্রতিষ্ঠানটির পণ্যের চাহিদা দিন দিন বৃদ্ধি পাওয়ায় মূলধন বৃদ্ধি করা প্রয়োজন। কোম্পানি এমন শেয়ার ইস্যু করল, যার দ্বারা মূলধন সংগ্রহ করা হলেও পরিচালনায় কোনো সমস্যা হয়নি এবং পুরাতন শেয়ারহোল্ডারদেরও মূল্যায়ন করা হয়েছে। অতিরিক্ত মূলধনের জন্য বিকল্প পদ্ধতির কথা কোম্পানি ভাবছে, যার দ্বারা জনগণের নিকট থেকে মূলধন সংগ্রহ করতে পারবে।",
      "tag": "HC 23",
      "sub_questions": [
        {
          "label": "ক",
          "question": "ঋণপত্র কী?",
          "explanation": "পাবলিক লিমিটেড কোম্পানি ঋণ নেওয়ার স্বীকৃতি হিসেবে যে দলিল ইস্যু করে, তাকে ঋণপত্র বলে।"
        },
        {
          "label": "খ",
          "question": "যোগ্যতাসূচক শেয়ার বলতে কী বোঝায়?",
          "explanation": "যৌথ মূলধনী কোম্পানির পরিচালক হতে আগ্রহী ব্যক্তিরা যে শেয়ার কেনেন তা হলো যোগ্যতাসূচক শেয়ার। এ ধরনের শেয়ারের অধিকারী হলে কোম্পানির পরিচালক হওয়ার যোগ্যতা অর্জন করা যায়। এরূপ যোগ্যতা অর্জনের পর শেয়ারহোল্ডার পরিচালক পদে নির্বাচন করতে পারেন। পরিচালক হিসেবে দায়িত্ব পালনের লক্ষ্যেই যোগ্যতাসূচক শেয়ার কেনা হয়।"
        },
        {
          "label": "গ",
          "question": "উদ্দীপকে মনোরোভা কোম্পানি লি. কোন ধরনের শেয়ার ইস্যু করেছে? ব্যাখ্যা করো।",
          "explanation": "উদ্দীপকে মনোরোভা কোম্পানি লি. রাইট শেয়ার ইস্যু করেছে। কোম্পানি মূলধন সংগ্রহের উদ্দেশ্যে নতুন শেয়ার বিলির সিদ্ধান্ত নেওয়ার সময় পুরাতন শেয়ারহোল্ডারদের অগ্রাধিকার দেয়। তাদের জন্য আনুপাতিক হারে সংরক্ষিত এ শেয়ারকে রাইট বা অধিকারযোগ্য শেয়ার বলে। বাজারে শেয়ারের অবস্থান ভালো থাকলে পুরাতন শেয়ার মালিকরা এ স্বার্থ দাবি করেন। উদ্দীপকের মনোরোভা কোম্পানি লি. বাংলাদেশের একটি স্বনামধন্য ব্যবসায় প্রতিষ্ঠান। প্রতিষ্ঠানটির পণ্যের চাহিদা দিন দিন বাড়ায় তারা মূলধন বাড়াতে চায়। তারা এমন শেয়ার ইস্যু করে, যা পরিচালনায় কোনো সমস্যা করেনি। 'পাশাপাশি তারা পুরাতন শেয়ারহোল্ডারদেরও মূল্যায়ন করেছে। অর্থাৎ, ইস্যুকৃত শেয়ারের একটি অংশ তাদের জন্য সংরক্ষণ করেছে। আর এ বৈশিষ্ট্য দেখা যায় রাইট শেয়ার বা অধিকারযুক্ত শেয়ারে। সুতরাং, উদ্দীপকের কোম্পানিটি রাইট শেয়ার ইস্যু করেছে।"
        },
        {
          "label": "ঘ",
          "question": "উদ্দীপকে বিকল্প উৎস থেকে মূলধন সংগ্রহের যৌক্তিকতা মূল্যায়ন করো।",
          "explanation": "উদ্দীপকের বিকল্প উৎস থেকে মূলধন সংগ্রহ করা যৌক্তিক বলে আমি মনে করি। পাবলিক লিমিটেড কোম্পানি জনগণের কাছে শেয়ার ও ঋণপত্র কেনার আহ্বান জানাতে পারে। শেয়ার ও ঋণপত্র বিক্রির মাধ্যমে প্রচুর মূলধন সংগ্রহ করা যায়। এভাবে তারা প্রয়োজনীয় মূলধনের যোগান দেয়। উদ্দীপকের মনোরোভা কোম্পানি লি. বাংলাদেশের একটি স্বনামধন্য ব্যবসায় প্রতিষ্ঠান। প্রতিষ্ঠানটির পণ্যের চাহিদা দিন দিন বেড়ে যাওয়ায় তারা মূলধন বাড়াতে চায়। বাড়তি মূলধনের জন্য তারা শেয়ারের বিকল্প পদ্ধতি ভাবছে। যার মাধ্যমে জনগণের কাছ থেকে তারা মূলধন সংগ্রহ করতে পারবে। উদ্দীপকের প্রতিষ্ঠানটি শেয়ারের বিকল্প হিসেবে ঋণপত্র বিক্রি করতে পারবে। এর মাধ্যমে কোম্পানি জনগণ বা প্রতিষ্ঠানের নিকট হতে ঋণ মূলধন সংগ্রহ করে। এই ঋণের স্বীকৃতিস্বরূপ জনগণকে যে দলিল বা স্বীকৃতিপত্র দেওয়া হয় তা হলো ঋণপত্র। ঋণপত্রের গ্রহীতাদের নির্দিষ্ট হারে সুদ দিতে হয়। ঋণপত্রের বিপক্ষে সংগৃহীত অর্থ চুক্তির শর্ত অনুযায়ী পরিশোধ করা হয়। এরা কোম্পানির পাওনাদার এবং পরিচালনায় এরা কোনো প্রভাব ফেলতে পারে না। তাই কোম্পানিটির পরিচালনায়ও সমস্যা হবে না। তাই বলা যায়, উদ্দীপকে বিকল্প উৎস থেকে মূলধন সংগ্রহ করা যৌক্তিক হবে।"
        }
      ]
    },
    {
      "number": "5",
      "uddipok": "বুড়িগঙ্গা নদী রক্ষার জন্য নদীর আশপাশে অবস্থিত বিভিন্ন কারখানার মালিকরা একত্রিত হয়ে নদী সংরক্ষণে একটি সমিতি গঠন করেন। সমিতির নিয়ম অনুযায়ী কোনো কারখানার মালিক বুড়িগঙ্গা নদীতে বর্জ্য ফেলতে পারবে না এবং ক্ষতিকারক পণ্য সামগ্রী উৎপাদন করতে পারবে না। যদি কেউ বুড়িগঙ্গা নদীতে বর্জ্য ফেলে এবং ক্ষতিকারক পণ্য উৎপাদন করে তাহলে ১০ লক্ষ টাকা জরিমানা দিতে হবে। কয়েকদিন পরে দেখা গেল AB প্রতিষ্ঠানটি সমিতির সদস্য হওয়া সত্ত্বেও ক্ষতিকারক দ্রব্য উৎপাদন ও বিক্রি করছে। তাই সমিতির নিয়ম অনুসারে ঐ প্রতিষ্ঠানটির বিরুদ্ধে শাস্তিমূলক ব্যবস্থা গ্রহণ করার সিদ্ধান্ত নিল।",
      "tag": "HC 23",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কোনো বিষয়ে ভালো-মন্দ সম্পর্কে কোনো ব্যক্তির একান্ত ব্যক্তিগত ও স্থায়ী ধ্যান-ধারণা এবং বিশ্বাসকে মূল্যবোধ বলে।"
        },
        {
          "label": "খ",
          "question": "পরিবেশ দূষণ বলতে কী বোঝায়?",
          "explanation": "প্রাকৃতিক বিভিন্ন উপাদানের স্বাভাবিক ভারসাম্য নষ্ট হলে এবং পরিবেশের ওপর নেতিবাচক প্রভাব পড়লে, তাকে পরিবেশ দূষণ বলে। পরিবেশ দূষণ মানুষসহ অন্যান্য জীবজন্তুর জন্য ক্ষতিকর। বিভিন্ন দূষণ ও বিষাক্ত পদার্থের মাধ্যমে পরিবেশ দূষিত হয়। এটি মানুষের স্বাভাবিক চলাফেরা বা জীবনযাপনে বাধা তৈরি করে।"
        },
        {
          "label": "গ",
          "question": "উদ্দীপকে উল্লিখিত, ব্যবসায় প্রতিষ্ঠানে ব্যবসায়ের কোন বিষয়টির অভাব রয়েছে? ব্যাখ্যা করো।",
          "explanation": "উদ্দীপকে উল্লিখিত AB প্রতিষ্ঠানটির ব্যবসায়ে নৈতিকতা বিষয়টির অভাব আছে। নৈতিকতা ব্যবসায়ে কোনটি সঠিক ও বেঠিক, ন্যায় ও অন্যায়, উচিত ও অনুচিত ইত্যাদি বিচারে সাহায্য করে। এটি একটি মানদণ্ড যার আলোকে ব্যবসায় ক্ষতিকর পণ্য উৎপাদন ও বিক্রি করা থেকে বিরত থাকে। ব্যক্তিগত প্রতিষ্ঠানের লক্ষ্য অর্জন ও সুনাম বাড়াতে নৈতিকতা গুরুত্বপূর্ণ ভূমিকা পালন করে। উদ্দীপকের AB প্রতিষ্ঠানটি বুড়িগঙ্গা নদীর পাশে অবস্থিত একটি - সমিতির সদস্য। এটি সমিতির সদস্য হওয়া সত্ত্বেও ক্ষতিকর দ্রব্য উৎপাদন করেছে। এরপর তা মানুষের কাছে বিক্রি করেছে। ফলে আশপাশের মানুষ ক্ষতিগ্রস্ত হয়। আবার ক্ষতিকর বর্জ্য নদীতে মিশে নদীর পানি দূষিত করছে। এ দূষিত পানি মানুষের স্বাস্থ্যের জন্য ক্ষতিকর। প্রতিষ্ঠানটির এসব কাজ ব্যবসায়ের নৈতিকতার পরিপন্থী। তাই বলা যায়, AB প্রতিষ্ঠানটি নিজেদের স্বার্থের কথা চিন্তা করে ক্ষতিকর পণ্য উৎপাদন করে, যা নৈতিকতা বিরোধী কাজ।"
        },
        {
          "label": "ঘ",
          "question": "তুমি কি মনে করো উক্ত সমিতি বুড়িগঙ্গা রক্ষায় ভূমিকা রাখবে? মতামত দাও।",
          "explanation": "উদ্দীপকে উল্লিখিত সমিতি বুড়িগঙ্গা নদী রক্ষায় ভূমিকা পালন করবে বলে আমি মনে করি। ব্যবসায়ীরা নিজেদের কার্যসম্পাদন ও সামাজিক দায়িত্ব পালনের লক্ষ্যে সমিতি গঠন করে। এর মাধ্যমে তারা ক্ষতিকর প্রতিযোগিতার হাত থেকে রক্ষা পায়। পরিবেশ সংরক্ষণে এ সমিতি বিভিন্ন প্রাতিষ্ঠানিক সহযোগিতা, পরামর্শ, নীতি প্রণয়ন ও পুরষ্কার দিয়ে থাকে। এতে পরিবেশের ভারসাম্য বজায় থাকে। উদ্দীপকে বুড়িগঙ্গা নদী রক্ষার জন্য নদীর আশপাশে অবস্থিত বিভিন্ন কারখানার মালিকরা একত্র হয়। এরপর নদী সংরক্ষণের জন্য একটি সমিতি গঠন করেন। সমিতির নিয়ম অনুযায়ী কোনো কারখানার মালিক বুড়িগঙ্গা নদীতে বর্জ্য ফেলতে পারবেন না। আবার, কেউ ক্ষতিকর পণ্য সামগ্রী উৎপাদন করতে পারবেন না। এ নিয়ম ভাঙ্গলে ১০ লক্ষ টাকা জরিমানা দিতে হবে। সমিতিটির মূল লক্ষ্য পরিবেশ সংরক্ষণ করা। কারণ নদীতে কারখানার বর্জ্য ফেললে পানি দূষিত হবে। আশপাশের লোকজন এ দূষণের ফলে ক্ষতিগ্রস্ত হবে। এটি তাদের প্রতিষ্ঠানের জন্য নেতিবাচক প্রভাব ফেলবে। বুড়িগঙ্গা নদী সংরক্ষণের জন্য সমিতি কারখানার মালিকদের সামাজিক দায়িত্বের প্রতি সচেতন করবে। এছাড়া মাঝে মাঝে নদী পরিষ্কারের কাজ করতে পারে। ফলে নদীর সুরক্ষা বজায় থাকবে। আবার কেউ সমিতির আইন ভঙ্গ করলে তাকে জরিমানা করবে। এটি কারাখানার মালিকদের নদী দূষণে অনুৎসাহিত করবে। তাই বলা যায়, বুড়িগঙ্গা নদী সংরক্ষণে উক্ত সমিতিটি গুরুত্বপূর্ণ ভূমিকা পালন করবে।"
        }
      ]
    },
    {
      "number": "6",
      "uddipok": "সাদিক ও তার ৪ বন্ধু মিলে কুড়িগ্রামে একটি ওষুধ প্রস্তুতকারী প্রতিষ্ঠান স্থাপন করেন। ঐ এলাকার প্রত্যন্ত গ্রামাঞ্চলের বেশিরভাগ মানুষই দারিদ্র্যপীড়িত। অর্থের অভাবে বিভিন্ন সময় তারা বিনা ওষুধে রোগে ভুগে মারা যায়। সাদিকের প্রধান উদ্দেশ্য স্বল্প মূল্যে ঐসব লোকের হাতে ওষুধ পৌছে দেওয়া। ৫ বন্ধুর নিরলস পরিশ্রমে ব্যবসায়টি সফলতার মুখ দেখে। তাদের অর্জিত মুনাফা থেকে তারা সদস্যদের বিনিয়োগকৃত মূলধন ফেরত দেয় এবং বাকি অংশ তারা প্রতিষ্ঠানের পরিধি বাড়াতে, ব্যবহার করে। উক্ত প্রতিষ্ঠানে এলাকার প্রচুর নারী শ্রমিক কাজ করে তাদের আর্থিক অবস্থার উন্নয়ন ঘটাতে সক্ষম হচ্ছে।",
      "tag": "HC 23",
      "sub_questions": [
        {
          "label": "ক",
          "question": "প্রমিতকরণ কী?",
          "explanation": "আকার, ওজন, রং ও গুণাগুণ বিবেচনায় পণ্যের মানের সীমা নির্ধারণ করাকে প্রমিতকরণ বা মান নির্ধারণ বলে।"
        },
        {
          "label": "খ",
          "question": "ব্যবসায়কে স্বাধীন পেশা বলা হয় কেন?",
          "explanation": "স্বাধীন পেশা বলতে এমন পেশাকে বোঝায় যেখানে এর মালিক অন্যের অধীনে না থেকে নিজেই সিদ্ধান্ত নিয়ে সব কাজ পরিচালনা করতে পারে। একজন ব্যবসায়ী তার নিজস্ব চিন্তা-চেতনা ও ধ্যান-ধারণা অনুযায়ী ব্যবসায়ের কাজ পরিচালনা করেন। তার কাজে তিনি নিজেই সিদ্ধান্ত নেন। এক্ষেত্রে তিনি অন্যের নির্দেশ মানতে বাধ্য নয়। এজন্য ব্যবসায় সব সমাজেই স্বাধীন পেশা বা উপজীবিকা হিসেবে গণ্য।"
        },
        {
          "label": "গ",
          "question": "উদ্দীপকে সাদিকের প্রতিষ্ঠিত ব্যবসায়টি কোন ধরনের? ব্যাখ্যা করো।",
          "explanation": "উদ্দীপকে সাদিকের প্রতিষ্ঠিত ব্যবসায়টি একটি সামাজিক ব্যবসায়। এ ব্যবসায় শুধু মুনাফা অর্জনের উদ্দেশ্যে গঠিত হয় না। এতে সামাজিক কল্যাণের উদ্দেশ্যও থাকে। এ ব্যবসায়ের বিনিয়োগকারীরা শুধু তাদের বিনিয়োগকৃত অর্থ ফেরত নেন। কিন্তুপকানো মুনাফা নেন না। উদ্দীপকের সাদিক ও তার ৪ বন্ধু মিলে একটি ওষুধ প্রস্তুতকারী প্রতিষ্ঠান। গড়ে তোলেন। তারা কম দামে দরিদ্র লোকের হাতে ওষুধ পৌছে দেন। এতে স্থানীয় লোকেরা উপকৃত হয়। ব্যবসায়টির 'অর্জিত মুনাফা অংশীদাররা নেন না। তারা শুধু তাদের বিনিয়োগকৃত মূলধন ফেরত নেন। আর বাকি অংশ প্রতিষ্ঠানের পরিধি বাড়াতে ব্যবহার করেন। এসব বৈশিষ্ট্যের সাথে সামাজিক ব্যবসায়ের মিল আছে। তাই বলা যায়, উদ্দীপকে সাদিকের প্রতিষ্ঠিত ব্যবসায়টি একটি সামাজিক ব্যবসায়।"
        },
        {
          "label": "ঘ",
          "question": "\"সাদিকের প্রতিষ্ঠানটি দেশের দারিদ্র্য দূরীকরণে যথেষ্ট সহায়ক ভূমিকা রাখবে\"- উক্তিটির সাথে তুমি কি একমত? যৌক্তিকতা বিশ্লেষণ করো।",
          "explanation": "সাদিকের প্রতিষ্ঠিত সামাজিক ব্যবসায়টি দেশের দারিদ্রতা দূরীকরণে যথেষ্ট সহায়ক ভূমিকা রাখবে বলে আমি মনে করি। এ ব্যবসায়ের মুনাফা জনগণের কল্যাণে ব্যবহার করা হয়। এছাড়া দরিদ্র মানুষের জীবনযাত্রার মান উন্নয়নে বিনিয়োগকারীরা নতুন নতুন কর্মসূচি, প্রণয়ন করেন। এ ব্যবসায়ের উল্লেখযোগ্য ক্ষেত্রগুলো হলো- স্বাস্থ্যসেবা, গৃহায়ণ, পুষ্টিকর খাদ্য সরবরাহ প্রভৃতি। তাই সমাজের মানুষের উপকারের জন্য সামাজিক ব্যবসায় গুরুত্বপূর্ণ। উদ্দীপকের সাদিক ও তার ৪ বন্ধু মিলে একটি ওষুধ প্রস্তুতকারী প্রতিষ্ঠান গড়ে তোলেন। অর্থের অভাবে এলাকার লোকজন বিনা ওষুধে মারা যাওয়ায় তারা কম দামে দরিদ্র লোকের হাতে ওষুধ পৌঁছে দেন। এতে এলাকায় তাদের জনপ্রিয়তা বাড়ে। ফলে ব্যবসায়টি সফলতা অর্জন করে। তাছাড়া ব্যবসায়টিতে অনেক নারী শ্রমিকের কর্মসংস্থান হয়। এতে এলাকার অনেক নারী তাদের আর্থিক অবস্থার উন্নয়ন করছে। উদ্দীপকের ব্যবসায়টি মূলত দারিদ্র্য দূরীকরণ ও ব্যবসায় প্রসারের উদ্দেশ্যে গঠিত হয়। ব্যবসায়ের অংশীদাররা স্থানীয় অনেক নারীর কর্মসংস্থানের ব্যবস্থা করে। ফলে নারীরা দেশের অর্থনীতিতে অবদান রাখতে পারে। নারীরা তাদের অবস্থার উন্নয়নও করতে পারে। এতে সামাজিক বিভিন্ন সমস্যা (বেকারত্ব, দারিদ্রতা) দূর হয়। তাই বলা যায়, সাদিকের প্রতিষ্ঠানটি দেশের দারিদ্র দূরীকরণে যথেষ্ট সহায়ক ভূমিকা রাখবে বলে আমি মনে করি।"
        }
      ]
    },
    {
      "number": "7",
      "uddipok": "মি. তামিম একজন আমদানিকারক। বিদেশ থেকে মালামাল এনে তিনি নিজস্ব বিক্রয়কেন্দ্রে বসে ব্যবসায় করেন। তিনি মনে করেন লাভ কম হলেও যত মাল বিক্রি করে নতুন মাল আনা যায় ততই মঙ্গল। সিদ্ধান্ত নিতে তিনি কারো সাথে আলোচনা করতে চান না। পুঁজির পরিমাণ বেশি নয় বিধায় তিনি পুঁজি হারানোর আশঙ্কায় থাকেন। খুবই সতর্ক থেকে তিনি সিদ্ধান্ত নেন। প্রকৃতপক্ষে ঋণ করতে চান না। ব্যবসায়ে ভালো করায় তার বেশি পুঁজির দরকার পড়ে। বন্ধু শিফাত অংশীদার হয়ে টাকা দিতে সম্মত হয়। অন্যদিকে, ব্যাংকও তাকে ঋণ দিতে চাচ্ছে।",
      "tag": "HC 23",
      "sub_questions": [
        {
          "label": "ক",
          "question": "যৌথ উদ্যোগে ব্যবসায় কী?",
          "explanation": "দেশি ও বিদেশি উদ্যোক্তাদের সমন্বয়ে গঠিত, পরিচালিত ও নিয়ন্ত্রিত ব্যবসায়কে যৌথ উদ্যোগে ব্যবসায় বলে।"
        },
        {
          "label": "খ",
          "question": "একমালিকানা ব্যবসায়ে পৃথক সত্তা নেই কেন? ব্যাখ্যা করো।",
          "explanation": "একক মালিকানায় গঠিত, পরিচালিত ও নিয়ন্ত্রিত \"ব্যবসায় হলো একমালিকানা ব্যবসায়। মালিক নিজের উদ্যোগে এ ব্যবসায় গঠন করেন। সব দায়ও তিনি একাই বহন করেন। এক্ষেত্রে যেকোনো মামলা মালিকের নামেই হয়ে থাকে। অর্থাৎ, আইনের মাধ্যমে গঠিত হয় না বলে এ ব্যবসায়ের কোনো পৃথক সত্তা নেই।"
        },
        {
          "label": "গ",
          "question": "উদ্দীপকে মি. তামিম সতর্ক থাকার পেছনে একমালিকানা ব্যবসায়ের কোন সুবিধার প্রতিফলন হয়েছে? ব্যাখ্যা করো।",
          "explanation": "উদ্দীপকে মি. তামিমের সতর্ক থাকার পেছনে একমালিকানা ব্যবসায়ের অসীম দায়ের পরোক্ষ সুবিধার প্রতিফলন ঘটেছে। এ ব্যবসায় একজন ব্যক্তি কর্তৃক প্রতিষ্ঠিত, পরিচালিত ও নিয়ন্ত্রিত হয়। এ ব্যবসায়ের দায় অসীম। 'মালিক একজন হওয়ায় ব্যবসায়ের দায়ের। জন্য মালিকের ব্যক্তিগত সম্পত্তি দায়বদ্ধ থাকে। তাই মালিককে সফলতা লাভের জন্য সতর্কতার সাথে ব্যবসায় পরিচালনা করতে হয়। উদ্দীপকে মি. তামিম বিদেশ থেকে মালামাল কিনে এনে নিজস্ব বিক্রয়কেন্দ্রে বিক্রি করেন। তিনি অল্প পুঁজি নিয়ে এ ব্যবসায় শুরু করেন। তাই তিনি পুঁজি হারানোর ভয়ে সবসময় চিন্তিত থাকেন। কারণ, তার ব্যবসায়ের দায় অসীম। পাওনা পরিশোধ করতে ব্যর্থ হলে তাকে তার ব্যক্তিগত সম্পত্তি বিক্রি করে পাওনা পরিশোধ করতে হবে। তাই তিনি সবসময় সতর্ক থেকে সিদ্ধান্ত নেন। সতর্ক থেকে সিদ্ধান্ত নেওয়ায় তিনি সফলতার সাথে কাজ পরিচালনা করতে সক্ষম হন। এসব বিষয় একমালিকানা ব্যবসায়ের অসীম দায়ের পরোক্ষ সুবিধাকে ইঙ্গিত করে। সুতরাং, মি. তামিমের সতর্ক থাকার পেছনে একমালিকানা ব্যবসায়ের অসীম দায়ের পরোক্ষ সুবিধার প্রতিফলন ঘটেছে।"
        },
        {
          "label": "ঘ",
          "question": "মি. তামিমের জন্য অর্থ সংগ্রহের কোন উৎস উত্তম হতে পারে? উদ্দীপকের আলোকে বিশ্লেষণ করো।",
          "explanation": "উদ্দীপকে মি. তামিমের জন্য অর্থ সংগ্রহের উৎস হিসেবে ব্যাংক থেকে ঋণ নিলে উত্তম হবে বলে আমি মনে করি। একমালিকানা ব্যবসায়ে মালিক নিজেই ব্যবসায়ের সব পুঁজি সরবরাহ করেন। কিন্তু অনেক সময় ব্যবসায় সম্প্রসারণের জন্য প্রয়োজনীয় মূলধনের যোগান দেওয়া মালিকের একার পক্ষে সম্ভব হয় না। এক্ষেত্রে মালিক প্রয়োজনে বন্ধু-বান্ধব, আত্মীয়-স্বজন অথবা ব্যাংক থেকে প্রয়োজনীয় অর্থসংস্থান করতে পারেন। উদ্দীপকের মি. তামিম একজন আমদানিকারক। বিদেশ থেকে মালামাল এনে তিনি নিজস্ব বিক্রয়কেন্দ্রে বিক্রি করেন। ব্যবসায়ে ভালো করায় তার বেশি পুঁজির দরকার পড়ে। এক্ষেত্রে বন্ধু শিফাত অর্থ দিয়ে অংশীদার হতে সম্মত হয়। আবার ব্যাংকও তাকে ঋণ দিতে চাচ্ছে। মি. তামিম ব্যবসায়ের সব সিদ্ধান্ত একাই নিতে পছন্দ করেন। ব্যবসায়ে কোনো নতুন অংশীদার নেওয়া হলে তার সাথে আলোচনার মাধ্যমে তাকে সিদ্ধান্ত নিতে হবে। এক্ষেত্রে ব্যবসায়ে সিদ্ধান্ত নিতে বিলম্ব হতে পারে। এছাড়া অংশীদারকে লাভের একটি অংশও দিতে হবে। অপরপক্ষে, ব্যাংক থেকে ঋণ নিলে তিনি আগের মতো একাই সিদ্ধান্ত নিতে পারবেন। লাভের অংশও তাকে ভাগাভাগি করতে হবে না। তাই এসব দিক বিবেচনা করে মি. তামিমের ব্যাংক থেকে ঋণ নেওয়া উত্তম হবে।"
        }
      ]
    },
    {
      "number": "8",
      "uddipok": "আলম, আমান, তিশা ও তমাল চার বন্ধু মিলে 'সমতা' নামে একটি ওষুধের দোকান দিল। প্রত্যেকের সমান পরিমাণ অর্থ বিনিয়োগ করার কথা থাকলেও তমালের আর্থিক অসচ্ছলতার জন্য সে ব্যবসায়ে অর্থ বিনিয়োগ করতে ব্যর্থ হয়। কিন্তু তমাল শিক্ষিত, দক্ষ ও অভিজ্ঞ হওয়ার কারণে তার অন্যান্য বন্ধু তাকে সমান পরিমাণ মুনাফা ও সম্মান দিতে রাজি হয়। ব্যবসায়টি কয়েক বছর যাবৎ সফলতার সাথে চললেও হঠাৎ তমাল অসুস্থ হয়ে পড়লে সে আর ব্যবসায় চালিয়ে যেতে পারবে না বলে জানান।",
      "tag": "HC 23",
      "sub_questions": [
        {
          "label": "ক",
          "question": "আপাতদৃষ্টিতে অংশীদার কে?",
          "explanation": "যে অংশীদার ব্যবসায় থেকে অবসর নেওয়ার পর মূলধন উত্তোলন না করে তা ব্যবসায়ে রেখে দেন এবং এর বিনিময়ে সুদ নেন, তাকে আপাতদৃষ্টিতে অংশীদার বলা হয়।"
        },
        {
          "label": "খ",
          "question": "ঐচ্ছিক অংশীদারি ব্যবসায় বলতে কী বোঝায়?",
          "explanation": "যে অংশীদারি চুক্তিপত্রে ব্যবসায়ের স্থায়িত্ব বা মেয়াদকাল উল্লেখ থাকে না, তাকে ঐচ্ছিক অংশীদারি ব্যবসায় বলে। এ ধরনের ব্যবসায় নির্দিষ্ট কোনো উদ্দেশ্য অর্জনের পরও চলতে থাকে। এতে নির্দিষ্ট কোনো মেয়াদের সীমানা নির্ধারিত থাকে না। অংশীদারের ইচ্ছা অনিচ্ছার ওপর এ ব্যবসায়ের স্থায়িত্ব নির্ভর করে।"
        },
        {
          "label": "গ",
          "question": "উদ্দীপকে তমাল কোন ধরনের অংশীদার? ব্যাখ্যা করো।",
          "explanation": "উদ্দীপকের তমাল একজন কর্মী অংশীদার। এ ধরনের অংশীদার ব্যবসায়ে কোনো মূলধন বিনিয়োগ করে না। শুধু নিজস্ব শ্রম ও দক্ষতা দিয়ে কাজ করে ব্যবসায়ে সক্রিয় থাকে। চুক্তি অনুযায়ী সে ব্যবসায়ের লাভ-ক্ষতিতে অংশ নেয়। এছাড়া ব্যবসায়ের দায়-দেনা পরিশোধেও সে বাধ্য থাকে। উদ্দীপকে আলম, আমান, তিশা ও তমাল চার বন্ধু মিলে 'সমতা' নামে একটি ওষুধের দোকান দিল। তারা প্রত্যেকে সমান পরিমাণ অর্থ বিনিয়োগ করার সিদ্ধান্ত নেয়। কিন্তু তমালের আর্থিক অসচ্ছলতার জন্য সে ব্যবসায়ে অর্থ বিনিয়োগ করতে ব্যর্থ হয়। এক্ষেত্রে সে ব্যবসায়ে শ্রম, দক্ষতা ও অভিজ্ঞতা দিয়ে সক্রিয় থাকবে। তার বন্ধুরাও তাকে সমান পরিমাণ মুনাফা ও সম্মান দিতে রাজি হয়। অর্থাৎ সে ব্যবসায়ের লাভ-লোকসানেও অংশ নিবে। এসব বৈশিষ্ট্য কর্মী অংশীদারের সাথে মিলে যায়। তাই বলা যায়, তমাল একজন কর্মী অংশীদার।"
        },
        {
          "label": "ঘ",
          "question": "উদ্দীপকে বর্ণিত 'সমতা' ওষুধের দোকানটির পরিণতি কী হতে পারে? মতামত দাও।",
          "explanation": "উদ্দীপকে' বর্ণিত 'সমতা' ওষুধের দোকানটির আদালতের মাধ্যমে বিলোপসাধন ঘটবে। আদালতের নির্দেশ বা তত্ত্বাবধানে অংশীদারি ব্যবসায় বিলোপসাধন হতে • পারে। অংশীদারি আইনের ৪৪ ধারা অনুযায়ী এ ধরনের বিলোপসাধন ঘটে। এক্ষেত্রে কোনো অংশীদার ব্যবসায় পরিচালনায় স্থায়ীভাবে অক্ষম হলে, কোনো অংশীদারের মস্তিষ্ক বিকৃতি হলে, ব্যবসায়ের ক্রমেই লোকসান হতে থাকলে প্রভৃতি কারণে আদালত ব্যবসায়ের বিলোপসাধনের নির্দেশ দিতে পারে। উদ্দীপকের আলম, আমান, তিশা ও তমাল চার বন্ধু মিলে 'সমতা' নামে একটি ওষুধের দোকান দিল। তমাল ঐ প্রতিষ্ঠানের একজন কর্মী অংশীদার। ব্যবসায়টি কয়েক বছর যাবৎ সফলতার সাথে চলে, কিন্তু হঠাৎ করে তমাল অসুস্থ হয়ে পড়ে। পরবর্তীতে সে আর ব্যবসায় চালিয়ে যেতে পারবে না বলে জানায়। উদ্দীপকের তমাল ব্যবসায় পরিচালনায় স্থায়ীভাবে অক্ষম। অংশীদারি ব্যবসায়ের কোনো অংশীদার ব্যবসায় পরিচালনায় স্থায়ীভাবে অক্ষম হলে ব্যবসায়টির আদালতের নির্দেশ বিলোপসাধন ঘটে। অংশীদারি আইনের ৪৪ ধারা অনুযায়ী আদালত এ ধরনের বিলোপসাধনের নির্দেশ দেয়। এক্ষেত্রে বাকি অংশীদাররা আর ব্যবসায়টি পরিচালনা করতে পারবে না।. ফলে তাদের ব্যবসায় প্রতিষ্ঠানটির কার্যক্রম বন্ধ করে দিতে হবে। তাই বলা যায়, 'সমতা' ওষুধের দোকানটির পরিণতি হবে আদালতের মাধ্যমে বিলোপসাধন।"
        }
      ]
    },
    {
      "number": "9",
      "uddipok": "আরিফ তার বিশজন বন্ধু নিয়ে গত পাঁচ বছর ধরে একটি ব্যবসা পরিচালনা করে আসছে। আরিফ নিজে এবং তাঁর বন্ধু জসীম ব্যবসায় পরিচালক হিসেবে দায়িত্ব পালন করে। তাঁরা এখন ব্যবসায়ের পরিধি বৃদ্ধি করতে চায়। কাজেই তারা বাজারে শেয়ার বিক্রি করে মূলধন সংগ্রহ করতে চায়। কিন্তু কিছু আইনগত সমস্যার কারণে সে তা করতে পারে না।",
      "tag": "HC 23,BB 21",
      "sub_questions": [
        {
          "label": "ক",
          "question": "",
          "explanation": "পাবলিক লিমিটেড কোম্পানির সংঘ বিধিতে কোম্পানি গঠনের প্রাথমিক প্রয়োজন পূরণের জন্য যে নূন্যতম নির্দিষ্ট পরিমাণ অর্থ সংগ্রহের প্রতিশ্রুতির উল্লেখ থাকে তাকে ন্যূনতম মূলধন বলে।"
        },
        {
          "label": "খ",
          "question": "",
          "explanation": "এমন কোন প্রতিষ্ঠান যা কোম্পানি আইনের অধীনে গঠিত ও পরিচালিত কৃত্রিম ব্যক্তিসত্তার অধিকারী হয় সেটিকে কোম্পানি সংগঠন বলা হয়।  কৃত্রিম ব্যক্তি সত্তা, চিরন্তন অস্তিত্ব এবং সীমাবদ্ধ দায়ের মত বিভিন্ন ধরনের সুবিধা থাকার কারণে সারা বিশ্বেই কোম্পানি সংগঠন উত্তম বিনিয়োগ ক্ষেত্র হিসেবে বিবেচনা করা হয়। কোম্পানি সংগঠনে শেয়ারের মূল্য কম হওয়ায় যে কোন শ্রেণীর ব্যক্তি শেয়ারের অংশ ক্রয় করে কোম্পানিতে বিনিয়োগ করতে পারে এবং লভ্যাংশ ছাড়াও শেয়ারের মূল্যমান বৃদ্ধি ও প্রাপ্তি ইত্যাদি সুবিধা থাকার কারণে তা সকলের কাছে অধিক জনপ্রিয়।"
        },
        {
          "label": "গ",
          "question": "",
          "explanation": "উদ্দীপকে আরিফ এবং তার বন্ধুরা প্রাইভেট লিমিটেড কোম্পানি প্রতিষ্ঠা করে। যেই সীমাবদ্ধ দায় কোম্পানিতে সদস্যের সংখ্যা নূন্যতম দুই বা সর্বোচ্চ ৫০ জন রাখা হয় এবং সীমাবদ্ধ দায়ের ভিত্তিতে কোম্পানিকে প্রদত্ত আইনের আওতায় নিবন্ধিত করা হয় তাকে প্রাইভেট লিমিটেড কোম্পানি বলে।এ ধরনের কোম্পানিতে শেয়ার অবাধে হস্তান্তর করা যায় না এবং জনগণের নিকট শেয়ার ক্রয় বিক্রয় নিষিদ্ধ থাকে। প্রাইভেট লিমিটেড কোম্পানি ঘরোয়া পরিবেশে পরিচিতজনদের নিয়ে তুলনামূলকভাবে কম মূলধন নিয়ে গঠিত হয়। প্রাইভেট লিমিটেড কোম্পানিকে ঘরোয়া মালিকানায় সীমাবদ্ধ কোম্পানিও বলা হয়। উদ্দীপকে আর এস ও তার ২০ জন বন্ধু মিলে গত পাঁচ বছর ধরে একটি ব্যবসায় পরিচালনা করে আসছে। আরিফ নিজে এবং তার বন্ধু জসিম ব্যবসায় পরিচালক হিসেবে দায়িত্ব পালন করেন। কিছু আইনগত সমস্যার কারণে তারা বাজারে শেয়ার বিক্রি করে মূলধন সংগ্রহ করতে পারেন না। পরিচালক সংখ্যা এবং বাজারের সেরা সংগ্রহ করতে না পারার কারণে উদ্দীপকের প্রতিষ্ঠানটি প্রাইভেট লিমিটেড কোম্পানির সাথে সাদৃশ্যপূর্ণ। তাই বলা যায় যে, উদ্দীপকে আরিফ এবং তার বন্ধুদের প্রতিষ্ঠানটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "শেয়ার বিক্রির বাধা দূর করার জন্য উদ্দীপকের কোম্পানিটিকে প্রাইভেট কোম্পানি থেকে পাবলিক লিমিটেড কোম্পানিতে রুপান্তরিত করতে হবে।   যে কোম্পানির সদস্য সংখ্যা কমপক্ষে ৭ জন এবং সর্বোচ্চ শেয়ার সংখ্যা দ্বারা সীমাবদ্ধ তাকে পাবলিক লিমিটেড কোম্পানি বলে। এ ধরনের কোম্পানিতে শেয়ার অভাবে হস্তান্তর করা যায়। নিবন্ধন পাত্র পেলেও পাবলিক লিমিটেড কোম্পানি তাদের কাজ শুরু করতে পারে না। এ ধরনের কোম্পানির মূলধনের প্রয়োজন হলে তারা বাজারে শেয়ার বিক্রি করে মূলধন সংগ্রহ করে থাকে।  ২০ জন বন্ধু নিয়ে গত পাঁচ বছর ধরে একটি ব্যবসা পরিচালনা করে আসছে। আরিফ নিজে এবং তার বন্ধুর জসিম ব্যবসায়ী পরিচালক হিসেবে দায়িত্ব পালন করে। তারা এখন ব্যবসায়ের পরিধি বৃদ্ধি করতে চাচ্ছে কিন্তু তারা বাজারে শেয়ার বিক্রি করে মূলধন সংগ্রহ করতে চেয়েও জটিলতার জন্য তা করতে পারছে না।  উদ্দীপকের কোম্পানিটি হচ্ছে প্রাইভেট লিমিটেড কোম্পানি। প্রাইভেট লিমিটেড কোম্পানি, কোম্পানি আইন অনুযায়ী বাজারে শেয়ার বিক্রি করে মূলধন সংগ্রহ করতে পারেনা। শেয়ার ছাড়তে হলে কোম্পানিটিকে প্রাইভেট থেকে পাবলিক লিমিটেড কোম্পানিতে রূপান্তরিত করতে হবে। উদ্দীপকে প্রতিষ্ঠানটি প্রাইভেট লিমিটেড কোম্পানি হওয়ায় তারা বাজারে শেয়ার ছাড়তে পারছে না। তাই বলা যায় যে স্যার বিক্রয়ের বাধা দূরীকরণের কোম্পানি থেকে পাবলিক লিমিটেড কোম্পানিতে রূপান্তরিত করতে হবে।"
        }
      ]
    },
    {
      "number": "10",
      "uddipok": "",
      "tag": "HC 23,BB 22",
      "sub_questions": [
        {
          "label": "ক",
          "question": "",
          "explanation": "একটি দেশের অভ্যন্তরে কার্যরত বিভিন্ন কেন্দ্রীয় সমবায় সমিতির সমন্বয়ে যে সমবায় সমিতি গঠিত হয়ে তাকে জাতীয় সমবায় সমিতি বলে।"
        },
        {
          "label": "খ",
          "question": "",
          "explanation": "কমবৃত্তসম্পন্ন সমমনার মানুষ নিজেদের আর্থ-সামাজিক উন্নয়নে সমবায় আইনের অধীনে যে সংগঠন গড়ে তোলে তাকে সমবায় সমিতি বলে।   সমিতির সদস্যদের পারস্পরিক সহযোগিতার মাধ্যমে নিজেদের মধ্যে উৎপাদন বিক্রয় করতে সক্ষম হয় ফলে মধ্যস্থ ভোগীদের দৌরাত্ম হ্রাস পায়। কৃষক,জেলে, ক্ষুদ্র ব্যবসায়ী ইত্যাদি স্বল্প আয়ের মানুষ এ ধরনের সংগঠনে বেশি আগ্ৰহী হয়। ফলে তারা ন্যয্যামূল্যে পণ্য বিক্রি ও অধিক মুনাফা লাভের আশায় সমবায় সমিতি গঠন করেন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত সমবায় সংগঠনটি সদস্য দের প্রকৃতিবিচারে উৎপাদক সমবায় সমিতি।   কতিপয় উৎপাদক নিজেদের আর্থ-সামাজিক উন্নয়নে উৎপাদন ও বিক্রয় কার্যকে অধিকতর ফলপ্রসু করার লক্ষ্যে যে সমবায় সমিতি গড়ে তোলে তাকে উৎপাদক সমবায় সমিতি বলে।কমবৃত্ত সম্পন্ন উৎপাদক শ্রেণী পণ্য উৎপাদন ও বিক্রয়ে নানান অসুবিধায় ভোগে।মহাজন,মধ্যস্ত ব্যবসায়ী ইত্যাদি ব্যক্তিবর্গের দৌরাত্ম্যে দিশেহারা থাকে।এ সকল অসুবিধা থেকে পরিত্রাণের উপায় হিসেবে উৎপাদকগণ এ ধরনের সমবায় সমিতি প্রতিষ্ঠা করেন।   উদ্দীপকের বরগুনা জেলার ২৫ জন জেলে নিজেদের আর্থসামাজিক কল্যাণের জন্য একটি সমবায় সমিতি গঠন করেছে। তাদের উৎপাদিত মৎস্য ঢাকার বিভিন্ন বাজারে বিক্রয় করেন। উক্ত সমবায় সমিতিটি জেলেদের ন্যায্যমূল্য প্রাপ্তিতে সহায়তা করবে। তাই বলা যায়,সদস্য বিচারে উদ্দীপকের উল্লেখিত সমবায়টি উৎপাদক সমবায় সমিতি।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সমবায়টির সংরক্ষিত তহবিল হতে ডিপ ফ্রিজ কিনার সামর্থ্য রয়েছে বলে আমি মনে করি।   সমশ্রেণীর কমবৃত্ত সম্পন্ন মানুষ নিজেদের অর্থনৈতিক কল্যাণ লাভের জন্য সম্মিলিত প্রচেষ্টায় সমবায় আইনের আওতায় যে সংগঠন করে তোলে তাকে সমবায় সমিতি বলে।এ সংগঠনের মূল উদ্দেশ্য হলো সদস্যদের অর্থনৈতিক কল্যাণ সাধন।   সমবায় সমিতির আইন অনুযায়ী মুনাফার ১৫% সংরক্ষিত তহবিলে এবং ৩% উন্নয়ন তহবিলে জমা রাখতে হয়। উদ্দীপকের বরগুনা জেলার জেলেদের সংরক্ষিত তহবিল মোট অর্থের পরিমাণ হবে: ২০১৩ সালে জমার হার (৩,০০,০০০×১৫%)=৪৫,০০০ টাকা ২০১৪ সালে জমার হার (৩,৫০,০০০×১৫%)=৫২,৫০০ টাকা ২০১৫ সালে জমার হার (৪,২৫,০০০×১৫%)=৬৩,৭৫০ টাকা সুতরাং বরগুনা জেলা ছেলেদের মোট সংরক্ষিত তহবিলের পরিমাণ ১,৬১,২৫০ টাকা। তাদের পাঁচটি ডিপ ফ্রিজ ক্রয় করতে প্রয়োজন (২৫০০০×৫)=১,২৫,০০০ টাকা।   পরিশেষে বলা যায়,উদ্দীপকের প্রতিষ্ঠানটির সংরক্ষিত তহবিল হতে পাঁচটি ডিপ ফ্রিজ ক্রয়ের সামর্থ্য রয়েছে।"
        }
      ]
    },
    {
      "number": "11",
      "uddipok": "জহির, গণি ও সামা তিন বন্ধু। জহির তার হ্যাচারিতে আলো, তাপ ও বায়ু নিয়ন্ত্রণের মাধ্যমে ডিম থেকে মুরগির বাচ্চা পেয়ে থাকেন। সামা তথ্য ও যোগাযোগ প্রযুক্তি বিশেষজ্ঞ। তিনি তথ্য লিখন ও প্রক্রিয়াকরণের, ব্যবসায়ে নিয়োজিত। গণি জহিরের হ্যাচারি থেকে পণ্য সংগ্রহ করেন। . গণি উক্ত পণ্যের চাহিদা, মূল্য স্তর, যোগাযোগ ব্যবস্থা ইত্যাদি বিষয়ে প্রয়োজনীয় তথ্য সামার নিকট থেকে সংগ্রহ করে উক্ত পণ্য সারাদেশে সরবরাহ করে থাকেন।",
      "tag": "HC 23",
      "sub_questions": [
        {
          "label": "ক",
          "question": "প্রত্যক্ষ সেবা কী?",
          "explanation": "মুনাফা অর্জনের উদ্দেশ্যে ভোক্তা বা গ্রাহকদের সরাসরি কোনো সেবা দেওয়া হলে তাকে প্রত্যক্ষ সেবা বলে। যেমন: ডাক্তারি, ওকালতি প্রভৃতি।"
        },
        {
          "label": "খ",
          "question": "মুনাফাকে ঝুঁকি গ্রহণের পুরস্কার বলা হয় কেন?",
          "explanation": "ব্যবসায়ের আয় থেকে ব্যয় বাদ দিলে যা অবশিষ্ট থাকে, তাই মুনাফা। মুনাফার আশায় ব্যবসায়ী ব্যবসায় করলেও বিভিন্ন কারণে (পণ্য বিনষ্ট হওয়া, চাহিদা কমে যাওয়া প্রভৃতি) ক্ষতি হওয়ার ঝুঁকি আছে। এ ঝুঁকি না নিলে ব্যবসায় করা যায় না। ঝুঁকি বেশি হলে মুনাফার পরিমাণও বেশি হওয়ার সম্ভাবনা থাকে। তাই মুনাফাকে ঝুঁকি নেওয়ার পুরস্কার বলা হয়।"
        },
        {
          "label": "গ",
          "question": "উদ্দীপকে উল্লিখিত সামার কাজটি ব্যবসায়ের কোন শাখার? ব্যাখ্যা করো।",
          "explanation": "উদ্দীপকের সামার কাজটি ব্যবসায়ের প্রত্যক্ষ সেবার অন্তর্গত। এ ধরনের সেবা গ্রাহকের উপস্থিতিতে সরাসরি দেওয়া হয়। এটি দেখা বা স্পর্শ করা যায় না। এ সেবা যখন প্রয়োজন হয় কেবল তখনই নেওয়া হয়। এজন্য প্রত্যক্ষ সেবা সংরক্ষণ করা যায় না। উদ্দীপকের জহির, গণি ও সামা তিন বন্ধু। তিন বন্ধু জীবনধারণের জন্য বিভিন্ন কাজের সাথে জড়িত। তাদের মধ্যে সামা তথ্য ও যোগাযোগ প্রযুক্তি বিশেষজ্ঞ। তিনি তথ্য লিখন ও প্রক্রিয়াকরণের ব্যবসায়ে নিয়োজিত। তিনি তার কাজের মাধ্যমে গ্রাহকদের বিভিন্ন তথ্য সরবরাহ করে সেবা দেন। এ সেবা পেয়ে গ্রাহক উপকৃত ও সন্তুষ্ট হয়। এ কাজের মাধ্যমে সামা অর্থ উপার্জন করেন। এসব বৈশিষ্ট্যের সাথে প্রত্যক্ষ সেবার মিল পাওয়া যায়। তাই বলা যায়, উদ্দীপকের সামার কাজটি প্রত্যক্ষ সেবার অন্তর্গত।"
        },
        {
          "label": "ঘ",
          "question": "উপযোগ সৃষ্টির ভিত্তিতে জহির ও গণির কাজের ব্যাপারে তুলনামূলক মতামত দাও।",
          "explanation": "উদ্দীপকের জহির রূপগত উপযোগ এবং গণি স্থানগত উপযোগ সৃষ্টি করেন।' শিল্প পণ্য উৎপাদন ও রূপান্তর প্রক্রিয়ার সাথে জড়িত। এর কাজ হলো প্রাকৃতিক সম্পদের আকার পরিবর্তন করে রূপগত উপযোগ সৃষ্টি করা। আর পরিবহনের মাধ্যমে উৎপাদিত পণ্য ভোক্তার কাছে পৌঁছানোর মাধ্যমে স্থানগত উপযোগ সৃষ্টি করা হয়। উদ্দীপকের জহির, গণি ও সামা তিন বন্ধু বিভিন্ন ধরনের ব্যবসায়ের সাথে জড়িত। এদের মধ্যে জহির হ্যাচারিতে আলো, তাপ ও বায়ু- নিয়ন্ত্রণের মাধ্যমে ডিম থেকে মুরগির বাচ্চা পেয়ে থাকেন। এতে তিনি পণ্য উৎপাদন কাজের সাথে জড়িত। অন্যদিকে, গণি জহিরের হ্যাচারি থেকে বাচ্চা সংগ্রহ করে দেশের বিভিন্ন অঞ্চলে তা সরবরাহ করেন। এক্ষেত্রে তিনি পরিবহন কাজের সাথে জড়িত। পণ্য উৎপাদন ও তা ভোক্তার কাছে পৌঁছানো ব্যবসায়ের কাজ। এ দুই প্রকারের কাজ দেশের অর্থনৈতিক উন্নয়নে গুরুত্বপূর্ণ ভূমিকা রাখে। এক্ষেত্রে একপক্ষ পণ্যকে মানুষের ব্যবহার উপযোগী করে তোলে। আর অপরপক্ষ তা ভোক্তার কাছে সরবরাহ করে। এভাবে জহির উৎপাদনের মাধ্যমে রূপগত উপযোগ এবং গণি পরিবহন কাজের মাধ্যমে স্থানগত উপযোগ সৃষ্টি করে। তাই বলা যায়, বিভিন্ন ধরনের উপযোগ সৃষ্টিতে জহির ও গণি উভয়ের কাজই ভূমিকা রাখছে।"
        }
      ]
    }
  ]
}