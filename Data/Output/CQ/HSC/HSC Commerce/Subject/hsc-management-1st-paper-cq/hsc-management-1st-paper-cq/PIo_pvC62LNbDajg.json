{
  "title": "কুমিল্লা সরকারি সিটি কলেজ ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "'Z' লিমিটেড কোম্পানি নিজস্ব ব্যবস্থাপনায় সূতা থেকে উন্নতমানের কাপড় তৈরি করে সারাদেশে বিক্রি করে। কাপড় গুণগতমানের হওয়ায় এর চাহিদা দিন দিন বৃদ্ধি পাচ্ছে। এতে কোম্পানির মুনাফার পরিমাণও বাড়ছে। বর্তমানে কোম্পানিটি আন্তর্জাতিক বাজারে প্রবেশের পরিকল্পনা করছে।",
      "tag": "CGCC 23",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "শিল্পকে উৎপাদনের বাহন বলা হয় কেন?",
          "explanation": "প্রাকৃতিক সম্পদকে প্রক্রিয়াজাত করে মানুষের ব্যবহারযোগ্য পণ্যে পরিণত করার প্রক্রিয়াকে শিল্প বলে। প্রাকৃতিক উপকরণ বা কাঁচামাল প্রক্রিয়াজাতের মাধ্যমে মাধ্যমিক ও চূড়ান্ত পণ্য উৎপাদন করা হয়। তাই দেখা যায়, ব্যবসায়ের উৎপাদন সংক্রান্ত কাজ শিল্পের মাধ্যমে হয়ে থাকে। এজন্য শিল্পকে উৎপাদনের বাহন বলা হয়।"
        },
        {
          "label": "গ",
          "question": "উদ্দীপকে বর্ণিত কোম্পানিটির কার্যক্রম কোন ধরনের শিল্পের অন্তর্ভুক্ত? ব্যাখ্যা করো।",
          "explanation": "উদ্দীপকে বর্ণিত কোম্পানিটির কার্যক্রম উৎপাদন শিল্পের অন্তর্ভুক্ত। এর মাধ্যমে প্রাকৃতিক সম্পদকে প্রক্রিয়াজাত করে মানুষের ব্যবহার উপযোগী পণ্যে পরিণত করা হয়। সাধারণত কয়েকটি স্তরে এ শিল্পের কাজ সংঘটিত হয়। চিনি শিল্প, বস্ত্র শিল্প, সিমেন্ট শিল্প প্রভৃতি এ শিল্পের অন্তর্গত। উদ্দীপকে 'Z' লিমিটেড একটি উন্নতমানের কাপড় উৎপাদনকারী প্রতিষ্ঠান। এটি নিজস্ব ব‍্যবস্থাপনায় সুতা সংগ্রহ করে। এ সুতা পোশাক তৈরির কাঁচামাল। যন্ত্রের সাহায্যে এ কাঁচামাল প্রক্রিয়াজাত করে পরিপূর্ণ পোশাক তৈরি করা হয়। এভাবে পোশাক মানুষের ব্যবহার উপযোগী হয়। এরপর তৈরিকৃত পোশাক সারাদেশে বিক্রি করা হয়। এসব কাজের সাথে উৎপাদন শিল্পের মিল পাওয়া যায়। তাই বলা যায়, উদ্দীপকের প্রতিষ্ঠানটির কার্যক্রম উৎপাদন শিল্পের অন্তর্ভুক্ত।"
        },
        {
          "label": "ঘ",
          "question": "উদ্দীপকের কোম্পানিটি আন্তর্জাতিক বাজারে প্রবেশ করতে হলে কোন ধরনের বৈদেশিক বাণিজ্যের সাহায্য নিতে হবে? মতামত দাও।",
          "explanation": "উদ্দীপকের কোম্পানিটি আন্তর্জাতিক বাজারে প্রবেশ করতে হলে রপ্তানির সাহায্য নিতে হবে। রপ্তানির মাধ্যমে পণ্যসামগ্রী বিক্রির উদ্দেশ্যে বিদেশে পাঠানো হয়। এক্ষেত্রে দুটি দেশের প্রয়োজন হয়। যেমন- বাংলাদেশ থেকে তৈরি পোশাক আমেরিকায় বিক্রি করা হচ্ছে। উদ্দীপকে 'Z' লিমিটেড কোম্পানি নিজস্ব ব্যবস্থাপনায় সুতা থেকে উন্নতমানের কাপড় তৈরি করে। এরপর তা সারাদেশে বিক্রি করে। কাপড়ের মান ভালো হওয়ায় এর চাহিদা দিন দিন বাড়তে থাকে। এতে কোম্পানির মুনাফার পরিমাণও বাড়তে থাকে। এজন্য কোম্পানিটি বর্তমানে আন্তর্জাতিক বাজারে প্রবেশের পরিকল্পনা করছে। এ অবস্থায় কোম্পানিটি আন্তর্জাতিক বাজারে প্রবেশের ক্ষেত্রে রপ্তানির সাহায্য নিতে পারে। এজন্য কোম্পানিটিকে বিদেশি ক্রেতা আকৃষ্ট করতে হবে। ফলে কোম্পানিটি বিদেশে পণ্য বিক্রি করতে পারবে। এতে প্রতিষ্ঠানের বৈদেশিক মুদ্রা আয় হবে। আবার প্রতিষ্ঠানের পরিধিও বাড়বে। তাই বলা যায়, কোম্পানিটি পণ্য রপ্তানির মাধ্যমে আন্তর্জাতিক বাজারে প্রবেশ করতে পারবে।"
        }
      ]
    },
    {
      "number": "2",
      "uddipok": "ক্ষুদ্র ব্যবসায়ী মি. আলফাজ প্রশিক্ষণ নিয়ে নিজ পুকুরে মৎস্য খামার গড়ে তোলেন। তার দক্ষতা, সততা ও নৈতিকতার কারণে অল্প সময়ের মধ্যে চারদিকে সুনাম ছড়িয়ে পড়েছে। বাজারে মাছের ব্যাপক চাহিদা থাকা সত্ত্বেও পুঁজির স্বল্পতার কারণে তিনি বড় আকারের মৎস্য খামার গড়ে তুলতে পারছেন না।",
      "tag": "CGCC 23",
      "sub_questions": [
        {
          "label": "ক",
          "question": "খুচরা ব্যবসায় কী?",
          "explanation": "উৎপাদক, পাইকার, বিক্রয় প্রতিনিধি বা আমদানিকারকের কাছ থেকে পণ্য কিনে চূড়ান্ত ভোক্তাদের কাছে বিক্রি করা হলে, তাকে খুচরা ব্যবসায় বলে।"
        },
        {
          "label": "খ",
          "question": "পণ্য বিনিময় বলতে কী বোঝ?",
          "explanation": "মুনাফার উদ্দেশ্যে পণ্যসামগ্রী কেনা-বেচাকে পণ্য বিনিময় বলে।' পণ্য ভোগকারীর কাছে পৌছানো পর্যন্ত একাধিকবার কেনা-বেচার প্রয়োজন হতে পারে। আর এ কেনা বেচা বা পণ্য বিনিময়ের মাধ্যমে পণ্যের স্বত্বগত বাধা দূর হয়। ফলে একস্থানে উৎপাদিত পণ্য অন্য স্থানের ক্রেতা বা ভোক্তারা সহজে পেতে পারে।"
        },
        {
          "label": "গ",
          "question": "উদ্দীপকে মি. আলফাজ কোন ধরনের শিল্পের সাথে জড়িত? বর্ণনা করো।",
          "explanation": "উদ্দীপকের মি. আলফাজ প্রজনন শিল্পের সাথে জড়িত। এ শিল্পের উৎপাদিত সামগ্রী- পুনরায় উৎপাদনের কাজে ব্যবহার করা হয়। এ শিল্পের মাধ্যমে প্রাকৃতিক সম্পদ আহরণ এবং লালন-পালন করে মানুষের ব্যবহার উপযোগী পণ্যে পরিণত করা হয়। নার্সারি, পোলট্রি ফার্ম, মাছ চাষ প্রভৃতি এ শিল্পের উদাহরণ। উদ্দীপকের মি. আলফাজ মৎস্য খামার গড়ে তোলার সিদ্ধান্ত নেন। এজন্য তিনি এ বিষয়ে প্রশিক্ষণ নেন। প্রশিক্ষণের ফলে তিনি মৎস্য খামার সম্পর্কে ধারণা পান। সে অনুযায়ী তিনি মাছ চাষ করেন। চাষকৃত মাছ পরিচর্যা করে তিনি মানুষের খাওয়ার উপযোগী করে তোলেন। এছাড়া পুকুরে মাছ চাষ করে তিনি সেগুলোর বংশ বাড়ানোর ব্যবস্থা করেন। তার এসব কাজের সাথে প্রজনন শিল্পের মিল পাওয়া যায়। তাই বলা যায়, মি. আলফাজ প্রজনন শিল্পের সাথে জড়িত।"
        },
        {
          "label": "ঘ",
          "question": "খামারটি সম্প্রসারণের ক্ষেত্রে মি. আলফাজের কী ধরনের পদক্ষেপ গ্রহণ করা উচিত বলে তুমি মনে করো? উদ্দীপকের আলোকে বিশ্লেষণ করো।",
          "explanation": "খামারটি সম্প্রসারণের ক্ষেত্রে মি. আলফাজের ব্যাংক ঋণ নেওয়া উচিত বলে আমি মনে করি। ব্যবসায়ের ক্ষেত্রে অর্থের প্রয়োজনীয়তা অনস্বীকার্য। এছাড়া আর্থিক নিরাপত্তা ও সুষ্ঠু লেনদেনের ওপর ব্যবসা-বাণিজ্যের উন্নতি নির্ভর করে। এক্ষেত্রে ব্যাংক ঋণ নেওয়ার মাধ্যমে ব্যবসায়ের অর্থসংক্রান্ত বাধা দূর হয়। উদ্দীপকের জনাব আলফাজ প্রশিক্ষণ নিয়ে নিজ পুকুরে মৎস্য খামার গড়ে তোলেন। তিনি দক্ষতার সাথে এ মৎস্য খামার পরিচালনা করেন। ফলে মৎস্য খামারটির সুনাম চারদিকে ছড়িয়ে পড়ে। এতে মাছের চাহিদাও দিন দিন বাড়তে থাকে। কিন্তু পুঁজির স্বল্পতার কারণে তিনি বড় আকারের মৎস্য খামার গড়ে তুলতে পারছেন না। ফলে ক্রেতাদের চাহিদাও মেটাতে পারছেন না। এ অবস্থায় মি. আলফাজ প্রয়োজনীয় অর্থ পেলে তার খামারটি সুষ্ঠুভাবে পরিচালনা করতে পারবেন। এজন্য ব্যাংকের সহায়তা চাইলে ব্যাংক তাকে প্রয়োজনীয় ঋণ দিতে পারে। কারণ ব্যাংক ব্যবসায়ীদের ঋণ দিয়ে অর্থসংক্রান্ত সমস্যা দূর করে। এতে মি. আলফাজের মতো ব্যবসায়ীরা নিশ্চিন্তে ব্যবসায় করতে পারবেন। আর ক্রেতাদের চাহিদা অনুযায়ী পণ্য সরবরাহও করতে পারবেন। ফলে ব্যবসায়ের কাঙ্ক্ষিত লক্ষ্য অর্জিত হবে। তাই বলা যায়, খামারটি সম্প্রসারণের ক্ষেত্রে মি. আলফাজের ব্যাংক ঋণ নেওয়া উচিত।"
        }
      ]
    },
    {
      "number": "3",
      "uddipok": "প্রয়োজনীয় কাঁচামালের সহজলভ্যতার জন্য জনাব সিয়াম তার নিজস্ব মূলধন ও ব্যাংক থেকে ঋণ নিয়ে পাটের ব্যাগ উৎপাদন করার একটি প্রতিষ্ঠান স্থাপন করেন। সরকার পলিথিন ব্যাগ ব্যবহার নিষিদ্ধ করার কারণে উৎপাদিত ব্যাগের চাহিদা দিন দিন বাড়ছে। তিনি ক্রেতাদের চাহিদা মোতাবেক পণ্য সরবরাহ করতে পারছেন না। উৎপাদন বাড়াতে। তিনি যথাযথ কর্তৃপক্ষের সহযোগিতা কামনা করছেন।",
      "tag": "CGCC 23",
      "sub_questions": [
        {
          "label": "ক",
          "question": "পর্যায়িতকরণ কী?",
          "explanation": "পণ্যের গুণাগুণ, ওজন, আকৃতি প্রভৃতির ভিত্তিতে পণ্যকে বিভিন্ন শ্রেণিতে ভাগ করাকে পর্যায়িতকরণ বা শ্রেণিবদ্ধকরণ বলে।"
        },
        {
          "label": "খ",
          "question": "সামাজিক পরিবেশ বলতে কী বোঝায়?",
          "explanation": "সমাজে বসবাসরত মানুষের সংখ্যা, শিক্ষা ব্যবস্থা, বেকারত্ব, জাতীয়তা, সভ্যতা প্রভৃতির সমন্বয়ে যে পরিবেশ গড়ে ওঠে, তাকে সামাজিক পরিবেশ বলে। এ পরিবেশের উপাদানগুলো মূলত মানুষের সৃষ্টি এবং মানুষের কাজের মাধ্যমে প্রভাবিত হয়। এটি ব্যবসায়ের আয়, লাভ-লোকসানকে নানাভাবে প্রভাবিত করে।"
        },
        {
          "label": "গ",
          "question": "উদ্দীপকের জনাব সিয়াম ব্যবসায়ের কোন ধরনের পরিবেশের উপাদান দ্বারা প্রভাবিত? বর্ণনা করো।",
          "explanation": "জনাব সিয়াম ব্যবসায়ের প্রাকৃতিক পরিবেশের উপাদান দ্বারা প্রভাবিত হয়েছেন। কোনো দেশের জলবায়ু, ভূ-প্রকৃতি, আয়তন প্রভৃতি প্রাকৃতিক পরিবেশের উপাদান। অবস্থানভেদে এসব উপাদানের পার্থক্য দেখা যায়। ব্যবসায় গঠনে এ পরিবেশ অনুকূল হওয়া প্রয়োজন। এতে ব্যবসা-বাণিজ্য দ্রুত অগ্রসর হয়। উদ্দীপকের জনাব সিয়াম পাটের ব্যাগ উৎপাদন করার একটি প্রতিষ্ঠান স্থাপন করেন। কারণ তার এলাকায় পাটের ব্যাগ উৎপাদনের প্রয়োজনীয় কাঁচামাল পাওয়া যায়। ফলে খুব সহজেই পাটের ব্যাগ তৈরি করা সম্ভব হয়। পাটের প্রয়োজনীয় কাঁচামাল পর্যাপ্ত পরিমাণে পাওয়ার ফলে জনাব সিয়াম মানসম্মত ব্যাগের উৎপাদন করতে সক্ষম হন। এতে ব্যাগের চাহিদার পরিমাণ দিন দিন বাড়ছে। এছাড়া তিনি অতিরিক্ত উৎপাদিত ব্যাগ ভবিষ্যতে রপ্তানিও করতে পারেন। এসব কিছু সম্ভব হয়েছে প্রকৃতি থেকে প্রাপ্ত কাঁচামালের সহজলভ্যতার কারণে। তাই বলা যায়, প্রাকৃতিক পরিবেশের উপাদান দ্বারা জনাব সিয়াম প্রভাবিত হয়েছে।"
        },
        {
          "label": "ঘ",
          "question": "যথাযথ কর্তৃপক্ষ পরিবেশের কোন উপাদানের সহযোগিতা প্রদান করলে জনাব সিয়াম উৎপাদন বাড়াতে পারবেন বলে তুমি মনে করো? উদ্দীপকের আলোকে তোমার মতামত দাও।",
          "explanation": "যথাযথ কর্তৃপক্ষ অর্থনৈতিক পরিবেশের অর্থ ও ঋণ ব্যবস্থার মাধ্যমে সহযোগিতা করলে জনাব সিয়াম উৎপাদন বাড়াতে পারবেন। অর্থনৈতিক পরিবেশের একটি উপাদান অর্থ ও ঋণ ব্যবস্থা। ব্যাংকের মাধ্যমে এ ঋণ পাওয়া যায়। ব্যবসায়ীরা আর্থিক সংকটে ব্যাংক ও আর্থিক প্রতিষ্ঠান থেকে ঋণ নিয়ে অর্থসংস্থান করে থাকে। উদ্দীপকের জনাব সিয়াম পাটের ব্যাগ উৎপাদন করার একটি প্রতিষ্ঠান স্থাপন করেন। পলিথিন ব্যাগ নির্দিষ্ট হওয়ার কারণে পাটের ব্যাগের চাহিদা দিন দিন বাড়তে থাকে। কিন্তু তিনি ক্রেতাদের চাহিদামতো পণ্য সরবরাহ করতে পারছেন না। উৎপাদন বাড়াতে তিনি যথাযথ কর্তৃপক্ষের সহযোগিতা কামনা করছেন। অর্থ ও ঋণ ব্যবস্থা অনুকূলে না থাকলে ব্যবসায় চালিয়ে যাওয়া সম্ভব হয় না। আর পর্যাপ্ত ঋণ পেলে ব্যবসায়ীরা লাভবান হয়। যথাযথ কর্তৃপক্ষও এ অবস্থায় জনাব সিয়ামকে ব্যাংক ঋণের ব্যবস্থা করে দিতে পারে। এ ব্যাংক ঋণের মাধ্যমে তিনি উৎপাদনের জন্য প্রয়োজনীয় কাঁচামাল কিনতে পারবেন। ফলে ব্যাগের উৎপাদন বাড়বে। এতে তার পণ্যের বিক্রিও বাড়বে। এভাবে তার ব্যবসায়ের পরিচিতি বাড়বে। ফলে ব্যবসায়েরও প্রসার ঘটবে। তাই বলা যায়, অর্থনৈতিক পরিবেশের অর্থ ও ঋণ ব্যবস্থার মাধ্যমে উৎপাদন বাড়ানো সম্ভব।"
        }
      ]
    },
    {
      "number": "4",
      "uddipok": "ক্রেতাদের পরিবর্তনশীল চাহিদার বিষয়টি অগ্রাধিকার দিয়ে জনাব নিখিল চকবাজার থেকে বিভিন্ন ধরনের পণ্য কিনে সরাসরি ভোক্তার কাছে বিক্রি করেন। ক্রেতাদের চাহিদা মোতাবেক পণ্য সরবরাহ করায় অল্প দিনের মধ্যে ব্যবসায়ে সফলতা আসে। ক্রেতাদের অতিরিক্ত চাহিদা পূরণে তিনি ব্যবসায় সম্প্রসারণের কথা ভাবছেন।",
      "tag": "CGCC 23",
      "sub_questions": [
        {
          "label": "ক",
          "question": "কোন ধরনের ব্যবসায়কে সব সংগঠনের রাজা বলা হয়?",
          "explanation": "একমালিকানা ব্যবসায়কে সব সংগঠনের রাজা বলা হয়।"
        },
        {
          "label": "খ",
          "question": "একমালিকানা ব্যবসায়ের স্থায়িত্বের অভাব কেন? ব্যাখ্যা করো।",
          "explanation": "একক মালিকানায় গঠিত, পরিচালিত ও নিয়ন্ত্রিত সংগঠনকে একমালিকানা ব্যবসায় বলে। এ ব্যবসায়ের স্থায়িত্ব মালিকের ইচ্ছা-অনিচ্ছার ওপর নির্ভর করে। মালিকের মৃত্যু, শারীরিক অক্ষমতা, দেউলিয়াত্ব প্রভৃতি কারণে এ ব্যবসায় যেকোনো সময় বন্ধ হয়ে যেতে পারে। তাই ব্যবসায়ের বৈশিষ্ট্য বিচারে এর স্থায়িত্বের অভাব দেখা যায়।"
        },
        {
          "label": "গ",
          "question": "উদ্দীপকে জনাব নিখিলের ব্যবসায়টি কোন ধরনের? ব্যাখ্যা করো।",
          "explanation": "উদ্দীপকের জনাব নিখিলের ব্যবসায়টি একমালিকানা ব্যবসায় সংগঠন। এ ধরনের ব্যবসায় একক মালিকানায় গঠিত ও পরিচালিত হয়। যে কেউ চাইলেই স্বল্প পুঁজি নিয়ে এ ব্যবসায় শুরু করতে পারেন। এ ব্যবসায়ের মালিক একাই ব্যবসায়ের সব কাজ তদারকি করেন। 'ক্রেতাদের সাথে প্রত্যক্ষ সম্পর্ক থাকায় এ ব্যবসায়ে দ্রুত সফলতা লাভকরা যায়। উদ্দীপকের জনাব নিখিল চকবাজার থেকে বিভিন্ন ধরনের পণ্য কিনে এনে সরাসরি ভোক্তাদের কাছে বিক্রি করেন। এ ব্যবসায় স্থাপন করতে তার বেশি মূলধনের প্রয়োজন হয় না। জনাব নিখিল নিজেই ব্যবসায়টি পরিচালনা করেন। ক্রেতাদের পরিবর্তনশীল চাহিদার বিষয়টি অগ্রাধিকার দেওয়ায় তার বিক্রি এবং লাভ উভয়ই বেশি হয়। এছাড়া ব্যবসায়ের সম্পূর্ণ লাভ তিনি একাই ভোগ করেন। আবার ক্ষতি হলে এর দায়ও তাকেই নিতে হয়। এসব বৈশিষ্ট্যের কারণে উদ্দীপকের ব্যবসায়টি একমালিকানা ব্যবসায় সংগঠন।"
        },
        {
          "label": "ঘ",
          "question": "\"চাহিদা ও সরবরাহের সমতা বিধানের মাধ্যমে ক্রেতাদের অতিরিক্ত চাহিদা পূরণ করা সম্ভব\" তুমি কি একমত? তোমার মতামত দাও।",
          "explanation": "চাহিদা ও সরবরাহের সমতা বিধানের মাধ্যমে ক্রেতাদের অতিরিক্ত চাহিদা পূরণ করা সম্ভব\"- উক্তিটির সাথে আমি একমত। একমালিকানা ব্যবসায় একজন ব্যক্তির মালিকানায় গঠিত ও পরিচালিত হয়। এতে গ্রাহকদের সাথে মালিকের' প্রত্যক্ষ যোগাযোগ তৈরি হয়। ফলে গ্রাহকদের পরিবর্তনশীল চাহিদা অনুযায়ী পণ্যের যোগান দেওয়া সম্ভব হয়। উদ্দীপকের জনাব নিখিল চকবাজার থেকে বিভিন্ন ধরনের পণ্য কিনে এনে সরাসরি ভোক্তাদের কাছে বিক্রি করেন। ক্রেতাদের পরিবর্তনশীল চাহিদার বিষয়টি অগ্রাধিকার দিয়ে তিনি পণ্য সরবরাহ করেন। ফলে অল্প দিনের মধ্যেই ব্যবসায়ে সফলতা আসে। আবার ক্রেতাদের অতিরিক্ত চাহিদা পূরণ করতে তিনি ব্যবসায় সম্প্রসারণের কথাও ভাবছেন। জনাব নিখিল একাই ব্যবসায়টি পরিচালনা ও তত্ত্বাবধান করেন। এতে গ্রাহকদের সাথে তার প্রত্যক্ষ সম্পর্ক তৈরি হয়। এ সম্পর্কের কারণে তিনি গ্রাহকদের চাহিদা উপলব্ধি করতে পারেন। এতে তাদের চাহিদা পূরণে তিনি সার্বক্ষণিক সব ধরনের সেবা দিতে পারেন। গ্রাহকদের চাহিদার সাথে মিল রেখে তিনি পণ্যের যোগান দিতে পারেন। এভাবে তিনি চাহিদা ও যোগানের মধ্যে সামঞ্জস্য রেখে ভোক্তাদের অতিরিক্ত 'চাহিদা পূরণ করেন। তাই বলা যায়, চাহিদা ও সরবরাহের সমতা বিধানের মাধ্যমে ক্রেতাদের অতিরিক্ত চাহিদা পূরণ করা সম্ভব।"
        }
      ]
    },
    {
      "number": "5",
      "uddipok": "মি. রাহিব একজন ইলেকট্রিক্যাল ইঞ্জিনিয়ার। তার যোগ্যতার কারণে রিমান, তাসনিম ও কামরুল তাকে অংশীদার করে নেয়। রিমান, তাসনিম ও কামরুল মূলধন প্রদান করে এবং ব্যবসায় পরিচালনায় অংশগ্রহণ করেন। কিন্তু মি. রাহিব বছর শেষে মুনাফা দাবি করেন।",
      "tag": "CPSCR 23,CGCC 23",
      "sub_questions": [
        {
          "label": "ক",
          "question": "নামমাত্র অংশীদার কে?",
          "explanation": "যে অংশীদার মূলধন, শ্রম বা দক্ষতা কিছুই বিনিয়োগ করেন না এবং পরিচালনায়ও অংশ নেন না; শুধু নাম ব্যবহারের অনুমতি দেন, তাকে নামমাত্র অংশীদার বলে।"
        },
        {
          "label": "খ",
          "question": "ঐচ্ছিক অংশীদারি ব্যবসায় বলতে কী বোঝ?",
          "explanation": "যে অংশীদারি চুক্তিপত্রে ব্যবসায়ের স্থায়িত্ব বা মেয়াদকাল উল্লেখ থাকে না, তাকে ঐচ্ছিক অংশীদারি ব্যবসায় বলে। এ ধরনের ব্যবসায় নির্দিষ্ট কোনো উদ্দেশ্য অর্জনের পরও চলতে থাকে। এতে নির্দিষ্ট কোনো মেয়াদের সীমানা নির্ধারিত থাকে না। এক্ষেত্রে মেয়াদ নির্ভর করে অংশীদারদের ইচ্ছার উপর।"
        },
        {
          "label": "গ",
          "question": "উদ্দীপকে মি. রাহিব কোন ধরনের অংশীদার- ব্যাখ্যা করো।",
          "explanation": "মি. রাহিব একজন কর্মী অংশীদার। এরূপ অংশীদার ব্যবসায়ে মূলধন বিনিয়োগ করেন না। এরা চুক্তি অনুযায়ী নিজস্ব শ্রম ও দক্ষতার মাধ্যমে ব্যবসায়ে সক্রিয় থাকেন। তবে তারা অন্য অংশীদারদের মতো লাভ-লোকসানে অংশগ্রহণ করেন। উদ্দীপকের মি. রাহিব একজন ইলেকট্রিক্যাল ইঞ্জিনিয়ার। তার যোগ্যতার কারণে বিনা মূলধনে রিমান, তাসনিম ও কামরুল তাকে অংশীদার হিসেবে নিয়োগ করেন। অর্থাৎ, মি. রাহিব মূলধন হিসেবে কোনো অর্থ বিনিয়োগ করেননি। তিনি তার মেধা ও শ্রমকেই মূলধন হিসেবে বিনিয়োগ করেছেন। এর বিনিময়ে তিনি মুনাফার অংশ পেয়েছেন। তবে লোকসান হলে তার দায়ও তাকে নিতে হবে। এসব বৈশিষ্ট্যের সাথে কর্মী অংশীদারের মিল পাওয়া যায়। সুতরাং, মি. রাহিবকে একজন কর্মী অংশীদার বলা যায়।"
        },
        {
          "label": "ঘ",
          "question": "'উদ্দীপকে মি. রাহিব অন্যদের মতো মুনাফা দাবী করতে পারে'- এর পক্ষে তোমার যুক্তিসহ মতামত দাও।",
          "explanation": "উদ্দীপকে বর্ণিত মি. রাহিব অন্যদের মতো সমান মুনাফা পাবে বলে আমি মনে করি। অংশীদারি ব্যবসায় চুক্তির ভিত্তিতে গঠিত হয়। এ চুক্তিতে মূলধন সরবরাহ, মুনাফা বণ্টন ও ব্যবসায় পরিচালনা সংক্রান্ত নিয়মাবলির উল্লেখ থাকে'। তবে চুক্তিপত্রের মুনাফা বণ্টনের কথা উল্লেখ না থাকলে সবাই সমান হারে মুনাফা পাবে। উদ্দীপকের রিমান, তাসনিম ও কামরুল একটি অংশীদারি ব্যবসায় গঠন করেন। মি. রাহিব কোনো অর্থ বিনিয়োগ না করেও ব্যবসায় পরিচালনায় অংশগ্রহণ করেন। কারণ, তিনি একজন দক্ষ ইঞ্জিনিয়ার। তার এ যোগ্যতার কারণেই অন্যান্য অংশীদাররা তাকে অংশীদার হিসেবে নিয়োগ দেন। মি. রাহিব একজন কর্মী অংশীদার। এ ধরনের অংশীদার ব্যবসায়ের অন্য অংশীদারের মতো মুনাফার অংশ পায়। তাই রাহিবের সমহারে HSC ব্যবসায় সংগঠন ও ব্যবস্থাপনা মেইড ইজি: উত্তরপত্র-৫গ মুনাফা দাবির যৌক্তিকতা আছে। কারণ চুক্তিতে মুনাফা বণ্টনজনিত কোনো বিষয়ের উল্লেখ নেই। আর চুক্তিতে বণ্টনের হার উল্লেখ না থাকলে সকল অংশীদার সমানভাবে মুনাফা পাবে। তাই বলা যায়, মি. রাহিব ও অন্যদের মতো সমান মুনাফা পাবে।"
        }
      ]
    },
    {
      "number": "6",
      "uddipok": "পারস্পরিক সমঝোতার ভিত্তিতে 'মিতু, জিতু ও ইতু একটি লাইব্রেরি প্রতিষ্ঠা করে। কিন্তু তাদের ব্যক্তিগত ব্যস্ততার কারণে তারা ব্যবসায় সময় দিতে পারে না। তাই রিতুকে অংশীদার হিসেবে নেয়। রিতু কোনো মূলধন না দিয়ে পরিচালনায় অংশগ্রহণ করে। এমতাবস্থায় ৫ বছর পর মিতু দুর্ঘটনায় অচল হয়ে যায়। তাই তারা প্রতিষ্ঠানটি নিয়ে চিন্তিত।",
      "tag": "CGCC 23",
      "sub_questions": [
        {
          "label": "ক",
          "question": "প্রতিবন্ধ অংশীদার কাকে বলে?",
          "explanation": "ব্যবসায়ের অংশীদাররা কোনো ব্যক্তিকে যদি অংশীদার হিসেবে পরিচয় দেন অথবা তৃতীয় পক্ষ তাকে অংশীদার বলে মনে করেন আর • তিনি তা জানা সত্ত্বেও নীরবতা অবলম্বন করেন, তাহলে তাকে প্রতিবন্ধ 'অংশীদার বলা হয়।"
        },
        {
          "label": "খ",
          "question": "নাবালক অংশীদারের অধিকার বলতে কী বোঝ? ব্যাখ্যা করো।",
          "explanation": "কোনো অংশীদারের মৃত্যুর পর তার নাবালক সন্তান অন্যান্য অংশীদারের সম্মতিতে ব্যবসায়ে অংশ নেওয়ার সুযোগ পেলে তাকে নাবালক অংশীদার বলে। নাবালক অংশীদার ব্যবসায় থেকে চুক্তি অনুযায়ী মুনাফা পাবে। ব্যবসায়ের হিসাবপত্র দেখার অধিকার তার রয়েছে। এছাড়া ব্যবসায়ের স্বার্থ আদায়ের জন্য 'সে মামলা করতে পারবে।"
        },
        {
          "label": "গ",
          "question": "রিতু কোন ধরনের অংশীদার? ব্যাখ্যা করো।",
          "explanation": "উদ্দীপকের রিতু একজন কর্মী অংশীদার। এ ধরনের অংশীদার ব্যবসায়ে কোনো মূলধন বিনিয়োগ করে না। তারা শুধু নিজস্ব শ্রম ও দক্ষতাকে সক্রিয়ভাবে নিয়োজিত রাখে। চুক্তি অনুযায়ী কর্মী অংশীদাররা অন্যান্য অংশীদারদের মতো ব্যবসায়ে লাভ-ক্ষতিতে অংশ নেয়। তারা ব্যবসায় পরিচালনায়ও অংশগ্রহণ করে। উদ্দীপকে মিতু, জিতু ও ইতু অংশীদারি ভিত্তিতে একটি লাইব্রেরি প্রতিষ্ঠা করে। কিন্তু তারা তাদের ব্যক্তিগত ব্যস্ততার জন্য ব্যবসায়ে সময় দিতে পারে না। তাই, তারা রিতুকে অংশীদার হিসেবে নেয়। এক্ষেত্রে রিতু কোনো মূলধন বিনিয়োগ করে না। রিতু তার শ্রম, মেধা ও দক্ষতাকে পুঁজি হিসেবে বিনিয়োগ করে। এক্ষেত্রে সে তার শ্রম ও দক্ষতা দিয়ে ব্যবসায়টি পরিচালনা করে। অন্যান্য অংশীদারদের মতো লাভ-ক্ষতিতে সে অংশগ্রহণ করে। এসব বৈশিষ্ট্যের সাথে কর্মী অংশীদারের মিল আছে। তাই বলা যায়, রিতু লাইব্রেরিতে একজন কর্মী অংশীদার।"
        },
        {
          "label": "ঘ",
          "question": "মিতু দুর্ঘটনায় অচল হওয়ায় ব্যবসায় প্রতিষ্ঠানটির অস্তিত্বে কি ধরনের প্রভাব পড়বে বলে তুমি মনে করো? যুক্তিসহ মতামত দাও।",
          "explanation": "উদ্দীপকে মিতু দুর্ঘটনার অচল হওয়ায় ব্যবসায় প্রতিষ্ঠানটির আদালতের নির্দেশে বিলোপসাধন হবে বলে আমি মনে করি। অংশীদারি 'আইনের ৪৪ ধারা অনুযায়ী আদালতের নির্দেশ অংশীদারি ব্যবসায়ের বিলোপসাধন হতে পারে। সাধারণত কোনো অংশীদারের মস্তিষ্ক বিকৃতি হলে এ ধরনের বিলোপসাধন হয়। আবার কেউ ব্যবসায় পরিচালনায় স্থায়ীভাবে অক্ষম হলেও আদালত ঐ ব্যবসায়ের বিলোপসাধনের নির্দেশ দেয়। উদ্দীপকে মিতু, জিতু ও ইতু একটি লাইব্রেরি প্রতিষ্ঠা করে। এ ব্যবসায়টি তারা অংশীদারি আইনের ভিত্তিতে গড়ে তোলে। পাঁচ বছর পর মিতু দুর্ঘটনায় অচল হয়ে যায়। ফলে তারা ব্যবসায়টি নিয়ে চিন্তিত হয়ে পড়ে। উদ্দীপকে মিতু দুর্ঘটনায় অচল হয়ে পড়ায় সে ব্যবসায় পরিচালনায় অংশগ্রহণ করতে পারবে না। এতে অন্য অংশীদারগণও আইন অনুযায়ী ব্যবসায় চালাতে পারবে না। কারণ অংশীদারি আইনের ৪৪ ধারা অনুযায়ী, কোনো অংশীদার ব্যবসায় পরিচালনায় স্থায়ীভাবে অক্ষম হলে আদালতের নির্দেশে বিলোপসাধন হয়। এক্ষেত্রে উদ্দীপকের প্রতিষ্ঠানটিরও বিলোপসাধন করতে হবে। তাই বলা যায়, মিতু দুর্ঘটনায় অচল হওয়ায় ব্যবসায় প্রতিষ্ঠানটি আদালতের নির্দেশে বিলোপসাধন হবে।"
        }
      ]
    },
    {
      "number": "7",
      "uddipok": "লিমা ও নোলক 'ক' কোম্পানির শেয়ার ক্রয় করে। ৫ বছর পর কোম্পানিটি বন্ধ হয়ে যায়। লিমা তার সমস্ত মূলধন ফেরত পায়। অন্য শেয়ার হোল্ডারদের বিনিয়োগকৃত মূলধন ফেরত দেওয়ার পর নোলক তার বিনিয়োগকৃত এক লক্ষ টাকার মধ্যে ৫০ হাজার টাকা ফেরত পান।",
      "tag": "CGCC 23",
      "sub_questions": [
        {
          "label": "ক",
          "question": "কোম্পানির চিরন্তন অস্তিত্ব কী?",
          "explanation": "যৌথ মূলধনী কোম্পানি আইনের মাধ্যমে গঠিত ও পরিচালিত হয় বলে সদস্যদের দেউলিয়াত্ব, মৃত্যু বা মালিকানা পরিবর্তনে কোম্পানি বিলুপ্ত হয় না। একেই চিরন্তন অস্তিত্ব বলে।"
        },
        {
          "label": "খ",
          "question": "ব্যবসায়ের সহায়ক সেবা বলতে কী বোঝায়?",
          "explanation": "ব্যবসায় প্রতিষ্ঠান সঠিকভাবে গঠন ও পরিচালনায় সরকারি-বেসরকারি বিভিন্ন প্রতিষ্ঠান থেকে যে সেবা নেওয়ার প্রয়োজন হয়, তাকে সহায়ক সেবা বলে। ব্যবসায় স্থাপন ও পরিচালনা ঝুঁকিপূর্ণ কাজ। এক্ষেত্রে শুধু নিজের বুদ্ধিমত্তা বা সামর্থ্য দিয়ে সব কাজ করা সম্ভব না-ও হতে পারে। তাই অন্য ব্যক্তি বা প্রতিষ্ঠানের সহযোগিতা নিতে হয়। এ সহযোগিতাই হলো ব্যবসায়ের সহায়ক সেবা।"
        },
        {
          "label": "গ",
          "question": "লিমা কোন ধরনের শেয়ার ক্রয় করেছিল? ব্যাখ্যা করো।",
          "explanation": "জাউদ্দীপকের লিমা অগ্রাধিকার শেয়ার কিনেছিল। এ শেয়ারের মালিকরা অন্যদের চেয়ে বেশি অগ্রাধিকার পায়। ব্যবসায়ের লভ্যাংশ বণ্টনের ক্ষেত্রে এদের আগে গুরুত্ব দেওয়া হয়। আবার, কোম্পানির বিলোপের সময় এদেরকে সাধারণ শেয়ার হোল্ডারদের আগে মূলধন ফেরত দেওয়া হয়। উদ্দীপকের লিমা 'ক' কোম্পানির শেয়ার কিনেছিল। কোম্পানিটি পাঁচ বছর পর বন্ধ হয়ে যায়। এরপরই লিমা তার বিনিয়োগকৃত মূলধন ফেরত পায়। এক্ষেত্রে তাকে অন্য শেয়ারহোল্ডারদের আগে অগ্রাধিকার দেওয়া হয়েছে। এ ধরনের শেয়ার মালিকরা লভ্যাংশের ক্ষেত্রেও সুবিধা বেশি পায়। তবে এরা পরিচালক নির্বাচনে ভোট দিতে পারে না। আবার, কোম্পানির কোনো বিষয়ে সিদ্ধান্তও নিতে পারে না। এসব বৈশিষ্ট্যের সাথে অগ্রাধিকার শেয়ারহোল্ডারের মিল আছে। তাই বলা যায়, লিমা কোম্পানিটির অগ্রাধিকার শেয়ার কিনেছিল।"
        },
        {
          "label": "ঘ",
          "question": "নোলকের শেয়ারের প্রকৃতি ব্যাখ্যা করো।",
          "explanation": "উদ্দীপকের নোলক সাধারণ শেয়ার কিনেছিল। এ ধরনের শেয়ারের মালিকগণ অধিকার, দায়িত্ব ও কর্তব্যের দিক থেকে বেশি সুবিধা ও মর্যাদা পান। এরা পরিচালক নির্বাচনে প্রার্থী হতে পারেন এবং ভোটাধিকার প্রয়োগ করতে পারেন। এরূপ শেয়ার মালিকগণ সবার শেষে মুনাফার অংশ পান। আবার মূলধনও সবার শেষে ফেরত পান। উদ্দীপকের নোলক 'ক' কোম্পানির শেয়ার কিনেছিল। কোম্পানিটি পাঁচ বছর পর বন্ধ হয়ে যায়। এটি বিলোপের সময় এর অন্য শেয়ারহোল্ডাররা সম্পূর্ণ মূলধন ফেরত পায়। আর নোলক তার এক লক্ষ টাকা মূলধনের মধ্যে ৫০ হাজার টাকা ফেরত পায়। কোম্পানির বিলোপসাধনে প্রথমে অগ্রাধিকার শেয়ারহোল্ডার ও অন্যান্য ঋণদাতার পাওনা পরিশোধ করা হয়। এরপর 'সাধারণ শেয়ার মালিকদের মূলধন ফেরত দেওয়া হয়। তাই উদ্দীপকের কোম্পানি বন্ধ হওয়ার পর প্রথমে অন্য শেয়ারমালিকদের মূলধন ফেরত দেওয়া হয়েছে। আর নোলক তার এক লক্ষ টাকার মধ্যে মাত্র ৫০ হাজার টাকা ফেরত পায়। এতে সে তার বিনিয়োগকৃত সম্পূর্ণ মূলধন ফেরত পায়নি। কারণ, অন্য শেয়ারহোল্ডারদের অগ্রাধিকার থাকায় তারা আগে মূলধন ফেরত পেয়েছে। তাই এসব বৈশিষ্ট্যের আলোকে বলা যায়, নোলক কোম্পানিটির সাধারণ শেয়ার কিনেছিল।"
        }
      ]
    },
    {
      "number": "8",
      "uddipok": "মহাজন শ্রেণির হাত থেকে রক্ষা পাওয়ার জন্য ২০২০ সালে হাসানপুর এলাকার ২৫ জন তাঁতি সমহারে মূলধন বিনিয়োগ করে একটি নিবন্ধিত সমবায় সমিতি গঠন করে। তাদের অর্জিত মুনাফা যথাক্রমে ২০২০ সালে ৮০,০০০ টাকা, ২০২১ সালে ১,০০,০০০ টাকা এবং ২০২২ সালে ১,২০,০০০ টাকা। তারা বিধিবদ্ধ ন্যূনতম তহবিল সংরক্ষণ করে। তাদের সমিতিটি প্রথম থেকেই বেশ লাভজনক।",
      "tag": "CGCC 23",
      "sub_questions": [
        {
          "label": "ক",
          "question": "সমবায় সমিতি কী?",
          "explanation": "পারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে মিলিত হয়ে যে সংগঠন গড়ে তোলে, তাকে সমবায় সমিতি বলে।"
        },
        {
          "label": "খ",
          "question": "একতাই বল'- ধারণাটি ব্যাখ্যা করো।",
          "explanation": "সকলে মিলে একভাবে, একমনে ও একত্রে চলার প্রবণতাকে একতা বলে। দরিদ্র ও সমমনা ব্যক্তিরা নিজেদের পারস্পরিক কল্যাণে সমবায় গঠন করেন। তাই সফলতা লাভের জন্য সব অবস্থাতেই এর সদস্যদের ঐক্যবদ্ধ থাকতে হয়। এতে তাদের কেউ ঠকাতে পারে না। এজন্যই বলা হয়, 'একতাই বল' সমবায় সমিতির মূলনীতি।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের সমবায় সমিতি? ব্যাখ্যা করো।",
          "explanation": "উদ্দীপকের প্রতিষ্ঠানটি উৎপাদক সমবায় সমিতি। কয়েকজন উৎপাদক ন্যায্যমূল্যে উৎপাদনের উপকরণ সংগ্রহ ও উৎপাদিত পণ্য বিক্রির জন্য এ সমবায় সমিতি গঠন করে। এর মাধ্যমে মধ্যস্থব্যবসায়ীদের দৌরাত্ম্য কমে যায়। তাঁতি সমবায় সমিতি, দুগ্ধ সমবায় সমিতি প্রভৃতি উৎপাদন সমবায় সমিতির অন্তর্ভুক্ত। উদ্দীপকে উল্লেখ্য, মহাজনশ্রেণির হাত থেকে রক্ষা পাওয়ার জন্য হাসানপুর এলাকার ২৫ জন তাঁতি নিবন্ধনের মাধ্যমে একটি ব্যবসায় গড়ে তোলেন। তারা তাদের উৎপাদিত পণ্যের ন্যায্যমূল্য পেতে এটি গঠন করেছেন। এর মাধ্যমে তারা সম্মিলিত প্রচেষ্টায় কাজ করবেন। কোনো মধ্যস্থব্যবসায়ী ছাড়াই তারা পণ্য বিক্রি করতে পারবেন। ফলে তারা উৎপাদিত পণ্যের ন্যায্যমূল্য পাবেন। এভাবে তারা নিজেদের অর্থনৈতিক কল্যাণ করতে পারবেন। এসব বৈশিষ্ট্য উৎপাদক সমবায় সমিতির সাথে মিলে যায়। সুতরাং, উদ্দীপকে তাঁতিরা উৎপাদক সমবায় সংগঠন গড়ে তুলেছেন।"
        },
        {
          "label": "ঘ",
          "question": "উদ্দীপকের প্রতিষ্ঠানের সদস্যবৃন্দ কত বছর পর প্রত্যেক সদস্যের ১০ হাজার টাকা অতিক্রম করবে? উদ্দীপকের আলোকে বিশ্লেষণ করো।",
          "explanation": "উদ্দীপকের প্রতিষ্ঠানের সদস্যবৃন্দ ১১ বছর পর প্রত্যেক সদস্যের ১০ হাজার টাকা অতিক্রম করবে। সমবায় সমিতিতে অর্জিত মুনাফা থেকে ন্যূনতম হারে সঞ্চিতি তহবিল সংরক্ষণ করতে হয়। এ নিয়ম অনুযায়ী অর্জিত মুনাফার ১৫% সংরক্ষিত এবং ৩% উন্নয়ন তহবিলে জমা রাখতে হয়। বাকি ৮২% মুনাফা সদস্যদের মধ্যে বণ্টন করা হয়। উদ্দীপকের হাসানপুর এলাকা ২৫ জন তাঁতি সমহারে মূলধন বিনিয়োগ করে একটি সমবায় সমিতি গঠন করে। তাদের অর্জিত মুনাফা যথাক্রমে ২০২০ সালে ৮০,০০০ টাকা, ২০২১ সালে ১,০০,০০০ টাকা এবং ১২০২০ সালে ১,২০,০০০ টাকা। তাদের সমিতিটি প্রথম থেকেই বেশ লাভজনক ধরা যাক, উদ্দীপকের সমিতিটি প্রতিবছর সমহারে মুনাফা করে। তাহলে প্রতিবছর সমিতিটি ২০,০০০ টাকা করে মুনাফা বাড়ে। অতএব, প্রত্যেক সদস্যের মুনাফা ১০,০০০ টাকা অতিক্রম করার জন্য বণ্টনযোগ্য মুনাফার পরিমাণ হতে হবে: ১০,০০০ × ২৫ = ২,৫০,০০০ টাকা। সংরক্ষিত তহবিলে জমাকৃত ১৮% তাদের মুনাফা হবে: ৮২ টাকা মুনাফা বণ্টন করা হলে মোট মুনাফা ১০০ টাকা .. ১ “ “ “ “ “ “ “ ১০০/৮২ “ ..২,৫০,০০০ “ “ “ “ “ “ “ ১০০*২,৫০,০০/৮২ = ৩,০৪,৮৭৮ টাকা। সুতরাং, পাওয়া গেল মোট মুনাফা ৩,০৪,৮৭৮ টাকা। উদ্দীপকে ২০২০ সালের মুনাফা দেওয়া আছে ৮০,০০০ টাকা। এক্ষেত্রে ৩,০৪,৮৭৮- ৮০,০০০ = ২,২৪,৮৭৮ টাকা অতিরিক্ত মুনাফা অর্জন করতে হবে। প্রতিবছর ২০,০০০ টাকা করে মুনাফা বাড়লে সময় লাগবে- ২,২৪,৮৭৮ ২০,০০০ = ১১.২৪ বছর। সুতরাং, পর্যালোচনা করে বলা যায়, ১১ বছর পরে সমিতির প্রত্যেক সদস্য ১০,০০০ টাকার অধিক মুনাফা পাবেন।"
        }
      ]
    },
    {
      "number": "9",
      "uddipok": "ক, খ ও গ মিলে একটি ব্যবসায় সংগঠন গড়ে তোলেন। খ তার মূলধনের ১,০০,০০০ টাকার অধিক দায় বহন না করার শর্তে ক ও গ এর সাথে চুক্তিতে আবদ্ধ হন। কাউকে না জানিয়ে ক তার অংশ ঘ এর কাছে বিক্রি করে দেন।",
      "tag": "CGCC 23",
      "sub_questions": [
        {
          "label": "ক",
          "question": "অংশীদারি ব্যবসায় কী?",
          "explanation": "মুনাফা অর্জনের উদ্দেশ্যে ২ থেকে ২০ জন ব্যক্তি (ব্যাংকিং ব্যবসায়ে সর্বোচ্চ ১০ জন) চুক্তির ভিত্তিতে যে ব্যবসায় গড়ে তোলে, তাকে অংশীদারি ব্যবসায় বলে।"
        },
        {
          "label": "খ",
          "question": "চুক্তিপত্র বলতে কী বোঝায়?",
          "explanation": "কোনো বিষয়ে দুই বা ততোধিক ব্যক্তির শর্তসমূহ দলিলে লিপিবদ্ধ করাকে চুক্তিপত্র বলে। চুক্তিপত্র অংশীদারি ব্যবসায়ের মূল সংবিধান ও দিকনির্দেশক। এতে অংশীদারদের সম্পর্ক, ব্যবসায়ের কাজের সীমা, মূলধন, দায় প্রভৃতি বিষয় উল্লেখ থাকে। চুক্তিপত্র বহির্ভূত কোনো কাজ অংশীদাররা করতে পারে না।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের অংশীদারি ব্যবসায়? ব্যাখ্যা করো।",
          "explanation": "উদ্দীপকের প্রতিষ্ঠানটি সীমাবদ্ধ অংশীদারি ব্যবসায়। এ ধরনের অংশীদারি ব্যবসায়ে কোনো অংশীদারের দায় সীমিত বা সীমাবদ্ধ থাকে। এক্ষেত্রে সীমিত ও সীমাহীন উভয় প্রকার দায়বিশিষ্ট অংশীদার থাকে। সীমাবদ্ধ অংশীদারি ব্যবসায়কে অবশ্যই নিবন্ধিত হতে হয়। উদ্দীপকে ক, খ ও গ মিলে চুক্তির ভিত্তিতে একটি ব্যবসায় সংগঠন গড়ে তোলেন। ব্যবসায়ে খ-এর মূলধনের পরিমাণ ১,০০,০০০ টাকা। তিনি তার মূলধনের অধিক দায় বহন না করার শর্তে চুক্তিতে আবদ্ধ হন। অর্থাৎ, ব্যবসায়ে তার দায় সীমাবদ্ধ হবে। অন্য অংশীদারদের মতো তাকে অসীম দায় বহন করতে হবে না। এসব বৈশিষ্ট্য সীমাবদ্ধ অংশীদারি ব্যবসায়ের সাথে মিলে যায়। সুতরাং, উদ্দীপকের প্রতিষ্ঠানটি সীমাবদ্ধ অংশীদারি ব্যবসায়।"
        },
        {
          "label": "ঘ",
          "question": "তুমি কি মনে করো অংশীদারি ব্যবসায়টি পরবর্তীতে তাদের ব্যবসায়িক কার্যক্রম অব্যাহত রাখতে পারবে? যুক্তিসহ মতামত দাও।",
          "explanation": "অংশীদারি ব্যবসায়টি পরবর্তীতে তাদের ব্যবসায়িক কার্যক্রম অব্যাহত রাখতে পারবে না বলে আমি মনে করি। আদালতের নির্দেশে বা তত্ত্বাবধানে অংশীদারি ব্যবসায় বিলুপ্ত হতে পারে। অংশীদারি আইনের ৪৪ ধারা অনুযায়ী এ ধরনের বিলোপসাধন হয়ে থাকে। কোনো অংশীদার অন্য অংশীদারদের না জানিয়ে তার মালিকানা বিক্রি বা হস্তান্তর করলে ব্যবসায়ের এ ধরনের বিলোপসাধন ঘটবে। উদ্দীপকে ক, খ ও গ মিলে একটি ব্যবসায় গড়ে তোলেন। এখানে খ ব্যবসায়ের একজন সীমিত অংশীদার। তিনি তার মূলধনের অধিক দায় বহন করে না। অপরদিকে, কাউকে না জানিয়ে 'ক' তার অংশ 'ঘ' এর কাছে বিক্রি করে দেয়। উদ্দীপকের 'ক' অন্য অংশীদারদের না জানিয়ে তার অংশ বিক্রি করেছে। তাই অংশীদারি আইনের ৪৪ ধারা অনুযায়ী তাদের ব্যবসায়টির বিলোপসাধন ঘটবে। আদালত প্রতিষ্ঠানটি বিলুপ্ত করার জন্য নির্দেশ দিতে পারবে। অর্থাৎ, তারা ব্যবসায়টি আর পরিচালনা করতে পারবে না। এতে তাদের সব ধরনের ব্যবসায়িক কার্যক্রম বন্ধ করে দিতে হবে। অংশীদারি আইনের অনুসরণ না করায় তাদের ব্যবসায়টির বিলোপসাধন ঘটবে। তাই বলা যায়, পরবর্তীতে ব্যবসায়টি তাদের ব্যবসায়িক কার্যক্রম আর অব্যাহত রাখতে পারবে না।"
        }
      ]
    },
    {
      "number": "10",
      "uddipok": "মি. আব্বাস এক্স লিমিটেড কোম্পানির পরিচালক। তিনি কোম্পানিটির শেয়ার হস্তান্তর করতে পারে না। তিনি এলাকায় বিভিন্ন ধরনের স্বাস্থ্য ও শিক্ষাপ্রতিষ্ঠান গড়ে তোলেন। তাছাড়া তিনি সুযোগ পেলে অন্যান্য সেবামূলক কাজও করেন। অপরদিকে, মি. তুহিন অন্য একটি কোম্পানির শেয়ার ক্রয় করেন, যা অবাধে শেয়ার হস্তান্তর করা যায়।",
      "tag": "CGCC 23",
      "sub_questions": [
        {
          "label": "ক",
          "question": "শেয়ার কী?",
          "explanation": "কোম্পানির অনুমোদিত মোট শেয়ার মূলধনের প্রতিটি সমান ও ক্ষুদ্র অংশের একককে শেয়ার বলে।"
        },
        {
          "label": "খ",
          "question": "ঋণপত্র বলতে কী বোঝায়?",
          "explanation": "পাবলিক লিমিটেড কোম্পানি যে দলিলের মাধ্যমে জনসাধারণের কাছ থেকে ঋণ নেয়, তাকে ঋণপত্র বলে। কোম্পানির অতিরিক্ত মূলধনের প্রয়োজন হলে ঋণপত্র বিক্রির মাধ্যমে মূলধন সংগ্রহ করে। এটি মূলধন বাড়াতে সাহায্য করে। এজন্য নির্দিষ্ট হারে সুদও দিতে হয়। ঋণপত্রে এ ঋণের পরিমাণ, সুদের হার, ঋণের মেয়াদ প্রভৃতি বিষয় স্পষ্টভাবে দেওয়া থাকে।"
        },
        {
          "label": "গ",
          "question": "মি. আব্বাসের কোম্পানিটি কোন ধরনের? ব্যাখ্যা করো।",
          "explanation": "মি. আব্বাসের কোম্পানিটি অব্যবসায়ী বা অমুনাফাভোগী কোম্পানি। এ ধরনের কোম্পানি তাদের অর্জিত মুনাফা সদস্যদের মধ্যে বণ্টন না করে কোনো নির্দিষ্ট উদ্দেশ্য বাস্তবায়নের জন্য খরচ করে। সামাজিক উন্নয়নের জন্য এরূপ কোম্পানি গঠিত হয়ে থাকে। শিল্পকলা, বিজ্ঞান গবেষণা, ধর্মীয় প্রতিষ্ঠান, দাতব্য প্রতিষ্ঠান, শিক্ষাপ্রতিষ্ঠান নির্মাণ প্রভৃতি অব্যবসায়ী প্রতিষ্ঠানের অন্তর্ভুক্ত। উদ্দীপকের মি. আব্বাস এক্স লিমিটেড কোম্পানির পরিচালক। তিনি কোম্পানিটির শেয়ার হস্তান্তর করতে পারেন না। তিনি এলাকায় বিভিন্ন ধরনের স্বাস্থ্য ও শিক্ষাপ্রতিষ্ঠান গড়ে তোলেন। প্রকৃতপক্ষে তার কোম্পানির উদ্দেশ্য হলো সামাজিক উন্নয়ন। কোম্পানিটি তাদের অর্জিত মুনাফা সদস্যদের মধ্যে বণ্টন না করে এলাকার উন্নয়নমূলক কাজ করে। এসব বৈশিষ্ট্যের সাথে অব্যবসায়ী বা অমুনাফাভোগী কোম্পানির মিল পাওয়া যায়। সুতরাং, উদ্দীপকের কোম্পানিটি হলো অব্যবসায়ী বা অমুনাফাভোগী কোম্পানি।"
        },
        {
          "label": "ঘ",
          "question": "মি. তুহিনের কোম্পানিটির ধরন উল্লেখপূর্বক বিশ্লেষণ করো।",
          "explanation": "উদ্দীপকের মি. তুহিনের কোম্পানিটি হলো পাবলিক লিমিটেড কোম্পানি। এ ধরনের কোম্পানির সর্বনিম্ন সদস্য সংখ্যা সাতজন ও সর্বোচ্চ শেয়ার সংখ্যা দ্বারা সীমাবদ্ধ। এ কোম্পানির শেয়ার অবাধে হস্তান্তরযোগ্য। এরা জনগণের কাছে শেয়ার কেনার জন্য আমন্ত্রণ জানাতে পারে। উদ্দীপকের মি. তুহিন একটি কোম্পানির শেয়ার কেনেন। এ শেয়ারটি অবাধে হস্তান্তর করা যায়। এরা জনগণের কাছে শেয়ার বিক্রি করতে পারে। এদের মূলধনের পরিমাণও তুলনামূলকভাবে বেশি হয়।, মি. তুহিন পাবলিক লিমিটেড কোম্পানির শেয়ার কিনেছিলেন। এ কোম্পানিটি একটি আইনসৃষ্ট প্রতিষ্ঠান। এটি কোম্পানি আইনের অধীনে গঠিত ও পারচালিত হয়। তিনি এ কোম্পানির শেয়ার অবাধে হস্তান্তর করতে পারবেন। তার কোম্পানিটি মূলধন সংগ্রহের জন্য জনগণকে শেয়ার কেনার আহ্বান জানাতে পারে। সদস্য সংখ্যা বেশি হওয়ায় এর পক্ষে বেশি মূলধন সংগ্রহ করা সম্ভব হয়। এ কোম্পানিটির দায় সীমিত হয়। তাই শেয়ার হোল্ডারদের অতিরিক্ত দায় বহন করতে হয় না। সুতরাং, উদ্দীপকের তুহিনের কোম্পানিটি পাবলিক লিমিটেড কোম্পানি।"
        }
      ]
    },
    {
      "number": "11",
      "uddipok": "কুমিল্লা জেলার চান্দিনা উপজেলার দোল্লাই নবাবপুর এলাকার ৩৫ জন সবজি চাষি কম মূল্যে নিত্যপ্রয়োজনীয় পণ্য কেনার উদ্দেশ্যে একটি সমবায় সমিতি গঠন করে। তারা বিভিন্ন বাজার থেকে পণ্য কিনে স্বল্প লাভে সমিতির সদস্যদের মধ্যে নির্দিষ্ট টোকেনের মাধ্যমে সরবরাহ করে।",
      "tag": "CGCC 23",
      "sub_questions": [
        {
          "label": "ক",
          "question": "সমবায় উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে।"
        },
        {
          "label": "খ",
          "question": "সাম্যতা বলতে কী বোঝায়?",
          "explanation": "সাম্যতা বলতে বোঝায় সকলের সমান অধিকার। সমবায় সমিতি সাম্যের আদর্শে অনুপ্রাণিত। এর সদস্যরা সামাজিক, অর্থনৈতিক বা পারিবারিকভাবে ভিন্ন হলেও সকলেই এখানে সমান মর্যাদার অধিকারী। তাই সমবায়ে সদস্যরা একটির বেশি শেয়ারের মালিক হলেও সাম্যতার কারণে একটি মাত্র ভোটের অধিকারী।"
        },
        {
          "label": "গ",
          "question": "সাংগঠনিক স্তর বিবেচনায় সমিতিটি কোন ধরনের? ব্যাখ্যা করো।",
          "explanation": "সাংগঠনিক স্তর বিবেচনায় উদ্দীপকের প্রতিষ্ঠানটি প্রাথমিক সমবায় সমিতির অন্তর্গত।. এ. সমিতি প্রাথমিক পর্যায়ে যোগদানকারী সদস্যদের নিয়ে গঠিত হয়। এরূপ সমবায় কমপক্ষে ২০ জন সদস্যের সমন্বয়ে গড়ে ওঠে। আর নির্বাচিত কমিটির মাধ্যমে এর কাজ পরিচালনা করা হয়। উদ্দীপকে বলা হয়েছে, কুমিল্লা জেলার চান্দিনা উপজেলার ৩৫ জন সবজি চাষি একটি সমবায় সমিতি গঠন করেন। তাদের উদ্দেশ্য সদস্যদের জন্য কম মূল্যে নিত্যপ্রয়োজনীয় পণ্য কেনা। তাই প্রতিষ্ঠানটি স্থানীয় উৎপাদনকারী ও নিকটস্থ বাজার থেকে পণ্য কিনে স্বল্প লাভে সদস্যদের মধ্যে বিক্রি করে। ফলে সদস্যরা ন্যায্যমূল্যে তাদের প্রয়োজনীয় পণ্য কিনতে পারছে। সদস্যদের আর্থিক কল্যাণ সাধনই প্রতিষ্ঠানটির উদ্দেশ্য। এখানে প্রত্যেক সদস্যের সমান অধিকার রয়েছে। এসব বৈশিষ্ট্যের সাথে প্রাথমিক সমবায়ের মিল আছে। সুতরাং, সাংগঠনিক স্তর বিবেচনায় উদ্দীপকের প্রতিষ্ঠানটিকে প্রাথমিক সমবায় সমিতি বলা যায়।"
        },
        {
          "label": "ঘ",
          "question": "প্রকৃতি বিচারে নির্দিষ্ট টোকেনের মাধ্যমে ক্রয়ের হিসাব রাখার যৌক্তিকতা বিশ্লেষণ করো।",
          "explanation": "প্রকৃতি বিচারে উদ্দীপকের ভোক্তা সমবায় সমিতির সদস্যদের ক্রয়ের হিসাব রাখার যৌক্তিকতা আছে বলে আমি মনে করি। মধ্যস্থব্যবসায়ীদের শোষণ থেকে রক্ষা পেতে এ সমবায় গঠন করা হয়। এখানে ন্যায্যমূল্যে উন্নতমানের পণ্য পাওয়ার লক্ষ্যে সমিতি পরিচালিত হয়। আর এরূপ সমিতির অর্জিত মুনাফা সদস্যদের মধ্যে বার্ষিক মোট ক্রয় অনুপাতে ভাগ করা হয়। উদ্দীপকে বলা হয়েছে, কুমিল্লার চান্দিনা উপজেলার ৩৫ জন সবজি চাষি স্বল্প মূল্যে পণ্য কেনার জন্য একটি সমিতি গঠন করে। স্থানীয় উৎপাদনকরী ও বাজার থেকে পণ্য কিনে এ সমিতির মাধ্যমে কম লাভে বিক্রি করা হয়। ফলে সদস্যরা ন্যায্যমূল্যে পণ্য কিনতে পারে। প্রকৃতি বিচারে একে ভোক্তা সমবায় সমিতি বলা যায়। এ সমিতির প্রত্যেক সদস্যের পণ্য কেনার পরিমাণ নির্দিষ্ট টোকেনের মাধ্যমে হিসাব করে রাখা হয়। এতে হিসাব লিখিতভাবে সংরক্ষিত হওয়ায় স্থায়ী রেকর্ড হয়ে থাকবে। এতে সদস্যদের মধ্যে মুনাফা বণ্টনে কোনো বৈষম্য দেখা দিবে না। বছর শেষে মোট ক্রয় অনুপাতে কোন সদস্য কত মুনাফা পাবে তা সহজে নির্ণয় করা যাবে। ফলে সমিতির কার্যক্রম সুষ্ঠু এবং সুন্দরভাবে পরিচালনা করা যাবে। তাই, সমিতিটির সদস্যদের ক্রয় হিসাব রাখা যথার্থ হয়েছে।"
        }
      ]
    }
  ]
}