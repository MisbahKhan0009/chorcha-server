{
  "title": "কুমিল্লা বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব আহম্মেদ আলী একজন সরকারি চাকরিজীবী। বাজারে যখন নিত্যপ্রয়োজনীয় দ্রব্যের দাম ব্যাপকভাবে বেড়ে যায়, তখন জনাব আহম্মেদ আলীর প্রতিষ্ঠান কম দামে পণ্য বিক্রির ব্যবস্থা করে।' এতে জনগণ উপকৃত হয়। এ প্রতিষ্ঠানটি মুনাফার কথা বিবেচনা না করে জনকল্যাণকেই প্রাধান্য দেয়।",
      "tag": "RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের লক্ষ্যে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "বায়িং হাউজ হলো আমদানিকারক ও উৎপাদনকারীর মাঝে অবস্থানকারী কমিশন নেওয়া ব্যবসায় প্রতিষ্ঠান। এ প্রতিষ্ঠানটি আমদানিকারক ও উৎপাদনকারী দু'টি পক্ষের মধ্যস্থতাকারী হিসেবে কাজ করে। তাদের পণ্য সরবরাহের দায়িত্ব এ ধরনের প্রতিষ্ঠান পালন করে। এটি ক্রেতাদের সাথে চুক্তি অনুযায়ী নির্দিষ্ট সময়ের মধ্যে প্রস্তুতকারকের মাধ্যমে পণ্য তৈরি করে তা সরবরাহ করে থাকে।"
        },
        {
          "label": "গ",
          "question": "",
          "explanation": "উদ্দীপকের জনাব আহম্মেদ আলীর প্রতিষ্ঠানের নাম রাষ্ট্রীয় ব্যবসায় সংগঠন। রাষ্ট্রীয় ব্যবসায় রাষ্ট্র কর্তৃক গঠিত, পরিচালিত ও নিয়ন্ত্রিত হয়। এ ব্যবসায়ের মূল উদ্দেশ্য হলো জনকল্যাণ। এ ব্যবসায় মূলত সরকারি নিয়ম-কানুন পালন করে গঠন করা হয়। উদ্দীপকের জনাব আহম্মেদ আলী একজন সরকারি চাকরিজীবী। বাজারে যখন নিত্যপ্রয়োজনীয় দ্রব্যের দাম ব্যাপকভাবে বেড়ে যায় তখন জনাব আহম্মেদ আলীর প্রতিষ্ঠান সাশ্রয়ী মূল্যে পণ্য বিক্রির ব্যবস্থা করে। এতে জনগণ উপকৃত হয়। এ প্রতিষ্ঠানটি মুনাফার কথা বিবেচনা না করে জনকল্যাণকেই প্রাধান্য দেয়। রাষ্ট্রীয় মালিকানায় প্রতিষ্ঠিত এরূপ সরকারি প্রতিষ্ঠান জনকল্যাণের উদ্দেশ্যে পরিচালিত হয়। এরূপ প্রতিষ্ঠান জনকল্যাণে ন্যায্যমূল্যে উন্নতমানের পণ্য ও সেবা সরবরাহ নিশ্চিত করে। এসব কাজ রাষ্ট্রীয় ব্যবসায় সংগঠনের মাধ্যমে করা হয়। তাই বলা যায়, জনাব আহম্মেদ আলীর প্রতিষ্ঠানটি রাষ্ট্রীয় ব্যবসায়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "দেশের অর্থনৈতিক উন্নয়নের জন্য উদ্দীপকের রাষ্ট্রীয় ব্যবসায় প্রতিষ্ঠানের কাজ বাড়ানো উচিত। এ ব্যবসায় রাষ্ট্রের মালিকানা ও নিয়ন্ত্রণে গঠিত হয়। সম্পদের সুষম বণ্টন ও জণকল্যাণের উদ্দেশ্য নিয়ে এটি পরিচালিত হয়। এর মাধ্যমে দেশের একচেটিয়া ব্যবসায় রোধ হয় এবং সুষম শিল্পায়ন হয়। উদ্দীপকের প্রতিষ্ঠানটি একটি রাষ্ট্রীয় ব্যবসায়। বাজারে দ্রব্যমূল্য বেড়ে গেলে প্রতিষ্ঠানটি কম দামে পণ্য বিক্রির ব্যবস্থা করে। এতে জনগণ উপকৃত হয়। অর্থাৎ প্রতিষ্ঠানটি জনকল্যাণকে প্রাধান্য দিয়ে এ ধরনের -কাজ করছে। ফলে জনগণ উপকৃত হয়। প্রতিষ্ঠানটি এর কাজ আরও বাড়ালে অন্যান্য এলাকার জনগণও ন্যায্যমূল্যে পণ্য কিনে উপকৃত হবে। এছাড়া প্রতিষ্ঠানটি সম্প্রসারণের ফলে সেখানে অনেক লোকের কর্মসংস্থানের সুযোগ তৈরি হবে। এতে তারা নিজেদের অর্থনৈতিক কল্যাণের পাশাপাশি রাষ্ট্রীয় কল্যাণে কাজ করতে পারবে। এভাবে দেশের একচেটিয়া ব্যবসায় রোধ হবে এবং সুষম শিল্পায়ন সম্ভব হবে। ফলে দেশের সম্পদ কিছু লোকের হাতে পুঞ্জীভূত না থেকে তা ব্যাপক জনগোষ্ঠীর মধ্যে বণ্টিত হবে। এতে জনগণের জীবনযাত্রার মান উন্নত হবে। অতএব দেশের সামগ্রিক অর্থনীতির উন্নয়নে জনাব আহম্মেদ আলীর প্রতিষ্ঠানটির কাজের পরিধি বাড়ানো উচিত।"
        }
      ]
    },
    {
      "number": "2",
      "uddipok": "রতন তার পাঁচ বন্ধুকে নিয়ে 'টাঙ্গাইল বিডি ফার্নিচার' নামে কৃত্রিম সত্তা বিশিষ্ট একটি কারখানা গড়ে তোলেন। তাদের প্রাথমিক মূলধন ১০ কোটি টাকা। সবার প্রচেষ্টায় প্রতিষ্ঠানটি দ্রুত সফলতার মুখ দেখে। পরবর্তীতে তারা প্রতিষ্ঠানটি সম্প্রসারণের সিদ্ধান্ত নেন। এজন্য তারা ব্যাংক ঋণের পরিবর্তে জনগণের মাঝে শেয়ার বিক্রি করে মূলধন সংগ্রহ করতে চান।",
      "tag": "RUMC 24,CB 17",
      "sub_questions": [
        {
          "label": "ক",
          "question": "বাণিজ্য কী?",
          "explanation": "ব্যবসায় বা শিল্পে ব্যবহৃত কাঁচামাল উৎপাদকের কাছে কিংবা উৎপাদিত পণ্য ভোক্তার কাছে পৌছানোর কার্যাবলিকে বাণিজ্য বলে।"
        },
        {
          "label": "খ",
          "question": "বিবরণপত্র বলতে কী বোঝায়? ব্যাখ্যা করো।",
          "explanation": "পাবলিক লিমিটেড কোম্পানির শেয়ার বিক্রি করে মূলধন সংগ্রহের - জন্য জনসাধারণের উদ্দেশ্যে যে বিজ্ঞপ্তি প্রচার করা হয়, তাকে বিবরণপত্র বলে। পাবলিক লিমিটেড কোম্পানিকে কাজ শুরুর অনুমতিপত্র সংগ্রহের সময় বিবরণপত্র নিবন্ধকের কাছে জমা দিতে হয়। এতে কোম্পানির প্রয়োজনীয় সব বিষয় উল্লেখ করে জনসাধারণকে কোম্পানির শেয়ার কিনতে উদ্বুদ্ধ করা হয়।"
        },
        {
          "label": "গ",
          "question": "উদ্দীপকে উল্লিখিত ব্যবসায় প্রতিষ্ঠানটি কোন ধরনের? বর্ণনা করো।",
          "explanation": "উদ্দীপকে বর্ণিত প্রতিষ্ঠানটি একটি প্রাইভেট লিমিটেড কোম্পানি। এ কোম্পানির সদস্য সংখ্যা সর্বনিম্ন ২ এবং সর্বোচ্চ ৫০ জন হয়ে থাকে। এর সর্বনিম্ন পরিচালক সংখ্যা ২ জন। এ কোম্পানির শেয়ার অবাধে হস্তান্তরযোগ্য নয়। অর্থাৎ, এ কোম্পানি জনগণের কাছে শেয়ার বিক্রি করে অর্থ সংগ্রহ করতে পারে না। উদ্দীপকের রতন তার পাঁচ বন্ধুকে 'নিয়ে 'টাঙ্গাইল বিডি ফার্নিচার' নামে একটি প্রতিষ্ঠান গড়ে তোলেন। এটি একটি কৃত্রিম সত্তাবিশিষ্ট প্রতিষ্ঠান। অর্থাৎ প্রতিষ্ঠানটি নিজ নামে পরিচালিত হতে পারবে। প্রতিষ্ঠানটির প্রাথমিক মূলধনের পরিমাণ ছিল ১০ কোটি টাকা। প্রতিষ্ঠানটি নিবন্ধনপত্র পাওয়ার পরপরই তাদের কার্যক্রম শুরু করতে পেরেছে। আবার এটি বাজারে শেয়ার বিক্রি করে অর্থ সংগ্রহ করতে পারে না। এসব বৈশিষ্ট্যের সাথে প্রাইভেট লিমিটেড কোম্পানির বৈশিষ্ট্যের মিল আছে। তাই বলা যায়, উদ্দীপকের প্রতিষ্ঠানটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "তুমি কি মনে করো প্রতিষ্ঠানটি শেয়ার বিক্রির মাধ্যমে মূলধন সংগ্রহ করতে পারবে? মতামত দাও।",
          "explanation": "উদ্দীপকের প্রতিষ্ঠানটি প্রাইভেট লিমিটেড কোম্পানি হওয়ায় শেয়ার বিক্রির মাধ্যমে প্রয়োজনীয় মূলধন সংগ্রহ করতে পারবে না বলে আমি মনে করি। এ ধরনের কোম্পানির মূলধন সাধারণত সদস্যরা সরবরাহ করে থাকে। এ কোম্পানির শেয়ার অবাধে হস্তান্তরযোগ্য নয়। এজন্য বাজারে শেয়ার বিক্রি করে মূলধন সংগ্রহ করা যায় না। উদ্দীপকের রতন তার পাঁচ বন্ধুকে নিয়ে একটি কৃত্রিম সত্তাবিশিষ্ট প্রতিষ্ঠান গড়ে তোলেন। প্রতিষ্ঠানটি একটি প্রাইভেট লিমিটেড কোম্পানি। তাদের সবার প্রচেষ্টায় প্রতিষ্ঠানটি দ্রুত সফলতার মুখ দেখে। পরবর্তীতে তারা প্রতিষ্ঠানটিকে সম্প্রসারণ করার সিদ্ধান্ত নেন। এজন্য তারা ব্যাংক ঋণ নিতে আগ্রহী নয়। তারা জনগণের মাঝে শেয়ার বিক্রি করে মূলধন সংগ্রহ করতে চান। প্রাইভেট লিমিটেড কোম্পানি চাইলেই শেয়ার বিক্রি করে মূলধন সংগ্রহ করতে পারে না। কারণ এ ধরনের কোম্পানির শেয়ার হস্তান্তরযোগ্য নয়। তাই উদ্দীপকের প্রতিষ্ঠানটি শেয়ার বিক্রি করে মূলধন সংগ্রহ - করতে পারবে না। এছাড়া এটি জনগণের কাছে শেয়ার ও ঋণপত্র কেনার আহ্বান জানাতে পারবে না। শুধু পাবলিক লিমিটেড কোম্পানিতে রূপান্তর হওয়ার মাধ্যমে তারা শেয়ার ইস্যু করতে পারবে। তাই বলা যায়, উক্ত প্রতিষ্ঠানটি শেয়ার বিক্রির মাধ্যমে মূলধন সংগ্রহ করতে পারবে না।"
        }
      ]
    },
    {
      "number": "3",
      "uddipok": "খুলনার বাসিন্দা রাজিব একজন কৃষক। তার জমিতে প্রচুর ফসল উৎপাদিত হতো। এসব ফসল বিক্রি করে তিনি স্বাচ্ছন্দ্যে জীবন যাপন করতেন। কিন্তু কয়েক বছর যাবত তার জমিতে লবণাক্ততার কারণে উৎপাদন ব্যাপকভাবে কমে যাওয়ায় তিনি নিঃস্ব হয়ে পড়েন। বর্তমানে রাজিব কৃষিকাজ ছেড়ে একটি দোকানে কর্মচারী হিসেবে কাজ করছেন।",
      "tag": "RB 17,CB 17",
      "sub_questions": [
        {
          "label": "ক",
          "question": "",
          "explanation": "BSTI-এর পূর্ণরূপ হলো Bangladesh Standards and Testing Institution I"
        },
        {
          "label": "খ",
          "question": "",
          "explanation": "যে প্রক্রিয়ায় প্রাকৃতিক সম্পদ প্রক্রিয়াজাত করে মানুষের ব্যবহার উপযোগী পণ্যে পরিণত করা হয়, তাকে শিল্প বলে। শিল্প পণ্য ও সেবা উৎপাদন ও রূপান্তর প্রক্রিয়ার সাথে জড়িত। এর কাজ হলো প্রাকৃতিক সম্পদ উত্তোলন এবং এর রূপগত পরিবর্তন করা। এটি পণ্যের নতুন উপযোগ সৃষ্টি করে। উদাহরণস্বরূপ বলা যায়, তুলা থেকে কাপড় তৈরি, সমুদ্র থেকে মাছ আহরণ প্রভৃতি এর অন্তর্গত।"
        },
        {
          "label": "গ",
          "question": "",
          "explanation": "উদ্দীপকের রাজিবের পেশা পরিবর্তনের ক্ষেত্রে প্রাকৃতিক পরিবেশের উপাদান প্রভাব ফেলেছে। এ পরিবেশ কোনো দেশের জলবায়ু, ভূ-প্রকৃতি, মৃত্তিকা, নদ-নদী, সাগর ও আয়তন প্রভৃতি নিয়ে গঠিত হয়। পৃথিবীর বিভিন্ন দেশের প্রাকৃতিক পরিবেশ বিভিন্ন ধরনের হয়। এ পরিবেশের উপাদানের পার্থক্যের কারণে ব্যবসায় কাজও ভিন্ন হয়ে থাকে। উদ্দীপকের কৃষক রাজিবের জমিতে প্রচুর ফসল উৎপাদিত হতো। এসব ফসল বিক্রি করে তিনি স্বাচ্ছন্দ্যে জীবনযাপন করতেন। কিন্তু কয়েক বছর ধরে তার জমিতে লবণাক্ততার কারণে উৎপাদন ব্যাপকভাবে কমে গেছে। ফলে তিনি নিঃস্ব হয়ে পড়েন। জমির এ লবণাক্ততা প্রাকৃতিক কারণে হয়েছে। তাই রাজিব বর্তমানে কৃষিকাজ ছেড়ে একটি দোকানে কর্মচারী হিসেবে কাজ করছেন। এক্ষেত্রে প্রতিকূল প্রাকৃতিক পরিবেশের কারণে তিনি এ কাজে যোগ দেন। সুতরাং, রাজিবের পেশা পরিবর্তনে প্রাকৃতিক পরিবেশই প্রভাব ফেলেছে।"
        },
        {
          "label": "ঘ",
          "question": "",
          "explanation": "উদ্দীপকের রাজিবের মতো বাংলাদেশের অনেক মানুষকে পরিবেশের প্রভাবে পেশা পরিবর্তন করতে হয়। পরিবেশের উপাদান অঞ্চলভেদে ভিন্ন হয়। এ কারণে প্রতিটি অঞ্চলে ভিন্ন ধরনের পেশা দেখা যায়। তবে পরিবেশের উপাদান পরিবর্তন হলে মানুষ পেশাও পরিবর্তন করতে বাধ্য হয়। উদ্দীপকের রাজিব খুলনায় কৃষিকাজ করতেন। উর্বর জমি ও অনুকূল জলবায়ুর কারণে তিনি ভালো ফসল উৎপাদন করতে পারতেন। কিন্তু জমিতে লবণাক্ততার কারণে উৎপাদন অনেক কমে যায়। তাই তিনি কৃষিকাজ ছেড়ে একটি দোকানে কর্মচারী হিসেবে কাজ শুরু করেন। বাংলাদেশের বিভিন্ন অঞ্চলের অনেকেই রাজিবের মতো জীবিকা নির্বাহ করেন। পরিবেশের প্রভাবে তাদের জীবিকার ধরন (কৃষি কাজ, মাছ চাষ, ব্যবসায়) বিভিন্ন রকমের হয়। কোনো কারণে পরিবেশ পেশার ওপর নেতিবাচক প্রভাব ফেললে মানুষ নতুন পেশায় নিয়োজিত হয়। তাই বলা যায়, রাজিবের মতো অনেকেই প্রতিকূল পরিবেশের প্রভাবে পেশা পরিবর্তন করতে বাধ্য হয়।"
        }
      ]
    },
    {
      "number": "4",
      "uddipok": "রংপুরের মিতালী দত্ত নাটোর ও পাবনা থেকে মাছ সংগ্রহ করে শুঁটকি তৈরি করে তা দেশের বিভিন্ন অঞ্চলে সরবরাহ করেন। ঋণের জন্য তিনি বিভিন্ন ব্যাংকে যোগাযোগ করলেও জামানত ছাড়া ঋণ নিতে পারেন না। তার এক বন্ধু তাকে একটি ব্যাংকের নাম বলে যেখানে তার মতো ব্যবসায়ীদের জামানত ছাড়া ঋণ পাওয়ার সুযোগ রয়েছে। তিনি ঐ ব্যাংকের সাথে যোগাযোগ করে সফল হন এবং ব্যবসায় সম্প্রসারণ করতে সক্ষম হন।",
      "tag": "DB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "BSCIC-এর পূর্ণরূপ হলো Bangladesh Small and Cottage Industries Corporation |"
        },
        {
          "label": "খ",
          "question": "",
          "explanation": "ক্ষুদ্র ও মাঝারি ব্যবসায় সম্প্রসারণ ও উন্নয়নের জন্য ঋণ সহায়তা দেওয়ায় বাংলাদেশ সরকারের স্বাধীন ও স্বতন্ত্র প্রতিষ্ঠান হলো এসএমই ফাউন্ডেশন। এই ফাউন্ডেশন প্রতিষ্ঠা হওয়ার পর ক্ষুদ্র ও মাঝারি ব্যবসায় খাতে ঋণ সরবরাহ বেড়েছে। সংস্থাটি নতুন উদ্যোক্তাদের প্রয়োজনীয় তথ্য ও দিকনির্দেশনা দেয়। এছাড়া, উদ্যোক্তাদের ঋণ ও প্রশিক্ষণ সুবিধারও ব্যবস্থা করে।"
        },
        {
          "label": "গ",
          "question": "",
          "explanation": "জাউদ্দীপকের মিতালী দত্ত জামানত ছাড়া গ্রামীণ ব্যাংক থেকে ঋণ পেতে পারেন। এ ব্যাংক গ্রামের বিত্তহীন, দুস্থ নারী ও পুরুষদের ব্যাংকিং এবং ঋণ সুবিধা দেয়। দরিদ্র ও ভূমিহীন জনগোষ্ঠীকে ঋণ দেওয়ার কর্মসূচি নিয়ে এ প্রকল্প গঠিত হয়। উদ্দীপকের মিতালী দত্ত নাটোর ও পাবনা থেকে মাছ সংগ্রহ করে শুঁটকি তৈরি করেন। এরপর তা দেশের বিভিন্ন অঞ্চলে সরবরাহ করেন। ব্যবসায়টি সম্প্রসারণ করতে ঋণের জন্য তিনি বিভিন্ন ব্যাংকে যোগাযোগ করলেও জামানত ছাড়া ঋণ নিতে পারেন নি। তাই বন্ধুর পরামর্শে তিনি একটি ব্যাংকে ঋণের জন্য যান। এ ব্যাংকে ব্যবসায়ীদের জামানত ছাড়া ঋণ পাওয়ার সুযোগ আছে। ব্যাংকটি নারী উদ্যোক্তাদের বিশেষ ঋণ সুবিধা দিয়ে থাকে। এ ধরনের ঋণদান কাজ গ্রামীণ ব্যাংক করে থাকে। সুতরাং, মিতালী দত্ত গ্রামীণ ব্যাংক থেকে জামানত ছাড়া ঋণ পেতে পারেন।"
        },
        {
          "label": "ঘ",
          "question": "",
          "explanation": "নারী উদ্যোক্তা উন্নয়নে গ্রামীণ ব্যাংক-এর ঋণ গুরুত্বপূর্ণ অবদান রাখতে সক্ষম। এ ব্যাংক দরিদ্র নারী উদ্যোক্তাদের জামানতবিহীন ক্ষুদ্র ঋণ দেয়। এটি নারী উদ্যোক্তা উন্নয়নে প্রয়োজনীয় সহায়তা করে থাকে। উদ্দীপকের মিতালী দত্ত গ্রামীণ ব্যাংক থেকে জামানতবিহীন ঋণ পেয়ে তার ব্যবসায়িক কাজকে সম্প্রসারণ করেন। ফলে তিনি নিজের অর্থনৈতিক সমৃদ্ধি অর্জন করতে পেরেছেন। তিনি একজন নারী উদ্যোক্তা হিসেবে এ ঋণ পেয়ে সহজেই তার ব্যবসায়ের উন্নয়ন করতে সক্ষম হয়েছেন। এদেশে অসংখ্য দরিদ্র নারী উদ্যোক্তা আছে যারা সহজ শর্তে ঋণের অভাবে ব্যবসায় গঠনে পিছিয়ে পড়ছেন। গ্রামীণ ব্যাংক এই দরিদ্র নারী উদ্যোক্তাদের দলগতভাবে জামানতবিহীন ঋণ দিয়ে থাকে। এতে সহজে নারী ব্যবসায়ীরা তাদের ব্যবসায় চালাতে ও সম্প্রসারণ করে লাভবান হতে পারেন। এছাড়া, মহাজন শ্রেণিকে ঋণের অতিরিক্ত সুদ দেওয়া থেকে তারা রক্ষা পেতে পারেন। এ ধরনের ঋণ নিয়ে তারা মাছ চাষ, হাঁস-মুরগির খামার প্রভৃতি তৈরি করে ক্ষুদ্র শিল্পের উন্নয়ন করতে পারেন। মিতালী দত্তকে দেখে এলাকার অন্য নারীরাও ব্যবসায় গঠনে আগ্রহী হবেন। এতে তাদেরও কর্মসংস্থানের ব্যবস্থা হবে। সুতরাং, নারী উদ্যোক্তা উন্নয়নে গ্রামীণ ব্যাংক জামানতবিহীন ঋণ গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "মি. বুলবুল একজন ইউনিয়ন পর্যায়ের ইলেকট্রনিক ব্যবসায়ী। তিনি টিভি, ফ্রিজ, মোবাইল ফোন, ওয়াশিং মেশিন ইত্যাদি বিক্রি করেন। কিছুদিন যাবত তিনি লক্ষ করলেন যে, তার শোরুমের বিক্রয় দিন দিন হ্রাস পাচ্ছে। বিষয়টি নিয়ে তিনি খুব হতাশ। তিনি ঐ অঞ্চলের ক্রেতাদের আধুনিক প্রযুক্তির জ্ঞান সম্পর্কে তথ্য সংগ্রহ ও যাচাই না করে ইন্টারনেটে ও ফেসবুকে তার প্রতিষ্ঠানের বিক্রীত পণ্যের বিজ্ঞাপন দেন। কিন্তু তারপরেও তার প্রতিষ্ঠানের বিক্রি বৃদ্ধি পায়নি ।",
      "tag": "CB 17",
      "sub_questions": [
        {
          "label": "ক",
          "question": "ই-মেইল কী?",
          "explanation": "ই-মেইল (Electronic Mail) বলতে এক কম্পিউটার থেকে ইন্টারনেটের মাধ্যমে অন্য কোনো কম্পিউটারে তথ্য দেওয়া-নেওয়াকে বোঝায় ।"
        },
        {
          "label": "খ",
          "question": "পুনঃরপ্তানি বলতে কী বোঝায় ?",
          "explanation": "বিদেশ থেকে পণ্য নিজ দেশে আমদানি করার পর প্রক্রিয়াজাত করে অথবা না করে তা আবার অন্য কোনো দেশে রপ্তানি করা হলে, তাকে পুনঃরপ্তানি বলে । বিদেশ থেকে পণ্য আমদানি করে তা বেশি দামে বিক্রি করে মুনাফা অর্জন করা হয়। আবার, অনেক সময় দু'টি দেশের মধ্যে বাণিজ্যিক সম্পর্ক না থাকলে তৃতীয় কোনো দেশ ঐ দুই দেশের এক দেশ থেকে পণ্য আমদানি করে অন্য দেশে তা রপ্তানি করে থাকে। এভাবে পুনঃরপ্তানি সংঘটিত হয় ।"
        },
        {
          "label": "গ",
          "question": "উদ্দীপকে মি. বুলবুল ব্যবসায়ের ক্ষেত্রে যোগাযোগের কোন মাধ্যমটি ব্যবহার করেছেন? ব্যাখ্যা করো ।",
          "explanation": "উদ্দীপকের মি. বুলবুল ব্যবসায়ের যোগাযোগের ক্ষেত্রে শাব্দিক মাধ্যমটি ব্যবহার করেছেন। এ ধরনের যোগাযোগে মৌখিক বা লিখিত শব্দ ব্যবহার করে বিভিন্ন পক্ষের মধ্যে তথ্য বিনিময় করা হয়। যোগাযোগের ক্ষেত্রে শাব্দিক যোগাযোগ গুরুত্বপূর্ণ ভূমিকা রাখে। প্রতিষ্ঠানের ভেতরে ও বাইরে প্রতিদিন বিভিন্ন পক্ষের সাথে এ মাধ্যমে যোগাযোগ করা হয়। উদ্দীপকের মি. বুলবুল একজন ইলেকট্রনিক ব্যবসায়ী। কিছুদিন ধরে তার শো-রুমের বিক্রি কমে যাওয়ায় তিনি চিন্তিত। তিনি ঐ অঞ্চলের ক্রেতাদের জন্য ইন্টারনেটে ও ফেসবুকে তার প্রতিষ্ঠানের পণ্যের বিজ্ঞাপন দেন। এক্ষেত্রে যোগাযোগে তিনি শব্দ অর্থপূর্ণভাবে লিখে উপস্থাপন ও প্রকাশ করেন। চিঠি, ই-মেইল, এসএমএস প্রভৃতি এভাবে উপস্থাপন করা হয়। এগুলো মূলত লিখিত যোগাযোগের মাধ্যম। আর এ যোগাযোগ শব্দের মাধ্যমেই প্রকাশ করা হয়। সুতরাং, মি. বুলবুল ব্যবসায়িক যোগাযোগে শাব্দিক মাধ্যম ব্যবহার করেছেন।"
        },
        {
          "label": "ঘ",
          "question": "মি. বুলবুলের ব্যবসায়ের অবস্থার পরিবর্তন না হওয়ার মূল কারণ বিশ্লেষণ করো ।",
          "explanation": "উদ্দীপকের মি. বুলবুলের ব্যবসায়ের অবস্থার পরিবর্তন না হওয়ার মূল কারণ হলো ক্রেতাদের আধুনিক প্রযুক্তিগত জ্ঞানের অভাব । তাই তাদের কাছে যোগাযোগ বিষয়টি গুরুত্বপূর্ণ। প্রতিষ্ঠানের ভেতরে ও বাইরে অসংখ্য ক্রেতা ও সরবরাহকারীদের সাথে ব্যবসায়ীদের প্রতিদিন যোগাযোগ করতে হয়। তাই তাদের উত্তম যোগাযোগ মাধ্যম নির্বাচন করা জরুরি। উদ্দীপকের ইলেকট্রনিক ব্যবসায়ী মি. বুলবুল লক্ষ করেন, তার শো- রুমের পণ্যের বিক্রি কমে যাচ্ছে। তিনি ক্রেতাদের আধুনিক প্রযুক্তি জ্ঞান সম্পর্কে তথ্য সংগ্রহ ও যাচাই না করে ইন্টারনেটে ও ফেসবুকে প্রতিষ্ঠানের পণ্যের বিজ্ঞাপন দেন। কিন্তু এরপরও বিক্রি বাড়েনি । ব্যবসায়ী হিসেবে মি. বুলবুলের উচিত ছিল বিজ্ঞাপন দেওয়ার আগে ক্রেতাদের প্রযুক্তি জ্ঞান সম্পর্কে তথ্য সংগ্রহ করা। কারণ, সকল ক্রেতা ইন্টারনেট ও ফেসবুক ব্যবহার করেন না। তাই তার প্রচারিত বিজ্ঞাপন সবার নজরে আসেনি। ক্রেতাদের আধুনিক প্রযুক্তি সম্পর্কে জ্ঞান ছিল না । তাই মি. বুলবুলের পণ্য সম্পর্কে তারা ধারণা পাননি। ফলে বিক্রি আগের চেয়ে বাড়েনি। সুতরাং, ক্রেতাদের জন্য সঠিক যোগাযোগ মাধ্যম ব্যবহার না করায় মি. বুলবুলের ব্যবসায়ের অবস্থার কোনো পরিবর্তন হয়নি ।"
        }
      ]
    },
    {
      "number": "6",
      "uddipok": "কক্সবাজার বাংলাদেশের অন্যতম পর্যটন নগরী। এখানে সরকারি-বেসরকারি অসংখ্য হোটেল-মোটেল রয়েছে। এখানে বেসরকারি উদ্যোগে বেশ কিছু পাঁচতারা হোটেল স্থাপিত হলেও সরকারি সংস্থার অধীনে পরিচালিত হোটেলগুলোর গ্রহণযোগ্যতা মানুষের কাছে অনেক বেশি। বর্তমানে কক্সবাজারে যাওয়ার সুযোগ সড়ক পথের বাইরে খুব সীমিত। সাধারণ পর্যটকদের কথা বিবেচনা করে একচেটিয়াভাবে পরিচালিত সরকারের গণপরিবহনের সুযোগ চট্টগ্রাম থেকে কক্সবাজার পর্যন্ত সম্প্রসারণ করা জরুরি। এর ফলে দেশের এ পর্যটন নগরী আরও সমৃদ্ধি অর্জন করবে।",
      "tag": "CB 17",
      "sub_questions": [
        {
          "label": "ক",
          "question": "চুক্তিপত্র কী?",
          "explanation": "দুই বা ততোধিক ব্যক্তি যে পত্রের মাধ্যমে নিজেদের মধ্যে চুক্তি করে, তাকে চুক্তিপত্র বলে ।"
        },
        {
          "label": "খ",
          "question": "কপিরাইট বলতে কী বোঝ?",
          "explanation": "লেখক বা শিল্পীর তার সৃষ্টকর্মের ওপর একটি নির্দিষ্ট সময়ের জন্য একক আইনগত অধিকার পাওয়াকে কপিরাইট বলে। এটি একটি আইনগত ধারণা। এর উদ্দেশ্য হলো মেধাসম্পদ নকল থেকে রক্ষা করে প্রকৃত লেখক, শিল্পী বা স্বত্বাধিকারীর স্বার্থ সুরক্ষা করা। এতে কপিরাইট আইন অনুযায়ী একজন উদ্ভাবক তার বুদ্ধিবৃত্তিক সম্পত্তির ওপর সম্পূর্ণ অধিকার লাভ করেন। সাধারণত বই, প্রবন্ধ, নৃত্য, সংগীত, কৌশল প্রভৃতি অনুযায়ী বুদ্ধিবৃত্তিক সম্পদ কপিরাইটের আওতাভুক্ত ।"
        },
        {
          "label": "গ",
          "question": "উদ্দীপকে বর্ণিত সরকারি হোটেল-মোটেলগুলো কোন সংস্থার অধীন? ব্যাখ্যা করো ।",
          "explanation": "উদ্দীপকে বর্ণিত সরকারি হোটেল-মোটেলগুলো বাংলাদেশ পর্যটন করপোরেশন-এর অধীন । পর্যটন শিল্পের বিকাশে, হোটেল-মোটেল প্রতিষ্ঠা ও পরিচালনার দায়িত্বে এ সংস্থা নিয়োজিত। এর উদ্দেশ্য হলো পর্যটন সেবার উন্নয়ন ও প্রসারে সহায়তা করা। এছাড়া, এটি প্রয়োজনীয় তথ্য সরবরাহ করে । এতে পর্যটকরা স্বাচ্ছন্দ্যে ভ্রমণ করতে পারে। উদ্দীপকে বলা হয়েছে, কক্সবাজার বাংলাদেশের অন্যতম পর্যটন নগরী। এখানে সরকারি-বেসরকারি অসংখ্য হোটেল-মোটেল আছে। বেসরকারি পাঁচতারা হোটেলগুলোর তুলনায় সরকারি হোটেলগুলোর গ্রহণযোগ্যতা মানুষের কাছে অনেক বেশি। এ হোটেল-মোটেলগুলো একটি সরকারি সংস্থার অধীনে পরিচালিত হয়। এ সংস্থা মূলত জনগণের মধ্যে ভ্রমণের আগ্রহ তৈরি করতে বিভিন্ন অবকাঠামোগত উন্নয়ন করে থাকে। পর্যটন খাতকে আরও এগিয়ে নেওয়ার স্বার্থে এটি কাজ করে। এসব কাজ বাংলাদেশ পর্যটন করপোরেশন করে থাকে। সুতরাং, উদ্দীপকে বর্ণিত হোটেল-মোটেলগুলো পরিচালানায় বাংলাদেশ পর্যটন করপোরেশনে নিয়োজিত ।"
        },
        {
          "label": "ঘ",
          "question": "উদ্দীপকে যে গণপরিবহনের সম্প্রসারণ কক্সবাজার পর্যন্ত করার কথা বলা হয়েছে তার গুরুত্ব মূল্যায়ন করো।",
          "explanation": "উদ্দীপকে গণপরিবহন হিসেবে 'বাংলাদেশ রেলওয়ে-এর সম্প্রসারণ কক্সবাজার পর্যন্ত করার কথা বলা হয়েছে। রেলওয়ে গণপরিবহন হিসেবে ব্যবহৃত হয়। সরকারি মালিকানায় এর কাজ পরিচালিত হয়। এর লক্ষ্য হলো জনগণকে নিরাপদ ও সাশ্রয়ী মূল্যে পরিবহন সেবা দেওয়া। তাই রেলসেবা বাড়লে দেশের সাধারণ জনগণ উপকৃত হবে। উদ্দীপকে বলা হয়েছে, বর্তমানে পর্যটন নগরী কক্সবাজারে যাওয়ার সুযোগ সড়কপথের বাইরে খুব সীমিত। এজন্য সড়কপথে সাশ্রয়ী মূল্যে পর্যাপ্ত পরিবহনের ব্যবস্থা করা দরকার। তাই সরকারের গণপরিবহনের সুযোগ চট্টগ্রাম থেকে কক্সবাজার পর্যন্ত বাড়ানো জরুরি। সরকারের গণপরিবহন বলতে বাংলাদেশ রেলওয়েকে বোঝানো হয়েছে। কারণ, এটি শুধু সরকারই পরিচালনা ও নিয়ন্ত্রণ করতে পারে। চট্টগ্রাম থেকে কক্সবাজার পর্যন্ত রেলসেবা বাড়ালে পর্যটকরা আরও দ্রুত ও সহজে পর্যটন এলাকায় পৌঁছাতে পারবে। এছাড়া, রেলপথ চালু হলে সড়ক দুর্ঘটনার মাত্রা কমে যাবে। এছাড়া, এটি আরামদায়ক পরিবহন ব্যবস্থা। তাই যাত্রীরা নিরাপদ ও সাশ্রয়ী মূল্যে পরিবহন সেবা পেয়ে উপকৃত হবে। চট্টগ্রাম বিভাগের বাইরের অঞ্চলের পর্যটকদেরও কক্সবাজার এলাকা ভ্রমণে আগ্রহ বাড়বে। ফলে দেশের পর্যটন নগরী আরও সমৃদ্ধি অর্জন করবে। পাশাপাশি এতে আর্থ-সামাজিক অবস্থার উন্নতি- হবে। তাই বলা যায়, বাংলাদেশ রেলওয়ে-এর সেবা কক্সবাজার পর্যন্ত বাড়ানো আবশ্যক ।"
        }
      ]
    },
    {
      "number": "7",
      "uddipok": "রফিক, শফিক ও করিম একটি অংশীদারি ব্যবসায়ের সদস্য। রফিক ব্যবসায়ে মূলধন বিনিয়োগ করেন ও পরিচালনায় অংশ নেন। শফিক মূলধন বিনিয়োগ করেন কিন্তু পরিচালনায় অংশ নেন না। করিম মূলধন বিনিয়োগ করেন না আবার পরিচালনায়ও অংশ নেন না। তবে ব্যবসায়ে তার যথেষ্ট সুনাম আছে। হঠাৎ রফিক মস্তিষ্কবিকৃতির' কারণে কর্তব্য পালনে স্থায়ীভাবে অসমর্থ হন।",
      "tag": "CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "যে প্লাস্টিক চৌম্বক ইলেকট্রনিক কার্ডের মাধ্যমে গ্রাহক ঋণ সুবিধা পাওয়াসহ বাকিতে পণ্যদ্রব্য কেনা-বেচা করতে পারেন, তাকে ক্রেডিট কার্ড বলে।"
        },
        {
          "label": "খ",
          "question": "",
          "explanation": "আধুনিক ইলেকট্রনিক প্রযুক্তি ব্যবহার করে ব্যাংকিং কাজ পরিচালনা করাকে ই-ব্যাংকিং বলে। ইন্টারনেট-নির্ভর কম্পিউটার প্রযুক্তি ব্যবহার করে সবসময় ব্যাংকিং সুবিধা দেওয়া যায়। এক্ষেত্রে কম সময় ও খরচে অর্থ জমা, উত্তোলন ও স্থানান্তর এবং লেনদেনের তথ্য পাওয়া যায়। আবার, ই-ব্যাংকিং ATM কার্ডের গ্রাহকদের ২৪ ঘণ্টা লেনদেনের সুবিধাও দিয়ে থাকে।"
        },
        {
          "label": "গ",
          "question": "",
          "explanation": "উদ্দীপকের করিম একজন নামমাত্র অংশীদার। এ ধরনের অংশীদার মূলধন, শ্রম ও দক্ষতা কিছুই বিনিয়োগ করেন না। শুধু তার নামটি ব্যবসায়ের কাজে ব্যবহারের অনুমতি দেন। তবে অন্যান্য অংশীদারের মতো অসীম দায় বহনে তিনি বাধ্য থাকেন না। উদ্দীপকের রফিক, শফিক ও করিম একটি অংশীদারি ব্যবসায়ের সদস্য। ব্যবসায়টিতে করিম মূলধন বিনিয়োগ করেননি। আবার ব্যবসায় পরিচালনায়ও অংশ নেন না। কিন্তু ব্যবসায়ে তার যথেষ্ট সুনাম আছে। তিনি তা ব্যবসায়ে ব্যবহারের অনুমতি দেন। তার সুনাম বা খ্যাতি ব্যবহার করেই ব্যবসায় বেশি মুনাফা অর্জন করতে পারছে। এজন্যই তাকে অংশীদার হিসেবে নেওয়া হয়েছে। এসব কাজের সাথে নামমাত্র অংশীদারের বৈশিষ্ট্যের মিল আছে। সুতরাং, করিম একজন নামমাত্র অংশীদার।"
        },
        {
          "label": "ঘ",
          "question": "",
          "explanation": "উল্লিখিত অংশীদারি ব্যবসায় আদালতের নির্দেশে বিলোপসাধন করতে হবে বলে এর টিকে থাকার সম্ভাবনা নেই। বিভিন্ন কারণে আদালতের নির্দেশে অংশীদারি ব্যবসায় বিলোপসাধন হতে পারে। সাধারণত কোনো অংশীদার পাগল হলে বা তার মস্তিষ্কবিকৃতি হলে কিংবা ব্যবসায় পরিচালনায় স্থায়ীভাবে অক্ষম হলে আদালত ঐ ব্যবসায় বিলোপসাধনের নির্দেশ দেয়। উদ্দীপকের রফিক, শফিক ও করিম একটি অংশীদারি ব্যবসায়ের সদস্য। তারা প্রত্যেকে সক্রিয় অংশীদার ছিলেন। হঠাৎ রফিকের মস্তিষ্কবিকৃতির কারণে তিনি কর্তব্য পালনে স্থায়ীভাবে অক্ষম হন। অংশীদারি আইনের ৪৪ ধারা অনুযায়ী কোনো অংশীদারের মস্তিষ্কবিকৃতি হলে ঐ ব্যবসায় আদালতের নির্দেশে বিলোপসাধন করতে হয়। রফিকের মস্তিষ্ক বিকৃতি হওয়ায় তিনি ব্যবসায় পরিচালনায় ও দায় পরিশোধে অসমর্থ হন। এ অবস্থায় ব্যবসায়টি পরিচালনা করা সম্ভব হবে না। আদালতের নির্দেশে ব্যবসায়টির বিলোপ হবে। তাই বলা যায়, রফিক, শফিক ও করিমের অংশীদারি ব্যবসায়টির টিকে থাকার কোনো সম্ভাবনা নেই।"
        }
      ]
    },
    {
      "number": "8",
      "uddipok": "জার্মানি, স্পেন ও ইতালি অর্থনৈতিকভাবে উন্নত তিনটি দেশ। একই মহাদেশের এ দেশগুলোর উন্নতির পেছনে রয়েছে একটি আন্তর্জাতিক জোট। এ জোটের অধীন দেশগুলো একই মুদ্রা ব্যবহার করে থাকে। পারস্পরিক অর্থনৈতিক উন্নয়ন ও সম্পর্ক উন্নয়নে এ জোট বিশ্বের অনন্য দৃষ্টান্ত হয়ে দাঁড়িয়েছে।",
      "tag": "RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "যে শিল্পে উদ্ভিদ ও প্রাণীর বংশবিস্তার প্রক্রিয়ার মাধ্যমে পুনরায় উৎপাদন কাজে ব্যবহার করা হয়, তাকে প্রজনন শিল্প বলে। যেমন: নার্সারি, পোলট্রি ফার্ম প্রভৃতি।"
        },
        {
          "label": "খ",
          "question": "",
          "explanation": "বিমা হলো বিমাগ্রহীতা ও বিমাকারীর মধ্যে সম্পাদিত চুক্তি, যেখানে বিমাকারী নির্দিষ্ট প্রিমিয়ামের বিনিময়ে, বিমাগ্রহীতাকে ভবিষ্যৎ সম্ভাব্য ঝুঁকির নেওয়ার জন্য আর্থিক নিরাপত্তা দেওয়ার নিশ্চয়তা দেয়। মানুষের ভবিষ্যৎ আর্থিক সমস্যা ও অন্যান্য বিপদ থেকে রক্ষা পাওয়ার ক্ষেত্রে বিমা সহায়ক ভূমিকা পালন করে। এক্ষেত্রে বিমাগ্রহীতার নিজের বা তার সম্পদের নির্দিষ্ট ক্ষতি হলে চুক্তি অনুযায়ী বিমাকারী বিমাগ্রহীতাকে ক্ষতিপূরণ দেয়। ফলে ঝুঁকির বিপরীতে আর্থিক নিরাপত্তা নিশ্চিত হয়"
        },
        {
          "label": "গ",
          "question": "",
          "explanation": "উদ্দীপকে ইউরোপীয় ইউনিয়ন জোটের কথা বলা হয়েছে। ইউরোপীয়ানরা তাদের মধ্যকার অর্থনৈতিক বন্ধনকে মজবুত করে নিজেদেরকে অর্থনৈতিক পরাশক্তি হিসেবে গড়ার লক্ষ্যে এ জোট গঠন করে। এটি সবচেয়ে বড় ও সবচেয়ে সফল আঞ্চলিক অর্থনৈতিক জোট হিসেবে বিবেচিত। উদ্দীপকে জার্মানি, স্পেন ও ইতালি অর্থনৈতিকভবে উন্নত তিনটি দেশের কথা বলা হয়েছে। একই মহাদেশের এ দেশগুলোর উন্নতির পেছনে একটি আন্তর্জাতিক জোট আছে। এ জোটের অধীন দেশগুলো একই মুদ্রা ব্যবহার করে থাকে। এটি ইউরো নামে পরিচিত। এছাড়া, এর অধীন সবদেশ একই বহিঃশুল্ক হার ধার্য করে। এসব সুবিধা দেওয়া ইউরোপীয় ইউনিয়ন জোটের সাথে মিল আছে। সুতরাং, উদ্দীপকে বর্ণিত জোটটি হলো ইউরোপীয় ইউনিয়ন।"
        },
        {
          "label": "ঘ",
          "question": "",
          "explanation": "উন্নয়নশীল দেশগুলোর জন্য ইউরোপীয় ইউনিয়ন জোট অনুসরণীয় হতে পারে। এটি (জোটকে) বাইরের জগতে মার্কিন যুক্তরাষ্ট্রসহ অনেকেই নিজেদের জন্য একটা চ্যালেঞ্জ হিসেবে দেখে। এটি গঠনের ফলে দ্রুত অর্থনৈতিক সুবিধা অর্জিত হয়। উদ্দীপকে জার্মানি, স্পেন ও ইতালি এ দেশগুলোর উন্নতির পেছনে আন্তর্জাতিক জোট ইউরোপীয় ইউনিয়ন আছে। পারস্পরিক অর্থনৈতিক সম্পর্ক উন্নয়নে এ জোট বিশ্বের অনন্য দৃষ্টান্ত হয়ে দাঁড়িয়েছে। ইউরোপীয় ইউনিয়ন জোট সবচেয়ে বড় ও সবচেয়ে সফল আঞ্চলিক অর্থনৈতিক জোট হিসেবে আত্মপ্রকাশ করে। এটি সদস্য দেশগুলোর মধ্যে পণ্য, সেবা, মূলধন ও জনশক্তির অবাধ প্রবাহ নিশ্চিত করে। এতে তাদের মধ্যে, সম্পর্কের উন্নয়ন হয়। তারা নিজেদের মধ্যে একটি সাধারণ মুদ্রা চালু করে ও একই হারে বহিঃশুল্ক ধার্য করে। ফলে ব্যবসায় বাধাসমূহ সহজেই দূর হয়। এতে ইউরোপীয় ইউনিয়ন অর্থনৈতিক জোট এবং অর্থনৈতিক পরাশক্তি হিসেবে প্রতিষ্ঠিত হয়েছে। এছাড়া, শক্তিশালী রাজনৈতিক সংস্থা হিসেবেও প্রতিষ্ঠিত। ইউরোপীয় ইউনিয়ন যেভাবে সদস্য দেশগুলোর উন্নতি করতে পেরেছে, তা উন্নয়নশীল দেশের জন্য অনুকরণীয় হতে পারে। তারাও এভাবে দেশের দুর্বলতাগুলো একজোট হয়ে অপসারণ করতে পারে এবং উন্নয়নের জন্য কাজ করতে পারে। অতএব, উন্নয়নশীল দেশগুলোর জন্য ইউরোপীয় ইউনিয়ন জোটটি অবশ্যই অনুসরণীয়।"
        }
      ]
    },
    {
      "number": "9",
      "uddipok": "জনাব আব্দুর রাজ্জাক কিছু ফল কেনার জন্য বাজারে গেলেন। তিনি লক্ষ করলেন কোনো ফলের উপর মাছি নেই, আবার পচনের কোনো দাগও নেই। তিনি ভাবলেন অতীতে ফলের উপর মৌমাছি বা মাছি উড়তে দেখা গেলেও এখন তা নেই কেন? বিষয়টি ভেবে তিনি কোনো ফল না কিনেই বাড়ি ফিরলেন। বিষয়টি তাকে বেশ শঙ্কিত করে তুললো।",
      "tag": "RB 17,CB 17",
      "sub_questions": [
        {
          "label": "ক",
          "question": "",
          "explanation": "ISO-এর পূর্ণরূপ হলো International Organization for Standardization।"
        },
        {
          "label": "খ",
          "question": "সামাজিক ব্যবসায় বলতে কী বোঝায়?",
          "explanation": "সামাজিক ব্যবসায় বলতে বোঝায় এমন একটি ব্যবসা মডেল, যার প্রধান লক্ষ্য হলো সামাজিক সমস্যা সমাধান করা এবং মানুষের কল্যাণ নিশ্চিত করা। এই ধরনের ব্যবসায় মুনাফা অর্জন হলেও তা মূল লক্ষ্য নয়; বরং লাভের একটি অংশ বা পুরোটা সামাজিক কার্যক্রমে পুনঃবিনিয়োগ করা হয়। সামাজিক ব্যবসা মূলত সমাজের বিভিন্ন সমস্যা, যেমন দারিদ্র্য, শিক্ষা, স্বাস্থ্যসেবা, পরিবেশ রক্ষা ইত্যাদি বিষয়ে কাজ করে এবং টেকসই উন্নয়ন নিশ্চিত করতে সহায়তা করে।"
        },
        {
          "label": "গ",
          "question": "",
          "explanation": "ফলের উপর মাছি না বসায় ব্যবসায়ীদের পণ্যের প্রাকৃতিকতা ও নিরাপত্তা প্রশ্নবিদ্ধ হয়েছে। মাছি সাধারণত তাজা ও প্রাকৃতিক ফলের গন্ধে আকৃষ্ট হয়। কিন্তু যদি কোনো ফলে মাছি না বসে, তবে ধারণা করা যায় যে, ওই ফলগুলিতে অতিরিক্ত রাসায়নিক পদার্থ ব্যবহার করা হয়েছে। যেমন: ফল সংরক্ষণে ফরমালিন বা অন্যান্য ক্ষতিকর রাসায়নিকের ব্যবহার করা হয়ে থাকতে পারে। এসব রাসায়নিকের কারণে মাছি আকৃষ্ট হয় না এবং ফল দীর্ঘ সময় পচে না। এটি ব্যবসায়ীদের নৈতিকতা ও পণ্যের মান নিয়ে প্রশ্ন তোলে। কারণ, ফলের প্রাকৃতিক গুণাগুণ নষ্ট করে দীর্ঘ সময় সংরক্ষণ করার জন্য রাসায়নিক ব্যবহার করলে তা জনস্বাস্থ্যের জন্য মারাত্মক ক্ষতিকর হতে পারে। উদ্দীপকের, জনাব আব্দুর রাজ্জাক বিষয়টি বুঝতে পেরে শঙ্কিত হয়ে কোনো ফল না কিনেই ফিরে যান, যা ইঙ্গিত করে যে ভোক্তারা এখন ব্যবসায়ীদের ওপর আস্থা রাখতে পারছেন না। সুতরাং, ফল ব্যবসায়ীদের উচিত পণ্যের গুণগত মান বজায় রাখা এবং ভোক্তাদের স্বাস্থ্য নিরাপত্তা নিশ্চিত করা। রাসায়নিকমুক্ত এবং প্রাকৃতিক ফল বিক্রি করে ব্যবসায়ীদের তাদের নৈতিকতা ও দায়িত্বশীলতার প্রমাণ দিতে হবে।"
        },
        {
          "label": "ঘ",
          "question": "",
          "explanation": "জনাব রাজ্জাকের শঙ্কা হ্রাসে সমাজের প্রতি ব্যবসায়ীদের দায়বদ্ধতা অপরিসীম। ব্যবসায়িক কার্যক্রম শুধুমাত্র মুনাফা অর্জনের জন্য নয়, বরং এটি ভোক্তাদের প্রতি ন্যায্য আচরণ, পণ্যের গুণগত মান বজায় রাখা এবং জনস্বাস্থ্যের সুরক্ষা নিশ্চিত করার একটি গুরুত্বপূর্ণ মাধ্যম। ফল যেমন একটি প্রয়োজনীয় খাদ্যপণ্য, তেমনই এটি মানুষের স্বাস্থ্য ও পুষ্টির সঙ্গে ওতপ্রোতভাবে জড়িত। কিন্তু যখন ফলের গুণাগুণ নিয়ে প্রশ্ন ওঠে—যেমন মাছি না বসা কিংবা পচন দাগের অভাব—তখন তা ভোক্তাদের মনে শঙ্কার সৃষ্টি করে। উদ্দীপকের জনাব রাজ্জাক, যখন ফল কেনার সময় এ ধরনের লক্ষণ দেখলেন, তখন তিনি সন্দেহ করতে বাধ্য হন যে, এসব ফল প্রাকৃতিক নয়, বরং রাসায়নিক পদার্থ ব্যবহার করে প্রক্রিয়াজাত করা হয়েছে। ফলের উপর রাসায়নিকের ব্যবহার যেমন প্রাকৃতিকতার অভাব সৃষ্টি করে, তেমনি এটি জনস্বাস্থ্যের জন্য মারাত্মক ঝুঁকিপূর্ণ। এ কারণে ব্যবসায়ীদের পণ্যের মান নিয়ে স্বচ্ছতা বজায় রাখা অত্যন্ত গুরুত্বপূর্ণ। ব্যবসায়ীরা সমাজের একটি গুরুত্বপূর্ণ অংশ এবং তাদের দায়িত্ব শুধু পণ্য সরবরাহে সীমাবদ্ধ নয়। তাদের কর্মকাণ্ড ভোক্তাদের বিশ্বাস ও আস্থার ওপর গভীর প্রভাব ফেলে। রাসায়নিকমুক্ত এবং নিরাপদ পণ্য সরবরাহের মাধ্যমে তারা কেবলমাত্র ভোক্তাদের আস্থাই অর্জন করেন না, বরং তাদের সামাজিক দায়িত্বও পালন করেন। এই দায়িত্বের মধ্যে ভোক্তাদের স্বাস্থ্যঝুঁকির বিষয়টি বিবেচনা করা অত্যন্ত গুরুত্বপূর্ণ। রাসায়নিকের ব্যবহার থেকে বিরত থেকে এবং প্রাকৃতিকভাবে ফল সরবরাহ করার মাধ্যমে ব্যবসায়ীরা জনস্বাস্থ্যের উন্নয়ন ও সুরক্ষায় অবদান রাখতে পারেন। উদ্দীপকের জনাব রাজ্জাকের শঙ্কা আরও ইঙ্গিত দেয় যে, ভোক্তারা বর্তমানে পণ্যের মান নিয়ে অত্যন্ত সচেতন। এটি ব্যবসায়ীদের প্রতি একটি স্পষ্ট বার্তা দেয় যে, শুধুমাত্র লাভজনক উদ্দেশ্যে ক্ষতিকর পদ্ধতির ব্যবহার তাদের সুনাম নষ্ট করতে পারে। ব্যবসায়ীরা যদি তাদের পণ্যের গুণগত মান বজায় রাখেন এবং রাসায়নিকমুক্ত প্রক্রিয়ায় উৎপাদিত পণ্য সরবরাহ করেন, তবে ক্রেতাদের আস্থা ফিরিয়ে আনা সম্ভব। সবশেষে, ব্যবসায়ীরা যদি তাদের সামাজিক দায়িত্ব যথাযথভাবে পালন করেন, তবে জনাব রাজ্জাকের মতো ক্রেতারা আর শঙ্কিত হবেন না। বরং তারা স্বাচ্ছন্দ্যে পণ্য কিনতে পারবেন এবং সমাজে একটি স্বাস্থ্যসম্মত বাণিজ্যিক পরিবেশ সৃষ্টি হবে।"
        }
      ]
    },
    {
      "number": "10",
      "uddipok": "গ্যালাক্সি লি.-এর কয়েকজন প্রকৌশলী বিশেষ এক ধরনের কাঁচ উদ্ভাবন করেছেন। এ কাঁচ ভবনের দরজা বা জানালায় ব্যবহার করলে তা একই সাথে সৌরবিদ্যুতের উৎস হিসেবে কাজ করবে। এ বিদ্যুৎ যেকোনো কাজে ব্যবহার করা সম্ভব। প্রতিষ্ঠানটি এ কাঁচ উৎপাদন ও বাজারজাতকরণের একক অধিকার পেতে চায়। তারা এ বিষয়ে সরকারের সাথে একটি চুক্তি করে।",
      "tag": "DB 17,RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "",
          "explanation": "পানিতে ক্ষতিকারক উপাদান মিশে তা ব্যবহারের অনুপযোগী হওয়াকে পানি দূষণ বলে। এ দূষণের অন্যতম কারণ ব্যবসায়িক কাজ। কারণ শিল্পবর্জ্য, তরল ময়লা প্রভৃতি পানিতে ফেলে দেওয়া হয়। এছাড়া কৃষকরা ফসলে বেশি মাত্রায় কীটনাশক ব্যবহার করে। ফলে পানি মানুষের ব্যবহারের উপযোগী থাকে না।"
        },
        {
          "label": "গ",
          "question": "",
          "explanation": "উদ্দীপকে গ্যালাক্সি লি.-এর উদ্ভাবিত পদ্ধতিটি মেধাসম্পদের অন্তর্ভুক্ত। এ সম্পদ সৃজনশীল ব্যক্তি তার মেধা ও মননশীলতা প্রয়োগ করে সৃষ্টি করেন। এক্ষেত্রে তার অনুমতি ছাড়া অন্য কেউ মেধাসম্পদ ব্যবহার করতে পারে না। গল্প, নাটক, চলচ্চিত্র, ফটোগ্রাফ, সফটওয়্যার প্রভৃতি মেধাসম্পদের উদাহরণ। উদ্দীপকের গ্যালাক্সি লি.-এর কয়েকজন প্রকৌশলী বিশেষ এক ধরনের কাঁচ উদ্ভাবন করেছেন। এই কাঁচ ভবনের দরজা বা জানালায় ব্যবহার করলে তা সৌর বিদ্যুতের উৎস হিসেবেও কাজ করবে। এই বিদ্যুৎ যেকোনো কাজে ব্যবহার করা সম্ভব। এখানে প্রকৌশলীরা নিজেদের মেধাকে কাজে লাগিয়ে এই কাঁচ উদ্ভাবন করেছেন এর সাথে বুদ্ধিবৃত্তিক সম্পদের বা মেধাসম্পদের বৈশিষ্ট্যের মিল আছে। সুতরাং, গ্যালাক্সি লি.-এর উদ্ভাবিত পদ্ধতিটি মেধাসম্পদের আওতাভুক্ত।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত উদ্ভাবিত কাঁচের জন্য পেটেন্ট চুক্তি করায় উত্ত প্রতিষ্ঠান একুকভাবে পণ্য ভোগের অধিকার লাভ করবে। নতুন আবিষ্কৃত পণ্যের ওপর আবিষ্কারকের একক অধিকার অর্জনের জন্য সরকারের সাথে পেটেন্ট চুক্তি করা হয়। এর মাধ্যমে আবিষ্কারক আবিষ্কৃত পণ্যের উন্নয়ন, ব্যবহার ও বিক্রির সম্পূর্ণ অধিকার পান। উদ্দীপকের গ্যালাক্সি লি.-এর কয়েকজন প্রকৌশলী একটি বিশেষ ধরনের কাঁচ উদ্ভাবন করেন। এটি সৌর বিদ্যুতের উৎস হিসেবেও কাজ করবে। প্রতিষ্ঠানটি এই কাঁচ উৎপাদন ও বিপণনের একক অধিকার পেতে চায়। এজন্য প্রতিষ্ঠানটি সরকারের সাথে একটি চুক্তি করে। উদ্ভাবিত কাঁচের জন্য চুক্তি করায় প্রতিষ্ঠানটি এর ব্যবহারে একক অধিকার লাভ করবে। অন্যদের হস্তক্ষেপ ছাড়াই প্রতিষ্ঠানটি এটি বিক্রি, ব্যবহার বা ভোগ করতে পারবে। এক্ষেত্রে গ্যালক্সি লি.-এর অনুমতি ছাড়া কেউ এটি ব্যবহার বা বিক্রি করলে আইনানুগ ব্যবস্থা নেওয়া যাবে। আদালতের মাধ্যমে ক্ষতিপূরণও আদায় করা যাবে। আবিষ্কৃত সম্পদ সংরক্ষণে এ ধরনের সুবিধা পেটেন্টের মাধ্যমেই পাওয়া যায়। অতএব, গ্যালাক্সি লি. প্রতিষ্ঠানটিকে পেটেন্ট চুক্তি উদ্ভাবিত কাঁচ এককভাবে ভোগের সুযোগ দেবে।"
        }
      ]
    },
    {
      "number": "11",
      "uddipok": "ঢাকার মিরপুর এলাকায় 'মেঘনা সমবায় সমিতি' ও 'আশার আলো' নামে দুটি সমবায় সমিতি আছে। মেঘনা সমবায় সমিতি এর সদস্যরা তাদের তৈরি করা খেলনাসামগ্রী একত্র করে ন্যায্যমূল্যে বিক্রি করে। এতে অত্র এলাকার মানুষের উপার্জন বেড়েছে। অপরদিকে আশার আলো সমবায় সমিতির সদস্যরা তাদের প্রয়োজনীয় ভোগ্যপণ্য সরাসরি কোম্পানি থেকে কিনে এনে নিজেরা ভাগ করে নেয়।",
      "tag": "RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "একটি প্রতিষ্ঠানের পণ্যকে অন্য কোনো প্রতিষ্ঠানের পণ্য থেকে আলাদা করার জন্য যে বিশেষ চিহ্ন, প্রতীক, শব্দ বা লোগো ব্যবহার করা হয়; তাকে ট্রেডমার্ক বলে।"
        },
        {
          "label": "খ",
          "question": "",
          "explanation": "চুক্তিতে আবদ্ধ না হয়েও আচরণের মাধ্যমে নিজেকে কোনো ব্যবসায়ের অংশীদার হিসেবে পরিচয় দিলে, তাকে আচরণে অনুমিত অংশীদার বলে। অংশীদারি আইনের ২৮(ক) ধারায় বলা হয়েছে, কোনো ব্যক্তি ব্যবসায়ের অংশীদার না হয়েও যদি মৌখিক কথাবার্তা, লেখা বা অন্য কোনো আচরণের মাধ্যমে নিজেকে ব্যবসায়ের অংশীদার বলে পরিচয় দেন, তবে তাকে আচরণে অনুমিত 'অংশীদার বলে। এ ধরনের' অংশীদারের আচরণের মাধ্যমে প্রভাবিত হয়ে তৃতীয় পক্ষ কোনো ঋণ দিলে তার জন্য আচরণে অনুমিত অংশীদার দায়বদ্ধ হয়। এরূপ অংশীদার শুধু পরিচয়দানকারী অংশীদার।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'আশার আলো' ভোক্তা। সমবায় সমিতির অন্তর্ভুক্ত। পণ্য কেনার সুবিধা পাওয়ার জন্য একই এলাকার সমশ্রেণির কয়েকজন ভোক্তা মিলে এই সমবায় সমিতি গঠন করেন। এ সমিতির মাধ্যমে তারা ন্যায্যমূল্যে উন্নতমানের পণ্যসামগ্রী সংগ্রহ করতে পারেন। এতে মধ্যস্থ ব্যবসায়ীদের কাছে যেতে হয় না। ফলে ভোক্তারা ন্যায্যমূল্যে পণ্য কিনে লাভবান হয়। উদ্দীপকের ঢাকার মিরপুর এলাকায় 'আশার আলো' নামে একটি সমিতি আছে। এর সদস্যরা তাদের প্রয়োজনীয় ভোগ্যপণ্য সরাসরি কোম্পানি থেকে কিনে এনে নিজেরা ভাগ করে নেন। ভোক্তারা তাদের আর্থিক লাভের জন্য এ সমিতি পরিচালনা করছেন। ফলে তারা সমিতির মাধ্যমে ন্যায্যমূল্যে পণ্য কিনতে পারেন। এসব বৈশিষ্ট্য ভোক্তা সমবায় সমিতির কাজের আওতায় পড়ে। সুতরাং বলা যায়, উদ্দীপকের 'আশার আলো' ভোক্তা সমবায় সমিতির অন্তর্ভুক্ত।"
        },
        {
          "label": "ঘ",
          "question": "",
          "explanation": "অত্র এলাকার আর্থ-সামাজিক উন্নয়নে 'মেঘনা সমবায় সমিতি' গুরুত্বপূর্ণ ভূমিকা রাখে। কোনো এলাকায় একই ধরনের ক্ষুদ্র উৎপাদনকারীরা তাদের উৎপাদিত পণ্য বিক্রির ক্ষেত্রে বেশি সুবিধা আদায়ের লক্ষ্যে বিক্রয় সমবায় সমিতি গঠন করেন। এর ফলে মধ্যস্থ ব্যবসায়ীদের ছাড়া ন্যায্যমূল্যে পণ্য বিক্রি করা যায়। উদ্দীপকে উল্লেখ্য, ঢাকার মিরপুরে 'মেঘনা সমবায় সমিতি' নামে একটি সমিতি রয়েছে। এর সদস্যরা তাদের তৈরি খেলনা সামগ্রী একত্র করে ন্যায্যমূল্যে বিক্রি করেন। এ সমিতিটি বিক্রয় সমবায় সমিতির অন্তর্ভুক্ত। এরূপ সমিতি গঠনের ফলে কোনো মধ্যস্থ ব্যবসায়ীর সাহায্য ছাড়াই তারা ন্যায্যদামে পণ্য বিক্রির সুযোগ পাচ্ছেন। এতে তারা বেশি লাভবান হচ্ছেন। ফলে সদস্যদের আর্থ-সামাজিক উন্নয়ন হচ্ছে। এছাড়া সমিতির সাফল্য দেখে এলাকার অন্যান্য লোকজনও এ ধরনের সমিতি গঠনে আগ্রহী হয়। এখানে অনেক মানুষের কর্মসংস্থানের সুযোগ তৈরি হয়। এভাবে সমিতিটি অত্র এলাকায় আর্থ-সামাজিক উন্নয়নে অবদান রাখে।"
        }
      ]
    }
  ]
}