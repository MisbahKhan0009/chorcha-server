{
  "title": "রাজউক উত্তরা কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব তালেব ইউটিউব দেখে বাড়ির ছাদে ছোট পরিসরে মুক্তা চাষ শুরু করলেও বর্তমানে আরও তিনটি পুকুরে মুক্তার চাষ করছেন। প্রথম দিকে কিছু সমস্যা দেখা দিলে তিনি বিভিন্ন মুক্তা চাষিদের কাছ থেকে পরামর্শ • গ্রহণ করেন। তিনি বিভিন্ন আকৃতির মুক্তা চাষ করেন যা বিভিন্ন অলংকার প্রস্তুতকারী প্রতিষ্ঠানে বিক্রয় করে থাকেন। অনেক আগ্রহী বেকার যুবক- যুবতীদের তিনি হাতে-কলমে প্রশিক্ষণ প্রদান করে থাকেন।",
      "tag": "RUMC 24",
      "sub_questions": [
        {
          "label": "ক",
          "question": "পর্যায়িতকরণ কী?",
          "explanation": "বিপণন ও কেনা-বেচার সুবিধার জন্য পণ্যের গুণাগুণ, ওজন, আকৃতি প্রভৃতির ভিত্তিতে পণ্যকে বিভিন্ন শ্রেণিতে ভাগ করাকে পর্যায়িতকরণ বা শ্রেণিবদ্ধকরণ বলে।"
        },
        {
          "label": "খ",
          "question": "ব্যবসায় একটি স্বাধীন পেশা- ব্যাখ্যা করো।",
          "explanation": "স্বাধীন পেশা বলতে এমন পেশাকে বোঝায় যেখানে এর মালিক অন্যের অধীনে না থেকে নিজেই সিদ্ধান্ত নিয়ে সব কাজ পরিচালনা করতে পারে। একজন ব্যবসায়ী তার নিজস্ব চিন্তা-চেতনা ও ধ্যান-ধারণা অনুযায়ী ব্যবসায়ের কাজ পরিচালনা করেন। তার কাজে তিনি নিজেই সিদ্ধান্ত নেন। এক্ষেত্রে তিনি অন্যের নির্দেশ মানতে বাধ্য নয়। এজন্য ব্যবসায় সব সমাজেই স্বাধীন পেশা বা উপজীবিকা হিসেবে গণ্য।."
        },
        {
          "label": "গ",
          "question": "উদ্দীপকে জনাব তালেবের কাজটি কোন শিল্পের অন্তর্গত? বর্ণনা করো।",
          "explanation": "উদ্দীপকে জনাব তালেবের কাজটি প্রজনন শিল্পের অন্তর্গত। এ শিল্পের উৎপাদিত সামগ্রী পুনরায় উৎপাদনের কাজে ব্যবহার করা হয়। এ শিল্পের মাধ্যমে প্রাকৃতিক সম্পদ আহরণ এবং লালন-পালন করে মানুষের ব্যবহার উপযোগী পণ্যে পরিণত করা হয়। নার্সারি, পোলট্রি ফার্ম, মাছ চাষ প্রভৃতি এ শিল্পের উদাহরণ। উদ্দীপকে জনাব তালেব একজন মুক্তা চাষি। তিনি প্রথমে ইউটিউব দেখে বাড়ির ছাদে ছোট পরিসরে মুক্তা চাষ শুরু করেন। বর্তমানে তিনি তিনটি পুকুরে মুক্তার চাষ করছেন। মুক্তা মূলত ঝিনুক থেকে সৃষ্টি হয়। তাই জনাব তালেব প্রথমে ঝিনুক সংগ্রহ করে তা পুকুরে ছাড়েন। নির্দিষ্ট সময় পর নির্দিষ্ট পদ্ধতিতে এই ঝিনুক থেকে তিনি মুক্তা সংগ্রহ করেন। এভাবে একটি ঝিনুক থেকে একাধিক বার মুক্তা সংগ্রহ করা যায় যা পরবর্তীতে ব্যবহারযোগ্য পণ্যে রূপান্তর হয়। এসব বৈশিষ্ট্যের সাথে প্রজনন শিল্পের মিল আছে। সুতরাং, জনাব তালেবের কাজটি প্রজনন শিল্পের অন্তর্গত।"
        },
        {
          "label": "ঘ",
          "question": "উদ্দীপকে জনাব তালেবের কাজটি জাতীয় উন্নয়নে কি গুরুত্বপূর্ণ? যুক্তিসহ মতামত দাও।",
          "explanation": "জনাব তালেবের কাজটি জাতীয় উন্নয়নে অত্যন্ত গুরুত্বপূর্ণ ভূমিকা পালন করে বলে আমি মনে করি। যেকোনো দেশেই অর্থনৈতিক উন্নয়নে ব্যবসায় বা শিল্প গুরুত্বপূর্ণ ভূমিকা রাখে। শিল্পের উন্নয়ন ছাড়া একটি দেশকে এগিয়ে নিয়ে যাওয়া সম্ভব নয়। শিল্পের প্রসার হলেই দেশে ব্যবসায়-বাণিজ্যের কাজ বিস্তৃত হয়। উদ্দীপকে জনাব তালেব মুক্ত চাষের মাধ্যমে প্রজনন শিল্পের সাথে জড়িত আছেন। তিনি বিভিন্ন জাতের, আকৃতির মুক্ত চাষ করেন বলে তার চাষকৃত মুক্তার ভালোই চাহিদা রয়েছে। বিভিন্ন অলংকার প্রস্তুতকারী প্রতিষ্ঠান তার থেকে মুক্তা কিনে নেয়। এসব ছাড়াও তিনি অনেক বেকার যুবক-যুবতীদের মুক্তা চাষের জন্য হাতেকলমে প্রশিক্ষণ দিয়ে থাকেন। জনাব তালেব তার ব্যবসায়িক কর্মকান্ডের মাধ্যমে জাতীয় উন্নয়নে ভূমিকা রাখছেন। তার ব্যবসায় থেকে সৃষ্ট আয়ের মাধ্যমে দেশে মাথাপিছু আয়ের পরিমাণ বাড়ছে। এটি জাতীয় অর্থনীতিতে ইতিবাচক প্রভাব ফেলছে। এছাড়া যুবক-যুবতীদের তার দেওয়া প্রশিক্ষণের ফলে নতুন নতুন উদ্যোক্তা তৈরি হবে, ব্যবসায় সৃষ্টি হবে। এতে দেশের বেকারত্বের হার কমবে। নতুন ব্যবসায়ের মাধ্যমে অর্থনৈতিক কর্মকান্ডের প্রসার ঘটবে। আবার উৎপাদিত মুক্তা বিদেশে রপ্তানি করে বৈদেশিক মুদ্রা অর্জন করা যাবে। এসব দিক জাতীয় উন্নয়নের ইঙ্গিত দেয়। সুতরাং, জনাব তালেবের কাজটি জাতীয় উন্নয়নে অসামান্য অরদান রাখবে বলে আমি মনে করি।"
        }
      ]
    },
    {
      "number": "2",
      "uddipok": "আবির, আয়ান একত্রে একটি রেস্টুরেন্ট ব্যবসায় শুরু করেন। ব্যবসায়ের সম্প্রসারণের জন্য তারা তাদের আরেক বন্ধু' রাহাতকে ব্যবসায়ের সদস্য হিসেবে গ্রহণ করেন। রাহাত ব্যবসায় পরিচালনায় অংশগ্রহণ করবেন না এবং তার দায় প্রদত্ত মূলধন পর্যন্ত থাকবে। কিছুদিন পূর্বে আয়ান আদালত কর্তৃক দেউলিয়া ঘোষিত হয়।",
      "tag": "RUMC 24",
      "sub_questions": [
        {
          "label": "ক",
          "question": "চুক্তি কী?",
          "explanation": "দুই বা ততোধিক ব্যক্তির মধ্যে কোনো নির্দিষ্ট বিষয়ে পারস্পরিক সমঝোতাকে চুক্তি বলে।"
        },
        {
          "label": "খ",
          "question": "নিবন্ধিত ব্যবসায় উত্তম কেন? ব্যাখ্যা করো।",
          "explanation": "সরকার কর্তৃক নির্ধারিত নিবন্ধকের অফিসে অংশীদারি ব্যবসায়ের চুক্তিপত্র সংরক্ষণ ও নাম তালিকাভুক্ত করাকে অংশীদারি ব্যবসায়ের নিবন্ধন বলে। নিবন্ধিত অংশীদারি ব্যবসায় অপর অংশীদারের বিরুদ্ধে অধিকার আদায়ের জন্য মামলা করতে পারে। এ ব্যবসায় তৃতীয় পক্ষের বিরুদ্ধেও মামলা করতে পারে। এছাড়া, পাল্টা পাওনা আদায়ে নিবন্ধিত অংশীদারি ব্যবসায় সুবিধা পায়। তাই নিবন্ধিত অংশীদারি ব্যবসায় উত্তম।"
        },
        {
          "label": "গ",
          "question": "উদ্দীপকের ব্যবসায়ে রাহাত কোন ধরনের অংশীদার? বর্ণনা করো",
          "explanation": "উদ্দীপকের ব্যবসায়ে রাহাত সীমিত বা সীমাবদ্ধ অংশীদার। এ ধরনের অংশীদার চুক্তি অনুযায়ী তাদের বিনিয়োগকৃত মূলধন পর্যন্ত দায় বহন করে থাকেন। তারা ব্যবসায় থেকে প্রয়োজনীয় মুনাফা পায় ও হিসাবপত্র দেখতে পারেন। কিন্তু তারা পরিচালনায় অংশ নিতে পারেন না। আবার, সীমিত অংশীদার ব্যবসায় থেকে মূলধন উত্তোলন ও ঋণ নিতে পারেন না। উদ্দীপকের আবির ও আয়ান একত্রে একটি রেস্টুরেন্ট ব্যবসায় শুরু করেন। ব্যবসায় সম্প্রসারণের জন্য তারা তাদের আরেক বন্ধু রাহাতকে ব্যবসায়ের সদস্য হিসেবে নেন। রাহাত ব্যবসায়ে পরিচালনায় অংশগ্রহণ করবেন না। আবার তার দায় ব্যবসায়ে প্রদত্ত মূলধন পর্যন্ত সীমাবদ্ধ থাকবে। কিন্তু তিনি অন্য অংশীদারদের মতো ব্যবসায়ে সমান মুনাফা ভোগ করবেন। এসব বৈশিষ্ট্য অংশীদারি ব্যবসায়ের সীমিত বা সীমাবদ্ধ অংশীদারের সাথে মিলে যায়। সুতরাং, উদ্দীপকের রাহাত সীমিত বা সীমাবদ্ধ অংশীদার।"
        },
        {
          "label": "ঘ",
          "question": "উদ্দীপকের ব্যবসায়টি টিকে থাকার সম্ভাবনা কতটুকু বলে তুমি মনে করো? যুক্তিসহ মতামত দাও।",
          "explanation": "উদ্দীপকের ব্যবসায়টি টিকে থাকার কোনো সম্ভাবনা নেই বলে আমি মনে করি। ১৯৩২ সালের অংশীদারি আইনের ৪১ ধারায় বাধ্যতামূলক বিলোপসাধন সম্পর্কে বলা হয়েছে। এক্ষেত্রে কোনো অংশীদারি ব্যবসায়ের সব অংশীদার বা একজন ছাড়া সব অংশীদার একসাথে দেউলিয়া হলে এ ধরনের বিলোপসাধন হয়। এ বিলোপসাধনের মাধ্যমে ব্যবসায়ের বিষয় সম্পত্তি ও দেনা পাওনার সার্বিক নিষ্পত্তি হয়। উদ্দীপকের আবির ও আয়ান একত্রে একটি রেস্টুরেন্ট ব্যবসায় শুরু করেন। ব্যবসায় সম্প্রসারণের জন্য তারা তাদের আরেক বন্ধু রাহাতকে সীমিত অংশীদার হিসেবে নেন। কিছুদিন আগে আয়ান আদালত কর্তৃক দেউলিয়া ঘোষিত হয়। এ পরিস্থিতিতে তাদের ব্যবসায়ের বাধ্যতামূলক বিলোপসাধন হবে। অংশীদারি ব্যবসায়ের সব অংশীদার বা একজন ছাড়া সব অংশীদার দেউলিয়া হলে ঐ ব্যবসায়ের বাধ্যতামূলক বিলোপসাধন ঘটে। উদ্দীপকের ব্যবসায়টি শুরুতে লাভজনক ছিল। কিন্তু তিনজন অংশীদারের মধ্যে আয়ান ব্যবসায় পরিচালনার জন্য বর্তমানে আর্থিকভাবে সক্ষম নন। তিনি আদালত কর্তৃক দেউলিয়া ঘোষিত হয়েছেন। ফলে এ পরিস্থিতিতে তার মাধ্যমে ব্যবসায় পরিচালনা সম্ভব নয়। এক্ষেত্রে ব্যবসায়টির বাধ্যতামূলক বিলোপসাধন করতে হবে। তাই বলা যায়, উদ্দীপকের ব্যবসায়টি টিকে থাকার কোনো সম্ভাবনা নেই।"
        }
      ]
    },
    {
      "number": "3",
      "uddipok": "রতন তার পাঁচ বন্ধুকে নিয়ে 'টাঙ্গাইল বিডি ফার্নিচার' নামে কৃত্রিম সত্তা বিশিষ্ট একটি কারখানা গড়ে তোলেন। তাদের প্রাথমিক মূলধন ১০ কোটি টাকা। সবার প্রচেষ্টায় প্রতিষ্ঠানটি দ্রুত সফলতার মুখ দেখে। পরবর্তীতে তারা প্রতিষ্ঠানটি সম্প্রসারণের সিদ্ধান্ত নেন। এজন্য তারা ব্যাংক ঋণের পরিবর্তে জনগণের মাঝে শেয়ার বিক্রি করে মূলধন সংগ্রহ করতে চান।",
      "tag": "RUMC 24,CB 17",
      "sub_questions": [
        {
          "label": "ক",
          "question": "বাণিজ্য কী?",
          "explanation": "ব্যবসায় বা শিল্পে ব্যবহৃত কাঁচামাল উৎপাদকের কাছে কিংবা উৎপাদিত পণ্য ভোক্তার কাছে পৌছানোর কার্যাবলিকে বাণিজ্য বলে।"
        },
        {
          "label": "খ",
          "question": "বিবরণপত্র বলতে কী বোঝায়? ব্যাখ্যা করো।",
          "explanation": "পাবলিক লিমিটেড কোম্পানির শেয়ার বিক্রি করে মূলধন সংগ্রহের - জন্য জনসাধারণের উদ্দেশ্যে যে বিজ্ঞপ্তি প্রচার করা হয়, তাকে বিবরণপত্র বলে। পাবলিক লিমিটেড কোম্পানিকে কাজ শুরুর অনুমতিপত্র সংগ্রহের সময় বিবরণপত্র নিবন্ধকের কাছে জমা দিতে হয়। এতে কোম্পানির প্রয়োজনীয় সব বিষয় উল্লেখ করে জনসাধারণকে কোম্পানির শেয়ার কিনতে উদ্বুদ্ধ করা হয়।"
        },
        {
          "label": "গ",
          "question": "উদ্দীপকে উল্লিখিত ব্যবসায় প্রতিষ্ঠানটি কোন ধরনের? বর্ণনা করো।",
          "explanation": "উদ্দীপকে বর্ণিত প্রতিষ্ঠানটি একটি প্রাইভেট লিমিটেড কোম্পানি। এ কোম্পানির সদস্য সংখ্যা সর্বনিম্ন ২ এবং সর্বোচ্চ ৫০ জন হয়ে থাকে। এর সর্বনিম্ন পরিচালক সংখ্যা ২ জন। এ কোম্পানির শেয়ার অবাধে হস্তান্তরযোগ্য নয়। অর্থাৎ, এ কোম্পানি জনগণের কাছে শেয়ার বিক্রি করে অর্থ সংগ্রহ করতে পারে না। উদ্দীপকের রতন তার পাঁচ বন্ধুকে 'নিয়ে 'টাঙ্গাইল বিডি ফার্নিচার' নামে একটি প্রতিষ্ঠান গড়ে তোলেন। এটি একটি কৃত্রিম সত্তাবিশিষ্ট প্রতিষ্ঠান। অর্থাৎ প্রতিষ্ঠানটি নিজ নামে পরিচালিত হতে পারবে। প্রতিষ্ঠানটির প্রাথমিক মূলধনের পরিমাণ ছিল ১০ কোটি টাকা। প্রতিষ্ঠানটি নিবন্ধনপত্র পাওয়ার পরপরই তাদের কার্যক্রম শুরু করতে পেরেছে। আবার এটি বাজারে শেয়ার বিক্রি করে অর্থ সংগ্রহ করতে পারে না। এসব বৈশিষ্ট্যের সাথে প্রাইভেট লিমিটেড কোম্পানির বৈশিষ্ট্যের মিল আছে। তাই বলা যায়, উদ্দীপকের প্রতিষ্ঠানটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "তুমি কি মনে করো প্রতিষ্ঠানটি শেয়ার বিক্রির মাধ্যমে মূলধন সংগ্রহ করতে পারবে? মতামত দাও।",
          "explanation": "উদ্দীপকের প্রতিষ্ঠানটি প্রাইভেট লিমিটেড কোম্পানি হওয়ায় শেয়ার বিক্রির মাধ্যমে প্রয়োজনীয় মূলধন সংগ্রহ করতে পারবে না বলে আমি মনে করি। এ ধরনের কোম্পানির মূলধন সাধারণত সদস্যরা সরবরাহ করে থাকে। এ কোম্পানির শেয়ার অবাধে হস্তান্তরযোগ্য নয়। এজন্য বাজারে শেয়ার বিক্রি করে মূলধন সংগ্রহ করা যায় না। উদ্দীপকের রতন তার পাঁচ বন্ধুকে নিয়ে একটি কৃত্রিম সত্তাবিশিষ্ট প্রতিষ্ঠান গড়ে তোলেন। প্রতিষ্ঠানটি একটি প্রাইভেট লিমিটেড কোম্পানি। তাদের সবার প্রচেষ্টায় প্রতিষ্ঠানটি দ্রুত সফলতার মুখ দেখে। পরবর্তীতে তারা প্রতিষ্ঠানটিকে সম্প্রসারণ করার সিদ্ধান্ত নেন। এজন্য তারা ব্যাংক ঋণ নিতে আগ্রহী নয়। তারা জনগণের মাঝে শেয়ার বিক্রি করে মূলধন সংগ্রহ করতে চান। প্রাইভেট লিমিটেড কোম্পানি চাইলেই শেয়ার বিক্রি করে মূলধন সংগ্রহ করতে পারে না। কারণ এ ধরনের কোম্পানির শেয়ার হস্তান্তরযোগ্য নয়। তাই উদ্দীপকের প্রতিষ্ঠানটি শেয়ার বিক্রি করে মূলধন সংগ্রহ - করতে পারবে না। এছাড়া এটি জনগণের কাছে শেয়ার ও ঋণপত্র কেনার আহ্বান জানাতে পারবে না। শুধু পাবলিক লিমিটেড কোম্পানিতে রূপান্তর হওয়ার মাধ্যমে তারা শেয়ার ইস্যু করতে পারবে। তাই বলা যায়, উক্ত প্রতিষ্ঠানটি শেয়ার বিক্রির মাধ্যমে মূলধন সংগ্রহ করতে পারবে না।"
        }
      ]
    },
    {
      "number": "4",
      "uddipok": "কামাল, জামিল, রোহান তিন বন্ধু। কামাল তার হ্যাচারিতে আলো, তাপ ও বায়ু নিয়ন্ত্রণের মাধ্যমে ডিম থেকে মুরগির বাচ্চা পেয়ে থাকেন। রোহান তথ্য ও যোগাযোগ প্রযুক্তি বিশেষজ্ঞ। তিনি তথ্য লিখন ও প্রক্রিয়াকরণের ব্যবসায়ে নিয়োজিত। জামিল, কালামের হ্যাচারি থেকে পণ্য সংগ্রহ করেন। জামিল উক্ত পণ্যের চাহিদা, মূল্যস্তর, যোগাযোগ ব্যবস্থা ইত্যাদি বিষয়ে প্রয়োজনীয় তথ্য রোহানের নিকট থেকে সংগ্রহ করে উক্ত পণ্য সারাদেশে সরবরাহ করে থাকেন।",
      "tag": "RUMC 24",
      "sub_questions": [
        {
          "label": "ক",
          "question": "বিশ্লেষণ শিল্প কী?'",
          "explanation": "যে প্রক্রিয়ায় কোনো দ্রব্য বা পদার্থ বিশ্লেষণ করে একাধিক পণ্যসামগ্রী তৈরি করা হয় তাকে বিশ্লেষণ শিল্প বলে।"
        },
        {
          "label": "খ",
          "question": "পুনঃরপ্তানি বলতে কী বোঝায়?",
          "explanation": "বিদেশ থেকে পণ্য আমদানি করার পর তা আবার অন্য কোনো দেশে রপ্তানি করা হলে, তাকে পুনঃরপ্তানি বলে। এক্ষেত্রে প্রথমে কোনো দেশ থেকে পণ্য আমদানি করা হয়। তারপর প্রক্রিয়াজাত করে বা গুণগত মান পরিবর্তন করে তৃতীয় কোনো দেশে রপ্তানি করা হয়। এভাবে পুনঃরপ্তানি সংঘটিত হয়।"
        },
        {
          "label": "গ",
          "question": "উদ্দীপকে রোহানের কাজটি ব্যবসায়ের কোন শাখার অন্তর্ভুক্ত? বর্ণনা করো।",
          "explanation": "উদ্দীপকের রোহানের কাজটি ব্যবসায়ের প্রত্যক্ষ সেবা শাখার অন্তর্গত। এ ব্যবসায়ে গ্রাহকদের প্রত্যক্ষভাবে সেবা দেওয়ার বিনিময়ে অর্থ উপার্জন করা হয়। এক্ষেত্রে সেবাকে কেন্দ্র করেই এটির আর্থিক কাজ সম্পাদিত হয়। চিকিৎসক, আইনজীবী ও প্রকৌশলীর কাজ প্রভৃতি প্রত্যক্ষ সেবার অন্তর্গত। উদ্দীপকের কামাল, জামিল, রোহান তিন বন্ধু। তিন বন্ধু জীবনধারণের জন্য বিভিন্ন কাজের সাথে জড়িত। তাদের মধ্যে রোহান তথ্য ও যোগাযোগ প্রযুক্তি বিশেষজ্ঞ। তিনি তথ্য লিখন ও প্রক্রিয়াকরণের ব্যবসায়ে নিয়োজিত। তিনি তার কাজের মাধ্যমে গ্রাহকদের বিভিন্ন তথ্য সরবরাহ করে সেবা দেন। এ সেবা পেয়ে গ্রাহক উপকৃত ও সন্তুষ্ট হয়। এক্ষেত্রে গ্রাহকদের সেবা দেওয়ার বিনিময়ে রোহান অর্থ উপার্জন করেন। এর সাথে ব্যবসায়ের প্রত্যক্ষ সেবার মিল আছে। তাই বলা যায়, রোহান ব্যবসায়ের প্রত্যক্ষ সেবা শাখায় নিয়োজিত আছেন।"
        },
        {
          "label": "ঘ",
          "question": "উপযোগ সৃষ্টির ভিত্তিতে কামাল ও জামিলের কাজের ব্যাপারে তুলনামূলক মতামত দাও।",
          "explanation": "উদ্দীপকের কামাল ৰূপগত উপযোগ এবং জামিল স্থানগত উপযোগ সৃষ্টি, করেন। শিল্পের মাধ্যমে প্রাকৃতিক সম্পদের আকার পরিবর্তিত হয়। এতে পণ্যের রূপগত উপযোগ সৃষ্টি হয়। আর পরিবহনের মাধ্যমে উৎপাদিত পণ্য ভোক্তার কাছে পৌছানোর মাধ্যমে স্থানগত উপযোগ সৃষ্টি করা হয়। উদ্দীপকের কামাল, জামিল, রোহান তিন বন্ধু বিভিন্ন ধরনের ব্যবসায়ের সাথে জড়িত। এদের মধ্যে কামাল তার হ্যাচারিতে আলো, তাপ ও বায়ু নিয়ন্ত্রণের মাধ্যমে ডিম থেকে মুরগির বাচ্চা পেয়ে থাকেন। অন্যদিকে জামিল, কামালের হ্যাচারি থেকে বাচ্চা সংগ্রহ করে দেশের বিভিন্ন অঞ্চলে তা সরবরাহ করেন। পণ্য উৎপাদন ও তা ভোক্তার কাছে পৌছানো ব্যবসায়ের প্রধান কাজ। এক্ষেত্রে কামাল তার কাজের মাধ্যমে ব্যবসায়ের উৎপাদন কাজটি করছেন। আর এর মাধ্যমে তিনি রূপগত উপযোগ সৃষ্টি করছেন। আবার, জামিল পণ্য সারাদেশে সরবরাহ করার মাধ্যমে পরিবহন কাজটি সম্পাদন করছেন। এটির মাধ্যমে স্থানগত উপযোগ সৃষ্টি হচ্ছে। পণ্য উৎপাদন থেকে ক্রেতার কাছে পণ্য সরবরাহ করে তাদের পণ্য ভোগের উপযোগ মেটাচ্ছেন। এভাবে কামাল উৎপাদন কাজের সাথে এবং জামিল পরিবহন কাজের সাথে জড়িত। সুতরাং, বিভিন্ন ধরনের উপযোগ সৃষ্টিতে কামাল ও জামিল উভয়ের কাজই ভূমিকা রাখছে।"
        }
      ]
    },
    {
      "number": "5",
      "uddipok": "দোহাজারীর আলুচাষি নাসির আরও ৪০ জন আলুচাষি নিয়ে একটি সমবায় সমিতি গঠন করেন। তাদের উদ্দেশ্য হলো প্রয়োজনীয় সার, বীজ, কীটনাশক ক্রয়ে এবং আলু সংরক্ষণ ও বিক্রয়ে সুবিধা লাভ করা। উক্ত সমবায় গঠনের চূড়ান্ত পর্যায়ে সমবায় নিবন্ধক তার সিল ও স্বাক্ষরযুক্ত গুরুত্বপূর্ণ দলিল নাসিরকে প্রদান করেন। উক্ত দলিলে সমিতির মোট শেয়ার সংখ্যা ১,০০০ উল্লেখ আছে। নাসির ২০০ শেয়ার ক্রয় করেন। আগামী নির্বাচনে সমবায় সমিতির চেয়ারম্যান নির্বাচিত হওয়ার জন্য তিনি আরও শেয়ার ক্রয়ের পরিকল্পনা করছেন।",
      "tag": "RUMC 24,SB 17",
      "sub_questions": [
        {
          "label": "ক",
          "question": "",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণসংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে।"
        },
        {
          "label": "খ",
          "question": "",
          "explanation": "সমবায় সমিতির সর্বোচ্চ পর্যায়ের সমিতিকে বলে জাতীয় সমবায় সমিতি। এ সমিতি কেন্দ্রীয় সমবায় সমিতির সমন্বয়ে গঠিত হয়। এর সদস্য সাধারণত কেন্দ্রীয় সমিতিগুলোই হয়ে থাকে। দশ বা ততোধিক কেন্দ্রীয় সমিতির মাধ্যমে জাতীয় সমবায় সমিতি গঠিত হয়। এক্ষেত্রে কেন্দ্রীয় সমবায় সমিতি থেকে নির্বাচিত প্রতিনিধির সমন্বয়ে এরূপ সমিতির নির্বাহী কমিটি গঠন ও তা পরিচালনা করা হয়।"
        },
        {
          "label": "গ",
          "question": "",
          "explanation": "সদস্যদের প্রকৃতি বিচারে উদ্দীপকের সমিতিটি উৎপাদক সমবায় সমিতি। কয়েকজন উৎপাদক নিজেদের আর্থ-সামাজিক উন্নয়নে উৎপাদন ও বিক্রির কাজকে অধিকতর ফলপ্রসূ করতে এ সমবায় সমিতি গড়ে তোলেন। মহাজন ও মধ্যস্থব্যবসায়ীদের কাছ থেকে রক্ষা পেতে ক্ষুদ্র উৎপাদকরা এরূপ সমিতি গঠন করে থাকেন। এ সমিতির মাধ্যমে উৎপাদকরা পণ্যের উপযুক্ত দাম পেয়ে থাকেন। উদ্দীপকের দোহাজারীর নাসির আরও ৪০ জন আলুচাষি নিয়ে একটি সমবায় সমিতি গঠন করেন। তাদের সমিতির উদ্দেশ্য হলো আলু চাষে প্রয়োজনীয় সার, বীজ, কীটনাশক কেনা এবং আলু সংরক্ষণ ও বিক্রির সুবিধা লাভ করা। এ সমিতির মাধ্যমে তারা উৎপাদিত আলু মধ্যস্থ ব্যবসায়ীদের সাহায্য ছাড়াই ন্যায্যমূল্যে বিক্রি করতে পারেন। এতে তারা আর্থিকভাবে লাভবান হবেন। অর্থাৎ তারা নিজেদের অর্থনৈতিক কল্যাণের উদ্দেশ্যে এ সমিতি গড়ে তোলেন। তাদের এ কাজগুলো উৎপাদক সমবায় সমিতির সাথে মিলে যায়। তাই বলা যায়, উদ্দীপকের সমিতিটি উৎপাদক সমবায় সমিতি।"
        },
        {
          "label": "ঘ",
          "question": "",
          "explanation": "আইন অনুযায়ী সমবায় সমিতির একজন সদস্য সর্বোচ্চ শেয়ার ৫ কিনতে পারেন বলে উদ্দীপকের নাসিরের পক্ষে আর শেয়ার কেনা সম্ভব নয়। সমবায় সমিতির সদস্যদের মধ্যে যেন কোনো বৈষম্য তৈরি না হয় সেজন্য অবাধে শেয়ার কেনার সুযোগ দেওয়া হয় না। কেননা অর্থনৈতিক সমতা বিধানই সমবায়ের উদ্দেশ্য। ফলে সকল সদস্যের সমান অধিকার বজায় থাকে। উদ্দীপকের দোহাজারীর নাসির আরও ৪০ জন আলুচাষি মিলে একটি উৎপাদক সমবায় সমিতি গড়ে তোলেন। এই সমিতির উপবিধিতে (By- Laws) মোট শেয়ার সংখ্যা ১,০০০টি উল্লেখ আছে। ইতিমধ্যে নাসির ২০০টি অর্থাৎ মোট শেয়ারের ভাগ শেয়ার কিনেছেন। সমবায় সমিতি সম্পদের বৈষম্য কমানো ও সদস্যদের সম-অধিকার পানকারী প্রতিষ্ঠান। এতে প্রত্যেক সদস্য একটি মাত্র ভোট দিতে পারেন। আর একজন সদস্য মোট শেয়ারের সর্বোচ্চ শেয়ার কিনতে د পারেন, উদ্দীপকের নাসিরও শেয়ারই কিনেছেন। তাই আগামী নির্বাচনে চেয়ারম্যান নির্বাচিত হওয়ার জন্য অতিরিক্ত শেয়ার কেনার ইচ্ছা থাকলেও তিনি তা কিনতে পারবেন না।"
        }
      ]
    },
    {
      "number": "6",
      "uddipok": "জনাব শফিক এমন কোম্পানির শেয়ার ক্রয় করেছেন যেখানে সবার আগে লভ্যাংশ পেতেন। কিন্তু পরিচালক নির্বাচনের সময় ভোট দিতে পারেননি। গত দুই বছর অনবরত লোকসানের কারণে ওপেক্স কোম্পানির নিকট তার কোম্পানির ৬৫% শেয়ার বিক্রয় করে দেওয়া হয়। ওপেক্স কোম্পানি শফিকের কোম্পানির পরিচালনার নিয়ন্ত্রণভার গ্রহণ করেন।",
      "tag": "RUMC 24",
      "sub_questions": [
        {
          "label": "ক",
          "question": "বিধিবদ্ধ সভা কী?",
          "explanation": "কপ্রত্যেক কোম্পানির জীবনে অন্তত একবার বাধ্যতামূলকভাবে আহ্বান করা সভাকে বিধিবদ্ধ সভা বলে।"
        },
        {
          "label": "খ",
          "question": "পচনশীল পণ্যের জন্য একমালিকানা ব্যবসায় উত্তম কেন?",
          "explanation": "পচনশীল পণ্যের ক্ষেত্রে একমালিকানা ব্যবসায় সংগঠন উপযোগী। একমালিকানা ব্যবসায় একজন মালিক দ্বারা গঠিত ও পরিচালিত হয়। ফলে নিজের সুবিধামতো ব্যবসায় পরিচালনা করা যায়। সাধারণত. পচনশীল পণ্য বেশিদিন সংরক্ষণ করা যায় না বলে সহজ শর্তে দ্রুত বিক্রি করতে হয়। এ ব্যবসায়ের একক মালিক দ্রুত সিদ্ধান্ত নিয়ে এ কাজটি করতে পারে। তাই এরূপ পণ্যের ব্যবসায়ে একমালিকানা ব্যবসায় সংগঠন উপযুক্ত হয়।"
        },
        {
          "label": "গ",
          "question": "উদ্দীপকে জনাব শফিক কোন ধরনের শেয়ার ক্রয় করেছেন? বর্ণনা করো।",
          "explanation": "উদ্দীপকের জনাব শফিকের শেয়ারটি হলো অগ্রাধিকার শেয়ার। এ শেয়ারের মালিকরা অন্যদের চেয়ে বেশি অগ্রাধিকার পায়। ব্যবসায়ের লভ্যাংশ বণ্টনের ক্ষেত্রে এদের আগে গুরুত্ব দেওয়া হয়। কিন্তু এরা পরিচালক নির্বাচনে ভোট দিতে পারে না। এছাড়াও সাধারণ সভায় অংশগ্রহণ এবং নির্বাচনে প্রার্থী হতে পারে না। উদ্দীপকের জনাব শফিক একটি কোম্পানির শেয়ার কিনেছেন। যেখানে তাকে নির্দিষ্ট হারে লভ্যাংশ দেওয়া হয়। তিনি সেখানে সবার আগে লভ্যাংশ পান। কিন্তু কোম্পানিটিতে তার কোনো ভোটাধিকার নেই। তিনি পরিচালক নির্বাচনে ভোট দিতে পারেন না এবং প্রার্থীও হতে পারেন না। এসব বৈশিষ্ট্য অগ্রাধিকার শেয়ারের সাথে সামঞ্জস্যপূর্ণ। তাই বলা যায়, উদ্দীপকের জনাব শফিক অগ্রাধিকার শেয়ার ক্রয় করেছেন।"
        },
        {
          "label": "ঘ",
          "question": "ওপেক্স কোম্পানি কর্তৃক পরিচালনার নিয়ন্ত্রণভার গ্রহণ কতটুকু যুক্তিযুক্ত? মতামত দাও।",
          "explanation": "উদ্দীপকের ওপেক্স কোম্পানি একটি হোল্ডিং কোম্পানি হওয়ায় শফিকের কোম্পানি পরিচালনার নিয়ন্ত্রণভার গ্রহণ যুক্তিযুক্ত বলে আমি মনে করি। হোল্ডিং কোম্পানি অন্য কোনো কোম্পানির ৫০% এর বেশি শেয়ারের মালিকানা লাভ করে। এ কোম্পানি প্রত্যক্ষ বা পরোক্ষভাবে অধিকাংশ পরিচালক নিয়োগ করার ক্ষমতার অধিকারী হয়। এরা কোম্পানির নিয়ন্ত্রণের ভার গ্রহণ করে। উদ্দীপকের জনাব শফিকের কোম্পানিটিতে অনবরত লোকসান হতে থাকে। এজন্য ওপেক্স কোম্পানির কাছে তার কোম্পানির ৬৫% শেয়ার বিক্রি করে দেয়। এতে অধিকাংশ মালিকানা ওপেক্স কোম্পানির কাছে চলে যায়। ফলে ওপেক্স কোম্পানি হোল্ডিং কোম্পানি হিসেবে জনাব শফিকের কোম্পানির পরিচালনার ক্ষমতা পায়। আইন অনুযায়ী কোনো কোম্পানি অন্য কোনো কোম্পানির ৫০% এর বেশি শেয়ার ক্রয় করলে সেটি হোল্ডিং কোম্পানি হিসেবে বিবেচিত হয়। উদ্দীপকের কোম্পানিটিও তাদের ৬৫% শেয়ার ওপেক্স কোম্পানির কাছে বিক্রি করায় ওপেক্স কোম্পানি হোল্ডিং কোম্পানি হিসেবে বিবেচিত হবে। এক্ষেত্রে ওপেক্স কোম্পানির ভোট দেওয়ার ক্ষমতাও বেশি থাকবে। তাই তারা উদ্দীপকের সাবসিডিয়ারি কোম্পানির পরিচালনার দায়িত্ব পাবে। তাই বলা যায়, উদ্দীপকের ওপেক্স কোম্পানি কর্তৃক পরিচালনার নিয়ন্ত্রণভার গ্রহণ যুক্তিযুক্ত।"
        }
      ]
    },
    {
      "number": "7",
      "uddipok": "মুক্তিনগর গ্রামের ২৫ জন চাষি আইনসম্মত ও চিরন্তন অস্তিত্বসম্পন্ন একটি প্রতিষ্ঠান গঠন করেন। তারা এর মাধ্যমে স্বল্পমূল্যে উপকরণ ক্রয়, ঋণ গ্রহণ, বিভিন্ন সময় প্রশিক্ষণ সুবিধা পেয়ে থাকেন। গত অর্থবছরে প্রতিষ্ঠানটি ১,০০,০০০ টাকা মুনাফা অর্জন করে। একজন সদস্য অর্জিত মুনাফা থেকে ১০,০০০ টাকা দাবি করে। ব্যবস্থাপনা কমিটির সাথে এ নিয়ে মতবিরোধ সৃষ্টি হয়।",
      "tag": "RUMC 24",
      "sub_questions": [
        {
          "label": "ক",
          "question": "BARD এর পূর্ণরূপ কী?",
          "explanation": "BARD এর পূর্ণরূপ হলো- Bangladesh Academy for Rural Development."
        },
        {
          "label": "খ",
          "question": "সমবায়ের শেয়ার ক্রয়ের বৈশিষ্ট্যটি ব্যাখ্যা করো।",
          "explanation": "অপারস্পরিক অর্থনৈতিক কল্যাণের লক্ষ্যে সমশ্রেণিভুক্ত ব্যক্তিদের সমন্বয়ে গঠিত সংগঠন হলো সমবায় সমিতি। এ সংগঠনের উপবিধিতে প্রত্যেক সদস্যের শেয়ার কেনার সর্বোচ্চ সীমা উল্লেখ করা থাকে। সমবায় আইন অনুযায়ী একজন সদস্য মোট শেয়ার মূলধনের ২০% বা ১/৫ এর বেশি শেয়ার কিনতে পারে না। এতে যে কেউ বেশি সংখ্যক শেয়ার কিনে একক আধিপত্য প্রতিষ্ঠা করতে পারে না।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের সমবায় সমিতির অন্তর্গত? বর্ণনা করো।",
          "explanation": "উদ্দীপকের প্রতিষ্ঠানটি বহুমুখী সমবায় সমিতি। একাধিক উদ্দেশ্য অর্জনের জন্য এ ধরনের সমবায় সমিতি গঠন করা হয়। এ সমিতি কাম্য উৎপাদন, ক্রয়, বিক্রয়, ঋণদান প্রভৃতি উদ্দেশ্যে গঠিত হয়। আমাদের দেশে অধিকাংশ সমবায় সমিতিই বহুমুখী উদ্দেশ্য নিয়ে গঠিত ও পরিচালিত হয়। উদ্দীপকে মুক্তিনগর গ্রামের ২৫ জন চাষি আইনসম্মত ও চিরন্তন অস্তিত্বসম্পন্ন একটি প্রতিষ্ঠান গঠন করেন। এটির মাধ্যমে তারা স্বল্পমূল্যে পণ্য ক্রয় করতে পারেন। আবার সদস্যের আর্থিক সহযোগিতা দরকার হলে ঋণ নিতে পারেন। এছাড়া এটি থেকে প্রয়োজনে তারা প্রশিক্ষণও তারা নিতে পারেন। এভাবে তারা বহুমুখী সুবিধা পেয়ে থাকে। নিজেদের আর্থিক কল্যাণের জন্য তারা এই কাজগুলো করে থাকেন। এসব বৈশিষ্ট্য বহুমুখী সমবায় সমিতির সাথে মিলে যায়। সুতরাং, উদ্দীপকের প্রতিষ্ঠানটি বহুমুখী সমবায় সমিতি।"
        },
        {
          "label": "ঘ",
          "question": "উদ্দীপকে বর্ণিত একজন সদস্যের ১০,০০০ টাকা মুনাফা দাবি কতটুকু যুক্তিযুক্ত? মূল্যায়ন করো।",
          "explanation": "উদ্দীপকে বর্ণিত একজন সদস্যের ১০,০০০ টাকা মুনাফা দাবি যুক্তিযুক্ত নয় বলে আমি মনে করি। সমবায় আইন অনুযায়ী সমবায় সমিতি গঠিত, পরিচালিত ও নিয়ন্ত্রিত হয়। আইন অনুযায়ী সমিতির অর্জিত মুনাফার ১৫% সংরক্ষিত বা সঞ্চিতি তহবিলে ও ৩% সমবায় উন্নয়ন তহবিলে বাধ্যতামূলকভাবে জমা রাখতে হয়। আর বাকি অংশ (৮২%) সদস্যদের কেনা শেয়ার অনুযায়ী বা সমানভাবে লভ্যাংশ আকারে বণ্টন করা যায়। উদ্দীপকে মুক্তিনগর গ্রামের ২৫ জন চাষি মিলে একটি সমবায় সমিতি গঠন করেন। তারা এর মাধ্যমে স্বল্পমূল্যে উপকরণ ক্রয়, ঋণ গ্রহণ ও বিভিন্ন প্রশিক্ষণ সুবিধা পান। গত অর্থবছরে প্রতিষ্ঠানটি ১,০০,০০০ টাকা মুনাফা অর্জন করেন। একজন সদস্য এ মুনাফা থেকে ১০,০০০ টাকা দাবি করলে সদস্যদের মাঝে মতবিরোধ সৃষ্টি হয়। সমিতিটিতে মুনাফা বণ্টনের ক্ষেত্রে প্রথমে সমবায় আইন অনুসারে অর্জিত মুনাফার ১৫% সংরক্ষিত তহবিলে ও ৩% উন্নয়ন তহবিলে রাখতে হবে। বাকি অংশ সমিতির সদস্যরা সমান হারে পাবে। সুতরাং, (১,০০,০০০ × ১৫%) বা ১৫,০০০ টাকা সংরক্ষিত তহবিলে ও (১০০,০০০ × ৩%) বা ৩,০০০ টাকা উন্নয়ন তহবিলে রাখতে হবে। বাকি ১,০০,০০০ – (১৫,০০০ + ৩,০০০) বা ৮২,০০০ টাকা সমিতির সদস্যদের মাঝে সমান হারে বণ্টন করা যাবে। এক্ষেত্রে প্রত্যেক সদস্য (৮২,০০০ ২৫) বা ৩,২৮০ টাকা করে মুনাফা পাবেন। তাই সমিতিটিতে একজন সদস্যের ১০,০০০ টাকা দাবি যৌক্তিক নয়।"
        }
      ]
    },
    {
      "number": "8",
      "uddipok": "সালাম একজন আমদানিকারক। গত বছর রমজান মাসে বিভিন্ন পণ্যদ্রব্যের মূল্য বেশি বৃদ্ধি পাওয়ায় এই বছর তিনি ৫০ হাজার মেট্রিক টন পিঁয়াজ ও ছোলা আমদানি করেন। কিন্তু আমদানিকৃত পণ্যদ্রব্য বেশি মূল্যে বিক্রয়ের আশায় তিনি এগুলো বাজারে সরবরাহ করেননি। তিনি আশা করছেন এ বছর প্রচুর মুনাফা অর্জন করবেন।",
      "tag": "RUMC 24",
      "sub_questions": [
        {
          "label": "ক",
          "question": "বণিক সভা কী?",
          "explanation": "কোনো নির্দিষ্ট অঞ্চলের ব্যবসায়ী ও শিল্পপতিগণ নিজেদের স্বার্থরক্ষা ও ব্যবসায়িক উন্নয়নের জন্য যে সংগঠন প্রতিষ্ঠা করে তাকে বণিক সভা বলে।"
        },
        {
          "label": "খ",
          "question": "যোগ্যতাসূচক শেয়ার কেন ক্রয় করা হয়? ব্যাখ্যা করো।",
          "explanation": "যৌথ মূলধনী কোম্পানির পরিচালক হতে আগ্রহী ব্যক্তিরা যোগ্যতাসূচক শেয়ার কেনেন। এ ধরনের শেয়ারের অধিকারী হলে কোম্পানির পরিচালক হওয়ার যোগ্যতা অর্জন করা যায়। এরূপ যোগ্যতা অর্জনের পর শেয়ারহোল্ডার পরিচালক পদে নির্বাচন করতে পারবেন বা পরিচালক হিসেবে নিয়োগ পেতে পারবেন। তাই পরিচালক হিসেবে দায়িত্ব পালনের লক্ষ্যে যোগ্যতাসূচক শেয়ার কেনা হয়।"
        },
        {
          "label": "গ",
          "question": "উদ্দীপকে জনাব সালাম কোন পক্ষের প্রতি দায়িত্ব পালনে অবজ্ঞা করেছেন? বর্ণনা করো।",
          "explanation": "জাউদ্দীপকের সালাম সমাজের ক্রেতা ও ভোক্তাদের প্রতি সামাজিক দায়িত্ব পালনে অবহেলা করেছেন। ক্রেতা ও ভোক্তা ব্যবসায়ের প্রাণ। তাদের আস্থা ও সহযোগিতার ওপর ব্যবসায়ের সফলতা নির্ভর করে। এজন্য প্রত্যেক ব্যবসায়ীরই ক্রেতা ও ভোক্তাদের প্রতি দায়িত্ব পালন করতে হয়। ন্যায্যমূল্যে পণ্য সরবরাহ, ভেজাল না মেশানো, পণ্যের বাজার স্থিতিশীল রাখা প্রভৃতি এ পক্ষের প্রতি ব্যবসায়ের সামাজিক দায়িত্ব। উদ্দীপকের সালাম একজন আমদানিকারক। গত রমজানের একমাস আগে তিনি ৫০ হাজার মেট্রিক টন পেঁয়াজ ও ছোলা আমদানি করেন। কিন্তু, তিনি সে সময়ে বাজারে তা সরবরাহ করেননি। রমজানে বাজারে পেঁয়াজের ও ছোলার দাম বেড়ে যায়। এই সুযোগ কাজে লাগিয়ে তিনি রমজানে আমদানিকৃত পণ্য বিক্রি করার কথা ভাবছেন। এর মাধ্যমে তিনি প্রচুর মুনাফা অর্জন করার কথা ভাবছেন এক্ষেত্রে ক্রেতা ও ভোক্তাদের দিকটি বিবেচনা না করে তিনি মুনাফা অর্জনকেই প্রাধান্য দিয়েছেন। এটি ক্রেতা-ভোক্তাদের প্রতি পালনীয় দায়িত্বের অনুপস্থিতি নির্দেশ করে। সুতরাং, সালাম ক্রেতা ও ভোক্তাদের প্রতি সামাজিক দায়িত্ব পালনে অবজ্ঞা করেছেন।"
        },
        {
          "label": "ঘ",
          "question": "নৈতিকতার মানদণ্ডে জনাব সালামের মতো ব্যবসায়ীদের কর্মকাণ্ড মূল্যায়ন করো।",
          "explanation": "সালামের কাজটি ব্যবসায় নৈতিকতার মানদণ্ডে অনৈতিক। ব্যবসায় নৈতিকতার মাধ্যমে ব্যবসায়ের ভালো-মন্দ,, সত্য-মিথ্যা, • সঠিক-ভুল বিচার করা হয়। ওজনে কম দেওয়া, বেশি মুনাফা করা, নিম্নমানের পণ্য দেওয়া প্রভৃতি ব্যবসায়ের অনৈতিক কাজ। এসবের কারণে ব্যবসায় দীর্ঘমেয়াদে টিকে থাকতে পারে না। উদ্দীপকের সালাম পেঁয়াজ ও ছোলার আমদানিকারক। তিনি ৫০ হাজার মেট্রিক টন পেঁয়াজ ও ছোলা আমদানি করেন। কিন্তু, যথাসময়ে তিনি তা বাজারজাত করেননি। রমজানে এসবের বাজারমূল্য বাড়লে তিনি তা বিক্রি করে প্রচুর মুনাফা অর্জন করার কথা ভাবেন। সালাম বেশি লাভের আশায় সঠিক সময়ে ও ন্যায্যমূল্যে পণ্য সরবরাহ করেননি। এটি ব্যবসায়ের নৈতিকতাবিরোধী কাজ। তার এরূপ কাজের জন্য ক্রেতা ও ভোক্তারা ভোগান্তির শিকার হন। এতে ক্রেতারা বেশি দামে পণ্য কিনতে বাধ্য হয়। ফলে ক্রেতা সমাজে তার সুনাম নষ্ট হবে। ভবিষ্যতে অন্য সৎ ব্যবসায়ীদের সাথে তিনি প্রতিযোগিতায় টিকে থাকতে পারবেন না। তাই বলা যায়, নৈতিকতার মানদণ্ডে সালামের ব্যবসায়িক কাজ সম্পূর্ণ অনৈতিক।"
        }
      ]
    },
    {
      "number": "9",
      "uddipok": "জনাব রায়হান একজন খুচরা ব্যবসায়ী। তিনি তার দোকানে বিভিন্ন মনিহারী দ্রব্য বিক্রি করেন। তিনি লক্ষ করলেন অনেকে তার কাছে বিভিন্ন কম্পিউটার ও ইন্টারনেটভিত্তিক সেবা প্রদান করছেন কিনা তা জানতে চান। তাই তিনি তার ভাইয়ের কাছ থেকে ১ লক্ষ টাকা দুই বছরের মধ্যে মুনাফা প্রদানের শর্তে গ্রহণ করেন। তিনি দুটি কম্পিউটার ও দুটি মডেম কিনে কাজ শুরু করেন।",
      "tag": "RUMC 24",
      "sub_questions": [
        {
          "label": "ক",
          "question": "ট্রেড লাইসেন্স কী?",
          "explanation": "ব্যবসায় শুরু করার জন্য স্থানীয় সরকার বা পৌরসভা থেকে দেওয়া সরকারি অনুমতিপত্রই হলো ট্রেড লাইসেন্স।"
        },
        {
          "label": "খ",
          "question": "ব্যবসায়ের ক্ষেত্রে পৃথক সত্তা বলতে কী বোঝায়?",
          "explanation": "ব্যবসায়ের আইনগত বা পৃথক সত্তা বলতে আইনের মাধ্যমে গঠিত, পরিচালিত ও নিয়ন্ত্রিত হওয়াকে বোঝায়। আইনগত সত্তা অর্জনের মাধ্যমে ব্যবসায় প্রতিষ্ঠান নিজ নামে সব ক্ষেত্রে পরিচিত লাভ করে। অর্থাৎ, এর মাধ্যমে কৃত্রিম ব্যক্তিসত্তার মর্যাদা লাভ করা যায়। ফলে তৃতীয় পক্ষের সাথে যেকোনো আইনগত চুক্তি সম্পাদন ও অধিকার লাভ করা যায়।"
        },
        {
          "label": "গ",
          "question": "উদ্দীপকে একমালিকানা ব্যবসায়ের কোন বৈশিষ্ট্য বিদ্যমান? বর্ণনা করো।",
          "explanation": "উদ্দীপকে একমালিকানা ব্যবসায়ের দ্রুত সিদ্ধান্ত গ্রহণের বৈশিষ্ট্যটি বিদ্যমান। এ ব্যবসায়ে মালিক একাই ব্যবসায়ের যাবতীয় কাজ করে থাকেন। তাই ব্যবসায়ের প্রয়োজনীয় সিদ্ধান্ত তিনি দ্রুত নিতে পারেন। এতে ব্যবসায়ী পরিবর্তিত পরিস্থিতির সাথে দ্রুত খাপ খাওয়াতে পারেন। উদ্দীপকের জনাব রায়হান একজন খুচরা ব‍্যবসায়ী। তিনি লক্ষ করলেন আজকাল ইন্টারনেটভিত্তিক এবং কম্পিউটার সেবার চাহিদা ক্রমবর্ধমান। তিনি এ পরিস্থিতিতে দ্রুত সিদ্ধান্ত নিয়ে ১ লক্ষ টাকা ঋণ গ্রহণ করেন এ অর্থ দিয়ে তিনি দুটি কম্পিউটার ও দুটি মডেম নিয়ে কাজ শুরু করেন। ফলে তিনি সহজেই ক্রেতাদের চাহিদা পূরণ করতে পারছেন। একমালিকানা ব্যবসায় হওয়ার কারণে পরিবর্তিত পরিস্থিতি অনুযায়ী জনাব রায়হান দ্রুত সিদ্ধান্তটি নিতে পেরেছেন। ফলে তিনি ব্যবসায়ে দ্রুত উন্নতি লাভ করতে পারবেন। এভাবে জনাব রায়হানের ব্যবসায়ে একমালিকানা ব্যবসায়ের দ্রুত সিদ্ধান্ত গ্রহণের বৈশিষ্ট্য ফুটে ওঠে।"
        },
        {
          "label": "ঘ",
          "question": "\"একমালিকানা ব্যবসায়ী সহজেই চাহিদা ও যোগানের সামঞ্জস্য বিধান করতে পারে\"- তুমি কি একমত? মূল্যায়ন করো।",
          "explanation": "একমালিকানা ব্যবসায়ের মালিক সহজেই চাহিদা ও যোগানের মধ্যে সামঞ্জস্য বিধান করতে পারে- উক্তিটির সাথে আমি একমত।' এ ব্যবসায়ের যাবতীয় কাজ মালিক একাই করেন। এক্ষেত্রে ক্রেতাদের সাথে মালিকের প্রত্যক্ষ সম্পর্ক তৈরি হয়। এতে তিনি ক্রেতাদের চাহিদা সম্পর্কে জেনে সে অনুযায়ী পণ্যের যোগান দিতে পারেন। এতে বাজারে। চাহিদা ও যোগানের মধ্যে ভারসাম্য রক্ষা হয়। উদ্দীপকের জনাব রায়হান একটি মনিহারী দোকানের মালিক। তিনি লক্ষ করলেন বর্তমানে কম্পিউটার ও ইন্টারনেটভিত্তিক সেবার চাহিদা রয়েছে। তাই পরিবর্তিত পরিস্থিতির কথা চিন্তা করে তিনি দুটি কম্পিউটার ও দুটি মডেম নিয়ে কাজ শুরু করেন। এতে তিনি সহজেই চাহিদা অনুযায়ী সেবার যোগান দিতে সক্ষম হবেন। উদ্দীপকের জনাব রায়হানের ক্রেতাদের সাথে প্রত্যক্ষ সম্পর্ক রয়েছে। এ সম্পর্ক থেকেই তিনি তাদের চাহিদা সম্পর্কে জানতে পারেন। আর ক্রেতাদের চাহিদা বিবেচনায় নিয়েই তিনি ব্যবসায়ে কম্পিউটার ও ইন্টারনেট সেবা সংযোগ করেন। এর মাধ্যমে তিনি ক্রেতাদের চাহিদার সাথে তাল মিলিয়ে তাদের যোগান দিতে পারবেন। এসবের আলোকে বলা যায়, একমালিকানা ব্যবসায়ে মালিক সহজেই চাহিদা ও যোগানের সামঞ্জস্য বিধান করতে পারে।"
        }
      ]
    },
    {
      "number": "10",
      "uddipok": "নিলাচল লিমিটেড একটি বৃহদায়তন উৎপাদনকারী প্রতিষ্ঠান। প্রতিষ্ঠানটি, সুনাম অর্জন ও মুনাফা বৃদ্ধিকল্পে কিছু সমাজসেবামূলক প্রকল্প হাতে নিচ্ছে। দেশের প্রত্যন্ত অঞ্চলের গরিব ও মেধাবী শিক্ষার্থীদের শিক্ষাবৃত্তি চালু করতে যাচ্ছে। এতে প্রচুর অর্থ ব্যয় হয়। ফলে প্রতিষ্ঠানটির অভ্যন্তরে এ কাজের সমালোচনা শুরু হয়। কিন্তু প্রতিষ্ঠানটির ব্যবস্থাপনা কর্তৃপক্ষ প্রতিষ্ঠানের আর্থিক ক্ষতি নিয়ে ভাবছে না; বরং এ কাজের ফলে আরও মুনাফা বৃদ্ধির প্রত্যাশা করছে।",
      "tag": "RUMC 24",
      "sub_questions": [
        {
          "label": "ক",
          "question": "ব্যবসায়িক মূল্যবোধ কী?",
          "explanation": "ব্যবসায়ের পরিচালনাগত বিষয়ে ভালো-মন্দ দিক সম্পর্কে স্থায়ীভাবে গড়ে ওঠা বিশ্বাস, ধ্যান-ধারণা, মতামত প্রভৃতি বিষয়কে ব্যবসায় মূল্যবোধ বলে।"
        },
        {
          "label": "খ",
          "question": "পরিবেশ দূষণরোধ গুরুত্বপূর্ণ কেন? ব্যাখ্যা করো।",
          "explanation": "প্রকৃতির বিভিন্ন উপাদানের স্বাভাবিক ভারসাম্য নষ্ট হলে এবং পরিবেশের ওপর নেতিবাচক প্রভাব পড়লে, তাকে পরিবেশ দূষণ বলে। কোনো কারণে পরিবেশ দূষণ হলে মানুষ বিভিন্ন রোগে আক্রান্ত হতে পারে। আবার, জীববৈচিত্র্যও হুমকির সম্মুখীন হতে পারে। তাই, জীবজগতের স্বাভাবিকতা রক্ষায় পরিবেশ দূষধরোধ গুরুত্বপূর্ণ।"
        },
        {
          "label": "গ",
          "question": "উদ্দীপকে বর্ণিত নিলাচল লিমিটেড এর শিক্ষাবৃত্তি প্রকল্প ব্যবসায়ের কোন দায়িত্বের উদাহরণ? বর্ণনা করো।",
          "explanation": "উদ্দীপকে বর্ণিত নিলাচল লিমিটেড এর শিক্ষাবৃত্তি প্রকল্প ব্যবসায়ের সামাজিক দায়িত্বের উদাহরণ। সমাজ থেকে প্রাপ্ত সুবিধার বিপক্ষে সমাজের প্রতি ব্যবসায়ের দায়িত্ব পালন করতে হয়। ব্যবসায় গঠন ও পরিচালনায় সমাজের বিভিন্ন পক্ষের অবদান থাকে। তাই ব্যবসায়-প্রতিষ্ঠান সমাজের উন্নয়ন ও কল্যাণে কাজ করে থাকে। এতে সমাজের সব পক্ষই ব্যবসায়ীর প্রতি সন্তুষ্ট থাকে। উদ্দীপকের নিলাচল লিমিটেড একটি বৃহদায়তন প্রতিষ্ঠান। এটি কিছু সমাজসেবামূলক প্রকল্প হাতে নিচ্ছে। দেশের প্রত্যন্ত অঞ্চলের গরিব ও মেধাবী শিক্ষার্থীদের জন্য প্রচুর অর্থ ব্যয় করে শিক্ষাবৃত্তি চালু করতে যাচ্ছে। এর ফলে গরিব ও মেধাবী শিক্ষার্থীরা তাদের পড়ালেখা চালিয়ে যেতে পারবে। ফলে সমাজে শিক্ষার প্রসার ঘটবে এবং সামাজিক উন্নয়ন হবে। এসবের মাধ্যমে প্রতিষ্ঠানটির সুনাম বাড়বে। এ কাজগুলো ব্যবসায়ের সামাজিক দায়িত্বের আওতায় পড়ে। তাই বলা যায়, নিলাচল লিমিটেডের শিক্ষাবৃত্তি প্রকল্প ব্যবসায়ের সামাজিক দায়িত্বের অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লেখিত শিক্ষাবৃত্তি প্রকল্পের সফল বাস্তবায়নে প্রতিষ্ঠান লাভবান হবে কি? যুক্তিসহ বিশ্লেষণ করো।",
          "explanation": "উদ্দীপকে উল্লিখিত শিক্ষাবৃত্তি প্রকল্পের সফল বাস্তবায়নে প্রতিষ্ঠান অবশ্যই লাভবান হবে বলে আমি মনে করি। সমাজ থেকে প্রাপ্ত সুযোগ-সুবিধার বিনিময়ে এর কল্যাণের জন্য কাজ করা ব্যবসায়ের সামাজিক দায়িত্বের অন্তর্গত। এক্ষেত্রে প্রাথমিকভাবে ব্যবসায়ের ব্যয় বাড়তে পারে। তবে সামাজিক দায়িত্ব পালনের ফলে ব্যবসায়ের সুনাম সৃষ্টি হয় যা ক্রেতা ও ভোক্তার কাছে এর গ্রহণযোগ্যতা বাড়ায়। উদ্দীপকের নিলাচল লিমিটেড তাদের প্রাতিষ্ঠানিক সুনাম ও মুনাফা বাড়ানোর জন্য সামাজিক দায়িত্ব পালনের সিদ্ধান্ত নিয়েছে। এজন্য এটি গরিব ও মেধাবী শিক্ষার্থীদের জন্য শিক্ষাবৃত্তি চালু করতে যাচ্ছে। এ প্রকল্পে প্রচুর অর্থ ব্যয় হবে। এ নিয়ে প্রতিষ্ঠানের অভ্যন্তরে সমালোচনা হলেও ব্যবস্থাপনা কর্তৃপক্ষ উদ্বেগ প্রকাশ করছে না; বরং এ কাজের ফলে মুনাফা বাড়ার প্রত্যাশা করছে। এ প্রকল্পে প্রতিষ্ঠানটিতে বর্তমানে ব্যয় সংঘটিত হলেও ভবিষ্যতে এর মাধ্যমে সুবিধা পাওয়া যাবে। এরূপ সামাজিক দায়িত্ব পালনের মাধ্যমে ঐ প্রাতিষ্ঠানটির সুনাম বাড়বে। ব্যবসায়ের প্রসার হবে। সমাজের লোকজনের সাথে ব্যবসায়টির সম্পৃক্ততাও বাড়বে। ফলে ব্যবসায়ের বিক্রি বেড়ে যাবে এবং অধিক মুনাফা অর্জন সম্ভব হবে। এভাবে গৃহীত প্রকল্প প্রতিষ্ঠানটির জন্য সফলতা বয়ে আনবে। সুতরাং, উদ্দীপকে উল্লিখিত শিক্ষাবৃত্তি প্রকল্প উক্ত প্রতিষ্ঠানের জন্য লাভজনক হবে।"
        }
      ]
    },
    {
      "number": "11",
      "uddipok": "মি. শাহীন ঢাকার সাভারে একটি পোশাক কারখানা স্থাপন করেন। এখানে জমির মূল্য অপেক্ষাকৃত কম এবং পর্যাপ্ত দক্ষ শ্রমিক পাওয়া যায়। ফলে বিনিয়োগ কম করেও মুনাফার পরিমাণ বেশি হয়। তার কারখানার পার্শ্ববর্তী 'এনজেল ফ্যাশন' নামক একটি তৈরি পোশাক কারখানায় শ্রমিকদের কাজের সময় ও কর্ম পরিবেশ নিয়ে শ্রম অসন্তোষ চলছে। প্রতিষ্ঠানটির ব্যবস্থাপনা কর্তৃপক্ষ 'এনজেল ফ্যাশন' নামক পোশাক কারখানাটি তালাবদ্ধ ঘোষণা দেয়।",
      "tag": "RUMC 24",
      "sub_questions": [
        {
          "label": "ক",
          "question": "পরিবেশ সংরক্ষণ কী?",
          "explanation": "শব্দ, বায়ু, পানি, মাটি প্রভৃতির দূষণ থেকে পরিবেশ সুরক্ষা হলো পরিবেশ সংরক্ষণ।"
        },
        {
          "label": "খ",
          "question": "পাবলিক লিমিটেড কোম্পানিকে ন্যূনতম মূলধন সংগ্রহ করতে হয় কেন? ব্যাখ্যা করো।",
          "explanation": "কোম্পানির পরিমেল নিয়মাবলিতে প্রাথমিক খরচের উদ্দেশ্যে ন্যূনতম প্রতিশ্রুত যে পরিমাণ অর্থ সংগ্রহ করার কথা বলা থাকে, তাই ন্যূনতম চাঁদা। পাবলিক লিমিটেড কোম্পানি কার্যারম্ভের অনুমতিপত্র সংগ্রহ ও শেয়ার বিলির আগে ন্যূনতম চাঁদা সংগ্রহ করে। এ চাঁদার অর্থ দিয়ে কোম্পানির প্রাথমিক খরচ ও গঠনসংক্রান্ত খরচ নির্বাহ করা হয়। এজন্য পাবলিক লিমিটেড কোম্পানিকে ন্যূনতম মূলধন সংগ্রহ করতে হয়।"
        },
        {
          "label": "গ",
          "question": "উদ্দীপকে উল্লিখিত ব্যবসায় পরিবেশের কোন উপাদান বিবেচনা করে মি. শাহীন পোশাক কারখানা স্থাপন করেন? বর্ণনা করো।",
          "explanation": "মি. শাহীন পরিবেশের অর্থনৈতিক উপাদান বিবেচনা করে পোশাক কারখানা স্থাপন করেন। অর্থনৈতিক পরিবেশ কোনো দেশের জনগণের আয় ও সঞ্চয়, অর্থ ও ঋণ ব্যবস্থা, দক্ষ উদ্যোক্তা ও মানবসম্পদ প্রভৃতির ওপর ভিত্তি করে গঠিত হয়। এ পরিবেশ উন্নত হলে ব্যবসায়ের ক্ষেত্রে সফলতা লাভ করা সহজ হয়। তাই ব্যবসায় স্থাপন, পরিচালনায় এ পরিবেশের অসামান্য অবদান রয়েছে। উদ্দীপকে মি. শাহীন ঢাকার সাভারে একটি পোশাক কারখানা স্থাপন করলেন। এখানে জমির মূল্য অপেক্ষাকৃত কম এবং দক্ষ শ্রমিকের সহজলভ্যতা বেশি। আবার এদের মজুরিও তুলনামূলক কম। এ কারণে কম বিনিয়োগ করেও বেশি মুনাফা পাওয়া যায়। এসব সুবিধা বিবেচনায় নিয়ে মি. শাহীন এ এলাকায় কারখানাটি স্থাপন করেন। দক্ষ শ্রমিক বিনিয়োগ, মুনাফা প্রভৃতি অর্থনৈতিক পরিবেশের উপাদান। সুতরাং, মি. শাহীন ব্যবসায় স্থাপনে পরিবেশকে বেশি গুরুত্ব দিয়েছেন।"
        },
        {
          "label": "ঘ",
          "question": "উদ্দীপকে বর্ণিত 'এনজেল ফ্যাশন' পোশাক শিল্পে শ্রম অসন্তোষ ও তালাবদ্ধকরণ ব্যবসায় পরিবেশের যে উপাদানের অন্তর্গত উদ্দীপকের আলোকে তা বিশ্লেষণ করো।",
          "explanation": "উদ্দীপকে বর্ণিত 'এনজেল ফ্যাশন' পোশাক শিল্পে শ্রম অসন্তোষ ও তালাবদ্ধকরণ ব্যবসায় পরিবেশের রাজনৈতিক উপাদানের অন্তর্গত। রাজনৈতিক পরিবেশ কোনো দেশের সার্বভৌমত্ব, রাজনৈতিক স্থিতিশীলতা, আইন-শৃঙ্খলা পরিস্থিতি, ও শ্রমিক-মালিক সম্পর্ক প্রভৃতি উপাদানের সমন্বয়ে গঠিত হয়। অনুন্নত ও অসহনশীল রাজনৈতিক পরিবেশ দেশের ব্যবসায় পরিবেশকে মারাত্মকভাবে বাধাগ্রস্ত করে। এজন্য ব্যবসায় গঠন, পরিচালনায় এ পরিবেশের উপাদানগুলোর প্রভাব ভালোভাবে বিবেচনায় নিতে হয়।' মি. শাহীনের কারখানার পাশে 'এনজেল ফ্যাশন' নামক একটি পোশাক কারখানা আছে। এ কারখানায় শ্রমিকদের কাজের সময় ও কর্মপরিবেশ উন্নত না। এ কারণে শ্রমিকরা অসন্তোষ প্রকাশ করেছে। এ পরিস্থিতিতে মালিকপক্ষ তাদের কারখানাটি তালাবদ্ধ করার ঘোষণা দেয়। প্রতিষ্ঠানটির শ্রমিকদের দাবি ও মালিকপক্ষ থেকে প্রদত্ত সুবিধা এক নয়। এক্ষেত্রে শ্রম আইন যথাযথ পালন না করার বহিঃপ্রকাশ ঘটে। এজন্য শ্রমিক মালিকদের মতাদর্শে বৈপরিত্য দেখা দেয়। এ কারণে শ্রমিক-মালিকদের মধ্যে সম্পর্কের অবনতি হয়। ফলস্বরূপ শ্রমিকেরা অসন্তোষ প্রকাশ করে। এর ফলে মালিকপক্ষ কারখানা বন্ধ করে দেয়। এক্ষেত্রে সৃষ্ট শ্রমিক অসন্তোষ রাজনৈতিক পরিবেশের প্রতিকূল প্রভাবকে নির্দেশ করে। সুতরাং, 'এনজেল ফ্যাশন'-এর শ্রমিক অসন্তোষ ও তালাবদ্ধকরণ ব্যবসায় পরিবেশের রাজনৈতিক উপাদানের অন্তর্গত।"
        }
      ]
    }
  ]
}