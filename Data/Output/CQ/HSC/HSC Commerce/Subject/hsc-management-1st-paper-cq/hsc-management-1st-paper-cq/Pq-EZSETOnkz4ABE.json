{
  "title": "ঢাকা বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব জাকির হোসেন বিবিএ অনার্স পাস করে বিভিন্ন প্রতিষ্ঠানে চাকরির জন্য চেষ্টা চালিয়ে ব্যর্থ হন। অবশেষে রাড়িতে ফিরে নিজেদের তিন বিঘা আয়তনের পুকুরটি সংস্কার করেন। এরপর তাতে বৈজ্ঞানিক উপায়ে স্তরভিত্তিক মাছ চাষ শুরু করেন। পুকুরে পানির ওপরের স্তর, মধ্যম স্তর এবং নিম্নস্তরের জন্য ভিন্ন ভিন্ন প্রজাতির মাছ চাষ করেন। বর্তমানে জনাব জাকির হোসেন একজন জনপ্রিয় এবং সফল মাছচাষি। তার এ কাজ এখন অনেকেই অনুসরণ করছেন।",
      "tag": "DB 17,CTG.B 17",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের লক্ষ্যে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "উৎপাদিত পণ্য বা সেবার বণ্টনসংক্রান্ত প্রয়োজনীয় সব কাজ হলো বাণিজ্য। এটি ব্যবসায়ের পণ্য বণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌঁছানো পর্যন্ত বিভিন্ন বাধার (স্থানগত, ব্যক্তিগত, সময়গত ও ঝুঁকিগত প্রভৃতি) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়াই বাণিজ্যের কাজ।"
        },
        {
          "label": "গ",
          "question": "",
          "explanation": "উদ্দীপকের জনাব জাকিরের করা কাজটি প্রজনন শিল্পের অন্তর্গত। এ শিল্পের উৎপাদিত সামগ্রী পুনরায় উৎপাদনের কাজে ব্যবহার করা হয়। এ শিল্পের মাধ্যমে প্রাকৃতিক সম্পদ আহরণ এবং লালন-পালন করে মানুষের ব্যবহার উপযোগী পণ্যে পরিণত করা হয়। নার্সারি, পোলট্রি ফার্ম, মাছ চাষ প্রভৃতি এ শিল্পের উদাহরণ। উদ্দীপকের জনাব জাকির হোসেন নিজেদের তিন বিঘা আয়তনের পুকুর সংস্কার করেন। এরপর এতে বৈজ্ঞানিক উপায়ে স্তরভিত্তিক মাছ চাষ শুরু করেন। পুকুরে পানির ওপরের স্তর, মধ্যম স্তর এবং নিম্নস্তরের জন্য বিভিন্ন প্রজাতির মাছ চাষ করেন। চাষকৃত মাছ পরিচর্যা করে তিনি মানুষের ভোগের উপযোগী করে তোলেন। এছাড়া, পুকুরে মাছ চাষ করে তিনি সেগুলোর বংশ বাড়ানোর ব্যবস্থা করেন। এসব কাজের সাথে প্রজনন শিল্পের মিল আছে। তাই বলা যায়, জনাব জাকির প্রজনন শিল্পের কাজে নিয়োজিত আছেন।"
        },
        {
          "label": "ঘ",
          "question": "",
          "explanation": "উদ্দীপকের জনাব জাকিরের নেওয়া উদ্যোগ দেশে বেকারত্ব কমাতে অবশ্যই ইতিবাচক ভূমিকা পালন করবে বলে আমি মনে করি। যেকোনো দেশেই অর্থনৈতিক উন্নয়নে ব্যবসায় বা শিল্প গুরুত্বপূর্ণ ভূমিকা রাখে। শিল্পের উন্নয়ন ছাড়া একটি দেশকে এগিয়ে নিয়ে যাওয়া সম্ভব নয়। শিল্পের প্রসার হলেই দেশে ব্যবসা-বাণিজ্যের কাজ বিস্তৃত হয়। উদ্দীপকের জনাব জাকির বিবিএ অনার্স পাস করে চাকরির জন্য চেষ্টা করেও ব্যর্থ হন। তাই তিনি নিজ উদ্যোগে বৈজ্ঞানিক উপায়ে পুকুরে মাছ চাষ শুরু করেন। বর্তমানে জনাব জাকির একজন জনপ্রিয় ও সফল মাছচাষি। তার এ কাজ এখন অনেকেই অনুসরণ করছেন। জনাব 'জাকিরের গড়ে তোলা ব্যবসায়ে তার নিজ কর্মসংস্থানের পাশাপাশি অন্যদের কর্মসংস্থানেরও সুযোগ হয়। জনাব জাকিরের মতো নিজ উদ্যোগে দেশের বেকার যুবসমাজ এরূপ প্রকল্প গড়ে তুললে, সেখানে অনেকেই কর্মসংস্থানের সুযোগ পাবে। এতে তারা আর চাকরির আশায় বসে থাকবে না। এছাড়া তারা নিজেদের ও দেশের অর্থনৈতিক উন্নয়ন করতে পারবে। সুতরাং, বেকারত্ব কমাতে জনাব জাকিরের উদ্যোগ সফল ভূমিকা রাখবে বলে আমি মনে করি।"
        }
      ]
    },
    {
      "number": "2",
      "uddipok": "গণি মিয়া কৃষক পরিবারের কর্মঠ ছেলে। নদীবিধৌত পদ্মার পাড়ে তারা বাস করতেন। জমিতে পলি থাকায় সেখানে প্রচুর ফসল উৎপন্ন হতো। ফলে তারা সচ্ছল জীবিকা নির্বাহ করতেন। বন্যায় নদী ভাঙনের ফলে গত বছর গণি মিয়াদের ভিটেমাটি নদীগর্ভে বিলীন হয়ে যায়। এখন তারা কষ্টকর জীবনযাপন করছেন। তার ব্যবসায় করার ইচ্ছা ছিল। কিন্তু, ব্যাংক ঋণ না পেয়ে তিনি ইটের ভাটায় কাজ শুরু করেন। পরবর্তীতে নদীভাঙন এলাকায় সরকার ব্যাংক ঋণের ব্যবস্থা করলে গণি মিয়াদের আর্থিক অবস্থার উন্নয়ন হয়।",
      "tag": "DB 17",
      "sub_questions": [
        {
          "label": "ক",
          "question": "প্রযুক্তিগত পরিবেশ কী?",
          "explanation": "বিজ্ঞান ও কারিগরি শিক্ষা, বিজ্ঞানসংক্রান্ত প্রশিক্ষণ ও গবেষণা, প্রযুক্তির ব্যবহার, প্রযুক্তি আমদানির সুযোগ প্রভৃতি মিলে একটি দেশের অভ্যন্তরে সৃষ্ট পরিবেশকে প্রযুক্তিগত পরিবেশ বলে।"
        },
        {
          "label": "খ",
          "question": "সামাজিক পরিবেশ বলতে কী বোঝ? ব্যাখ্যা করো।",
          "explanation": "সমাজে বসবাসরত মানুষের সংখ্যা, শিক্ষা ব্যবস্থা, বেকারত্ব, জাতীয়তা, সভ্যতা প্রভৃতির সমন্বয়ে যে পরিবেশ গড়ে ওঠে, তাকে সামাজিক পরিবেশ বলে । এ পরিবেশের উপাদানগুলো মূলত মানুষের সৃষ্টি এবং মানুষের কাজের দ মাধ্যমে প্রভাবিত হয়। এটি ব্যবসায়ের আয়, লাভ-লোকসানকে নানাভাবে প্রভাবিত করে।"
        },
        {
          "label": "গ",
          "question": "গণি মিয়াদের মানবেতর জীবনযাপনের ওপর কোন পরিবেশের প্রভাব ছিল? ব্যাখ্যা করো।",
          "explanation": "উদ্দীপকের গণি মিয়াদের কষ্টকর জীবনযাপনের ওপর প্রাকৃতিক পরিবেশের প্রভাব ছিল। এ পরিবেশ কোনো দেশের প্রকৃতির বিভিন্ন উপাদান নিয়ে গঠিত হয়। সাধারণত দেশভেদে প্রাকৃতিক পরিবেশ আলাদা হয়ে থাকে। দেশের জলবায়ু, ভূ-প্রকৃতি, মৃত্তিকা, নদ-নদী, সাগর প্রভৃতির সমন্বয়ে এ পরিবেশ গঠিত। এসব উপাদানের পার্থক্যের কারণে দেশের ব্যবসায় কাজ ও মানুষের জীবনধারণও ভিন্ন হতে পারে । উদ্দীপকের গণি মিয়া পদ্মার পাড়ে বাস করতেন। জমিতে পলি থাকায় তারা সেখানে প্রচুর ফসল উৎপাদন করতে পারতেন। এর ফলে তারা সচ্ছল জীবিকা নির্বাহ করতেন। বন্যায় নদীভাঙনের ফলে গত বছর তাদের ভিটেমাটি নদীতে বিলীন হওয়ায় তারা কষ্টকর জীবনযাপন করছেন। এ প্রতিকূল পরিবেশকে মানুষ নিয়ন্ত্রণ করতে পারে না । প্রাকৃতিক কারণেই এ নদীভাঙন হয়েছে। সুতরাং, গণি মিয়াদের কষ্টকর জীবনযাপনের ওপর প্রাকৃতিক পরিবেশেরই প্রভাব ছিল।"
        },
        {
          "label": "ঘ",
          "question": "সরকারি নীতিমালা প্রণয়নের কারণে গণি মিয়ার মতো যুবকদের আর্থিক অবস্থার উন্নয়ন কি সম্ভব? মতামত দাও।",
          "explanation": "উদ্দীপকের গণি মিয়ার মতো যুবকদের আর্থিক অবস্থা সরকারি নীতিমালা প্রণয়নের মাধ্যমে উন্নয়ন করা সম্ভব বলে আমি মনে করি। দেশের রাজনৈতিক উপাদান নিয়ে রাজনৈতিক পরিবেশ গঠিত হয়। সরকারের স্থিতিশীলতা, নীতিমালা, দেশের সার্বভৌমত্ব, রাজনৈতিক দল, নেতৃত্ব, আইন-শৃঙ্খলা পরিস্থিতি প্রভৃতি এ পরিবেশের উপাদান। উন্নত ও সহনশীল রাজনৈতিক পরিবেশ দেশের ব্যবসায়ের জন্য সহায়ক। উদ্দীপকের গণি মিয়াদের অঞ্চলে নদীভাঙনে তাদের ভিটেমাটি নদীতে বিলীন হয়ে যায়। এরপর ব্যবসায় করার ইচ্ছা থাকলেও ব্যাংক ঋণ না পেয়ে তিনি ইটভাটায় কাজ নেন। পরবর্তী সময়ে সরকারি নীতিমালা প্রণয়নের মাধ্যমে নদীভাঙন এলাকায় সরকার ব্যাংক ঋণের ব্যবস্থা করে। এ সরকারি নীতিমালা রাজনৈতিক পরিবেশের উপাদান। গণি মিয়াদের মতো এদেশে অসংখ্য যুবক আছেন যারা সহজ শর্তে ব্যাংক ঋণের অভাবে ব্যবসায় করতে পারেন না। সরকার ব্যবসায় ক্ষেত্রে অনুকূল নীতিমালা প্রণয়ন করলে এ যুবকরা সহজভাবে ব্যবসায় শুরু করতে পারবেন। এতে অনেক লোকের কর্মসংস্থানের ব্যবস্থা হবে। এভাবে তারা নিজেদের অর্থনৈতিক উন্নয়ন করতে পারবেন। তাদের মাধ্যমে বেকার যুবকদেরও কাজের ব্যবস্থা হবে। এর ফলে তারা পারিবারিক আয়ের উৎস বাড়াতে পারবেন। অতএব, সরকারি নীতিমালা প্রণয়নের মাধ্যমে গণি মিয়ার মতো যুবকদের আর্থিক অবস্থার উন্নয়ন সম্ভব ।"
        }
      ]
    },
    {
      "number": "3",
      "uddipok": "জনাব শফিক তার নিজস্ব কারখানায় চামড়ার জুতা উৎপাদন করে বিভিন্ন বৃহদায়তন প্রতিষ্ঠানে সরবরাহ করেন। তাকে সহায়তা করার জন্য তার দুই বন্ধু শ্যামল ও সজল ঐ প্রতিষ্ঠানে কর্মরত। জনাব শফিকের উৎপাদিত জুতা মানসম্মত হওয়ায় বিভিন্ন প্রতিষ্ঠানে এর সুনাম আছে। তিনি তার বন্ধুদের সহায়তায় নিজস্ব তত্ত্বাবধানের মাধ্যমে উৎপাদন কাজ পরিচালনা করেন।",
      "tag": "DB 17",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে ।"
        },
        {
          "label": "খ",
          "question": "ব্যবসায়ে অসীম দায় বলতে কী বোঝায়? ব্যাখ্যা করো।",
          "explanation": "ব্যবসায়ে অসীম দায় বলতে ব্যবসায়ে নিয়োজিত মূলধনের বাইরেও ব্যক্তির দায় সৃষ্টি হওয়াকে বোঝায়। এ দায় সৃষ্টি হলে তা নিয়োজিত মূলধনের বাইরে ব্যক্তিগত সম্পত্তিকে দায়বদ্ধ করে। ফলে যা প্রয়োজনে ব্যক্তি দেউলিয়া হওয়ার আগ পর্যন্ত বিস্তৃত থাকে। এরূপ অসীম দায়ের কারণে সামর্থ্যবান ব্যক্তিরাও ব্যবসায় গঠনে উৎসাহিত হন না ।"
        },
        {
          "label": "গ",
          "question": "জনাব শফিকের ব্যবসায়টি কোন ধরনের সংগঠন? ব্যাখ্যা করো ।",
          "explanation": "উদ্দীপকের জনাব শফিকের ব্যবসায়টি একমালিকানা সংগঠনের অন্তর্ভুক্ত। এ ব্যবসায়ে একজন মাত্র মালিক থাকেন। তিনিই মূলধনের ব্যবস্থা করেন। ব্যবসায় পরিচালনা করার দায়িত্বও তার। তবে তাকে সহযোগিতা করার জন্য তিনি বেতনভুক্ত কর্মচারী নিয়োগ দিতে পারেন। উদ্দীপকের জনাব শফিক তার নিজস্ব কারখানায় মানসম্মত চামড়ার জুতা উৎপাদন করেন । পরে উৎপাদিত জুতা তিনি বিভিন্ন বৃহদায়তন প্রতিষ্ঠানে সরবরাহ করেন। তার এ কাজে তার দুই বন্ধু সহায়তা করেন। তারা নির্দিষ্ট পরিমাণ পারিশ্রমিকের বিনিময়ে এখানে নিযুক্ত আছেন। কিন্তু, তারা কোনো মুনাফা পান না। আবার, ব্যবসায়ে ক্ষতি হলেও তাদের কোনো দায় নেই। ব্যবসায়ের সব কাজ জনাব শফিকের মাধ্যমেই পরিচালিত হয়। এসব বৈশিষ্ট্যের সাথে একমালিকানা ব্যবসায়ের মিল আছে। সুতরাং, জনাব শফিক একমালিকানা ব্যবসায় গঠন করেছেন।"
        },
        {
          "label": "ঘ",
          "question": "জনাব শফিকের ব্যবসায়টি দেশের অর্থনৈতিক উন্নয়নে কী ধরনের ভূমিকা রাখতে পারে? মতামত দাও।",
          "explanation": "উদ্দীপকের জনাব শফিকের একমালিকানা ব্যবসায়টি অর্থনৈতিক উন্নয়নে ইতিবাচক ভূমিকা রাখতে পারে। এ ব্যবসায় অল্প মূলধন নিয়ে যে কেউ সহজে গঠন করতে পারেন। এতে তার কর্মসংস্থানের ব্যবস্থা হয়। আবার, কর্মচারী নিয়োগ করলে তাদেরও কাজের সুযোগ তৈরি হয়। এতে অর্থনৈতিক উন্নয়ন হয়। উদ্দীপকের জনাব শফিক চামড়ার জুতা উৎপাদন করে বিভিন্ন বৃহদায়তন প্রতিষ্ঠানে সরবরাহ করেন। তার কারখানার উৎপাদিত জুতা মানসম্মত হওয়ায় বিভিন্ন প্রতিষ্ঠানে এর সুনাম আছে। এছাড়া কাজ করার জন্য তিনি দু'জন কর্মচারী নিয়োগ করেছেন। জনাব শফিকের ব্যবসায়ের মাধ্যমে তার নিজের কাজের ব্যবস্থা হয়েছে। আবার, দু'জন কর্মী রাখায় তাদের বেকারত্ব দূর হয়েছে। উৎপাদিত জুতা মানসম্মত হওয়ায় তিনি এর বাজার আরও বাড়াতে পারেন। এতে আরও অনেকের কাজের ব্যবস্থা হবে। আবার, তাকে দেখে অনুপ্রাণিত হয়ে অনেকেই এ ধরনের ব্যবসায় গঠন করতে পারে। এতে ব্যবসায় সংশ্লিষ্ট সকলের আর্থিক অবস্থার উন্নয়ন হবে। সুতরাং বলা যায়, জনাব শফিকের ব্যবসায়টি দেশের অর্থনৈতিক উন্নয়নে গুরুত্বপূর্ণ ভূমিকা রাখতে পারে ।"
        }
      ]
    },
    {
      "number": "4",
      "uddipok": "রংপুরের মিতালী দত্ত নাটোর ও পাবনা থেকে মাছ সংগ্রহ করে শুঁটকি তৈরি করে তা দেশের বিভিন্ন অঞ্চলে সরবরাহ করেন। ঋণের জন্য তিনি বিভিন্ন ব্যাংকে যোগাযোগ করলেও জামানত ছাড়া ঋণ নিতে পারেন না। তার এক বন্ধু তাকে একটি ব্যাংকের নাম বলে যেখানে তার মতো ব্যবসায়ীদের জামানত ছাড়া ঋণ পাওয়ার সুযোগ রয়েছে। তিনি ঐ ব্যাংকের সাথে যোগাযোগ করে সফল হন এবং ব্যবসায় সম্প্রসারণ করতে সক্ষম হন।",
      "tag": "DB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "BSCIC-এর পূর্ণরূপ হলো Bangladesh Small and Cottage Industries Corporation |"
        },
        {
          "label": "খ",
          "question": "",
          "explanation": "ক্ষুদ্র ও মাঝারি ব্যবসায় সম্প্রসারণ ও উন্নয়নের জন্য ঋণ সহায়তা দেওয়ায় বাংলাদেশ সরকারের স্বাধীন ও স্বতন্ত্র প্রতিষ্ঠান হলো এসএমই ফাউন্ডেশন। এই ফাউন্ডেশন প্রতিষ্ঠা হওয়ার পর ক্ষুদ্র ও মাঝারি ব্যবসায় খাতে ঋণ সরবরাহ বেড়েছে। সংস্থাটি নতুন উদ্যোক্তাদের প্রয়োজনীয় তথ্য ও দিকনির্দেশনা দেয়। এছাড়া, উদ্যোক্তাদের ঋণ ও প্রশিক্ষণ সুবিধারও ব্যবস্থা করে।"
        },
        {
          "label": "গ",
          "question": "",
          "explanation": "জাউদ্দীপকের মিতালী দত্ত জামানত ছাড়া গ্রামীণ ব্যাংক থেকে ঋণ পেতে পারেন। এ ব্যাংক গ্রামের বিত্তহীন, দুস্থ নারী ও পুরুষদের ব্যাংকিং এবং ঋণ সুবিধা দেয়। দরিদ্র ও ভূমিহীন জনগোষ্ঠীকে ঋণ দেওয়ার কর্মসূচি নিয়ে এ প্রকল্প গঠিত হয়। উদ্দীপকের মিতালী দত্ত নাটোর ও পাবনা থেকে মাছ সংগ্রহ করে শুঁটকি তৈরি করেন। এরপর তা দেশের বিভিন্ন অঞ্চলে সরবরাহ করেন। ব্যবসায়টি সম্প্রসারণ করতে ঋণের জন্য তিনি বিভিন্ন ব্যাংকে যোগাযোগ করলেও জামানত ছাড়া ঋণ নিতে পারেন নি। তাই বন্ধুর পরামর্শে তিনি একটি ব্যাংকে ঋণের জন্য যান। এ ব্যাংকে ব্যবসায়ীদের জামানত ছাড়া ঋণ পাওয়ার সুযোগ আছে। ব্যাংকটি নারী উদ্যোক্তাদের বিশেষ ঋণ সুবিধা দিয়ে থাকে। এ ধরনের ঋণদান কাজ গ্রামীণ ব্যাংক করে থাকে। সুতরাং, মিতালী দত্ত গ্রামীণ ব্যাংক থেকে জামানত ছাড়া ঋণ পেতে পারেন।"
        },
        {
          "label": "ঘ",
          "question": "",
          "explanation": "নারী উদ্যোক্তা উন্নয়নে গ্রামীণ ব্যাংক-এর ঋণ গুরুত্বপূর্ণ অবদান রাখতে সক্ষম। এ ব্যাংক দরিদ্র নারী উদ্যোক্তাদের জামানতবিহীন ক্ষুদ্র ঋণ দেয়। এটি নারী উদ্যোক্তা উন্নয়নে প্রয়োজনীয় সহায়তা করে থাকে। উদ্দীপকের মিতালী দত্ত গ্রামীণ ব্যাংক থেকে জামানতবিহীন ঋণ পেয়ে তার ব্যবসায়িক কাজকে সম্প্রসারণ করেন। ফলে তিনি নিজের অর্থনৈতিক সমৃদ্ধি অর্জন করতে পেরেছেন। তিনি একজন নারী উদ্যোক্তা হিসেবে এ ঋণ পেয়ে সহজেই তার ব্যবসায়ের উন্নয়ন করতে সক্ষম হয়েছেন। এদেশে অসংখ্য দরিদ্র নারী উদ্যোক্তা আছে যারা সহজ শর্তে ঋণের অভাবে ব্যবসায় গঠনে পিছিয়ে পড়ছেন। গ্রামীণ ব্যাংক এই দরিদ্র নারী উদ্যোক্তাদের দলগতভাবে জামানতবিহীন ঋণ দিয়ে থাকে। এতে সহজে নারী ব্যবসায়ীরা তাদের ব্যবসায় চালাতে ও সম্প্রসারণ করে লাভবান হতে পারেন। এছাড়া, মহাজন শ্রেণিকে ঋণের অতিরিক্ত সুদ দেওয়া থেকে তারা রক্ষা পেতে পারেন। এ ধরনের ঋণ নিয়ে তারা মাছ চাষ, হাঁস-মুরগির খামার প্রভৃতি তৈরি করে ক্ষুদ্র শিল্পের উন্নয়ন করতে পারেন। মিতালী দত্তকে দেখে এলাকার অন্য নারীরাও ব্যবসায় গঠনে আগ্রহী হবেন। এতে তাদেরও কর্মসংস্থানের ব্যবস্থা হবে। সুতরাং, নারী উদ্যোক্তা উন্নয়নে গ্রামীণ ব্যাংক জামানতবিহীন ঋণ গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "জনাব আরিফ ও তার ছয় বন্ধু একত্রিত হয়ে ৯০ কোটি টাকা মূলধন নিয়ে আনন্দ ট্রেডার্স নামে একটি ব্যবসায় গঠন করেন। আরিফ ও তার বন্ধু রিপন পরিচালক নিযুক্ত হন। তাদের সঠিক পরিচালনায় প্রতিষ্ঠানটি অল্প সময়েই সফলতার মুখ দেখে। পরবর্তীতে তারা পরিচালকের সংখ্যা ও মূলধন বাড়ানোসহ ব্যবসায়টি সম্প্রসারণের সিদ্ধান্ত নেন। এ লক্ষ্যে তারা উচ্চহার সুদের ব্যাংক ঋণের পরিবর্তে জনগণের মাঝে শেয়ার বিক্রি করে মূলধন সংগ্রহের উদ্যোগ নেন।",
      "tag": "DB 17",
      "sub_questions": [
        {
          "label": "ক",
          "question": "পরিমেল নিয়মাবলি কী?",
          "explanation": "যে দলিলে কোম্পানির অভ্যন্তরীণ কাজ পরিচালনা সংক্রান্ত যাবতীয় নিয়ম-নীতি লিপিবদ্ধ থাকে এবং যেটি প্রতিষ্ঠানে নিয়োজিত বিভিন্ন ব্যক্তির ক্ষমতা, কর্তৃত্ব ও সম্পর্কের দিকনির্দেশনা দেয়; তাকে পরিমেল নিয়মাবলি বলে ।"
        },
        {
          "label": "খ",
          "question": "কোম্পানির চিরন্তন অস্তিত্ব বলতে কী বোঝ?",
          "explanation": "চিরন্তন অস্তিত্ব বলতে কখনো বিলুপ্ত হয় না এমন অস্তিত্বকে বোঝায়। কোম্পানি সংগঠন অন্যান্য ব্যবসায়ের মতো সহজে বিলুপ্ত হয় না। আইন অনুযায়ী এ ব্যবসায় চিরন্তন অস্তিত্বের মর্যাদা ভোগ করে। পৃথক ও স্বাধীন সত্তার কারণে শেয়ারহোল্ডারদের মৃত্যু, দেউলিয়াত্ব, শেয়ার হস্তান্তর প্রভৃতি এ ব্যবসায়ের অস্তিত্বকে বিপন্ন করে না। আইনগত আনুষ্ঠানিকতার মাধ্যমেই এ ব্যবসায়ের বিলোপ হয়। তাই কোম্পানি হলো চিরন্তন অস্তিত্বসম্পন্ন প্রতিষ্ঠান।"
        },
        {
          "label": "গ",
          "question": "উদ্দীপকে উল্লিখিত প্রথম পর্যায়ের ব্যবসায়টি কোন ধরনের? ব্যাখ্যা করো।",
          "explanation": "উদ্দীপকে উল্লিখিত প্রথম পর্যায়ের ব্যবসায়টি প্রাইভেট লিমিটেড কোম্পানি সংগঠন। এ কোম্পানির সদস্য সংখ্যা সর্বনিম্ন ২ এবং সর্বোচ্চ ৫০ জন হয়ে থাকে। এর পরিচালক সংখ্যা ২ জন। এ কোম্পানির শেয়ার অবাধে হস্তান্তরযোগ্য নয়। এছাড়া, প্রাইভেট লিমিটেড কোম্পানি জনগণের উদ্দেশে শেয়ার ও ঋণপত্র কেনার আহ্বান জানাতে পারে না। উদ্দীপকে উল্লিখিত প্রথম পর্যায়ের ব্যবসায় প্রতিষ্ঠানের সদস্য সংখ্যা ৭ জন। ব্যবসায়টিতে আরিফ ও তার বন্ধু রিপন এ দু'জন পরিচালক নিযুক্ত হন। তারা কোম্পানি পরিচালনায় ও সিদ্ধান্ত নিতে ভূমিকা রাখেন। এসব বৈশিষ্ট্যের সাথে প্রাইভেট লিমিটেড কোম্পানির মিলআছে। সুতরাং, পরিচালক ও সদস্য সংখ্যার ভিত্তিতে প্রথম পর্যায়ের ব্যবসায়টি প্রাইভেট লিমিটেড কোম্পানি সংগঠন।"
        },
        {
          "label": "ঘ",
          "question": "উদ্দীপকে ১ম ও ২য় পর্যায়ের ব্যবসায়ের মধ্যে কোনটি অর্থনীতিতে বেশি গুরুত্বপূর্ণ ভূমিকা পালন করবে? তোমার উত্তরের সপক্ষে যুক্তি দাও।",
          "explanation": "উদ্দীপকের ২য় পর্যায়ের ব্যবসায় পাবলিক লিমিটেড কোম্পানিই অর্থনীতিতে বেশি গুরুত্বপূর্ণ ভূমিকা পালন করবে। পাবলিক লিমিটেড কোম্পানির সর্বনিম্ন সদস্য সংখ্যা ৭ জন এবং সর্বোচ্চ এর শেয়ার সংখ্যা দ্বারা সীমাবদ্ধ। এর ন্যূনতম পরিচালক সংখ্যা ৩ জন। এর শেয়ার জনসাধারণের কাছে অবাধে হস্তান্তরযোগ্য। তাই অর্থসংস্থানের সুযোগ বেশি থাকে। উদ্দীপকের ১ম পর্যায়ের ব্যবসায়টি ছিল প্রাইভেট লিমিটেড কোম্পানি। পরবর্তীতে তারা পরিচালকের সংখ্যা ও মূলধন বাড়ানোসহ ব্যবসায়টি সম্প্রসারণের সিদ্ধান্ত নেন। এ লক্ষ্যে তারা জনগণের কাছে শেয়ার বিক্রি করে মূলধন সংগ্রহের উদ্যোগ নেন। ফলে ২য় পর্যায়ের ব্যবসায়, প্রতিষ্ঠানটিকে পাবলিক লিমিটেড কোম্পানি সংগঠনে পরিণত করেছে। পাবলিক লিমিটেড কোম্পানির সদস্য সংখ্যা বেশি হওয়ায় এখানে বেশি লোকের কর্মসংস্থান হয়। এছাড়া, এতে শেয়ার ও ঋণপত্র অবাধে হস্তান্তর করা যায় । ফলে অর্থনীতিতে মূলধন গঠনে বেশি ভূমিকা রাখতে পারে। অন্যদিকে প্রাইভেট লিমিটেড কোম্পানির সদস্য সংখ্যা কম থাকায়, বেশি মূলধন গঠনের সুযোগ থাকে না। অতএব, সুযোগ-সুবিধা বিবেচনায় ২য় পর্যায়ের পাবলিক লিমিটেড কোম্পানিটি অর্থনীতিতে বেশি গুরুত্বপূর্ণ ভূমিকা পালন করবে।"
        }
      ]
    },
    {
      "number": "6",
      "uddipok": "মধ্যস্থব্যবসায়ীদের হাত থেকে রক্ষা পাওয়ার জন্য কুমারখালীর তাঁতিরা ২০১৩ সালে ৫০ জন একত্র হয়ে একটি সমবায় সমিতি গঠন করেন। পরবর্তী তিন বছরে তাদের অর্জিত মুনাফার পরিমাণ যথাক্রমে ৬০,০০০, ৬৫,০০০ ও ৭৫,০০০ টাকা। তারা বিধিবদ্ধ নিয়ম অনুসারে ন্যূনতম হারে সঞ্চিতি তহবিল জমা রাখেন। তারা প্রতিটি ১৫,০০০ টাকা দরে দুইটি তাঁতকল কেনার জন্য সংরক্ষিত তহবিল ব্যবহারের চিন্তা করছেন।",
      "tag": "DB 17",
      "sub_questions": [
        {
          "label": "ক",
          "question": "সমবায়ের মূলমন্ত্র কী?",
          "explanation": "'একতাই বল' হচ্ছে সমবায়ের মূলমন্ত্র ।"
        },
        {
          "label": "খ",
          "question": "সমবায়ের উপৰিধি বলতে কী বোঝ?",
          "explanation": "সমবায় সমিতির পরিচালনাসংক্রান্ত সব নিয়মকানুন যে দলিলে লেখা থাকে, তাকে সমবায় উপবিধি বলে। এটি সমবায়ের মূল বা প্রধান দলিল। এর ওপর ভিত্তি করে সমবায় সমিতি গঠিত ও পরিচালিত হয়। এর বাইরে কোনো কাজ করা সমবায় সমিতির জন্য বৈধ নয়। এ উপবিধির বাইরে কোনো সমস্যার উদ্ভব হলে তা সমবায় নিবন্ধকের অনুমতি নিয়ে মীমাংসা করতে হয়। এক্ষেত্রে সমবায় আইন ও সমবায় বিধিমালা অনুসরণ করতে হয় ।"
        },
        {
          "label": "গ",
          "question": "উদ্দীপকে তিন বছরের মোট মুনাফার সর্বোচ্চ কত পরিমাণ অর্থ সদস্যদের মধ্যে বণ্টিত হবে? নির্ণয় করো ।",
          "explanation": "উদ্দীপকে গঠিত সমবায় সমিতিটির তিন বছরের অর্জিত মুনাফা হলো ৬০,০০০ টাকা, ৬৫,০০০ টাকা ও ৭৫০০০ টাকা। তারা বিধিবদ্ধ নিয়ম অনুসারে ন্যূনতম হারে সঞ্চিতি তহবিল সংরক্ষণ করেন। সমবায় আইন অনুযায়ী ১৫% সংরক্ষিত তহবিল এবং ৩% উন্নয়ন তহবিলে চাঁদা হিসেবে সংরক্ষণ করতে হয়। এ ১৮% বাদে বাকি ৮২% মুনাফা সদস্যদের মধ্যে বণ্টন করতে হয়। এক্ষেত্রে প্রতি সদস্য তার ক্রয়কৃত শেয়ার অনুপাতে মুনাফা পাবে । সুতরাং সদস্যদের বণ্টনযোগ্য মুনাফার পরিমাণ হবে— তিন বছরে অর্জিত মোট মুনাফা (৬০,০০০ + ৬৫০০০ + ৭৫,০০০) টাকা = ২,০০,০০০ টাকা বাদ: ১৫% সংরক্ষিত তহবিল (২,০০,০০০×১৫%) = ৩০,০০০ টাকা বাদ: ৩% উন্নয়ন তহবিল (২,০০,০০০×৩%)      ~~~~         = ৬,০০০ টাকা ———————————————————— ———————————————————— ———————————————————— ∴ \\therefore ∴ বণ্টনযোগ্য মোট মুনাফা                           ~~~~~~~~~~~~~~~~~~~~~~~~~                                                   == ১,৬৪,০০০ টাকা । ∴ \\therefore ∴ সদস্যদের বণ্টনযোগ্য মোট মুনাফার পরিমাণ ১,৬৪,০০০ টাকা ।"
        },
        {
          "label": "ঘ",
          "question": "তুমি কি মনে করো সংরক্ষিত তহবিলের টাকা থেকে দুটি তাঁতকল কেনার সমুদয় অর্থের সংস্থান হবে? যুক্তিসহ মতামত দাও।",
          "explanation": "সংরক্ষিত তহবিলের টাকা থেকে দুটি তাঁতকল কেনার সমুদয় অর্থের ব্যবস্থা হবে বলে আমি মনে করি । সমবায় সমিতির অর্জিত মুনাফার পুরোটাই সদস্যদের মধ্যে ভাগ করা হয় না। আইনানুযায়ী বাধ্যতামূলকভাবে অর্জিত মুনাফার ন্যূনতম ১৫% সংরক্ষিত তহবিলে জমা করতে হয়। এই অর্থ ভবিষ্যতে ব্যবসায় বাড়ানোর জন্য খরচ করা হয়। উদ্দীপকের কুমারখালীর ৫০ জন তাঁতি একত্র হয়ে একটি উৎপাদন সমবায় সমিতি গঠন করেন। তারা সমিতির অর্জিত মুনাফার ১৫% সংরক্ষিত তহবিলে জমা রাখেন। পরে ১৫,০০০ টাকা দরে দুইটি তাঁতকল কেনার জন্য সংরক্ষিত তহবিল ব্যবহারের চিন্তা করছেন। এক্ষেত্রে তাঁতকল কেনার জন্য মোট (১৫,০০০×২) বা ৩০,০০০ টাকা প্রয়োজন । তিন বছরে সংরক্ষিত তহবিলে জমাকৃত অর্থের পরিমাণ দাঁড়ায় (৬০,০০০ + ৬৫,০০০ + ৭৫,০০০) x ১৫% = ৩০, ০০০ টাকা । তাঁতকল কেনার জন্যও প্রয়োজন ৩০,০০০ টাকা। সুতরাং, এ সংরক্ষিত তহবিলের টাকা থেকেই তারা ২টি তাঁতকল কেনার সমুদয় অর্থের ব্যবস্থা করতে পারবেন ।"
        }
      ]
    },
    {
      "number": "7",
      "uddipok": "অমিত রবীন্দ্রনাথের ছোটগল্পটি পড়েছে। তৎকালীন সময় তথা ব্রিটিশ আমল থেকে অদ্যাবধি এ সার্ভিস চালু আছে। তবে মোবাইল ফোন, কুরিয়ার সার্ভিস প্রভৃতি উদ্ভাবনের কারণে এর গুরুত্ব কমেছে। বাংলাদেশে ব্রিটিশ আমল থেকে চলে আসা আরেকটি নিরাপদ ও সাশ্রয়ী গণপরিবহন সার্ভিস আছে। সহজ ও আরামদায়ক সেবা হওয়ায় এর চাহিদা বেশি। এ প্রতিষ্ঠানকে অন্য কোনো প্রতিষ্ঠানের সাথে প্রতিযোগিতা করতে হয় না। তা সত্ত্বেও প্রতিষ্ঠানটি গ্রাহকদের সন্তুষ্টি অর্জনে সক্ষম হয়নি।",
      "tag": "DB 17",
      "sub_questions": [
        {
          "label": "ক",
          "question": "BTTB \\text{BTTB} BTTB কী?",
          "explanation": "বাংলাদেশে স্থায়ী টেলিফোন স্যালন লাইন প্রতিষ্ঠা, পরিচালনা, সংযোগ দেওয়া এবং ইন্টারনেট সেবা, আন্তঃসংযোগ প্রভৃতি সুবিধা দেওয়ার ক্ষেত্রে সরকারি প্রতিষ্ঠান হলো-BTTB (Bangladesh Telegraph Telephone Board)।"
        },
        {
          "label": "খ",
          "question": "বাংলাদেশ পর্যটন করপোরেশন বলতে কী বোঝ? ব্যাখ্যা করো ।",
          "explanation": "বাংলাদেশ পর্যটন করপোরেশন হলো বাংলাদেশ বেসামরিক বিমান পরিবহন ও পর্যটন মন্ত্রণালয়ের অধীন একটি বিধিবদ্ধ সংস্থা। এটি দেশের জাতীয় পর্যটন সংস্থা। প্রতিষ্ঠানটি পর্যটন শিল্পের উন্নয়নে কাজ করে যাচ্ছে। দেশে ও দেশের বাইরে এটি পর্যটকদের জন্য অভ্যর্থনার ব্যবস্থা করে। এছাড়া, এটি প্রয়োজনীয় তথ্য সরবরাহের ব্যবস্থাও করে। এতে ভ্রমণকারীরা স্বাচ্ছন্দ্যে বাংলাদেশ ভ্রমণ করতে পারে ।"
        },
        {
          "label": "গ",
          "question": "উদ্দীপকে প্রথমে কোন রাষ্ট্রীয় প্রতিষ্ঠানের কথা বলা হয়েছে? ব্যাখ্যা করো।",
          "explanation": "উদ্দীপকে প্রথমে 'ডাক বিভাগ' রাষ্ট্রীয় প্রতিষ্ঠানটির কথা বলা হয়েছে। এটি ডাক-সংশ্লিষ্ট পণ্য বা সেবা জনগণের কাছে পৌঁছে দেওয়ার কাজে নিয়োজিত। প্রতিষ্ঠানটি সরকারের ডাক ও টেলিযোগাযোগ মন্ত্রণালয়ের অধীন একটি বিভাগ। এটি সরকারি মালিকানায় প্রতিষ্ঠিত ও পরিচালিত হয়। বিশেষ করে গ্রামীণ জনগণকে কম খরচে চিঠিপত্র ও অর্থ দেওয়া- নেওয়ার ক্ষেত্রে এটি ভূমিকা রাখে। উদ্দীপকে বলা হয়েছে, ব্রিটিশ আমল থেকে এখন পর্যন্ত একটি সার্ভিস চালু আছে। তবে মোবাইল ফোন, কুরিয়ার সার্ভিস প্রভৃতির উদ্ভবের কারণে এর গুরুত্ব কমে গেছে। এটি ব্রিটিশ আমল থেকেই সাশ্রয়ী ও নির্ভরযোগ্য সেবা দিয়ে আসছে। বর্তমানে আধুনিক প্রযুক্তির সাথে তাল মিলিয়ে এর সেবা কাজ চালানো যাচ্ছে না। এত বড় ও সম্ভাবনাময় এ প্রতিষ্ঠানটিকে প্রযুক্তিনির্ভর কাজে পরিচালিত করা প্রয়োজন। এতে সাধারণ মানুষ কম খরচে আরও অনেক বেশি সেবা নেওয়ার সুযোগ পাবে। এসব কাজের সাথে রাষ্ট্রীয় প্রতিষ্ঠান ডাক বিভাগ-এর ডাকসেবার মিল আছে। সুতরাং, উদ্দীপকে প্রথমে ডাক বিভাগ-এর কথা বলা হয়েছে।"
        },
        {
          "label": "ঘ",
          "question": "উদ্দীপকে পরবর্তীতে যে প্রতিষ্ঠানের কথা বলা হয়েছে তার গ্রাহকসেবার মান বাড়ানোর প্রয়োজনীয়তা সম্পর্কে মতামত দাও ।",
          "explanation": "উদ্দীপকে পরবর্তী সময়ে বাংলাদেশ রেলওয়ে-এর কথা বলা হয়েছে, যার গ্রাহকসেবার মান বাড়ানোর প্রয়োজনীয়তা আছে । সরকারি মালিকানায় ও পরিচালনায় দেশের প্রধান পরিবহন সংস্থা হলো বাংলাদেশ রেলওয়ে। এটি যাত্রীদেরকে সাশ্রয়ী, নিরাপদ ও কম খরচে . পরিবহন সেবা দেয়। উদ্দীপকে বলা হয়েছে, এদেশে ব্রিটিশ আমল থেকে চলে আসা আরেকটি নিরাপদ ও সাশ্রয়ী গণপরিবহন সার্ভিস আছে। সহজ ও আরামদায়ক সেবা হওয়ায় যাত্রীদের কাছে এর চাহিদা বেশি। এ প্রতিষ্ঠানকে অন্য প্রতিষ্ঠানের সাথে প্রতিযোগিতা করতে হয় না। তবুও প্রতিষ্ঠানটি গ্রাহক সন্তুষ্টি অর্জনে সক্ষম হয়নি । রেল পরিবহন সেবা জনগণের কাছে আরও গ্রহণযোগ্য করে তুলতে রেলওয়েকে বিশেষ পদক্ষেপ নিতে হবে। যাত্রীদের সুবিধার জন্য এটি শীতাতপ নিয়ন্ত্রণ, কেবিন সুবিধা প্রভৃতি বাড়াতে পারে। এছাড়া ইন্টারনেটে ও মোবাইল ফোনের মাধ্যমে রেলের টিকিট সংগ্রহের ব্যবস্থা সহজে করতে হবে। এতে যাত্রীর সুলভ মূল্যে এবং কম সময়ে দক্ষ রেল পরিবহন সেবা পেতে পারবে। এতে যাত্রীদের থেকে রেলওয়ে পরিবহনের প্রতি স্থায়ীভাবে আস্থা ও সন্তুষ্টি অর্জন করা সম্ভব হবে। সুতরাং, বাংলাদেশ রেলওয়ে-এর গ্রাহকসেবার মান বাড়ালে তা যথার্থ হবে।"
        }
      ]
    },
    {
      "number": "8",
      "uddipok": "জনাব অর্ণব একজন সঙ্গীত শিল্পী। তিনি গান লিখেন এবং সুর করেন। প্রিজম নামের একজন নতুন শিল্পী গানের একক অ্যালবাম বাজারে ছাড়েন। অনার অর্ণব প্রিজমের প্রকাশিত সিডির একটি গানের সুর তার নিজের বলে দাবি করে আদালতে মামলা করেন। কিন্তু তিনি তাতে কোনো প্রতিকার পাননি।",
      "tag": "DB 17",
      "sub_questions": [
        {
          "label": "ক",
          "question": "সামাজিক ব্যবসায় কী?",
          "explanation": "ব্যক্তিগত মুনাফা অর্জনের লক্ষ্যে পরিচালিত না হয়ে দারিদ্র্য দূরীকরণ, সামাজিক কল্যাণ ও ব্যবসায় প্রসারের উদ্দেশ্য নিয়ে মূলধন বিনিয়োগ ও পরিচালনা করাকে সামাজিক ব্যবসায় বলে ।"
        },
        {
          "label": "খ",
          "question": "ISO সনদ বলতে কী বোঝ?",
          "explanation": "ISO হলো আন্তর্জাতিক মান নিয়ন্ত্রণকারী সংস্থা। এটি কোনো উৎপাদনকারী প্রতিষ্ঠান বা প্রতিষ্ঠানের পণ্য/সেবার গুণগত মান পরীক্ষা-নিরীক্ষা করে আন্তর্জাতিক মান নিশ্চিত করে সনদ দেয়। এর মাধ্যমে পণ্য ও সেবার শিল্প বিবরণী দিয়ে এটি আন্তর্জাতিক মানের শিল্পকে আরও দক্ষ ও কার্যকর করতে সাহায্য করে। এছাড়া, আন্তর্জাতিক ঐকমত্য স্থাপনের মাধ্যমে এটি আন্তর্জাতিক বাণিজ্যের বাধা দূর করে ।"
        },
        {
          "label": "গ",
          "question": "উদ্দীপকে কোন আইনের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে কপিরাইট আইনের প্রতি ইঙ্গিত করা হয়েছে। কপিরাইটের মাধ্যমে লেখক বা শিল্পী তার সৃষ্টিকর্মের ওপর একটি নির্দিষ্ট সময়ের জন্য স্থায়ী আইনগত অধিকার পান। কপিরাইট আইনের ফলে শিল্পকর্ম নির্দিষ্ট সময়ের জন্য বিক্রয়, উন্নয়ন বা ব্যবহারের একচ্ছত্র অধিকার লাভ করা যায়। গল্প, প্রবন্ধ, কবিতা, নাটক, গান, চলচ্চিত্র প্রভৃতির সুরক্ষার জন্য এ আইনের সহায়তা নিতে হয় । উদ্দীপকে বলা হয়েছে, জনাব অর্ণব একজন সঙ্গীত শিল্পী। তিনি গান লেখেন ও সুর করেন। প্রিজম নামের একজন নতুন শিল্পী গানের একক অ্যালবাম করে বাজারে ছাড়েন। জনাব অর্ণব প্রিজমের প্রকাশিত সিডির একটি গানের সুর তার নিজের বলে দাবি করে আদালতে মামলা করেন । কারণ, তিনি তার গানের সুর ব্যবহারের ও বিক্রির একক অধিকারী। এতে কেউ তার সৃষ্টিকর্ম নকল করার চেষ্টা করলে তার বিরুদ্ধে মামলা করা যাবে। এসব বৈশিষ্ট্যের সাথে কপিরাইট আইনের মিল আছে । সুতরাং, উদ্দীপকে কপিরাইট আইনের কথা বলা হয়েছে।"
        },
        {
          "label": "ঘ",
          "question": "জনাব অর্ণবের আদালতের আশ্রয় নিয়েও কোনো প্রতিকার না পাওয়ার যৌক্তিকতা মূল্যায়ন করো।",
          "explanation": "উদ্দীপকের জনাব অর্ণবের সুর করা গান কপিরাইট আইনে নিবন্ধিত না থাকায় আদালতের আশ্রয় নিয়েও কোনো প্রতিকার পাবেন না। লেখক বা শিল্পীর সৃষ্টিকর্ম নকল থেকে রক্ষা করতে কপিরাইট নিবন্ধন করা আবশ্যক। এ নিবন্ধন করা না হলে যে কেউ সৃষ্টিকর্ম নকল করতে পারে। তখন আদালতে মামলা করেও ক্ষতিপূরণ পাওয়া সম্ভব হয় না। উদ্দীপকের প্রিজম নামের একজন নতুন শিল্পী গানের একক অ্যালবাম বাজারে ছাড়েন। জনাব অর্ণব প্রিজমের প্রকাশিত সিডির একটি গানের সুর তার নিজের বলে দাবি করে আদালতে মামলা করেন। কিন্তু জনাব অর্ণবের সুর করা গানের অ্যালবামটি কপিরাইট আইনে নিবন্ধিত ছিল না। কপিরাইটের মাধ্যমে শিল্পী বা লেখক তার সৃষ্টিকর্ম ব্যবহারের একক অধিকার লাভ করেন । কিন্তু, নিবন্ধন করা না থাকলে অন্য কেউ ঐ সৃষ্ট কর্ম নকল বা ব্যবহার করলেও প্রকৃত সৃষ্টিকারী কোনো আইনি প্রতিকার পান না। জনাব অর্ণবেরও গানের সুর কপিরাইট আইনে নিবন্ধন করা ছিল না। এ কারণে তার সুর নকল করলে আদালতে মামলা করে তিনি কোনো আইনি সুরক্ষা পাননি। অতএব, কপিরাইট আইন অনুযায়ী জনাব অর্ণবের আইনি প্রতিকার না পাওয়াই যৌক্তিক।"
        }
      ]
    },
    {
      "number": "9",
      "uddipok": "জনাব জাহিদ একজন চিংড়ি রপ্তানিকারক। তিনি হিমায়িত চিংড়ি প্যাকেট করার জন্য উন্নতমানের যন্ত্রপাতি ব্যবহারের সিদ্ধান্ত নিয়েছিলেন। কিন্তু এক্ষেত্রে সরকারি সহায়তা পর্যাপ্ত না হওয়ায় যন্ত্রপাতি আমদানি বিলম্বিত হচ্ছে। সম্প্রতি সরকার চিংড়িখাতে কর অবকাশ প্রত্যাহারের ঘোষণা দিয়েছে। বিষয়গুলো নিয়ে জনাব জাহিদ খুব চিন্তিত। অথচ জনাব জাহিদ ২০১২ সালে একটি সরকারি প্রতিষ্ঠান থেকে সেরা রপ্তানিকারকের পুরস্কার পেয়েছিলেন। রপ্তানি উন্নয়নে ঐ প্রতিষ্ঠানের প্রশিক্ষণ কর্মসূচিতেও তিনি অংশ নিয়েছেন।",
      "tag": "DB 17",
      "sub_questions": [
        {
          "label": "ক",
          "question": "ASEAN কী?",
          "explanation": "আঞ্চলিক, রাজনৈতিক ও অর্থনৈতিক বিষয়ে পারস্পরিক সহযোগিতা ও অবাধ বাণিজ্য ব্যবস্থা গড়ে তোলার জন্য দক্ষিণ-পূর্ব সহযোগিতা এশিয়ার বিভিন্ন রাষ্ট্র মিলে যে শক্তিশালী সংস্থা গড়ে তুলেছে, তা-ই ASEAN ।"
        },
        {
          "label": "খ",
          "question": "ব্যবসায়ের সহায়ক সেবা বলতে কী বোঝ? ব্যাখ্যা করো।",
          "explanation": "ব্যবসায় প্রতিষ্ঠান সঠিকভাবে গঠন ও পরিচালনায় সরকারি- বেসরকারি বিভিন্ন প্রতিষ্ঠান থেকে যে সেবা নেওয়ার প্রয়োজন হয়,তাকে সহায়ক সেবা বলে। ব্যবসায় স্থাপন ও পরিচালনা ঝুঁকিপূর্ণ কাজ। তাই প্রতিষ্ঠিত ব্যবসায় - সফলভাবে টিকিয়ে রাখার জন্য উদ্যোক্তা বা ব্যবসায়ী সর্বোচ্চ চেষ্টা করেন। এক্ষেত্রে শুধু নিজের বুদ্ধিমত্তা বা সামর্থ্য দিয়ে সব কাজ করা সম্ভব না-ও হতে পারে। তাই অন্য ব্যক্তি বা প্রতিষ্ঠানের সহযোগিতা নিতে হয়। এ সহযোগিতাই হলো ব্যবসায়ে সহায়ক সেবা ।"
        },
        {
          "label": "গ",
          "question": "জনাৰ জাহিদ কোন প্রতিষ্ঠান থেকে সেরা রপ্তানিকারনে স্বীকৃতি পান? ব্যাখ্যা করো।",
          "explanation": "উদ্দীপকের জনাব জাহিদ রপ্তানি উন্নয়ন ব্যুরো থেকে সেরা রপ্তানিকারকের স্বীকৃতি পান । এ প্রতিষ্ঠান দেশের রপ্তানি আয় বাড়িয়ে অর্থনীতিকে শক্তিশালী করতে কাজ করছে। এটি একটি আধা-স্বায়ত্তশাসিত প্রতিষ্ঠান। বিভিন্ন আন্তর্জাতিক মেলায় অংশ নিয়ে প্রতিষ্ঠানটি উৎপাদিত পণ্যের আন্তর্জাতিক বাজার তৈরি ও সম্প্রসারণে কাজ করে থাকে । উদ্দীপকের জনাব জাহিদ একজন চিংড়ি রপ্তানিকারক। তিনি ২০১২ সালে একটি সরকারি প্রতিষ্ঠান থেকে সেরা রপ্তানিকারকের পুরস্কার পেয়েছিলেন। রপ্তানি উন্নয়নে ঐ প্রতিষ্ঠানের প্রশিক্ষণ কর্মসূচিতেও তিনি অংশ নিয়েছেন। প্রতিষ্ঠানটি দেশের রপ্তানি বাড়ানোর লক্ষ্যে কাজ করে। এটি দেশীয় রপ্তানিকারকদের সাথে বিদেশি ক্রেতাদের বাণিজ্য চুক্তি সম্পাদনে সহায়তা করে। রপ্তানি বাণিজ্যে অর্থ সংগ্রহেও উৎপাদক ও রপ্তানিকারকদের সহায়তা করে। এসব কাজ দেশের রপ্তানি উন্নয়ন ব্যুরো প্রতিষ্ঠানটির মাধ্যমে করা হয়। সুতরাং জনাব জাহিদ রপ্তানি উন্নয়ন ব্যুরো থেকে সেরা রপ্তানিকারকের পুরস্কার পান ।"
        },
        {
          "label": "ঘ",
          "question": "সমর্থনমূলক সহায়তার অভাবই জনাব জাহিদের দুশ্চিন্তার মুল কারণ – তুমি কি একমত? যুক্তি দাও ।",
          "explanation": "সমর্থনমূলক সহায়তার অভাবই জনাব জাহিদের দুশ্চিন্তার মূল কারণ- কথাটির সাথে আমি একমত। এ ধরনের সহায়তা উদ্যোক্তা ব্যবসায় গঠনে আগ্রহী হওয়ার বাস্তবে তা গঠনে প্রয়োজন হয়। এর মাধ্যমে তিনি শিল্প স্থাপন, পরিচালনা ও সম্পদ ব্যবহারে বিভিন্ন সুযোগ-সুবিধা পেয়ে থাকেন। প্রযুক্তিগত উন্নয়ন, যন্ত্রপাতি সংগ্রহ, কর অবকাশ প্রভৃতি সমর্থনমূলক সহায়তার অন্তর্গত। উদ্দীপকের চিংড়ি রপ্তানিকারক জনাব জাহিদ হিমায়িত চিংড়ি প্যাকেট করার জন্য উন্নত যন্ত্রপাতি ব্যবহারের সিদ্ধান্ত নেন। কিন্তু এক্ষেত্রে সরকারি সহায়তা পর্যাপ্ত না থাকায় যন্ত্রপাতি আমদানিতে দেরি হচ্ছে। সম্প্রতি সরকার চিংড়ি খাতে কর অবকাশ প্রত্যাহারের ঘোষণা দিয়েছে। সরকারের কর অবকাশ সুবিধা না পেলে জনাব জাহিদ তার নেওয়া সিদ্ধান্ত বাস্তবায়ন করতে পারবেন না। এ কারণে তিনি চিন্তিত। জনাব জাহিদ ব্যবসায় স্থাপনের পর তা পরিচালনায় সমস্যায় পড়েছেন। তিনি কর অবকাশ সুবিধা না পাওয়ায় সরকারকে অতিরিক্ত অর্থ দিতে হবে। এতে বেশি মুনাফা লাভের সম্ভাবনা কমে যাবে। কিন্তু, এ অর্থ কাজে লাগিয়ে তিনি সঠিকভাবে ব্যবসায়টি পরিচালনা করতে পারতেন। এতে ব্যবসায়ে দ্রুত সফলতা পেতেন। এ কর অবকাশ পাওয়ার সুবিধা সমর্থনমূলক সহায়তার অন্তর্গত। অতএব, সমর্থনমূলক সহায়তা না পাওয়ায় জনাব জাহিদ দুশ্চিন্তাগ্রস্ত হয়েছেন।"
        }
      ]
    },
    {
      "number": "10",
      "uddipok": "গ্যালাক্সি লি.-এর কয়েকজন প্রকৌশলী বিশেষ এক ধরনের কাঁচ উদ্ভাবন করেছেন। এ কাঁচ ভবনের দরজা বা জানালায় ব্যবহার করলে তা একই সাথে সৌরবিদ্যুতের উৎস হিসেবে কাজ করবে। এ বিদ্যুৎ যেকোনো কাজে ব্যবহার করা সম্ভব। প্রতিষ্ঠানটি এ কাঁচ উৎপাদন ও বাজারজাতকরণের একক অধিকার পেতে চায়। তারা এ বিষয়ে সরকারের সাথে একটি চুক্তি করে।",
      "tag": "DB 17,RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "",
          "explanation": "পানিতে ক্ষতিকারক উপাদান মিশে তা ব্যবহারের অনুপযোগী হওয়াকে পানি দূষণ বলে। এ দূষণের অন্যতম কারণ ব্যবসায়িক কাজ। কারণ শিল্পবর্জ্য, তরল ময়লা প্রভৃতি পানিতে ফেলে দেওয়া হয়। এছাড়া কৃষকরা ফসলে বেশি মাত্রায় কীটনাশক ব্যবহার করে। ফলে পানি মানুষের ব্যবহারের উপযোগী থাকে না।"
        },
        {
          "label": "গ",
          "question": "",
          "explanation": "উদ্দীপকে গ্যালাক্সি লি.-এর উদ্ভাবিত পদ্ধতিটি মেধাসম্পদের অন্তর্ভুক্ত। এ সম্পদ সৃজনশীল ব্যক্তি তার মেধা ও মননশীলতা প্রয়োগ করে সৃষ্টি করেন। এক্ষেত্রে তার অনুমতি ছাড়া অন্য কেউ মেধাসম্পদ ব্যবহার করতে পারে না। গল্প, নাটক, চলচ্চিত্র, ফটোগ্রাফ, সফটওয়্যার প্রভৃতি মেধাসম্পদের উদাহরণ। উদ্দীপকের গ্যালাক্সি লি.-এর কয়েকজন প্রকৌশলী বিশেষ এক ধরনের কাঁচ উদ্ভাবন করেছেন। এই কাঁচ ভবনের দরজা বা জানালায় ব্যবহার করলে তা সৌর বিদ্যুতের উৎস হিসেবেও কাজ করবে। এই বিদ্যুৎ যেকোনো কাজে ব্যবহার করা সম্ভব। এখানে প্রকৌশলীরা নিজেদের মেধাকে কাজে লাগিয়ে এই কাঁচ উদ্ভাবন করেছেন এর সাথে বুদ্ধিবৃত্তিক সম্পদের বা মেধাসম্পদের বৈশিষ্ট্যের মিল আছে। সুতরাং, গ্যালাক্সি লি.-এর উদ্ভাবিত পদ্ধতিটি মেধাসম্পদের আওতাভুক্ত।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত উদ্ভাবিত কাঁচের জন্য পেটেন্ট চুক্তি করায় উত্ত প্রতিষ্ঠান একুকভাবে পণ্য ভোগের অধিকার লাভ করবে। নতুন আবিষ্কৃত পণ্যের ওপর আবিষ্কারকের একক অধিকার অর্জনের জন্য সরকারের সাথে পেটেন্ট চুক্তি করা হয়। এর মাধ্যমে আবিষ্কারক আবিষ্কৃত পণ্যের উন্নয়ন, ব্যবহার ও বিক্রির সম্পূর্ণ অধিকার পান। উদ্দীপকের গ্যালাক্সি লি.-এর কয়েকজন প্রকৌশলী একটি বিশেষ ধরনের কাঁচ উদ্ভাবন করেন। এটি সৌর বিদ্যুতের উৎস হিসেবেও কাজ করবে। প্রতিষ্ঠানটি এই কাঁচ উৎপাদন ও বিপণনের একক অধিকার পেতে চায়। এজন্য প্রতিষ্ঠানটি সরকারের সাথে একটি চুক্তি করে। উদ্ভাবিত কাঁচের জন্য চুক্তি করায় প্রতিষ্ঠানটি এর ব্যবহারে একক অধিকার লাভ করবে। অন্যদের হস্তক্ষেপ ছাড়াই প্রতিষ্ঠানটি এটি বিক্রি, ব্যবহার বা ভোগ করতে পারবে। এক্ষেত্রে গ্যালক্সি লি.-এর অনুমতি ছাড়া কেউ এটি ব্যবহার বা বিক্রি করলে আইনানুগ ব্যবস্থা নেওয়া যাবে। আদালতের মাধ্যমে ক্ষতিপূরণও আদায় করা যাবে। আবিষ্কৃত সম্পদ সংরক্ষণে এ ধরনের সুবিধা পেটেন্টের মাধ্যমেই পাওয়া যায়। অতএব, গ্যালাক্সি লি. প্রতিষ্ঠানটিকে পেটেন্ট চুক্তি উদ্ভাবিত কাঁচ এককভাবে ভোগের সুযোগ দেবে।"
        }
      ]
    },
    {
      "number": "11",
      "uddipok": "মি. সাব্বির 'এবিসি ব্যাংক'-এর প্রধান নির্বাহী। তিনি তার ব্যাংকে সব লেনদেনের হিসাব ছাপানো খাতায় লেখার পরিবর্তে কম্পিউটারে বিশেষ ব্যবস্থায় লিপিবদ্ধ করার নিয়ম চালু করেন। গ্রাহকের হিসাব সংক্রান্ত যাবতীয় তথ্য চিঠিপত্রের মাধ্যমে লেনদেনের বদলে ই-মেইল ও মোবাইল ফোনে এসএমএস পদ্ধতি চালু করেন। উন্নত গ্রাহকসেবার কারণে তার ব্যাংকের জনপ্রিয়তা ব্যাপকভাবে বেড়েছে।",
      "tag": "DB 17,CTG.B 17",
      "sub_questions": [
        {
          "label": "ক",
          "question": "",
          "explanation": "ই-মেইল (Electronic Mail) বলতে এক কম্পিউটার থেকে ইন্টারনেটের মাধ্যমে অন্য কোনো কম্পিউটারে তথ্য দেওয়া-নেওয়াকে বোঝায়।"
        },
        {
          "label": "খ",
          "question": "",
          "explanation": "কোম্পানির পরিমেল নিয়মাবলিতে প্রাথমিক খরচের উদ্দেশ্যে ন্যূনতম প্রতিশ্রুত যে পরিমাণ অর্থ সংগ্রহ করার কথা বলা থাকে, তাই ন্যূনতম চাঁদা। পাবলিক লিমিটেড কোম্পানি কার্যারম্ভের অনুমতিপত্র সংগ্রহ ও শেয়ার বিলির আগে ন্যূনতম চাঁদা সংগ্রহের কাজ করে। এ চাঁদার অর্থ দিয়ে কোম্পানির প্রাথমিক খরচ ও গঠনসংক্রান্ত খরচ নির্বাহ করা হয়। এ চাঁদা সংগ্রহ ছাড়া পাবলিক কোম্পানি কাজ শুরুর অনুমতি পায় না।"
        },
        {
          "label": "গ",
          "question": "",
          "explanation": "উদ্দীপকের মি. সাব্বির ই-ব্যাংকিং কাজ চালু করেছেন। এটি ব্যাংকিং সেবা সুবিধা দেওয়ার আধুনিক পদ্ধতি। এক্ষেত্রে উন্নত প্রযুক্তি ব্যবহার করে দ্রুত ও নির্ভুল ব্যাংকিং সেবা দেওয়া সম্ভব হয়। উদ্দীপকের মি. সাব্বির 'এবিসি ব্যাংক'-এর প্রধান নির্বাহী। তিনি তার ব্যাংকে সব লেনদেনের হিসাব ছাপানো খাতায় লেখার পরিবর্তে কম্পিউটারে বিশেষ ব্যবস্থায় লিপিবদ্ধ করার নিয়ম চালু করেন। এর মাধ্যমে অতি দ্রুত এবং সহজে গ্রাহকদের ব্যাংকিং সেবা দেওয়া যাচ্ছে। আবার, তিনি গ্রাহকের হিসাব সংক্রান্ত যাবতীয় তথ্য দিতে চিঠিপত্রের বদলে ই-মেইল ও মোবাইল ফোনে এসএমএস পদ্ধতি চালু করেন। ব্যাংকিং সেবা দেওয়ার এ ব্যবস্থার ই-ব্যাংকিং-এর বৈশিষ্ট্যের সাথে মিল আছে। সুতরাং, মি. সাব্বির ইলেকট্রনিক ব্যাংকিং ব্যবস্থায় গ্রাহকদের সেবা দিচ্ছেন।"
        },
        {
          "label": "ঘ",
          "question": "",
          "explanation": "উদ্দীপকে নেওয়া ই-ব্যাংকিং পদ্ধতি গ্রাহকদের উন্নত সেবা দিতে সক্ষম হবে। এ পদ্ধতিতে ইন্টারনেট ও কম্পিউটার প্রযুক্তি ব্যবহার করে আধুনিক ব্যাংকিং সেবা দেওয়া হয়। এক্ষেত্রে অল্প সময়ে ও খরচে অর্থ জমা, উত্তোলন, স্থানান্তর এবং লেনদেনের তথ্য পাওয়া যায়। উদ্দীপকের 'এবিসি ব্যাংক'-এ ই-ব্যাংকিং পদ্ধতিতে ব্যাংকিং লেনদেনসমূহ কম্পিউটারে লিপিবদ্ধ করা হয়। এতে গ্রাহকের কোনো ব্যাংকিং তথ্য হারানোর আশঙ্কা থাকে না। তাই গ্রাহকরা নিশ্চিন্তভাবে ব্যাংকিং লেনদেন কাজ করতে পারেন। এছাড়া, প্রতিষ্ঠানটি গ্রাহকের হিসাব সংক্রান্ত তথ্য দিতে চিঠিপত্রের বদলে ই-মেইল ও মোবাইল ফোনে এসএমএস পদ্ধতি চালু করে। তার সততা ও দক্ষতার কারণে ব্যবসায়াট লাভ করা হয়। সে ব্যবসায়টির পরিধি আরও বাড়ায়। পণ্য কেনা-বেচার পাশাপাশি সে ফটোকপি, কম্পোজ, প্রিন্ট প্রভৃতি কাজ করে। কাজ বেড়ে যাওয়ায় সে মাসিক নির্দিষ্ট পরিমাণ টাকার বিনিময়ে তার ভাইকে নিয়োগ করে। কিন্তু বছর শেষে তার ভাই মুনাফা দাবি করে। সালাম শুধু ব্যবসায়িক কাজে সহায়তার জন্য তার ভাইকে নিয়োগ করেছে। এজন্য সে নির্দিষ্ট টাকার মাসিক বেতনও দেয়। তার ভাই এ ব্যবসায়ে কোনো মূলধন বিনিয়োগ করেনি। তাই সে এ ব্যবসায়ের বিনিয়োগকারী বা অংশীদার নয়। আর একমালিকানা ব্যবসায়ের মুনাফা মালিক একাই পায়। এজন্য সালামের ভাই মুনাফার কোনো অংশ পাওয়ার অধিকার রাখে না। অতএব, ব্যবসায়টির মুনাফার ওপর সালামের ভাইয়ের কোনো অধিকার নেই।"
        }
      ]
    }
  ]
}