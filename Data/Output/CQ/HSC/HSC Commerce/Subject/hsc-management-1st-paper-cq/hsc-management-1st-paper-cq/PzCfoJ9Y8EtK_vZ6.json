{
  "title": "সিলেট বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব মুকুল দিনাজপুরে একটি রাইস মিল স্থাপন করেছেন। তিনি তার এলাকায় বিভিন্ন ডিলারের নিকট চাল বিক্রয় করেন। দীর্ঘ সময়ের অভিজ্ঞতা এবং সততার কারণে তার ব্যবসায় প্রতিষ্ঠানটি বর্তমানে লাভের মুখ দেখেছে। কিন্তু কাঙ্ক্ষিত মাত্রার মুনাফা করতে পারছে না। এজন্য নতুন অটো রাইস মেশিন স্থাপনের বিকল্প নেই। অটো রাইস মিলের জন্য অধিক মূলধন প্রয়োজন। কিন্তু তার যথেষ্ট সক্ষমতা নেই।",
      "tag": "SB 25",
      "sub_questions": [
        {
          "label": "ক",
          "question": "প্রত্যক্ষ সেবা কী?",
          "explanation": "গ্রাহকদের সরাসরি সেবা দেওয়ার বিনিময়ে অর্থ উপার্জন করাকে প্রত্যক্ষ সেবা বলে। যেমন: ডাক্তারি, ওকালতি প্রভৃতি।"
        },
        {
          "label": "খ",
          "question": "মুনাফাকে ঝুঁকি গ্রহণের প্রতিদান বলা হয় কেন? ব্যাখ্যা করো।",
          "explanation": "ব্যবসায়ের আয় থেকে ব্যয় বাদ দিলে যা অবশিষ্ট থাকে, তাই মুনাফা। মুনাফার আশায় ব্যবসায়ী ব্যবসায় করলেও বিভিন্ন কারণে ক্ষতি হওয়ার ঝুঁকি আছে। যেমন: পণ্য বিনষ্ট হওয়া, চাহিদা কমে যাওয়া প্রভৃতি। এ ধরনের ঝুঁকি না নিলে ব্যবসায় করা যায় না। ঝুঁকি বেশি হলে মুনাফার পরিমাণও বেশি হওয়ার সম্ভাবনা থাকে। তাই মুনাফাকে ঝুঁকি নেওয়ার পুরস্কার বলা হয়।"
        },
        {
          "label": "গ",
          "question": "উদ্দীপকের জনাব মুকুল কোন ধরনের শিল্প স্থাপন করেছেন? ব্যাখ্যা করো।",
          "explanation": "উদ্দীপকের জনাব মুকুল উৎপাদন বা প্রস্তুত শিল্প স্থাপন করেছেন। এ শিল্পে মেশিন ও যন্ত্রপাতির সাহায্যে কাঁচামাল বা অর্ধপ্রস্তুত পণ্যকে প্রক্রিয়াজাত করে চূড়ান্ত পণ্যে রূপান্তর করা হয়। এ শিল্পে সংঘটিত কাজগুলো ধাপে ধাপে সম্পাদন করা হয়। তুলা থেকে সুতা, আখ থেকে চিনি, সরিষা থেকে তেল তৈরি প্রভৃতি এ শিল্পের উদাহরণ। উদ্দীপকের জনাব মুকুল দিনাজপুরে একটি রাইস মিল স্থাপন করেছেন। রাইস মিলে চাল উৎপাদনের জন্য প্রথমে তিনি কৃষকদের থেকে ধান ক্রয় করেন। এরপর তিনি তার রাইস মিলে নির্দিষ্ট প্রক্রিয়া অনুসরণ করে চাল তৈরির কার্যক্রম শুরু করেন। ধানগুলো মেশিনের মাধ্যমে পরিশোধিত হয়ে চালে পরিণত হয়। এভাবে ধাপে ধাপে তিনি চাল প্রস্তুতের কাজটি করে থাকেন। পরবর্তীতে উৎপাদিত চালগুলো তিনি এলাকার বিভিন্ন স্থানে বিক্রি করেন। তার ধান থেকে চাল তৈরির প্রক্রিয়ার সাথে উৎপাদন শিল্পের মিল পাওয়া যায়। সুতরাং, জনাব মুকুলের শিল্পটি হলো উৎপাদন বা প্রস্তুত্ শিল্প।"
        },
        {
          "label": "ঘ",
          "question": "উদ্দীপকের জনাব মুকুলের সমস্যা সমাধানে করণীয় সুপারিশ করো।",
          "explanation": "উদ্দীপকে জনাব মুকুলের সমস্যা সমাধানে ব্যাংক ঋণ গুরুত্বপূর্ণ ভূমিকা পালন করবে বলে আমি মনে করি শিল্প ও বাণিজ্যের ক্ষেত্রে অর্থের প্রয়োজনীয়তা অনস্বীকার্য। ব্যবসায় সম্প্রসারণ এবং পণ্য বিনিময়ের ক্ষেত্রে সৃষ্ট আর্থিক বাধা দূর করতে ব্যাংকিং সহায়তা প্রয়োজন। এর মাধ্যমে ব্যবসায়ী ঋণ নেওয়ার মাধ্যমে আর্থিক সমস্যার সমাধান করতে পারেন। উদ্দীপকের জনাব মুকুল দিনাজপুরে একটি রাইস মিল স্থাপন করেছেন। তিনি তার এলাকার বিভিন্ন স্থানে চাল বিক্রি করেন। দীর্ঘ অভিজ্ঞতা ও ব্যবসায়িক সততার মাধ্যমে তিনি কাজে বেশ উন্নতি করেছেন। বর্তমানে তিনি একটি স্বয়ংক্রিয় রাইস মিল স্থাপন করতে চান। কিন্তু প্রয়োজনীয় অর্থের অভাবে তিনি তা করতে পারছেন না। জনাব মুকুল ব্যাংক ঋণ নিয়ে তার এ সমস্যা সমাধান করতে পারেন। এক্ষেত্রে তিনি ব্যাংকে ঋণের জন্য প্রথমে আবেদন করবেন। আবার, তিনি তার সুবিধামতো ঋণ পরিশোধের সময় ঠিক করতে পারবেন। প্রাপ্ত ঋণ দিয়ে তিনি স্বয়ংক্রিয় রাইস মিল স্থাপন করতে পারবেন। এটি তার উৎপাদন বাড়াতে সাহায্য করবে। এছাড়া পণ্যের চাহিদা থাকায় বর্ধিত উৎপাদনের ফলে তার বিক্রিও বাড়বে। এভাবে তিনি সহজে তার ব্যবসায় সম্প্রসারণ করতে পারবেন। তাই বলা যায়, জনাব মুকুল ব্যাংক ঋণের মাধ্যমে স্বয়ংক্রিয় রাইস মিল স্থাপনের সমস্যার সমাধান করতে পারবেন।"
        }
      ]
    },
    {
      "number": "2",
      "uddipok": "মি. কামাল দাউদকান্দির স্থানীয় কৃষকদের কাছ থেকে আলু ক্রয় করে নিজস্ব গাড়ির মাধ্যমে ঢাকায় সরবরাহ করেন। এতে তার ভালো 'মুনাফা হয়। এছাড়াও তিনি শীতকালে কম দামে আলু ক্রয় করে হিমাগারে সংরক্ষণ করেন। এভাবে তিনি তার ব্যবসায় সফলতা লাভ করে চলেছেন।",
      "tag": "SB 25",
      "sub_questions": [
        {
          "label": "ক",
          "question": "ঝুঁকি কী?",
          "explanation": "আর্থিক ক্ষতির আশঙ্কাকে ঝুঁকি বলে।"
        },
        {
          "label": "খ",
          "question": "বেকার সমস্যা সমাধানে ব্যবসায় গুরুত্বপূর্ণ কেন? ব্যাখ্যা করো।",
          "explanation": "মুনাফা অর্জনের লক্ষ্যে ঝুঁকি নিয়ে পণ্যদ্রব্য উৎপাদন, বণ্টন বণ্টনের সাথে জড়িত সব কাজ হলো ব্যবসায়। G ব্যবসায়ে জড়িত হওয়ার মাধ্যমে কর্মসংস্থানের সুযোগ সৃষ্টি হয়। এজন্য ব্যবসায় যত সম্প্রসারণ হয় মানুষের কাজের সুযোগ তত বেশি তৈরি হয়। এভাবে ব্যবসায় বেকার সমস্যা সমাধান করে।"
        },
        {
          "label": "গ",
          "question": "উদ্দীপকের মি. কামালের ঢাকায় আলু সরবরাহের কাজটি ব্যবসায়ের কোন শাখার অন্তর্গত? ব্যাখ্যা করো।",
          "explanation": "উদ্দীপকের মি. কামালের ঢাকায় আলু সরবরাহের কাজটি ব্যবসায়ের বাণিজ্য শাখার অন্তর্গত। শিল্পে উৎপাদিত পণ্য প্রকৃত ভোক্তাদের কাছে পৌছাতে বিভিন্ন বাধার সম্মুখীন হতে হয়। বাধাগুলো হলো ব্যক্তিগত, স্থানগত, ঝুঁকিগত, অর্থগত, জ্ঞানগত প্রভৃতি। এগুলো বাণিজ্যের মাধ্যমে দূর করা হয়। তাই বাণিজ্য উৎপাদক ও ভোক্তার মধ্যে সেতুবন্ধক হিসেবে কাজ করে। উদ্দীপকের মি. কামাল একজন আলু ব্যবসায়ী। তিনি দাউদকান্দির কৃষকদের কাছ থেকে আলু কেনেন। এখানে পণ্যের মালিকানা পরিবর্তনের ফলে স্বত্বগত বাধা দূর হয়। শীতকালে ক্রয়কৃত আলু তিনি হিমাগারে সংরক্ষণ করেন। এর ফলে সময়গত বাধা দূর হয়। এছাড়া তিনি নিজস্ব গাড়িতে করে এসব আলু ঢাকায় এনে বিক্রি করেন। এতে স্থানগত বাধা দূর হয়। এভাবে মি. কামাল উৎপাদকের কাছ থেকে আলু সংগ্রহের পর বিভিন্ন বাধা দূর করে তা ভোক্তার কাছে পৌঁছাতে কাজ করেন। এসব কাজ ব্যবসায়ের বাণিজ্য শাখার সাথে মিলে যায়। সুতরাং, মি. কামাল বাণিজ্যের কাজের সাথে জড়িত।"
        },
        {
          "label": "ঘ",
          "question": "উদ্দীপকের আলু সংরক্ষণের কাজটি ব্যবসায়ে যে ধরনের উপযোগ সৃষ্টি করে তার যৌস্তিকতা বিশ্লেষণ করো।",
          "explanation": "উদ্দীপকের আলু সংরক্ষণের কাজটি ব্যবসায়ে পণ্যের সময়গত উপযোগ সৃষ্টি করেছে। পণ্য উৎপাদনের পর তা সংরক্ষণ করা হয়। এ সংরক্ষণ ব্যবস্থা হলো গুদামজাতকরণ। এর মাধ্যমে ভোক্তারা এক সময়ে উৎপাদিত পণ্য অন্য সময়ে ভোগ করতে পারেন। উদ্দীপকের মি.কামাল একজন আলু ব্যবসায়ী। তিনি উৎপাদকের কাছ থেকে আলু কিনে ঢাকায় ব্যবসায়ীদের কাছে সরবরাহ করেন। এছাড়া তিনি শীতকালে কম দামে আলু কিনে তা হিমাগারে সংরক্ষণ করেন। এরপর তা বিক্রি করে ভালো মুনাফা পান। এভাবে তিনি তার ব্যবসায়ে সফলতা লাভ করছেন। মি. কামাল আলু উৎপাদনের ভরা মৌসুমে আলু গুদামজাত করে রাখেন। এটি উৎপাদন ও ভোগের মধ্যবর্তী সময়ে আলু নষ্ট হওয়া থেকে রক্ষা করে। এতে পণ্যের গুণগত মান বজায় থাকে। এছাড়া সংরক্ষিত আলু সারা বছর ক্রেতাদের চাহিদা অনুযায়ী বিক্রি করা যায়। বছরব্যাপী আলু বিক্রি ও সরবরাহের জন্য তিনি আলু সংরক্ষণ করেন। আর ব্যবসায়ীদের কাছে আলু সরবরাহের সময় পর্যন্ত সংরক্ষণের মাধ্যমে তিনি পণ্যের মান রক্ষা করেন। এভাবে পণ্যের সময়গত উপযোগ সৃষ্টি হয়। সুতরাং, মি, কামাল আলু গুদামজাতকরণ কাজটির মাধ্যমে সময়গত উপযোগ সৃষ্টি করেন।"
        }
      ]
    },
    {
      "number": "3",
      "uddipok": "জনাব সোহাগ বছরের ৩ মাস সুন্দরবনের দুবলার চরে অবস্থান করে মাছ শিকার করেন এবং সেই মাছ প্রক্রিয়াজাত করে শুঁটকিতে রূপান্তর করেন এবং সারা দেশে তা বাজারজাত করেন। বাজারে তার পণ্যের অনেক সুনাম আছে। তবে পণ্যগুলোর ওজন ও আকার সুনির্দিষ্ট না থাকায় ক্রেতারা মাঝে মধ্যে তার পণ্য কিনতে সমস্যার সম্মুখীন হন।",
      "tag": "SB 25",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "ব্যবসায়ে আইনগত পরিবেশ গুরুত্বপূর্ণ কেন? ব্যাখ্যা করো।",
          "explanation": "দেশীয় ও আন্তর্জাতিক পর্যায়ে প্রচলিত বিভিন্ন আইনের সমন্বয়ে সৃষ্ট পরিবেশ হলো আইনগত পরিবেশ। বাণিজ্য ও শিল্প আইন, শ্রম আইন, পরিবেশ আইন প্রভৃতি এ পরিবেশের উপাদান। ব্যবসায় সংক্রান্ত আইন ব্যবসায়ের অনুকূল হলে দেশি-বিদেশি উদ্যোক্তারা ব্যবসায়ে উৎসাহিত হয়। এতে দেশে ব্যবসায়ের প্রসার সহজ হয়। এজন্য ব্যবসায়ে আইনগত পরিবেশ গুরুত্বপূর্ণ।"
        },
        {
          "label": "গ",
          "question": "উদ্দীপকে পরিবেশের কোন উপাদান বিবেচনায় জনাব সোহাগ দুবলার চরে ব্যবসায় শুরু করেন? ব্যাখ্যা করো।",
          "explanation": "উদ্দীপকের জনাব সোহাগ প্রাকৃতিক পরিবেশের সাগর ও নদ-নদী উপাদান বিবেচনা করে দুবলার চরে ব্যবসায় শুরু করেন। কোনো দেশের জলবায়ু, ভূ-প্রকৃতি, মৃত্তিকা, নদ-নদী, সাগর, আয়তন ও অবস্থানের সমন্বয়ে প্রাকৃতিক পরিবেশ গড়ে ওঠে। পরিবেশের এ উপাদান মানুষের পক্ষে তৈরি করা সম্ভব নয়। আবার এসব উপাদানের ভিন্নতার কারণে বিভিন্ন স্থানের ব্যবসায়িক কার্যক্রমও ভিন্ন হয়ে থাকে। উদ্দীপকে জনাব সোহাগ বছরে তিন মাস সুন্দরবনের দুবলার চরে অবস্থান করেন। সেখানে তিনি মাছ শিকার করেন। সেই মাছুগুলো প্রক্রিয়াজাত করে শুটকিতে রূপান্তর করেন। তারপর তা চাহিদা অনুযায়ী দেশের বিভিন্ন জায়গায় সরবরাহ করেন। দুবলার চর সমুদ্র তীরবর্তী এলাকাহওয়ায় সেখানে সহজে প্রচুর সামুদ্রিক মাছ পাওয়া যায়। বিষয়টি বিবেচনা করে তিনি দুবলার চরে মাছের ব্যবসায় শুরু করেন। ফলে অল্প সময়ে তিনি বাজারে সুনাম অর্জন এবং প্রতিষ্ঠা লাভ করেন। তাই বলা যায়, প্রাকৃতিক পরিবেশের সাগর ও নদ-নদী উপাদানটির অনুকূল অবস্থা বিবেচনায় জনাব সোহাগ দুবলার চরে ব্যবসায় শুরু করেন।"
        },
        {
          "label": "ঘ",
          "question": "ক্রেতাদের সমস্যা সমাধানে জনাব সোহাগের করণীয় সম্পর্কে তোমার মতামত দাও।",
          "explanation": "উদ্দীপকের জনাব সোহাগ ক্রেতাদের সমস্যা সমাধানে প্রমিতকরণের মাধ্যমে পণ্যের মান বজায় রাখার চেষ্টা করতে পারেন। প্রমিতকরণে পণ্যের ওজন, আকার, রং ও গুণাগুণ বিবেচনায় নিয়ে পণ্যমান নির্ধারণ করা হয়। ফলে ক্রেতারা সহজেই তাদের চাহিদা অনুযায়ী পণ্য বাছাই করতে পারে। এতে সহজে ক্রেতাদের আস্থা অর্জন করা যায়। উদ্দীপকে জনাব সোহাগ প্রাকৃতিক পরিবেশের সহায়তায় সুন্দরবনের দুবলার চরে শুঁটকির ব্যবসায় শুরু করেন। তার শুটকির ব্যাপক চাহিদা রয়েছে। এজন্য তিনি দেশের বিভিন্ন অঞ্চলে তা সরবরাহ করেন। কিন্তু তার পণ্যগুলোর আকার ও' সাইজে তারতম্য রয়েছে। ফলে ক্রেতারা মাঝে মধ্যে তার পণ্য কিনতে সমস্যার মুখোমুখি হন। এক্ষেত্রে তিনি প্রমিতকরণের সাহায্য নিতে পারেন। এর মাধ্যমে তিনি শুঁটকিগুলোকে আকার এবং নির্দিষ্ট সাইজ অনুযায়ী আলাদা করে সাজাতে পারবেন। এতে ক্রেতারা তাদের চাহিদা অনুযায়ী শুঁটকি কিনতে পারবেন। আবার, বিক্রেতা হিসেবেও তার শুঁটকি সরবরাহ কাজ দ্রুত হবে। তিনি নির্দিষ্ট মান অনুযায়ী পণ্যের দাম নির্ধারণ করতে পারবেন। তাই বলা যায়, উক্ত সমস্যা সমাধানে প্রমিতকরণ কাজটি ভূমিকা রাখবে বলে আমি মনে করি।"
        }
      ]
    },
    {
      "number": "4",
      "uddipok": "জনাব রাসেল সিলেটে থাকেন। তিনি শ্রমিকের সহজলভ্যতার কারণে পঞ্চগড়ে জমি কিনে ৫ টি চা বাগান প্রতিষ্ঠা করেন। স্থানীয় পদ্ধতি ও পুরোনো প্রযুক্তি ব্যবহারের ফলে তার চায়ের মান তেমন ভালো হয় না। এতে মুনাফা কম হয়। তার এক বন্ধুর পরামর্শেতিনি আধুনিক মেশিন স্থাপন করে চায়ের গুণগত মান বৃদ্ধি করেন। বর্তমানে তিনি আন্তর্জাতিক বাজারে প্রবেশের মাধ্যমে প্রচুর বৈদেশিক মুদ্রা অর্জন করছেন।",
      "tag": "SB 25",
      "sub_questions": [
        {
          "label": "ক",
          "question": "রাজনৈতিক পরিবেশ কী?",
          "explanation": "কোনো দেশের সার্বভৌমত্ব, রাজনৈতিক স্থিতিশীলতা, রাজনৈতিক দলের দৃষ্টিভঙ্গি, আইন-শৃঙ্খলা পরিস্থিতি 'প্রভৃতির সমন্বয়ে যে পারিপার্শ্বিকতার সৃষ্টি হয়,তাকে রাজনৈতিক পরিবেশ বলে।"
        },
        {
          "label": "খ",
          "question": "ব্যবসায় প্রতিষ্ঠায় সামাজিক পরিবেশ গুরুত্বপূর্ণ কেন? ব্যাখ্যা করো।",
          "explanation": "সমাজে বসবাসরত মানুষের সংখ্যা, শিক্ষা ব্যবস্থা, বেকারত্ব, জাতীয়তা, সভ্যতা প্রভৃতির সমন্বয়ে যে পরিবেশ গড়ে ওঠে তাকে সামাজিক পরিবেশ বলে। এ পরিবেশের উপাদানগুলো মূলত মানুষের সৃষ্টি এবং মানুষের কাজের মাধ্যমে প্রভাবিত হয়। আবার, এ পরিবেশ ব্যবসায়ের আয়, লাভলোকসানকে নানাভাবে প্রভাবিত করে। এজন্য ব্যবসায় গঠনের সময় এর উপাদানগুলো ভালোভাবে বিবেচনা করতে হয়। তাই ব্যবসায় প্রতিষ্ঠায় এ পরিবেশ অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকের রাসেলের চা বাগান তৈরিতে ব্যবসায়ের কোন পরিবেশ আকৃষ্ট করেছিল? ব্যাখ্যা করো।",
          "explanation": "উদ্দীপকে জনাব রাসেলের চা বাগান তৈরিতে ব্যবসায়ের অর্থনৈতিক পরিবেশ আকৃষ্ট করেছিল। জনগণের আয় ও সঞ্চয়, অর্থ ও ঋণ ব্যবস্থা, বিনিয়োগ, মূলধন ও শ্রমশস্তি প্রভৃতির সমন্বয়ে অর্থনৈতিক পরিবেশ গড়ে ওঠে। এ পরিবেশের অনুকূলতা ব্যবসায় দ্রুত সম্প্রসারণে সাহায্য করে। এ পরিবেশের দক্ষ ও সহজলভ্য শ্রমশক্তি উপাদানটি ব্যবসায় সফলতায় গুরুত্বপূর্ণ ভূমিকা পালন করে। উদ্দীপকের জনাব রাসেল সিলেটে থাকেন। পঞ্চগড়ে জমি কিনে তিনি সেখানে ৫টি চা বাগান প্রতিষ্ঠা করেছেন। এখানে সহজেই চা শ্রমিক পাওয়া যায়। এরা কোন কাজ, কীভাবে করতে হয় তা সহজেই বুঝতে পারে। এসব কারণে উৎপাদন খরচ কম হয়। ফলে উৎপাদনশীলতা বাড়ে। দক্ষ ও সহজলভ্য শ্রমশক্তি উপাদানটি অর্থনৈতিক পরিবেশের সাথে সম্পৃক্ত। সুতরাং বলা যায়, অনুকূল অর্থনৈতিক পরিবেশ জনাব রাসেলকে চা বাগান তৈরিতে আকৃষ্ট করেছিল।"
        },
        {
          "label": "ঘ",
          "question": "উদ্দীপকের জনাব রাসেলের বৈদেশিক মুদ্রা অর্জনের পেছনে পরিবেশের যে বিশেষ উপাদান সহায়ক হিসেবে কাজ করেছে তা বিশ্লেষণ করো।",
          "explanation": "জনাব রাসেলের বৈদেশিক মুদ্রা অর্জনের পেছনে প্রযুক্তিগত পরিবেশের আধুনিক কলাকৌশলের ব্যবহার সহায়ক হিসেবে কাজ করেছে বলে আমি মনে করি। বিজ্ঞান ও কারিগরি শিক্ষা, উন্নত প্রযুক্তি, প্রযুক্তি আমদানির সুযোগ প্রভৃতির সমন্বয়ে এ পরিবেশ গড়ে ওঠে। প্রযুক্তির মাধ্যমে নতুন ব্যবসায় ও পণ্য উদ্ভাবন সম্ভব হয়। এছাড়া প্রযুক্তিগত জ্ঞান উৎপাদন প্রক্রিয়াকে সহজ করে। উদ্দীপকে জনাব রাসেল শ্রমিকের সহজলভ্যতার কারণে পঞ্চগড়ে চা বাগান প্রতিষ্ঠা করেন। স্থানীয় পদ্ধতি ও পুরোনো প্রযুক্তি ব্যবহারের ফলে তার উৎপাদিত চা এর গুণগত মান ভালো হয় না। ফলে মুনাফা কম হয়। পরবর্তী সময়ে বন্ধুর পরামর্শে তিনি আধুনিক মেশিন স্থাপনের মাধ্যমে চায়ের গুণগত মান বাড়ান। বর্তমানে চা রপ্তানি করে তিনি প্রচুর বৈদেশিক মুদ্রা অর্জন করছেন। জনাব রাসেল উন্নত প্রযুক্তি ও কারিগরি জ্ঞানসম্পন্ন জনশস্তির মাধ্যমে উৎপাদন বাড়াতে সক্ষম হন। উৎপাদন ব্যবস্থায় আধুনিক যন্ত্রপাতির ব্যবহার করে। তিনি সময় ও খরচ বাঁচাতে পেরেছেন। এর মাধ্যমে কম সময়ে ও খরচে অধিক পরিমাণ উৎপাদন করা সম্ভব হয়। এছাড়া আধুনিক প্রযুক্তি ব্যবহারের কারণে তিনি চায়ের গুণগত মান ঠিক রাখতে পারছেন। এতে তিনি বিশ্ববাজারে ভালোমানের চা রপ্তানি করতে পারছেন। ফলে তিনি ব্যাপক বৈদেশিক মুদ্রা অর্জন করতে পারছেন। সুতরাং প্রযুক্তিগত পরিবেশের আধুনিক কলা কৌশলের ব্যবহার করে জনাব রাসেল অধিক বৈদেশিক মুদ্রা অর্জন করতে পারছেন।"
        }
      ]
    },
    {
      "number": "5",
      "uddipok": "জনাব জসিম অল্প পুঁজি নিয়ে মুড়ির ব্যবসায় শুরু করেন। তিনি গ্রামের বাজার থেকে চাল সংগ্রহ করে বাড়িতে মুড়ি তৈরি করে ভোক্তাদের কাছে সরবরাহ করেন। অল্প দিনেই সফলতা অর্জন করেন। এতে তিনি অনুপ্রাণিত হয়ে ব্যবসায়টি সম্প্রসারণের চিন্তা করছেন।",
      "tag": "SB 25",
      "sub_questions": [
        {
          "label": "ক",
          "question": "ট্রেড লাইসেন্স কী?",
          "explanation": "ব্যবসায় শুরু করার জন্য স্থানীয় সরকার বা পৌরসভা থেকে দেওয়া সরকারি অনুমতিপত্র হলো ট্রেড লাইসেন্স।"
        },
        {
          "label": "খ",
          "question": "ব্যবসায়ে অসীম দায় বলতে কী বোঝায়? ব্যাখ্যা করো।",
          "explanation": "ব্যবসায়ে অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। এ দায় সৃষ্টি হলে তা ব্যবসায়ের বিনিয়োগকৃত মূলধনের বাইরে মালিকের ব্যক্তিগত সম্পত্তি দায়বদ্ধ হয়। এরূপ দায় ব্যক্তিকে দেউলিয়া করতে পারে। অসীম দায়ের কারণে অনেক সামর্থ্যবান ব্যক্তিরও ব্যবসায় গঠনে উৎসাহিত হন না।"
        },
        {
          "label": "গ",
          "question": "উদ্দীপকের জনাব জসিম কোন ধরনের ব্যবসায় সংগঠন পরিচালনা করেছেন? ব্যাখ্যা করো।",
          "explanation": "উদ্দীপকে বর্ণিত জনাব জসিম একমালিকানা ব্যবসায় সংগঠন পরিচালনা করছেন। এ ধরনের ব্যবসায় একক মালিকানায় গঠিত ও পরিচালিত হয়। যে কেউ অল্প পুঁজি নিয়ে সহজেই এ ব্যবসায় স্থাপন করতে পারেন। মালিক একাই এর সব কাজ তদারকি করে থাকেন। ব্যবসায়ের লাভক্ষতিও তিনি একাই বহন করেন। উদ্দীপকের জনাব জসিম অল্প পুঁজি নিয়ে মুড়ির ব্যবসায় শুরু করেন। তিনি গ্রামের বাজার থেকে চাল কিনে নিজের বাড়িতেই মুড়ি তৈরি করেন। এরপর তা সরাসরি ভোক্তাদের কাছে বিক্রি করেন। তিনি একাই এ ব্যবসায়ে অর্থ বিনিয়োগ করেছেন। এছাড়া ব্যবসায়ের সব কাজ তিনি একাই পরিচালনা করেন। ব্যবসায়ের মুনাফা তিনি একাই পেয়ে থাকেন। আবার, ক্ষতি হলে তার দায়ও তাকে নিতে হয়। এসব বৈশিষ্ট্যের সাথে একমালিকানা ব্যবসায়ের মিল আছে। সুতরাং, জনাব জসিমের ব্যবসায়টি একমালিকানা সংগঠনের অন্তর্ভুক্ত।"
        },
        {
          "label": "ঘ",
          "question": "উদ্দীপকে বর্ণিত ব্যবসায়ের সাফল্যের মূল কারণ সম্পর্কে তোমার মতামত দাও।",
          "explanation": "অবস্থানগত সুবিধার কারণে উদ্দীপকের একমালিকানা ব্যবসায়টি সফল হয়েছে বলে আমি মনে করি। ব্যবসায়ের সাফল্য অনেকটা সঠিক স্থান নির্বাচনের ওপর নির্ভর করে। উৎপাদন খরচ কম ও ক্রেতার সংখ্যা বেশি এমন জায়গায় ব্যবসায় গড়ে তুললে সফল হওয়ার সম্ভাবনা বেশি থাকে। তাই ব্যবসায় প্রতিষ্ঠান স্থাপন করার পূর্বে স্থানকে গুরুত্ব সহকারে বিবেচনা করতে হয়। উদ্দীপকের জনাব জসিম স্বল্প পুঁজি নিয়ে মুড়ির ব্যবসায় শুরু করেন। তিনি গ্রামের বাজার থেকে চাল কিনে নিজের বাড়িতে মুড়ি তৈরি করেন। এরপর তা ভোক্তাদের কাছে বিক্রি করেন। এ ব্যবসায়ে তিনি অল্প দিনেই আর্থিকভাবে লাভবান্হন। জনাব জসিম তার ব্যবসায়ের জন্যউপযুক্ত স্থান বেছে নিয়েছেন। গ্রামে সাধারণত মুড়ির চাহিদা বেশি থাকে। এছাড়া গ্রামের বাজার থেকে তিনি কম খরচে চাল সংগ্রহ করতে পারেন। নিজ বাড়িতেই তিনি মুড়ি তৈরি করেন। এতে উৎপাদন খরচ কম হয়। আবার তিনি সরাসরি ভোক্তাদের কাছেমুড়ি বিক্রি করেন। এতে তিনি সহজেই তাদের চাহিদা বুঝতে পারেন। ফলে চাহিদা অনুযায়ী পণ্য উৎপাদন ও সরবরাহ সহজ হয়। অতএব, অবস্থানগত সুবিধার কারণে জনাব জসিমের ব্যবসায়ে সফলতা এসেছে।"
        }
      ]
    },
    {
      "number": "6",
      "uddipok": "সানি ও রনি সমঝোতার ভিত্তিতে একটি বিউটি পার্লার প্রতিষ্ঠা করেন এবং যথাযথ কর্তৃপক্ষের নিকট থেকে এর নিবন্ধন করিয়ে নেন। শর্ত মোতাবেক রনি ব্যবসায়ে মূলধন বিনিয়োগ করবেন না। তাদের ব্যবসায় বেশ উন্নতি হচ্ছে। একজন দেনাদারের নিকট ৫,০০০ টাকা পাওনা আদায় না হওয়ায় তারা আইনের আশ্রয় নেওয়ার কথা ভাবছেন।",
      "tag": "SB 25",
      "sub_questions": [
        {
          "label": "ক",
          "question": "নামমাত্র অংশীদার কে?",
          "explanation": "যে অংশীদার মূলধন, শ্রম.বা দক্ষতা কিছুই বিনিয়োগ করেন না এবং পরিচালনায়ও অংশ নেন না; শুধু নাম ব্যবহারের অনুমতি দেন, তাকে নামমাত্র অংশীদার বলে।"
        },
        {
          "label": "খ",
          "question": "অংশীদারি ব্যবসায়ে পৃথক আইনগত সত্তা থাকে না কেন? ব্যাখ্যা করো।",
          "explanation": "যে সত্তা বা অস্তিত্ব বলে ব্যবসায় নিজ নামে গঠিত ও পরিচালিত হওয়া যায় তাকে পৃথক আইনগত-সত্তা বলে। কয়েকজন ব্যক্তি পারস্পরিক সমঝোতার ভিত্তিতে চুক্তিবদ্ধ হয়ে অংশীদারি ব্যবসায় গঠন করে। এক্ষেত্রে অংশীদারদের নামে লেনদেন ও চুক্তি সম্পাদিত হয়। ব্যবসায়টি নিজ নামে কোনো লেনদেন ও চুক্তি সম্পাদন করতে পারে না। অংশীদারি ব্যবসায় আইনসৃষ্ট নয় বলে এর পৃথক আইনগত সত্তা থাকে না।"
        },
        {
          "label": "গ",
          "question": "উদ্দীপকের ব্যবসায়ে রনি কোন ধরনের অংশীদার? ব্যাখ্যা করো।",
          "explanation": "উদ্দীপকের ব্যবসায়ের রনি একজন কর্মী অংশীদার। এ ধরনের অংশীদার ব্যবসায়ে কোনো মূলধন বিনিয়োগ করেন না। শুধু নিজস্ব শ্রম ও দক্ষতা দিয়ে কাজ করে ব্যবসায়ে নিয়োজিত থাকেন। চুক্তি অনুযায়ী এরা অন্য অংশীদারদের মতো লাভ-লোকসানে অংশগ্রহণ করেন। এছাড়া এরা অসীম দায় বহনেও বাধ্য থাকেন। উদ্দীপকের সানি ও রনি পারস্পরিক চুক্তির মাধ্যমে একটি বিউটি পার্লার গড়ে তোলেন। চুক্তি অনুযায়ী রনি ব্যবসায়ে কোনো মূলধন বিনিয়োগ করেননি। তবে তিনি ব্যবসায় পরিচালনায় অংশগ্রহণ করেন। তার কর্মদক্ষতার কারণে ব্যবসায়ের বেশ উন্নতি হচ্ছে। এছাড়াও চুক্তি অনুযায়ী তিনি লাভ-ক্ষতিতে অংশ নেন। তার এসব বৈশিষ্ট্য কর্মী অংশীদারদের সাথে মিলে যায়। তাই বলা যায়, রনি একজন কর্মী অংশীদার।"
        },
        {
          "label": "ঘ",
          "question": "উদ্দীপকের সানি ও রনি পাওনা আদায়ে সক্ষম হবে কি না? তোমার উত্তরের সপক্ষে যুক্তি দাও।",
          "explanation": "উদ্দীপকের অংশীদারি ব্যবসায়টি নিবন্ধিত হওয়ায় সানি ও রনি পাওনা আদায়ে সক্ষম হবে বলে আমি মনে করি। অংশীদারি ব্যবসায়ের নিবন্ধন বাধ্যতামূলক নয়। তবে নিবন্ধিত অংশীদারি ব্যবসায় কিছু আইনগত সুবিধা পেয়ে থাকে। এরূপ ব্যবসায়ের অংশীদাররা পাওনা টাকা আদায়ের জন্য তৃতীয়পক্ষের বিরুদ্ধে মামলা করতে পারেন। উদ্দীপকের সানি ও রনি সমঝোতার ভিত্তিতে একটি বিউটি পার্লার প্রতিষ্ঠা করেন। তারা তাদের অংশীদারি ব্যবসায়টি নিবন্ধন করিয়ে নেন। সম্প্রতি একজন দেনাদারের কাছ থেকে তারা ৫,০০০ টাকা পাওনা আদায় করতে পারছেন না। এমতাবস্থায় অংশীদাররা আইনের আশ্রয় নেওয়ার কথা চিন্তা করেন। এক্ষেত্রে ব্যবসায়টি নিবন্ধিত হওয়ায় সানি ও রনি আদালতের দ্বারস্থ হতে পারবেন। তারা পাওনা আদায়ের জন্য মামলা করতে পারবেন। এতে আদালত উক্ত পাওনাদারের বিরুদ্ধে আইনানুগ ব্যবস্থা নিবে। ফলে পাওনাদার সানি ও রনিকে তাদের পাওনা টাকা পরিশোধে বাধ্য হবে। তাই বলা যায়, সানি ও রনি তাদের পাওনা ৫,০০০ টাকা আদায়ে সক্ষম হবেন।"
        }
      ]
    },
    {
      "number": "7",
      "uddipok": "অনি, জনি ও মনি মৌখিক চুক্তির মাধ্যমে অংশীদারি ব্যবসায় স্থাপন করেন। তিনজনের মূলধনের পরিমাণ সমান। মুনাফাও সমান হারে ভোগ করেন। চুক্তির শর্ত অনুসারে মনি শুধুমাত্র মূলধনের সমান দায় বহন করেন। মনি দুই বছর কোনো মুনাফা না পাওয়ায় আদালতে মামলা করেন। কিন্তু আদালত তার মামলা খারিজ করে দেয়।",
      "tag": "SB 25",
      "sub_questions": [
        {
          "label": "ক",
          "question": "অংশীদারি ব্যবসায় কাকে বলে?",
          "explanation": "মুনাফা অর্জনের উদ্দেশ্যে ২ থেকে ২০ জন ব্যক্তি (ব্যাংকিং ব্যবসায়ে সর্বোচ্চ ১০ জন) চুক্তির ভিত্তিতে যে ব্যবসায় গড়ে তোলে, তাকে অংশীদারি ব্যবসায় বলে।"
        },
        {
          "label": "খ",
          "question": "নাবালক অংশীদার হতে পারে কি? ব্যাখ্যা করো।",
          "explanation": "আইন অনুযায়ী নাবালক অংশীদার হতে পারে না। নাবালক চুক্তি সম্পাদনে যোগ্য নয়। এ কারণে ব্যবসায়ের অংশীদার হতে পারে না। কিন্তু কোনো অংশীদার মারা গেলে তার নাবালক সন্তানকে বিশেষ সুবিধা দেওয়ার জন্য সব অংশীদারের সম্মতিতে ব্যবসায়ে সংযুক্ত করা যেতে পারে।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের অংশীদারি সংগঠন? ব্যাখ্যা করো।",
          "explanation": "উদ্দীপকের প্রতিষ্ঠানটি একটি সাধারণ অংশীদারি সংগঠন। সীমাবদ্ধ অংশীদারি ব্যবসায়ের ক্ষেত্রে নিবন্ধন বাধ্যতামূলক।' অন্যথায় তা আইনের দৃষ্টিতে সাধারণ অংশীদারি ব্যবসায় বলে গণ্য হয়। এক্ষেত্রে ব্যবসায়ে এক বা একাধিক সীমিত অংশীদার থাকলেও সেটি সাধারণ অংশীদারি ব্যবসায় হিসেবেই বিবেচিত হবে। উদ্দীপকে অনি, জনি ও রনি মৌখিক চুক্তির মাধ্যমে একটি অংশীদারি ব্যবসায় স্থাপন করে। এক্ষেত্রে তাদের ব্যবসায়টি নিবন্ধিত নয়। তারা তিনজনই সমপরিমাণ মূলধন বিনিয়োগ করে। তাছাড়া প্রত্যেক অংশীদার মুনাফাও সমানভাবে ভোগ করেন। এসব বৈশিষ্ট্য সাধারণ অংশীদারি ব্যবসায়ের সাথে সঙ্গতিপূর্ণ। তাই বলা যায়, উদ্দীপকের প্রতিষ্ঠানটি একটি সাধারণ অংশীদারি সংগঠন।"
        },
        {
          "label": "ঘ",
          "question": "মনির মামলা আদালত কেন খারিজ করে দেয়? যুক্তি দাও।",
          "explanation": "উদ্দীপকের অংশীদারি ব্যবসায়টি অনিবন্ধিত হওয়ায় আদালত মনি'র মামলাটি খারিজ করে দেয়। অংশীদারি ব্যবসায় অনিবন্ধিত হলে কোনো অংশীদার চুস্তিজনিত অধিকার আদায়ে অন্য অংশীদারের বিরুদ্ধে মামলা করতে পারেন না। আর অংশীদারি ব্যবসায় নিবন্ধন করতে হলে চুক্তিটি লিখিত হতে হয়। মৌখিক চুস্তি দ্বারা ব্যবসায় নিবন্ধন করা যায় না। উদ্দীপকে অনি, জনি ও মনি মৌখিক চুক্তির মাধ্যমে অংশীদারি ব্যবসায় স্থাপন করেন। তাদের তিনজনের মূলধনের পরিমাণ সমান। তবে মনি মূলধনের সমপরিমাণ দায় বহন করেন। মনি দুই বছর কোনো মুনাফা না পেয়ে আদালতে মামলা করেন। কিন্তু আদালত তার মামলাটি খারিজ করে দেয়। উল্লিখিত ব্যবসায়টি নিবন্ধিত নয়। কারণ মৌখিক চুস্তির মাধ্যমে গঠিত অংশীদারি ব্যবসায় নিবন্ধন করা যায় না। আর ব্যবসায়টি অনিবন্ধিত হওয়ার,কারণে মনি মুনাফা না পেলেও ব্যবসায়ের অন্য অংশীদারের বিরুদ্ধে মামলা করতে পারবে না। এক্ষেত্রে আদালত আইনানুযায়ী তার মামলা খারিজ করে দিতে পারে। তাই বলা যায়, অংশীদারি ব্যবসায়টি নিবন্ধিত না হওয়ায় আদালত মনির মামলাটি খারিজ করে দেয়।"
        }
      ]
    },
    {
      "number": "8",
      "uddipok": "মি. শাকিল তার পাঁচ বন্ধুকে নিয়ে কুমিল্লায় 'বিডিফার্নিচার' নামে একটি কারখানা গড়ে তোলেন। তাদের প্রাথমিক মূলধন ৮ কোটি টাকা। সকলের প্রচেষ্টায় প্রতিষ্ঠানটি দ্রুত সফলতার মুখ দেখে। পরবর্তীতে তারা প্রতিষ্ঠানটি সম্প্রসারণের সিদ্ধান্ত নেয়। এজন্য তারা ব্যাংক থেকে ঋণ নেওয়ার পরিবর্তে জনগণের মাঝে শেয়ার বিক্রয় করে মূলধন সংগ্রহ করতে চায়।",
      "tag": "SB 25",
      "sub_questions": [
        {
          "label": "ক",
          "question": "সীমাবদ্ধ দায় কী?",
          "explanation": "কোম্পানির শেয়ার ক্রয়মূল্য পর্যন্ত যে দায় নির্দিষ্ট থাকে, তাকে সীমাবদ্ধ বা সসীম দায় বলে।"
        },
        {
          "label": "খ",
          "question": "আইনসৃষ্ট প্রতিষ্ঠান বলতে কী বোঝায়? ব্যাখ্যা করো।",
          "explanation": "আইনসৃষ্ট প্রতিষ্ঠান বলতে আইন অনুযায়ী প্রয়োজনীয় আনুষ্ঠানিকতা পালন করে প্রতিষ্ঠান গঠন, পরিচালনা ও নিয়ন্ত্রণ করাকে বোঝায়। কোম্পানি সংগঠন দেশের প্রচলিত কোম্পানি আইনের আওতায় অথবা সরকারের বিশেষ অধ্যাদেশে গঠিত হয়। আইন মেনেই এ সংগঠনের সব কাজ সম্পাদন করা হয়। তাই, কোম্পানি একটি আইনসৃষ্ট প্রতিষ্ঠান।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের? ব্যাখ্যা করো।",
          "explanation": "উদ্দীপকের উল্লিখিত প্রতিষ্ঠানটি একটি প্রাইভেটলিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন ২ এবং সর্বোচ্চ ৫০ জন হয়ে থাকে। এ কোম্পানির শেয়ার অবাধে হস্তান্তরযোগ্য নয়। এছাড়া এ কোম্পানির কাজ শুরু করার আগে নিবন্ধনপত্র সংগ্রহ করতে হয়। উদ্দীপকে মি. শাকিল তার পাঁচ বন্ধুকে নিয়ে কুমিল্লায় 'বিডি ফার্নিচার' নামে একটি কারখানা গড়ে তোলেন। তাদের প্রাথমিক মূলধন ৮ লক্ষ টাকা। তারা প্রয়োজনীয় দলিলপত্র জমা দিয়ে নিবন্ধনপত্র সংগ্রহ করেন। নিবন্ধনপত্র পাওয়ার পরপরই তারা কাজ শুরু করেন। তাদের এ প্রতিষ্ঠানটির শেয়ার অবাধে হস্তান্তরযোগ্য নয়। এজন্য কোম্পানিটি জ্বনসাধারণের কাছে অবাধে শেয়ার বিক্রি করে অর্থ সংগ্রহ করতে পারবে না। এসব বৈশিষ্ট্যের সাথে প্রাইভেট লিমিটেড কোম্পানির মিল-পাওয়া যায়। তাই বলা যায়, উদ্দীপকের প্রতিষ্ঠানটি একটি প্রাইভেট লিমিটেড কোম্পানি।."
        },
        {
          "label": "ঘ",
          "question": "উদ্দীপকের প্রতিষ্ঠানটি শেয়ার বিক্রির মাধ্যমে মূলধন সংগ্রহ করার জন্য করণীয় সুপারিশ করো।",
          "explanation": "শেয়ার বিক্রির মাধ্যমে অতিরিক্ত মূলধন সংগ্রহের জন্য উদ্দীপকের প্রতিষ্ঠানটিকে প্রাইভেট থেকে পাবলিক লিমিটেড কোম্পানিতে রূপান্তর করতে হবে। পাবলিক লিমিটেড কোম্পানির সর্বনিম্ন সদস্য সংখ্যা ৭ জন ও সর্বোচ্চ শেয়ার সংখ্যা দ্বারা সীমাবৃদ্ধ থাকে। এটি জনসাধারণের কাছে শেয়ার বিক্রির আহ্বান জানাতে পারে। তাই পাবলিক লিমিটেড কোম্পানির মূলধনের পরিমাণ বেশি হয়ে থাকে। উদ্দীপকের মি. শাকিল তার পাঁচ বন্ধুকে নিয়ে কুমিল্লায় একটি ফার্নিচার কারখানা গড়ে তোলেন। তাদের প্রতিষ্ঠানটি একটি প্রাইভেট লিমিটেড কোম্পানি। সকলের প্রচেষ্টায় প্রতিষ্ঠানটি দ্রুত সফলতার মুখ দেখে। পরবর্তীতে তারা প্রতিষ্ঠানটি সম্প্রসারণের সিদ্ধান্ত নেয়। এজন্য তারা ব্যাংক ঋণ নেওয়ার পরিবর্তে জনগণের মাঝে শেয়ার বিক্রি করে মূলধন সংগ্রহ করতে চায়। এক্ষেত্রে প্রতিষ্ঠানটিকে প্রাইভেট থেকে পাবলিক লিমিটেড কোম্পানিতে রূপান্তর করতে হবে। এজন্য প্রতিষ্ঠানটির স্মারকলিপি ও সংঘবিধিতে প্রয়োজনীয় পরিবর্তন ও এর সদস্য সংখ্যা ন্যূনতম সাতজন করতে হবে। এরপর আইনগত আনুষ্ঠানিকতা সম্পন্ন করে কার্যারম্ভের অনুমতিপত্র সংগ্রহ করতে হবে। এতে প্রতিষ্ঠানটি জনগণের কাছে শেয়ার ও ঋণপত্র বিক্রয়ের আইনগত বৈধতা পাবে। ফলে প্রতিষ্ঠানটি সহজেই ব্যবসায় সম্প্রসারণের জন্য প্রয়োজনীয় মূলধন সংগ্রহকরতে পারবে। তাই বলা যায়, উদ্দীপকের প্রতিষ্ঠানটিকে শেয়ার বিক্রির মাধ্যমে মূলধন সংগ্রহের জন্য প্রাইভেট থেকে পাবলিক লিমিটেড কোম্পানিতে রূপান্তর করতে হবে।"
        }
      ]
    },
    {
      "number": "9",
      "uddipok": "'গোমতি লিমিটেড' একটি স্বনামধন্য কোম্পানি। স্বর্ণা ও স্বপ্না উভয়ে ঐ কোম্পানির শেয়ারহোল্ডার। স্বর্ণার নিকট ৩,০০,০০০ টাকার শেয়ার আছে। তিনি নির্দিষ্ট হারে কোম্পানি হতে লভ্যাংশ পান। অন্যদিকে, 'স্বপ্নার নিকট ২,০০,০০০ টাকার শেয়ার আছে। তিনি স্বর্ণার পর লভ্যাংশ পান এবং লভ্যাংশের হার প্রতি বছর সমান থাকে না। বর্তমানে প্রতিষ্ঠানটি ব্যবসায় সম্প্রসারণের জন্য একটি সভা আহ্বান করে। স্বর্ণা উক্ত সভায় ইচ্ছা থাকা সত্ত্বেও অংশগ্রহণ করতে পারেননি।",
      "tag": "SB 25",
      "sub_questions": [
        {
          "label": "ক",
          "question": "সংঘবিধি কী?",
          "explanation": "যে দলিলে কোম্পানির অভ্যন্তরীণ কাজ পরিচালনা সংক্রান্ত যাবতীয় নিয়ম-নীতি লিপিবদ্ধ থাকে এবং যেটি প্রতিষ্ঠানে নিয়োজিত বিভিন্ন ব্যক্তির ক্ষমতা, কর্তৃত্ব ও সম্পর্কের দিকনির্দেশনা দেয়, তাকে সংঘবিধি বলে।"
        },
        {
          "label": "খ",
          "question": "কোম্পানি সংগঠনকে চিরন্তন অস্তিত্বের অধিকারী বলা হয় কেন?",
          "explanation": "কোম্পানির চিরন্তন অস্তিত্ব বলতে কখনো বিলুপ্ত হয় না এমন অস্তিত্বকে বোঝায়। আইন অনুযায়ী কোম্পানি সংগঠন চিরন্তন অস্তিত্বের মর্যাদা ভোগ করে। পৃথক ও স্বাধীন সত্তার কারণে শেয়ারহোল্ডারদের মৃত্যু, দেউলিয়াত্ব, শেয়ার হস্তান্তর প্রভৃতি এ ব্যবসায়ের অস্তিত্বকে বিপন্ন করে না। আইনগত আনুষ্ঠানিকতার মাধ্যমে এ ব্যবসায়ের বিলোপ হয়। তাই কোম্পানি সংগঠনকে চিরন্তন অস্তিত্বসম্পন্ন প্রতিষ্ঠান বলা হয়।"
        },
        {
          "label": "গ",
          "question": "উদ্দীপকের স্বপ্না কোন ধরনের শেয়ারহোন্ডার? ব্যাখ্যা করো।",
          "explanation": "উদ্দীপকেব স্বপ্না একজন সাধারণ শেয়ারহোন্ডার। এ ধরনের শেয়ারের মালিকগণ অধিকার, দায়িত্ব ও কর্তব্যের দিক থেকে বেশি সুবিধা ও মর্যাদা পান। তারা পরিচালক নির্বাচনে প্রার্থী হতে পারেন। আবার, কোম্পানির বিভিন্ন সভায়ও অংশগ্রহণ করতে পারেন। কিন্তু এ ধরনের শেয়ারের মালিকরা লভ্যাংশ বণ্টন ও মূলধন ফেরতের ক্ষেত্রে অগ্রাধিকার পান না। উদ্দীপকের স্বপ্না 'গোমতি লিমিটেড' এর শেয়ার মালিক। প্রতিষ্ঠানটিতে তার ২,০০,০০০ টাকার শেয়ার আছে। প্রতিষ্ঠানটিতে তিনি অন্যান্য শেয়ার মালিকদের পরে লভ্যাংশ পান। এছাড়া তার লভ্যাংশের হার প্রতি বছর সমান থাকে না। তবে তিনি কোম্পানির যেকোনো সিদ্ধান্তনেওয়ার ক্ষেত্রে মতামত দিতে পারেন। আবার, তিনি পরিচালক নির্বাচনে ভোট দিতে পারেন। এছাড়া তিনি পরিচালক নির্বাচনে প্রার্থীও হতে পারেন। এসব বৈশিষ্ট্যের সাথে সাধারণ শেয়ারের মিল পাওয়া যায়। সুতরাং, স্বপ্না সাধারণ শেয়ারের মালিক।"
        },
        {
          "label": "ঘ",
          "question": "উদ্দীপকের কোম্পানির সভায় স্বর্ণার অংশগ্রহণ করতে না পারার কারণের যৌক্তিকতা বিশ্লেষণ করো।",
          "explanation": "উদ্দীপকের স্বর্ণা অগ্রাধিকার শেয়ারের মালিক হওয়ায় কোম্পানির সভায় অংশগ্রহণ করতে না পারার যৌক্তিকতা রয়েছে বলে আমি মনে করি। এ শেয়ারের মালিকরা ব্যবসায়ের লভ্যাংশ বণ্টনের ক্ষেত্রে সবার আগে গুরুত্ব পান। কিন্তু তারা পরিচালক নির্বাচনে ভোট দিতে পারেন না। এছাড়া তারা সাধারণ সভায় অংশগ্রহণ বা নির্বাচনে প্রার্থী হতে পারেন না। উদ্দীপকে 'গোমতি লিমিটেড' এ স্বর্ণার ৩,০০,০০০ টাকার শেয়ার আছে। তিনি কোম্পানি থেকে নির্দিষ্ট হারে লভ্যাংশ পান। এক্ষেত্রে কোম্পানিটি লভ্যাংশ বণ্টনের ক্ষেত্রে তাকে অগ্রাধিকার দেয়। বর্তমানে প্রতিষ্ঠানটি ব্যবসায় সম্প্রসারণের জন্য একটি সভা আহ্বান করে। এ সভায় ইচ্ছা থাকা সত্ত্বেও স্বর্ণা অংশগ্রহণ করতে পারেননি। স্বর্ণা 'গোমতি লিমিটেড' এর একজন অগ্রাধিকার শেয়ার মালিক। তিনি প্রতিষ্ঠানটিতে লভ্যাংশ বণ্টনের ক্ষেত্রে অগ্রাধিকার পান। কিন্তু প্রতিষ্ঠানটিতে তার কোনো ভোটাধিকার নেই। এতে তিনি প্রতিষ্ঠানটির পরিচালক নির্বাচনে ভোট দিতে ও প্রার্থী হতে পারেন না। এছাঁড়া আইনগতভাবে প্রতিষ্ঠানটির কোনো সভায় তার অংশগ্রহণের অধিকার নেই। এজন্য তিনি প্রতিষ্ঠানটির সভায় ইচ্ছা থাকা সত্ত্বেও- অংশগ্রহণ করতে পারেননি। তাই বলা যায়, উদ্দীপকের কোম্পানির সভায় স্বর্ণার অংশগ্রহণ করতে না পারায় যৌক্তিকতা রয়েছে।"
        }
      ]
    },
    {
      "number": "10",
      "uddipok": "কক্সবাজার' সমুদ্র উপকূলের জেলেরা মাছের ন্যায্যমূল্যের জন্য একটি সমবায় সমিতি গঠন করে। ২০২৪ সাল পর্যন্ত তাদের অর্জিত মুনাফার পরিমাণ ছিল নিম্নরূপ: বছর ২০২১ ২০২২ ২০২৩ ২০২৪ মুনাফা ৪০,০০০ টাকা ৫০,০০০ টাকা ৬০,০০০ টাকা ৭০,০০০ টাকা সমিতি বিধিবদ্ধ হারে সংরক্ষিত ও উন্নয়ন তহবিল সংরক্ষণ করে। তহবিলের টাকা হতে তারা ৫০,০০০ টাকা মূল্যের একটি নতুন ফ্রিজ ক্রয়ের জন্য চিন্তা করছে।",
      "tag": "SB 25",
      "sub_questions": [
        {
          "label": "ক",
          "question": "ভোক্তা সমবায় সমিতি কী?",
          "explanation": "মধ্যস্থব্যবসায়ীদের শোষণ থেকে রক্ষা এবং ন্যায্যমূল্যে উন্নতমানের পণ্য পাওয়ার লক্ষ্যে কোনো নির্দিষ্ট এলাকার ভোক্তারা যে সমবায় সমিতি গঠন করেন, তাকে ভোক্তা সমবায় সমিতি বলে।"
        },
        {
          "label": "খ",
          "question": "সমবায় সমিতিতে কীভাবে মুনাফা বণ্টন করা হয়?",
          "explanation": "পারস্পরিক অর্থনৈতিক কল্যাণের লক্ষ্যে সমশ্রেণিভুক্ত ব্যক্তিরা সমান অধিকারের ভিত্তিতে মিলিত হয়ে যে প্রতিষ্ঠান গড়ে তোলেন, তাকে সমবায় সমিতি বলে। সমবায় সমিতির অর্জিত মোট মুনাফা থেকে বাধ্যতামূলকভাবে কমপক্ষে ১৫% সঞ্চিতি তহবিলে ও ৩% সমবায় উন্নয়ন তহবিলে জমা রেখে বাকি অংশ শেয়ার অনুপাতে সদস্যদের মধ্যে ভাগ করে দেওয়া হয়। তবে ঋণদান সমবায় সমিতির ক্ষেত্রে আরও ১০% কুঋণ সঞ্চিতি তহবিলে জমা রাখতে হয়।"
        },
        {
          "label": "গ",
          "question": "কক্সবাজার সমুদ্র উপকূলের জেলেরা কোন ধরনের সমবায় সমিতি গঠন করেছে? ব্যাখ্যা করো।",
          "explanation": "কক্সবাজার সমুদ্র উপকূলের জেলেরা উৎপাদন সমবায় সমিতি গঠন করেছে। কয়েকজন উৎপাদক নিজেদের উৎপাদন ও বিক্রির কাজকে বেশি ফলপ্রসূ করতে উৎপাদক সমবায় সমিতি গড়ে তোলে। মহাজন ও মধ্যস্থব্যবসায়ীদের কাছ থেকে রক্ষা পেতেক্ষুদ্র উৎপাদকরা এ সমিতি গঠন করে থাকে। এ সমিতির মাধ্যমে বৃহদায়তন উৎপাদন সুবিধা পাওয়া যায়। উদ্দীপকে কক্সবাজার সমুদ্র উপকূলের জেলেরা মাছের ন্যায্যমূল্য পাওয়ার জন্য একটি সমবায় সমিতি গঠন করে। এর মাধ্যমে তাদের উৎপাদিত মাছ তারা বিভিন্ন বাজারে বিক্রি করতে পারে। এতে মাছ বিক্রি করতে তাদেরকে কোনো মধ্যস্থব্যবসায়ীর সাহায্য নিতে হচ্ছে না। ফলে সরাসরি মাছ বিক্রি করে তারা মাছের ন্যায্যমূল্য পাচ্ছে। নিজেদের কল্যাণের জন্য তারা সমিতিটি গঠন করেছে। এসব বৈশিষ্ট্যের সাথে উৎপাদক সমবায় সমিতির মিল পাওয়া যায়। তাই উল্লিখিত সমবায় সমিতিটি উৎপাদক সমবায় সমিতি।"
        },
        {
          "label": "ঘ",
          "question": "তহবিলের টাকায় তারা কি ফ্রিজ ক্রয় করতে পারবে? যুক্তিসহ ব্যাখ্যা করো।",
          "explanation": "আমি মনে করি, উদ্দীপকে উল্লিখিত সমবায়ের সদস্যরা সংরক্ষিত তহবিল থেকে নতুন ফ্রিজ কেনার সম্পূর্ণ অর্থসংস্থান করতে পারবে না। সমবায় আইন অনুযায়ী সমবায় সমিতি গঠিত, পরিচালিত ও নিয়ন্ত্রিত হয়। আইন অনুযায়ী সমবায়ের অর্জিত মুনাফার ১৫% সংরক্ষিত তহবিলে ও ৩% উন্নয়ন তহবিলে বাধ্যতামূলকভাবে জমা রাখতে হয়। আবার এ সংরক্ষিত তহবিল ব্যবহার করে ব্যবসায় সম্প্রসারণ করা যায়। উদ্দীপকে কক্সবাজার সমুদ্র উপকূলের জেলেরা একটি উৎপাদক সমবায় সমিতি গঠন করে। সমিতিটিতে তারা আইনে বর্ণিত হারে সংরক্ষিত তহবিল গঠন করে। পরবর্তীতে তারা মাছ সংরক্ষণের জন্য ৫০,০০০ টাকা মূল্যের ১টি ফ্রিজ কেনার সিদ্ধান্ত নেয়। এক্ষেত্রে তারা ফ্রিজ কিনতে সংরক্ষিত তহবিলের জমাকৃত টাকা কাজে লাগাতে চাচ্ছে। ২০২১ থেকে ২০২৪ পর্যন্ত তাদের মোট সঞ্চিতির পরিমাণ: সমিতিটির ৪ বছরে মোট সঞ্চিতির পরিমাণ হয় ৩৩,০০০ টাকা। আর তাদের ফ্রিজ কেনার জন্য প্রয়োজন ৫০,০০০ টাকা। এক্ষেত্রে ফ্রিজ কেনার জন্য প্রয়োজনীয় অর্থের পরিমাণ থেকে (৫০,০০০ – ৩৩,০০০) বা ১৭,০০০ টাকা কম আছে। সুতরাং, উল্লিখিত সমবায়ের সদস্যরা সংরক্ষিত তহবিল থেকে ফ্রিজ কিনতে পারবে না।"
        }
      ]
    },
    {
      "number": "11",
      "uddipok": "মি. সুমন একজন ব্যবসায়ী। তিনি তার কর্মচারীদের যথাযথ বেতন প্রদান করেন। এছাড়াও তিনি বিভিন্ন উৎসবে বোনাস ও বার্ষিক বনভোজনের ব্যবস্থা করেন। অধিকন্তু তিনি শীতকালে তার এলাকার দুস্থদের কম্বল ও শীতবস্ত্র বিতরণ করেন এবং স্কুল-কলেজের বিভিন্ন অনুষ্ঠানে অনুদান দিয়ে থাকেন।",
      "tag": "SB 25",
      "sub_questions": [
        {
          "label": "ক",
          "question": "ব্যবসায়ে নৈতিকতা কী?",
          "explanation": "ব্যবসায়ের পরিচালনাগত বিষয়ে ভালো-মন্দ, উচিত-অনুচিত, ন্যায়অন্যায় প্রভৃতি বিশ্লেষণ করে সঠিকটি গ্রহণ করাকে ব্যবসায় নৈতিকতা বলে।"
        },
        {
          "label": "খ",
          "question": "পরিবেশ সংরক্ষণ বলতে কী বোঝায়?",
          "explanation": "পরিবেশের ভারসাম্য নষ্ট না করে পরিবেশকে স্বাভাবিক অবস্থায় রাখাই হলো পরিবেশ সংরক্ষণ। ব্যবসায়িক কারণে পরিবেশ দূষণ হয়। কিন্তু সুষ্ঠু পরিবেশ ছাড়া ব্যবসায় প্রতিষ্ঠা ও উন্নতি লাভ করাযায় না। এজন্য ব্যবসায়ীদের পরিবেশ সম্পর্কে সচেতন থাকা ও দূষণকারী কর্মকাণ্ড থেকেবিরত থাকা অত্যন্ত জরুরি"
        },
        {
          "label": "গ",
          "question": "উদ্দীপকের মি.সুমন তার প্রথম পর্যায়ের কাজগুলো দ্বারা সমাজের কোন পক্ষের প্রতি দায়িত্ব পালন করেছেন? ব্যাখ্যা করো।",
          "explanation": "উদ্দীপকে বর্ণিত মি. সুমন তার প্রথম পর্যায়ের কাজগুলোর মাধ্যমে সমাজের কর্মচারী পক্ষের প্রতি দায়িত্ব পালন করেছেন। ব্যবসায়ের প্রাথমিক উন্নতি নির্ভর করে কর্মচারীদের পরিশ্রমের ওপর। তাদের আন্তরিকতা ও একনিষ্ঠতা ব্যবসায়কে সফলতা এনে দেয়। তাই ব্যবসায়ীকে বেতন, বোনাস, চাকরির নিরাপত্তা, বাসস্থান সুবিধা প্রভৃতির মাধ্যমে কর্মচারীদের প্রতি সামাজিক দায়িত্ব পালন করতে হয়। উদ্দীপকের মি. সুমন একজন র্যবসায়ী। তিনি তার কর্মচারীদের যথাযথ বেতন দেন। এছাড়া তিনি বিভিন্ন উৎসবে কর্মচারীদের বোনাস দেন। আবার তাদেরকে নিয়ে বার্ষিক বনভোজনেরও ব্যবস্থা করেন। এক্ষেত্রে কর্মচারীরা তাদের শ্রমের ন্যায্য পারিশ্রমিক পেয়ে সন্তুষ্ট হচ্ছে। আবার, বোনাস ও বনভোজনের ব্যবস্থার মাধ্যমে কাজের প্রতি তাদের উৎসাহ বাড়ছে। ফলে কাজের প্রতি তারা আগ্রহী হবে। এসব কাজ শ্রমিক-কর্মচারীর প্রতি মি. সুমনের সামাজিক দায়বদ্ধতার দিকটি নির্দেশ করে। তাই বলা যায়, প্রথম পর্যায়ে মি. সুমন কর্মচারীদের প্রতি সামাজিক দায়িত্ব পালন করছেন।"
        },
        {
          "label": "ঘ",
          "question": "জনাব সুমনের দ্বিতীয় পর্যায়ের কাজগুলো দ্বারা ব্যবসায় কীভাবে সুবিধা পেতে পারে? মতামত দাও।",
          "explanation": "মি. সুমনের দ্বিতীয় পর্যায়ে স্থানীয় সম্প্রদায়ের প্রতি দায়িত্ব পালনের মাধ্যমে তার ব্যবসায় সুবিধা পেতে পারে বলে আমি মনে করি। সমাজ থেকেবিভিন্ন রকম সুযোগ-সুবিধা নিয়েই ব্যবসায়ীরা সমৃদ্ধ হন। তাই স্থানীয় সম্প্রদায়ের প্রতি ব্যবসায়ীকে দায়িত্ব পালন করতে হয়। পরিবেশ দূষণমুক্ত রাখা, দুর্যোগে জনগণের পাশে দাঁড়ানো, সামাজিক প্রতিষ্ঠান গঠন ও উন্নয়ন প্রভৃতি ব্যবসায়ীর স্থানীয় সম্প্রদায়ের প্রতি পালন করা সামাজিক দায়িত্ব। উদ্দীপকের মি. সুমন একজন ব্যবসায়ী। তিনি শীতকালে তার এলাকার দু দের জন্য কম্বল ও শীতবস্ত্র বিতরণ করেন। এছাড়া স্কুল-কলেজের বিভিন্ন অনুষ্ঠানে তিনি অনুদান দেন। এ কাজগুলোর মাধ্যমে তিনি স্থানীয় সম্প্রদায়ের প্রতি দায়িত্ব পালন করছেন। মি. সুমনের এ ধরনের দায়িত্ব পালনের ফলে এলাকার অসহায় মানুষরা উপকৃত হচ্ছে। তার প্রতি মানুষের আস্থা তৈরি হচ্ছে। 'আর অনুদান দেওয়ার ফলে সমাজে তার সুনাম তৈরি হচ্ছে। এতে তিনি দীর্ঘদিন প্রতিযোগিতাপূর্ণ ব্যবসায়ে টিকে থাকতে পারবেন। আর সহজে সফলতা অর্জন করতে পারবেন। সুতরাং, সমাজের স্থানীয়দের প্রতি দায়িত্ব পালন করে মি. সুমন তার ব্যবসায়ে দীর্ঘমেয়াদে সুবিধা পাবেন।"
        }
      ]
    }
  ]
}