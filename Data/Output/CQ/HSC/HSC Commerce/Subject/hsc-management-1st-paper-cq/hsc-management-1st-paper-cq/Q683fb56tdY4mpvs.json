{
  "title": "ক্যান্ট: পাবলিক স্কুল ও কলেজ রংপুর ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব আসিক ইন্দোনেশিয়া থেকে চাল কিনে কুয়েতে বিক্রি করেন। চাল আনা-নেওয়ার ক্ষেত্রে তিনি নৌপথ ব্যবহার করেন। বর্তমানে নৌপথে বিভিন্ন ধরনের দুর্ঘটনার জন্য তিনি খুবই চিন্তিত হয়ে পড়েছেন।",
      "tag": "CPSCR 23",
      "sub_questions": [
        {
          "label": "ক",
          "question": "সামাজিক ব্যবসায় কী?",
          "explanation": "যে ব্যবসায়ে মুনাফা প্রাপ্তির কোনো উদ্দেশ্য থাকে না বরং তা সামাজিক কল্যাণ, দারিদ্র্য দূরীকরণ ও ব্যবসায় প্রসারের জন্য ব্যয় করা হয়, তাকে সামাজিক ব্যবসায় বলে।"
        },
        {
          "label": "খ",
          "question": "প্রাথমিক শিল্প কেন গুরুত্বপূর্ণ? ব্যাখ্যা করো।",
          "explanation": "প্রকৃতি থেকে সম্পদ সংগ্রহের সব প্রক্রিয়াই প্রাথমিক শিল্পের অন্তর্গত। এ শিল্পে প্রাকৃতিক সম্পদ আহরণ করে এর রূপগত পরিবর্তন করা হয়। এরপর তা মানুষের ব্যবহার উপযোগী পণ্যে পরিণত করা হয়। এভাবে নতুন নতুন পণ্য উৎপাদন হচ্ছে এবং মানুষ সেগুলো ভোগ বা ব্যবহার - করছে। তাই, প্রাথমিক শিল্প গুরুত্বপূর্ণ।"
        },
        {
          "label": "গ",
          "question": "উদ্দীপকে জনাব আসিক কোন ধরনের ব্যবসায় করেন? বর্ণনা করো।",
          "explanation": "উদ্দীপকের জনাব আসিক পুনঃরপ্তানি বাণিজ্য করেন। পুনঃরপ্তানি এক ধরনের বৈদেশিক বাণিজ্য। এক্ষেত্রে বিদেশ থেকে পণ্য আমদানি করে তা আবার অন্য দেশে রপ্তানি করা হয়। সাধারণত উৎপাদনকারী দেশের সাথে আমদানিকারক দেশের সরাসরি সম্পর্ক না থাকলে তৃতীয় কোনো দেশ এ ধরনের বাণিজ্য করে। উদ্দীপকের জনাব আসিক ইন্দোনেশিয়া থেকে চাল আমদানি করেন। এরপর তিনি এগুলো কুয়েতে বিক্রি করেন। মুনাফা অর্জনের উদ্দেশ্যে তিনি এ কাজ করেন। এভাবে তিনটি দেশের মধ্যে বৈদেশিক বাণিজ্য সংঘটিত হয়। এর ফলে তিনি প্রচুর বৈদেশিক মুদ্রা অর্জন করেন। তার ব্যবসা-বাণিজ্যের পরিধিও বাড়ছে। এসব কাজ পুনঃরপ্তানির বাণিজ্যের, সাথে সম্পর্কিত। সুতরাং, জনাব আসিকের ব্যবসায়টি হলো পুনঃরপ্তানি বাণিজ্য।"
        },
        {
          "label": "ঘ",
          "question": "উদ্দীপকে ব্যবসায়ের কোন কাজের দ্বারা জনাব আসিক নৌপথের দুর্ঘটনা হতে রক্ষা পেতে পারে এর পক্ষে যুক্তিসহ মতামত দাও।",
          "explanation": "ভবিষ্যতে জনাব আসিকের নৌপথের দুর্ঘটনার হাত থেকে রক্ষা পাওয়ার ক্ষেত্রে ব্যবসায়ের বিনিময় সহায়ক কাজ 'বিমা' ভূমিকা রাখতে পারে বলে আমি মনে করি। মুনাফার আশায় ব্যবসায়ী ব্যবসায় করলেও বিভিন্ন কারণে (পণ্য বিনষ্ট হওয়া, চাহিদা কমে যাওয়া প্রভৃতি) ক্ষতি হওয়ার আশঙ্কা থাকে। ভবিষ্যতে আর্থিক ক্ষতি এড়াতে ব্যবসায়ে বিমা করা হয়। বিমার মাধ্যমে ব্যবসায়ের ঝুঁকিগত বাধা দূর করা হয়। উদ্দীপকের জনাব আসিক ইন্দোনেশিয়া থেকে চাল আমদানি করেন। এরপর সেগুলো তিনি কুয়েতে রপ্তানি করেন। চাল আনা-নেওয়ার ক্ষেত্রে তিনি নৌপথ ব্যবহার করেন। বর্তমানে নৌপথের বিভিন্ন ধরনের দুর্ঘটনার জন্য তিনি চিন্তিত হয়ে পড়েছেন। এই পরিস্থিতিতে জনাব আসিক নৌবিমা ব্যবস্থা গ্রহণ করতে পারেন। বিমা হলো এক ধরনের ক্ষতিপূরণের চুক্তি। বিমা করলে পণ্য আমদানির সময় কোনো ক্ষতি হলে বিমা কোম্পানি সম্পূর্ণ ক্ষতিপূরণ দিবে। এতে ব্যবসায়ের পরিবহনগত ঝুঁকি অনেকাংশে কমে যাবে। জনাব আসিকও ব্যবসায়ের কাজ চালু রাখতে পারবেন। এভাবে পণ্যের আর্থিক সুরক্ষা বজায় থাকবে। তাই, ভবিষ্যতে এ ধরনের ক্ষতি এড়াতে জনাব আসিক কর্তৃক বিমা ব্যবস্থা নেওয়া উচিত।"
        }
      ]
    },
    {
      "number": "2",
      "uddipok": "জনাব আমান রংপুরের পদাগঞ্জের বাগান থেকে আম কিনে নিজস্ব পরিবহনের মাধ্যমে ঢাকার কাওরান বাজারের আড়তদারের কাছে বিক্রি করেন। ফেরিওয়ালারা সেখান থেকে আম কিনে ভোক্তাদের কাছে বিক্রি করেন। জনাব আমান এখন চিন্তা করছেন যে, ভবিষ্যতে তিনি নিজেই ভোক্তাদের কাছে আম বিক্রি করবেন।",
      "tag": "CPSCR 23",
      "sub_questions": [
        {
          "label": "ক",
          "question": "পর্যায়িতকরণ কী?",
          "explanation": "পণ্যের গুণাগুণ, ওজন, আকৃতি প্রভৃতির ভিত্তিতে পণ্যকে বিভিন্ন শ্রেণিতে ভাগ করাকে পর্যায়িতকরণ বা শ্রেণিবদ্ধকরণ বলে।"
        },
        {
          "label": "খ",
          "question": "গুদামজাতকরণ ব্যবসায়ে গুরুত্বপূর্ণ কেন? ব্যাখ্যা করো।",
          "explanation": "গুদামজাতকরণের মাধ্যমে ব্যবসায়ের কালগত বা সময়গত বাধা দূর করা যায়। পণ্য উৎপাদিত হয় একটি নির্দিষ্ট সময়ে কিন্তু ব্যবহার কিংবা খাওয়া হয় অন্য সময়ে। এজন্য উৎপাদন ও ভোগের মধ্যবর্তী সময়ে পণ্যের গুণাগুণ রক্ষার জন্য গুদামজাত করা হয়। এ কারণে গুদামজাতকরণ ব্যবসায়ে গুরুত্বপূর্ণ"
        },
        {
          "label": "গ",
          "question": "উদ্দীপকে জনাব আমান দেশের অভ্যন্তরে কোন ধরনের ব্যবসায় করেন?",
          "explanation": "উদ্দীপকে জনাব আমানের ব্যবসায়টি অভ্যন্তরীণ বাণিজ্যের পাইকারি ব্যবসায়ের মধ্যে পড়ে। এ ব্যবসায়ে পাইকাররা উৎপাদকের কাছ থেকে বেশি পরিমাণে পণ্য কেনেন। এরপর তা খুচরা ব্যবসায়ীদের কাছে বিক্রি করেন। এরা ভোগ্য পণ্যের ক্ষেত্রে উৎপাদনকারী ও খুচরা ব্যবসায়ীদের মধ্যে সংযোগ স্থাপন করেন। আর, শিল্প পণ্যের ক্ষেত্রে উৎপাদক ও শিল্প-মালিকদের মধ্যে যোগসূত্র তৈরি করেন। উদ্দীপকে জনাব আমান আমের ব্যবসায় করেন। তিনি আমের মৌসুমে স্থানীয় রংপুরের পদাগঞ্জের চাষিদের কাছ থেকে বিভিন্ন জাতের মানসম্পন্ন আম কিনেন। এ আম চাষিরা হলো উৎপাদক। এ আমগুলো তিনি ঢাকার কাওরান বাজারের খুচরা আড়তদারদের কাছে সরবরাহ করেন। এভাবে তিনি উৎপাদক ও আড়তদারদের মধ্যে সংযোগ তৈরি - করেন। সুতরাং, তিনি একজন পাইকার। এ ধরনের ব্যবসায়ে বেশি পরিমাণে পণ্য কিনতে হয় বলে পাইকারের আর্থিক সামর্থ্য বেশি থাকতে হয়। এসব বৈশিষ্ট্য পাইকারি ব্যবসায়ের সাথে মিলে যায়। তাই বলা যায়, জনাব আমান পাইকারি ব্যবসায় করেন।"
        },
        {
          "label": "ঘ",
          "question": "\"উদ্দীপকে জনাব আমান ভোক্তাদের কাছে আম বিক্রি করলে ভোক্তারা উপকৃত হবে\"-এর পক্ষে তোমার যুক্তিসহ মতামত দাও।",
          "explanation": "উদ্দীপকে জনাব আমান ভোক্তাদের কাছে আম বিক্রি করলে ভোক্তারা উপকৃত হবে বলে আমি মনে করি। উৎপাদক থেকে পণ্য ভোক্তার কাছে পৌছাতে পাইকার, খুচরা ব্যবসায়ী প্রভৃতি মাধ্যমের সহায়তা নিতে হয়। এভাবে পণ্যের হাতবদলের ফলে দামের তারতম্য দেখা যায়। এর ফলে ভোক্তারাও ন্যার্য্যমূল্যে পণ্য কিনতে পারে না। উদ্দীপকের জনাব আমান রংপুরের পদাগঞ্জের বাগান থেকে সরাসরি আম কিনেন। তিনি আমগুলো কাওরান বাজারের আড়তদারদের কাছে বিক্রি করেন। ফেরিওয়ালারা সেখান থেকে আম কিনে ভোক্তাদের কাছে বিক্রি করেন। জনাব আমান এখন চিন্তা করছেন নিজেই ভোক্তাদের কাছে আম বিক্রি করবেন। ফেরিওয়ালারা কম মূল্যে আম কিনে ভোক্তাদের কাছে তা বেশি দামে বিক্রি করে। তাই ভোক্তাদেরও আম কিনতে বেশি মূল্য দিতে হয়। জনাব আমান নিজেই সরাসরি ভোক্তাদের কাছে আম বিক্রি করলে ভোক্তাদের কম মূল্যে আম চ সরবরাহ করতে পারবেন। এতে তার বিক্রি বাড়বে এবং ব্যবসায়েও লাভ ও হবে। পাশাপাশি ভোক্তারাও ন্যায্যমূল্যে আম কিনতে পারবে। তাদের আর খুচরা ব্যবসায়ীদের থেকে অতিরিক্ত দামে আম কিনতে হবে না। তাই বলা = যায়, জনাব আমানের ভোক্তাদের কাছে আম বিক্রির সিদ্ধান্তটি যুক্তিযুক্ত।"
        }
      ]
    },
    {
      "number": "3",
      "uddipok": "লালমনিরহাট জেলার তিস্তা নদী এলাকার বাসিন্দা ওমর আলী। তার কৃষিকাজের দ্বারাই পরিবার স্বচ্ছলভাবে জীবন যাপন করত। এ বৎসর নদী ভাঙ্গন তার সমস্ত কৃষি জমি বিলীন হয়ে যায়। এখন তিনি জীবিকার প্রয়োজনে ব্যবসায় করার চিন্তা করছেন।",
      "tag": "CPSCR 23",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "প্রযুক্তিগত পরিবেশের বর্ণনা দাও।",
          "explanation": "বিজ্ঞান ও প্রযুক্তিগত উপাদানের সমন্বিত রূপই হলো প্রযুক্তিগত পরিবেশ। এ পরিবেশ বিজ্ঞান ও কারিগরি শিক্ষা, গবেষণাধর্মী প্রতিষ্ঠান, উন্নত প্রযুক্তির ব্যবহার, আধুনিক কলা-কৌশল ও পদ্ধতি প্রভৃতি মিলে গড়ে ওঠে। যেসব দেশ বিজ্ঞান ও প্রযুক্তিগত পরিবেশে উন্নত তারা শিল্প- বাণিজ্যেও উন্নত। এছাড়া প্রযুক্তিগত পরিবেশ উৎপাদন প্রক্রিয়াকে সহজ করে।"
        },
        {
          "label": "গ",
          "question": "উদ্দীপকে ওমর আলী কোন পরিবেশের দ্বারা নদী ভাঙ্গনের শিকার হয়েছেন? ব‍্যাখ্যা করো।",
          "explanation": "উদ্দীপকের ওমর আলী প্রাকৃতিক পরিবেশের দ্বারা নদী ভাঙ্গনের শিকার হয়। প্রাকৃতিক উপাদানের সমন্বয়ে এ পরিবেশ গঠিত। জলবায়ু, ভূ-প্রকৃতি, মৃত্তিকা, নদ-নদী প্রভৃতি প্রাকৃতিক পরিবেশের উপাদান। এসব উপাদানের ওপর ভিত্তি করে মানুষের জীবিকার পরিবর্তন হয়। উদ্দীপকের ওমর আলী লালমনিরহাট জেলার তিস্তা নদী এলাকার বাসিন্দা। তার কৃষিকাজের দ্বারাই পরিবার স্বচ্ছল জীবন যাপন করত। এ বছর নদী ভাঙ্গনে তার সমস্ত কৃষি জমি বিলীন হয়ে যায়। সবকিছু হারিয়ে এখন তিনি নিঃস্ব জীবন-যাপন করছেন। নদী ভাঙ্গন একটি প্রকৃতি সৃষ্ট দুর্যোগ। আর এ জলবায়ু ও দুর্যোগ প্রাকৃতিক পরিবেশের অন্তর্গত। তাই বলা যায়, ওমর আলীর নদী ভাঙ্গনের শিকার হওয়ার পেছনে প্রাকৃতিক পরিবেশ দায়ী।"
        },
        {
          "label": "ঘ",
          "question": "উদ্দীপকে ওমর আলীর ব্যবসায়ের প্রয়োজন আছে- এর পক্ষে মতামতসহ যুক্তি দাও।",
          "explanation": "উদ্দীপকে ওমর আলীর ব্যবসায়ের প্রয়োজন আছে বলে আমি মনে করি। মুনাফা অর্জনের উদ্দেশ্যে যেকোনো বৈধ অর্থনৈতিক কাজই ব্যবসায়। ব্যবসায় মানুষকে আর্থিকভাবে স্বাবলম্বী করে তোলে। এর পাশাপাশি দেশের অর্থনৈতিক অবকাঠামো উন্নয়নেও ব্যবসায় গুরুত্বপূর্ণ ভূমিকা পালন করে। উদ্দীপকের ওমর আলী লালমনিরহাট জেলার তিস্তা নদী এলাকার বাসিন্দা। কৃষিকাজের মাধ্যমে তিনি স্বচ্ছল জীবন-যাপন করতেন। এ বছর নদী ভাঙ্গনে তার সমস্ত কৃষি জমি বিলীন হয়ে যায়। এখন তিনি জীবিকার প্রয়োজনে ব্যবসায় করার চিন্তা করছেন। ওমর আলীর বর্তমানে আয়ের আর কোনো উৎস না থাকায় তিনি ব্যবসায় করার চিন্তা করছেন। ব্যবসায় স্থাপনের ফলে তিনি নিজের জন্য কর্মসংস্থানের ব্যবস্থা করতে পারবেন। এতে ধীরে ধীরে তার আর্থিক অবস্থার উন্নতি হবে। ব্যবসায়ের ফলে তিনি নিজে যেমন মুনাফা অর্জন করবেন অন্যদেরও কাজের সুযোগ সৃষ্টি করতে পারবেন। তার দেখাদেখি অনেকেই ব্যবসায় স্থাপনে আগ্রহী হবে। এতে জীবনযাত্রার মানোন্নয়নে ভূমিকা রাখতে পারবেন। তাছাড়া ব্যবসায়ের মাধ্যমে দেশের অর্থনৈতিক উন্নয়নেও তিনি অবদান রাখবেন। এসব দিক বিবেচনা করে বলা যায়, ওমর আলীর ব্যবসায়ের প্রয়োজন আছে।"
        }
      ]
    },
    {
      "number": "4",
      "uddipok": "রাসেল স্বল্প পুঁজি দিয়ে বাজার থেকে বাদাম কিনে বিভিন্ন শিক্ষাপ্রতিষ্ঠানের সামনে শিক্ষার্থীদের কাছে বিক্রি করেন। তার পণ্যের মান ভালো হওয়ায় এ ব‍্যবসায়ে তার ভালোই লাভ হয়। এখন তিনি একটি ভ্রাম্যমাণ ভ্যানগাড়ি কিনে ব্যবসায় আরও সম্প্রসারণ করার চিন্তা করছেন।",
      "tag": "CPSCR 23",
      "sub_questions": [
        {
          "label": "ক",
          "question": "একমালিকানা ব্যবসায় কী?",
          "explanation": "একজন ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "একমালিকানা ব্যবসায় জনপ্রিয় কেন? বর্ণনা করো।",
          "explanation": "একক ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়।. এ ব্যবসায়ে কোনো আইনগত ঝামেলা নেই। স্বল্প পুঁজি নিয়ে যে কেউ এ ব্যবসায় গঠন করতে পারেন। এক্ষেত্রে ব্যক্তির সৃজনশীলতার বিকাশ ঘটে। এ ব্যবসায়ে সাফল্য অর্জনের সুযোগও বেশি। এসব কারণে একমালিকানা ব্যবসায় জনপ্রিয়।"
        },
        {
          "label": "গ",
          "question": "উদ্দীপকে রাসেল কোন ধরনের ব্যবসায় সংগঠন পরিচালনা করেন? ব্যাখ্যা করো।",
          "explanation": "উদ্দীপকে জনাব রাসেল একমালিকানা ব্যবসায় সংগঠন পরিচালনা করেন। এ ব্যবসায়ে একজনমাত্র মালিক থাকেন। তিনিই মূলধনের ব্যবস্থা করেন। ব্যবসায় পরিচালনা করার দায়িত্বও তার। তবে মালিক কাজে সহযোগিতা করার জন্য তিনি বেতনভুক্ত কর্মচারী নিয়োগ দিতে পারেন। উদ্দীপকের রাসেল স্বল্প পুঁজি নিয়ে বাদামের ব্যবসায় শুরু করেন। তিনি বাজার থেকে বাদাম কেনেন। এরপর তা বিভিন্ন শিক্ষাপ্রতিষ্ঠানের সামনে শিক্ষার্থীদের কাছে বিক্রি করেন। তিনি একাই এ ব্যবসায়ে অর্থ বিনিয়োগ করেছেন। এছাড়া ব্যবসায়ের সব কাজ তিনি একাই পরিচালনা করেন। ব্যবসায়ের মুনাফাও তিনি একাই পেয়ে থাকেন। আবার, ক্ষতি হলে তার দায়ও তাকে নিতে হয়। এসব বৈশিষ্ট্যের সাথে একমালিকানা ব্যবসায়ের মিল আছে। তাই বলা যায়, রাসেলের ব্যবসায়টি একমালিকানা ব্যবসায় সংগঠনের অন্তর্গত।'"
        },
        {
          "label": "ঘ",
          "question": "উদ্দীপকে ভ্যানগাড়ির দ্বারা ব্যবসায় সম্প্রসারণ ও বেশি লাভ হবে- এর পক্ষে যুক্তিসহ মতামত দাও।",
          "explanation": "ভ্যানগাড়ির দ্বারা ব্যবসায়ে সম্প্রসারণ ও লাভ বেশি হবে বলে আমি মনে করি। পণ্যের চাহিদা বাড়লে ব্যবসায় প্রতিষ্ঠান সম্প্রসারণের প্রয়োজন হয়। এক্ষেত্রে প্রয়োজনীয় মূলধন বা জিনিসপত্রের মাধ্যমে ব্যবসায় সম্প্রসারণ করা যায়। এতে সহজেই ক্রেতাদের চাহিদা পূরণ করা সম্ভব হয়। উদ্দীপকের রাসেল স্বল্প পুঁজি নিয়ে বাদামের ব্যবসায় শুরু করেন। তিনি বাজার থেকে বাদাম কিনে তা শিক্ষার্থীদের কাছে বিক্রি করেন। তার বিক্রি বাদামের মান ভালো। এজন্য তার ভালোই মুনাফা অর্জন হয়। এখন তিনি একটি ভ্যানগাড়ি কিনে ব্যবসায়টি আরও সম্প্রসারণ করার চিন্তা করছেন। ভ্যানগাড়ি কেনার ফলে তার ব্যবসায় এক জায়গায় কেন্দ্রীভূত থাকবে না। তিনি ঘুরে ঘুরে বিভিন্ন জায়গার ক্রেতার কাছে পণ্য বিক্রি করতে পারবেন। পাশাপাশি ক্রেতাদের কাছে খুব দ্রুত পণ্য ডেলিভারি দিতে পারবেন। এতে ক্রেতাদের মাঝে সন্তুষ্টি সৃষ্টি হবে এবং পণ্যের চাহিদা আরও বাড়বে। এতে তার ব্যবসায়ের সম্প্রসারণ হবে। ফলে ব্যবসায়ের লাভের পরিমাণও বাড়বে। তাই বলা যায়, ভ্যানগাড়ি ক্রয় ব্যবসায়ের সম্প্রসারণ ও বেশি লাভ অর্জনে সাহায্য করবে।"
        }
      ]
    },
    {
      "number": "5",
      "uddipok": "মমিন, মইনুল ও মহির তিন বন্ধু অনেক দিন ধরে সমঝোতার ভিত্তিতে ব্যবসায় করে আসছিলেন। সবাই ব্যবসায়ের সব কাজে অংশগ্রহণ করে। হঠাৎ মমিন মারা যান। মমিনের ব্যবসায়ের পাওনা পরিশোধ করলে ব্যবসায়ে মূলধনের সংকট হবে। এজন্যই তারা মমিনের ১৬ বছরের সন্তান মাহমুদুলকে ব্যবসায়ের নিতে সম্মত হয়।",
      "tag": "CPSCR 23",
      "sub_questions": [
        {
          "label": "ক",
          "question": "সীমাবদ্ধ অংশীদার কাকে বলে?",
          "explanation": "যে অংশীদারের দায় চুক্তি অনুযায়ী বা আইনগত কারণে মূলধন পর্যন্ত সীমাবদ্ধ থাকে এবং পরিচালনায়ও অংশ নেন না। তাকে সীমাবদ্ধ অংশীদার বলে।"
        },
        {
          "label": "খ",
          "question": "আচরণে অনুমিত অংশীদার ব্যাখ্যা করো।",
          "explanation": "চুক্তিতে আবদ্ধ না হয়েও কথাবার্তা বা আচরণের মাধ্যমে নিজেকে কোনো ব্যবসায়ের অংশীদার হিসেবে পরিচয় দিলে, তাকে আচরণে অনুমিত অংশীদার বলে। ব্যক্তিগত বা ব্যবসায়িক স্বার্থে কেউ কেউ এ ধরনের পরিচয় দিয়ে থাকে। এ ধরনের অংশীদারের আচরণের মাধ্যমে প্রভাবিত হয়ে তৃতীয় পক্ষ কোনো ঋণ দিলে তার জন্য উক্ত ব্যক্তি দায়বদ্ধ হন।"
        },
        {
          "label": "গ",
          "question": "উদ্দীপকে ব্যবসায়টি কোন ধরনের অংশীদারি ব্যবসায়? বর্ণনা করো।",
          "explanation": "উদ্দীপকের ব্যবসায়টি একটি সাধারণ অংশীদারি ব্যবসায়। সাধারণ অংশীদারি ব্যবসায়ে সকল অংশীদারদের দায় অসীম থাকে। আর প্রত্যেক অংশীদারই ব্যবসায় পরিচালনায় অংশ নিতে পারে। এছাড়া এ ব্যবসায়ে চুক্তি অনুযায়ী লাভ লোকসান বণ্টিত হয়। চুক্তিতে উল্লেখ না থাকলে লাভ-লোকসান অংশীদারদের মাঝে সমানভাবে বণ্টন করা হয়। উদ্দীপকের জনাব মমিন, মইনুল ও মহির 'সমঝোতার ভিত্তিতে একটি ব্যবসায় গড়ে তোলেন। তারা প্রত্যেকেই ব্যবসায় পরিচালনায় অংশগ্রহণ করেন। পারস্পরিক আলোচনার মাধ্যমে তারা মূলধন ও বিনিয়োগ করেন। চুক্তি অনুযায়ী তারা ব্যবসায়ের মুনাফা বন্টন করেন। আবার ব্যবসায়ে তাদের সকলের দায় অসীম। এক্ষেত্রে প্রয়োজনে প্রত্যেকের ব্যক্তিগত সম্পত্তিও দায়বদ্ধ হতে পারে। এসব বৈশিষ্ট্যের সাথে সাধারণ অংশীদারি ব্যবসায়ের মিল আছে। তাই বলা যায়, তিন বন্ধু মিলে একটি সাধারণ অংশীদারি ব্যবসায় গড়ে তুলেছেন।"
        },
        {
          "label": "ঘ",
          "question": "উদ্দীপকে নাবালক অংশীদার হতে পারে? এর জন্য মাহমুদুলের পক্ষে যুক্তিসহ মতামত দাও।",
          "explanation": "বিশেষ সুবিধা অর্জনের জন্য নাবালক অংশীদার হতে পারে বলে আমি মনে করি। নাবালক চুক্তি সম্পাদনে যোগ্য নয়। এ কারণে ব্যবসায়ের অংশীদার হতে পারে না। কিন্তু কোনো অংশীদার মারা গেলে তার নাবালক সন্তানকে বিশেষ সুবিধা দেওয়ার জন্য সব অংশীদারের সম্মতিতে ব্যবসায়ে সংযুক্ত করা যেতে পারে। উদ্দীপকের তিন বন্ধু মিলে একটি অংশীদারি ব্যবসায় গড়ে তোলেন। তারা সফলভাবেই ব্যবসায় পরিচালনা করে আসছিলেন। কিন্তু হঠাৎ মমিন মারা যান। মমিনের ব্যবসায়ের পাওনা পরিশোধ করলে ব্যবসায়ের মূলধন সংকট হবে। এজন্য প্রত্যেক মমিনের ১৬ বছরের সন্তান মাহমুদুলকে ব্যবসায়ে নিতে সম্মত হয়। অংশীদারি আইন অনুযায়ী সাধারণত কোনো নাবালক অংশীদার হতে পারে না। কারণ ১৮ বছর পূর্ণ হওয়ার আগে সে চুক্তি সম্পাদনে যোগ্য নয়। কিন্তু সে কিছু সময়ের জন্য অংশীদারি ব্যবসায়ের সুবিধা নিতে পারে। মাহমুদুলও উদ্দীপকের অংশীদারি ব্যবসায়টির সুবিধা নিতে পারবেন। এতে সে ব্যবসায়ের মুনাফা পেতে পারে। এছাড়া ১৮ বছর পূর্ণ হলে সে ব্যবসায়টির একজন অংশীদার হিসেবে বিবেচিত হবে। ফলে সে তখন ব্যবসায় পরিচালনায়ও অংশ নিতে পারবে। নাবালক হিসেবে ব্যবসায়ে অংশ নেওয়ার কারণেই এসব সুবিধা সে পাবে। তাই বলা যায়, বিশেষ সুবিধা অর্জনের জন্য মাহমুদুলের ব্যবসায়ে অংশ নেওয়া যৌক্তিক।"
        }
      ]
    },
    {
      "number": "6",
      "uddipok": "মি. রাহিব একজন ইলেকট্রিক্যাল ইঞ্জিনিয়ার। তার যোগ্যতার কারণে রিমান, তাসনিম ও কামরুল তাকে অংশীদার করে নেয়। রিমান, তাসনিম ও কামরুল মূলধন প্রদান করে এবং ব্যবসায় পরিচালনায় অংশগ্রহণ করেন। কিন্তু মি. রাহিব বছর শেষে মুনাফা দাবি করেন।",
      "tag": "CPSCR 23,CGCC 23",
      "sub_questions": [
        {
          "label": "ক",
          "question": "নামমাত্র অংশীদার কে?",
          "explanation": "যে অংশীদার মূলধন, শ্রম বা দক্ষতা কিছুই বিনিয়োগ করেন না এবং পরিচালনায়ও অংশ নেন না; শুধু নাম ব্যবহারের অনুমতি দেন, তাকে নামমাত্র অংশীদার বলে।"
        },
        {
          "label": "খ",
          "question": "ঐচ্ছিক অংশীদারি ব্যবসায় বলতে কী বোঝ?",
          "explanation": "যে অংশীদারি চুক্তিপত্রে ব্যবসায়ের স্থায়িত্ব বা মেয়াদকাল উল্লেখ থাকে না, তাকে ঐচ্ছিক অংশীদারি ব্যবসায় বলে। এ ধরনের ব্যবসায় নির্দিষ্ট কোনো উদ্দেশ্য অর্জনের পরও চলতে থাকে। এতে নির্দিষ্ট কোনো মেয়াদের সীমানা নির্ধারিত থাকে না। এক্ষেত্রে মেয়াদ নির্ভর করে অংশীদারদের ইচ্ছার উপর।"
        },
        {
          "label": "গ",
          "question": "উদ্দীপকে মি. রাহিব কোন ধরনের অংশীদার- ব্যাখ্যা করো।",
          "explanation": "মি. রাহিব একজন কর্মী অংশীদার। এরূপ অংশীদার ব্যবসায়ে মূলধন বিনিয়োগ করেন না। এরা চুক্তি অনুযায়ী নিজস্ব শ্রম ও দক্ষতার মাধ্যমে ব্যবসায়ে সক্রিয় থাকেন। তবে তারা অন্য অংশীদারদের মতো লাভ-লোকসানে অংশগ্রহণ করেন। উদ্দীপকের মি. রাহিব একজন ইলেকট্রিক্যাল ইঞ্জিনিয়ার। তার যোগ্যতার কারণে বিনা মূলধনে রিমান, তাসনিম ও কামরুল তাকে অংশীদার হিসেবে নিয়োগ করেন। অর্থাৎ, মি. রাহিব মূলধন হিসেবে কোনো অর্থ বিনিয়োগ করেননি। তিনি তার মেধা ও শ্রমকেই মূলধন হিসেবে বিনিয়োগ করেছেন। এর বিনিময়ে তিনি মুনাফার অংশ পেয়েছেন। তবে লোকসান হলে তার দায়ও তাকে নিতে হবে। এসব বৈশিষ্ট্যের সাথে কর্মী অংশীদারের মিল পাওয়া যায়। সুতরাং, মি. রাহিবকে একজন কর্মী অংশীদার বলা যায়।"
        },
        {
          "label": "ঘ",
          "question": "'উদ্দীপকে মি. রাহিব অন্যদের মতো মুনাফা দাবী করতে পারে'- এর পক্ষে তোমার যুক্তিসহ মতামত দাও।",
          "explanation": "উদ্দীপকে বর্ণিত মি. রাহিব অন্যদের মতো সমান মুনাফা পাবে বলে আমি মনে করি। অংশীদারি ব্যবসায় চুক্তির ভিত্তিতে গঠিত হয়। এ চুক্তিতে মূলধন সরবরাহ, মুনাফা বণ্টন ও ব্যবসায় পরিচালনা সংক্রান্ত নিয়মাবলির উল্লেখ থাকে'। তবে চুক্তিপত্রের মুনাফা বণ্টনের কথা উল্লেখ না থাকলে সবাই সমান হারে মুনাফা পাবে। উদ্দীপকের রিমান, তাসনিম ও কামরুল একটি অংশীদারি ব্যবসায় গঠন করেন। মি. রাহিব কোনো অর্থ বিনিয়োগ না করেও ব্যবসায় পরিচালনায় অংশগ্রহণ করেন। কারণ, তিনি একজন দক্ষ ইঞ্জিনিয়ার। তার এ যোগ্যতার কারণেই অন্যান্য অংশীদাররা তাকে অংশীদার হিসেবে নিয়োগ দেন। মি. রাহিব একজন কর্মী অংশীদার। এ ধরনের অংশীদার ব্যবসায়ের অন্য অংশীদারের মতো মুনাফার অংশ পায়। তাই রাহিবের সমহারে HSC ব্যবসায় সংগঠন ও ব্যবস্থাপনা মেইড ইজি: উত্তরপত্র-৫গ মুনাফা দাবির যৌক্তিকতা আছে। কারণ চুক্তিতে মুনাফা বণ্টনজনিত কোনো বিষয়ের উল্লেখ নেই। আর চুক্তিতে বণ্টনের হার উল্লেখ না থাকলে সকল অংশীদার সমানভাবে মুনাফা পাবে। তাই বলা যায়, মি. রাহিব ও অন্যদের মতো সমান মুনাফা পাবে।"
        }
      ]
    },
    {
      "number": "7",
      "uddipok": "মি. শাহজাহান তার বন্ধু শফিক একত্রিত হয়ে ১০০ কোটি টাকা মূলধন নিয়ে একটি ব্যবসায় শুরু করেন। এ ব্যবসায়ের জন্য কর্তৃপক্ষের অনুমতি ও নিবন্ধন নেয়। পরবর্তীতে অধিক মূলধনের প্রয়োজন হলে ব্যবসায় পরিবর্তনের সিদ্ধান্ত নেয়। সাধারণ সভায় সর্বসম্মতিক্রমে অনুমোদিত মূলধন ২০০ কোটি টাকায় উন্নীত করে। অতপর শেয়ার বিক্রয় করে মূলধন সংগ্রহ করেন।",
      "tag": "CPSCR 23",
      "sub_questions": [
        {
          "label": "ক",
          "question": "অবলেখক কী?",
          "explanation": "পাবলিক লিমিটেড কোম্পানির শেয়ার ও ঋণপত্র বিক্রির জন্য চুক্তিবদ্ধ ব্যক্তি বা প্রতিষ্ঠানকে অবলেখক বলে।"
        },
        {
          "label": "খ",
          "question": "পরিমেল বন্ধ বলতে কি বোঝ? ব্যাখ্যা করো।",
          "explanation": "যে দলিলে কোম্পানির মূল বিষয়গুলো সংক্ষেপে লিপিবদ্ধ থাকে, তাকে স্মারকলিপি বা পরিমেলবন্ধ বলে। এতে কোম্পানির নাম, ঠিকানা, উদ্দেশ্য, মূলধন, দায় ও সম্মতির বিষয় দেওয়া থাকে। এছাড়া, এটি কোম্পানির কাজের ক্ষেত্র ও ক্ষমতার সীমা নির্দেশ করে। এতে অন্তর্ভুক্ত নেই এমন কোনো কাজ কোম্পানি করলে, তা ক্ষমতার বাইরের কাজ হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে প্রথমে ব্যবসায়টি কোন ধরনের কোম্পানি সংগঠন ছিল? ব্যাখ্যা করো।",
          "explanation": "উদ্দীপকের প্রথমে ব্যবসায়টি ছিল প্রাইভেট লিমিটেড কোম্পানি সংগঠন। এ ধরনের কোম্পানির সদস্য সংখ্যা সর্বনিম্ন ২ এবং সর্বোচ্চ ৫০ জন হয়ে থাকে। এ কোম্পানির শেয়ার অবাধে হস্তান্তরযোগ্য নয়। এ কোম্পানি শুরু করার আগে নিবন্ধনপত্র সংগ্রহ করতে হয়। নিবন্ধনপত্র পাওয়ার পরপরই এটি কাজ শুরু করতে পারে। উদ্দীপকের মি. শাহজাহান ও তার বন্ধু শফিক একত্রিত হয়ে একটি ব্যবসায় শুরু করেন। ব্যবসায়ে তাদের অনুমোদিত মূলধনের পরিমাণ ছিল ২০০ কোটি টাকা। ব্যবসায় শুরু করার আগে তারা কর্তৃপক্ষের অনুমতি ও নিবন্ধন নেয়। নিবন্ধনপত্র পাওয়ার পরপরই তারা তাদের প্রতিষ্ঠানের কাজ শুরু করতে পেরেছেন। কিন্তু, তাদের কোম্পানি জনগণের কাছে শেয়ার বিক্রি করতে পারে না। অর্থাৎ, তাদের শেয়ার অবাধে হস্তান্তরযোগ্য নয়। এসব বৈশিষ্ট্য প্রাইভেট লিমিটেড কোম্পানি সাথে সাদৃশ্যপূর্ণ। সুতরাং, উদ্দীপকে প্রথমে প্রাইভেট লিমিটেড কোম্পানি গঠন করা হয়েছিল।"
        },
        {
          "label": "ঘ",
          "question": "উদ্দীপকের দ্বিতীয় পর্যায়ে ব্যবসায়টি কোন ধরনের হলো- যুক্তিসহ তোমার মতামত দাও।",
          "explanation": "উদ্দীপকের দ্বিতীয় পর্যায়ের ব্যবসায়টি পাবলিক লিমিটেড কোম্পানি। এ ধরনের কোম্পানির সর্বনিম্ন সদস্য সংখ্যা সাতজন ও সর্বোচ্চ শেয়ার সংখ্যা দ্বারা সীমাবদ্ধ থাকে। এর কাজ শুরুর জন্য নিবন্ধনের পর কার্যারম্ভের অনুমতিপত্র সংগ্রহ করতে হয়। এটি জনগণের কাছে শেয়ার কেনার জন্য আমন্ত্রণ জানাতে পারে। তাই পাবলিক লিমিটেড কোম্পানির মূলধনের পরিমাণ বেশি হয়ে থাকে। উদ্দীপকের মি. শাহজাহান ও তার বন্ধু শফিক একত্রিত হয়ে একটি প্রাইভেট লিমিটেড কোম্পানি গঠন করেন। পরবর্তীতে অধিক মূলধনের প্রয়োজন হলে তারা ব্যবসায় পরিবর্তনের সিদ্ধান্ত নেয়। সাধারণ সভায় তারা সবার সম্মতিক্রমে অনুমোদিত মূলধন ২০০ টাকায় উন্নীত করে। এরপর তারা শেয়ার বিক্রি করে মূলধন সংগ্রহ করেন। পাবলিক লিমিটেড কোম্পানির শেয়ার অবাধে হস্তান্তরযোগ্য। তারা শেয়ার বিক্রি করে প্রয়োজনীয় মূলধনের যোগান দিতে পারে। তাই তাদের মূলধনের পরিমাণও বেশি হয়। উদ্দীপকের প্রতিষ্ঠানটিও অধিক মূলধনের প্রয়োজনে তাদের ব্যবসায় পরিবর্তন করে। এরপরই তারা শেয়ার বিক্রি করে প্রয়োজনীয় মূলধন সংগ্রহ করতে পেরেছে। আর কোনো ব্যবসায় প্রতিষ্ঠান পাবলিক লিমিটেড কোম্পানিতে রূপান্তর হলেই কেবল শেয়ার বিক্রি করতে পারে। অর্থাৎ, প্রতিষ্ঠানটি নিজেদের প্রাইভেট লিমিটেড কোম্পানি থেকে পাবলিক লিমিটেড কোম্পানিতে রূপান্তর করেছে। তাই বলা যায়, উদ্দীপকের দ্বিতীয় পর্যায়ে ব্যবসায়টি পাবলিক লিমিটেড কোম্পানিতে রূপ নিয়েছে।"
        }
      ]
    },
    {
      "number": "8",
      "uddipok": "এবিসি একটি স্বনামধন্য প্রতিষ্ঠান। রহিম ও করিম উভয়ই ঐ প্রতিষ্ঠান থেকে শেয়ার কেনেন। বছর শেষে রহিম প্রথম মুনাফা পান এবং করিম দেরিতে পান, করিম একসময় ব্যাংকের পরিচালকও হয়ে যান।",
      "tag": "CPSCR 23",
      "sub_questions": [
        {
          "label": "ক",
          "question": "ন্যূনতম মূলধন কী?",
          "explanation": "পাবলিক লিমিটেড কোম্পানির পরিমেল নিয়মাবলি ও বিবরণপত্রে কোম্পানি গঠনের প্রাথমিক খরচ, চলতি মূলধন ও অন্যান্য প্রাথমিক খরচের উদ্দেশ্যে যে ন্যূনতম পরিমাণ মূলধন সংগ্রহের প্রতিশ্রুতির কথা বলা থাকে, তাকে ন্যূনতম মূলধন বা ন্যূনতম চাঁদা বলে।"
        },
        {
          "label": "খ",
          "question": "\"কৃত্রিম সত্তা\" বলতে কি বোঝ?",
          "explanation": "যে সত্তা বা অস্তিত্বের মাধ্যমে কোম্পানি নিজ নামে গঠিত ও পরিচালিত হয়, তাকে কোম্পানির কৃত্রিম সত্তা বলে। কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয়। এ সংগঠন ব্যক্তি না হয়েও নিজ নামে চুক্তি করা, লেনদেন ও প্রয়োজনে মামলা করতে পারে। কোম্পানি সিলমোহর ব্যবহার করে নিজ নামেই পরিচিত ও পরিচালিত হয়। এটিই কোম্পানি সংগঠনের কৃত্রিম ব্যক্তিসত্তা।"
        },
        {
          "label": "গ",
          "question": "উদ্দীপকে রহিম কোন ধরনের অংশীদার- ব্যাখ্যা করো।",
          "explanation": "উদ্দীপকের রহিম একজন অগ্রাধিকার শেয়ারহোল্ডার। এ শেয়ারের মালিকরা অন্যদের চেয়ে বেশি অগ্রাধিকার পায়। ব্যবসায়ের লভ্যাংশ বণ্টনের ক্ষেত্রে এদের আগে গুরুত্ব দেওয়া হয়। কিন্তু এরা পরিচালক নির্বাচনে ভোট দিতে পারে না। এছাড়াও সাধারণ সভায় অংশগ্রহণ এবং নির্বাচনে প্রার্থী হতে পারে না। উদ্দীপকের রহিম একটি স্বনামধন্য প্রতিষ্ঠানের শেয়ার কিনেছেন। এ প্রতিষ্ঠানে তাকে নির্দিষ্ট হারে লভ্যাংশ দেওয়া হয়। তিনি লভ্যাংশ বণ্টনের ক্ষেত্রে সবার আগে লভ্যাংশও পান। আবার, তিনি ব্যবসায় বিলোপসাধনের সময় মূলধন ফেরত পাওয়ার ক্ষেত্রেও অগ্রাধিকার পান। কিন্তু এ প্রতিষ্ঠানে তার কোনো ভোটাধিকার নেই। তিনি পরিচালক নির্বাচনে ভোট দিতে পারেন না এবং প্রার্থীও হতে পারেন না। এসব বৈশিষ্ট্যের সাথে অগ্রাধিকার শেয়ারের মিল পাওয়া যায়। তাই বলা যায়, উদ্দীপকের রহিম অগ্রাধিকার শেয়ার কিনেছে।"
        },
        {
          "label": "ঘ",
          "question": "উদ্দীপকে করিমের পরিচালক হতে পারে? এর পক্ষে তোমার যুক্তিসহ মতামত দাও।",
          "explanation": "একজন সাধারণ শেয়ারহোল্ডার হওয়ায় জনাব করিম পরিচালক হতে পারেন বলে আম মনে করি। সাধারণ শেয়ার মালিকগণ অধিকার, দায়িত্ব ও কর্তব্যে দিক দিয়ে বেশি সুবিধা পেয়ে থাকে। তারা ব্যবসায় পরিচালনায়ও অংশ নিতে পারে। তাদের দক্ষ পরিচালনায় প্রতিষ্ঠান সাফল্য অর্জন করে। উদ্দীপকের এবিসি একটি স্বনামধন্য প্রতিষ্ঠান। জনাব করিম এ প্রতিষ্ঠান থেকে শেয়ার কেনেন। তিনি এ প্রতিষ্ঠান থেকে লভ্যাংশও পান। কিন্তু এ লভ্যাংশ পাওয়ার ক্ষেত্রে তিনি অগ্রাধিকার পান না। এর পর্যায়ে দেখা যায় তিনি সেই ব্যাংকের পরিচালক হয়ে যান। উদ্দীপকের জনাব করিম সাধারণ শেয়ার কেনায় কোম্পানির বার্ষিক সাধারণ সভায় অংশ নিতে পারবেন। এ শেয়ার কেনার ফলে তিনি কোম্পানির পরিচালক নির্বাচনেরও ভোট দিতে পারবেন। পাশাপাশি তিনি চাইলে নির্বাচনে একজন প্রার্থীও হতে পারবেন। অর্থাৎ তার পরিচালক হওয়ারও সুযোগ রয়েছে। এজন্য দেখা যায় তিনি এক সময় ব্যাংকের পরিচালক হয়ে যান। কারণ, তিনি একজন প্রার্থী হিসেবে নির্বাচনে জয়লাভ করেছেন। তাই বলা যায়, জনাব করিমের ব্যাংকের পরিচালক হওয়া যৌক্তিক।"
        }
      ]
    },
    {
      "number": "9",
      "uddipok": "বিন্যাটারীর কৃষকরা ধানের ন্যায্যমূল্য পাওয়ার জন্য সমবায় সমিতি গঠন করেন। সমিতি থেকে কৃষকরা উন্নতমানের বীজ, সার, কীটনাশক ইত্যাদি ন্যায্যমূল্যে পেয়ে থাকেন। এ সমিতি থেকে এখন গৃহনির্মাণের জন্য ঋণও পাচ্ছেন। গত দুই বৎসরের অর্জিত মুনাফার পরিমাণ ১,০০,০০০ ও ১,৫০,০০০ টাকা।",
      "tag": "CPSCR 23",
      "sub_questions": [
        {
          "label": "ক",
          "question": "প্রাথমিক সমবায় সমিতি কী?",
          "explanation": "যে সমবায় সমিতি তৃণমূল পর্যায়ের কমপক্ষে ২০ জন ব্যক্তিবর্গের সমন্বয়ে গড়ে ওঠে, তাকে প্রাথমিক সমবায় সমিতি বলে।"
        },
        {
          "label": "খ",
          "question": "একতাই বল বলতে কী বোঝায়?",
          "explanation": "সকলে মিলে একভাবে, একমনে ও একত্রে চলার প্রবণতাকে একতা বলে। দরিদ্র ও সমমনা ব্যক্তিরা নিজেদের পারস্পরিক কল্যাণে সমবায় গঠন করেন। তাই সফলতা লাভের জন্য সব অবস্থাতেই এর সদস্যদের ঐক্যবদ্ধ থাকতে হয়। এতে তাদের কেউ ঠকাতে পারে না। এজন্যই বলা হয়, একতাই বল সমবায় সমিতির মূলনীতি।"
        },
        {
          "label": "গ",
          "question": "উদ্দীপকে সমবায় সমিতি কোন ধরনের? ব্যাখ্যা করো।",
          "explanation": "উদ্দীপকে উল্লিখিত সমিতিটি একটি বহুমুখী সমবায় সমিতি। এ ধরনের সমবায় একাধিক উদ্দেশ্য অর্জনের জন্য গঠিত হয়। এ সমিতি পণ্য উৎপাদন, ক্রয়-বিক্রয়, ঋণদান প্রভৃতি উদ্দেশ্যে গঠিত হতে পারে। আমাদের দেশে অধিকাংশ সমবায় সমিতিই বহুমুখী সমবায় সমিতি হিসেবে গঠিত ও পরিচালিত হয়। উদ্দীপকের বিন্যাটারীর কৃষকরা ধানের ন্যায্যমূল্য পাওয়ার লক্ষ্যে একটি সমিতি গঠন করে। এ সমিতি কৃষকদের উন্নত বীজ, সার, কীটনাশক সরবরাহের পাশাপাশি ধান বিক্রিতে সহায়তা করে। প্রয়োজনে এ সমিতি সদস্যদের গৃহনির্মাণে ঋণও দেয়। এক্ষেত্রে উক্ত সমবায় সমিতির উদ্দেশ্য সীমিত নয়। যেকোনো বৈধ উপায়ে সদস্যদের অর্থনৈতিক কল্যাণ নিশ্চিত করা হলো এ সমবায়ের কাজ। এজন্য এ সমিতিকে বিভিন্ন ধরনের কাজ করতে হয়। এসব বৈশিষ্ট্যের সাথে বহুমুখী সমবায় সমিতির মিল আছে। তাই বলা যায়, উদ্দীপকের কৃষকরা একটি বহুমুখী সমবায় সমিতি গঠন করেছে।"
        },
        {
          "label": "ঘ",
          "question": "গত দুই বছরে সঞ্চিতি তহবিলে ন্যূনতম জমার পরিমাণ কত হবে? যুক্তিসহ মতামত দাও।",
          "explanation": "গত দুই বছরে সঞ্চিতি তহবিলে ন্যূনতম জমার পরিমাণ ৩৭,৫০০ টাকা। সমবায় সমিতির অর্জিত মুনাফার পুরো অংশ সদস্যদের মধ্যে বণ্টন করা হয় না। আইন অনুযায়ী অর্জিত মুনাফার কমপক্ষে ১৫% সঞ্চিতি তহবিলে জমা রাখতে হয়। এ সঞ্চিতি তহবিলের অর্থ সমিতির ব্যবসায় সম্প্রসারণে ব্যবহার করা হয়।। উদ্দীপকের বিন্যাটারীর কৃষকরা ধানের ন্যায্যমূল্য পাওয়ার জন্য একটি সমবায় সমিতি গড়ে তোলে। এ সমিতি থেকে কৃষকরা বীজ, সার, কীটনাশক প্রভৃতি প্রয়োজনীয় জিনিসপত্র ন্যায্যমূল্যে পেয়ে থাকে। এতে কৃষকদের লাভ হয়। তাদের অর্জিত লাভের একটি অংশ সঞ্চিতি তহবিলে জমা রাখে। তাদের গত দুই বছরের অর্জিত মুনাফার পরিমাণ যথাক্রমে ১,০০,০০০ ও ১,৫০,০০০ টাকা। উদ্দীপকের সমবায় সমিতিতে গত দুই বছরে সঞ্চিতি তহবিলে ন্যূনতম জমার পরিমাণ- বছর মুনাফা সঞ্চিতি তহবিলের পরিমাণ টাকা ১ম বছর ২য় বছর ১,০০,০০০ ১,৫০,০০০ ১,০০,০০০ × ১৫% ১,৫০,০০০ × ১৫% ১৫,০০০ ২২,৫০০ ৩৭,৫০০ সুতরাং, বিন্যাটারী গ্রামের কৃষকদের গত দুই বছরে সঞ্চিতি তহবিলে জমার পরিমাণ দাঁড়ায় ৩৭,৫০০ টাকা।"
        }
      ]
    },
    {
      "number": "10",
      "uddipok": "মি. রাহাত একজন স্বর্ণ ব্যবসায়ী। তিনি তার কারিগরদের সঠিক বেতন সঠিক সময়ে প্রদান করেন। তিনি বিভিন্ন উৎসবে কারিগরদের বোনাস দেন এবং বার্ষিক বনভোজন করেন। এবার শীতকালে তিনি দুঃস্থদের মধ্যে কম্বল বিতরণ করেন।",
      "tag": "CPSCR 23",
      "sub_questions": [
        {
          "label": "ক",
          "question": "বণিক সমিতি কী?",
          "explanation": "কয়েকটি ব্যবসায়ী সংঘ বা ব্যবসায়ী ব্যক্তি মিলে নিজেদের মধ্যে আর্থিক কল্যাণ করার জন্য যে সমিতি বা সংঘ গড়ে তোলে, তাকে বণিক সমিতি বলে।"
        },
        {
          "label": "খ",
          "question": "মূল্যবোধ বলতে কী বোঝায়?",
          "explanation": "ভালো-মন্দ সম্পর্কে স্থায়ীভাবে গড়ে ওঠা বিশ্বাস বা ধ্যান- ধারণাকে মূল্যবোধ বলে। প্রত্যেক ব্যক্তির নিজস্ব ও স্থায়ী মূল্যবোধ আছে। যার মাধ্যমে সে সবকিছুই বিচার করে। এটি মানুষের বিবেকের ওপর নির্ভরশীল। কারণ যেকোনো সমস্যায় মানুষের বিবেকবোধ বা মূল্যবোধই তাকে সঠিক পথে পরিচালিত করে।"
        },
        {
          "label": "গ",
          "question": "উদ্দীপকে মি. রাহাত প্রথমে কাদের প্রতি সামাজিক দায়িত্ব পালন করছেন?",
          "explanation": "জনাব রাহাত তার প্রথম পর্যায়ের কাজগুলোর মাধ্যমে কর্মচারীদের প্রতি দায়িত্ব পালন করছেন। ব্যবসায়ের প্রাথমিক উন্নতি নির্ভর করে কর্মচারীদের পরিশ্রমের ওপর। তাদের আন্তরিকতা ও একনিষ্ঠতা ব্যবসায়কে সফলতা এনে দেয়। তাই তাদের সন্তুষ্টি ও কর্মস্পৃহা বাড়াতে ব্যবসায়ীকে সামাজিক দায়িত্ব পালন করতে হয়। উদ্দীপকে মি. রাহাত একজন স্বর্ণ ব্যবসায়ী। তিনি তার প্রতিষ্ঠানের কর্মচারীদের যথাসময়ে বেতন ও মজুরি পরিশোধ করেন। এছাড়াও তিনি তাদের বিভিন্ন উৎসবে বোনাস দিয়ে থাকেন। আবার তিনি প্রতিষ্ঠানের সবাইকে নিয়ে বার্ষিক বনভোজনের আয়োজনও করেন। এসব আর্থিক- অনার্থিক প্রেষণার মাধ্যমে তিনি প্রতিষ্ঠানের শ্রমিক-কর্মচারীদের উৎসাহ যোগান। ফলে কর্মচারীরা সন্তুষ্টির সাথে তার প্রতিষ্ঠানে কাজ করে থাকে। মি. রাহাতের এসব কাজ সমাজের শ্রমিক-কর্মচারীদের প্রতি দায়িত্ব পালনের সাথে সামঞ্জস্যপূর্ণ। সুতরাং, মি. রাহাত প্রথম পর্যায়ে সমাজের কর্মচারী পক্ষের প্রতি দায়িত্ব পালন করছেন।"
        },
        {
          "label": "ঘ",
          "question": "উদ্দীপকে ২য় পর্যায়ে রাহাত সমাজের কল্যাণমূলক কাজ করছেন- এর পক্ষে তোমার যুক্তিসহ মতামত দাও।",
          "explanation": "উদ্দীপকে ২য় পর্যায়ে রাহাত সমাজের কল্যাণমূলক কাজ করছেন বলে আমি মনে করি। ব্যবসায়ের সাথে প্রত্যক্ষ বা পরোক্ষভাবে জড়িত বিভিন্ন পক্ষের প্রতি ব্যবসায়ীদের জনকল্যাণমূলক দায়িত্ব পালন করতে হয়। এতে সমাজের সব পক্ষ ব্যবসায়ীদের প্রতি সন্তুষ্ট থাকে। প্রতিষ্ঠিত হয়। ফলে ব্যবসায়েরর সুনাম প্রতিষ্ঠিত হয়। উদ্দীপকের মি. রাহাত একজন স্বর্ণ ব্যবসায়ী। তিনি তার প্রতিষ্ঠানের শ্রমিক-কর্মচারীদের প্রতি যথাযথভাবে দায়িত্ব পালন করেন। আবার, অর্জিত মুনাফার অংশ সামাজিক বিভিন্ন কাজে ব্যয় করেন। তিনি শীতকালে দুঃস্থদের মধ্যে কম্বল বিতরণ করেন। এতে নিম্ন আয়ের অসহায় ব্যক্তিরা উপকৃত হয়। জনাব রাহাত এসব কাজের মাধ্যমে স্থানীয় সম্প্রদায়ের প্রতি দায়িত্ব পালন করছেন। এর মাধ্যমে তিনি সমাজের বঞ্চিত অসহায় দুঃস্থদের উপকার করছেন। এতে সমাজের মানুষের কাছে তার প্রতিষ্ঠানের গ্রহণযোগ্যতা বেড়ে যায়। ফলে সমাজের মানুষ ও প্রতিষ্ঠানের মধ্যে আন্তরিকতা বেড়ে যায়। এক্ষেত্রে যেকোনো সমস্যায় উভয়পক্ষ একে অপরকে সহযোগিতা করতে পারবে। এভাবে সমাজের মানুষের সাহায্য করা, তাদের বিপদে এগিয়ে আসা জনকল্যাণমূলক কাজের অন্তর্গত। তাই বলা যায়, জনাব রাহাত সমাজের জন্য কল্যাণমূলক কাজ করছেন।"
        }
      ]
    },
    {
      "number": "11",
      "uddipok": "হাসপাতালের কর্মচারিরা নিজেদের কল্যাণের জন্য গেটের সামনে একটি হোটেল দিয়ে ব্যবসায় শুরু করেন। এর দোকানটি প্রতি তিন বছর অন্তর নির্বাচন করে কমিটি গঠন করেন। সবাই এখানে অংশগ্রহণ করেন। এ কাজে প্রাতিষ্ঠানিক বিধি সহায়তা করে।",
      "tag": "CPSCR 23",
      "sub_questions": [
        {
          "label": "ক",
          "question": "সমবায় সমিতির উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে।"
        },
        {
          "label": "খ",
          "question": "বহুমুখী সমবায় সমিতি বলতে কী বোঝ?",
          "explanation": "একাধিক উদ্দেশ্য অর্জনের জন্য যে সমবায় সমিতি গঠিত হয়, তাকে বহুমুখী সমবায় সমিতি বলে। এ সমিতি সাধারণত উৎপাদন, কেনা-বেচা, ঋণ দেওয়া প্রভৃতি উদ্দেশ্য অর্জনের জন্য গঠিত হয়। আমাদের দেশে অধিকাংশ সমবায় সমিতিই বহুমুখী সমবায় সমিতি হিসেবে গঠিত ও পরিচালিত হয়।"
        },
        {
          "label": "গ",
          "question": "উদ্দীপকে নির্বাচন সমবায় সমিতির কোন নীতির প্রতিফলন- ব্যাখ্যা করো।",
          "explanation": "উদ্দীপকে নির্বাচনে সকল সদস্যদের সমান অংশগ্রহণে সমবায় সমিতির সাম্য নীতিটি প্রতিফলিত হয়েছে। সমবায় সমিতি সাম্যের আদর্শে অনুপ্রাণিত। এর সদস্যরা সামাজিক, অর্থনৈতিক বা পারিবারিকভাবে ভিন্ন হলেও সকলেই এখানে সমান মর্যাদার অধিকারী। তাই সমবায়ের সদস্যরা একটির বেশি শেয়ারের মালিক হলেও সাম্যের নীতিতে সবাই একটি মাত্র ভোটের অধিকারী। উদ্দীপকের হাসপাতালের কর্মীরা নিজেদের কল্যাণের জন্য একটি হোটেল ব্যবসায় শুরু করেন। তারা নিজেদের মধ্য থেকে নির্বাচিত ব্যবস্থাপনা কমিটি দিয়ে দোকানটি পরিচালনা করে। প্রতি তিন বছর পরপর এখানে নির্বাচন করা হয়। এছাড়া সেখানে বিনিয়োগ যাই হোক না কেন প্রত্যেক সদস্যের অংশগ্রহণ সমান থাকে। এতে সবার সমান ভোটাধিকার রয়েছে। ফলে প্রত্যেক সদস্য মাত্র একটি ভোটই দিতে পারে। অর্থাৎ, কোনো সদস্য একাধিক শেয়ার কিনলেও সে একটি ভোটই দেওয়ার অধিকার রাখে। এটি সাম্যের নীতির আওতায় পড়ে। সুতরাং, উদ্দীপকে নির্বাচনের ক্ষেত্রে সকল সদস্যদের সমান অংশগ্রহণের মাধ্যমে সাম্যের নীতিটিই প্রতিফলিত হয়েছে।"
        },
        {
          "label": "ঘ",
          "question": "উদ্দীপকের সংগঠন 'থেকে সবাই সুবিধা পাচ্ছে- এর পক্ষে যুক্তিসহ মতামত দাও।",
          "explanation": "উদ্দীপকের সমবায় সমিতি থেকে সবাই সুবিধা পাচ্ছে বলে আমি মনে করি। নিজেদের অর্থনৈতিক, কল্যাণের জন্য সকলের প্রচেষ্টায় সমবায় সংগঠন গড়ে তোলা হয়। এর মাধ্যমে সদস্যরা মধ্যস্থব্যবসায়ীর শোষণ থেকে নিজেদের রক্ষা করে আর্থিক ও সামাজিক উন্নয়ন করে। ফলে সদস্যদের জীবনযাত্রার মান উন্নত হয়। উদ্দীপকের হাসপাতালের কর্মচারিরা নিজেদের উদ্যোগে একটি হোটেল ব্যবসায় শুরু করেন। এটি মূলত তারা নিজেদের কল্যাণের জন্যই। স্থাপন করেন। এর মাধ্যমে তারা হাসপাতালের গেটের সামনে সাধারণ ক্রেতাদের কাছেও ন্যায্যমূল্যে পণ্য বিক্রি করেন। এতে হাসপাতালের কর্মচারী ও ভোক্তা উভয়ই লাভবান হয়। হাসপাতালের কর্মচারিরা নিজেরাই সমান অংশগ্রহণের মাধ্যমে সংগঠনটি পরিচালনা করে। এতে সকল সদস্যদের সমান অধিকার বজায় তাকে। এক্ষেত্রে একটির বেশি কেউ ভোট দিতে পারে না। ফলে তাদের মধ্যে শৃঙ্খলাও বজায় থাকে। এছাড়া ন্যায্যমূল্যে পণ্য সরবরাহ করায় ভোক্তারাও সন্তুষ্ট হয়। এতে সমিতির মুনাফা বাড়ে। এ মুনাফা দিয়ে তারা সমিতির পরিধি বাড়াতে পারবেন। এভাবে এ সমিতির মাধ্যমে সকল সদস্য ও ভোক্তা বিভিন্ন সুবিধা পেয়ে থাকে। তাই বলা যায়, উদ্দীপকের সমিতি থেকে সবাই সুবিধা পাচ্ছে।"
        }
      ]
    }
  ]
}