{
  "title": "রাজশাহী বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "বরহামপুরের অধিকাংশ মানুষ কৃষি নির্ভর। বর্তমানে কৃষি উৎপাদন খরচ বৃদ্ধি পাওয়ায় তারা চা উৎপাদনে ঝুঁকে পড়েছে। তারা আলিবাবা চা কোম্পানির নিকট চা- পাতা বিক্রয় করে যথেষ্ট লাভবান হচ্ছে। ফলে তাদের জীবনযাত্রার মান উন্নত হয়েছে। চা কোম্পানিটি কৃষকদের নিকট থেকে চা পাতা সংগ্রহ করে এবং প্রক্রিয়াজাত করে চা প্রস্তুত করে। প্রস্তুতকৃত চা দেশের চাহিদা পূরণের পর বিদেশে রপ্তানি করে অর্থনীতিতে অবদান রাখছে",
      "tag": "RB 25",
      "sub_questions": [
        {
          "label": "ক",
          "question": "উপযোগ কী?",
          "explanation": "অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "প্রাথমিক শিল্প বলতে কী বোঝায়?",
          "explanation": "প্রাকৃতিক সম্পদ উৎপাদন ও সংগ্রহ সংক্রান্ত যাবতীয় কাজই হলো প্রাথমিক শিল্প। এ শিল্প প্রকৃতি বা অদৃশ্য শক্তির ওপর বেশি নির্ভরশীল। প্রাকৃতিকভাবেই এ শিল্পের প্রসার হয়। চাষাবাদ, পশু-পাখি লালন-পালন, খনিজসম্পদ উত্তোলন, মাছ আহরণ প্রভৃতি প্রাথমিক শিল্পের অন্তর্ভুক্ত।"
        },
        {
          "label": "গ",
          "question": "প্রতিষ্ঠানটি কোন ধরনের শিল্পের আওতাভুক্ত? ব্যাখ্যা করো।",
          "explanation": "প্রতিষ্ঠানটি উৎপাদন শিল্পের আওতাভুক্ত। এ শিল্পে মেশিন ও যন্ত্রপাতির সাহায্যে কাঁচামালকে প্রক্রিয়াজাত করে. চূড়ান্ত পণ্যে রূপান্তর করা হয়। আবার, এ শিল্পে সংঘটিত কাজ ধাপে ধাপে সম্পাদন করা হয়। তুলা'থেকে সুতা, আখ থেকে চিনি, সরিষা থেকে তেল তৈরি প্রভৃতি এ শিল্পের উদাহরণ। উদ্দীপকে আলিবাবা কোম্পানি চা উৎপাদনকারী একটি প্রতিষ্ঠান। এটি 'বরহামপুরের কৃষকদের থেকে চা পাতা কিনে নেয়। এরপর তা প্রক্রিয়াজাত করে। এর ফলে চা পাতা ভোগের উপযোগী হয়। এক্ষেত্রে প্রতিষ্ঠানটি মেশিন, শ্রম, যন্ত্রপাতির সাহায্যে এ কাজ সম্পন্ন করছে। এতে প্রকৃতি প্রদত্ত কাঁচামাল চা পাতা ভোগ্য পণ্যে রূপান্তরিত হচ্ছে। এসবের সাথে উৎপাদন শিল্পের মিল পাওয়া যায়। সুতরাং, উত্ত প্রতিষ্ঠানটির কার্যক্রম উৎপাদন শিল্পের অন্তর্ভুক্ত।"
        },
        {
          "label": "ঘ",
          "question": "উদ্দীপকে বর্ণিত উভয় পক্ষই কি দেশের অর্থনীতিতে অবদান রাখছে? তোমার মতামত দাও।",
          "explanation": "উদ্দীপকে বর্ণিত উভয়পক্ষই দেশের অর্থনীতিতে অবদান রাখছে বলে আমি মনে করি। শিল্পের মাধ্যমে প্রকৃতি প্রদত্ত কাঁচামাল রূপগত, উপযোগের মাধ্যমে মানুষের ব্যবহার উপযোগী হয়। আর এ শিল্প পণ্য দেশ-বিদেশে বিক্রি করে অর্থনৈতিক সমৃদ্ধি নিশ্চিত করা যায়। এছাড়া শিল্পের মাধ্যমে সৃষ্ট নতুন ব্যবসা-বাণিজ্য অর্থনীতিতে ইতিবাচকভাবে প্রভাব ফেলে। উদ্দীপকে বরহামপুরের কৃষকরা কম খরচে চা উৎপাদনের সুবিধা পেয়ে চা উৎপাদনে নিয়োজিত হয়। এতে তারা কৃষিজ শিল্পের সাথে যুক্ত হয়। আবার, এ চা আলিবাবা কোম্পানি প্রক্রিয়াজাত করে ভোগ উপযোগী পণ্যে পরিণত করে। কোম্পানিটি এ পণ্য দেশের চাহিদা মিটিয়ে বাইরেও রপ্তানি করছে। উদ্দীপকের উভয়পক্ষই শিল্পসংশ্লিষ্ট কাজে জড়িত। বরহামপুরের কৃষকেরা চা উৎপাদনে নিযুক্ত হয়ে তাদের কর্মসংস্থানের ব্যবস্থা করেছে। এতে বেকারত্বের হার কমছে। আবার, আলিবাবা কোম্পানি প্রক্রিয়াজাতকৃত চা বিদেশে রপ্তানি করে বৈদেশিক মুদ্রা অর্জন করছে। এতে জাতীয় আয় বাড়ছে। ফলে সামগ্রিকভাবে অর্থনৈতিক উন্নয়ন সাধন হচ্ছে। তাই বলা যায়, উদ্দীপকের কৃষক ও আলিবাবা কোম্পানি উভয়পক্ষই দেশের অর্থনীতিতে ইতিবাচক অবদান রাখছে"
        }
      ]
    },
    {
      "number": "2",
      "uddipok": "জনাব আকরাম একজন সফল আলু ব্যবসায়ী। এজন্য তিনি একটি কোন্ড স্টোরেজ স্থাপন করেছেন। তিনি আলুর মৌসুমে উৎপাদনকারীর নিকট হতে আলু সংগ্রহ করেন এবং কোন্ড স্টোরেজে রাখেন। তিনি ঢাকাসহ সারা দেশে আলু সরবরাহ করেন। তিনি দেশের চাহিদা পূরণের পর বিদেশেও আলু বিক্রয় করে দেশের অর্থনীতিতে অবদান রাখছেন।",
      "tag": "RB 25",
      "sub_questions": [
        {
          "label": "ক",
          "question": "বৈদেশিক বাণিজ্য কী?",
          "explanation": "দুটি ভিন্ন দেশের ব্যবসায়ীর মধ্যে পণ্য কেনা-বেচা করাকে বৈদেশিক বাণিজ্য বলে।"
        },
        {
          "label": "খ",
          "question": "বৈদেশিক বাণিজ্য কেন প্রয়োজন?",
          "explanation": "দুটি ভিন্ন দেশের ব্যবসায়ীর মধ্যে পণ্য কেনা-বেচা করাকে বৈদেশিক বাণিজ্য বলে। অনেক সময় চাহিদা অনুযায়ী দেশে কম উৎপাদন বা মাত্রাতিরিক্ত উৎপাদন হয়। কম উৎপাদনের এ ঘাটতি আমদানির মাধ্যমে পূরণ করা হয়। আর চাহিদার চেয়ে বেশি উৎপাদন রপ্তানির মাধ্যমে বিদেশে পাঠানো হয়। এভাবে চাহিদা ও যোগানের মধ্যে সামঞ্জস্যতা রাখতে বৈদেশিক বাণিজ্য করতে হয়।"
        },
        {
          "label": "গ",
          "question": "জনাব আকরাম কোন ধরনের বাণিজ্যের সাথে জড়িত? ব্যাখ্যা করো।",
          "explanation": "জনাব আকরাম পণ্য বিনিময় সংক্রান্ত বাণিজ্যের সাথে জড়িত। পণ্য বিনিময়ের মাধ্যমে মুনাফা অর্জনের উদ্দেশ্য নিয়ে পণ্য কেনা-বেচা করা হয়। এক্ষেত্রে অভ্যন্তরীণ পণ্য বিনিময়ের মাধ্যমে পাইকার ও খুচরা ব্যবসায়ী দেশের ভিতরে পণ্য কেনা-বেচা করে। আর আমদানি, রপ্তানি ও পুনঃরপ্তানির মাধ্যমে দেশের ভৌগোলিক সীমানার বাইরে বৈদেশিক পণ্য বিনিময় বাণিজ্য সম্পাদিত হয়।. উদ্দীপকে জনাব আকরাম একজন আলু ব্যবসায়ী। তিনি উৎপাদনকারীদের কাছ থেকে আলু কিনে ঢাকাসহ সারা দেশে সরবরাহ করেন। এক্ষেত্রে একজন পাইকার হিসেবে তিনি উৎপাদনকারীদের থেকে পণ্য কিনে খুচরা ব্যবসায়ীদেরকে সরবরাহ করেন। দেশের ভিতরেই তিনি আলু সরবরাহ করে অভ্যন্তরীণ পণ্য বিনিময়ের কাজটি করছেন। আবার, তিনি দেশের বাজারের পাশাপাশি বিদেশেও আলু বিক্রি করেন। এ কাজটি তিনি রপ্তানির মাধ্যমে সম্পাদন করেন। এতে তিনি দেশের সীমানার বাইরে বৈদেশিক পণ্য বিনিময় সংক্রান্ত কাজ সম্পাদন করছেন। এভাবে তিনি দেশের ভিতরে ও বাইরে পণ্য কেনা- বেচা কাজে যুক্ত যা পণ্য বিনিময়কে নির্দেশ করে। সুতরাং, জনাব আকরাম পণ্য বিনিময় সংক্রান্ত বাণিজ্যের সাথে জড়িত।"
        },
        {
          "label": "ঘ",
          "question": "জনাব আকরামের কার্যক্রম বৈদেশিক মুদ্রা অর্জনের সাথে জড়িত? উদ্দীপকের আলোকে বিশ্লেষণ করো।",
          "explanation": "উদ্দীপকে জনাব আকরামের রপ্তানি কার্যক্রম বৈদেশিক মুদ্রা অর্জনের সাথে জড়িত - উদ্ভিটির সাথে আমি একমত। বিদেশি ব্যবসায়ীদের কাছে দেশের উদ্বৃত্ত পণ্য বিক্রি করা হয়ে থাকে। এ কাজটি হলো রপ্তানি বাণিজ্য। এর মাধ্যমে মূল্যবান বৈদেশিক মুদ্রা অর্জিত হয়; যা দেশের উন্নয়নে ভূমিকা রাখে। উদ্দীপকে জনাব আকরাম একজন পাইকার। আলুর মৌসুমে বেশি পরিমাণ আলু সংগ্রহ করে কোল্ড স্টোরেজে সংরক্ষণ করেন। পরবর্তীতে তিনি চাহিদা অনুযায়ী দেশের খুচরা ব্যবসায়ীদের কাছে আলু সরবরাহ করেন। এতে তিনি সহজেই সফল হয়েছেন। তিনি বর্তমানে দেশের চাহিদা পূরণ করে বিদেশেও আলু বিক্রি করছেন। জনাব আকরাম এক্ষেত্রে রপ্তানি কাজে যুক্ত হয়েছেন। তিনি দেশের চাহিদার অতিরিক্ত আলু বিদেশে বিক্রি করছেন। এর বিনিময়ে তিনি বিদেশ থেকে বৈদেশিক মুদ্রা অর্জন করছেন। এতে দেশের জাতীয় আয় বাড়বে, অর্থনেতিক উন্নয়ন ঘটবে। এভাবে রপ্তানি কাজ করে জনাব আকরাম বৈদেশিক মুদ্রা অর্জনের সাথে যুক্ত আছেন।"
        }
      ]
    },
    {
      "number": "3",
      "uddipok": "আবেদরা অত্যন্ত গরীব। তারা তিন ভাইবোন। তাসকিন সবার বড়। তাদের পিতা একজন কুলি। অভাব আর দারিদ্র্যের কারণে আবেদ স্কুলের গণ্ডি অতিক্রম করতে পারেনি। তাই আবেদ প্রতিবেশীদের নিকট হতে টাকা ধার নিয়ে 'ডিজিটাল সবজি শপ' নামক ভ্রাম্যমাণ সবজির দোকান চালু করেছে। ভ্রাম্যমাণ এই দোকানটি আবেদ নিজেই পরিচালনাসহ নিয়ন্ত্রণ করে। ব্যবসায়কে লাডজনক করার জন্য সে ব্যবসায়ের পরিকল্পনা পরিবর্তন ও পরিমার্জন করে।",
      "tag": "RB 25",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "সীমিত দায় বলতে কী বোঝায়?",
          "explanation": "ব্যবসায়ে মালিকের বিনিয়োগকৃত মূলধন পর্যন্ত দায় বহন করাকে সসীম বা সীমিত দায় বলে। সীমিত দায়ের ব্যবসায়ের ক্ষেত্রে মালিকের ব্যক্তিগত সম্পত্তিতে দায় বর্তায় না। এক্ষেত্রে মালিক ব্যবসায়ে বিনিয়োগকৃত মূলধনের বাইরে দায় বহন করে না। সাধারণত কোম্পানির সদস্য বা শেয়ারহোল্ডারদের দায় সীমিত থাকে।"
        },
        {
          "label": "গ",
          "question": "'ডিজিটাল সবজি শপ' মালিকানার ভিত্তিতে কোন ধরনের ব্যবসায়? ব্যাখ্যা করো।",
          "explanation": "উদ্দীপকে 'ডিজিটাল সবজি শপ' মালিকানার ভিত্তিতে একমালিকানা ব্যবসায় সংগঠন। এ ধরনের ব্যবসায় একক মালিকানায় গঠিত, পরিচালিত ও নিয়ন্ত্রিত হয়। এ ব্যবসায়ে মালিক নিজেই পুঁজির যোগান দেন। প্রয়োজনে আত্মীয়-স্বজন, বন্ধু-বান্ধব বা ব্যাংক থেকে ঋণ নেন। একক মালিকানায় গঠিত হয় বলে ব্যবসায়ের সব সিদ্ধান্ত মালিক নিজেই নিতে পারেন। উদ্দীপকে আবেদ দরিদ্রতার কারণে পড়াশোনা করতে পারেনি। তাই প্রতিবেশীদের কাছ থেকে টাকা ধার নিয়ে 'ডিজিটাল সবজি শপ' নামক সবজির দোকান দেয়। সে নিজেই এ ব্যবসায় পরিচালনা করে। স্বল্প পরিমাণ মূলধন নিয়ে সে এ ব্যবসায় গঠন করে। এ ব্যবসায়ের যেকোনো সিদ্ধান্ত সে নিজেই নেয় বলে আমি মনে করি। এতে ব্যবসায় পরিচালনা সহজ হয়। ব্যবসায়ে লাভ হলে তা সে একাই গ্রহণ করে। আবার, ক্ষতি হলে সব দায় সে নিজেই নেয়। এসব বৈশিষ্ট্যের সাথে একমালিকানা ব্যবসায়ের মিল রয়েছে। সুতরাং, মালিকানার ভিত্তিতে 'ডিজিটাল সবজি শপ' একমালিকানা ব্যবসায়।"
        },
        {
          "label": "ঘ",
          "question": "উদ্দীপকে উল্লিখিত ব্যবসায়ের পরিকল্পনা পরিবর্তন ও পরিমার্জন সবচেয়ে সহজ। মতামত দাও।",
          "explanation": "উদ্দীপকে উল্লিখিত একমালিকানা ব্যবসায়ের পরিকল্পনা পরিবর্তন ও পরিমার্জন সবচেয়ে সহজ বলে আমি মনে করি একমালিকানা ব্যবসায়ে মালিক একজন থার্কেন। মালিক একজন হওয়াতে এ ব্যবসায় গঠন ও পরিচালনা করা সহজ হয়। এক্ষেত্রে মালিক একাই ব্যবসায়ের সিদ্ধান্ত নেন। এজন্য যেকোনো সময় পরিকল্পনা পরিবর্তন করা যায়। উদ্দীপকে আবেদ 'ডিজিটাল সবজি শপ' নামক ভ্রাম্যমাণ সবজির দোকান দেয়। এই দোকান সে নিজেই পরিচালনা করে। এ ব্যবসায় লাভজনক করার জন্য সে পরিকল্পনা পরিবর্তন ও পরিমার্জন করে। একক মালিকানা হওয়াতে এ ব্যবসায়ের স্থায়িত্ব তার কর্মক্ষমতা ইচ্ছার ওপর নির্ভর করে। সে চাইলে যেকোনো সময় এ ব্যবসায় বিলোপসাধন করতে পারে। আবেদের ব্যবসায়টি একমালিকানা হওয়ায় ক্রেতাদের রুচি ও চাহিদা অনুযায়ী সবজি বিক্রি করতে পারে। ক্রেতাদের চাহিদা পরিবর্তন হলে সে ব্যবসায়ের পণ্য বিক্রিতেও পরিবর্তন আনতে পারে। এতে ব্যবসায়ের ঝুঁকি কমে যায়। সে একা মালিক হওয়ায় পরিকল্পনা নিতে কারও সাথে আলোচনা করার প্রয়োজন হয় না। আবার নিজের ইচ্ছামতো পরিকল্পনায় পরিবর্তনও আনতে পারে। তাই বলা যায়, আবেদের উল্লিখিত একমালিকানা ব্যবসায়ের পরিকল্পনা পরিবর্তন ও পরিমার্জন সবচেয়ে সহজ।"
        }
      ]
    },
    {
      "number": "4",
      "uddipok": "তামান্না একজন আইটি প্রকৌশলী। দেশের সবচেয়ে ভালো প্রতিষ্ঠান হতে তিনি এই ডিগ্রি অর্জন করেছেন। সম্প্রতি তিনি একটি আইটি ফার্ম দেওয়ার পরিকল্পনা করেছেন। কিন্তু তার যথেষ্ট মূলধন নেই। এজন্য তিনি একটি আর্থিক প্রতিষ্ঠানের সাথে যোগাযোগ করেছেন।",
      "tag": "RB 25",
      "sub_questions": [
        {
          "label": "ক",
          "question": "পরিবেশ কী?",
          "explanation": "মানুষ যে পারিপার্শ্বিকতার মধ্যে বসবাস ও জীবনধারণ করে এবং যা জীবনধারাকে প্রভাবিত করে, তাকে পরিবেশ বলে।"
        },
        {
          "label": "খ",
          "question": "অর্থনৈতিক পরিবেশ বলতে কী বোঝায়?",
          "explanation": "আয়, সঞ্চয়, মূলধন, বিনিয়োগ, অর্থ, ঋণ প্রভৃতির সমন্বয়ে পরিবেশ গড়ে ওঠে, তাকে অর্থনৈতিক পরিবেশ বলে। অর্থ হচ্ছে ব্যবসায়ের চালিকাশক্তি। দেশের আর্থিক অবস্থার উন্নতি হলে ব্যবসায়ের ক্ষেত্রে ব্যাপক প্রবৃদ্ধি লক্ষ করা যায়। কোনো দেশের উন্নতির পেছনে ঐ দেশের অর্থনৈতিক পরিবেশ গুরুত্বপূর্ণ ভূমিকা রাখে।"
        },
        {
          "label": "গ",
          "question": "মিসেস তামান্নার মূলধন সংগ্রহের জন্য গৃহীত পদক্ষেপ কোন পরিবেশের সাথে জড়িত? ব্যাখ্যা করো।",
          "explanation": "তামান্নার মূলধন সংগ্রহের জন্য গৃহীত পদক্ষেপ অর্থনৈতিক পরিবেশের সাথে জড়িত। যেকোনো ব্যবসায় স্থাপন ও পরিচালনার জন্য অনুকূল অর্থনৈতিক পরিবেশ প্রয়োজন। সঞ্চয়, বিনিয়োগ, মূলধন, ঋণ, কাঁচামালের সহজলভ্যতা প্রভৃতি উপাদান নিয়ে এ পরিবেশ গড়ে ওঠে। এ উপাদানগুলো অনুকূল হলে সহজে ব্যবসায় গঠন ও সম্প্রসারণ করা যায়। উদ্দীপকে তামান্না একজন আইট প্রকৌশলী। তিনি দেশের সবচেয়ে ভালো প্রতিষ্ঠান থেকে পড়াশোনা শেষ করেন। সম্প্রতি তিনি একটি আইটি ফার্ম দেওয়ার পরিকল্পনা করেছেন। কিন্তু তার কাছে পর্যাপ্ত মূলধন নেই। এজন্য তিনি একটি আর্থিক প্রতিষ্ঠানের সাথে যোগাযোগ করেন। আর্থিক প্রতিষ্ঠান থেকে ঋণ সংগ্রহের মাধ্যমে তিনি মূলধন গঠন করবেন। তিনি এই ঋণকৃত অর্থ দিয়ে ব্যবসায় পরিচালনা করবেন। আর এই ঋণ ও মূলধন অর্থনৈতিক পরিবেশের উপাদান। তাই বলা যায়, তামান্নার মূলধন সংগ্রহের জন্য গৃহীত পদক্ষেপটি অর্থনৈতিক পরিবেশের সাথে জড়িত।"
        },
        {
          "label": "ঘ",
          "question": "ব্যবসায় সফলতার জন্য মূলধন গুরুত্বপূর্ণ? উদ্দীপকের আলোকে বিশ্লেষণ করো।",
          "explanation": "উদ্দীপকে তামান্নার ব্যবসায় সফলতার জন্য অর্থনৈতিক পরিবেশের মূলধন উপাদানটি গুরুত্বপূর্ণ ভূমিকা রাখবে বলে আমি মনে করি। জনগণের সঞ্চয়, বিনিয়োগ, মূলধন প্রভৃতির সমন্বয়ে অর্থনৈতিক পরিবেশ গঠিত। এ পরিবেশের উপাদানগুলো অনুকূলে থাকলে ব্যবসায় প্রবৃদ্ধি অর্জন সহজ হয়। অর্থনৈতিক পরিবেশ উন্নত হলে দ্রুত ব্যবসায় সম্প্রসারণ করা যায়। উদ্দীপকে তামান্না একজন আইটি প্রকৌশলী। সম্প্রতি তিনি একটি আইটি ফার্ম দেওয়ার পরিকল্পনা করেছেন। কিন্তু তার কাছে যথেষ্ট মূলধন নেই। এজন্য তিনি আর্থিক প্রতিষ্ঠান থেকে ঋণ গ্রহণের মাধ্যমে মূলধন গঠনের পরিকল্পনা করেন। এই মূলধন উপাদানটি অর্থনৈতিক পরিবেশের অন্তর্ভুক্ত। ব্যাংক ঋণ সুবিধা প্রদানের মাধ্যমে ব্যবসায় প্রতিষ্ঠানকে আর্থিক সহযোগিতা দেয়। এই আর্থিক সহযোগিতা তামান্নার ব্যবসায় প্রতিষ্ঠান স্থাপনে সাহায্য করবে। এছাড়াও মূলধন তার প্রতিষ্ঠানের উৎপাদন সচল রাখতে কার্যকরী ভূমিকা পালন করবে। ব্যাংক ঋণের মাধ্যমে তিনি পর্যাপ্ত মূলধনের যোগান দিতে সক্ষম হবেন। এতে প্রতিষ্ঠানটি ক্রেতার চাহিদা অনুযায়ী পণ্য সরবরাহ করতে পারবে। ফলে প্রতিষ্ঠানটির বিক্রি ও মুনাফার পরিমাণ বাড়বে। আবার, পর্যাপ্ত মূলধন পেলে প্রতিষ্ঠানটি সহজেই সম্প্রসারণ করা যাবে। সুতরাং বলা যায়, অর্থনৈতিক পরিবেশের মূলধন উপাদান ব্যবসায়িক সফলতা অর্জনে গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "হাবিব এবং আরিফ স্বনামধন্য প্রতিষ্ঠান সাউদিয়ার মালিক। চুক্তি তাদের ব্যবসায়ের ভিত্তি। তারা প্রতিষ্ঠানটিতে সমান সমান মূলধন বিনিয়োগ করেছেন। হাবিব ব্যবসায় পরিচালনায় অংশগ্রহণ করলেও আরিফ অংশগ্রহণ করেন না। সম্প্রতি তারা স্বনামধন্য ব্যবসায়ী জনাব সেলিমকে অংশীদার হিসেবে ব্যবসায়ে যুক্ত করেছেন। কিন্তু জনাব সেলিম ব্যবসায়ে মূলধন সরবরাহ করবেন না। এমনকি তিনি ব্যবসায় পরিচালনায়ও অংশগ্রহণ করবেন না।",
      "tag": "RB 25",
      "sub_questions": [
        {
          "label": "ক",
          "question": "অংশীদার কী?",
          "explanation": "কোনো অংশীদারি ব্যবসায়ের প্রত্যেক সদস্যকেই এ ব্যবসায়ের অংশীদার বলে।"
        },
        {
          "label": "খ",
          "question": "অংশীদারি চুক্তি বলতে কী বোঝায়?",
          "explanation": "যে চুক্তির মাধ্যমে অংশীদারি ব্যবসায় গঠিত ও পরিচালিত হয় তাকে অংশীদারি চুক্তি বলে। চুক্তি থেকেই অংশীদারি ব্যবসায় জন্মলাভ করে। এ চুক্তিতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি বিস্তারিত উল্লেখ করা হয়। অংশীদারি ব্যবসায়ের সবকিছু চুক্তির মাধ্যমেই নিয়ন্ত্রিত হয়। এই চুক্তি মৌখিক, লিখিত কিংবা লিখত ও নিবন্ধিত-উভয়ই হতে পারে।"
        },
        {
          "label": "গ",
          "question": "জনাব সেলিম কোন ধরনের অংশীদার? ব্যাখ্যা করো।",
          "explanation": "উদ্দীপকের জনাব সেলিম একজন নামমাত্র অংশীদার। এরূপ অংশীদাররা ব্যবসায়ে মূলধন বিনিয়োগ করেন না এবং পরিচালনায়ও অংশগ্রহণ করেন না। তারা শুধু ব্যবসায়কে তাদের সুনাম ব্যবহারের অনুমতি দেন। এরূপ অংশীদার চুক্তি অনুযায়ী মুনাফা পান। উদ্দীপকের হাবিব ও আরিফ সাউদিয়া নামক একটি প্রতিষ্ঠানের মালিক। তারা ব্যবসায়টিতে সমান সমান মূলধন বিনিয়োগ করেন। সম্প্রতি তারা। স্বনামধন্য ব্যবসায়ী জনাব সেলিমকে অংশীদার হিসেবে ব্যবসায়ে যুক্ত করেন। তিনি কোনো মূলধন সরবরাহ করেননি। এমনকি তিনি ব্যবসায় পরিচালনায়ও অংশগ্রহণ করেন না। এক্ষেত্রে জনাব সেলিম ব্যবসায়কে শুধু তার সুনাম ব্যবহারের অনুমতি দেন। বিনিময়ে তিনি ব্যবসায় থেকে মুনাফা ভোগ, করবেন। এসব বৈশিষ্ট্য নামমাত্র অংশীদারের সাথে সামঞ্জস্যপূর্ণ। তাই বলা যায়, জনাব সেলিম একজন নামমাত্র অংশীদার।"
        },
        {
          "label": "ঘ",
          "question": "চুক্তিই অংশীদারি ব্যবসায়ের ভিত্তি- তোমার মতামত দাও।",
          "explanation": "চুক্তিই অংশীদারি ব্যবসায়ের ভিত্তি বলে আমি মনে করি। চুক্তি থেকেই অংশীদারি ব্যবসায় জন্মলাভ করে। এ চুক্তিতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, ব্যবসায় পরিচালনা প্রভৃতি বিস্তারিত উল্লেখ করা হয়। অংশীদারি ব্যবসায়ের সবকিছু চুক্তির মাধ্যমেই নিয়ন্ত্রিত হয়। উদ্দীপকের হাবিব ও আরিফ চুক্তির মাধ্যমে সাউদিয়া নামক একটি অংশীদারি ব্যবসায় প্রতিষ্ঠা করেন। তারা প্রতিষ্ঠানটিতে সমান সমান মুলধন বিনিয়োগ করেন। সম্প্রতি তারা ব্যবসায়টিতে নামমাত্র অংশীদার হিসেবে জনাব সেলিমকে যুক্ত করেন। তাদের অংশীদারি ব্যবসায়টি জনাব হাবিব একাই পরিচালনা করেন। মূলত চুক্তির ভিত্তিতেই উল্লিখিত ব্যবসায়টি গঠিত হয়। এটি অনুসারেই ব্যবসায়টি পরিচালনা কে করবেন তা নির্ধারিত হয়। এছাড়া পূর্বনির্ধারিত চুক্তি অনুসরণ করেই ব্যবসায়টিতে জনাব সেলিমকে অংশীদার হিসেবে নেওয়া হয়। এছাড়া অংশীদারদের বিনিয়োগকৃত মূলধনের পরিমাণও চুক্তিতেই উল্লেখ ছিল। আবার, ব্যবসায়টির বিলোপও হবে এর চুক্তির শর্ত অনুযায়ী। এসব বিবেচনায় বলা যায়, চুক্তিই অংশীদারি ব্যবসায়ের মূল ভিত্তি।"
        }
      ]
    },
    {
      "number": "6",
      "uddipok": "নাবিলা লিমিটেড একটি আইনসৃষ্ট প্রতিষ্ঠান। প্রতিষ্ঠানটি কৃষি পণ্যনিয়ে ব্যবসায় পরিচালনা করছে। প্রতিষ্ঠানটি বেশ লাভজনকভাবে তার কার্যক্রম পরিচালনা করছে। বর্তমানে প্রতিষ্ঠানটি সম্প্রসারণে মূলধন প্রয়োজন। কিন্তু পাবলিকের নিকট হতে মূলধন সংগ্রহ করতে পারছে না।",
      "tag": "RB 25",
      "sub_questions": [
        {
          "label": "ক",
          "question": "কোম্পানির কৃত্রিম সত্তা কী?",
          "explanation": "যে সত্তা বা অস্তিত্বের মাধ্যমে কোম্পানি ব্যক্তি না হয়েও ব্যক্তির মতো আইনগত মর্যাদা ও অধিকার লাভ করে এবং নিজ নামে পরিচিত ও পরিচালিত হয়, তাকে কোম্পানির কৃত্রিম সত্তা বলে।"
        },
        {
          "label": "খ",
          "question": "আইনসৃষ্ট প্রতিষ্ঠান বলতে কী বোঝায়?",
          "explanation": "আইনসৃষ্ট প্রতিষ্ঠান বলতে আইন অনুযায়ী প্রয়োজনীয় আনুষ্ঠানিকতা- পালন করে প্রতিষ্ঠান গঠন, পরিচালনা ও নিয়ন্ত্রণ করাকে বোঝায়। কোম্পানি সংগঠন দেশের প্রচলিত কোম্পানি আইনের আওতায় অথবা সরকারের বিশেষ অধ্যাদেশে গঠিত হয়। আইন মেনেই এ সংগঠনের সব কাজ সম্পাদন করা হয়। তাই কোম্পানি একটি আইনসৃষ্ট প্রতিষ্ঠান।"
        },
        {
          "label": "গ",
          "question": "উদ্দীপকে নাবিলা লিমিটেড কোন ধরনের কোম্পানি? ব্যাখ্যা করো।",
          "explanation": "উদ্দীপকের নাবিলা লিমিটেড একটি প্রাইভেট লিমিটেড কোম্পানি। কমপক্ষে ২ জন এবং সর্বোচ্চ ৫০ জন সদস্য নিয়ে সীমিত দায়ের ভিত্তিতে এ কোম্পানি গঠিত হয়। এটি জনসাধারণের কাছে শেয়ার ও ঋণপত্র বিক্রি করতে পারে না। নিবন্ধনপত্র পাওয়ার পরপরই এ কোম্পানি কাজ শুরু করতে পারে। সাধারণত নিজস্ব মূলধন ও ঋণের মাধ্যমে এ কোম্পানি গঠিত হয়। উদ্দীপকের নাবিলা লিমিটেড একটি আইনসৃষ্ট প্রতিষ্ঠান। প্রতিষ্ঠানটি কৃষি পণ্য নিয়ে ব্যবসায় পরিচালনা করে। নিবন্ধনপত্র পাওয়ার পরপরই প্রতিষ্ঠানটি কাজ শুরু করে। এ প্রতিষ্ঠানটির শেয়ার অবাধে হস্তান্তরযোগ্য নয়। এজন্য এটি জনগণের কাঁছে শেয়ার বিক্রয়ের মাধ্যমে মূলধন সংগ্রহ করতে পারে না। এক্ষেত্রে উদ্যোক্তারা নিজস্ব মূলধন ও ঋণের মাধ্যমে কোম্পানিটি গঠন করে। এসব বৈশিষ্ট্যের সাথে প্রাইভেট লিমিটেড কোম্পানির বৈশিষ্ট্যের মিল পাওয়া যায়। তাই বলা যায়, উদ্দীপকের নাবিলা লিমিটেড একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "তুমি কি মনে করো সকল কোম্পানি পাবলিকের নিকট মূলধন সংগ্রহ করতে পারে? উদ্দীপকের আলোকে বিশ্লেষণ করো।",
          "explanation": "সকল কোম্পানি পাবলিকের নিকট থেকে মূলধন সংগ্রহ করতে পারে না বলে আমি মনে করি। প্রাইভেট লিমিটেড কোম্পানির শেয়ার অবাধে হস্তান্তরযোগ্য নয়। তাই এটি জনগণের কাছ থেকে শেয়ার ও ঋণপত্র বিক্রয় করে মূলধন সংগ্রহ করতে পারে না। অন্যদিকে, পাবলিক লিমিটেড কোম্পানির শেয়ার অবাধে হস্তান্তরযোগ্য। তাই এটি শেয়ার ও ঋণপত্র বিক্রয় করে জনগণের কাছ থেকে মূলধন সংগ্রহ করতে পারে। উদ্দীপকের নাবিলা লিমিটেড একটি প্রাইভেট লিমিটেড কোম্পানি। এটি কৃষি পণ্য নিয়ে ব্যবসায় পরিচালনা করে। প্রতিষ্ঠানটির কার্যক্রম বেশ লাভজনক। বর্তমানে প্রতিষ্ঠানটি সম্প্রসারণের প্রয়োজন। এক্ষেত্রে মূলধনে অভাব দেখা দেয়। কিন্তু প্রতিষ্ঠানটি পাবলিকের কাছ থেকে মূলধন সংগ্রহ করতে পারছে না। প্রাইভেট লিমিটেড কোম্পানি হওয়ায় নাবিলা লিমিটেড পাবলিকের কাছ থেকে মূলধন সংগ্রহে ব্যর্থ হয়। কারণ আইনানুযায়ী এ ধরনের কোম্পানি জনগণের কাছে শেয়ার ও ঋণপত্র বিক্রয় করতে পারে না। এক্ষেত্রে পাবলিকের কাছ থেকে মূলধন সংগ্রহের জন্য নাবিলা লিমিটেডকে পাবলিক লিমিটেড কোম্পানিতে রূপান্তরিত হতে হবে। এতে প্রতিষ্ঠানটি জনগণের কাছে শেয়ার ও ঋণপত্র বিক্রয়ের আহ্বান জানাতে পারবে। ফলে তাদের প্রয়োজনীয় মূলধনের যোগান হবে। আর এ অর্থ দিয়ে প্রতিষ্ঠানটি সম্প্রসারণ করা সম্ভব হবে। তাই বলা যায়, সব কোম্পানি পাবলিকের কাছ থেকে মূলধন সংগ্রহ করতে পারে না।"
        }
      ]
    },
    {
      "number": "7",
      "uddipok": "জনাব মিন্টু একজন তরমুজ ব্যবসায়ী। তিনি উপকূলীয় এলাকার উৎপাদনকারীর নিকট হতে ৫০ টাকা পিস তরমুজ কিনে আনেন। কিন্তু অতিরিক্ত লাভের আশায় তিনি কেজি দরে তরমুজ বিক্রয় করেন। তার মতো অন্য তরমুজ ব্যবসায়ীরা নিয়মিতভাবে সাধারণ ভোক্তাদের সাথে একইভাবে প্রতারণা করে যাচ্ছেন। ফলে দিন দিন ব্যবসায়ীদের প্রতি সাধারণ ক্রেতাদের আস্থা নষ্ট হয়ে যাচ্ছে।",
      "tag": "RB 25",
      "sub_questions": [
        {
          "label": "ক",
          "question": "ব্যবসায়িক মূল্যবোধ কী?",
          "explanation": "ব্যবসায়ের পরিচালনাগত বিষয়ে ভালো-মন্দ দিক সম্পর্কে স্থায়ীভাবে গড়ে ওঠা বিশ্বাস, ধ্যান-ধারণা, মতামত প্রভৃতি বিষয়কে ব্যবসায় মূল্যবোধ বলে।"
        },
        {
          "label": "খ",
          "question": "ব্যবসায়ের সামাজিক দায়িত্ব পালন বলতে কী বোঝায়?",
          "explanation": "সমাজ সংশ্লিষ্ট পক্ষসমূহের প্রতি ব্যবসায়ের কর্তব্য পালনের দায়ই হলো ব্যবসায়ের সামাজিক দায়বদ্ধতা। উৎপাদক, সরবরাহকারী, ক্রেতা, ভোক্তা, সরকার, মধ্যস্থব্যবসায়ী প্রভৃতি পক্ষের সমষ্টিই হলো সমাজ। ব্যবসায়কে সমাজের এসব পক্ষের প্রতি দায়িত্ব পালন করতে হয়। সমাজের প্রতি দায়িত্ব পালনের মাধ্যমেই ব্যবসায় নিজের কল্যাণ করতে পারে।"
        },
        {
          "label": "গ",
          "question": "উদ্দীপকে জনাব মিন্টুর ব্যবসায়ে কোনটির ব্যত্যয় হয়েছে? ব্যাখ্যা করো।",
          "explanation": "উদ্দীপকে জনাব মিন্টুর ব্যবসায়ে নৈতিকতার ব্যত্যয় হয়েছে। এর মাধ্যমে ব্যবসায় পরিচালনাগত বিষয়ে ন্যায়-অন্যায়, উচিত-অনুচিত প্রভৃতি বিষয় বিচার করা হয়। 'পণ্যে ভেজাল দেওয়া, ওজনে কম দেওয়া প্রভৃতি ব্যবসায় নৈতিকতার পরিপন্থি। ব্যবসায়ে নৈতিকতা অনুসরণ না করলে সংশ্লিষ্ট পক্ষসমূহ ক্ষতির সম্মুখীন হয়। উদ্দীপকে জনাব মিন্টু একজন তরমুজ ব্যবসায়ী। তিনি পিস হিসেবে উৎপাদনকারী থেকে তরমুজ কিনে আনেন। এরপর তিনি কেজি দরে তা ক্রেতাদের কাছে বিক্রি করেন। মূলত অতিরিক্ত লাভের আশায় তিনি পিস হিসেবে বিক্রি না করে কেজিতে বিক্রি করছেন। এতে ক্রেতাদের বেশি দাম দিয়ে তরমুজ কিনতে হচ্ছে। ফলে তাদের স্বার্থ ক্ষতিগ্রস্ত হচ্ছে। এক্ষেত্রে জনাব মিন্টু বৈশিষ্ট্য অনুযায়ী ব্যবসায়ের অনৈতিক কাজগুলোই করে চলেছেন। তাই বলা যায়, জনাব মিন্টুর ব্যবসায়ে নৈতিকতার ব্যত্যয় হয়েছে।"
        },
        {
          "label": "ঘ",
          "question": "ক্ষয়িষ্ণু মূল্যবোধই আস্থার সংকটের জন্য দায়ী- তোমার উত্তেরর সপক্ষে যুক্তিদাও।",
          "explanation": "ক্ষয়িষ্ণু মূল্যবোধই আস্থার সংকটের জন্য দায়ী - উক্তিটির সাথে আমি একমত। ব্যবসায় পরিচালনায় ভালো-মন্দ, উচিত-অনুচিত, বোধ বা উপলব্ধি হলো ব্যবসায়িক মূল্যবোধ। ব্যবসায়ে মূল্যবোধের সঠিক প্রতিফলন ঘটলে ব্যবসায়ীর সুনাম প্রতিষ্ঠিত হয়। আর এর অভাবে ক্রেতা ব্যবসায়ের ওপর আস্থা হারায় যা ব্যবসায়কে দীর্ঘমেয়াদে ক্ষতিগ্রস্ত করে। উদ্দীপকে জনাব মিন্টু একজন অসাধু তরমুজ ব্যবসায়ী। তিনি কেজি দরে তরমুজ বিক্রি করে তিনি ক্রেতাদের ঠকান। তার মতো অন্য তরমুজ ব্যবসায়ীরা নিয়মিতভাবে ভোক্তাদের সাথে প্রতারণা করে যাচ্ছে। ফলে দিন দিন ব্যবসায়ীদের প্রতি সাধারণ ক্রেতাদের আস্থা নষ্ট হয়ে যাচ্ছে। জনাব মিন্টুর মতো অন্য ব্যবসায়ীদের মধ্যে মূল্যবোধের বিষয়টি ক্রমহ্রাসমান। এজন্য ব্যবসায় পরিচালনায় ক্রেতাদের ভালো-মন্দের বিষয়ে কোনো বিশ্বাস বা চিন্তা-ভাবনা তাদের নেই। এটি না থাকায় তারা শুধু মুনাফা অর্জনের দিকে বেশি গুরুত্ব দিচ্ছে। আর ক্রেতারা এসব কাজে প্রতারিত হয়ে তাদের ওপর আস্থা হারাচ্ছে। এক্ষেত্রে তাদের মধ্যে মূল্যবোধ থাকলে তারা ভালো-মন্দের বিচারে ক্রেতাদের সঠিক পণ্য সরবরাহ করতো। কিন্তু এ বিষয়টি তাদের মধ্যে নেই বললেই চলে। তাই বলা যায়, উক্ত ব্যবসায়ীদের ক্ষয়িষ্ণু মূল্যবোধই ক্রেতাদের মধ্যে আস্থার সংকট তৈরি করেছে।"
        }
      ]
    },
    {
      "number": "8",
      "uddipok": "শীতলক্ষ্যা নদীর তীরে বিভিন্ন প্রতিষ্ঠানের শিল্পকারখানা অবস্থিত। প্রত্যেক দিন ঐ প্রতিষ্ঠানগুলোর শিল্পকারখানা হতে অপরিশোধিত বর্জ্য শীতলক্ষ্যা নদীতে নিক্ষেপ করছে। অপরিশোধিত বর্জ্য নদীর পানিকে নষ্ট করে ফেলছে। দূষণের ফলে নদীর মাছ ও জলজ উদ্ভিদ ধ্বংস হয়ে যাচ্ছে। স্থানীয় মানুষ যথাযথ কর্তৃপক্ষের নিকট বারবার প্রতিকার চেয়েও প্রতিকার পায়নি। কিন্তু স্থানীয় মানুষ, মনে করে আইনের যথাযথ প্রয়োগেই বিষয়টির সমাধান সম্ভব।",
      "tag": "RB 25",
      "sub_questions": [
        {
          "label": "ক",
          "question": "পরিবেশ সংরক্ষণ কী?",
          "explanation": "শব্দ, বায়ু, পানি, মাটি প্রভৃতির দূষণ থেকে পরিবেশ সুরক্ষা হলো পরিবেশ সংরক্ষণ।"
        },
        {
          "label": "খ",
          "question": "পরিবেশ দূষণ বলতে কী বোঝায়?",
          "explanation": "প্রাকৃতিক বিভিন্ন উপাদানের স্বাভাবিক ভারসাম্য নষ্ট হলে এবং পরিবেশের ওপর নেতিবাচক প্রভাব পড়লে, তাকে পরিবেশ দূষণ বলে। পরিবেশ দূষণ মানুষসহ অন্যান্য জীবজন্তুর জন্য ক্ষতিকর। বিভিন্ন দূষণ ও বিষান্ত পদার্থের মাধ্যমে পরিবেশ দূষিত' হয়। এটি মানুষের স্বাভাবিক চলাফেরা বা জীবনযাপনে বাধাতৈরি করে।"
        },
        {
          "label": "গ",
          "question": "উদ্দীপকে কোন ধরনের দূষণের কথা বলা হয়েছে? ব্যাখ্যা করো।",
          "explanation": "উদ্দীপকে পানি দূষণের কথা বলা হয়েছে। শিল্প বর্জ্য ও অন্যান্য বর্জ্য পানিতে নিক্ষেপের ফলে পানি দূষিত হয়। এ ধরনের দূষণের ফলে ডায়রিয়া,টাইফয়েডসহ বিভিন্ন পানিবাহিত রোগের সৃষ্টি হয়। এছাড়া পানি দূষণের ফলে জলজ প্রাণি ও উদ্ভিদ ক্ষতিগ্রস্ত হয়। উদ্দীপকে শীতলক্ষ্যা নদীর তীরে বিভিন্ন প্রতিষ্ঠানের শিল্পকারখানা অবস্থিত। প্রতিদিন কারখানাগুলো থেকে অপরিশোধিত বর্জ্য নদীটিতে নিক্ষেপ করা হয়। এতে নদীটির পানি নষ্ট হয়ে যাচ্ছে। ফলে এর পানি এলাকাটির মানুষের ব্যবহারের অনুপযোগী হয়ে যাচ্ছে। এছাড়া নদীর মাছ ও জলজ উদ্ভিদও ধ্বংস হয়ে যাচ্ছে। এসবের সাথে পানি দূষণের মিল পাওয়া যায়। সুতরাং, উদ্দীপকের প্রতিষ্ঠানগুলোর কর্মকাণ্ডে পানি দূষণ হয়েছে।"
        },
        {
          "label": "ঘ",
          "question": "আইনের যথাযথ প্রয়োগেই দূষণ রোধ সম্ভব- যুক্তি দাও।",
          "explanation": "আইনের যথাযথ প্রয়োগেই দূষণ রোধ সম্ভব – উক্তিটির সাথে আমি একমত। পরিবেশ নানাভাবে দূষিত হওয়ায় সরকার বর্তমানে পরিবেশ বিষয়ক অনেক আইন ও নীতিমালা প্রণয়ন করে। পরিবেশ দূষণ রোধে দরকার এসব আইন, নীতিমালার যথাযথ ব্যবহার ও প্রয়োগ। আর ব্যক্তি বা প্রতিষ্ঠানের এ আইনের প্রতি শ্রদ্ধাশীল আচরণই পরিবেশ দূষণের মাত্রা কমাতে পারবে। উদ্দীপকে বিভিন্ন প্রতিষ্ঠান শীতলক্ষ্যা নদীর তীরে গড়ে ওঠেছে। প্রতিষ্ঠানগুলো নদীটিতে অপরিশোধিত বর্জ্য ফেলে মারাত্মকভাবে পানি দূষিত করছে। এটির জন্য স্থানীয় মানুষ বার বার যথাযথ কর্তৃপক্ষের কাছে প্রতিকার চেয়েও পায়নি। কিন্তু স্থানীয় মানুষ মনে করে আইনের যথাযথ প্রয়োগেই বিষয়টির সমাধান সম্ভব। নদীটিতে বর্জ্য ফেলা বিষয়ক আইন প্রণয়ন করা হলে প্রতিষ্ঠানগুলো অপরিশোধিত বর্জ্য ফেলার বিষয়ে সচেতন হবে। এতে তারা আইন মেনে বর্জ্য পরিশোধন করে নিঃসরণ করবে। এর ফলে পানি দূষণের মাত্রা কমবে। এছাড়া আইন অমান্যকারী প্রতিষ্ঠানগুলো আইনানুযায়ী শাস্তি পাবে। এতে এলাকাটির দূষণের মাত্রা কমিয়ে জনসাধারণের ভোগান্তি কমানো সম্ভব হবে। তাই বলা যায়, আইনের যথাযথ প্রয়োগের মাধ্যমেই উক্ত এলাকার দূষণ রোধ করা সম্ভব।"
        }
      ]
    },
    {
      "number": "9",
      "uddipok": "জনাব ইমরান একজন প্রযুক্তি উদ্যোক্তা। দীর্ঘদিন সে দেশের বাইরে স্বনামধন্য 8 প্রতিষ্ঠানে চাকরি করেছে। বর্তমানে দেশে তিনি তার নিজ দক্ষতা ও অভিজ্ঞতানির্ভর একটি প্রতিষ্ঠান দিতে চান। যদিও তার প্রত্যাশিত প্রতিষ্ঠানের জন্য ব্যবসায়িক পরিবেশ অনুকূল নয়। কারণ তার প্রতিষ্ঠানের জন্য প্রয়োজনীয় শিক্ষিত লোকবল অপ্রতুল। এমনকি তার প্রত্যাশার চেয়ে প্রতিষ্ঠানের সেবাগ্রহীতাও কম হবে। সম্প্রতি তার প্রতিষ্ঠানের জন্য সম্পাদিত জরিপের ফলাফল সেইরকম ইঙ্গিত করছে।",
      "tag": "RB 25",
      "sub_questions": [
        {
          "label": "ক",
          "question": "আইনগত পরিবেশ কী?",
          "explanation": "জাতীয় ও আন্তর্জাতিক পর্যায়ে বাণিজ্যিক ও শিল্প আইন, পরিবেশগত আইন, শ্রম আইন প্রভৃতির সমন্বয়ে গঠিত পরিবেশই হলো আইনগত পরিবেশ।"
        },
        {
          "label": "খ",
          "question": "সার্বভৌমত্ব কোন পরিবেশের উপাদান?",
          "explanation": "সার্বভৌমত্ব রাজনৈতিক পরিবেশের উপাদান। রাষ্ট্র পরিচালনার সম্পূর্ণ কর্তৃত্ব ও ক্ষমতা রাষ্ট্রের হাতে থাকাই হলো সার্বভৌমত্ব। আর কোনো দেশের সার্বভৌমত্ব, রাজনৈতিক স্থিতিশীল, রাজনৈতিক দলের দৃষ্টিভঙ্গি প্রভৃতির সমন্বয়ে রাজনৈতিক পরিবেশ গড়ে ওঠে। যে দেশের সার্বভৌমত্বের কোনো ঝুঁকি নেই, সেখানে ব্যবসায় মজবুত ভিত গঠন করতে পারে। তাই সার্বভৌমত্ব রাজনৈতিক পরিবেশের উপাদান।"
        },
        {
          "label": "গ",
          "question": "উদ্দীপকে ব্যবসায়ের কোন পরিবেশ অনুকূল নয়? ব্যাখ্যা করো।",
          "explanation": "উদ্দীপকের ব্যবসায়ের অর্থনৈতিক পরিবেশ অনুকূল নয়। জনগণের আয় ও সঞ্চয়, বিনিয়োগ, ভোগ ও ব্যয়, দক্ষ উদ্যোন্তা শ্রমশক্তি, মানবসম্পদ প্রভৃতির সমন্বয়ে অর্থনৈতিক পরিবেশ গড়ে ওঠে। এ পরিবেশের উপাদান অনুকূল হলে ব্যবসায় দ্রুত সম্প্রসারণ হয়। দক্ষ জনসম্পদ যেকোনো ব্যবসায় সফলতায় গুরুত্বপূর্ণ ভূমিকা পালন করে। উদ্দীপকে জনাব ইমরান একজন প্রযুক্তি উদ্যোক্তা। বর্তমানে তিনি দেশে নিজ দক্ষতা ও অভিজ্ঞতার ওপর ভিত্তি করে একটি প্রতিষ্ঠান দিতে চান। কিন্তু তার প্রত্যাশিত প্রতিষ্ঠানের জন্য দক্ষ জনবল প্রয়োজন। দক্ষ মানবসম্পদের অভাবে প্রতিষ্ঠানটি উৎপাদন কাজ,সঠিকভাবে পরিচালনা করতে পারবে না। এতে উৎপাদন খরচ বেড়ে যাবে। আবার তার প্রতিষ্ঠান কর্তৃক প্রদত্ত সুবিধার সেবাগ্রহীতা এখানে কম। এটি এ অঞ্চলের মানুষের ভোগ ও ব্যয়কে নির্দেশ করে। আর এ দক্ষ মানবসম্পদ এবং জনগণের ভোগ ও ব্যয় উপাদানটি অর্থনৈতিক পরিবেশের সাথে সম্পৃক্ত। সুতরাং, উদ্দীপকের ব্যবসায়ের অর্থনৈতিক পরিবেশ অনুকূল নয়।"
        },
        {
          "label": "ঘ",
          "question": "ব্যবসায়ের জন্য বর্তমানে বিজ্ঞান ও কারিগরি শিক্ষা অপরিহার্য? বিশ্লেষণ করো।",
          "explanation": "বর্তমানে উদ্দীপকের ব্যবসায়টি টিকে থাকার জন্য বিজ্ঞান ও কারিগরি শিক্ষা অপরিহার্য। বিজ্ঞান ও কারিগরি শিক্ষা, উন্নত প্রযুক্তি ও পদ্ধতির ব্যবহার প্রভৃতির সমন্বয়ে প্রযুক্তিগত পরিবেশ গড়ে ওঠে। বিজ্ঞানমনস্ক শিক্ষা ব্যবস্থা ও গবেষণা নতুন নতুন প্রযুক্তি ও উৎপাদন পদ্ধতি আবিষ্কারে সহায়তা করে। আর এসব পদ্ধতি ও প্রযুক্তি দক্ষভাবে ব্যবসায় পরিচালনায় ভূমিকা রাখে। জনাব ইমরান একজন প্রযুক্তি উদ্যোক্তা। দীর্ঘদিন তিনি দেশের বাইরে স্বনামধন্য প্রতিষ্ঠানে চাকরি করেছেন। বর্তমানে তিনি দেশে একটি ব্যবসায় প্রতিষ্ঠান দিতে চান। এজন্য তিনি প্রতিষ্ঠানের জন্য জরিপ করেন। জরিপে দেখা যায় তার প্রত্যাশার চেয়ে প্রতিষ্ঠানের সেবাগ্রহীতা কম। বিজ্ঞান ও কারিগরি শিক্ষায় শিক্ষিত জনবল প্রতিষ্ঠানটির প্রযুক্তির উৎকৃষ্ট ব্যবহার করতে পারবে। এর ফলে তারা গ্রাহকদের মানসম্মত সেবা দিতে পারবেন। আবার আধুনিক প্রযুক্তি ব্যবহারের কারণে জনাব ইমরানের প্রতিষ্ঠানের লোকবল কম লাগবে। এতে তারা উৎপাদন ব্যয় কমিয়ে উন্নতমানের সেবা দিতে পারবে। ফলে তাদের গ্রাহক সংখ্যা ও বিক্রি বাড়বে। এছাড়াও প্রতিষ্ঠানটি বেশি মুনাফা অর্জন করতে পারবে। তাই ব্যবসায় টিকে থাকতে জনাব ইমরানের প্রতিষ্ঠানে বিজ্ঞান ও কারিগরি শিক্ষার ব্যবহার অপরিহার্য।"
        }
      ]
    },
    {
      "number": "10",
      "uddipok": "আসিফ লিমিটেড একটি তালিকাভুক্ত কোম্পানি। প্রতিষ্ঠানটি দীর্ঘদিন সফলতার সাথে ব্যবসায় পরিচালনা করছে। প্রতিষ্ঠানটির সঞ্চিতি তহবিলে যথেষ্ট অর্থ রয়েছে। সম্প্রতি প্রতিষ্ঠানটি ব্যবসায় সম্প্রসারণে শেয়ার ইস্যু ব্যতীত মূলধন সংগ্রহ করার সিদ্ধান্ত নিয়েছে।",
      "tag": "RB 25",
      "sub_questions": [
        {
          "label": "ক",
          "question": "মূলধন কী?",
          "explanation": "মূলধন বলতে কোম্পানির শেয়ার মালিক ও অন্যান্য উৎস থেকে সংগ্রহ করা নগদ অর্থ এবং'এর যাবতীয় স্থায়ী ও অস্থায়ী সম্পত্তিকে বুঝিয়ে থাকে।"
        },
        {
          "label": "খ",
          "question": "ঋণপত্র বলতে কী বোঝায়?",
          "explanation": "পাবলিক লিমিটেড কোম্পানি যে দলিলের মাধ্যমে, জনসাধারণের কাছ থেকে ঋণ নেয়, তাকে ঋণপত্র বলে। কোম্পানির অতিরিক্ত মূলধনের প্রয়োজন হলে ঋণপত্র বিক্রির মাধ্যমে তা সংগ্রহ করে। এটি মূলধন বাড়াতে সাহায্য করে। এজন্য নির্দিষ্ট হারে সুদও দিতে হয়। ঋণপত্রে এ ঋণের পরিমাণ, সুদের হার, ঋণের মেয়াদ প্রভৃতি বিষয় স্পষ্টভাবে দেওয়া থাকে।"
        },
        {
          "label": "গ",
          "question": "শেয়ার ইস্যু ব্যতীত কীভাবে আসিফ লিমিটেড মূলধন'সংগ্রহ করবে? উদ্দীপকের আলোকে ব্যাখ্যা করো।",
          "explanation": "শেয়ার ইস্যু ব্যতীত আসিফ লিমিটেড ঋণপত্রের মাধ্যমে মূলধন সংগ্রহ করবে। পাবলিক লিমিটেড কোম্পানি ঋণপত্র ইস্যু করে জনগণ বা প্রতিষ্ঠানের কাছ থেকে ঋণ সংগ্রহ করতে পারে। এ পত্রে ঋণ সংগ্রহের স্বীকৃতির সাথে সাথে -ঋণের পরিমাণ, সুদের হার ও ঋণের মেয়াদ উল্লেখ থাকে। সাধারণত শেয়ারের ন্যায় ঋণপত্রও সমান অংশের ক্ষুদ্র এককে ভাগ করা হয়। উদ্দীপকের আসিফ লিমিটেড একটি তালিকাভুক্ত কোম্পানি। প্রতিষ্ঠানটি দীর্ঘদিন সফলতার সাথে ব্যবসায় পরিচালনা করছে। সম্প্রতি প্রতিষ্ঠানটি সম্প্রসারণের প্রয়োজন হয়। এজন্য প্রতিষ্ঠানটি শেয়ার ইস্যু ব্যতীত মূলধন সংগ্রহ করার সিদ্ধান্ত নিয়েছে। এ পরিস্থিতিতে প্রতিষ্ঠানটি জনগণের কাছে ঋণপত্র বিক্রয়ের মাধ্যমে অর্থ সংগ্রহ করতে পারবে। এক্ষেত্রে প্রতিষ্ঠানটির ঋণপত্রের গ্রহীতাদের নির্দিষ্ট হারে সুদ দিতে হবে। এ ঋণপত্রও সাধারণ শেয়ারের মতো বাজারে কেনা-বেচা করা যায়। সুতরাং, আসিফ লিমিটেড শেয়ার ইস্যু না করেও ঋণপত্রের মাধ্যমে মূলধন সংগ্রহ করতে পারবে।"
        },
        {
          "label": "ঘ",
          "question": "\"প্রতিটি কোম্পানির সঞ্চিতি তহবিল থাকে\"- উদ্দীপকের অলোকে মতামত দাও।",
          "explanation": "'প্রতিটি কোম্পানির সঞ্চিতি তহবিল থাকে' যা প্রতিষ্ঠানের জন্য গুরুত্বপূর্ণ বলে আমি মনে করি। কোম্পানিতে অর্জিত মুনাফার সবটুকু লভ্যাংশ আকারে বণ্টন না করে এর অংশবিশেষ বিভিন্ন তহবিলে জমা করা হয়। জমাকৃত এ অর্থই সঞ্চিতি তহবিল হিসেবে পরিচিত। এরূপ তহবিলকে মূলধনে পরিণত করে প্রতিষ্ঠান দীর্ঘমেয়াদি বিনিয়োগ করতে পারে। উদ্দীপকের আসিফ। লিমিটেড একটি পাবলিক লিমিটেড কোম্পানি। প্রতিষ্ঠানটি দীর্ঘদিন সফলতার সাথে ব্যবসায় পরিচালনা করছে। এছাড়া এর সঞ্চিতি তহবিলেও যথেষ্ট অর্থ রয়েছে। এ তহবিল প্রতিষ্ঠানটির মূলধন সংস্থানের একটি উৎস। সঞ্চিতি তহবিল থেকে আসিফ লিমিটেড সহজেই প্রয়োজনীয় অর্থ সংগ্রহ করতে পারবে। আর এ অর্থ প্রতিষ্ঠানটির সম্পদ সংগ্রহ ও সম্প্রসারণে কাজে লাগবে। এক্ষেত্রে প্রতিষ্ঠানটিকে সঞ্চিতি তহবিল থেকে সংগৃহীত অর্থের জন্য কোনো সুদ দিতে হবে না। ফলে এটি প্রতিষ্ঠানটির ওপর বাড়তি কোনো চাপ তৈরি করবে না। এছাড়া এ ধরনের তহবিল প্রতিষ্ঠানটি তাদের যেকোনো জরুরি পরিস্থিতি ও অর্থনৈতিক দুরবস্থার সময়ও কাজে লাগাতে পারবে। এজন্য যেকোনো বৃহদায়তন প্রতিষ্ঠান সঞ্জিতি তহবিল গঠন করে। তাই বলা যায়, প্রতিটি বৃহদায়তন কোম্পানির সঞ্চিতি তহবিল থাকা আবশ্যক।"
        }
      ]
    },
    {
      "number": "11",
      "uddipok": "রসুলপুর গ্রামের ৩০ জন ব্যক্তি একটি সংগঠন প্রতিষ্ঠা করেছে। মূলত নিজেদের আর্থিক কল্যাণসাধনই প্রতিষ্ঠানটি প্রতিষ্ঠার মূল উদ্দেশ্য। ন্যায্যমূল্যে নিত্যপ্রয়োজনীয় দ্রব্যাদি সংগ্রহ করা এবং স্থানীয়দের নিকট বিক্রয় করে তারা লাভবান হচ্ছে। ন্যায্যমূল্যে পণ্য ক্রয়ের জন্য স্থানীয়রাও খুশি।",
      "tag": "RB 25",
      "sub_questions": [
        {
          "label": "ক",
          "question": "BARD এর পূর্ণরূপ লেখো।",
          "explanation": "BARD এর পূর্ণরূপ হলো- Bangladesh Academy for Rural Development."
        },
        {
          "label": "খ",
          "question": "সমবায় সমিতির সম-ভোটাধিকার বলতে কী বোঝায়?",
          "explanation": "সমবায় সমিতিতে সদস্যরা একের বেশিসংখ্যক শেয়ার কিনলেও প্রত্যেকে একটি মাত্র ভোট দেওয়ার অধিকারী হবেন, এটিই হলো সমভোটাধিকার নীতি। সমবায় সমিতি হচ্ছে সাম্যের প্রতীক। এখানে সকলের অধিকার সমান। সমিতিতে ভোটের ক্ষেত্রেও এর প্রয়োগ হয়। যে যতই শেয়ার কিনুক প্রত্যেক সদস্য একটি ভোটই দিতে পারবেন।"
        },
        {
          "label": "গ",
          "question": "উদ্দীপকে কোন সমবায় সমিতির উল্লেখ করা হয়েছে? বর্ণনা করো।",
          "explanation": "উদ্দীপকে ভোক্তা সমবায় সমিতির উল্লেখ করা হয়েছে। সাধারণত নিত্যপ্রয়োজনীয় পণ্য কেনার সুবিধার জন্য একই এলাকার সমশ্রেণির কয়েকজন ভোক্তা মিলে এই সমবায় সমিতি গঠন করেন। এ সমিতির মাধ্যমে তারা ন্যায্যমূল্যে উন্নতমানের পণ্যসামগ্রী সংগ্রহ করতে পারেন। এতে তাদের মধ্যস্থব্যবসায়ীদের দ্বারস্থ হতে হয় না। ফলে ভোক্তারা ন্যায্যমূল্যে পণ্য কিনে লাভবান হয়। উদ্দীপকের রসুলপূর গ্রামের ৩০ জন সদস্য মিলে একটি সমবায় সমিতি গঠন করেন। তারা সমিতির মাধ্যমে নিত্যপ্রয়োজনীয় পণ্য সংগ্রহ করেন। আবার স্থানীয়দের মধ্যে ন্যায্যমূল্যে পণ্য বিক্রি করেন। ব্যবসায়ে মুনাফা হলে তারা নিজেদের মধ্যে ভাগ করে নেন। সমিতির সদস্যরা তাদের আর্থিক লাভের জন্য এ সমিতি পরিচালনা করেন। এসব বৈশিষ্ট্যের সাথে ভোক্তা সমবায় সমিতির মিল আছে। তাই বলা যায়, উদ্দীপকের সদস্যরা ভোক্তা সমবায় সমিতি গঠন করেছেন।"
        },
        {
          "label": "ঘ",
          "question": "সদস্যদের আর্থিক কল্যাণ ব্যতীত সমবায় সমিতি অপ্রাসঙ্গিক- উদ্দীপকের আলোকে বিশ্লেষণ করো।",
          "explanation": "'সদস্যদের আর্থিক কল্যাণ ব্যতীত সমবায় সমিতি অপ্রাসঙ্গিক'- উক্তিটির সাথে আমি একমত। সমবায় সমিতি সদস্যদের ন্যায্যমূল্যে উপকরণ সংগ্রহ ও উৎপাদিত পণ্যের ন্যায্যমূল্য নিশ্চিত করে। এতে মধ্যস্থব্যবসায়ীদের দৌরাত্ম্য কমে। এছাড়া এর মাধ্যমে বড় আকারের ব্যবসায় গঠন করা যায়। আবার এর সদস্যরা উৎপাদন ও কেনা-বেচায় বেশি সুবিধা পেয়ে আর্থিকভাবে লাভবান হন। উদ্দীপকের রসুলপুর গ্রামের ৩০ জন সদস্য মিলে একটি সমবায় সমিতি গঠন করেন। তারা সমিতির মাধ্যমে নিত্যপ্রয়োজনীয় পণ্য কিনেন। এরপর স্বল্প লাভে এসব পণ্য স্থানীয়দের কাছে বিক্রি করেন। এর মাধ্যমে প্রতিষ্ঠানটি প্রচুর মুনাফা অর্জন করে। এক্ষেত্রে সদস্যদের আর্থিক কল্যাণ সাধনে প্রতিষ্ঠানটি অসামান্য অবদান রাখছে। প্রতিষ্ঠানটি এর সদস্যদের ন্যায্যমূল্যে পণ্য প্রাপ্তির সুবিধা দিচ্ছে। এতে সদস্যরা কম দামে পণ্য কিনতে পেরে আর্থিকভাবে লাভবান হচ্ছে। আবার সমিতির মাধ্যমে স্থানীয়দের কাছে পণ্য বিক্রি করায় মুনাফা বাড়ছে। এই মুনাফা সদস্যরা বার্ষিক ক্রয় অনুপাতে বণ্টন করে নেয়। তাই বলা যায়, সদস্যদের আর্থিক কল্যাণ ব্যতীত সমবায় সমিতি অপ্রাসঙ্গিক।"
        }
      ]
    }
  ]
}