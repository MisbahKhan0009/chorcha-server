{
  "title": "ঢাকা কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. নাবিল ও মি. শাহীন পারস্পরিক সমঝোতার ভিত্তিতে সবুজ নামক প্রতিষ্ঠানের মাধ্যমে বীজ থেকে চারা উৎপাদন করে। প্রতিষ্ঠানটিতে ফুল ও ফলসহ বিভিন্ন ধরনের চারা উৎপাদিত হয়। প্রতিষ্ঠানটি ক্রেতাদের বিষয়টি মাথায় রেখে যথাসম্ভব কম মূল্য নির্ধারণ করে। এর ফলে বিক্রয় ভালো হওয়ায় ২০১৫ সালে প্রতিষ্ঠানটি তিন লক্ষ টাকা মুনাফা করে অর্জিত মুনাফা অংশীদারদ্বয় নিজেদের মধ্যে বণ্টন করে নেয়।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "আমদানিকৃত পণ্যের গুণগত মান বা আকৃতির পরিবর্তন করে তা আবার অন্য কোনো দেশে রপ্তানি করা হলে, তাকে পুনঃরপ্তানি বলে।"
        },
        {
          "label": "খ",
          "question": "",
          "explanation": "ব্যবসায়ে সহায়-সম্পত্তির ক্ষতির আশঙ্কাকেই ব্যবসায়ের ঝুঁকিগত প্রতিবন্ধকতা বলে। বাণিজ্য হলো ব্যবসায়ের বণ্টনকারী শাখা। পণ্য বন্টনের ক্ষেত্রে বিভিন্ন ধরনের দুর্ঘটনার কারণে ব্যবসায়ের ক্ষতি হতে পারে। এই ক্ষতি থেকে-রক্ষা পাওয়ার জন্য বিমা চুক্তি করা হয়। তাই বলা যায়, বাণিজ্য বিমার মাধ্যমে ব্যবসায়ের ঝুঁকিগত প্রতিবন্ধকতা দূর করে।"
        },
        {
          "label": "গ",
          "question": "",
          "explanation": "নিম্নের অনুরূপঃ মিস রুমির ব্যবসায় প্রজনন শিল্পের অন্তর্গত। এ শিল্পের উৎপাদিত সামগ্রী পুনরায় উৎপাদনের কাজে ব্যবহার করা হয়। এর মাধ্যমে প্রাকৃতিক সম্পদ আহরণের পর তা পরিচর্যা ও লালন-পালন করা হয়। এভাবে মানুষের ব্যবহার উপযোগী পণ্যে পরিণত করা হয়। নার্সারি, পোলট্রি ফার্ম, মাছ চাষ, সবজি চাষ প্রভৃতি প্রজনন শিল্পের উদাহরণ। উদ্দীপকের মিস রুমি জাপানে গিয়ে স্ট্রবেরি ফলের স্বাদে আকৃষ্ট হন। তিনি দেশে ফিরে নিজের গ্রামে বাণিজ্যিক উদ্দেশ্যে স্ট্রবেরির চাষ শুরু করেন। এক্ষেত্রে তিনি প্রথমে স্ট্রবেরির চারা রোপণ করেন। এরপর তিনি তার পরিচর্যা করেন। ফলে সেটি বড় গাছে পরিণত হয়। আর তা থেকে স্ট্রবেরি ফল হয়। এভাবে তিনি চারাগাছ পরিচর্যার মাধ্যমে মানুষের ব্যবহার বা খাওয়ার উপযোগী ফল উৎপাদন করেন। এছাড়া উৎপাদিত ফলের বীজ থেকে পুনরায় গাছ উৎপাদন করা যাবে। এসব কাজের সাথে প্রজনন শিল্পের মিল আছে। সুতরাং, মিস রুমি প্রজনন শিল্পের সাথে জড়িত আছেন।"
        },
        {
          "label": "ঘ",
          "question": "",
          "explanation": "উদ্দীপকে সবুজ নামক প্রতিষ্ঠানটির কাজকে সামাজিক ব্যবসায় বলা যায় না বলে আমি মনে করি। দরিদ্রদ্র্য দূরীকরণ ও সামাজিক কল্যাণসাধনের লক্ষ্যে সামাজিক ব্যবসায় পরিচালিত হয়। এ ব্যবসায়ে বিনিয়োগকারীরা শুধু তাদের বিনিয়োগকৃত অর্থ ফেরত নেন, কিন্তু মুনাফা নেন না। এক্ষেত্রে অর্জিত মুনাফা দিয়ে ব্যবসায়ের সব খরচ নির্বাহ করা হয়। আবার এ মুনাফা ব্যবসায় সম্প্রসারণেও ব্যবহার করা হয়। উদ্দীপকের মি. নাবিল ও মি. শাহিন পারস্পরিক সমঝোতার ভিত্তিতে সবুজ নামক প্রতিষ্ঠানের মাধ্যমে বীজ থেকে চারা উৎপাদন করে। প্রতিষ্ঠানটি ক্রেতাদের বিষয়টি মাথায় রেখে যথাসম্ভব কম মূল্য নির্ধারণ করে। ফলে তাদের বিক্রি ভালো হয়। তারা ২০১৫ সালে উক্ত ব্যবসায় থেকে তিন লক্ষ টাকা মুনাফা অর্জন করে। এই মুনাফা অংশীদাররা নিজেদের মধ্যে বণ্টন করে নেয়। সবুজ নামক প্রতিষ্ঠানের অংশীদাররা ব্যবসায় থেকে অর্জিত মুনাফা নিজেদের মধ্যে ভাগ করে নিয়েছে। অপরদিকে, সামাজিক ব্যবসায়ের ক্ষেত্রে বিনিয়োগকারীরা শুধুমাত্র তাদের বিনিয়োগকৃত মূলধন ফেরত নেন। তারা মুনাফা থেকে কোনো অংশ নিজেরা ভোগ করে না। তাদের এই মুনাফার অর্থ সামাজিক কল্যাণে ব্যয় করা হয়। কিন্তু সবুজ নামক প্রতিষ্ঠানটি এ ধরনের কোনো কাজই করেনি। বরং প্রতিষ্ঠানের অর্জিত মুনাফা অংশীদাররাই ভোগ করেছে। সুতরাং, সবুজ নামক প্রতিষ্ঠানটির কাজকে সামাজিক ব্যবসায় বলা যায় না।"
        }
      ]
    },
    {
      "number": "2",
      "uddipok": "কুমিল্লার মি. তানভীর বিশ্বের বিভিন্ন দেশ হতে উল এনে সোয়েটার তৈরি করেন এবং শীত মৌসুমের জন্য গুদামে রেখে দেন। দেশের শীতার্ত মানুষের কথা চিন্তা করে তিনি যতটুকু সম্ভব কম লাভে সোয়েটার বাজারে বিক্রয় করেন। এতে লাভ একটু কম হলেও তিনি মানসিক প্রশান্তিতে পুলকিত হন।",
      "tag": "DC 25",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "ব্যবসায়ের ক্ষেত্রে ব্যবসায় পরিবেশ কেন গুরুত্বপূর্ণ? ব্যাখ্যা করো।",
          "explanation": "ব্যবসায় প্রতিষ্ঠানের গঠন, পরিচালনা, কার্যকারিতা ও নিয়ন্ত্রণ যেসব অভ্যন্তরীণ ও বাহ্যিক উপাদানের মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে। একটি নির্দিষ্ট অঞ্চল বা এলাকার পারিপার্শ্বিক অবস্থার ওপর ভিত্তি করে ব্যবসায় গড়ে ওঠে। ব্যবসায় গঠন ও পরিচালনার ক্ষেত্রে এসব পারিপার্শ্বিক অবস্থা (আবহাওয়া ও জলবায়ু, অর্থ ব্যবস্থা, শিক্ষা-সংস্কৃতি, বিজ্ঞান-প্রযুক্তি, আইন প্রভৃতি) প্রভাব প্রত্যক্ষ বা পরোক্ষভাবে ফেলে। এজন্য ব্যবসায়ের ক্ষেত্রে ব্যবসায়ের পরিবেশ গুরুত্বপূর্ণ।"
        },
        {
          "label": "গ",
          "question": "উদ্দীপকে বর্ণিত মি. তানভীর গুদামজাতকরণের মাধ্যমে কোন ধরনের উপযোগ সৃষ্টি করেছেন? ব্যাখ্যা করো।",
          "explanation": "উদ্দীপকে বর্ণিত মি. তানভীর গুদামজাতকরণের মাধ্যমে কালগত বা সময়গত উপযোগ সৃষ্টি করেছেন। একটি নির্দিষ্ট সময়ে পণ্যসামগ্রী উৎপাদিত হয় কিন্তু তা ব্যবহার হয় অন্য সময়ে। এজন্য পণ্যসামগ্রী উৎপাদনের পর থেকে ব্যবহারের সময় পর্যন্ত বিভিন্ন পর্যায়ে তা সংরক্ষণের প্রয়োজন হয়। গুদামজাতকরণ পণ্যের এ সময়গত বা কালগত বাধা দূর করে। ফলে ভোক্তার চাহিদা অনুযায়ী যেকোনো সময় পণ্য সরবরাহ করা যায়। উদ্দীপকের মি. তানভীর বিশ্বের বিভিন্ন দেশ থেকে উল এনে সোয়েটার তৈরি করেন। এরপর সেগুলো তিনি শীত মৌসুমের জন্য গুদামে রেখে দেন। এভাবে সংরক্ষণের ফলে তিনি এক মৌসুমে পণ্য উৎপাদন করে অন্য মৌসুমে সরবরাহ করতে পারছেন। তার এ কাজটি গুদামজাতকরণের সাথে সম্পৃক্ত। এতে তার উৎপাদিত সোয়েটারগুলো নষ্ট হওয়ারও কোনো ভয় থাকছে না। মি. তানভীরের এ কাজগুলো পণ্যের সময়গত বা কালগত উপযোগ সৃষ্টির সাথে সম্পর্কিত। তাই বলা যায়, মি. তানভীর গুদামজাতকরণের মাধ্যমে পণ্যের কালগত বা সময়গত উপযোগ সৃষ্টি করছেন।"
        },
        {
          "label": "ঘ",
          "question": "উদ্দীপকে বর্ণিত মি. তানভীর ভোক্তাদের প্রতি কী ধরনের সামাজিক দায়িত্ব পালন করছেন? তোমার মতামত দাও।",
          "explanation": "উদ্দীপকে বর্ণিত মি. তানভীর সময়মতো ন্যায্যমূল্যে পণ্য সরবরাহ। করে ভোক্তাদের প্রতি সামাজিক দায়িত্ব পালন করেছেন। ক্রেতা ও ভোক্তা ব্যবসায়ের প্রাণ। তাদের আস্থা ও সহযোগিতার ওপর ব্যবসায়ের সফলতা নির্ভর করে। এজন্য প্রত্যেক ব্যবসায়ীরই ক্রেতা ও ভোক্তাদের প্রতি দায়িত্ব পালন করতে হয়। ন্যায্যমূল্য পণ্য সরবরাহ, ভেজাল না মেশানো, পণ্যের বাজার স্থিতিশীল রাখা প্রভৃতি এ পক্ষের প্রতি ব্যবসায়ের সামাজিক দায়িত্ব। উদ্দীপকের মি, তানভীর বিশ্বের বিভিন্ন দেশ হতে উল এনে সোয়েটার তৈরি করেন। তিনি শীতার্ত মানুষের কথা চিন্তা করে যথাসম্ভব কম লাভে বাজারে সোয়েটার বিক্রি করেন। ফলে দরিদ্র মানুষরা স্বল্পমূল্যে শীতের পোশাক কিনতে পারে। এতে তার কম লাভ হলেও তিনি মানসিক প্রশান্তিতে পুলকিত হন। মি. তানভীর তার ব্যবসায়ের ক্রেতা-ভোক্তাদের কথা চিন্তা করে ব্যবসায় পরিচালনা করেন। কারণ তিনি জানেন তাদের সন্তুষ্টিতেই ব্যবসায়ের সফলতা নির্ভর করে। তাই তিনি সময়মতো পণ্য সরবরাহ করে পণ্যের বাজার স্থিতিশীল রাখতে ভূমিকা রাখছেন। এছাড়া তিনি ভোক্তাদের আর্থিক অবস্থার বিষয়টি চিন্তা করে ন্যায্যমূল্যে বাজারে পণ্য সরবরাহ করেন। ফলে সকল শ্রেণির ভোক্তারা তার পণ্য কিনে উপকৃত হচ্ছে। এতে তার কম লাভ হলেও তিনি মানসিক শান্তি পান। তার এ সকল কর্মকাণ্ড ক্রেতা-ভোক্তাদের প্রতি ব্যবসায়ের সামাজিক দায়িত্ব পালনের বিষয়টিকে নির্দেশ করে। তাই বলা যায়, মি. তানভীর সময়মতো ন্যায্যমূল্যে পণ্য সরবরাহের মাধ্যমে তার ব্যবসায়ের ভোক্তাদের প্রতি সামাজিক দায়িত্ব পালন করছেন।"
        }
      ]
    },
    {
      "number": "3",
      "uddipok": "জনাব শফিক সরকারি চাকরি শেষে এক লক্ষ টাকা নিয়ে একমালিকানায় একটি মুদি দোকান দেন। ব্যবসায় ব্যাপক ক্রেতা সাড়া পাওয়ায় তার একার পক্ষে ব্যবসায় পরিচালনা করা কঠিন হয়ে পড়ে। তাই তিনি তার চাচাতো ভাই রমজানকে তিন হাজার টাকা বেতন দেওয়ার শর্তে নিয়োগ করে ব্যবসায় পরিচালনা করেন।",
      "tag": "DC 25",
      "sub_questions": [
        {
          "label": "ক",
          "question": "একমালিকানা ব্যবসায়ের আয়কর পরিশোধকারী কে?",
          "explanation": "একমালিকানা ব্যবসায়ের আয়কর পরিশোধকারী মালিক নিজেই।"
        },
        {
          "label": "খ",
          "question": "বাণিজ্য বলতে কী বোঝায়? ব্যাখ্যা করো।",
          "explanation": "পণ্য বা সেবার বণ্টন সংক্রান্ত কাজের সমষ্টি হলো বাণিজ্য। এটি ব্যবসায়ের পণ্য বণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌঁছানো পর্যন্ত বিভিন্ন বাধার (স্থানগত, ব্যক্তিগত, সময়গত ও ঝুঁকিগত প্রভৃতি) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়াই বাণিজ্যের কাজ।"
        },
        {
          "label": "গ",
          "question": "জনাব শফিকের ব্যবসায়ে একমালিকানা ব্যবসায়ের কোন বৈশিষ্ট্য ফুটে ওঠেছে? ব্যাখ্যা করো।",
          "explanation": "উদ্দীপকে একমালিকানা ব্যবসায়ের সহজ গঠন ও একক মালিকানার বৈশিষ্ট্য ফুটে ওঠেছে।। এ ব্যবসায় একক মালিকানায় গঠিত, পরিচালিত ও নিয়ন্ত্রিত হয়। এর ঝুঁকি ও মুনাফা মালিক একাই বহন করেন। এ ধরনের ব্যবসায় গঠনেও তেমন আইনগত ঝামেলা নেই। প্রয়োজনীয় মূলধন সংগ্রহ করেই এ ব্যবসায় গঠন করা যায়। উদ্দীপকের জনাব শফিক সরকারি চাকরি থেকে অবসর নেওয়ার পর একটি মুদি দোকান প্রতিষ্ঠা করেন। এখানে তিনি এক লক্ষ টাকা মূলধন বিনিয়োগ করেন। তার ব্যবসায়ের মালিক তিনি নিজেই। আইনগত জটিলতা না থাকায় তিনি খুব সহজে ব্যবসায়টি গঠন করতে পেরেছেন। পরবর্তীতে ব্যবসায়ের পরিধি বৃদ্ধি পাওয়ায় তার কাজে সহযোগিতার জন্য বেতনভুক্ত কর্মচারী নিয়োগ দেন। এতে তার মালিকানা পরিবর্তন হবে না, বরং তার কাজে সহায়তা হবে। এর মাধ্যমে একমালিকানা ব্যবসায়ের সহজ গঠন ও একক মালিকানার বৈশিষ্ট্য প্রতিফলিত হয়। তাই বলা যায়, জনাব শফিকের ব্যবসায়ে একমালিকানা ব্যবসায়ের সহজ গঠন ও একক মালিকানা বৈশিষ্ট্য দুটি ফুটে ওঠেছে।"
        },
        {
          "label": "ঘ",
          "question": "জনাব শফিকের পক্ষে রমজানকে নিয়োগ করা যুক্তিসঙ্গত হয়েছে বলে তুমি কি মনে করো? ব্যাখ্যা করো।",
          "explanation": "জনাব শফিকের রমজানকে নিয়োগ করা যুক্তিসঙ্গত হয়েছে বলে আমি মনে করি। একমালিকানা ব্যবসায় একক মালিকানায় গঠিত ও পরিচালিত হয়। মালিক একাই মূলধন বিনিয়োগ করেন। ব্যবসায়ের লাভ-ক্ষতির অংশ তিনি একাই বহন করেন। তবে এ ব্যবসায়ে মালিক সহযোগিতার জন্য বেতনভুক্ত কর্মচারী নিয়োগ দিতে পারেন। উদ্দীপকের জনাব শফিক সরকারি চাকরি শেষে এক লক্ষ টাকা নিয়ে একটি মুদি দোকান দেন। কিছুদিনের মধ্যেই তার ব্যবসায়ের ব্যাপক সাড়া পড়ে। ক্রেতাদের কাছে তার পণ্যের চাহিদা বাড়তে থাকে। ফলে তার পক্ষে একা ব্যবসায় পরিচালনা করা কঠিন হয়ে পড়ে। তাই তিনি তার চাচাতো ভাই রমজানকে তিন হাজার টাকা বেতন প্রদানের শর্তে ব্যবসায়ে নিয়োগ দেন। জনাব শফিক রমজানকে নিয়োগ দেওয়ার ফলে তার জন্য ব্যবসায় পরিচালনার কাজ সহজ হবে। তিনি সহজেই তার ক্রেতাদের চাহিদা পূরণ করতে পারবেন। এতে তার ব্যবসায়ের অধিক ক্রেতার চাপ নিয়ন্ত্রণ করাও সহজ হবে। ব্যবসায় পরিচালনার জন্য তাকে নতুন কোনো অংশীদার নেওয়ার প্রয়োজন হবে না। এছাড়া ব্যবসায় সহযোগিতার জন্য তার চাচাতো ভাই রমজানকে মুনাফার কোনো অংশও দিতে হবে না। তার কাজের জন্য প্রতি মাসে সে শুধুমাত্র নির্ধারিত বেতন পাবে। এতে ব্যবসায়ে জনাব শফিকের একক কর্তৃত্ব বজায় থাকবে। তাই বলা যায়, জনাব শফিকের পক্ষে রমজানকে নিয়োগ করা যুক্তিসঙ্গত হয়েছে।"
        }
      ]
    },
    {
      "number": "4",
      "uddipok": "তোফায়েল স্বল্প পুঁজি নিয়ে সবজির ব্যবসায় শুরু করলো। সে স্থানীয়ভাবে সবজি সংগ্রহ ও বাছাই করে সরাসরি ভোক্তাদের নিকট সরবরাহ করে। অল্পদিনেই সফলতায় অনুপ্রাণিত হয়ে ব্যবসায় সম্প্রসারণে আগ্রহী হলো। ব্যবসায় সম্প্রসারণের জন্য মি. মাহবুবের নিকট হতে প্রতি বছর একটি নির্দিষ্ট পরিমাণ অর্থ প্রদানের শর্তে ৫০,০০০ টাকা সংগ্রহ করলো।",
      "tag": "DC 25",
      "sub_questions": [
        {
          "label": "ক",
          "question": "পৃথিবীর প্রাচীনতম ব্যবসায় সংগঠনের নাম কী?",
          "explanation": "প্রাচীনতম ব্যবসায় সংগঠন হলো একমালিকানা ব্যবসায় সংগঠন।"
        },
        {
          "label": "খ",
          "question": "\"একমালিকানা ব্যবসায়ে ব্যক্তি সামর্থের সীমাবদ্ধতা আছে\"-উক্তিটি ব্যাখ্যা করো।",
          "explanation": "একক মালিকানায় গঠিত, পরিচালিত ও নিয়ন্ত্রিত ব্যবসায়ই হলো একমালিকানা ব্যবসায়। একমালিকানা ব্যবসায়ে মালিকের পুঁজি ও দক্ষতার সীমাবদ্ধতা দেখা যায়। এ ব্যবসায় একক মালিকানায় পরিচালিত হয় বিধায় চিন্তন বুদ্ধিমত্তার ও পরিচালনাগত সামর্থ্য সীমাবদ্ধ হয়। আবার মালিক একাই এর মূলধন সরবরাহ ও দায়ভার বহন করে। ফলে মূলধন সরবরাহ সীমিত এবং মালিকের দায় অসীম হয়। এসব কারণেই বলা হয় একমালিকানা ব্যবসায়ে ব্যক্তি সামর্থ্যের সীমাবদ্ধতা আছে।"
        },
        {
          "label": "গ",
          "question": "উদ্দীপকে বর্ণিত তোফায়েল কোন ধরনের ব্যবসায় সংগঠন পরিচালনা করছে? ব্যাখ্যা করো।",
          "explanation": "উদ্দীপকে বর্ণিত তোফায়েল একমালিকানা ব্যবসায়ে সংগঠন পরিচালনা করছে। এ ধরনের ব্যবসায় একক মালিকানায় গঠিত ও পরিচালিত হয়। মালিক একাই মূলধন বিনিয়োগ করেন। আবার ব্যবসায়ের লাভ-ক্ষতির অংশ তিনি একাই বহন করেন। তবে এ ব্যবসায়ে মালিক সহযোগিতার জন্য বেতনভুক্ত কর্মচারী নিয়োগ দিতে পারেন। উদ্দীপকের তোফায়েল স্বল্প পুঁজি নিয়ে সবজির ব্যবসায় শুরু করেন। সে স্থানীয়ভাবে সবজি সংগ্রহ ও বাছাই করে সরাসরি ভোক্তাদের কাছে সরবরাহ করেন। ব্যবসায়টি সে একাই পরিচালনা করে। তিনি নিজেই ব্যবসায়ের সকল মূলধনের জোগান দেন। এজন্য ব্যবসায়ের লাভের সম্পূর্ণ অংশ তিনি একাই ভোগ করেন। আবার, ব্যবসায়ের ঝুঁকি ও দায়ভার তাকেই এককভাবে বহন করতে হয়। এসব বৈশিষ্ট্যের সাথে একমালিকানা ব্যবসায়ের মিল আছে। সুতরাং তোফায়েলের ব্যবসায়টি একটি একমালিকানা ব্যবসায় সংগঠন।"
        },
        {
          "label": "ঘ",
          "question": "উদ্দীপকে বর্ণিত ব্যবসায়টির সাফল্যের মূল কারণ সম্পর্কে তোমার মতামত দাও।",
          "explanation": "উদ্দীপকে বর্ণিত একমালিকানা ব্যবসায়টির সাফল্যের মূল কারণ ব্যবসায়ের সহজ গঠন ও একক মালিকানা। এ ব্যবসায় একক মালিকানায় গঠিত, পরিচালিত ও নিয়ন্ত্রিত হয়। এর ঝুঁকি ও মুনাফা মালিক একাই বহন করেন। এ ধরনের ব্যবসায় গঠনেও তেমন আইনগত ঝামেলা নেই। প্রয়োজনীয় মূলধন সংগ্রহ করেই এ ব্যবসায় গঠন করা যায়। উদ্দীপকের তোফায়েল স্বল্প পুঁজি নিয়ে সবজির ব্যবসায় শুরু করে। সে স্থানীয়ভাবে সবজি সংগ্রহ করে সরাসরি ভোক্তাদের কাছে সরবরাহ করে। কিছুদিনের মধ্যেই সে ব্যবসায়ে সফলতা লাভ করে। বর্তমানে সে ব্যবসায়টি, সম্প্রসারণ করতে চায়। তাই সে মি. মাহবুবের নিকট থেকে বছরে একটি নির্দিষ্ট পরিমাণ অর্থ প্রদানের শর্তে ৫০,০০০ টাকা সংগ্রহ করে। তোফায়েলের একমালিকানা ব্যবসায়ে কোনো প্রকার আইনগত জটিলতা না থাকায় সে সহজেই ব্যবসায়টি গঠন করতে পেরেছে। এছাড়া ব্যবসায়টিতে তার বেশি মূলধন বিনিয়োগ করার প্রয়োজন হয়নি। এতে সে স্বল্প বিনিয়োগে ব্যবসায় থেকে অধিক মুনাফা লাভ করে। এছাড়া ব্যবসায়টির মালিক সে একা হওয়ায় সহজেই ব্যবসায়ের যেকোনো সিদ্ধান্ত নিতে পারে। এ কারণেই সে মি. মাহবুব থেকে অর্থ সংগ্রহের মাধ্যমে তার ব্যবসায় সম্প্রসারণের সিদ্ধান্ত নিতে পেরেছে। এসব কারণেই তোফায়েল ব্যবসায়ে সফলতা লাভ করেছে। তাই বলা যায়, একমালিকানা ব্যবসায়ের সহজ গঠন ও একক মালিকানার বৈশিষ্ট্যই উদ্দীপকে বর্ণিত ব্যবসায়টির সফলতার মূল কারণ।"
        }
      ]
    },
    {
      "number": "5",
      "uddipok": "দক্ষিণ ও পূর্ব এশিয়ার দেশগুলোর মধ্যে মুসলিম অধ্যুষিত দেশ হিসেবে বাংলাদেশের একটি উল্লেখযোগ্য দিক হলো চামড়া ও চামড়াজাত পণ্য রপ্তানিতে শীর্ষস্থান ধরে রাখা। সম্ভাবনাময় এই শিল্প খাতের সাথে প্রায় ১৫৫টি ট্যানারি প্রতিষ্ঠান ঢাকার সাভারে ব্যবসায়ে করছে। এ সকল প্রতিষ্ঠান হতে নির্গত ক্ষতিকর টক্সিক বর্জ্য পরিবেশকে মারাত্মভাবে দূষিত করছে। ফলে অত্র এলাকায় মানুষের বসবাস হুমকির সম্মুখীন হয়ে উঠেছে।",
      "tag": "DC 25",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "ব্যবসায়ে রাজনৈতিক উপাদানের প্রভাব লেখো।",
          "explanation": "দেশের সার্বভৌমত্ব, রাজনৈতিক দল, আইন-শৃঙ্খলা পরিস্থিতি, আন্তর্জাতিক সম্পর্ক প্রভৃতির সমন্বয়ে গড়ে ওঠে রাজনৈতিক পরিবেশ। ব্যবসায়ের কার্যক্রম নিরবচ্ছিন্নভাবে চলার জন্য স্থিতিশীল রাজনৈতিক পরিস্থিতি অপরিহার্য। হরতাল, ধর্মঘট প্রভৃতি নেতিবাচক কর্মকাণ্ডের অবসান এবং সরকারের ব্যবসায়বান্ধব নীতিমালা এ পরিবেশকে অনুকূল করে। এতে বৈদেশিক বিনিয়োগকারীরা বিনিয়োগে আগ্রহী হয়। ফলে ব্যবসায় প্রতিষ্ঠানগুলো সফলতা অর্জন করতে পারে। এভাবে রাজনৈতিক পরিবেশের উপাদান ব্যবসায়ের উন্নয়নে প্রভাব ফেলে।"
        },
        {
          "label": "গ",
          "question": "উদ্দীপকে বর্ণিত বাংলাদেশে চামড়া শিল্পের বিকাশে কোন পরিবেশের উপাদান গুরুত্বপূর্ণ ভূমিকা রেখেছে? ব্যাখ্যা করো।",
          "explanation": "উদ্দীপকে বর্ণিত বাংলাদেশে চামড়া শিল্পের বিকাশে ধর্মীয় পরিবেশের উপাদান গুরুত্বপূর্ণ ভূমিকা রেখেছে। এ পরিবেশ একটি দেশের মানুষের ধর্মীয় বিশ্বাস, চর্চা, অনুভূতি, দ্বন্দ্ব, অনুশাসন ও আচার-আচরণের সমন্বয়ে গড়ে ওঠে। যে দেশে কোনো নির্দিষ্ট ধর্মের অনুসারীর সংখ্যা বেশি, সেখানে এ ধরনের ব্যবসায়ের প্রসার হয়। আবার যে দেশে বহু ধর্মের অনুসারী বসবাস করে, সেখানে ভিন্ন ধারার ব্যবসায়ের প্রচলন লক্ষ করা যায়। উদ্দীপকে বলা হয়েছে, দক্ষিণ ও পূর্ব এশিয়ার দেশগুলোর মধ্যে মুসলিম অধ্যুষিত দেশ হিসেবে বাংলাদেশ উল্লেখযোগ্য। এদেশের বেশিরভাগ জনসংখ্যা মুসলিম হওয়ায় তাদের ধর্মীয় অনুষ্ঠানে (যেমন: ইদুল আজহা) বিভিন্ন পশু উৎসর্গ করা হয়। এছাড়া ধর্মীয় বিভিন্ন সাংস্কৃতিক এবং সামাজিক অনুষ্ঠানেও বিভিন্ন পশুর মাংস ভোগ করা হয়। এসব কারণে চামড়া শিল্পের কাঁচামাল সহজলভ্য। ফলে এদেশ চামড়া ও চামড়াজাত পণ্য রপ্তানিতে শীর্ষস্থান ধরে রেখেছে। আর ধর্মীয় উৎসব ধর্মীয় পরিবেশের একটি উপাদান। তাই বলা যায়, বাংলাদেশে চামড়া শিল্পের বিকাশে ধর্মীয় পরিবেশের উপাদানগুলো গুরুত্বপূর্ণ ভূমিকা রেখেছে।"
        },
        {
          "label": "ঘ",
          "question": "উদ্দীপকে উল্লিখিত পরিবেশ দূষণ নিয়ন্ত্রণের পাশাপাশি চামড়া শিল্প উন্নয়নে তোমার সুপারিশ কী?",
          "explanation": "উদ্দীপকে উল্লিখিত পরিবেশ দূষণ নিয়ন্ত্রণের পাশাপাশি চামড়া শিল্পের উন্নয়নে বর্জ্য শোধানাগার স্থাপন, চামড়া সংরক্ষণ ও মান নিয়ন্ত্রণ ব্যবস্থার উন্নতিকরণ প্রভৃতি ব্যবস্থা নেওয়া যেতে পারে। বাংলাদেশে চামড়া শিল্প একটি অন্যতম সম্ভাবনাময় শিল্প হিসেবে পরিচিত। কিন্তু এ শিল্পের উন্নয়নে তেমন কোনো দৃশ্যমান ব্যবস্থা গ্রহণ করা হচ্ছে না। ফলে এ শিল্পটি ধীরে ধীরে বিলুপ্তির পথে আগাচ্ছে। এছাড়া এ শিল্প থেকে নির্গত বর্জ্যের সঠিক ব্যবস্থাপনার অভাবে পরিবেশও দূষিত হচ্ছে। উদ্দীপকে বলা হয়েছে চামড়া ও চামড়াজাত পণ্য রপ্তানিতে বাংলাদেশ শীর্ষস্থান ধরে রেখেছে। সম্ভবনাময় এই শিল্প খাতের সাথে প্রায় ১৫৫ টি ট্যানারি প্রতিষ্ঠান ঢাকার সাভারে ব্যবসায় করছে। এ সকল প্রতিষ্ঠান হতে নির্গত ক্ষতিকর টক্সিক বর্জ্য পরিবেশকে মারাত্মকভাবে দূষিত করছে। ফলে অত্র এলাকায় মানুষের বসবাস হুমকির সম্মুখীন হচ্ছে। চামড়া শিল্পের সাথে যুক্ত ট্যানারিগুলোর পরিবেশ দূষণ রোধে বেশকিছু প্রকল্প গ্রহণ করা যেতে পারে। এক্ষেত্রে প্রতিটি ট্যানরিতে উন্নত বর্জ্যশোধনাগার স্থাপন করতে হবে। পাশাপাশি পরিবেশ দূষণ রোধে আইন প্রয়োগকারী সংস্থাগুলোকে এ ব্যাপারে আরও কার্যকর ভূমিকা পালন করতে হবে। আবার চামড়া শিল্প খাতে উন্নত সংরক্ষণ সুবিধা বাড়াতে হবে যাতে চামড়া নষ্ট না হয়। এগুলো বাস্তবায়নে শিল্প মন্ত্রণালয় ও বিসিক কর্তৃক নীতিগত ও আর্থিক সহযোগিতাসহ সব ধরনের সহায়তা প্রদান করতে হবে। এসকল সুপারিশ অনুসরণের মাধ্যমে পরিবেশ দূষণ নিয়ন্ত্রণের পাশাপাশি দেশের চামড়া শিল্পের দৃশ্যমান উন্নয়ন সম্ভব হবে বলে আমি মনে করি।"
        }
      ]
    },
    {
      "number": "6",
      "uddipok": "জনাব রায়হান, মাহমুদ ও কাদের পারস্পরিক সমঝোতার ভিত্তিতে ৫ বছরের জন্য একটি ব্যবসায় প্রতিষ্ঠান স্থাপন করেন। জনাব কাদের ব্যবসায়ে যুক্ত হলেও কেবল বার্ষিক নির্দিষ্ট অর্থের বিনিময়ে তার সুনাম ব্যবহার করার সম্মতি দেন। ২ বছর অতিক্রান্ত হওয়ার পর ব্যবসায়টি ব্যাপক ক্ষতির সম্মুখীন হয় ও ৫০ লক্ষ টাকার দেনার সৃষ্টি হয়। জনাব রায়হান ও মাসুদ এই দায় বহনে সম্মত হলেও জনাব কাদের দায় বহনে অস্বীকৃতি জানান।",
      "tag": "DC 25",
      "sub_questions": [
        {
          "label": "ক",
          "question": "অংশীদারি চুক্তিপত্র কী?",
          "explanation": "অংশীদারি ব্যবসায়ে অংশীদারদের মধ্যে নির্ধারিত শর্তসমূহ যে দলিলে লিপিবদ্ধ থাকে, তাকে অংশীদারি চুক্তিপত্র বলে।"
        },
        {
          "label": "খ",
          "question": "অংশীদারি ব্যবসায়ে অংশীদারদের অসীম দায় বলতে কী বোঝায়?",
          "explanation": "ব্যক্তিগত সম্পত্তিতে দায় সৃষ্টি হওয়াকে অংশীদারদের অসীম দায় বলে। এক্ষেত্রে ব্যবসায়িক দায়ের জন্য ব্যক্তিগত সম্পদ দায়বদ্ধ হয়ে থাকে। অসীম দায়ের কারণে দেনা পরিশোধের জন্য ব্যবসায়িক সম্পদ যথেষ্ট না হলে অংশীদারগণের ব্যক্তিগত সম্পদও দায়বদ্ধ থাকে। এক্ষেত্রে কোনো অংশীদার দেউলিয়া হলে তার দায়ও অবশিষ্ট অংশীদারদের বহন করতে হয়।"
        },
        {
          "label": "গ",
          "question": "উদ্দীপকে আলোচিত ব্যবসায়টি কোন ধরনের অংশীদারি ব্যবসায়? ব্যাখ্যা করো।",
          "explanation": "উদ্দীপকে আলোচিত ব্যবসায়টি নির্দিষ্ট মেয়াদের অংশীদারি ব্যবসায়। এ ধরনের ব্যবসায় ১৯৩২ সালের অংশীদারি আইনের ৮ ধারা অনুযায়ী গঠিত হয়। দুই বা ততোধিক ব্যক্তি নির্দিষ্ট সময়ের জন্য স্বেচ্ছায় মিলিত হয়ে এ ধরনের অংশীদারি ব্যবসায় শুরু করতে পারে। নির্দিষ্ট সময় বা মেয়াদ শেষ হলে এরূপ ব্যবসায়ের বিলোপসাধন হয়। উদ্দীপকের জনাব রায়হান, মাহমুদ ও কাদের তিনজন মিলে পারস্পরিক সমঝোতার ভিত্তিতে ৫ বছরের জন্য একটি অংশীদারি ব্যবসায় শুরু করেন। তাদের এ ব্যবসায়টি নির্দিষ্ট মেয়াদের জন্য করা হয়। মেয়াদ শেষ হলে তাদের ব্যবসায়টি কার্যক্রম শেষ হয়ে যাবে। এক্ষেত্রে চুক্তি অনুযায়ী ৫ বছর পর তারা আর ব্যবসায়ের কাজ পরিচালনা করতে পারবেন না। তারা যদি নতুন করে ব্যবসায় শুরু করতে চান তবে তাদের নতুন করে চুক্তি করতে হবে। এ ব্যবসায়টির সাথে নির্দিষ্ট মেয়াদের অংশীদারি ব্যবসায়ের মিল আছে। সুতরাং, উদ্দীপকের উল্লিখিত - ব্যবসায়টি নির্দিষ্ট মেয়াদের অংশীদারি ব্যবসায়।"
        },
        {
          "label": "ঘ",
          "question": "তুমি কি মনে করো জনাব কাদেরের দায় বহনে অস্বীকৃতি জ্ঞাপন যৌক্তিক? তোমার মতের সপক্ষে যুক্তি দাও।",
          "explanation": "ব্যবসায়ের নামমাত্র অংশীদার হওয়ায় জনাব কাদেরের দায় বহনে অস্বীকৃতি জ্ঞাপন যৌক্তিক বলে আমি মনে করি। নামমাত্র অংশীদাররা ব্যবসায়ে মূলধন বিনিয়োগ করে না। এছাড়া তারা পরিচালনায়ও অংশ নেয় না, শুধু মুনাফার বিনিময়ে নিজের নাম বা সুনাম ব্যবহারের অনুমতি দেয়। ব্যবসায়ে এ ধরনের অংশীদারের দায় সীমিত থাকে। উদ্দীপকে রায়হান, মাহমুদ ও কাদের সমঝোতার ভিত্তিতে একটি অংশীদারি ব্যবসায় গঠন করেন। জনাব কাদের এ ব্যবসায়ে মূলধন না দিয়ে শুধু নির্দিষ্ট অর্থের বিনিময়ে তার সুনাম ব্যবহারের অনুমতি দেন। ২ বছর পর ব্যবসায়টির ৫০ লক্ষ টাকার দেনা সৃষ্টি হয়। জনাব রায়হান ও মাহমুদ এ দায় বহনে রাজি হলেও জনাব কাদের দায় বহনে অস্বীকৃতি জানান। জনাব কাদের ব্যবসায়টির একজন নামমাত্র অংশীদার। আর নামমাত্র অংশীদাররা ব্যবসায়ের সীমিত দায় বহন করে। এজন্য ব্যবসায়টিতে তার দায় সীমিত। আর এ কারণে ব্যবসায়টিতে সৃষ্ট দায় বহনে তিনি বাধ্য নন। তাই জনাব কাদের এ দায় নিতে অস্বীকৃতি জানায়। এক্ষেত্রে সৃষ্ট দায় ব্যবসায়টির দুজন সাধারণ অংশীদার জনাব রায়হান ও মাহমুদ বহন করবেন। তাই জনাব কাদেরের দায় বহনে অস্বীকৃতি জ্ঞাপনের যৌক্তিকতা রয়েছে।"
        }
      ]
    },
    {
      "number": "7",
      "uddipok": "মিস্টার সাজিদ ও সাত বন্ধু 'স্বপ্নপুরী' নামক একটি প্রতিষ্ঠানের মালিক। তাদের মূলধন ৯ কোটি টাকা যা ১০০ টাকা মূল্যের ৯ লক্ষ সাধারণ শেয়ারে বিভক্ত। নিবন্ধক তাদের ব্যবসায়ের গঠনতন্ত্রকে স্বীকৃতি দান করে। বাংলাদেশের বিভিন্ন জেলায় ব্যবসায় সম্প্রসারণের জন্য তাদের আরও ১২ কোটি টাকা প্রয়োজন। কিন্তু গঠনগত সীমাবদ্ধতার 'জন্য তারা স্টক মার্কেটে শেয়ার বিক্রয় করতে পারছে না। তাই তারা ভাবছে প্রতিষ্ঠানের কাঠামোগত পরিবর্তন করবে।",
      "tag": "DC 25",
      "sub_questions": [
        {
          "label": "ক",
          "question": "কোম্পানির কৃত্রিম সত্তা কী?",
          "explanation": "যে সত্তা বা অস্তিত্বের মাধ্যমে কোম্পানি ব্যক্তি না হয়েও ব্যক্তির মতো আইনগত মর্যাদা ও অধিকার লাভ, করে এবং স্বাধীনভাবে নিজ নামে পরিচিত ও পরিচালিত হয়, তাকে কোম্পানির কৃত্রিম সত্তা বলে।"
        },
        {
          "label": "খ",
          "question": "যোগ্যতাসূচক শেয়ার কেন ক্রয় করতে হয়? ব্যাখ্যা করো।",
          "explanation": "যৌথমূলধনী কোম্পানির পরিচালক হতে আগ্রহী ব্যক্তিরা যোগ্যতাসূচক শেয়ার কেনেন। এ ধরনের শেয়ারের অধিকারী হলে কোম্পানির পরিচালক হওয়ার যোগ্যতা অর্জন করা যায়। এরূপ যোগ্যতা অর্জনের পর শেয়ারহোল্ডার পরিচালক পদে নির্বাচন করতে পারবেন বা পরিচালক হিসেবে নিয়োগ পেতে পারবেন। তাই পরিচালক হিসেবে দায়িত্ব পালনের লক্ষ্যে যোগ্যতাসূচক শেয়ার কেনা হয়।"
        },
        {
          "label": "গ",
          "question": "উদ্দীপকে বর্ণিত 'স্বপ্নপুরী' ব্যবসায় প্রতিষ্ঠানটি কোন ধরনের সংগঠন? ব্যাখ্যা করো।",
          "explanation": "উদ্দীপকে বর্ণিত 'স্বপ্নপুরী' ব্যবসায় প্রতিষ্ঠানটি একটি প্রাইভেট লিমিটেড কোম্পানি সংগঠন। ন্যূনতম ২ জন ও সর্বোচ্চ ৫০ জন সদস্যের সমন্বয়ে সীমাবদ্ধ দায়ের ভিত্তিতে প্রাইভেট লিমিটেড কোম্পানি গঠিত হয়। এ কোম্পানির শেয়ার অবাধে হস্তান্তরযোগ্য নয়। অর্থাৎ, জনসাধারণের কাছে এ কোম্পানি শেয়ার ও ঋণপত্র ক্রয়ের আহ্বান জানাতে পারে না। : উদ্দীপকের মিস্টার সাজিদ ও তার সাত বন্ধু 'স্বপ্নপুরী' নামক একটি 'প্রতিষ্ঠানের মালিক। ব্যবসায় শুরুর পূর্বে তারা প্রতিষ্ঠানটি যথাযথ কর্তৃপক্ষ থেকে নিবন্ধন করিয়ে নেয়। নিবন্ধনের পরপরই তারা তাদের ব্যবসায়ের কার্যক্রম শুরু করতে পেরেছে। 'বর্তমানে তাদের ব্যবসায় সম্প্রসারণের জন্য আরও ১২ কোটি টাকা প্রয়োজন। কিন্তু তারা এ অর্থ সংগ্রহ করতে স্টক মার্কেটে শেয়ার বিক্রি করতে পারছে না। অর্থাৎ, তাদের প্রতিষ্ঠানের শেয়ার অবাধে হস্তান্তরযোগ্য নয়। এসব বৈশিষ্ট্যের সাথে প্রাইভেট লিমিটেড কোম্পানির মিল আছে। সুতরাং, উদ্দীপকের 'স্বপ্নপুরী' ব্যবসায় প্রতিষ্ঠানটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানটির কীরূপ কাঠামোগত পরিবর্তনের মাধ্যমে প্রতিষ্ঠানটি শেয়ার বাজারে শেয়ার বিক্রয় করতে পারবে? মতামত দাও।",
          "explanation": "নিম্নের অনুরূপঃ 'মমতা স্পিনিং মিলস লিমিটেড'-এর শেয়ার বিক্রির মাধ্যমে অতিরিক্ত মূলধন সংগ্রহের জন্য কোম্পানিটিকে প্রাইভেট থেকে পাবলিক লিমিটেড কোম্পানিতে রূপান্তর করতে হবে। পাবলিক লিমিটেড কোম্পানির সর্বনিম্ন সদস্য সংখ্যা ৭ জন ও সর্বোচ্চ শেয়ার সংখ্যা দ্বারা সীমাবদ্ধ থাকে। এর কাজ শুরুর জন্য নিবন্ধনের পর কার্যারম্ভের অনুপতিপত্র সংগ্রহ করতে হয়। এটি জনসাধারণের কাছে বিবরণপত্রের মাধ্যমে শেয়ার কেনার আহ্বান জানাতে পারে। তাই পাবলিক লিমিটেড কোম্পানির মূলধনের পরিমাণ বেশি হয়ে থাকে। উদ্দীপকের আসলাম ও তার ৪০ জন বন্ধু মিলে একটি প্রতিষ্ঠান গড়ে তোলেন। প্রতিষ্ঠানটি নিবন্ধনপত্র পাওয়ার পরপরই ব্যবসায়িক কার্যক্রম শুরু করে। তাদের দক্ষ ব্যবস্থাপনায় প্রতিষ্ঠানটি ভালোই চলছিল। পরবর্তীতে প্রতিষ্ঠানটির সম্প্রসারণের জন্য অর্থের প্রয়োজন হয়। এ অতিরিক্ত মূলধন প্রতিষ্ঠানটি শেয়ার বিক্রির মাধ্যমে সংগ্রহের সিদ্ধান্ত নেয়। এ সিদ্ধান্ত বাস্তবায়নের জন্য প্রতিষ্ঠানটিকে প্রাইভেট থেকে পাবলিক লিমিটেড কোম্পানিতে রূপান্তর করতে হবে। এজন্য আইনগত আনুষ্ঠানিকতা সম্পন্ন করে কার্যারম্ভের অনুমতিপত্র সংগ্রহ করতে হবে। আবার, কোম্পানিটির স্মারকলিপি ও সংঘবিধিতেও প্রয়োজনীয় পরিবর্তন আনতে হবে। এতে প্রতিষ্ঠানটি ব্যবসায় সম্প্রসারণের বৈধতা পাবে। আর মূলধন সংগ্রহের জন্য এটি জনগণের কাছে শেয়ার ও ঋণপত্র বিক্রি করতে পারবে। তাই বলা যায়, প্রতিষ্ঠানটি শেয়ার বিক্রির মাধ্যমে মূলধন সংগ্রহের জন্য প্রাইভেট থেকে পাবলিক লি. কোম্পানিতে রূপান্তর করতে হবে।"
        }
      ]
    },
    {
      "number": "8",
      "uddipok": "জনাব রিপন সাহেব ও তার ১০ বন্ধু দেশে ও বিদেশে ব্যাপক চাহিদা ও পর্যাপ্ত শ্রম সুবিধার প্রেক্ষিতে কুমিল্লা শহরের বিসিকে ১১ লক্ষ টাকা ব্যয়ে একটি জুতার ফ্যাক্টরি দিয়ে ১ম বছর শেষে কোনো মুনাফা করতে না পারলেও পরবর্তী বছর বেশ মুনাফা অর্জন করেন। পরে উক্ত জুতার কারখানাটিকে 'রিপন সুজ কোম্পানি' নাম দিয়ে নিবন্ধন করিয়ে নেন এবং বাজারে শেয়ার বিক্রয় করেন। তখন তারা নতুন একটি উৎপাদন ইউনিট খুলে বিদেশে পণ্য রপ্তানি করার সিদ্ধান্ত গ্রহণ করেন। ফলে অল্প দিনের মধ্যে বিদেশে পণ্যের চাহিদা বৃদ্ধি পাওয়ায় রপ্তানি বৃদ্ধি পায়।",
      "tag": "DC 25",
      "sub_questions": [
        {
          "label": "ক",
          "question": "কোম্পানিতে সীমাবদ্ধ দায় কী?",
          "explanation": "কোম্পানির শেয়ার ক্রয়মূল্য পর্যন্ত যে দায় নির্দিষ্ট থাকে, তাকে সীমাবদ্ধ বা সসীম দায় বলে।"
        },
        {
          "label": "খ",
          "question": "স্মারকলিপি কেন প্রস্তুত করা হয়? ব্যাখ্যা করো।",
          "explanation": "যে দলিলে কোম্পানির মূল বিষয়গুলো সংক্ষেপে লিপিবদ্ধ থাকে, তাকে স্মারকলিপি বলে। এতে কোম্পানির নাম, ঠিকানা, উদ্দেশ্য, মূলধন, দায় ও সম্মতির বিষয় দেওয়া থাকে। এসব বিষয় কোম্পানির গুরুত্বপূর্ণ বিষয় সম্পর্কে আলোকপাত করে। এসব বিষয় ছাড়া কোম্পানি গঠন করা যায় না। তাই এসব সুষ্ঠুভাবে প্রণয়নে স্মারকলিপি প্রস্তুত করতে হয়।"
        },
        {
          "label": "গ",
          "question": "উদ্দীপকে বর্ণিত 'রিপন সুজ কোম্পানি' কোন ধরনের ব্যবসায় সংগঠন? ব্যাখ্যা করো।",
          "explanation": "উদ্দীপকে বর্ণিত 'রিপন সুজ কোম্পানি' একটি যৌথমূলধনী ব্যবসায় সংগঠন। এ ধরনের সংগঠন সীমিত দায়বিশিষ্ট হয়ে থাকে। তারা জনসাধারণের কাছে শেয়ার বিক্রি করে মূলধন সংগ্রহ করতে পারে। কোম্পানি আইনের অধীনে গঠিত হওয়ায় এদের আইনগত সত্তাও রয়েছে। অন্যান্য ব্যবসায় সংগঠনের তুলনায় এটি বৃহদাকার হয়। উদ্দীপকের জনাব রিপন সাহেব ও তার ১০ বন্ধু মিলে কুমিল্লার বিসিক এলাকায় একটি জুতার ফ্যাক্টরি স্থাপন করেন। দেশ ও বিদেশের ব্যাপক চাহিদার বিষয়টি মাথায় রেখেই তারা কারখানাটি স্থাপন করেন। ১ম বছর কোনো মুনাফা করতে না পারলেও পরবর্তী বছর তারা বেশ মুনাফা অর্জন করেন। পরবর্তীতে তারা তাদের জুতার কারখানাটি 'রিপন সুজ কোম্পানি' নাম দিয়ে নিবন্ধন করিয়ে নেন। এতে তাদের কোম্পানিটি আইনগত সত্তা লাভ করে। এছাড়া কোম্পানিটি বর্তমানে বাজারে শেয়ার বিক্রির মাধ্যমে মূলধন সংগ্রহ করতে পারে। এসব বৈশিষ্ট্যের সাথে যৌথমূলধনী ব্যবসায় সংগঠনের মিল পাওয়া যায়। সুতরাং, উদ্দীপকের রিপন সুজ একটি যৌথমূলধনী ব্যবসায় সংগঠন।"
        },
        {
          "label": "ঘ",
          "question": "উদ্দীপকে বর্ণিত কোম্পানির বিদেশে পণ্য রপ্তানির সিদ্ধান্তের যৌক্তিকতা মূল্যায়ন করো।",
          "explanation": "উদ্দীপকে বর্ণিত কোম্পানিটি বিদেশে পণ্য রপ্তানির সিদ্ধান্তটি যৌক্তিক বলে আমি মনে করি। কোম্পানি সংগঠন একটি আইনসৃষ্ট ও চিরন্তন অস্তিত্বের অধিকারী প্রতিষ্ঠান। এটির শেয়ার অবাধে হস্তান্তরযোগ্য হওয়ায় মূলধন গঠনের হার তুলনামূলক বেশি। ফলে এ ধরনের প্রতিষ্ঠান বৃহৎ উৎপাদন ও বিপণন কার্যক্রম পরিচালনা করতে পারে। উদ্দীপকের জনাব রিপন সাহেব ও তার ১০ বন্ধু মিলে 'রিপন সুজ কোম্পানি' নামে একটি কোম্পানি প্রতিষ্ঠা করেন। কোম্পানিটি থেকে তারা বেশ মুনাফা অর্জন করেন। তাই তারা নতুন একটি উৎপাদন ইউনিট খুলে বিদেশে পণ্য রপ্তানি করার সিদ্ধান্ত গ্রহণ করেন। অল্প দিনের মধ্যে বিদেশে তাদের পণ্যের চাহিদা বৃদ্ধি পায়। ফলে তাদের রপ্তানি বাড়ার পাশাপাশি মুনাফাও আগের তুলনায় বেড়ে যায় 'রিপন সুজ কোম্পানি' বিদেশে পণ্য রপ্তানির মাধ্যমে বিদেশের বাজারে দেশীয় পণ্যের চাহিদা বৃদ্ধি করছেন। এতে করে তারা আগের তুলনায় বেশি পরিমাণ মুনাফা অর্জন করতে পারবেন। পাশাপাশি এটির এসব কর্মকাণ্ডে বিদেশেও দেশের সুনাম বাড়বে। এছাড়া তাদের উৎপাদিত পণ্য বিদেশে রপ্তানি করে তারা প্রচুর বৈদেশিক মুদ্রা অর্জন করতে পারবে। এটি দেশের অর্থনৈতিক উন্নয়নে সহায়ক হবে এবং মানুষের জীবনযাত্রার মান বৃদ্ধি পাবে। তাই বলা যায়, উদ্দীপকে বর্ণিত কোম্পানির বিদেশে পণ্য রপ্তানির সিদ্ধান্তটি যৌক্তিক।"
        }
      ]
    },
    {
      "number": "9",
      "uddipok": "মি. পিয়াস ও তার পাঁচ বন্ধু একত্রিত হয়ে 'নীলাচল' নামে একটি গার্মেন্টস কারখানা প্রতিষ্ঠা করেন। তাদের প্রতিষ্ঠানে মি. পিয়াস ও এক বন্ধু পরিচালক হিসেবে ব্যবসায়টি পরিচালনা করে থাকেন। তাদের অনুমোদিত মূলধনের পরিমাণ ৫০ কোটি টাকা। সুদক্ষ পরিচালনা ও ব্যবস্থাপনার ফলে প্রতিষ্ঠানটি লাভজনক' হওয়ার প্রেক্ষিতে তারা তা সম্প্রসারণের সিদ্ধান্ত নিলেন। ব্যাংক ঋণের জটিলতার কথা চিন্তা করে তারা জনগণের নিকট শেয়ার বিক্রয়ের মাধ্যমে অতিরিক্ত ২০ কোটি টাকা মূলধন সংগ্রহের সিদ্ধান্ত নেন।",
      "tag": "DC 25",
      "sub_questions": [
        {
          "label": "ক",
          "question": "বায়িং হাউজ কী?",
          "explanation": "কমিশনের ভিত্তিতে ক্রেতার পক্ষে ক্রয় প্রতিনিধি হিসেবে দায়িত্ব পালনকারী প্রতিষ্ঠানসমূহ বায়িং হাউজ নামে পরিচিত।"
        },
        {
          "label": "খ",
          "question": "বিবরণপত্র কেন প্রয়োজন? বর্ণনা করো।",
          "explanation": "পাবলিক লিমিটেড কোম্পানির শেয়ার বিক্রি করে মূলধন সংগ্রহের জন্য জনসাধারণের উদ্দেশ্যে যে বিজ্ঞপ্তি প্রচার করা হয়, তাকে বিবরণপত্র বলে।। - পাবলিক লিমিটেড কোম্পানিকে কাজ শুরুর অনুমতিপত্র সংগ্রহের সময় বিবরণপত্র নিবন্ধকের কাছে জমা দিতে হয়। এতে কোম্পানির প্রয়োজনীয় সব বিষয় উল্লেখ করে জনসাধারণকে কোম্পানির শেয়ার কিনতে উদ্বুদ্ধ করা হয়। এসব কারণে বিবরণপত্র প্রয়োজন হয়।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটি কোন ধরনের কোম্পানি? ব্যাখ্যা করো।",
          "explanation": "উদ্দীপকে বর্ণিত প্রতিষ্ঠানটি প্রাইভেট লিমিটেড কোম্পানি। ন্যূনতম ২ জন ও সর্বোচ্চ ৫০ জন সদস্যের সমন্বয়ে সীমাবদ্ধ দায়ের ভিত্তিতে প্রাইভেট লিমিটেড কোম্পানি গঠিত হয়। এ কোম্পানির শেয়ার অবাধে হস্তান্তরযোগ্য নয়। অর্থাৎ, জনসাধারণের কাছে শেয়ার ও ঋণপত্র ক্রয়ের আহ্বান জানানো যায় না। এছাড়া এ কোম্পানির একটি ন্যূনতম ২ জন পরিচালক থাকতে হয়। উদ্দীপকের মি. পিয়াস ও তার পাঁচ বন্ধু একত্রিত হয়ে 'নীলাচল' নামে একটি গার্মেন্টস কারখানা প্রতিষ্ঠা করেন। তাদের অনুমোদিত মূলধনের পরিমাণ ৫০কোটি টাকা। নিবন্ধনপত্র পাওয়ার পরপরই তারা ব্যবসায়িক কার্যক্রম শুরু করতে পেয়েছেন। কিন্তু তাদের প্রতিষ্ঠানটির শেয়ার অবাধে হস্তান্তরযোগ্য নয়। অর্থাৎ, তারা জনগণের কাছে শেয়ার কেনার আহ্বান জানাতে পারবেন না। এছাড়া মি. পিয়াস ও তার এক বন্ধু এ ২ জন ব্যক্তি পরিচালক প্রতিষ্ঠানটিতে হিসেবে দায়িত্ব পালন করছেন। এসব বৈশিষ্ট্যের সাথে প্রাইভেট লিমিটেড কোম্পানির মিল রয়েছে। সুতরাং, উদ্দীপকে বর্ণিত প্রতিষ্ঠানটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানটির গৃহীত সিদ্ধান্ত বাস্তবায়নে বিদ্যমান পরিচালনা পর্ষদের কোনো পরিবর্তন আবশ্যকীয় কি?",
          "explanation": "উদ্দীপকে বর্ণিত প্রতিষ্ঠানটির গৃহীত সিদ্ধান্ত বাস্তবায়নে বিদ্যমান পরিচালনা পর্ষদের পরিবর্তন আবশ্যকীয় বলে আমি মনে করি। কোম্পানির পরিচালনা ও ব্যবস্থাপনার দায়িত্বে নিয়োজিত থাকে পরিচালনা পর্ষদ। সংগঠনভেদে পরিচালনা পর্ষদে ভিন্নতা থাকে। কোম্পানি আইন অনুযায়ী পাবলিক লিমিটেড কোম্পানির ক্ষেত্রে ন্যূনতম ৩ জন পরিচালক নিয়োগ করতে হয়। অন্যদিকে, প্রাইভেট লিমিটেড কোম্পানির ক্ষেত্রে সর্বনিম্ন ২ জন পরিচালক থাকতে হবে। উদ্দীপকের মি. পিয়াস ও তার পাঁচ বন্ধু একত্রিত হয়ে 'নীলাচল' নামে একটি গার্মেন্টস কারখানা প্রতিষ্ঠা করেন। তাদের প্রতিষ্ঠানে মি. পিয়াস ও তার এক ধন্ধু পরিচালক হিসেবে ব্যবসায়টি পরিচালনা করে থাকেন। প্রতিষ্ঠানটি লাভজনক হওয়ায় বর্তমানে তারা তা সম্প্রসারণের সিদ্ধান্ত নিয়েছেন। ব্যাংক ঋণের জটিলতার কথা চিন্তা করে তারা জনগণের কাছে শেয়ার বিক্রির মাধ্যমে অতিরিক্ত মূলধন সংগ্রহের সিদ্ধান্ত নেন। 'নীলাচল' কোম্পানিটি তাদের কাঠামো পরিবর্তন করে প্রাইভেট লিমিটেড কোম্পানি থেকে পাবলিক লিমিটেড কোম্পানিতে রূপান্তরিত হতে চায়। এতে তারা জনগণের কাছে শেয়ার বিক্রি করে মূলধন সংগ্রহ করতে পারবেন। এক্ষেত্রে তাদের কাঠামোগত পরিবর্তনের ফলে পরিচালনা পর্ষদের কিছু পরিবর্তন আনতে হবে। বর্তমানে তাদের প্রতিষ্ঠানে মি. পিয়াস ও তার এক বন্ধু অর্থাৎ, ২ জন মিলে ব্যক্তি পরিচালকের দায়িত্ব পালন করছেন। কিন্তু কোম্পানি আইন অনুযায়ী পাবলিক লিমিটেড কোম্পানি গঠন করতে কমপক্ষে ৩ জন পরিচালক প্রয়োজন হয়। এজন্য তাদের আরও একজন পরিচালক নিয়োগ করতে হবে। তাই বলা যায়, উদ্দীপকে বর্ণিত প্রতিষ্ঠানটির গৃহীত সিদ্ধান্ত বাস্তবায়নে বিদ্যমান পরিচালনা পর্ষদের পরিবর্তন আবশ্যকীয়।"
        }
      ]
    },
    {
      "number": "10",
      "uddipok": "পাবনার বিল্লাল মিয়াসহ ৫০ জন মিলে একটি প্রতিষ্ঠান গড়ে তোলেন। ৩ বছরে মূলধন দাঁড়ায় ২০ লক্ষ টাকা। চতুর্থ বছরে মোট মুনাফা ১,০০,০০০ টাকা হতে ৩৫,০০০ টাকা তাদের সংরক্ষিত তহবিলে ও ১৫,০০০ টাকা উন্নয়ন তহবিলে, জমা করেন। অবশিষ্ট টাকা সদস্যরা প্রত্যেকে সমান ভাগে ভাগ করে নিলেন এবং নিজেদের সহযোগিতায় আরও সচেষ্ট হলেন। কিছুদিন পর সংগঠনের নির্বাহী পরিষদ নির্বাচনে সদস্যরা নিরপেক্ষভাবে তাদের ভোটাধিকার প্রয়োগ করেন। এই নির্বাচনের কারণে তাদের মধ্যে সামান্য ভুল বোঝাবুঝি হলেও ঐক্য অটুট ছিল।",
      "tag": "DC 25",
      "sub_questions": [
        {
          "label": "ক",
          "question": "সমবায় সমিতিতে শেয়ার সীমা কত?",
          "explanation": "সমবায় সমিতিতে শেয়ারের সীমা সর্বোচ্চ ২০% বা, ১/৫ ভাগ।"
        },
        {
          "label": "খ",
          "question": "পরিমেল নিয়মাবলি গুরুত্বপূর্ণ কেন?",
          "explanation": "কোম্পানি সংগঠনের অভ্যন্তরীণ কাজ পরিচালনার সব নিয়ম বিস্তারিতভাবে যে দলিলে উল্লেখ থাকে, তাকে পরিমেল নিয়মাবলি বলে। এতে কোম্পানির পরিচালনা সংক্রান্ত বিষয়ের উল্লেখ থাকে। অর্থাৎ, এতে কোম্পানির দৈনন্দিন কাজ পরিচালনার পদ্ধতি বা নিয়ম-নীতির কথা বলা থাকে। এটি অনুসরণ করে কোম্পানি কাজ পরিচালনা করে। এ সকল কারণেই পরিমেল নিয়মাবলি গুরুত্বপূর্ণ।"
        },
        {
          "label": "গ",
          "question": "উদ্দীপকে বর্ণিত সংগঠনটি কোন ধরনের সংগঠন? ব্যাখ্যা করো।",
          "explanation": "নিম্নের অনুরূপঃ জনাব হান্নান ও গ্রামের অন্যান্য চাষিরা মিলে সমবায় সংগঠন গড়ে তুলেছিলেন। সমবায় সমিতি সমাজের বিত্তহীন বা স্বল্পবিত্তসম্পন্ন মানুষের প্রচেষ্টায় গঠিত হয়। একে স্বল্প আয়ের মানুষের সংগঠনও বলা হয়। এর মূল উদ্দেশ্য হলো সদস্যদের আর্থিক কল্যাণ করা। উদ্দীপকে জনাব হান্নান একজন সবজি চাষি। তিনি বাগানের সবজি বিক্রি করে ন্যায্যমূল্য পান না। আবার কখনো কখনো কিছু সবজি অবিক্রীত থেকে যায়। এজন্য তিনি গ্রামের অন্যান্য সবজি চাষিদের নিয়ে একটি সংগঠন গড়ে তোলেন। সংগঠনটি প্রতিষ্ঠার মাধ্যমে তাদের সামগ্রিক উৎপাদনও বাড়ে। আবার তারা তাদের সংগঠনের নিজস্ব পরিবহনের মাধ্যমে জেলা শহরে সবজি বিক্রি করে বেশ লাভবান হয়েছেন। এভাবে সংগঠনটি তাদের আর্থিক কল্যাণ সাধন করছে। আর সংগঠনটির এসব কাজ সমবায় সমিতির বৈশিষ্ট্যের সাথে মিলে যায়। সুতরাং, জনাব হান্নান ও গ্রামের অন্যান্য চাষিরা মিলে সমবায় সংগঠন গড়ে তুলেছিলেন।"
        },
        {
          "label": "ঘ",
          "question": "উদ্দীপকে বর্ণিত সংগঠনের সদস্যদের মধ্যে দৃঢ় বন্ধন সৃষ্টিতে কোন নীতিটি অধিক কার্যকর? বিশ্লেষণ করো।",
          "explanation": "উদ্দীপকে বর্ণিত সংগঠনের সদস্যদের মধ্যে দৃঢ় বন্ধন সৃষ্টিতে সমবায়ের একতার নীতিটি অধিক কার্যকর বলে আমি মনে করি। 'একতা' সমবায়ের প্রধান মূলনীতি। এর ওপর ভিত্তি করে সমবায় প্রতিষ্ঠিত হয়। সমিতির সদস্যদের মধ্যে একতা থাকলে যেকোনো কাজ তারা সহজে করতে পারে। তাই সফলতা লাভের জন্য সব অবস্থাতেই সমবায়ের সদস্যদের ঐক্যবদ্ধ থাকতে হয়। উদ্দীপকের পাবনার বিল্লাল মিয়াসহ ৫০ জন মিলে একটি সমবায় সমিতি গড়ে তোলেন। সংগঠনটি থেকে তারা ভালো অঙ্কের মুনাফা লাভকরেন। উক্ত মুনাফা থেকে কিছু অংশ তারা বিভিন্ন তহবিলে সংরক্ষণ করে, বাকি মুনাফা নিজেদের মধ্যে সমান ভাগে ভাগ করে নেয়। কিছুদিন পর সংগঠনটির নির্বাহী পরিষদ নির্বাচনের কারণে তাদের মধ্যে সামান্য ভুল বোঝাবুঝি হয়। কিন্তু তবুও তাদের মধ্যে ঐক্য অটুট ছিলো। এক্ষেত্রে সংগঠনটির সদস্যরা ঐক্যবদ্ধ থাকতে সমবায় সমিতির একতা নীতি অনুসরণ করেছেন। সমবায়ের একতার নীতি সংগঠনটির সদস্যদের ঐক্যবদ্ধ থাকতে শেখায়। এই ঐক্যই তাদের মূল শক্তি। নিজেদের ভাগ্য পরিবর্তনে তারা সবাই একতাবদ্ধ হয়েছেন। এর ফলে তারা তাদের আর্থিক অবস্থার উন্নয়ন করতে পেরেছেন। নিজেদের মধ্যে -মধ্যে একতা থাকলেই তারা সহজে লক্ষ্য অর্জন করতে পেরেছেন। এ কারণেই তাদের মধ্যে ভুল বোঝাবুঝির পরও ঐক্য অটুট ছিলো। তাই বলা যায়, উদ্দীপকের সংগঠনে সদস্যদের মধ্যে দৃঢ় বন্ধন সৃষ্টিতে সমবায়ে একতার নীতিটি অধিক কার্যকর।"
        }
      ]
    },
    {
      "number": "11",
      "uddipok": "চট্টগ্রাম রপ্তানি প্রক্রিয়াকরণ এলাকায় অবস্থিত 'অ্যালিগেন্ট ওয়্যার' সোয়েটার উৎপাদনকারী একটি প্রতিষ্ঠান। বিশ্বের বিভিন্ন দেশ থেকে উল এনে তারা সোয়েটার তৈরি করে এবং শীতকালে বিক্রয়ের জন্য গুদামজাতকরণ করে রাখে। ব্যবসায় নৈতিকতার কথা মাথায় রেখে প্রতিষ্ঠানটিতে অত্যাধুনিক বর্জ্য ব্যবস্থাপনা পদ্ধতি ব্যবহার করে পরিবেশকে যথাসম্ভব দূষণমুক্ত রাখতে চেষ্টা করে। সম্প্রতি কারখানা সংলগ্ন এলাকায় তারা একটি মসজিদ স্থাপন করেছে।",
      "tag": "DC 25",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কোনো বিষয়ে ভালো-মন্দ সম্পর্কে ব্যক্তির স্থায়ী ধ্যান-ধারণা, বোধ ও বিশ্বাসকে মূল্যবোধ বলে।"
        },
        {
          "label": "খ",
          "question": "খাদ্য সংরক্ষণে রাসায়নিক ব্যবহারের ক্ষতিকারক দিক উল্লেখ করো।",
          "explanation": "খাদ্য সংরক্ষণ হলো ক্ষতিকারক প্রভাব ও পচনশীলতা থেকে খাদ্যকে সুরক্ষিত রাখার একটি ব্যবস্থা। খাদ্যে বিভিন্ন রাসায়নিক পদার্থ ব্যবহারের ফলে বিভিন্ন বয়সের মানুষ মারাত্মক স্বাস্থ্য ঝুঁকির মধ্যে পড়ছে। এ ধরনের রাসায়নিক পদার্থ মিশ্রিত খাদ্য খাওয়ায় ক্যান্সারের ঝুঁকি বাড়ছে। এছাড়া শরীরের রোগ প্রতিরোধ ক্ষমতা কমে বিভিন্ন প্রাণঘাতী রোগ ব্যাপকভাবে বাড়ছে।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠান কোন ধরনের উপযোগ সৃষ্টি করেছে? বর্ণনা করো।",
          "explanation": "উদ্দীপকে বর্ণিত প্রতিষ্ঠানটি কালগত বা সময়গত উপযোগ সৃষ্টি করে। সাধারণত পণ্য উৎপাদন হয় একসময়ে কিন্তু তা ব্যবহার হয় অন্যসময়ে। এজন্য পণ্যসামগ্রী উৎপাদনের পর ব্যবহারের সময় পর্যন্ত বিভিন্ন পর্যায়ে তা সংরক্ষণের প্রয়োজন হয়। গুদামজাতকরণ পণ্যের এ সময়গত বা কালগত ব্যধা দূর করে। ফলে পণ্য সরবরাহের ধারাবাহিকতা বা নিরবচ্ছিন্নতা রক্ষা হয়। উদ্দীপকের 'অ্যালিগেন্ট ওয়‍্যার' চট্টগ্রামের রপ্তানি প্রক্রিয়াকরণ এলাকায় অবস্থিত সোয়েটার উৎপাদনকারী একটি প্রতিষ্ঠান। প্রতিষ্ঠানটি বিশ্বের বিভিন্ন দেশ থেকে উল এনে সোয়েটার তৈরি করে। এরপর তা শীতকালে বিক্রি করার জন্য সংরক্ষণ করে রাখে। এভাবে সংরক্ষণের ফলে এরা সোয়েটারগুলো শীতকাল আসা পর্যন্ত কোনো প্রকার ক্ষয়-ক্ষতি ছাড়াই সংরক্ষণ করতে পারে। এটির এ সংরক্ষণ ব্যবস্থাটি হলো গুদামজাতকরণ। এর ফলে প্রতিষ্ঠানটি অন্য মৌসুমে তৈরি করা সোয়েটার শীত মৌসুমে সহজেই বিক্রি করতে পারছে। আর এ কাজগুলো পণ্যের সময়গত বা কালগত উপযোগ সৃষ্টির সাথে সম্পর্কিত। সুতরাং, উদ্দীপকে বর্ণিত প্রতিষ্ঠানটি পণ্যের সময়গত বা কালগত উপযোগ সৃষ্টি করছে।"
        },
        {
          "label": "ঘ",
          "question": "তুমি কি মনে করো প্রতিষ্ঠানটি সমাজের প্রতি তাদের সামাজিক দায়িত্ব পালন করেছে? তোমার উত্তরের সপক্ষে যুক্তি দাও।",
          "explanation": "হ্যাঁ আমি মনে করি প্রতিষ্ঠানটি সমাজের প্রতি তাদের সামাজিক দায়িত্ব পালন করছে। সমাজ থেকে নানা রকম সুযোগ-সুবিধা নিয়েই ব্যবসায় সমৃদ্ধ হয়। এজন্য ব্যবসায়ীকে সমাজের বা স্থানীয় সম্প্রদায়ের প্রতি কিছু সামাজিক দায়িত্ব পালন করতে হয়। এর মধ্যে রয়েছে হাসপাতাল, শিক্ষাপ্রতিষ্ঠান ও অন্যান্য কল্যাণধর্মী প্রতিষ্ঠান গঠন বা গঠনে সহায়তা, পরিবেশ দূষণ রোধ প্রভৃতি। উদ্দীপকের 'অ্যালিগেন্ট ওয়্যার' সোয়েটার উৎপাদনকারী একটি প্রতিষ্ঠান। ব্যবসায় নৈতিকতার কথা মাথায় রেখে প্রতিষ্ঠানটি অত্যাধুনিক বর্জ্য ব্যবস্থাপনা পদ্ধতি ব্যবহার করে। এভাবে তারা পরিবেশকে দূষণমুক্ত রাখার চেষ্টা করে। আবার সম্প্রতি তারা কারখানার সংলগ্ন এলাকায় একটি মসজিদও স্থাপন করেছে। প্রতিষ্ঠানটি পরিবেশ দূষণ রোধে কারখানায় আধুনিক বর্জ্য ব্যবস্থাপনা পদ্ধতি ব্যবহার করছে। এতে সমাজের মানুষজন পরিবেশ দূষণের হাত থেকে রক্ষা পাচ্ছে। ফলে মানুষের দৈনন্দিন জীবনে স্বাস্থ্য ঝুঁকি কমছে। আবার, প্রতিষ্ঠানটিতে কর্মরত কর্মীরা বর্জ্য ব্যবস্থাপনা সংক্রান্ত ঝুঁকি থেকে নিরাপদ থাকছে। এছাড়া প্রতিষ্ঠানটি সমাজের মানুষের জন্য কল্যাণধর্মী প্রতিষ্ঠান মসজিদ স্থাপন করেছে। এসব কাজ সমাজের প্রতি ব্যবসায়ের সামাজিক দায়িত্ব পালনের অংশ। তাই বলা যায়, উদ্দীপকের প্রতিষ্ঠানটি সমাজের প্রতি তাদের সামাজিক দায়িত্ব পালন করেছে।"
        }
      ]
    }
  ]
}