{
  "title": "ঢাকা সিটি কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "ঢাকার মাসুদ চায়না থেকে সাইকেল ক্রয় করে চকবাজারে বিক্রয় করেন। এ ব্যবসায় করে তিনি প্রচুর লাভ করেছেন। এ বছর জুন মাসে যে সাইকেল আমদানি করেছেন সেগুলো ডিসেম্বরে বিক্রয় করলে বেশি লাভ হতো। কিন্তু তার আমদানিকৃত সাইকেল রাখার ব্যবস্থা করতে না পারায় আগস্ট মাসেই বিক্রি করে দেন। ফলে প্রত্যাশিত মুনাফা অর্জনে ব্যর্থ হন।",
      "tag": "DCC 25",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "পণ্য বণ্টনে মালিকানাগত বাধা কীভাবে দূর করা যায়? ব্যাখ্যা করো।",
          "explanation": "বিনিময়, ট্রেড বা কেনা-বেচার মাধ্যমে পণ্যের স্বত্ব বা মালিকানা সংক্রান্ত বাধা দূর করা যায়। কেনা-বেচার মাধ্যমে পণ্য বিনিময় করা হয়। অর্থের বিনিময়ে ক্রেতা পণ্যের মালিকানা পায় এবং বিক্রেতা পণ্যের মালিকানা স্বত্ব ক্রেতাকে হস্তান্তর করেন। সুতরাং, কেনা-বেচা প্রক্রিয়ায় অর্থের বিনিময়ে পণ্যের স্বত্ব বা মালিকানা সংক্রান্ত বাধা দূর হয়।"
        },
        {
          "label": "গ",
          "question": "উদ্দীপকের মাসুদ কোন ধরনের বাণিজ্যে নিয়োজিত? ব্যাখ্যা করো।",
          "explanation": "উদ্দীপকের মাসুদ আমদানি বাণিজ্যে নিয়োজিত। আমদানি এক ধরনের বৈদেশিক বাণিজ্য। এ বাণিজ্যে বিদেশ থেকে পণ্যসামগ্রী কিনে নিজ দেশে নিয়ে আসা হয়। মূলত দেশে বিদ্যমান পণ্যের ঘাটতি বা প্রয়োজন মেটাতে পণ্য আমদানি করা হয়। উদ্দীপকের মাসুদ চায়না থেকে সাইকেল ক্রয় করে চকবাজারে বিক্রয় করেন। এ ব্যবসায় করে তিনি প্রচুর লাভ করেছেন। এক্ষেত্রে তিনি প্রথমে এদেশের ক্রেতার চাহিদা নিরূপণ করেন। এরপর তিনি চাহিদা অনুযায়ী সাইকেলের অর্ডার দেন। অর্ডার অনুযায়ী সাইকেল চায়না থেকে পাঠানো হয়। এরপর তিনি তা দেশের বাজারে বিক্রি করেন। মাসুদের এই কার্যক্রমের সাথে আমদানি বাণিজ্যের মিল পাওয়া যায়। সুতরাং, মাসুদ বৈদেশিক বাণিজ্যের আমদানির সাথে জড়িত।"
        },
        {
          "label": "ঘ",
          "question": "ব্যবসায়ের সার্বিক দিক বিবেচনায় প্রত্যাশিত মুনাফা অর্জনে মাসুদের করণীয় বিশ্লেষণ করো।",
          "explanation": "ব্যবসায়ের সার্বিক দিক বিবেচনায় প্রত্যাশিত মুনাফা অর্জনে মাসুদের পণ্য গুদামজাত করে রাখা উচিত। পণ্যসামগ্রী উৎপাদনের পর ব্যবহারের সময় পর্যন্ত বিভিন্ন পর্যায়ে তা সংরক্ষণের প্রয়োজন হয়। গুদামজাতকরণের মাধ্যমে পণ্যের এ সময়গত বাধা দূর করা হয়। এর মাধ্যমে উৎপাদিত বা আমদানিকৃত পণ্য সংরক্ষণ করে নির্দিষ্ট সময়ে বিক্রি করা যায়। উদ্দীপকের মাসুদ চায়না থেকে সাইকেল আমদানি করে চকবাজারে বিক্রি করেন। এ বছর জুন মাসের আমদানি করা সাইকেল ডিসেম্বরে বিক্রি করলে তার বেশি লাভ হতো। কিন্তু তার আমদানিকৃত সাইকেল রাখার জায়গা না থাকায় তিনি তা আগস্ট মাসেই বিক্রি করে দেন। ফলে তিনি প্রত্যাশিত মুনাফা অর্জন করতে পারেননি। মাসুদ তার আমদানিকৃত সাইকেল কম দামে বিক্রি না করে গুদামজাত করে রাখতে পারতেন। এতে তার পণ্য দীর্ঘ সময় ধরে, সুরক্ষিত থাকতো। তার পণ্যের গুণগত মান অক্ষুণ্ণ থাকতো। ফলে তিনি ডিসেম্বর মাসে বেশি দামে সাইকেল বিক্রি করতে পারতেন। এতে তিনি প্রত্যাশিত মুনাফা অর্জন করতে পারতেন। তাই ব্যবসায়ের সার্বিক দিক বিবেচনায় বলা যায়, গুদামজাতকরণের মাধ্যমে মাসুদের সাইকেল ব্যবসায়ে প্রত্যাশিত মুনাফা অর্জন সম্ভব হবে।"
        }
      ]
    },
    {
      "number": "2",
      "uddipok": "জনাব হাসান নিজস্ব ঘানিতে সরিষা ভাঙিয়ে তেল উৎপাদন করে হোম ডেলিভারির মাধ্যমে বিক্রয় করেন। তার কাছ থেকে পরিচিত সবাই তেল ক্রয় করে এবং মান ভালো হওয়ায় অন্যদেরও ক্রয় করতে বলেন। বর্তমানে তার পণ্যের চাহিদা বৃদ্ধি পাওয়ায় ব্যবসায়টি সম্প্রসারণ করা জরুরি হয়ে পড়েছে। কিন্তু পর্যাপ্ত অর্থের অভাবে তার পক্ষে ব্যবসায়টি বৃদ্ধি করা সম্ভব হচ্ছে না।",
      "tag": "DCC 25",
      "sub_questions": [
        {
          "label": "ক",
          "question": "পাইকারি ব্যবসায় কী?",
          "explanation": "উৎপাদনকারী বা আমদানিকারকের কাছ থেকে বেশি পরিমাণে পণ্য কিনে খুচরা ব্যবসায়ীদের কাছে বিক্রি করা হচ্ছে পাইকারি ব্যবসায়।"
        },
        {
          "label": "খ",
          "question": "স্থানগত উপযোগ কীভাবে সৃষ্টি হয়? ব্যাখ্যা করো।",
          "explanation": "পরিবহনের মাধ্যমে স্থানগত উপযোগ সৃষ্টি হয়। সাধারণত পণ্য একটি নির্দিষ্ট স্থানে উৎপাদিত হয়। কিন্তু ক্রেতা-ভোক্তা বিভিন্ন জায়গায় ছড়িয়ে-ছিটিয়ে থাকে। তাই পরিবহনের মাধ্যমে পণ্য ভোক্তার কাছে পৌছে দিতে হয়। এতে ভোক্তারা দূরবর্তী স্থানের পণ্য হাতের কাছে পেয়ে উপকৃত হয়। এভাবে পরিবহনের মাধ্যমে পণ্যের স্থানগত উপযোগ সৃষ্টি হয়।"
        },
        {
          "label": "গ",
          "question": "জনাব হাসানের কাজটি ব্যবসায়ের কোন শাখার অন্তর্গত? ব্যাখ্যা করো।",
          "explanation": "জনাব হাসানের তেল উৎপাদন ও বিক্রির কাজটি ব্যবসায়ের শিল্প ও বাণিজ্য শাখার অন্তর্গত। শিল্পে প্রাকৃতিক সম্পদ ও কাঁচামালকে ব্যবহার উপযোগী পণ্যে রূপান্তর করা হয়। এটি রূপগত উপযোগ সৃষ্টি করে। গম থেকে আটা, কাঠ থেকে আসবাবপত্র, তুলা থেকে সুতা তৈরি প্রভৃতি এর অন্তর্গত। অন্যদিকে বাণিজ্যের মাধ্যমে শিল্পের কাঁচামাল উৎপাদকের কাছে ও উৎপাদিত পণ্য ভোক্তার কাছে পৌঁছানো হয়। উদ্দীপকের জনাব হাসান কৃষকদের কাছ থেকে সরিষা সংগ্রহ করেন। তারপর তিনি নিজস্ব ঘানিতে তা ভাঙিয়ে তেল উৎপাদন করেন। এক্ষেত্রে, রূপগত উপযোগ সৃষ্টি হয়। সুতরাং, তার এই কাজটি শিল্পের অন্তর্গত। আবার তিনি তার উৎপাদিত সরিষার তেল হোম ডেলিভারির মাধ্যমে বিক্রয় করেন। তার এই কাজ উৎপাদিত পণ্য ভোক্তার কাছে পৌঁছে দেওয়ার সাথে সম্পৃক্ত। তাই এটি ব্যবসায়ের বাণিজ্য শাখার অন্তর্গত। অতএব, জনাব হাসানের সরিষার তেল উৎপাদন ও বণ্টন শিল্প ও বাণিজ্যের অন্তর্গত।"
        },
        {
          "label": "ঘ",
          "question": "জনাব হাসানের ব্যবসায়টি সম্প্রসারণে পণ্য বিনিময়ের কোন সহায়ক কাজটি সহায়তা করতে পারে? যুক্তিসহ ব্যাখ্যা করো।",
          "explanation": "জনাব হাসানের ব্যবসায়টি সম্প্রসারণে \"ঋণ\" বা ব্যাংক ঋণ গ্রহণ পণ্য বিনিময়ের একটি সহায়ক কাজ হিসেবে সহায়তা করতে পারে। পণ্য বিনিময়ের সহায়ক কাজগুলোর মধ্যে ঋণ প্রদান হলো একটি গুরুত্বপূর্ণ ব্যবস্থা, যা ব্যবসায় সম্প্রসারণে সাহায্য করে। জনাব হাসান বর্তমানে অর্থের অভাবে ব্যবসা সম্প্রসারণ করতে পারছেন না। এই অবস্থায়, তিনি যদি কোনো ব্যাংক বা আর্থিক প্রতিষ্ঠান থেকে ঋণ গ্রহণ করেন, তাহলে সেই অর্থ দিয়ে তিনি — অতিরিক্ত সরিষা সংগ্রহ করতে পারবেন, আরও ঘানি বা আধুনিক যন্ত্রপাতি স্থাপন করতে পারবেন, ডেলিভারি ব্যবস্থার পরিধি বাড়াতে পারবেন, পণ্যের উৎপাদন ও সরবরাহ ক্ষমতা বাড়াতে পারবেন। ফলে, ঋণের মাধ্যমে তিনি তার চাহিদাসম্পন্ন পণ্যের যোগান বজায় রাখতে পারবেন এবং ব্যবসাকে লাভজনকভাবে সম্প্রসারণ করতে পারবেন। অতএব, জনাব হাসানের ব্যবসা সম্প্রসারণে ঋণ গ্রহণ, যা পণ্য বিনিময়ের একটি সহায়ক কাজ, তা অত্যন্ত গুরুত্বপূর্ণ ভূমিকা পালন করতে পারে।"
        }
      ]
    },
    {
      "number": "3",
      "uddipok": "'ঐতিহ্য' প্রতিষ্ঠানের স্বত্বাধিকারী জনাব উল্লাস বাংলাদেশের বিভিন্ন অঞ্চলের ঐতিহ্যবাহী নানান ধরনের পণ্য যেমন- কুমিল্লার খাদি, ঢাকার জামদানি, টাঙ্গাইলের শাড়ি, রাজশাহীর সিল্ক প্রভৃতি সরাসরি উৎপাদনকারীদের নিকট থেকে সংগ্রহ করে বিক্রয় করে ইতিমধ্যে ঢাকার বাজারে ব্যাপক সুনাম অর্জন করেছেন। তিনি প্রতিষ্ঠানের নিরাপত্তার -কথা ভেবে অগ্নিনির্বাপক ব্যবস্থা রেখেছেন। কিন্তু পার্শ্ববর্তী একটি ব্যবসায় প্রতিষ্ঠান নিয়ম থাকা সত্ত্বেও পর্যাপ্ত পানি, নির্গমন পথ ও অগ্নিনির্বাপক ব্যবস্থা করেনি। হঠাৎ একদিন আগুন লেগে পুরো প্রতিষ্ঠানটি ভস্মীভূত হয়। এতে জনাব উল্লাস ভীষণভাবে মর্মাহত হন।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "বিপণন ও কেনা-বেচার সুবিধার জন্য আকার, ওজন, রং ও গুণাগুণ বিবেচনায় পণ্যের মানের সীমা নির্ধারণ করাকে প্রমিতকরণ বা মান নির্ধারণ বলে।"
        },
        {
          "label": "খ",
          "question": "প্রযুক্তিগত পরিবেশ কীভাবে ব্যবসায়কে প্রভাবিত করে? ব্যাখ্যা করো।",
          "explanation": "প্রযুক্তিগত পরিবেশ ব্যবসায়ের সাফল্য ও উন্নতিকে প্রভাবিত করে। বিজ্ঞান ও কারিগরি শিক্ষা, উন্নত প্রযুক্তির ব্যবহার প্রভৃতি প্রযুক্তিগত পরিবেশের উপাদান। বিজ্ঞান ও কারিগরি শিক্ষা সফল উদ্যোক্তা তৈরিতে সহায়তা করে। আবার আধুনিক প্রযুক্তির ব্যবহার উৎপাদন প্রক্রিয়াকে সহজতর করে। প্রযুক্তি পণ্যের গুণগত মান বাড়ায়। এভাবে প্রযুক্তি ব্যবসায়কে প্রভাবিত করে।"
        },
        {
          "label": "গ",
          "question": "",
          "explanation": "নিম্নের অনুরূপঃ সাংস্কৃতিক পরিবেশের উপাদানটি বিবেচনা করে জনাব কাশেম শো-রুম স্থাপন করেন। সংস্কৃতি মানবসমাজের একটি গুরুত্বপূর্ণ অংশ। অনুকূল সংস্কৃতি ব্যবসায় উন্নতিকে গতিশীল করে। ঐতিহ্য, প্রথা, ভোগকারীর মনোভাব প্রভৃতি সাংস্কৃতিক পরিবেশের উপাদান। উদ্দীপকে জনাব কাশেমের পরিবারের বংশ পরম্পরায় সিল্ক শাড়ির ব্যবসায় রয়েছে। তিনি ফ্যাশন ডিজাইনের ওপর ডিগ্রি নেন। পরবর্তীতে পারিবারিক ঐতিহ্য বিবেচনায় এ বিষয়ে অর্জিত প্রতিষ্ঠানিক শিক্ষার সহায়তায় তিনি 'সিল্ক শাড়ি বিতান' নামক একটি শোরুম খোলেন। কারিগরি দক্ষতার কারণে জনাব কাশেম এই ব্যবসায়কে জীবিকা নির্বাহের উপায় হিসেবে বেছে নেন। বংশানুক্রমে অনেক মানুষই তাদের ঐতিহ্য বহন করে এমন পেশাতে আঁকড়ে থাকেন। এখানে জনাব কাশেমের ক্ষেত্রেও ঐতিহ্য ধারণের বিষয়টি লক্ষ করা যায়। আর, এ ঐতিহ্য বিষয়টি সামাজিক বা সাংস্কৃতিক পরিবেশের একটি উপাদান। তাই বলা যায়, সাংস্কৃতিক পরিবেশের কথা বিবেচনা করে তিনি শোরুম স্থাপন করেন।"
        },
        {
          "label": "ঘ",
          "question": "ব্যবসায়ের কোন পরিবেশের যথার্থ প্রয়োগ করলে পার্শ্ববর্তী প্রতিষ্ঠানটিতে দুর্ঘটনা ঘটতো না বলে তুমি মনে করো? মতের সপক্ষে যুক্তি দাও।",
          "explanation": "ব্যবসায়ের আইনগত পরিবেশের যথার্থ প্রয়োগ করলে পার্শ্ববর্তী প্রতিষ্ঠানটিতে দুর্ঘটনা ঘটতো না বলে আমি মনে করি। ব্যবসায় পরিচালনার ক্ষেত্রে ব্যবসায়ীকে জাতীয় ও আন্তর্জাতিক পর্যায়ের বিভিন্ন আইন মেনে চলতে হয়। যেমন: বাণিজ্যিক ও শিল্প আইন, পরিবেশ সংরক্ষণ আইন, ক্ষতিপূরণ আইন প্রভৃতি। এগুলোর সমন্বয়ে ব্যবসায়ের আইনগত পরিবেশ গঠিত হয়। এ পরিবেশের উপাদানের জন্য ব্যবসায়ীকে যথাযথ আইন মেনে ব্যবসায় পরিচালনা করতে হয়। উদ্দীপকে জনাব উল্লাস বাংলাদেশের বিভিন্ন অঞ্চলের ঐতিহ্যবাহী পোশাকের ব্যবসায় করেন। তার প্রতিষ্ঠানে যথাযথ অগ্নিনির্বাপক ব্যবস্থা আছে। কিন্তু তার পার্শ্ববর্তী একটি প্রতিষ্ঠান নিয়ম থাকা সত্ত্বেও পর্যাপ্ত পানি, নির্গমন পথ ও অগ্নিনির্বাপক ব্যবস্থা করেনি। ফলে হঠাৎ একদিন আগুন লেগে পুরো প্রতিষ্ঠানটি পুড়ে যায়। প্রতিষ্ঠানের অবকাঠামো ও নিরাপত্তা ব্যবস্থার ক্ষেত্রে বাণিজ্যিক আইনে বিভিন্ন নিয়ম-কানুন রয়েছে। এক্ষেত্রে পার্শ্ববর্তী প্রতিষ্ঠানটি পর্যাপ্ত পানি, অগ্নিনির্বাপক ব্যবস্থা না করার মাধ্যমে তা ভঙ্গ করেছে। প্রতিষ্ঠানটিতে - পর্যাপ্ত পানি ও অগ্নিনির্বাপক ব্যবস্থা থাকলে আগুন নেভানো সহজ হতো। তাছাড়া প্রশস্ত নির্গমন পথ থাকলে প্রতিষ্ঠানের জান-মাল সহজেই সরিয়ে নেওয়া যেত। ফলে এটি পুরোপুরি ভস্মীভূত হতো না। আইন না মানার কারণে এমন দুর্ঘটনা ঘটেছে। তাই আমি মনে করি, ব্যবসায়ের আইনগত পরিবেশের যথাযথ প্রয়োগ থাকলে উক্ত প্রতিষ্ঠানে দুর্ঘটনা ঘটতো না।"
        }
      ]
    },
    {
      "number": "4",
      "uddipok": "সনি এবং জনি, 'সাদ ট্রেডার্স' নামে ৫ বছরের জন্য একটি অংশীদারি ব্যবসায় পরিচালনা করবেন বলে ঠিক করেন। তারা তাদের নিজেদের স্বার্থে রাফি নামের এক বন্ধুকে তাদের ব্যবসায়ের অংশীদার হিসেবে সকলের নিকট পরিচয় দেন এবং রাফিও কখনো তাতে আপত্তি করেনি। কিছুদিন পর আশিক ট্রেডার্স নামে একটি ব্যবসায় প্রতিষ্ঠান সাদ ট্রেডার্সের কাছে ৫০,০০০ টাকা দাবি করে যা রাফি ব্যবসায়ের প্রয়োজনের কথা বলে তাদের কাছে থেকে নিয়েছিল। যদিও সাদ ট্রেডার্স এই অর্থ দিতে নারাজ।",
      "tag": "DCC 25,DCC 25",
      "sub_questions": [
        {
          "label": "ক",
          "question": "অংশীদারি চুক্তিপত্র কী?",
          "explanation": "অংশীদারি ব্যবসায়ে অংশীদারদের মধ্যে নির্ধারিত শর্তসমূহ যে দলিলে লিপিবদ্ধ থাকে, তাকে অংশীদারি চুক্তিপত্র বলে।"
        },
        {
          "label": "খ",
          "question": "নাবালক অংশীদার হতে পারে কি? ব্যাখ্যা করো।",
          "explanation": "আইন অনুযায়ী নাবালক অংশীদার হিসেবে বিবেচিত হতে পারে না। নাবালক চুক্তি সম্পাদনে যোগ্য নয়। এ কারণে ব্যবসায়ের অংশীদার হতে পারে না। কিন্তু কোনো অংশীদার মারা গেলে তার নাবালক সন্তানকে বিশেষ সুবিধা দেওয়া জন্য সব অংশীদারের সম্মতিতে ব্যবসায়ে সংযুক্ত করা যেতে পারে।"
        },
        {
          "label": "গ",
          "question": "সাদ ট্রেডার্স কোন ধরনের অংশীদারি ব্যবসায়? ব্যাখ্যা করো।",
          "explanation": "উদ্দীপকের সাদ ট্রেডার্স একটি নির্দিষ্ট মেয়াদের অংশীদারি ব্যবসায়। এ ধরনের অংশীদারি ব্যবসায় কোনো নির্দিষ্ট সময় বা মেয়াদের জন্য গঠিত হয়। এছাড়া এ ব্যবসায়ের বিশেষ কোনো উদ্দেশ্যও থাকতে পারে। আর এ মেয়াদ শেষ হলেই এ ব্যবসায়ের বিলোপ ঘটে। উদ্দীপকের সনি ও জনি 'সাদ ট্রেডার্স' নামে একটি অংশীদারি ব্যবসায় গঠন করেন। তারা চুক্তির ভিত্তিতে ব্যবসায়টি গঠন করেছেন। তাদের এ ব্যবসায়টির মেয়াদকাল ৫ বছর। মেয়াদ শেষ হলে ব্যবসায়টি সাধারণভাবেই বিলোপ হবে। এক্ষেত্রে ব্যবসায়টি নির্দিষ্ট সময়ের জন্য গঠিত হয়েছে। এসব বৈশিষ্ট্য নির্দিষ্ট মেয়াদের অংশীদারি ব্যবসায়ের সাথে মিলে যায়। অতএব, সাদ ট্রেডার্স একটি নির্দিষ্ট মেয়াদের অংশীদারি ব্যবসায়।"
        },
        {
          "label": "ঘ",
          "question": "\"রাফির মতো অংশীদার থাকায় সাদ ট্রেডার্সকে অর্থ পরিশোধ করতে হবে\"- উক্তিটির যথার্থতা বিশ্লেষণ করো।",
          "explanation": "\"রাফির মতো প্রতিবন্ধ অংশীদার থাকায় সাদ ট্রেডার্সকে অর্থ পরিশোধ করতে হবে\"- উক্তিটির যথার্থতা রয়েছে বলে আমি মনে করি। ব্যবসায়ের অংশীদাররা কাউকে অংশীদার হিসেবে পরিচয় দিলে এবং উক্ত ব্যক্তি আপত্তি না জানালে, তাহলে তিনি একজন প্রতিবন্ধ অংশীদার। এক্ষেত্রে তার পরিচয়ে কেউ ব্যবসায়কে ঋণ দিলে সাধারণ অংশীদারদের মতো দায়বদ্ধ হবেন। আবার তিনিও যদি ব্যবসায়ের নামে ঋণ নেন, তাহলে ব্যবসায়ও এর জন্য দায়বদ্ধ হবেন। উদ্দীপকের সনি ও জনি ব্যবসায়ের স্বার্থে রাফিকে তাদের ব্যবসায়ের অংশীদার হিসেবে সকলের কাছে পরিচয় দেন। রাফিও তাতে আপত্তি করেনি। এক্ষেত্রে রাফি একজন প্রতিবন্ধ অংশীদার। কিছুদিন পর ব্যবসায়ের কথা বলে রাফি আশিক ট্রেডার্সের কাছ থেকে ঋণ নেয়। এজন্য আশিক ট্রের্ডাস সাদ ট্রেডার্সের কাছে উক্ত পাওয়া টাকা দাবি করে। প্রতিবন্ধ অংশীদার হওয়ায় রাফির ঋণকৃত টাকার জন্য সাদ ট্রেডার্স দায়ী থাকবে। কারণ রাফি ব্যবসায়ের প্রয়োজনে টাকা এনেছে। এক্ষেত্রে আশিক ট্রেডার্স রাফিকে ব্যবসায়ের একজন অংশীদার মনে করে ঋণ দিয়েছে। তাছাড়া ব্যবসায়ের অন্যান্য অংশীদারদেরও এতে সম্মতি রয়েছে। এজন্য ঋণকৃত অর্থ পরিশোধ করার জন্য সবাই সমানভাবে দায়বদ্ধ। তাই বলা যায়, \"রাফির মতো অংশীদার থাকায় সাদ ট্রেডার্সকে অর্থ পরিশোধ করতে হবে\"- উক্তিটি যৌক্তিক।"
        }
      ]
    },
    {
      "number": "5",
      "uddipok": "সোমা, রুমা এবং কনা একটি অংশীদারি ব্যবসায়ের অংশীদার। শারীরিক অসুস্থতার কারণে সোমা এবং রুমার পক্ষে ব্যবসায়ের সকল কাজ এবং চুক্তি কনা সম্পাদন করে। এতে সোমা এবং রুমারও কোনো আপত্তি নেই। পরবর্তীতে তারা ব্যবসায় পরিচালনার সুবিধার্থে এম.বি.এ ডিগ্রিধারী জনাব সুমনকে বিনা মূলধনে প্রতিষ্ঠানে অংশীদার করে। জনাব সুমন দক্ষতার সাথে প্রতিষ্ঠানটি পরিচালনা করলেও আকস্মিক দুর্ঘটনায় তিনি মৃত্যুবরণ করেন।",
      "tag": "DCC 25",
      "sub_questions": [
        {
          "label": "ক",
          "question": "অংশীদারি ব্যবসায় কাকে বলে?",
          "explanation": "মুনাফা অর্জনের উদ্দেশ্যে ২ থেকে ২০ জন ব্যক্তি (ব্যাংকিং ব্যবসায়ে সর্বোচ্চ ১০ জন) চুক্তির ভিত্তিতে যে ব্যবসায় গড়ে তোলে, তাকে অংশীদারি ব্যবসায় বলে।"
        },
        {
          "label": "খ",
          "question": "সীমাবদ্ধ অংশীদারি ব্যবসায় কী? ব্যাখ্যা করো।",
          "explanation": "যে অংশীদারি ব্যবসায়ে কমপক্ষে একজন অংশীদারের দায় সীমিত। এবং একজনের দায় অসীম থাকে, তাকে সীমিত বা সীমাবদ্ধ অংশীদারি ব্যবসায় বলে। এক্ষেত্রে সীমিত ও সীমাহীন দুই প্রকার দায়বিশিষ্ট অংশীদার থাকেন। সীমিত অংশীদারি প্রতিষ্ঠানটি অবশ্যই নিবন্ধিত হতে হবে। অন্যথায়, তা আইনের দৃষ্টিতে সাধারণ অংশীদারি ব্যবসায় বলে বিবেচিত হবে।"
        },
        {
          "label": "গ",
          "question": "উদ্দীপকে কনার কাজে অংশীদারি ব্যবসায়ের কোন বৈশিষ্ট্যের প্রতিফলন ঘটেছে? ব্যাখ্যা করো।",
          "explanation": "উদ্দীপকের কনার কাজে অংশীদারি ব্যবসায়ের 'প্রতিনিধিত্বের সুযোগ' বৈশিষ্ট্যের প্রতিফলন ঘটেছে। এ ধরনের ব্যবসায়ে প্রত্যেক অংশীদার একে অপরের প্রতিনিধি হিসেবে গণ্য হন। ফলে যেকোনো অংশীদার অন্য অংশীদারের পক্ষে কাজ করতে পারেন। এতে ব্যবসায়িক কাজ বাধাহীনভাবে চলতে পারে। এক্ষেত্রে প্রত্যেকের কৃতকার্যের জন্য অপর অংশীদাররা দায়বদ্ধ হন। উদ্দীপকের সোমা, রুমা এবং কনা একটি অংশীদারি ব্যবসায়ের অংশীদার। শারীরিক অসুস্থতার কারণে সোমা ও রুমার পক্ষে ব্যবসায়ের সকল কাজ ও চুক্তি কনা সম্পাদন করে। ফলে তাদের ব্যবসায়টির কার্যক্রম সচল থাকে। তবে কনার সম্পাদিত কাজের জন্য সোমা, রুমা ও কনা তিনজনই দায়বদ্ধ থাকবে। এক্ষেত্রে কনা সোমা ও রুমার প্রতিনিধি হিসেবে কাজ করেছে। সুতরাং, কনার এই কাজে অংশীদারি ব্যবসায়ের 'প্রতিনিধিত্বের সুযোগ' বৈশিষ্ট্যের প্রতিফলন হয়েছে।"
        },
        {
          "label": "ঘ",
          "question": "উদ্দীপকের প্রতিষ্ঠানটির কোন ধরনের পরিসমাপ্তি হতে পারে? তোমার উত্তরের সপক্ষে যুক্তি দাও।",
          "explanation": "উদ্দীপকের জনাব সুমনের মৃত্যুর কারণে অংশীদারি ব্যবসায়টির বিশেষ ঘটনাসাপেক্ষে পরিসমাপ্তি হতে পারে। ১৯৩২ সালের অংশীদারি আইন অনুযায়ী বিশেষ ঘটনাসাপেক্ষে অংশীদারি ব্যবসায়ের পরিসমাপ্তি হতে পারে। সাধারণত কোনো অংশীদার মারা গেলে অথবা দেউলিয়া ঘোষিত হলে বিশেষ ঘটনাসাপেক্ষে বিলোপসাধন হয়। আবার ব্যবসায়ের উদ্দেশ্য অর্জিত অথবা মেয়াদ শেষ হলেও এ ধরনের বিলোপ ঘটে। উদ্দীপকের সোমা, রুমা ও কনা একটি অংশীদারি ব্যবসায়ের অংশীদার। তারা ব্যবসায় পরিচালনার জন্য এম.বি.এ ডিগ্রিধারী জনাব সুমনকে অংশীদার করেন। তিনি প্রতিষ্ঠানটি দক্ষতার সাথে পরিচালনা করলেও আকস্মিক দুর্ঘটনায় তার মৃত্যু হয়। এক্ষেত্রে উদ্দীপকের প্রতিষ্ঠানটির বিশেষ ঘটনাসাপেক্ষে বিলোপ ঘটবে। ব্যবসায়টিতে জনাব সুমন একজন সাধারণ অংশীদার। তার মৃত্যু একটি বিশেষ ঘটনা। অংশীদারি ব্যবসায়ে কোনো অংশীদার যারা গেলে বিশেষ ঘটনাসাপেক্ষে বিলোপসাধন হয়। এতে অন্যান্য অংশীদাররা চাইলেও ব্যবসায়টি সচল রাখতে পারবে না। এক্ষেত্রে আইন অনুযায়ী এটির কার্যক্রম স্থায়ীভাবে বন্ধ হয়ে যাবে। তাই বলা যায়, বিশেষ ঘটনাসাপেক্ষে উদ্দীপকের অংশীদারি ব্যবসায়টির পরিসমাপ্তি হতে পারে।"
        }
      ]
    },
    {
      "number": "6",
      "uddipok": "জনাব নাহিদ তার ৭ বন্ধুকে নিয়ে 'x' নামে একটি কোম্পানি গঠন করেন। কোম্পানির পরিচালক ৩ জন। বর্তমানে তারা শেয়ার ও ঋণপত্র ইস্যু করে মূলধন সংগ্রহ করেন। অন্যদিকে, মি. শাহিদ তার ৩ বন্ধুকে নিয়ে 'z' নামে একটি কোম্পানি গঠন করেন। কোম্পানির পরিচালক ২ জন। প্রতিষ্ঠানটি বাজারে শেয়ার ছাড়তে না পারলেও ভালো চলছে।",
      "tag": "DCC 25",
      "sub_questions": [
        {
          "label": "ক",
          "question": "স্মারকলিপি কী?",
          "explanation": "যে মূল দলিলে কোম্পানির মৌলিক বিষয়গুলো (কোম্পানির নাম, ঠিকানা, উদ্দেশ্য, দায়, মূলধন, সম্মতি) সংক্ষেপে লিপিবদ্ধ থাকে, তাকে স্মারকলিপি বা পরিমেলবন্ধ বলে।।"
        },
        {
          "label": "খ",
          "question": "কোম্পানির চিরন্তন অস্তিত্ব বলতে কী বোঝায়?",
          "explanation": "কোম্পানির চিরন্তন অস্তিত্ব বলতে বিলোপ হয় না এমন অস্তিত্বকে বোঝায়। পৃথক ও স্বাধীন সত্তার কারণে শেয়ারহোল্ডারদের মৃত্যু, দেউলিয়াত্ব প্রভৃতি কোম্পানি সংগঠনের অস্তিত্বকে বিপন্ন করে না। শুধু আইনের মাধ্যমেই এ ব্যবসায়ের বিলোপসাধন সম্ভব। এটিই কোম্পানির চিরন্তন অস্তিত্ব।"
        },
        {
          "label": "গ",
          "question": "উদ্দীপকে উল্লিখিত 'z' কী ধরনের কোম্পানি? ব্যাখ্যা করো।",
          "explanation": "উদ্দীপকে উল্লিখিত 'z' প্রাইভেট লিমিটেড কোম্পানি। এ কোম্পানির সদস্য সংখ্যা সর্বনিম্ন ২ জন এবং সর্বোচ্চ ৫০ জন হয়ে থাকে। এর সর্বনিম্ন পরিচালক সংখ্যা ২ জন। এ কোম্পানির শেয়ার অবাধে হস্তান্তরযোগ্য নয়। এছাড়াও প্রাইভেট লিমিটেড কোম্পানি জনগণের উদ্দেশ্যে শেয়ার ও ঋণপত্র কেনার আহ্বান জানাতে পারে না। উদ্দীপকের মি: শাহিদ তার তিন বন্ধুকে নিয়ে '২' নামক একটি কোম্পানি গঠন করেন। তাদের কোম্পানির পরিচালক সংখ্যা ২ জন। এছাড়া কোম্পানিটির শেয়ার অবাধে হস্তান্তরযোগ্য নয়। এক্ষেত্রে প্রতিষ্ঠানটির শেয়ার জনসাধারণের কাছে বিক্রির অনুমতি নেই। ফলে প্রতিষ্ঠানটি বাজারে শেয়ার ছাড়তে পারছে না। এসব বৈশিষ্ট্য প্রাইভেট লিমিটেড কোম্পানির সাথে সামঞ্জস্যপূর্ণ। তাই বলা যায়, উদ্দীপকে উল্লিখিত 'z' কোম্পানিটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "'x' ও 'z' কোম্পানি দুটির মধ্যে কোন কোম্পানিটি দেশের মূলধন গঠনে অধিক ভূমিকা রাখে? কোম্পানির ধরন উল্লেখপূর্বক উত্তরের সপক্ষে যুক্তি দাও।",
          "explanation": "'x' ও 'z' এ দুটি কোম্পানির মধ্যে 'x' পাবলিক লিমিটেড কোম্পানিটি দেশের মূলধন গঠনে অধিক ভূমিকা রাখে বলে আমি মনে করি। পাবলিক লিমিটেড কোম্পানির সদস্য সংখ্যা সর্বনিম্ন সাত জন এবং সর্বোচ্চ শেয়ার সংখ্যা দ্বারা সীমাবদ্ধ। এর শেয়ার অবাধে হস্তান্তরযোগ্য। এটি জনগণকে শেয়ার কেনার আহ্বান জানাতে পারে। তাই এর মূলধনের পরিমাণ বেশি হয়। উদ্দীপকের জনাব নাহিদ তার সাত জন বন্ধুকে নিয়ে 'x' নামক একটি. কোম্পানি গঠন করেন। কোম্পানিটি 'পরিচালক সংখ্যা ৩ জন তারা বাজারে শেয়ার ও ঋণপত্র বিক্রি করে মূলধন সংগ্রহ করে বৈশিষ্ট্যানুযায়ী এটি একটি পাবলিক লিমিটেড কোম্পানি। অপরদিকে, মি. শাহিদ তার তিন বন্ধুকে নিয়ে 'z' নামক গঠিত কোম্পানিটি হলো প্রাইভেট লিমিটেড কোম্পানি। উদ্দীপকের 'x' পাবলিক লিমিটেড কোম্পানিটি জনগণকে শেয়ার ক্রয়ের আহ্বান জানাতে পারে। লাভজনক বিনিয়োগ ক্ষেত্র ও প্রতিটি শেয়ারের মূল্য কম হওয়ায় জনগণ এটির শেয়ার কিনতে আগ্রহী হয়। ফলে কোম্পানিটি অধিক মূলধন গঠনে সক্ষম হয়। অন্যদিকে, 'z' প্রাইভেট লিমিটেড কোম্পানিটি বাজারে শেয়ার বিক্রি করতে পারে না। ফলে তাদের মূলধনও সীমিত হয়। সুতরাং, 'z' কোম্পানির তুলনায় 'x' কোম্পানিটি অর্থাৎ পাবলিক লিমিটেড কোম্পানি দেশের মূলধন গঠনে বেশি ভূমিকা রাখে।"
        }
      ]
    },
    {
      "number": "7",
      "uddipok": "'নবনী' টেক্সটাইল লি. নিবন্ধনপত্র পাওয়ার পর জনগণের নিকট শেয়ার বিক্রয়ের জন্য তাদের প্রয়োজনীয় তথ্য সম্বলিত একটি দলিল তৈরি করে নিবন্ধকের নিকট প্রদান করে। নিবন্ধক উক্ত দলিল অনুমোদন করে তাদের উৎপাদনে যাওয়ার অনুমতি দেয়। কিন্তু অনুমতি পাওয়ার দেড় বছরের মধ্যেও তারা উৎপাদনে যেতে পারেনি।",
      "tag": "DCC 25",
      "sub_questions": [
        {
          "label": "ক",
          "question": "শেয়ার কী?",
          "explanation": "কোম্পানির অনুমোদিত মোট শেয়ার মূলধনের প্রতিটি সমান ও ক্ষুদ্র অংশের একককে শেয়ার বলে।।"
        },
        {
          "label": "খ",
          "question": "কোম্পানির 'কৃত্রিম ব্যক্তিসত্তা' বলতে কী বোঝায়?",
          "explanation": "যে সত্তা বা অস্তিত্বের মাধ্যমে কোম্পানি নিজ নামে গঠিত ও পরিচালিত হয়, তাকে কোম্পানির কৃত্রিম সত্তা বলে। কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয়। এ সংগঠন ব্যক্তি না হয়েও নিজ নামে চুক্তি করা, লেনদেন ও প্রয়োজনে মামলা করতে পারে। কোম্পানি সিলমোহর ব্যবহার করে নিজ নামেই পরিচিত ও পরিচালিত হয়। এটিই কোম্পানি সংগঠনের কৃত্রিম ব্যক্তিসত্তা।"
        },
        {
          "label": "গ",
          "question": "'নবনী' টেক্সটাইল লি. কে কোন দলিলটি তৈরি করতে হয়েছে? ব্যাখ্যা করো।",
          "explanation": "উদ্দীপকের 'নবনী টেক্সটাইল লি.'-কে বিবরণপত্র তৈরি করতে হয়েছে। এই দলিলের মাধ্যমে পাবলিক লিমিটেড কোম্পানি জনগণকে শেয়ার বা ঋণপত্র কেনার আহবান জানায়। নিবন্ধনপত্র পাওয়ার পর পাবলিক লি. কোম্পানিকে এটি প্রচার করতে হয়। বিবরণপত্রে কোম্পানির প্রয়োজনীয় তথ্যাবলি উল্লেখ থাকে। পাবলিক লিমিটেড কোম্পানির কার্যারম্ভের অনুমতিপত্র সংগ্রহের জন্য নিবন্ধকের কাছে বিবরণপত্রের কপি জমা দিতে হয়। উদ্দীপকের 'নবনী টেক্সটাইল লি.' নিবন্ধনপত্র পাওয়ার পর জনগণের কাছে শেয়ার বিক্রির জন্য নিবন্ধকের কাছে একটি দলিল জমা দেয়। এতে উক্ত প্রতিষ্ঠানের প্রয়োজনীয় তথ্য উল্লেখ থাকে। এরপর নিবন্ধক উক্ত দলিল অনুমোদন করে এবং তাদের উৎপাদনে যাওয়ার অনুমতি দেয়। দলিলটির মাধ্যমে তারা জনগণকে শেয়ার ও ঋণপত্র কেনার জন্য আহ্বান করতে পারবে। উক্ত দলিলটির সাথে বিবরণপত্রের বৈশিষ্ট্যের মিল আছে। সুতরাং, কার্যারম্ভের অনুমতি পেতে নবনী টেক্সটাইল লিমিটেডকে বিবরণপত্র তৈরি করতে হয়েছে।"
        },
        {
          "label": "ঘ",
          "question": "উদ্দীপকে উল্লিখিত কোম্পানি সংগঠনটি তাদের কার্যক্রম শুরু করতে না পারায় কীভাবে অবসায়ন ঘটবে বলে তুমি করো? উত্তরের সপক্ষে যুক্তি দাও।",
          "explanation": "কার্যক্রম শুরু করতে না পারায় 'নবনী টেক্সটাইল লি.'-এর আদালতের আদেশে বাধ্যতামূলক অবসায়ন ঘটবে বলে আমি করি। ১৯৯৪. সালের কোম্পানি আইনের ২৪১ ধারা অনুযায়ী আদালত কোম্পানির বাধ্যতামূলক অবসায়নের আদেশ দিতে পারে। সদস্যদের বিশেষ সিদ্ধান্ত, বিধিবদ্ধ সভা আহ্বানে গাফিলতি, ব্যবস্থায় বিলম্বে শুরু করা, সদস্য কমে যাওয়া প্রভৃতি কারণে এ ধরনের বিলোপসাধন হয়। এক্ষেত্রে কোম্পানি নিবন্ধিত হওয়ার এক বছরের মধ্যে কার্যক্রম শুরু না করলেও এরূপ বাধ্যতামূলক অবসায়ন হয়। উদ্দীপকের 'নবনী টেক্সটাইল লিমিটেড' নিয়মানুযায়ী কার্যারম্ভের অনুমতির জন্য নিবন্ধকের কাছে আবেদন করে। এরপর নিবন্ধক তাদের উৎপাদনে যাওয়ার অনুমতি দেয়। কিন্তু অনুমতি পাওয়ার দেড় বছরের মধ্যে কোম্পানিটি উৎপাদন শুরু করতে পারেনি। এতে এর অবসায়নের আশঙ্কা দেখা দেয়। কোম্পানি আইনানুযায়ী 'নবনী টেক্সটাইল লি.'-কে অনুমতি পাওয়ার পর এক বছরের মধ্যে উৎপাদনে যাওয়া জরুরি ছিলো। কিন্তু প্রতিষ্ঠানটি এক বছরের বেশি সময় অতিক্রম করে ফেলেছে। এখনো এটি তার কাজ শুরু করতে পারেনি। এমন ক্ষেত্রে আদালতের আদেশে কোম্পানি প্রতিষ্ঠানের বাধ্যতামূলক অবসায়ন হয়। ফলে আদালতের দেওয়া নির্দেশানুসারে কোম্পানিটি আর ব্যবসায়িক কার্যক্রম চালাতে পারবে না। তাই আমি মনে করি, 'নবনী টেক্সটাইল লিমিটেড'-এর আদালতে আদেশে বাধ্যতামূলক অবসায়ন হবে।"
        }
      ]
    },
    {
      "number": "8",
      "uddipok": "মি. অরণ্য একজন উদীয়মান লেখক। তার রচিত বিভিন্ন উপন্যাস পাঠকদের মধ্যে ব্যাপক সাড়া জাগিয়েছে। পরবর্তীতে তিনি নিজের কিছু জমানো টাকা ও ব্যাংক থেকে ২০ লক্ষ টাকা ঋণ নিয়ে 'মধুমতি পাবলিশার্স' নামে একটি প্রকাশনী সংস্থা গঠন করেছেন। প্রতিষ্ঠানটি তিনি একাই পরিচালনা করেন। হঠাৎ আগুন লেগে তার প্রতিষ্ঠানটি সম্পূর্ণরূপে পুড়ে গেলে ব্যাংকের টাকা পরিশোধ করতে মি. অরণ্য তার গ্রামের বাড়ি ও জমি বিক্রি করে দিতে বাধ্য হন।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "ব্যবসায় শুরু করার জন্য স্থানীয় সরকার বা পৌরসভা থেকে দেওয়া সরকারি অনুমতিপত্রই হলো ট্রেড লাইসেন্স।"
        },
        {
          "label": "খ",
          "question": "কোন দলিলকে কোম্পানির জন্ম সনদ বলা হয়? ব্যাখ্যা করো।",
          "explanation": "নিবন্ধনপত্রকে কোম্পানির জন্ম সনদ বলা হয়। প্রয়োজনীয় দলিলপত্র জমা ও আবেদন ফরম পূরণপূর্বক উদ্যোক্তাগণ কোম্পানি নিবন্ধকের কাছ থেকে নিবন্ধনপত্র সংগ্রহ করেন। এরূপ পত্র কোম্পানির আইনগত সত্তাকে নির্দেশ করে। এরূপ দলিল পাওয়ার পরপরই প্রাইভেট লিমিটেড কোম্পানি কাজ শুরু করতে পারে। তাই একে কোম্পানির জন্মসনদ বলা হয়ে থাকে।"
        },
        {
          "label": "গ",
          "question": "উদ্দীপকে মি. অরণ্যের ব্যবসায়টি মালিকানার দিক বিচারে কোন ধরনের? ব্যাখ্যা করো।",
          "explanation": "জাউদ্দীপকের মি. অরণ্যের ব্যবসায়টি মালিকানার দিক বিচারে একটি একমালিকানা ব্যবসায়। এ ধরনের ব্যবসায় একক মালিকানার ভিত্তিতে গড়ে ওঠে। এক্ষেত্রে মালিক একাই ব্যবসায়ে মূলধন বিনিয়োগ ও পরিচালনা করেন। এছাড়া ব্যবসায়ের ঝুঁকি ও মুনাফা তিনি একাই গ্রহণ করেন। উদ্দীপকের মি. অরণ্য একজন উদীয়মান লেখক। তার রচিত বিভিন্ন উপন্যাস পাঠকদের মধ্যে জনপ্রিয়তা পায়। তাই তিনি নিজের সঞ্চয় ও ব্যাংক ঋণ নিয়ে 'মধুমতি পাবলিশার্স' নামে একটি প্রকাশনা প্রতিষ্ঠান গঠন করেন। প্রতিষ্ঠানটি তিনি একাই পরিচালনা করেন। এক্ষেত্রে, মুনাফা হলে মি. অরণ্য একাই তা গ্রহণ করে। আবার ব্যবসায়ের ক্ষতি হলে তিনি একাই তা বহন করেন। তার ব্যবসায়ের এসব বৈশিষ্ট্য একমালিকানা ব্যবসায়ের সাথে মিলে যায়। তাই বলা যায় মালিকানার ভিত্তিতে মি. অরণ্যের ব্যবসায়টি একটি একমালিকানা ব্যবসায়।"
        },
        {
          "label": "ঘ",
          "question": "মি. অরণ্যের ব্যবসায়টির কোন বৈশিষ্ট্যের কারণে ব্যাংকের টাকা পরিশোধ করতে গিয়ে বাড়ি ও জমি বিক্রি করতে বাধ্য হলেন? যুক্তিসহ নিজের মতামত দাও।",
          "explanation": "মি. অরণ্যের ব্যবসায়টির অসীম দায় বৈশিষ্ট্যের কারণে ব্যাংকের ঋণ পরিশোধ করতে তিনি তার জমি ও বাড়ি বিক্রি করতে বাধ্য হন। একমালিকানা ব্যবসায়ের মালিকের দায় অসীম। এ দায় ব্যক্তিগতভাবে মালিককে বহন করতে হয়। এক্ষেত্রে বিনিয়োগকৃত মূলধনের বাইরেও - তার দায় তৈরি হয়। ফলে এ ধরনের ব্যবসায়ে দায় মেটাতে মালিকের ব্যক্তিগত সম্পত্তিও ক্ষতিগ্রস্ত হতে পারে। উদ্দীপকের মি. অরণ্য একজন উদীয়মান লেখক। তাছাড়া তিনি 'মধুমতি পাবলিশার্স' নামক প্রকাশনীর স্বত্বাধিকারী। কিন্তু হঠাৎ আগুন লেগে তার প্রতিষ্ঠানটি সম্পূর্ণরূপে পুড়ে যায়। ফলে ব্যাংকের ঋণ পরিশোধ করতে তাকে তার গ্রামের বাড়ি ও জমি বিক্রি করে দিতে হয়। মি. অরণ্য ব্যবসায়ের একমাত্র মালিক। তাই ব্যবসায়ের দায় মানে তার নিজস্ব দায়।, যার কারণে ব্যবসায়ের বাইরেও তার অন্য সকল ব্যক্তিগত সম্পত্তি দায়বদ্ধ হয়। আগুন লেগে সবকিছু পুড়ে যাওয়ায় তিনি ব্যবসায়ের সম্পত্তি থেকে দায় মেটাতে পারেননি। এজন্য তাকে বাড়ি' বিক্রি করে ব্যাংকের ঋণ পরিশোধ করতে হয়। এক্ষেত্রে, তার ব্যক্তিগত সম্পত্তিও 'ক্ষতিগ্রস্ত হয়েছে। তাই বলা যায়, মি. অরণ্য অসীম দায়ের কারণে ব্যাংকের টাকা পরিশোধ করতে তার গ্রামের বাড়ি ও জমি বিক্রি করতে বাধ্য হন।"
        }
      ]
    },
    {
      "number": "9",
      "uddipok": "দত্তপুর গ্রামে ৮০ জন কৃষক পণ্য উৎপাদন, ক্রয় ও বিক্রয়ের উদ্দেশ্যে 'একতা' নামের একটি সমবায় সমিতি গঠন করে। সমিতিতে প্রত্যেক সদস্যের শেয়ার সমান। এ বছর সমিতিটি ১০ লক্ষ টাকা মুনাফা অর্জন করে। সমবায় আইন অনুযায়ী তারা অর্জিত মুনাফা নিজেদের মধ্যে বণ্টন করে নেয়।",
      "tag": "DCC 25",
      "sub_questions": [
        {
          "label": "ক",
          "question": "সমবায় সমিতির উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে।"
        },
        {
          "label": "খ",
          "question": "\"প্রত্যক্ষ সেবা সংরক্ষণ অযোগ্য\"-ব্যাখ্যা করো।",
          "explanation": "মুনাফা অর্জনের উদ্দেশ্যে গ্রাহকদের সরাসরি কোনো সেবা দেওয়াকে প্রত্যক্ষ সেবা বলে। এ ধরনের সেবা গ্রাহকের উপস্থিতিতে দেওয়া হয়। এটি দেখা বা স্পর্শ করা যায় না। এ সেবা যখন প্রয়োজন হয় কেবল তখনই তার সুবিধা নেওয়া হয়। এজন্য প্রত্যক্ষ সেবা সংরক্ষণ অযোগ্য।"
        },
        {
          "label": "গ",
          "question": "উদ্দীপকে বর্ণিত সংগঠনটি কোন প্রকারের সমবায় সমিতি? ব্যাখ্যা করো।",
          "explanation": "নিম্নের অনুরূপঃ উদ্দীপকের প্রতিষ্ঠানটি সদস্যদের প্রকৃতি বিচারে উৎপাদক সমবায় - সমিতি। কয়েকজন উৎপাদক নিজেদের আর্থ-সামাজিক উন্নয়নে উৎপাদন ও বিক্রির কাজকে বেশি ফলপ্রসূ করতে উৎপাদক সমবায় সমিতি গড়ে তোলে। মুহাজন ও মধ্যস্থব্যবসায়ীদের কাছ থেকে রক্ষা পেতে ক্ষুদ্র উৎপাদকরা এ সমিতি গঠন করে থাকে। এ সমিতির মাধ্যমে বৃহদায়তন উৎপাদন সুবিধা পাওয়া যায়। উদ্দীপকের কুমিল্লা জেলার নিমসার এলাকার সবজি চাষিরা নিজেদের আর্থ-সামাজিক উন্নয়নের জন্য একটি সমবায় সমিতি গঠন করে। সংগঠনটির মাধ্যমে তারা উৎপাদিত সবজি স্থানীয় বাজারের সাথে শহরের বাজারেও বিক্রি করে। এতে তাদের মধ্যস্থব্যবসায়ীদের কোনো প্রকার সাহায্য নিতে হচ্ছে না। আবার, সরাসরি বিক্রির ফলে তারা পণ্যের ভালো দামও পাচ্ছে। এছাড়াও তারা সংগঠনটির সহায়তায় একত্রিত হয়ে উৎপাদন বাড়াতে পারছে। এসব বৈশিষ্ট্য উৎপাদক সমবায় সমিতির সাথে মিলে যায়। সুতরাং, উদ্দীপকে বর্ণিত প্রতিষ্ঠানটি উৎপাদক সমবায় সমিতি।"
        },
        {
          "label": "ঘ",
          "question": "'একতা' সমবায় সমিতির প্রত্যেক সদস্যের প্রাপ্ত মুনাফার পরিমাণ নির্ণয় করো।",
          "explanation": "'একতা' সমবায় সমিতির প্রত্যেক সদস্যের প্রাপ্ত মুনাফা হচ্ছে ১০,২৫০ টাকা। সমবায় আইন ২০০১ অনুযায়ী, সমবায় সমিতির মুনাফার ন্যূনতম ১৫% সংরক্ষিত তহবিল ও ৩% উন্নয়ন তহবিলে জমা রাখতে হয়। তবে উপবিধিতে উল্লেখ থাকলে বিভিন্ন উদ্দেশ্যে সর্বোচ্চ আরও ১০% জমা রাখা যায়। এক্ষেত্রে অবশিষ্ট মুনাফা সমান ভাগে অথবা শেয়ার অনুপাতে লভ্যাংশ আকারে বণ্টন করা যায়। উদ্দীপকের দত্তপুর গ্রামের ৮০ জন কৃষক মিলে 'একতা' নামে একটি সমবায় সমিতি গড়ে তোলে। সমিতিটির প্রত্যেক সদস্যের শেয়ার সমান। এ বছর সমিতিটি ১০,০০,০০০ টাকা মুনাফা অর্জন করে। সমবায় আইন অনুযায়ী তারা মুনাফা বণ্টন করে। এক্ষেত্রে তারা (১৫% + ৩%) বা ১৮% মুনাফা জমা রাখার পর বণ্টনযোগ্য মুনাফা হবে মোট মুনাফার (১০০% - ১৮%) বা ৮২%। মোট মুনাফার এক্ষেত্রে বণ্টনযোগ্য মুনাফা হবে (১০,০০,০০০ × ৮২%) বা ৮,২০,০০০ টাকা। সমিতিটিতে প্রত্যেক সদস্যের শেয়ার সংখ্যা সমান। তাই অর্জিত মুনাফা ৮০ ভাগে ভাগ হবে। এক্ষেত্রে সমিতিটি থেকে একজন সদস্য পাবে (৮,২০,০০০÷৮২) বা ১০,২৫০ টাকা। সুতরাং, উক্ত সমিতিটি থেকে প্রত্যেক সদস্য ১০,২৫০ টাকা মুনাফা পাবে।"
        }
      ]
    },
    {
      "number": "10",
      "uddipok": "খুলনা শহরের একটি মহল্লায় ৫০ জন বাসিন্দা ন্যায্যমূল্যে পণ্য পাওয়ার জন্য 'আশার আলো' নামে একটি সমবায় সমিতি গঠন করে একটি দোকান দেন। মি. রহিম উক্ত সমিতির একজন সদস্য। সমিতির মোট বিক্রয়ের পরিমাণ ১০,০০,০০০ টাকা। মি. রহিম ঐ সমিতি থেকে, ২,০০,০০০ টাকার পণ্য ক্রয় করেছেন। সমিতির বণ্টনযোগ্য মুনাফার পরিমাণ ১,০০,০০০ টাকা।",
      "tag": "DCC 25",
      "sub_questions": [
        {
          "label": "ক",
          "question": "সমবায় ব্যাংক কী?",
          "explanation": "কয়েকটি ক্ষুদ্র সমবায় ঋণদান সমিতি একত্র হয়ে নিজেদের আর্থিক প্রয়োজন পূরণের লক্ষ্যে যে ব্যাংকিং প্রতিষ্ঠান গড়ে তোলে, তাকে সমবায় ব্যাংক বলে।"
        },
        {
          "label": "খ",
          "question": "\"একতাই বল সমবায়ের মূলমন্ত্র\"-ব্যাখ্যা করো।",
          "explanation": "সকলে মিলে একভাবে, একমনে ও একত্রে চলার প্রবণতাকে একতা বলে। দরিদ্র ও সমমনা ব্যক্তিরা নিজেদের পারস্পরিক কল্যাণে সমবায় গঠন করেন। তাই সফলতা লাভের জন্য সব অবস্থাতেই এর, সদস্যদের ঐক্যবদ্ধ থাকতে হয়। এতে তাদের কেউ ঠকাতে পারে না। এজন্যই বলা হয়, একতাই বল সমবায় সমিতির মূলমন্ত্র।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের সমবায় সমিতি? ব্যাখ্যা করো।",
          "explanation": "উদ্দীপকের উল্লেখিত 'আশার আলো' নামক প্রতিষ্ঠানটি একটি ভোক্তা সমবায় সমিতি। পণ্য কেনার সুবিধা পাওয়ার জন্য একই এলাকার সমশ্রেণির কয়েকজন ভোক্তা মিলে এই সমবায় সমিতি গঠন করেন। এ সমিতির মাধ্যমে তারা ন্যায্যমূল্যে উন্নতমানের পণ্যসামগ্রী সংগ্রহ করতে পারেন। এতে মধ্যস্থব্যবসায়ীদের কাছে যেতে হয় না। ফলে এ সমিতির সদস্যরা ন্যায্যমূল্যে পণ্য কিনে লাভবান হয়। উদ্দীপকের খুলনা শহরের ৫০ জন বাসিন্দা মিলে 'আশার আলো' নামে একটি সমবায় সমিতি গঠন করেন। এক্ষেত্রে ন্যায্যমূল্যে পণ্য পাওয়ার জন্য তারা একটি দোকান দেন। তারা প্রয়োজনীয় ভোগ্য পণ্য সরাসরি কোম্পানি থেকে কিনে আনেন। এরপর সদস্যদের মধ্যে তা বিক্রি করেন। ফলে তারা সমিতির মাধ্যমে ন্যায্যমূল্যে পণ্য কিনতে পারেন। এতে সদস্যরা আর্থিকভাবে লাভবান হন। এসব বৈশিষ্ট্য ভোক্তা সমবায় সমিতির কাজের আওতায় পড়ে। সুতরাং, উদ্দীপকের 'আশার আলো' ভোক্তা সমবায় সমিতির অন্তর্ভুক্ত।"
        },
        {
          "label": "ঘ",
          "question": "উদ্দীপকের বর্ণনানুযায়ী মি. রহিম কত টাকা মুনাফা পাবেন? নির্ণয় করো।",
          "explanation": "উদ্দীপকের বর্ণনানুযায়ী মি. রহিম ২০,০০০ টাকা মুনাফা পাবেন। ভোক্তা সমবায় সমিতিতে সদস্যরা বছর শেষে লভ্যাংশ পেয়ে থাকেন। এক্ষেত্রে মোট ক্রয়ের ওপর ভিত্তি করে তাদের, লভ্যাংশ দেওয়া হয়। মোট ক্রয়ের হিসাব রাখার জন্য অনেক সময় টোকেন বা কার্ড ইস্যু করা হয়। উদ্দীপকের মি. রহিম 'আশার আলো' নামক ভোক্তা সমবায় সমিতির সদস্য। সমিতিটির মোট বিক্রির পরিমাণ ১০,০০,০০০ টাকা। মি. রহিম সমিতিটি থেকে ২,০০,০০০ টাকার পণ্য কিনেছেন। সমিতির বণ্টনযোগ্য মুনাফা ১,০০,০০০ টাকা। এক্ষেত্রে মি. রহিম পণ্য ক্রয়ের ওপর মুনাফা পাবেন। তার ক্রয়ের পরিমাণ মোট বিক্রয়ের (২,০০,০০০/১০,০০,০০০) × ১০০ বা ২০%। অর্থাৎ, তিনি বণ্টনযোগ্য মুনাফার ২০ শতাংশ মুনাফা পাবেন। সুতরাং, অর্জিত মুনাফা থেকে পণ্য কেনার অনুপাত বিবেচনায় মি. রহিম ২০,০০০ টাকা মুনাফা পাবেন।"
        }
      ]
    },
    {
      "number": "11",
      "uddipok": "জনাব নাজমুস সাকিব মিরপুরে ABC নামক পোশাক কারখানার মালিক। তিনি বিভিন্ন অর্থসংস্থানকারী প্রতিষ্ঠান থেকে অর্থসংস্থান করে পণ্য উৎপাদন করেন এবং নির্ধারিত সময়ে ঋণের অর্থ পরিশোধও করেন। তার শিল্পপ্রতিষ্ঠানের বর্জ্য পার্শ্বের নদীতে ফেলেন। ফলে নদীর পানি ব্যবহারের অনুপযোগী হয়ে জনস্বাস্থ্যের জন্য হুমকির কারণ হয়ে দাঁড়িয়েছে",
      "tag": "DCC 25",
      "sub_questions": [
        {
          "label": "ক",
          "question": "ব্যবসায় মূল্যবোধ কী?",
          "explanation": "ব্যবসায়ের পরিচালনাগত বিষয়ে ভালো-মন্দ দিক সম্পর্কে স্থায়ীভাবে গড়ে ওঠা বিশ্বাস, ধ্যান-ধারণা, মতামত প্রভৃতি বিষয়কে ব্যবসায় মূল্যবোধ বলে।"
        },
        {
          "label": "খ",
          "question": "ব্যবসায়ে নৈতিকতা বলতে কী বোঝায়? ব্যাখ্যা করো।",
          "explanation": "ব্যবসায়ের ক্ষেত্রে উচিত-অনুচিত মেনে চলা বা ভালোকে নেওয়া ও মন্দকে এড়িয়ে চলাই হলো ব্যবসায় নৈতিকতা। আইন মেনে ব্যবসায় চালানো আবশ্যক। আবার, নীতি বা আদর্শ মেনে (করণীয় ও বর্জনীয়) ব্যবসায় পরিচালনা করাও অপরিহার্য। সঠিক মাপে পণ্য দেওয়া, ন্যায্যমূল্যে পণ্য বিক্রি করা, ক্রেতাদের সাথে উত্তম আচরণ প্রভৃতি ব্যবসায় নৈতিকতার আওতায় পড়ে।"
        },
        {
          "label": "গ",
          "question": "জনাব নাজমুস সাকিব সমাজের কোন পক্ষের প্রতি দায়িত্ব পালন করেছেন? ব্যাখ্যা করো।",
          "explanation": "জনাব নাজমুস সাকিব নির্ধারিত সময়ে ঋণের অর্থ পরিশোধের মাধ্যমে পাওনাদারদের প্রতি দায়িত্ব পালন করেছেন। পাওনাদার ও ঋণদাতাদের কারণে ব্যবসায়ের কাজ নিরবচ্ছিন্নভাবে পরিচালিত হয়। প্রাপ্ত ঋণের সাহায্যে একজন ব্যবসায়ী প্রতিষ্ঠানের বিভিন্ন খরচ মেটান। এজন্য ব্যবসায়কে তাদের প্রতিও কিছু দায়িত্ব পালন করা উচিত। এক্ষেত্রে সঠিক সময়ে ঋণের অর্থ ও সুদ পরিশোধ করা ব্যবসায়ের একটি দায়িত্ব। উদ্দীপকের জনাব নাজমুস সাকিব মিরপুরের 'ABC' নামক পোশাক কারখানার মালিক। তিনি তার ব্যবসায়ে বিভিন্ন অর্থসংস্থানকারী প্রতিষ্ঠান থেকে অর্থসংস্থান করেন। এতে তিনি নিরবচ্ছিন্নভাবে কারখানাটি পরিচালনা করতে পারেন। তিনি নির্ধারিত সময়ে ঋণের অর্থ পরিশোধও করেন। এর মাধ্যমে তিনি এ অর্থসংস্থানকারী প্রতিষ্ঠানগুলোর সাথে লেনদেনে স্বচ্ছতা নিশ্চিত করছেন। তার এই কাজ ঋণদাতাদের প্রতি দায়িত্বের অন্তর্ভুক্ত। তাই বলা যায়, জনাব নাজমুস সাকিব পাওনাদারদের প্রতি দায়িত্ব পালন করেছেন।"
        },
        {
          "label": "ঘ",
          "question": "\"উদ্দীপকে বর্ণিত ABC নামক কারখানাটি পরিবেশের জন্য মারাত্মক ক্ষতিকর\"-উক্তিটি যুক্তিসহকারে উপস্থাপন করো।",
          "explanation": "\"উদ্দীপকে বর্ণিত 'ABC' নামক কারখানাটি পরিবেশের জন্য মারাত্মক ক্ষতিকর\"- উক্তিটি যথার্থ। শিল্পপ্রতিষ্ঠানের বর্জ্য বেশিরভাগ ক্ষেত্রে অপরিশোধিত অবস্থায় জলাশয়ে ফেলা হয়। এতে পানি দূষণ হয়। দূষিত পানি ব্যবহারের ফলে মানুষ ডায়রিয়া, জন্ডিস, টাইফয়েড প্রভৃতি পানিবাহিত রোগে আক্রান্ত হয়। তাছাড়া এর কারণে জলজ প্রাণীর ক্ষতি হয়। উদ্দীপকের জনাব নাজমুস সাকিব মিরপুরের 'ABC' নামক পোশাক কারখানার মালিক। তিনি তার শিল্পপ্রতিষ্ঠানের বর্জ্য পাশের নদীতে ফেলেন। এতে নদীর পানি দূষিত হয়। ফলে তা জনস্বাস্থ্যের জন্য হুমকির কারণ হয়ে দাঁড়িয়েছে। এক্ষেত্রে নদীর দূষিত পানি ব্যবহারের ফলে মানুষ ডায়রিয়া, জন্ডিস, টাইফয়েড প্রভৃতি রোগে আক্রান্ত হবে। বর্জ্যে থাকা ক্ষতিকারক রাসায়নিক পদার্থের কারণে মাছ ও অন্যান্য জলজ প্রাণী মারা যাবে। এতে জীববৈচিত্র্য নষ্ট হবে। আবার মাছ মারা যাওয়ায় মানুষের খাদ্যাভাসে আমিষের অভাব সৃষ্টি হবে। এছাড়াও এসব বর্জ্য সমুদ্রে গিয়ে মিশে সমুদ্রকেও দূষিত করবে। তাই বলা যায়, উদ্দীপকে বর্ণিত 'ABC' নামক কারখানাটি পরিবেশের জন্য মারাত্মক ক্ষতিকর।"
        }
      ]
    }
  ]
}