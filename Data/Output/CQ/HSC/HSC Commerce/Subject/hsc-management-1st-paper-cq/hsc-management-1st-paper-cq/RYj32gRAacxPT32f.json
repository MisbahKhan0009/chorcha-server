{
  "title": "যশোর বোর্ড ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. রায়ান ঢাকায় লালবাগের একজন বড় ফল ব্যবসায়ী। তিনি নবাবগঞ্জ ও রাজশাহীর বিভিন্ন আমবাগান হতে আম সংগ্রহ করেন। অতঃপর তিনি আমের আকার ও গুনাগুন ভেদে কয়েকটি শ্রেণীতে আম ভাগ করেন। তিনি ট্রাকে করে আম ঢাকায় নিয়ে আসেন। তিনি আম সংরক্ষণের জন্য পৃথক পৃথক ব্যবস্থা গড়ে তোলেন। তিনি পৃথক আম দেশের বিভিন্ন বাজারে বিক্রয় করে ভাল মুনাফা অর্জন করেন। সুনাম অর্জন করায় খুচরা ফল ব্যবসায়ীরা তার নিকট হতে ফল কিনতে আগ্রহী হয়ে ওঠেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে উৎপাদন ও বন্টন সহ সকল বৈধ অর্থনৈতিক কর্মকান্ডকে ব্যবসায় বলে।"
        },
        {
          "label": "খ",
          "question": "",
          "explanation": "পরিবহন স্থানগত উপযোগ সৃষ্টি করে। উৎপাদন স্থল থেকে ভোক্তার কাছে পণ্য প্রেরণে স্থানগত উপযোগ সৃষ্টির কাজকেই পরিবহন বলে। পরিবহন ব্যবসায়ের অন্যতম গুরুত্বপূর্ণ কাজ। বিশ্বায়নের এ যুগে পৃথিবীর এক প্রান্তে উৎপাদিত পণ্য ব্যবহার বা ভোগ করেছে পৃথিবীর নানা প্রান্তের মানুষ। আর তা সম্ভব হচ্ছে পরিবহনের মাধ্যমে। পরিবহন দেশের অভ্যন্তরীণ ও বৈদেশিক উভয় প্রকার বাণিজ্যে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত আমের শ্রেণীবিভাগ ব্যবসার পর্যায়িতকরণ কার্য। পণ্যের আকার,রং, গুনাগুন ইত্যাদি অনুযায়ী পন্যকে ভাগ করাকে পর্যায়িতকরণ বলে। ব্যবসার ক্ষেত্রে পর্যায়িতকরণ কাজ খুবই গুরুত্বপূর্ণ। কেননা পর্যায়িতকারণের মাধ্যমে মান নির্ধারণের প্রক্রিয়া বাস্তবের রূপ লাভ করে। উদ্দীপকে মি. রায়ান ঢাকায় লালবাগের একজন বড় ফল ব্যবসায়ী। তিনি নবাবগঞ্জ ও রাজশাহীর বিভিন্ন আমবাগান হতে আম সংগ্রহ করেন। অতঃপর তিনি আমের আকার ও গুনাগুন ভেদে কয়েকটি শ্রেণীতে আম ভাগ করেন। তিনি ট্রাকে করে আম ঢাকায় নিয়ে আসেন। রাইয়ানের এরূপ শ্রেণীবিন্যাসের কাজটি ব্যবসায়ীর পর্যায়িতকরন কাজের সাথে সামঞ্জস্যপূর্ণ। তাই বলা যায়, উদ্দীপকে বর্ণিত আম এর শ্রেণীবিভাগ ব্যবসায়ের পর্যায়িতকরণ কার্য।"
        },
        {
          "label": "ঘ",
          "question": "",
          "explanation": "মি. রাইয়ানের গুদামজাতকরণ ব্যবস্থা ব্যবসায় সাফল্য লাভের জন্য খুবই প্রয়োজনীয়।  উৎপাদন থেকে ভোগের মধ্যবর্তী সময়ে বিনষ্ট হওয়ার হাত থেকে রক্ষার জন্য ব্যবসায়ীগণ পন্য সংরক্ষণের যে ব্যবস্থা গ্রহণ করে থাকে তাকে গুদামজাতকরন বলে। এর মাধ্যমে ব্যবসায়ের সময়গত উপযোগ সৃষ্টি হয়। অর্থাৎ এই পদ্ধতির মাধ্যমে এক মৌসুমে উৎপাদিত পণ্য অন্য মৌসুমে ভোগ করা যায়।   উদ্দীপকে মি. রাইয়ান ঢাকায় লালবাগের একজন বড় ফল ব্যবসায়ী। তিনি নবাবগঞ্জ ও রাজশাহীর বিভিন্ন আমবাগান হতে আম সংগ্রহ করেন। অতঃপর তিনি আমের আকার ও গুনাগুন ভেদে কয়েকটি শ্রেণীতে আম ভাগ করেন। তিনি ট্রাকে করে আম ঢাকায় নিয়ে আসেন। তিনি আম সংরক্ষণের জন্য পৃথক পৃথক ব্যবস্থা গড়ে তোলেন। তিনি পৃথক আম দেশের বিভিন্ন বাজারে বিক্রয় করে ভাল মুনাফা অর্জন করেন। সুনাম অর্জন করায় খুচরা ফল ব্যবসায়ীরা তার নিকট হতে ফল কিনতে আগ্রহী হয়ে ওঠেন। গুদামজাতকরণ এর মাধ্যমে দীর্ঘদিন ধরে আম সংরক্ষণ করে রাখা যায়। এতে আমের গুণগতমান অক্ষুন্ন থাকে। ফলে গ্রাহকদের নিকট এর চাহিদা বেড়ে যায়। উদ্দীপকের রাইয়ান ও এমন ধরনের ব্যবসায়ী যিনি আম ক্রয় করে সেগুলো সংরক্ষণের ব্যবস্থা গ্রহণ করেন। এক্ষেত্রে তিনি উক্ত আম জনগণের চাহিদা মোতাবেক সরবরাহ করতে পারবেন এবং তিনি আর্থিকভাবে লাভবান হবেন।  তাই বলা যায়, রাইয়ানের গুদামজাতকরণ ব্যবস্থা সাফল্যের জন্য খুবই উপযোগী।"
        }
      ]
    },
    {
      "number": "2",
      "uddipok": "মি. জামান বিদেশি ইলেকট্রিক সামগ্রীর এজেন্ট হিসেবে ব্যবসায় করে আসছেন। তিনি প্রচার কার্যের পাশাপাশি স্থানীয় পর্যায়ে পণ্য পৌঁছে দেওয়ার সকল কার্যক্রম সম্পন্ন করেন। তিনি ইলেকট্রনিক্স সামগ্রীর বিশাল বাজার লক্ষ্য করে আরো কয়েকজন দেশি ও বিদেশী উদ্যোক্তার সাথে চুক্তি করে ঢাকার আশুলিয়ায় বড় আকারের ইলেকট্রিক সামগ্রী উৎপাদনের কারখানা গড়ে তোলেন। বর্তমানে কারখানাটিতে টিভি, ফ্রিজ, জেনারেটর ও অন্যান্য নিত্য প্রয়োজনীয় ইলেকট্রনিক্স সামগ্রী তৈরি হচ্ছে। উক্ত পন্য দেশ-বিদেশে বিক্রি ও রপ্তানি করে প্রচুর মুনাফা অর্জিত হচ্ছে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "বিদেশ থেকে পণ্য সামগ্রি ক্রয় করে আনাকে আমদানি ব্যবসায় বলে।"
        },
        {
          "label": "খ",
          "question": "",
          "explanation": "মানুষের জীবন ও সম্পত্তি ঘিরে যে ঝুঁকি ও অনিশ্চয়তা বিদ্যমান তার বিপক্ষে আর্থিক প্রতিরক্ষামূলক ব্যবস্থাকে বীমা বলে। মূলত ঝুঁকি থেকেই বীমার উৎপত্তি হয়েছে। ব্যবসার ক্ষেত্রে পন্য দ্রব্য উৎপাদন ও বন্টনের বিভিন্ন পর্যায়ে ঝুঁকি ও অনিশ্চয়তা বিদ্যমান। এ ধরনের ঝুঁকির কারণে ব্যবসায় প্রচুর আর্থিক ক্ষতি হতে পারে। বীমা ব্যবসায়ের ক্ষেত্রে বিদ্যমান এসব আর্থিক ক্ষতি দূরীকরণে সহায়তা করে। অর্থাৎ বীমা চুক্তির শর্ত অনুযায়ী বীমা গ্রহীতা ক্ষতিগ্রস্ত হলে বীমাকারী চুক্তি অনুযায়ী ক্ষতিপূরণ প্রদানের বাধ্য থাকে। আর এভাবেই বীমা ব্যবসায়ের ঝুঁকিগত প্রতিবন্ধকতা দূরীকরণের সহায়তা করে।"
        },
        {
          "label": "গ",
          "question": "",
          "explanation": "উদ্দীপকের মি. জামানের প্রথম পর্যায়ের কার্যক্রমটি হচ্ছে ব্যবসার আওতা বিবেচনায় বাণিজ্য। শিল্পে উৎপাদিত পণ্য প্রকৃত ভোগকারী বা ব্যবহারকারীদের নিকট প্রেরণের ক্ষেত্রে সম্পাদিত কার্যসমষ্টিকে বাণিজ্য বলে। বাণিজ্য হলো ব্যবসায়ের বন্টনকারী শাখা। অর্থাৎ ব্যবসার ক্ষেত্রে শিল্প উৎপাদিত পণ্য প্রকৃত ভোক্তা বা ব্যবহারকারীদের নিকট বন্টন করাই বাণিজ্যের কাজ। উদ্দীপকে মি. জামান বিদেশি ইলেকট্রিক সামগ্রীর এজেন্ট হিসেবে ব্যবসায় করে আসছেন। তিনি প্রচার কার্যের পাশাপাশি স্থানীয় পর্যায়ে পণ্য পৌঁছে দেওয়ার সকল কার্যক্রম সম্পন্ন করেন।উক্ত সরবরাহ জনিত কাজটির ব্যবসায় বাণিজ্য শাখার অন্তর্ভুক্ত। তাই বলা যায়, উদ্দীপকে জামানের প্রথম পর্যায়ে কার্যক্রমটি ব্যবসার আওতা বিবেচনায় বাণিজ্য।"
        },
        {
          "label": "ঘ",
          "question": "",
          "explanation": "শিল্প উদ্দীপকের প্রতিষ্ঠানকে সমৃদ্ধ করেছে- উক্তিটি যথার্থ। যে প্রক্রিয়ায় প্রাকৃতিক সম্পদের রূপগত উপযোগ সৃষ্টি করে মানুষের ব্যবহার উপযোগী পণ্যে পরিণত করা হয় তাকে শিল্প বলে। শিল্প রূপগত উপযোগ সৃষ্টি করে এবং এটি ব্যবসায়ের উৎপাদনকারী শাখা। যেমন: তুলো থেকে সুতা, সুতা থেকে কাপড়, কাপড় থেকে পোশাক, আম থেকে জুস ইত্যাদি। উদ্দীপকে মি. জামান বিদেশি ইলেকট্রিক সামগ্রীর এজেন্ট হিসেবে ব্যবসায় করে আসছেন। তিনি প্রচার কার্যের পাশাপাশি স্থানীয় পর্যায়ে পণ্য পৌঁছে দেওয়ার সকল কার্যক্রম সম্পন্ন করেন। তিনি ইলেকট্রনিক্স সামগ্রীর বিশাল বাজার লক্ষ্য করে আরো কয়েকজন দেশি ও বিদেশী উদ্যোক্তার সাথে চুক্তি করে ঢাকার আশুলিয়ায় বড় আকারের ইলেকট্রিক সামগ্রী উৎপাদনের কারখানা গড়ে তোলেন। বর্তমানে কারখানাটিতে টিভি, ফ্রিজ, জেনারেটর ও অন্যান্য নিত্য প্রয়োজনীয় ইলেকট্রনিক্স সামগ্রী তৈরি হচ্ছে। উক্ত পন্য দেশ-বিদেশে বিক্রি ও রপ্তানি করে প্রচুর মুনাফা অর্জিত হচ্ছে। শিল্পের মাধ্যমে প্রকৃতি প্রদত্ত সম্পদ গুলোর রূপ পরিবর্তিত করে মানুষের চাহিদা অনুযায়ী পণ্য তৈরি করা হয়। তাই শিল্পের মাধ্যমে প্রকৃতি প্রদত্ত সম্পদ গুলো আহরণ, উত্তোলন ও নিষ্কাশন করা হয়। শিল্প ব্যতীত কখনোই উৎপাদন কার্য বাস্তবায়ন করা যায় না। কেননা শিল্পের মাধ্যমে প্রকৃতি সম্পদের ব্যবহার নিশ্চিত হয়,জনগণের চাহিদা পূরণ হয় এবং প্রাতিষ্ঠানিক উন্নয়ন সাধিত হয়। তাই বলা যায় শিল্পই উদ্দীপকের প্রতিষ্ঠানকে সমৃদ্ধ করেছে।"
        }
      ]
    },
    {
      "number": "3",
      "uddipok": "মিসেস সানজানা সিলেটের জমি লিজ করে চা বাগান করেছেন। তিনি আরো কিছু জমির লিজ নিয়ে কমলালেবুর বাগান করেছেন। চা ও কমলালেবুর বাগানে আর্থিক উন্নয়নের জন্য অর্থ প্রয়োজন। অর্থের সংস্থান হলে বাগান হতে চা ও কমলালেবু উৎপাদন করে আর্থিক মুনাফা অর্জনের মাধ্যমে দেশের অর্থনৈতিক উন্নয়নের ভূমিকা রাখা সম্ভব হবে। কিন্তু ব্যাংক ঋণের জটিলতা থাকায় ঋণ নেওয়া সম্ভব হচ্ছে না এবং অন্যদেরকে বিনিয়োগে উৎসাহিত করার চেষ্টাও তিনি ব্যর্থ হয়েছেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যে সকল অবস্থার মধ্য দিয়ে মানুষ বেঁচে থাকে ও জীবনধারন করে তাকে পরিবেশ বলে।"
        },
        {
          "label": "খ",
          "question": "",
          "explanation": "কোন সমাজের মানুষের সংখ্যা, শিক্ষা ব্যবস্থা, জাতীয়তা, ধর্মীয় অনুভূতি, মূল্যবোধ ও নৈতিকতা, আচার-আচরণ, ভাষা, সংস্কৃতি, ঐতিহ্য, সুনাম ও সুখ্যাতি বিভিন্ন সামাজিক প্রতিষ্ঠান ইত্যাদির ওপর ভিত্তি করে যে পারিপার্শ্বিকতা গড়ে ওঠে তাকে সামাজিক পরিবেশ বলে। সমাজ বলতে পরস্পর নির্ভরশীল মানব গোষ্ঠীকে বোঝানো হয়। সামাজিক পরিবেশ ব্যবসায় পরিবেশকে দারুন ভাবে প্রভাবিত করে। যেমন- বাংলাদেশ সহ মধ্যপ্রাচ্যের অনেক দেশেই ধর্মীয় বিশ্বাসের কারণে মদ শিল্প গড়ে ওঠেনি। বাংলাদেশের জনসংখ্যা অধিক থাকায় সস্তা জনশক্তির কারণে পোশাক শিল্প প্রসার লাভ করেছে। সামাজিক পরিবেশের প্রধান উপাদান দুইটি। যথা: ১. সাংস্কৃতিক পরিবেশ ও ২. ধর্মীয় পরিবেশ।"
        },
        {
          "label": "গ",
          "question": "",
          "explanation": "মিসেস সানজানার সিলেটের চা ও কমলালেবুর বাগান করার পেছনে প্রাকৃতিক পরিবেশের ভূমিকা রয়েছে। কোন দেশের জলবায়ু, প্রকৃতি, মৃত্তিকা, নদ নদী, আয়তন, অবস্থান ইত্যাদির সমন্বয়ে যে পরিবেশ গড়ে ওঠে তাকে প্রাকৃতিক পরিবেশ বলে। পৃথিবীর বিভিন্ন দেশের প্রাকৃতিক পরিবেশে বিচিত্র ধরনের। এসব উপাদানের পার্থক্যহেতু দেশের ব্যবসায়ীক কার্যকলাপ ও ভিন্নতা হয়ে থাকে। উদ্দীপকে মিসেস সানজানা সিলেটের জমি লিজ করে চা বাগান করেছেন। তিনি আরো কিছু জমির লিজ নিয়ে কমলালেবুর বাগান করেছেন। এক্ষেত্রে তিনি সিলেটের চা ও কমলালেবু উৎপাদনের জন্য মাটিকে গুরুত্ব দিয়েছেন, যা প্রাকৃতিক পরিবেশের উপাদান। তাই বলা যায়, মিসেস সানজানার সিলেটে চা ও কমলালেবুর বাগান করার পেছনে প্রাকৃতিক পরিবেশের ভূমিকা রয়েছে।"
        },
        {
          "label": "ঘ",
          "question": "",
          "explanation": "অর্থনৈতিক পরিবেশের ব্যাংক ঋণ উপাদানের অভাবে মিসেস সানজানা ব্যবসায় সফলকাম হতে পারছেন না। কোন দেশের জনগণের আয় ও সঞ্চয়, অর্থ ও ঋণ ব্যবস্থা, বিনিয়োগ, মূলধন ও জনসম্পদ ইত্যাদির ওপর ভিত্তি করে সে দেশে যে পরিবেশের সৃষ্টি হয়, তাকে অর্থনৈতিক পরিবেশ বলে। যে দেশে অভ্যন্তরীণ ও বৈদেশিক বিনিয়োগ ভালো, মূলধনের পরিমান ভালো, অর্থ ও ঋন ব্যবস্থা উন্নত সেই বেশ ব্যবসার ক্ষেত্রে ততই অগ্রগতি লাভ করতে পারে। উদ্দীপকে মিসেস সানজানা সিলেটের জমি লিজ করে চা বাগান করেছেন। তিনি আরো কিছু জমির লিজ নিয়ে কমলালেবুর বাগান করেছেন। চা ও কমলালেবুর বাগানে আর্থিক উন্নয়নের জন্য অর্থ প্রয়োজন। অর্থের সংস্থান হলে বাগান হতে চা ও কমলালেবু উৎপাদন করে আর্থিক মুনাফা অর্জনের মাধ্যমে দেশের অর্থনৈতিক উন্নয়নের ভূমিকা রাখা সম্ভব হবে। কিন্তু ব্যাংক ঋণের জটিলতা থাকায় ঋণ নেওয়া সম্ভব হচ্ছে না এবং অন্যদেরকে বিনিয়োগে উৎসাহিত করার চেষ্টাও তিনি ব্যর্থ হয়েছেন। অর্থ ছাড়া কোন ব্যবসায় পরিচালনা করা যায় না। প্রয়োজনীয় এই অর্থ ব্যক্তিগতভাবে বা ঋন করে সংগ্রহ করতে হয়। কেননা যে কোন দেশের অর্থনৈতিক উন্নয়নে পরিবেশ অর্থনৈতিক উপাদান গুলো অনুকূল উপস্থিতির দেশকে ব্যবসায় বাণিজ্যে উন্নত ও অনুপস্থিতির পেছনে ফেলে দিতে পারে। উদ্দীপকের মিসেস সানজানা তাই অর্থনৈতিক পরিবেশের ব্যাংক ঋণ উপাদানের অনুপস্থিতে ব্যবসায় উন্নয়ন করতে পারছে না। সুতরাং অর্থনৈতিক পরিবেশ এর ব্যাংক ঋণ উপাদানের অভাবে মিসেস সানজানা ব্যবসায় সফলকাম হতে পারছে না বলে আমি মনে করি।"
        }
      ]
    },
    {
      "number": "4",
      "uddipok": "মি. দুর্জয় পদ্মা সেতুর এক প্রান্তে একটি ফাস্টফুড এর দোকান চালু করেছেন। তিনি বেড়াতে আসা পর্যটকদের চাহিদা অনুযায়ী খাবার সরবরাহ করেন। সঠিকভাবে, সঠিক সময়ে পর্যটকদের চাহিদা অনুযায়ী খাবার ও সেবা প্রদানের জন্য ৬ জন কর্মচারী নিয়োগ করেছেন। তিনি পর্যটকদের চাহিদা অনুসারে খাবার যোগান দেওয়ায় অনেক সুনাম অর্জন করেছে। তিনি পদ্মা সেতুর অপরপ্রান্তে আরেকটি ফাস্টফুড এর দোকান স্থাপনের পরিকল্পনা করছেন। বর্তমানে তিনি একজন সফল ব্যবসায়ী।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে ক্রয় বিক্রয় সংক্রান্ত কাজকে পণ্য বিনিময় বলে।"
        },
        {
          "label": "খ",
          "question": "",
          "explanation": "মুনাফা অর্জনের উদ্দেশ্যে গ্রাহকদের প্রয়োজন পূরণের সমর্থ্য কোন কাজ, সুবিধা বা তৃপ্তি প্রধান কে প্রত্যক্ষ সেবা বলে। অর্থ উপার্জনের উদ্দেশ্যে স্বাধীন পেশায় নিয়োজিত ডাক্তার, উকিল, প্রকৌশলী প্রভৃতি পেশাজীবীগণ প্রত্যক্ষভাবে সেবা কর্ম বিক্রয় করেন। এদের কাজকে সাধারণভাবে ব্যবসায় আওতাধীন মনে করা হলেও প্রকৃত অর্থে তা পেশা বা বৃত্তি হিসেবে গণ্য হয়। অর্থাৎ সেবাদানের মাধ্যমে মুনাফা অর্জন করা হলো প্রত্যক্ষ সেবা।"
        },
        {
          "label": "গ",
          "question": "",
          "explanation": "উদ্দীপক অনুযায়ী দুর্জয়ের ব্যবসায়টি একমালিকানা ব্যবসায় সংগঠন। যে ব্যবসায় একজন মাত্র মালিক থাকে এবং যিনি নিজেই ব্যবসায় মূলধন বিনিয়োগ করেন, ঝুঁকি একাই গ্রহণ করেন, মুনাফা একাই ভোগ করেন, দায় একাই পরিশোধ করেন, ব্যবসা একাই পরিচালনা করেন তাকে এক মালিকানা ব্যবসা বলে। এই ব্যবসায়ীটির মালিক একজন থাকে বলে ব্যবসাটির আয়তন ছোট হয়। উদ্দীপকে মি. দুর্জয় পদ্মা সেতুর এক প্রান্তে একটি ফাস্টফুড এর দোকান চালু করেছেন। তিনি বেড়াতে আসা পর্যটকদের চাহিদা অনুযায়ী খাবার সরবরাহ করেন। সঠিকভাবে, সঠিক সময়ে পর্যটকদের চাহিদা অনুযায়ী খাবার ও সেবা প্রদানের জন্য ৬ জন কর্মচারী নিয়োগ করেছেন। তিনি পর্যটকদের চাহিদা অনুসারে খাবার যোগান দেওয়ায় অনেক সুনাম অর্জন করেছে। উক্ত ফাস্টফুডের দোকানটির মালিক একজন হওয়ায় ব্যবসায়ীটি এক মালিকানা ব্যবসায়ের সাথে সামঞ্জস্যপূর্ণ। তাই বলা যায়, দুর্জয়ের ব্যবসাটি একমালিকানা ব্যবসায়।"
        },
        {
          "label": "ঘ",
          "question": "",
          "explanation": "একমালিকানা ব্যবসায়ের প্রত্যক্ষ সম্পর্ক বৈশিষ্ট্যই দুর্জয়ের ব্যবসায়ীটিতে সফলতা এনে দিয়েছে। এক মালিকানা ব্যবসায় প্রত্যক্ষ সম্পর্ক বলতে মালিকের সাথে গ্রাহকের সরাসরি সম্পর্ককে বোঝায়। এক মালিকানা ব্যবসায় পরিসর ছোট হওয়ায় মালিকের সাথে গ্রাহকের সরাসরি সম্পর্ক গড়ে ওঠে। এতে ব্যবসার সফলতার সম্ভাবনা বেশি থাকে। উদ্দীপকে মি. দুর্জয় পদ্মা সেতুর এক প্রান্তে একটি ফাস্টফুড এর দোকান চালু করেছেন। তিনি বেড়াতে আসা পর্যটকদের চাহিদা অনুযায়ী খাবার সরবরাহ করেন। সঠিকভাবে, সঠিক সময়ে পর্যটকদের চাহিদা অনুযায়ী খাবার ও সেবা প্রদানের জন্য ৬ জন কর্মচারী নিয়োগ করেছেন। তিনি পর্যটকদের চাহিদা অনুসারে খাবার যোগান দেওয়ায় অনেক সুনাম অর্জন করেছে। তিনি পদ্মা সেতুর অপরপ্রান্তে আরেকটি ফাস্টফুড এর দোকান স্থাপনের পরিকল্পনা করছেন। বর্তমানে তিনি একজন সফল ব্যবসায়ী। এক মালিকানা ব্যবসায় একটি জনপ্রিয় ব্যবসায়। শুধু মালিকের ইচ্ছা এবং সামান্য পরিমাণ মূলধন থাকলেই এ ধরনের ব্যবসায় খুব সহজেই গঠন করা যায় । মালিক একা এই ব্যবসায় পরিচালনা করে বিধায় গ্রাহকের সাথে তার সরাসরি সম্পর্ক গড়ে ওঠে। এতে তিনি গ্রাহকদের সুবিধা ও অসুবিধা বিবেচনা করে ব্যবসায় পরিচালনা করতে পারেন এবং সহজে ব্যবসায় সফলতা অর্জন। তাই বলা যায়, এক মালিকানা ব্যবসায়ের প্রত্যক্ষ সম্পর্ক বৈশিষ্ট্যের কারণে উদ্দীপকে ব্যবসায়টি সফল হয়েছে।"
        }
      ]
    },
    {
      "number": "5",
      "uddipok": "ক, খ, ও গ তিন বন্ধু সমঝোতার ভিত্তিতে একটি ব্যবসায় গঠন করেন। তাদের চুক্তিতে উল্লেখ ছিল ১০ তলা বিশিষ্ট তিনটি ভবন নির্মাণ। ভবন নির্মাণ শেষে দেখা গেল দেনাদার পক্ষ তাদের পাওনা তিন লক্ষ টাকা দিতে গড়মসি করছে। এমতাবস্থায় তাদের সম্পূর্ণ পাওনা আদায় আদালতের আশ্রয় নিতে ব্যর্থ হল।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "অংশীদারদের মধ্যাকর বিভিন্ন ব্যবসায়িক শর্ত বা বিষয়বস্তু যে দলিলের লেখা থাকে তাকে অংশীদারি চুক্তিপত্র বলে।"
        },
        {
          "label": "খ",
          "question": "",
          "explanation": "চুক্তি সম্পাদনের অযোগ্য বলে নাবালক অংশীদার হতে পারে না। অংশীদারি আইনের (৩০)১ ধারা অনুযায়ী যার বয়স ১৮ পূর্ণ হয়নি তাকে নাবালক অংশীদার বলে। এ ধরনের অংশীদার ব্যবসার অংশীদার হতে পারে না। তবে সকল অংশীদার সম্মত হলে কিছু সময়ের জন্য নাবালক অংশীদারকে ব্যবসার সুবিধা দেওয়া যেতে পারে। এরূপ অংশীদার কে সীমাবদ্ধ অংশীদার হিসেবে গণ্য করা হয়। তাই এরা ব্যবসায়ের পরিচালনায় অংশগ্রহণ করতে পারে না। তবে ব্যবসায়ের হিসাব চাইতে পারে।"
        },
        {
          "label": "গ",
          "question": "",
          "explanation": "উদ্দীপকে ব্যবসায়ীটি সাধারণ অংশীদারি ব্যবসার অন্তর্গত নির্দিষ্ট অংশীদারী ব্যবসায়। যে অংশীদারি ব্যবসায় একটি নির্দিষ্ট সময় বা একটি নির্দিষ্ট উদ্দেশ্য অর্জন এর জন্য গঠিত হয়, তাকে নির্দিষ্ট অংশীদারী ব্যবসায় বলে। এরূপ ব্যবসায়ের সময় শেষ হলে বা উদ্দেশ্য বাস্তবায়িত হলে আপনা আপনি বিলোপ ঘটে। তবে সময় শেষ হওয়ার পর যদি তা চলতে থাকে তবে তার নির্দিষ্ট না হয়ে ঐচ্ছিক হয়ে যায়। উদ্দীপকে ক,খ,ও গ তিন বন্ধু সমঝোতার ভিত্তিতে একটি ব্যবসায় গঠন করেন। তাদের চুক্তিতে উল্লেখ ছিল ১০ তলা বিশিষ্ট তিনটি ভবন নির্মাণ। নির্দিষ্ট উদ্দেশ্যে উল্লেখিত অংশীদারের ব্যবসায়ীটি নির্দিষ্ট অংশীদারী ব্যবসার সাথে সামঞ্জস্যপূর্ণ। তাই বলা যায়, উদ্দীপকের ব্যবসাটির সাধারণ অংশীদারের ব্যবসায়ের অন্তর্গত নির্দিষ্ট অংশীদারী ব্যবসায়।"
        },
        {
          "label": "ঘ",
          "question": "",
          "explanation": "অংশীদারি ব্যবসায়ীটি নিবন্ধন না থাকার কারণে উদ্দীপকে তিন বন্ধু পাওনা আদায় আদালতের আশ্রয় নিতে ব্যর্থ হল। অংশীদারি ব্যবসায় নিবন্ধন বলতে সরকার কর্তৃক নিয়োজিত অংশীদারি নিবন্ধকের অফিসে অংশীদারি ব্যবসায়ের নাম তালিকাভুক্তকরণ কে বুঝায়। তবে প্রকৃতপক্ষে অংশীদারী ব্যবসায়ের নিবন্ধন বলতে এর চুক্তিপত্র কে বোঝায়। যদিও অংশীদারী ব্যবসায় নিবন্ধন বাধ্যতামূলক নয়। তবে ভবিষ্যৎ সুযোগ সুবিধা ভোগ করার জন্য নিবন্ধন করাটাই উত্তম। উদ্দীপকে ক, খ ও গ তিন বন্ধু সমঝোতার ভিত্তিতে একটা অংশীদারী ব্যবসায় গড়ে তোলেন । তাদের চুক্তিপত্রে উল্লেখ ছিল তারা ১০ তলা বিশিষ্ট ভবণ নির্মাণ করবেন। ভবন নির্মাণ শেষে দেখা গেল একজন দেনাদার তিন লক্ষ টাকা দিতে গড়মসি করছে। এই অবস্থায় তারা আদালতের আশ্রয় নিয়ে উক্ত টাকা আদায় করতে ব্যর্থ হয়। অংশীদারি আইন অনুযায়ী অংশীদারী ব্যবসায়ের নিবন্ধন বাধ্যতামূলক নয়। তবে ভবিষ্যৎ দাবি-দাওয়া আদায়ের সুবিধা পেতে নিবন্ধন করাটাই উত্তম। কারণ নিবন্ধন করার থাকলে পাওনা টাকা আদায়ের জন্য আদালতে মামলা করা যায় এবং সুবিধা ও পাওয়া যায়। কিন্তু নিবন্ধন  না থাকলে এমন সুবিধা পাওয়া যায় না। তাই বলা যায়, নিবন্ধন না থাকার কারণে উদ্দীপকে তিন বন্ধু পাওনা আদায় আদালতের আশ্রয় নিতে ব্যর্থ হল।"
        }
      ]
    },
    {
      "number": "6",
      "uddipok": "রনি, মনি ও জনি তিন বন্ধু সমান মূলধন বিনিয়োগ করে জামালপুরে দয়াময়ী মোড়ে \"অভিজাত ক্লিনিক\" নামে একটি প্রাইভেট ক্লিনিক স্থাপন করেন। মি. সানি একজন এমবিবিএস ডাক্তার। তিনি দক্ষ ও অভিজ্ঞ একজন ব্যক্তি। এ সকল সদস্য মূলধন ছাড়াই তাকে অংশীদার করে নেয়। সানি, রনি ও মনি ব্যবসায় পরিচালনায় অংশগ্রহণ করেন। মি. জনি ব্যবসায় মূলধন বিনিয়োগ করলেও ব্যবসায় পরিচালনায় অংশগ্রহণ করেনি। বছর শেষে জনি সমান মুনাফা দাবি করে। ফলে তাদের মধ্যে মনোমালিন্য সৃষ্টি হয়।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায়ে মূলধন বিনিয়োগ করে না, ব্যবসায় পরিচালনায় অংশগ্রহণ করে না কিন্তু ব্যবসায়ের স্বার্থে নিজের খ্যাতি বা সুনাম ব্যবহার করার সুযোগ দেয় তাকে নামমাত্র অংশীদার বলে।"
        },
        {
          "label": "খ",
          "question": "",
          "explanation": "চুক্তি ব্যতিত অংশীদারি ব্যবসায় গঠন করা যায় না বিধায় চুক্তিকে অংশীদারি ব্যবসায়ের ভিত্তি বলা হয়। চুক্তি অংশীদারি ব্যবসায়ের মূল ভিত্তি অর্থাৎ অংশীদারী ব্যবসায় হতে হলে অবশ্যই সে ক্ষেত্রে সদস্যদের মধ্যে একটি চুক্তি থাকতে হবে। কয়েকজন মিলে একটি ব্যবসায় আরম্ভ করে উক্ত ব্যবসায়ের মুনাফা পরস্পরের মধ্যে ভাগ করে নিলেও সেখানে চুক্তির অবর্তমানে তাকে অংশীদারি ব্যবসায় বলা যাবে না। অর্থাৎ চুক্তিবিহীন কোনো ব্যবসায়ই অংশীদারি ব্যবসায় নয়। তাই চুক্তিকে অংশীদারি ব্যবসায়ের মূল ভিত্তি বলা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত মি. সানি কর্মী অংশীদার। যে অংশীদার ব্যবসায়ে কোনো মূলধন বিনিয়োগ করে না, শুধু নিজের দক্ষতা ও শ্রমকে সক্রিয়ভাবে নিয়োজিত রাখে তাকে কর্মী অংশীদার বলে। এ ধরনের অংশীদার মূলত নিজেদের শ্রম, মেধা ও দক্ষতাকে পুজি হিসেবে বিনিয়োগ করে। চুক্তি অনুযায়ী এ ধরনের অংশীদার অন্যান্য অংশীদারের মত ব্যবসায় লাভ-ক্ষতিতে অংশগ্রহণ করে এবং এরা অসীম দায় বহন করে। উদ্দীপকে রনি, মনি ও জনি তিন বন্ধু সমান মূলধন বিনিয়োগ করে জামালপুরে দয়াময়ী মোড়ে \"অভিজাত ক্লিনিক\" নামে একটি প্রাইভেট ক্লিনিক স্থাপন করেন। মি. সানি একজন এমবিবিএস ডাক্তার। তিনি দক্ষ ও অভিজ্ঞ একজন ব্যক্তি। এ সকল সদস্য মূলধন ছাড়াই তাকে অংশীদার করে নেয়। সানি, রনি ও মনি ব্যবসায় পরিচালনায় অংশগ্রহণ করেন। সানির বৈশিষ্ট্যটি কর্মী অংশীদারের সাথে সামঞ্জস্যপূর্ণ। তাই বলা যায়, উদ্দীপকে বর্ণিত সানি কর্মী অংশীদার।"
        },
        {
          "label": "ঘ",
          "question": "",
          "explanation": "উদ্দীপকে মি. জনি ঘুমন্ত অংশীদার, তার সমান মুনাফা দাবির বিষয়টি সম্পূর্ণ যৌক্তিক। যে অংশীদার ব্যবসায়ে মূলধন বিনিয়োগ করে, মুনাফা গ্রহণ করে, ঝুঁকি বহন করে কিন্তু ব্যবসায় পরিচালনায় অংশগ্রহণ করে না তাকে ঘুমন্ত অংশীদার বলে। এ অংশীদারের দায় সব সময় অসীম এবং অন্যান্য অংশীদারের মতো মুনাফার অংশ পায়। এ ধরনের অংশীদারের অবসর সময় গণবিজ্ঞপ্তির প্রয়োজন পড়ে না। উদ্দীপকে রনি, মনি ও জনি তিন বন্ধু সমান মূলধন বিনিয়োগ করে জামালপুরে দয়াময়ী মোড়ে \"অভিজাত ক্লিনিক\" নামে একটি প্রাইভেট ক্লিনিক স্থাপন করেন। মি. সানি একজন এমবিবিএস ডাক্তার। তিনি দক্ষ ও অভিজ্ঞ একজন ব্যক্তি। এ সকল সদস্য মূলধন ছাড়াই তাকে অংশীদার করে নেয়। সানি, রনি ও মনি ব্যবসায় পরিচালনায় অংশগ্রহণ করেন। মি. জনি ব্যবসায় মূলধন বিনিয়োগ করলেও ব্যবসায় পরিচালনায় অংশগ্রহণ করেনি। বছর শেষের জনি সমান মুনাফা দাবি করে। ফলে তাদের মধ্যে মনোমালিন্য সৃষ্টি হয়। অংশীদারি আইন অনুযায়ী ঘুমন্ত অংশীদার ব্যবসায় পরিচালনায় অংশগ্রহণ না করলেও সমান মুনাফা ভোগ করার অধিকারী। এছাড়াও অংশীদারি চুক্তিতে মুনাফা বন্টনের কথা উল্লেখ না থাকলে সবাই সমান হারে মুনাফা পাবে। উদ্দীপকে সমিতিতে চারজন সদস্য রয়েছে এবং এরা প্রত্যেকে সমান মুনাফা পাওয়ার দাবীদার। তাই বলা যায়, ঘুমন্ত অংশীদার হিসেবে জনির সমান মুনাফা দাবির বিষয়টি সম্পূর্ণ যৌক্তিক।"
        }
      ]
    },
    {
      "number": "7",
      "uddipok": "মি. আজিজ, মি. আতিক ও মি. আলিফ তিনজন বন্ধু মিলে চুক্তির মাধ্যমে একটি বুটিক্স কারখানা প্রতিষ্ঠা করেন। এদের মধ্যে মি. আলিফ ব্যবসা পরিচালনায় অংশগ্রহণ করে না।কিন্তু সমান মুনাফা গ্রহণ করেন। অত্যন্ত সুনাম ও সফলতার সাথে ব্যবসাটি পরিচালিত হচ্ছিল। সম্প্রতি আতিক ইচ্ছাকৃতভাবে অংশীদারি চুক্তি ভঙ্গ করেন, যার ফলে ব্যবসার পরিচালনা অসম্ভব হয়ে পড়ে। অন্য সদস্যদের ইচ্ছা থাকলেও প্রতিষ্ঠানটির বিলোপ সাধন ঘটে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যে অংশীদারের দায় বিনিয়োগকৃত মূলধন পর্যন্ত সীমাবদ্ধ, তাকে সীমাবদ্ধ অংশীদার বলে।"
        },
        {
          "label": "খ",
          "question": "",
          "explanation": "কোন ব্যক্তি ব্যবসায়ের অংশীদার না হয়েও যদি মৌখিক কথাবার্তা, লেখা বা অন্য কোন আচরণের দ্বারা নিজেকে ব্যবসায়ের অংশীদার বলে পরিচয় দেয় তবে তাকে আচরণে অনুমিত অংশীদার বলে।  আচরণে অনুমিত অংশীদার এমন একজন ব্যক্তি যিনি অংশীদার না হয়েও আচরণের মাধ্যমে নিজেকে ব্যবসায়ীর অংশীদার হিসেবে পরিচিত দেন। এরূপ অংশীদার ব্যবসার মূলধন বিনিয়োগ করে না। ব্যবসায় পরিচালনায় অংশগ্রহণ করে না। এমন কি ব্যবসা হতে মুনাফা গ্রহণ করে না। তবে ব্যবসায় তার কাজের জন্য কমিশন গ্রহণ করে। কিন্তু তার আচরণ দ্বারা প্রভাবিত হয়ে যদি তৃতীয় পক্ষ ব্যবসায়ের ঋণ প্রদান করে তবে পণ্য দ্রব্য সরবরাহের কারণে পাওনাদার সৃষ্টি হয়,সেজন্য আচরণে অনুমিত অংশীদার দায়বদ্ধ হয়।"
        },
        {
          "label": "গ",
          "question": "",
          "explanation": "উদ্দীপক অনুযায়ী মি. আলিফ ঘুমন্ত অংশীদার। যে অংশীদার ব্যবসার মূলধন বিনিয়োগ করে, মুনাফা গ্রহণ করে এবং ঝুকি বহন করে কিন্তু ব্যবসায় পরিচালনায় অংশগ্রহণ করে না তাকে ঘুমন্ত অংশীদার বলে।এ অংশীদারদের দায় সব সময় অসীম এবং অন্যান্য অংশীদারের মত মুনাফার অংশ পায়। তবে এ ধরনের অংশীদারদের অবসরের সময় গণবিজ্ঞপ্তির প্রয়োজন পড়ে না। উদ্দীপকে মি. আজিজ, মি.আতিক ও মি. আলিফ তিনজন বন্ধু মিলে চুক্তির মাধ্যমে একটি বুটিক্স কারখানা প্রতিষ্ঠা করেন। এদের মধ্যে মি. আলিফ ব্যবসা পরিচালনায় অংশগ্রহণ করে না।কিন্ত মুনাফা ও দায় সব সময় গ্রহণ করে। উক্ত বৈশিষ্ট্যটি ঘুমন্ত অংশীদারের সাথে সামঞ্জস্যপূর্ণ। তাই বলা যায়, উদ্দীপক অনুযায়ী মি. আলিফ ঘুমন্ত অংশীদার।"
        },
        {
          "label": "ঘ",
          "question": "",
          "explanation": "আদালতের নির্দেশে বিলপের কারণেই উদ্দীপকের প্রতিষ্ঠানটির বিলোপসাধন ঠেকানো যায়নি। অংশীদারদের মধ্যাকার চুক্তি অবসানের অংশীদারি ব্যবসায় বিলোপ সাধন ঘটে। ৪৪ ধারা অনুযায়ী আদালতের নির্দেশে বিলোপ সাধন ঘটে। অংশীদারদের আবেদনের প্রেক্ষিতে আদালত এরূপ বিলোপ সাধনের নির্দেশ দিয়ে থাকে। উদ্দীপকে মি. আজিজ, মি.আতিক ও মি. আলিফ তিনজন বন্ধু মিলে চুক্তির মাধ্যমে একটি বুটিক্স কারখানা প্রতিষ্ঠা করেন। এদের মধ্যে মি. আলিফ ব্যবসা পরিচালনায় অংশগ্রহণ করে না।কিন্তু সমান মুনাফা গ্রহণ করেন। অত্যন্ত সুনাম ও সফলতার সাথে ব্যবসাটি পরিচালিত হচ্ছিল। সম্প্রতি আতিক ইচ্ছাকৃতভাবে অংশীদারি চুক্তি ভঙ্গ করেন, যার ফলে ব্যবসার পরিচালনা অসম্ভব হয়ে পড়ে। অন্য সদস্যদের ইচ্ছা থাকলেও প্রতিষ্ঠানটির বিলোপ সাধন ঘটে। অংশীদারী ব্যবসায়িক কোনো অংশীদার চুক্তি ভঙ্গ করলে ব্যবসায়ীটি আদালতের নির্দেশের বিলোপ সাধন ঘটে। উদ্দীপকে দেখা যায় তিন বন্ধু একটি অংশীদারি ব্যবসায় গঠন করে। এদের মধ্যে একজন আজিজ ও আতিক সাধারণ অংশীদার এবং আলিফ ঘুমন্ত অংশীদার। সাধারণ অংশীদার হিসেবে আতিক ইচ্ছাকৃতভাবে ব্যবসায় চুক্তি ভঙ্গ করে যা আদালতের নির্দেশে বিলোপের শর্ত পূরণ করে। তাই বলা যায়, আদালতের নির্দেশে বিলোপের কারণেই উদ্দীপকের প্রতিষ্ঠানটি বিলোপ সাধন ঠেকানো যায়নি।"
        }
      ]
    },
    {
      "number": "8",
      "uddipok": "মিসেস আরিহা ২০১৫ সালে তার চারজন বন্ধু নিয়ে একটা লি. কোম্পানী গঠন করে। অতি সম্প্রীতি তারা গাজীপুরে একটি গার্মেন্টস কারখানা স্থাপন করেন। ক্রেতা ও ভোক্তার চাহিদা অনুযায়ী প্রতিষ্ঠানটি মানসম্মত গার্মেন্টস পণ্য সামগ্রী উৎপাদন করে আসছেন। তারা ২০২০ সালের ২০% স্টক ও ১০% নগদ লভ্যাংশ ঘোষণা করেন। প্রতিষ্ঠানটি লাভজনক হওয়ায় তারা তা সম্প্রসারণের সিদ্ধান্ত নেন। যাতে বৃহদায়তন উৎপাদন সুবিধা পাওয়া যায়। রাশিয়া ও ইউক্রেন যুদ্ধের প্রভাবে ব্যাংক ঋণের সুদের হার বেড়ে যাওয়ায় তারা জনগণের নিকট শেয়ার বিক্রির মাধ্যমে অতিরিক্ত মূলধন সরবরাহের সিদ্ধান্ত নেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "কোম্পানির মোট মূলধনের ক্ষুদ্র ক্ষুদ্র অংশকে শেয়ার বলে।"
        },
        {
          "label": "খ",
          "question": "",
          "explanation": "কোম্পানির সসীম দায় বলতে বোঝায় কোম্পানির সংগঠনের শেয়ারহোল্ডারদের দায় তাদের ক্রয়কৃত শেয়ার মূল্য দ্বারা সসীম। কোম্পানি সংগঠনের সদস্য বা শেয়ার হোল্ডারদের দায় সীমিত। একজন সদস্য যে পরিমাণ অর্থের শেয়ার ক্রয় করবে ঠিক সে পরিমাণ অর্থের জন্যই দায়বদ্ধ হবে। অর্থাৎ এ সদস্যদের দায় তাদের ক্রয়-কৃত শেয়ারের মোট মূল্য পর্যন্ত সীমাবদ্ধ থাকে। অর্থাৎ যদি কোন ব্যক্তি ১০০ টাকার দশটি শেয়ার ক্রয় করে তবে তার দায় ১০০০ টাকা পর্যন্ত। এ কারণে কোম্পানি নাম এসেছে সীমাবদ্ধ বা লিমিটেড শব্দের উল্লেখ করার প্রয়োজন পড়ে।"
        },
        {
          "label": "গ",
          "question": "",
          "explanation": "উদ্দীপকে প্রথম পর্যায়ে উল্লেখিত প্রতিষ্ঠানটি প্রাইভেট লিমিটেড কোম্পানি।যে কোম্পানির সদস্য সংখ্যা দুই জন এবং সর্বোচ্চ ৫০ জন এবং জনগণের নিকটে অবাধে শেয়ার বিক্রয় করতে পারেনা তাকে প্রাইভেট লিমিটেড কোম্পানি বলে। এ ধরনের কোম্পানি নিবন্ধন পত্র সংগ্রহ করার পর পরই ব্যবসায় শুরু করে দিতে পারে। সদস্য সংখ্যা বেশি হওয়ার ক্ষেত্রে পর্যাপ্ত মূলধন সংগ্রহ ও বৃহদায়তন প্রতিষ্ঠা গড়ে তোলার সহজ হয়। উদ্দীপকে মিসেস আরিহা ২০১৫ সালে তার চারজন বন্ধু নিয়ে একটা লি. কোম্পানী গঠন করে। অতি সম্প্রীতি তারা গাজীপুরে একটি গার্মেন্টস কারখানা স্থাপন করেন। ক্রেতা ও ভোক্তার চাহিদা অনুযায়ী প্রতিষ্ঠানটি মানসম্মত গার্মেন্টস পণ্য সামগ্রী উৎপাদন করে আসছেন। সদস্য বিবেচনায় উদ্দীপকের কোম্পানিটি প্রাইভেট লিমিটেড কোম্পানির সাথে সামঞ্জস্যপূর্ণ। তাই বলা যায়, উদ্দীপকে প্রথম পর্যায়ে উল্লেখিত কোম্পানিটি হচ্ছে প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকে পরিবর্তিত সিদ্ধান্ত বাস্তবায়ন হলে কোম্পানিটি পাবলিক লিমিটেড কোম্পানিতে পরিণত হবে, যা দেশের অর্থনীতিতে গুরুত্বপূর্ণ ভূমিকা রাখবে। যে কোম্পানির সদস্য সংখ্যা কমপক্ষে ৭ জন এবং সর্বোচ্চ সংখ্যা শেয়ার দ্বারা সীমাবদ্ধ থাকে এবং শেয়ার অবাধে হস্তান্তরযোগ্য, তাকে পাবলিক লিমিটেড কোম্পানি বলে। এ ধরনের কোম্পানির মূলধনের প্রয়োজন হলে তারা বাজারে শেয়ার বিক্রয় করে মূলধন সংগ্রহ করেন। উদ্দীপকে তারা ২০২০ সালের ২০% স্টক ও ১০% নগদ লভ্যাংশ ঘোষণা করেন। প্রতিষ্ঠানটি লাভজনক হওয়ায় তারা তা সম্প্রসারণের সিদ্ধান্ত নেন। যাতে বৃহদায়তন উৎপাদন সুবিধা পাওয়া যায়। রাশিয়া ও ইউক্রেন যুদ্ধের প্রভাবে ব্যাংক ঋণের সুদের হার বেড়ে যাওয়ায় তারা জনগণের নিকট শেয়ার বিক্রির মাধ্যমে অতিরিক্ত মূলধন সরবরাহের সিদ্ধান্ত নেন। উদ্দীপকের সদস্যরা পরবর্তীতে পাবলিক লিমিটেড কোম্পানি গঠনের সিদ্ধান্ত নেন। এরকম কোম্পানি গঠনের মাধ্যমে জনগণের নিকট শেয়ার বিক্রি করে প্রতিষ্ঠানটি মূলধন সংগ্রহ করতে পারে। এতে তারা তাদের ব্যবসায় সম্প্রসারণ করতে সক্ষম হবে ফলে দেশের বেকার লোকের কর্মসংস্থানের সুযোগ সৃষ্টি হবে, যা দেশের অর্থনীতিতে গুরুত্বপূর্ণ ভূমিকা রাখে।"
        }
      ]
    },
    {
      "number": "9",
      "uddipok": "মি. রোহান গোল্ডেন লিমিটেড কোম্পানির একজন শেয়ারহোল্ডার। তিনি প্রতিবছর কোম্পানির বার্ষিক সাধারণ সভায় অংশগ্রহণ করেন এবং ভোটাধিকার প্রয়োগ করেন। কিন্তু প্রতিষ্ঠানটি অনবরত লোকসান করতে থাকায় কোম্পানি পরিচালনায় অচল অবস্থার সৃষ্টি হয়। অতি সম্প্রীতির ঋণ পরিশোধে কোম্পানি অক্ষমতা প্রতিমান হয়। এমতাবস্থায় কোম্পানির বিলোপ সাধন ঘটে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "পাবলিক লিমিটেড কোম্পানির শেয়ারপত্র ক্রয়ের আহ্বান সংবলিত বিবরণীকে বিবরণ পত্র বলেন।"
        },
        {
          "label": "খ",
          "question": "",
          "explanation": "নিবন্ধন পত্র কে কোম্পানির জন্ম সনদ বলা হয়। যে দলিলের মাধ্যমে কোম্পানি তার অস্তিত্ব লাভ করে তাকেই নিবন্ধনপত্র বলে। কোম্পানির নিবন্ধন কোন কোম্পানিকে তার নিবন্ধন বইতে তালিকাভুক্তকরণের পর বিষয়টি ওই কোম্পানিকে পত্র দ্বারা জানিয়ে দেয়। ওই পত্রটি নিবন্ধন পত্র নামে পরিচিত। এরূপ দলিল কে কোম্পানির জন্ম সনদ বলা হয়ে থাকে। নিবন্ধন পত্র পাওয়ার পরে কেবল কোম্পানির আইনগত অস্তিতের সৃষ্টি হয়। তাই নিবন্ধন পত্রকে কোম্পানির জন্ম সনদ বলা হয়।"
        },
        {
          "label": "গ",
          "question": "",
          "explanation": "উদ্দীপকে মি. রোহান সাধারণ শেয়ারের মালিক। যে শেয়ার মালিকদের অধিকার, কর্তব্য ও দায়িত্ব কোম্পানিতে সবচেয়ে বেশি কিন্তু ব্যবসায়ের লভ্যাংশ পাওয়ার ক্ষেত্রে সাধারণ অধিকার ভোগ করে তাকে সাধারণ শেয়ার বলে। এদের লভ্যাংশের হার সর্বদা অনিশ্চিত এবং পরিবর্তনশীল। কোম্পানির মুনাফা না হলে এরা লভ্যাংশ পায়না। উদ্দীপকে মি. রোহান গোল্ডেন লিমিটেড কোম্পানির একজন শেয়ারহোল্ডার। তিনি প্রতিবছর কোম্পানির বার্ষিক সাধারণ সভায় অংশগ্রহণ করেন এবং ভোটাধিকার প্রয়োগ করেন। রোহানের ক্রয়ক্রীত শেয়ার এর বৈশিষ্ট্যটি সাধারণ শেয়ারের সাথে সামঞ্জস্যপূর্ণ। তাই বলা যায়, রোহান সাধারণ শেয়ারের মালিক।"
        },
        {
          "label": "ঘ",
          "question": "",
          "explanation": "উদ্ভূত পরিস্থিতিতে উদ্দীপকের কোম্পানিটি আদালত কর্তৃক বাধ্যতামূলক বিলোপসাধন হবে।  শেয়ার মালিক, পাওনাদার বা কোম্পানির নিবন্ধক এর আবেদনের প্রেক্ষিতে বা অন্য কোন যুক্তিসঙ্গত কারণে আদালত কোম্পানির বিলোপ সাধনের নির্দেশ দিলে তাকে আদালত কর্তৃক বাধ্যতামূলক বিলোপ সাধন বলে। কোম্পানি আইন অনুযায়ী যদি কোন কোম্পানি নির্ধারিত সময়ে বিধিবদ্ধ সভা আয়োজনে ব্যর্থ হয়, এক বছরের মধ্যে সাধন করতে হয়।  উদ্দীপকে মি. রোহান গোল্ডেন লিমিটেড কোম্পানির একজন শেয়ারহোল্ডার। তিনি প্রতিবছর কোম্পানির বার্ষিক সাধারণ সভায় অংশগ্রহণ করেন এবং ভোটাধিকার প্রয়োগ করেন। কিন্তু প্রতিষ্ঠানটি অনবরত লোকসান করতে থাকায় কোম্পানি পরিচালনায় অচল অবস্থায় সৃষ্টি হয়। অতি সম্প্রীতির ঋণ পরিশোধে কোম্পানি অক্ষমতা প্রতিমান হয়। এমতাবস্থায় কোম্পানির বিলোপ সাধন ঘটে।  কোম্পানি আইন অনুযায়ী যদি কোম্পানি ৫০০০ টাকা বা এর অতিরিক্ত দেনা পরিশোধে অক্ষম হলে, অনররত লোকসান করতে থাকলে তবে প্রতিষ্ঠানটির আদালত কর্তৃক বাধ্যতামূলক বিলোপ সাধন করতে হবে। উদ্দীপকের প্রতিষ্ঠানটিও ঋন পরশোধের অক্ষম এবং অনবরত লোকসান করেছে।  তাই বলা যায়, উক্ত পরিস্থিতিতে উদ্দীপকের কোম্পানিটির আদালত কর্তৃক বাধ্যতামূলক বিলোপ সাধন হবে।"
        }
      ]
    },
    {
      "number": "10",
      "uddipok": "মি. আসাদ একজন অল্প শিক্ষিত কৃষক। তিনি এলাকায় ১০০ জন কৃষককে সংগঠিত করে নিজেদের কল্যাণ সাধনের জন্য ব্যবসায় গড়ে তোলেন। এখানে প্রত্যেক সদস্য কৃষক। প্রতি সপ্তাহে ১০০ টাকা করে জমা রাখে। নিজেরা ঋণ নেয়, জমাকৃত অর্থের কিছু অংশ বিনিয়োগ করেন। তারা এ ক্ষেত্রে কৃষি উপকরণ সংগ্রহ করে ও উৎপাদিত সামগ্রী বিক্রয় করেন। তারা ২০২২ সালে ১,০০,০০০ টাকা মুনাফা করে ৮২, ০০০ হাজার টাকার লভ্যাংশ হিসেবে বন্টনের সিদ্ধান্ত নেয়।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "সমবায় সংগঠনের সর্বনিম্ন সদস্য সংখ্যা ২০ জন।"
        },
        {
          "label": "খ",
          "question": "",
          "explanation": "কতিপয় ব্যক্তি নিজেদের অর্থনৈতিক কল্যাণের উদ্দেশ্যে সমবায় আইনের অধীনে যে সংগঠন গড়ে তোলে তাকে সমবায় সমিতি বলে।  পুঁজিবাদের বিকাশে একদিকে মালিক সমাজের ব্যাপক বৃত্ত-বৈভাব অন্যদিকে সাধারণ শ্রমিক ও মেহনতি মানুষের দুর্ভোগের প্রেক্ষিতে সমবায়ের উদ্ভব। ঐক্যবদ্ধভাবে টিকে থাকার লড়াইয়ের প্রচেষ্টার সমবায়ের শুরু থেকে সল্পবিত্ত সম্পন্ন মানুষকে আশার আলো দেখিয়েছে।ফলে এটি সল্পবিত্ত শ্রেণীর মানুষের সংগঠন হিসেবে সমবায় পরিচিতি পেয়েছে। তাই সমবায়কের স্বল্পবিত্ত সম্পন্ন মানুষের সংগঠন বলা হয়।"
        },
        {
          "label": "গ",
          "question": "",
          "explanation": "মি. আসাদের সমবায় প্রতিষ্ঠানটি সদস্যদের প্রকৃতির বিচারে উৎপাদক সমবায় সমিতি। উৎপাদক উৎপাদন সুবিধা ও তাদের উৎপাদিত পণ্যের ন্যায্যমূল্য পাওয়ার জন্য যে সমিতি গঠন করে তাকে উৎপাদক সমবায় সমিতি বলে। এ ধরনের সমিতি মূলত কোন এলাকায় নিজেদের প্রয়োজন মিটানোর জন্য বা আর্থিক ও বৃহদায়তন উৎপাদনের সুবিধা অর্জনের লক্ষ্যে গঠিত হয়। এটি দেশের বিভিন্ন প্রকার সমবায় সমিতির মধ্যে গুরুত্বপূর্ণ ভূমিকা পালন করে। উদ্দীপকে মি. আসাদ একজন অল্প শিক্ষিত কৃষক। তিনি এলাকায় ১০০ জন কৃষককে সংগঠিত করে নিজেদের কল্যাণ সাধনের জন্য ব্যবসায় গড়ে তোলেন। এখানে প্রত্যেক সদস্য কৃষক। প্রতি সপ্তাহে ১০০ টাকা করে জমা রাখে। কৃষকদের গড়া  সমিতি উৎপাদক সমবায় সমিতির সাথে সামঞ্জস্যপূর্ণ। তাই বলা যায়, আসাদের সমবায় প্রতিষ্ঠানটির সদস্যদের প্রকৃতি বিচারে উৎপাদক সমবায় সমিতি।"
        },
        {
          "label": "ঘ",
          "question": "",
          "explanation": "লভ্যাংশ বন্টনের সিদ্ধান্ত সমবায়ের বৈশিষ্ট্য বিচারে যথার্থ হয়েছে বলে আমি মনে করি। সমবায় সমিতির অর্জিত মুনাফার সমস্ত অংশ সমিতির সদস্যদের বন্টন করা হয় না। এক্ষেত্রে সমিতির অর্জিত মুনাফার ১৫% সংরক্ষিত তহবিলে এবং ৩% উন্নয়ন তহবিলে মোট (১৫+৩) =১৮% বাধ্যতামূলকভাবে সংরক্ষণ করতে হয়। অবশিষ্ট (১০০-১৮) =৮২% সদস্যদের মধ্যে বন্টন করা হয়। উদ্দীপকে দেখা যায়, তারা ২০২২ সালে ১,০০,০০০ টাকা মুনাফা করে ৮২, ০০০ হাজার টাকার লভ্যাংশ হিসেবে বন্টনের সিদ্ধান্ত নেয়। উদ্দীপকে সমিতির সদস্যরা ১০০০০০ টাকা মুনাফার মধ্যে ৮২০০০ টাকা নিজেদের মধ্যে বণ্টনের সিদ্ধান্ত নেন। সমিতির বিধান অনুযায়ী অর্জিত মুনাফার ১৮% বাধ্যতামূলকভাবে সংরক্ষণ করতে হবে। অবশিষ্ট ৮২% সদস্যদের মধ্যে বন্টন করা হবে। তাহলে সদস্যদের মধ্যে মুনাফা বন্টিত হবে (১০০০০০×৮২÷১০০) =৮২,০০০ টাকা। সমবায় আইন অনুযায়ী সদস্যরা ৮২ হাজার টাকা পাবে এবং তারা ওই পরিমাণ অর্থই নিজেদের মধ্যে বন্টনের সিদ্ধান্ত নেন। তাই আমি মনে করি, লভ্যাংশ বন্টনের সিদ্ধান্ত সমবায়ের বৈশিষ্ট্য বিচারে যথার্থ হয়েছে।"
        }
      ]
    },
    {
      "number": "11",
      "uddipok": "মি. মনির একজন মনিহার দোকানদার ও বড় ব্যবসায়ী। তিনি ন্যাযামূল্যে পন্য বিক্রি করেন। তিনি নকল বা মেয়াদোত্তীর্ণ পণ্য বিক্রি করেন না। তিনি রমজান মাসে পন্যমূল্য দাম না বাড়িয়ে অন্যদের তুলনায় কম মূল্যে বিক্রয় করেন। অন্যদিকে মি. ওয়াই নকল পণ্য বিক্রি করেন। যার জন্য সম্প্রীতি ৫২,০০০ টাকা জরিমানা করা হয়।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "ব্যবসার ক্ষেত্রে কোনটা ভালো, কোনটা মন্দ, কোনটা উচিত, কোনটা অনুচিত এ সংক্রান্ত মানুষের বোধ বা উপলব্ধিকে ব্যবসায় মূল্যবোধ বলে।"
        },
        {
          "label": "খ",
          "question": "",
          "explanation": "সমাজের মানুষের কাছ থেকে ব্যবসায়ীরা যেসব সুযোগ-সুবিধা গ্রহণ করে তার বিপরীতে সমাজের মানুষের প্রতি ব্যবসায়ীদের যে দায়ের সৃষ্টি হয় তাকে ব্যবসার সামাজিক দায়বদ্ধতা বলে। ব্যবসায় একটি সামাজিক প্রতিষ্ঠান। সমাজে বসবাসরত মানুষের বিভিন্ন বস্তুগত ও অবস্তুগত চাহিদা পূরণের মাধ্যমে মুনাফা অর্জন করাই ব্যবসায়ীদের কাজ। তাই বর্তমানে মুনাফা অর্জনের সঙ্গে সঙ্গে ব্যবসায়ের সঙ্গে সংশ্লিষ্ট বিভিন্ন ব্যক্তি বা পক্ষগুলোর প্রতি দায়িত্ব পালন করতে হয়। যা ব্যবসায়ের সামাজিক দায়িত্ব হিসেবে গণ্য। ব্যবসায় সামাজিক দায়িত্ব সেসব দায়বদ্ধতার সঙ্গে সম্পর্কযুক্ত যা পালনের ফলে সমাজের কল্যাণ ও এর অগ্রগতি নিশ্চিত হয়।"
        },
        {
          "label": "গ",
          "question": "",
          "explanation": "উদ্দীপকে মি. ওয়াই সমাজের ক্রেতা ও ভোক্তা পক্ষের প্রতি দায়িত্ব পালনে অবহেলা করেছেন।  ব্যবসায় হতে ক্রেতা ও ভোক্তারা পন্য সামগ্রী কেনার ফলে তাদের প্রতি ব্যবসায়ীরা যে দায় দায়িত্ব পালন করে তাকে ক্রেতা ও ভোক্তাদের প্রতি ব্যবসার দায়িত্ব বলে। ক্রেতাদের কেন্দ্র করে ব্যবসায় সব ধরনের কার্যক্রম পরিচালিত হয়। কারণ তাদের পণ্য কেনা বা না কেনার উপরেই প্রতিষ্ঠানের সফলতা নির্ভর করে।  উদ্দীপকে মি. ওয়াই একজন দোকানদার। তিনি নকল পণ্য বিক্রি করেন। যার জন্য সম্প্রীতি ৫২,০০০ টাকা জরিমানা করা হয়। তার এই নকল পণ্য বিক্রয় করা সমাজের ক্রেতা ও ভোক্তাদের প্রতি দায়িত্ব পালনের পরিপন্থী।  তাই বলা যায়, উদ্দীপকে মি.ওয়াই সমাজের ক্রেতা ও ভোক্তার পক্ষের প্রতি দায়িত্বও পালনে অবহেলা করেছে।"
        },
        {
          "label": "ঘ",
          "question": "",
          "explanation": "মি. মনিরের কর্মকাণ্ড নৈতিকতার মানদন্ডে নৈতিকতার সম্পন্ন। উচিত এবং ন্যায়নীতি মেনে চলাই হচ্ছে নৈতিকতা। আর কোনটা ভালো এবং কোনটা মন্দ এ সম্পর্কিত মানুষের বোধ বা উপলব্ধি হচ্ছে মূল্যবোধ। অর্থাৎ মূল্যবোধের বহিঃপ্রকাশ হচ্ছে নৈতিকতা। এ নৈতিকতার গুনেই একজন ব্যবসায়ী সৎ ও ন্যায়নিষ্ঠাবান  হয়ে ওঠেন। আর নৈতিকতার অভাবেই একজন ব্যবসায়ী অসৎ হয়ে উঠেন। মি. মনির একজন মনিহার দোকানদার ও বড় ব্যবসায়ী। তিনি ন্যাযামূল্যে পন্য বিক্রি করেন। তিনি নকল বা মেয়াদোত্তীর্ণ  পণ্য বিক্রি করেন না। তিনি রমজান মাসে পন্যমূল্য দাম না বাড়িয়ে অন্যদের তুলনায় কম মূল্যে বিক্রয় করেন। উদ্দীপকে মনির ন্যায্য মূল্যে পণ্য বিক্রয় করেন এবং মেয়াদোত্তীর্ণ পণ্য বিক্রয় করা থেকে নিজেকে বিরত রাখেন। এছাড়াও তিনি রমজান মাসে অন্যদের তুলনায় কম দামে পণ্য বিক্রয় করেন।তার এই ধরনের বিক্রয় নৈতিকতার পরিচয় দেয়। তাই বলা যায়, মনিরের কর্মকাণ্ড নৈতিকতার মানদন্ডে নৈতিকতার সম্পন্ন।"
        }
      ]
    }
  ]
}