{
  "title": "নটরডেম কলেজ, ঢাকা ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. মির্জা ও তার পাঁচ বন্ধু একটি ব্যবসায়ে অর্থ বিনিয়োগ করেছে। তাদের প্রতিষ্ঠানটি উন্নতমানের বেবি ফুড তৈরি করে এবং সারা বছরের চাহিদা পূরণের জন্য গুদামজাত করে রাখে। ব্যবসায় থেকে প্রাপ্ত মুনাফা নিজেরা গ্রহণ না করে ব্যবসায়ে ব্যবহার করে। তারা প্রত্যাশা করছে একসময় তারা তাদের বিনিয়োগকৃত অর্থ ফেরত পাবে।",
      "tag": "NDCD 25",
      "sub_questions": [
        {
          "label": "ক",
          "question": "প্রজনন শিল্প কী?",
          "explanation": "উদ্ভিদ ও প্রাণীর বংশবিস্তার ও লালন-পালন প্রক্রিয়ার সাথে জড়িত শিল্পকে প্রজনন শিল্প বলে।"
        },
        {
          "label": "খ",
          "question": "বাণিজ্যকে কেন বণ্টনকারী শাখা বলা হয়?",
          "explanation": "পণ্য বা সেবার বণ্টন সংক্রান্ত কার্যাবলিকে বাণিজ্য বলে। ব্যবসায় বা শিল্পে ব্যবহৃত কাঁচামাল বাণিজ্যের মাধ্যমে উৎপাদকের কাছে পৌঁছানো হয়। আবার উৎপাদিত পণ্য বাণিজ্যের মাধ্যমেই ভোক্তার কাছে সরবরাহ করা হয়। অর্থাৎ, বাণিজ্য সবসময় পণ্য সরবরাহ সংক্রান্ত কাজে নিয়োজিত থাকে। তাই বাণিজ্যকে ব্যবসায়ের বণ্টনকারী শাখা বলা হয়।"
        },
        {
          "label": "গ",
          "question": "মি. মির্জার ব্যবসায়টি কোন ধরনের ব্যবসায় বলে তুমি মনে করো? ব্যাখ্যা করো।",
          "explanation": "নিম্নের অনুরূপঃ জনাব শামীম ও তার বন্ধুদের প্রতিষ্ঠিত ব্যবসায়টি সামাজিক ব্যবসায়। এরূপ ব্যবসার সমাজকল্যাণ ও দারিদ্র্য দূরীকরণের উদ্দেশ্যে গঠিত ও পরিচালিত হয়। এ ব্যবসায়ে ব্যবসায়ীরা মুনাফা না নেওয়ার শর্তেই মূলধন বিনিয়োগ করেন। এক পর্যায়ে মুনাফা ছাড়াই তাদের বিনিয়োগকৃত মূলধন ফেরত দেওয়া হয়। এ মুনাফা ব্যবসায়ের কার্যক্রম পরিচালনায় ও সম্প্রসারণে ব্যবহৃত হয়। এছাড়া এ ব্যবসায়ের কার্যক্রম বাণিজ্যিক কিন্তু উদ্দেশ্য সামাজিক। উদ্দীপকে শামীম ও তার তিন বন্ধু মিলে কুড়িগ্রামে একটি ব্যবসায় স্থাপন করেন। তাদের প্রতিষ্ঠানের অন্যতম, উদ্দেশ্য হলো সামাজিক, নৈতিক ও পরিবেশগত উদ্দেশ্য বাস্তবায়ন। তারা ব্যবসায়ের অর্জিত মুনাফা থেকে সদস্যদের বিনিয়োগকৃত মূলধন ফেরত দেয়। কিন্তু মুনাফা প্রতিষ্ঠানের উন্নয়নে ব্যয় করে। এ ব্যবসায়ের মূল উদ্দেশ্য সামাজিক সমস্যা দূর করে সমাজের উন্নয়ন সাধন করা। তাই বলা যায়, শামিমদের প্রতিষ্ঠিত ব্যবসায়টি সামাজিক ব্যবসায়ের অন্তর্গত।"
        },
        {
          "label": "ঘ",
          "question": "উদ্দীপকে উল্লিখিত ব্যবসায়টির মতো ব্যবসায় প্রতিষ্ঠান আরও গড়ে তোলা সমাজের জন্য কল্যাণকর- তোমার মতামত ব্যাখ্যা করো।",
          "explanation": "উদ্দীপকে উল্লিখিত সামাজিক ব্যবসায়টির মতো ব্যবসায় প্রতিষ্ঠান আরও গড়ে তোলা সমাজের জন্য কল্যাণকর বলে আমি মনে করি। সামাজিক ব্যবসায় গঠনে মুনাফা প্রাপ্তির উদ্দেশ্য ছাড়াই মূলধন বিনিয়োগ করা হয়। এরূপ ব্যবসায়ের প্রধান উদ্দেশ্য হলো সমাজকল্যাণ ও দারিদ্র্য দূরীকরণ। স্বাস্থ্যসেবা, দরিদ্রদের জন্য গৃহায়ণ, শিশুদের জন্য খাদ্য সরবরাহ প্রভৃতি সামাজিক ব্যবসায়ের গুরুত্বপূর্ণ খাত। উদ্দীপকে মি. মির্জা ও তার পাঁচ বন্ধু মিলে একটি ব্যবসায়ে অর্থ বিনিয়োগ করেছে। তাদের প্রতিষ্ঠানটি উন্নতমানের বেবি ফুড তৈরি করে। এরপর তারা তা সারা বছরের চাহিদা পূরণের জন্য গুদামজাত করে রাখে। ব্যবসায় থেকে প্রাপ্ত মুনাফা তারা নিজেরা গ্রহণ না করে তাদের ব্যবসায়ে ব্যবহার করে। তারা প্রত্যাশা করছে একসময় তারা তাদের বিনিয়োগকৃত অর্থ ফেরত পাবে। মি. মির্জা ও তার বন্ধুরা তাদের প্রতিষ্ঠান থেকে কোনো প্রকার মুনাফা গ্রহণ করে না। এ মুনাফা তারা ব্যবসায়ের উন্নয়ন ও সম্প্রসারণে ব্যয় করছে। এতে স্বাস্থ্যসম্মত বেবি ফুডের চাহিদা পূরণ হচ্ছে। আবার তাদের ব্যবসায়ে নতুন নতুন কর্মসংস্থানের সৃষ্টি হচ্ছে। ফলে অনেক বেকার যুবক উপকৃত হচ্ছে। এছাড়া তারা ব্যবসায়ের মুনাফা দিয়ে সমাজের বিত্তহীন মানুষের জন্য সাহায্যের হাত বাড়িয়ে দিয়েছে। এতে তারা নিজেদের অবস্থার পরিবর্তন করতে পারছে এবং স্বাবলম্বী হয়ে ওঠছে। এসব বিষয় বিবেচনায় বলা যায়, উদ্দীপকে উল্লিখিত ব্যবসায়টির মতো ব্যবসায় প্রতিষ্ঠান আরও গড়ে তোলা সমাজের জন্য কল্যাণকর।"
        }
      ]
    },
    {
      "number": "2",
      "uddipok": "জামালপুরে পারিবারিক জমিজমা থাকা সত্ত্বেও মি. অমল সিলেটে পাহাড়ি জমি লিজ নিয়ে ভালোমানের আনারস চাষ করেন। এ কাজে তার ৩ ভাই এবং ১৫ জন কর্মী সাহায্য করে। ব্যবসায়ে সফলতা পাওয়ায় ২০১৯ সালের অর্জিত সমুদয় মুনাফা দিয়ে তিনি নিজ নামে আরও ৭ একর জমি লিজ নেন। ব্যাংক থেকে ঋণ নিয়ে মি. অমল ঐ জমির ওপর একটি গবাদি পশু ও পোলট্রি খামার গড়ে তুলতে চান।",
      "tag": "NDCD 25",
      "sub_questions": [
        {
          "label": "ক",
          "question": "ব্যবসায় পরিবেশ বলতে কী বোঝ?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "দেশীয় ঐতিহ্য একটি দেশের ব্যবসা-বাণিজ্যকে কীভাবে প্রভাবিত করে? ব্যাখ্যা করো।",
          "explanation": "দেশীয় ঐতিহ্য ব্যবসায়ের সাংস্কৃতিক পরিবেশের একটি উপাদান। দেশের ঐতিহ্য দেশীয় পণ্য ও সেবার চাহিদা বাড়িয়ে স্থানীয় উৎপাদক ও ব্যবসায়ীদের জন্য বাজার সৃষ্টি করে। এছাড়া এটি পর্যটন শিল্পকে সমৃদ্ধ করে যা হোটেল, রেস্টুরেন্ট ও হস্তশিল্প খাতে অর্থনৈতিক প্রবৃদ্ধি আনতে সহায়তা করে। এতে বিভিন্ন ঐতিহ্যবাহী পণ্য রপ্তানির মাধ্যমে বৈদেশিক মুদ্রা অর্জনেরও সুযোগ তৈরি হয়। এভাবে দেশীয় ঐতিহ্য দেশের ব্যবসায়-বাণিজ্যকে প্রভাবিত করে।"
        },
        {
          "label": "গ",
          "question": "উদ্দীপকে বর্ণিত মি. অমলের প্রথম ব্যবসায়টি কোন ধরনের পরিবেশ দ্বারা প্রভাবিত? ব্যাখ্যা করো।",
          "explanation": "উদ্দীপকে বর্ণিত মি. অমলের প্রথম ব্যবসায়টি প্রাকৃতিক পরিবেশ দ্বারা প্রভাবিত।। জলবায়ু, ভূ-প্রকৃতি, নদ-নদী, আয়তন, অবস্থান প্রভৃতি প্রাকৃতিকভাবে সৃষ্ট উপাদানের সমন্বয়ে এ পরিবেশ গঠিত। এ পরিবেশের উপাদান মানুষের পক্ষে নিয়ন্ত্রণ করা সম্ভব নয়। এ পরিবেশের উপাদানের ওপর ভিত্তি' করে মানুষের জীবিকা পরিবর্তন হয়। অনুকূল প্রাকৃতিক পরিবেশ ব্যবসায় গঠনে গুরুত্বপূর্ণ ভূমিকা রাখে। উদ্দীপকে মি. অমল সিলেটে জমি লিজ নিয়ে আনারসের চাষ বাগান করেছেন। সিলেটের মাটি, আবহাওয়া ও জলবায়ু আনারস চাষের উপযোগী। এজন্য এখানে প্রচুর আনারস উৎপন্ন হয়। মি. অমল এসব উপাদান বিবেচনা করেই সিলেটে আনরস চাষ করেছেন। ভূ-প্রকৃতির এসব বিষয় অনুকূলে থাকায় তিনি সফল হয়েছেন। আর ভূ-প্রকৃতি প্রাকৃতিক পরিবেশের একটি উপাদান। তাই বলা যায়, উদ্দীপকে মি. অমলের প্রথম ব্যবসায়টি প্রাকৃতিক পরিবেশ দ্বারা প্রভাবিত হয়েছে।"
        },
        {
          "label": "ঘ",
          "question": "মি. অমলের ঐ জমির ওপর একটি গবাদি পশু ও পোলট্রি খামার গড়তে অর্থনৈতিক পরিবেশের প্রভাব মূল্যায়ন করো।",
          "explanation": "উদ্দীপকে মি. অমলের ঐ জমির ওপর একটি গবাদি পশু ও পোলট্রি খামার গড়তে অর্থনৈতিক পরিবেশের গুরুত্বপূর্ণ প্রভাব রয়েছে বলে আমি মনে করি। জনগণের সঞ্চয়, বিনিয়োগ, মূলধন প্রভৃতির সমন্বয়ে এ পরিবেশ গঠিত। ব্যবসায় স্থাপন ও পরিচালনার ক্ষেত্রে এ পরিবেশ গুরুত্বপূর্ণ প্রভাব বিস্তার করে। ব্যবসায়বান্ধব পরিবেশ নিশ্চিতে এ পরিবেশের এ সকল উপাদানের উপস্থিতি আবশ্যক। উদ্দীপকে জামালপুরের মি. অমল সিলেটে জমি নিজ নিয়ে আনারস চাষ শুরু করেন। এ ব্যবসায়ে সফলতা পাওয়ার পর বর্তমানে তিনি তার ব্যবসায় সম্প্রসারণ করতে চান। তাই তিনি একটি গবাদি পশু ও পোলট্রি খামার গড়ে তোলার সিদ্ধান্ত নেন। তার এ পরিকল্পনা বাস্তবায়নের জন্য প্রয়োজনীয় অর্থের যোগান দিতে তিনি ব্যাংক ঋণ নিতে চান। মি. অমলের ব্যবসায় সম্প্রসারণ করে খামার গড়ে তোলার জন্য অর্থের প্রয়োজন। এ অর্থ তিনি ব্যাংক ঋণের মাধ্যমে সংগ্রহ করতে চান। দেশের অর্থনৈতিক পরিবেশ ব্যবসায়ের অনুকূলে থাকলে সহজে তিনি মূলধন হিসেবে ঋণ সংগ্রহ করতে পারবেন। তিনি গবাদি পশু ও পোলট্রি খামার গড়ে তুলতে পারবেন। এতে তিনি আরও বেশি মুনাফা অর্জন করতে পারবেন। আর অর্থনৈতিক পরিবেশ প্রতিকূলে থাকলে খামার গড়ে তোলা তার জন্য কঠিন হতো। তাই বলা যায়, মি. অমলের ঐ জমির ওপর গবাদি পশু ও পোলট্রি খামার গড়তে অর্থনৈতিক পরিবেশের ইতিবাচক প্রভাব প্রয়োজন।"
        }
      ]
    },
    {
      "number": "3",
      "uddipok": "তৈরি পোশাক বিক্রেতা মি. বাশার স্বল্প পুঁজির কারণে ব্যবসায়ে সাফল্য লাভে ব্যর্থ হয়ে মি. সুমনকে অংশীদার হিসেবে নিতে আগ্রহ প্রকাশ করেন। মি. সুমন ব্যবসায়ের কেবল মূলধন বিনিয়োগের মাধ্যমে মুনাফা অর্জনের শর্তে চুক্তিতে আবদ্ধ হন এবং শর্ত মোতাবেক মূলধন বিনিয়োগ করেন। কিন্তু ব্যবসায় কিছুদিন চলার পর মি. সুমন দেউলিয়া হয়ে পড়েন।",
      "tag": "NDCD 25",
      "sub_questions": [
        {
          "label": "ক",
          "question": "একমালিকানা ব্যবসায় কী?",
          "explanation": "একজন ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "\"চুক্তিই অংশীদারি ব্যবসায়ের মূলভিত্তি\"- ব্যাখ্যা করো।",
          "explanation": "দুই বা ততোধিক ব্যক্তি চুক্তির ভিত্তিতে কোনো ব্যবসায় গঠন ও পরিচালনা করলে তাকে অংশীদারি ব্যবসায় বলে। চুক্তি থেকেই অংশীদারি ব্যবসায় জন্মলাভ করে। এ চুক্তিতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি বিস্তারিত উল্লেখ করা হয়। অংশীদারি ব্যবসায়ের সবকিছু চুক্তির মাধ্যমেই নিয়ন্ত্রিত হয়। তাই চুক্তিকে অংশীদারি ব্যবসায়ের মূলভিত্তি বলা হয়।"
        },
        {
          "label": "গ",
          "question": "মি. সুমন কোন ধরনের অংশীদার? ব্যাখ্যা করো।",
          "explanation": "উদ্দীপকে মি: সুমন একজন ঘুমন্ত অংশীদার। এ ধরনের অংশীদার ব্যবসায়ে মূলধন বিনিয়োগ করে। কিন্তু তারা ব্যবসায় পরিচালনায় অংশগ্রহণ করে না। তবে তারা ব্যবসায়ের মুনাফা ভোগ করে ও অসীম দায় বহন করে। উদ্দীপকের মি. বাসার তার তৈরি পোশাকের ব্যবসায়ে অংশীদার হিসেবে মি. সুমনকে নেন। মি. সুমন ব্যবসায়টিতে মূলধন বিনিয়োগ করলেও ব্যবসায় পরিচালনায় অংশগ্রহণ করেন না। কিন্তু চুক্তি অনুযায়ী তিনি মুনাফা ভোগ করেন। এছাড়া তিনি ব্যবসায়টিতে অসীম দায়ও বহন। করবেন। এক্ষেত্রে ব্যবসায়ের দায়ের জন্য তার ব্যক্তিগত সম্পত্তিও দায়বদ্ধ থাকতে পারে। এসব বৈশিষ্ট্যের সাথে ঘুমন্ত অংশীদারের মিল পাওয়া যায়। তাই বলা যায়, উদ্দীপকের মি. সুমন ব্যবসায়টিতে একজন ঘুমন্ত অংশীদার।"
        },
        {
          "label": "ঘ",
          "question": "উদ্দীপকে বর্ণিত ব্যবসায়টির বিলোপসাধন ঘটবে কি? তোমার মতামত দাও।",
          "explanation": "উদ্দীপকে বর্ণিত ব্যবসায়টির বাধ্যতামূলক বিলোপসাধন হবে বলে আমি মনে করি। ১৯৩২ সালের অংশীদারি আইনের ৪১ ধারায় বাধ্যতামূলক বিলোপসাধন সম্পর্কে বলা হয়েছে। এক্ষেত্রে ব্যবসায়ের সব অংশীদার বা একজন ছাড়া সব অংশীদার একসাথে দেউলিয়া হলে এ ধরনের বিলোপসাধন হয়। এ ধরনের বিলোপসাধনের মাধ্যমে ব্যবসায়ের বিষয় সম্পত্তি ও দেনা-পাওনার সার্বিক নিষ্পত্তি হয়। উদ্দীপকের মি. বাসার একজন তৈরি পোশাক বিক্রেতা। স্বল্প পুঁজির কারণে তিনি ব্যবসায়ে মুনাফা অর্জন করতে পারছিলেন না। এজন্য তিনি মি. সুমনকে অংশীদার হিসেবে নেন। এতে ব্যবসায়টি শুরুতে সফলভাবেই চলছিল। কিন্তু ব্যবসায়টি কিছুদিন চলার পর মি. সুমন দেউলিয়া হয়ে পড়েন। উদ্দীপকের ব্যবসায়টি শুরুতে লাভজনক ছিল। কিন্তু দুজন অংশীদারের মধ্যে মি. সুমন বর্তমানে দেউলিয়া ঘোষিত হয়েছেন। এতে তিনি আর্থিক লেনদেন সম্পাদনে আর্থিক সক্ষমতা হারিয়েছেন। ফলে এ পরিস্থিতিতে তার পক্ষে আর ব্যবসায়ে অংশগ্রহণ করা সম্ভব নয়। এ ধরনের পরিস্থিতিতে অংশীদারি ব্যবসায়ের বাধ্যতামূলক বিলোপসাধন ঘটে। এক্ষেত্রে উক্ত ব্যবসায়টিতেও এ বিষয়গুলো বিদ্যমান। তাই বলা যায়, উদ্দীপকের ব্যবসায়টির বাধ্যতামূলক বিলোপসাধন ঘটবে।"
        }
      ]
    },
    {
      "number": "4",
      "uddipok": "রকিব, আরিফ ও জাহিদ সমঅংশীদারির ভিত্তিতে একটি ব্যবসায় পরিচালনা করছিল। সড়ক দুর্ঘটনায় জাহিদের মৃত্যু হলে তার একমাত্র নাবালক পুত্র আরমানকে ব্যবসায়ের সাথে সংশ্লিষ্ট করে। আরমান ব্যবসায়ের হিসাব-নিকাশসহ যাবতীয় তথ্য জানতে চাওয়ায় রকিব ও আরিফ এ বিষয়ে অপারগতা প্রকাশ করে।",
      "tag": "NDCD 25",
      "sub_questions": [
        {
          "label": "ক",
          "question": "ঐচ্ছিক অংশীদারি ব্যবসায় কাকে বলে?",
          "explanation": "যে অংশীদারি ব্যবসায়ের চুক্তিতে ব্যবসায়ের মেয়াদকাল সম্পর্কে কিছু উল্লেখ থাকে না, তাকে ঐচ্ছিক অংশীদারি ব্যবসায় বলে।"
        },
        {
          "label": "খ",
          "question": "অংশীদারি ব্যবসায়ে ঝুঁকি কীভাবে বণ্টিত হয়?",
          "explanation": "অংশীদারি ব্যবসায়ে ঝুঁকি অংশীদারদের মধ্যে তাদের বিনিয়োগকৃত মূলধন এবং চুক্তির শর্ত অনুযায়ী বণ্টিত হয়। সাধারণ অংশীদাররা ব্যবসায়িক দায় ও ক্ষতির জন্য ব্যক্তিগতভাবে দায়ী থাকে। তবে সীমিত অংশীদারদের ক্ষেত্রে ঝুঁকি তাদের বিনিয়োগকৃত মূলধনের পরিমাণ পর্যন্তই সীমাবদ্ধ থাকে। ব্যবসায়ের ক্ষতি হলে অংশীদাররা চুক্তি অনুযায়ী তাদের মালিকানা অনুপাতে ক্ষতি বহন করে।"
        },
        {
          "label": "গ",
          "question": "উদ্দীপকে উল্লিখিত আরমান কি একজন অংশীদার হতে পারবে? তোমার মতামত দাও।",
          "explanation": "উদ্দীপকে উল্লিখিত আরমান একজন নাবালক হওয়ায় ব্যবসায়ের অংশীদার হতে পারবে না। সাধারণত নাবালক অংশীদারি ব্যবসায়ের অংশীদার হতে পারে না। তবে কোনো অংশীদার মারা গেলে বাকি অংশীদারদের সম্মতিতে তার অপ্রাপ্তবয়স্ক সন্তানকে ব্যবসায়িক সুবিধা দেওয়ার জন্য সদস্য হিসেবে নেওয়া যায়। আর আইনগতভাবে ব্যবসায়ে নাবালকের দায় সবসময় সীমিত থাকে। উদ্দীপকে রকিব, আরিফ ও জাহিদ সমঅংশীদারির ভিত্তিতে একটি ব্যবসায় পরিচালনা করছিল। কিন্তু হঠাৎ একটি সড়ক দুর্ঘটনায় জাহিদের মৃত্যু হয়। এরপর তার নাবালক পুত্র আরমানকে তারা ব্যবসায়ের সাথে সংশ্লিষ্ট করে। বর্তমানে আরমান ব্যবসায়টির সাথে মুনাফা পাওয়ার শর্তে যুক্ত আছে। কারণ সে নাবালক হওয়ায় তার অংশীদার হওয়ার যোগ্যতা নেই। এক্ষেত্রে রকিব ও আরিফের সম্মতিক্রমে সে ব্যবসায়টি থেকে বিনিয়োজিত মূলধন অনুপাতে আর্থিক সুবিধা পাবে। তার দায় সীমিত থাকবে। তাই বলা যায়, ব্যবসায়ের সুবিধা পেলেও উদ্দীপকের আরমান অংশীদার হতে পারবে না।"
        },
        {
          "label": "ঘ",
          "question": "উদ্দীপকে উল্লিখিত আরমানকে হিসাব-নিকাশ এবং তথ্য প্রদানে অপারগতা প্রকাশের যৌক্তিকতা বিশ্লেষণ করো।",
          "explanation": "উদ্দীপকে উল্লিখিত আরমানকে হিসাব-নিকাশ এবং তথ্য প্রদানে অপারগতা প্রকাশ অযৌক্তিক বলে আমি মনে করি। অংশীদারি আইন অনুযায়ী নাবালক সাধারণত ব্যবসায়ের অংশীদার হতে পারে না। এজন্য সে ব্যবসায়ের পরিচালনায় অংশগ্রহণ করতে পারে না। তবে ব্যবসায়ের হিসাব-নিকাশ জানার ও অন্যান্য তথ্য পাওয়ার অধিকার রয়েছে। উদ্দীপকে রকিব, আরিফ ও জাহিদ তিনজন একটি ব্যবসায়ের অংশীদার। সড়ক দুর্ঘটনায় জাহিদের মৃত্যু হলে তার একমাত্র নাবালক পুত্র আরমানকে তারা ব্যবসায়ে যুক্ত করে। আরমান ব্যবসায়ে যুক্ত হয়েই ব্যবসায়ের হিসাব-নিকাশসহ যাবতীয় তথ্য জানতে চায়। কিন্তু রকিব ও আরিফ এ বিষয়ে অপারগতা প্রকাশ করে। আরমান নাবালক হিসেবে ব্যবসায়টির অংশীদার না হলেও তার কিছু অধিকার আছে। অংশীদারি আইন অনুযায়ী সে ব্যবসায়ের হিসাব দেখা ও অনুলিপি সংগ্রহ করার অধিকার রাখে। তবে সে ব্যবসায়ের পরিচালনায় অংশগ্রহণ করতে পারবে না। কিন্তু ব্যবসায়ের হিসাবপত্র দেখা তার কর্তব্যের অন্যতম একটি। তাই সে ব্যবসায়ের হিসাব-নিকাশ ও যাবতীয় তথ্য জানতে চেয়েছে। কিন্তু রকিব ও আরিফ তাকে তথ্য প্রদানে অপারগতা প্রকাশ করে। তাই বলা যায়, আরমানকে হিসাব-নিকাশ এবং তথ্য প্রদানে অপারগতা প্রকাশ সম্পূর্ণ অযৌক্তিক।"
        }
      ]
    },
    {
      "number": "5",
      "uddipok": "মধ্যস্থব্যবসায়ীদের হাত থেকে রক্ষা পাওয়ার জন্য ২০১১ সালে প্রভাতীপুরের তাঁতশিল্পীরা একটি সমিতি গঠন করল। ২০১৩ সাল পর্যন্ত তাদের অর্জিত মুনাফার পরিমাণ ছিল নিম্নরূপ: বছর ২০১১ ২০১২ ২০১৩ মুনাফা ৩০,০০০ ৪০,০০০ ৫০,০০০ তারা বিধিবদ্ধ হারে সংরক্ষিত তহবিল সংরক্ষণ করে। ২৫,০০০ টাকার একটি নতুন তাঁতকল ক্রয়ের জন্য তারা সংরক্ষিত তহবিল ব্যবহারের চিন্তা করছে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "মধ্যস্থব্যবসায়ীদের শোষণ থেকে রক্ষা এবং ন্যায্যমূল্যে উন্নতমানের পণ্য পাওয়ার লক্ষ্যে কোনো নির্দিষ্ট এলাকার ভোক্তারা যে সমবায় সমিতি গঠন করেন, তাকে ভোক্তা সমবায় সমিতি বলে।"
        },
        {
          "label": "খ",
          "question": "",
          "explanation": "সকলে মিলে একভাবে, একমনে ও একত্রে চলার প্রবণতাকে একতা বলে। দরিদ্র ও সমমনা ব্যক্তিরা নিজেদের পারস্পরিক কল্যাণে সমবায় গঠন করেন। তাই সফলতা লাভের জন্য সব অবস্থাতেই এর সদস্যদের ঐক্যবদ্ধ থাকতে হয়। এতে তাদের কেউ ঠকাতে পারে না। এজন্যই বলা হয়, একতাই বল সমবায় সমিতির মূলনীতি।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি উৎপাদক সমবায় সমিতি সংগঠন। কয়েকজন উৎপাদক নিজেদের আর্থ-সামাজিক উন্নয়নে পণ্য উৎপাদন ও বিক্রির কাজকে ফলপ্রসূ করতে উৎপাদক সমবায় সমিতি গড়ে তোলে। এর মাধ্যমে উৎপাদকরা ন্যায্যমূল্যে কাঁচামাল কিনতে পারেন। মহাজন ও মধ্যস্থব্যবসায়ীদের কাছ থেকে রক্ষা পেতে ক্ষুদ্র উৎপাদকরা এ সমিতি গঠন করে থাকে। উদ্দীপকে উল্লিখিত ২০১১ সালে প্রভাতীপুরের তাঁতশিল্পীরা মিলে একটি সমবায় সমিতি গড়ে তোলে। মধ্যস্থব্যবসায়ীদের হাত থেকে রক্ষা পাওয়ার জন্যই মূলত তারা এ সমিতি গঠন করে। এটির মাধ্যমে তারা একত্রিতভাবে তাদের শিল্প পণ্যের কাঁচামাল কেনে। আবার তাদের উৎপাদিত পণ্য তারা সমিতির মাধ্যমে বিভিন্ন বাজারে বিক্রি করে। এ সমিতির মাধ্যমে তারা মধ্যস্থব্যবসায়ীদের সাহায্য ছাড়াই ন্যায্যমূল্যে উৎপাদিত পণ্য সরবরাহ করে লাভবান হতে পারছেন। এতে তাদের আর্থ-সামাজিক উন্নয়ন হচ্ছে। এসব বৈশিষ্ট্যের সাথে উৎপাদক সমবায় সমিতির মিল আছে। সুতরাং, উদ্দীপকে বর্ণিত প্রতিষ্ঠানটি উৎপাদক সমবায় সমিতির আওতাভুক্ত।"
        },
        {
          "label": "ঘ",
          "question": "",
          "explanation": "সঞ্চিতি তহবিল থেকে তাঁতকল ক্রয়ের সমুদয় অর্থের সংস্থান সম্ভব হবে না বলে আমি মনে করি। সমবায় সমিতির অর্জিত মুনাফার পুরো অংশ সদস্যদের মধ্যে বণ্টন করা হয় না। আইন অনুযায়ী অর্জিত মুনাফার কমপক্ষে ১৫% সঞ্চিতি তহবিলে জমা রাখতে হয়। এ সঞ্চিতি তহবিলের অর্থ ব্যবসায় সম্প্রসারণে ব্যবহার করা হয়। উদ্দীপকের তাঁতশিল্পীরা একটি সমবায় সমিতি গড়ে তোলে। তারা মূলত মধ্যস্থব্যবসায়ীদের হাত থেকে রক্ষা পাওয়ার জন্যই সমিতিটি গঠন করে। তারা এ সমিতির অর্জিত মুনাফা বিধিবদ্ধ নিয়মানুসারে, একটি সঞ্চিতি তহবিলে জমা রাখে। এ তহবিল থেকে তারা ২৫,০০০ টাকার একটি নতুন তাঁতকল কেনার চিন্তা করে। ২০১১ থেকে ২০১৩ সাল পর্যন্ত তাদের মোট সঞ্চিতি তহবিলের পরিমাণ নিম্নরূপ: তিন বছরে মোট সঞ্চিতি তহবিলের পরিমাণ হয় ১৮,০০০ টাকা। এ টাকা তাঁতকল কেনার জন্য প্রয়োজনীয় পরিমাণ থেকে (২৫,০০০-১৮,০০০) বা ৭,০০০ টাকা কম। তাই বলা যায়, তাঁতকল কেনার সম্পূর্ণ অর্থের সংস্থান সঞ্চিতি তহবিল থেকে হবে না।"
        }
      ]
    },
    {
      "number": "6",
      "uddipok": "রসুলপুরে ৫০ জন ব্যক্তি মিলে একটি সমবায় সমিতি গড়ে তুলেছেন। বর্তমানে সমিতিটির শেয়ার মূলধনের পরিমাণ ১০,০০,০০০ টাকা। বছর শেষে তাদের মুনাফার পরিমাণ দাঁড়ায় ২,০০,০০০ টাকা। মিঃ করিম সমবায়ের একজন সদস্য যার শেয়ার মূলধনের পরিমাণ ৪০,০০০ টাকা। সে পুরো মুনাফার ওপর লভ্যাংশ দাবি করলে পরিচালকমন্ডলী তাকে তা প্রদান করতে অপারগতা জানায়।",
      "tag": "NDCD 25",
      "sub_questions": [
        {
          "label": "ক",
          "question": "সমবায় উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে।"
        },
        {
          "label": "খ",
          "question": "'একতাই বল' মূলনীতিটির গুরুত্ব ব্যাখ্যা করো।",
          "explanation": "সকলে মিলে একভাবে, একমনে ও একত্রে চলার প্রবণতাকে একতা বলে। দরিদ্র ও সমমনা ব্যক্তিরা নিজেদের পারস্পরিক কল্যাণে সমবায় গঠন করেন। তাই সফলতা লাভের জন্য সব অবস্থাতেই এর সদস্যদের ঐক্যবদ্ধ থাকতে হয়। এতে তাদের কেউ ঠকাতে পারে না। এজন্যই, একতাই বল সমবায় সমিতির মূলনীতি।"
        },
        {
          "label": "গ",
          "question": "উদ্দীপকে বর্ণিত সদস্য মি. করিমকে পরিচালকমণ্ডলী কর্তৃক অপারগতা জানানোর যৌক্তিকতা মূল্যায়ন করো।",
          "explanation": "উদ্দীপকে বর্ণিত সদস্য মি. করিমকে পরিচালকমণ্ডলী কর্তৃক অপারগতা জানানো বিষয়টি যৌক্তিক বলে আমি মনে করি। সমবায় আইন অনুযায়ী মুনাফার সম্পূর্ণ অংশ বণ্টন করা হয় না। মুনাফার ১৫% সঞ্চিতি ও ৩% উন্নয়ন তহবিলে বাধ্যতামূলক জমা রাখতে হয়। তবে ঋণদান সমিতিকে আরও ১০% কুঋণ সঞ্চিতি রাখতে হয়। উদ্দীপকে রসুলপুরে ৫০ জন ব্যক্তি মিলে একটি সমবায় সমিতি গড়ে তুলেছেন। বর্তমানে সমিতিটির শেয়ার মূলধনের পরিমাণ ১০,০০,০০০ টাকা। বছর শেষে সমিতির মুনাফার পরিমাণ দাঁড়ায় ২,০০,০০০ টাকা। সমবায়ের একজন সদস্য মি. করিম এ পুরো মুনাফার ওপর লভ্যাংশ দাবি করে। কিন্তু সমবায় আইন অনুযায়ী সমবায় সমিতির মুনাফার সম্পূর্ণ অর্থ সদস্যদের মাঝে বণ্টন করা যায় না। এক্ষেত্রে সমবায় সমিতিকে বাধ্যতামূলকভাবে ১৫% সুঞ্চিতি ও ৩% উন্নয়ন তহবিলে জমা রাখতে হবে। উদ্দীপকের প্রতিষ্ঠানটিকেও মুনাফা বণ্টনের আগে নির্দিষ্ট পরিমাণ তহবিল সংরক্ষণ করতে হয়। এ কারণে পরিচালকমণ্ডলী মি. করিমকে সম্পূর্ণ মুনাফা থেকে লভ্যাংশ প্রদান করতে অপারগতা জানায়। তাই বলা যায়, মি. করিমকে পরিচালকমণ্ডলী কর্তৃক অপারগতা জানানোর বিষয়টি যৌক্তিক।"
        },
        {
          "label": "ঘ",
          "question": "মি. করিম কত টাকা লভ্যাংশ পাবে তা নির্ণয় করো।",
          "explanation": "উদ্দীপকের মি. করিম ৬,৫৬০ টাকা লভ্যাংশ পাবে। সমবায় সমিতি সমবায় আইন অনুযায়ী গঠিত ও পরিচালিত হয়। এ আইন অনুযায়ী অর্জিত মুনাফার ১৫% সঞ্চিতি ও ৩% উন্নয়ন তহবিলে বাধ্যতামূলকভাবে জমা করতে হয়। বাকি মুনাফা সদস্যদের মধ্যে শেয়ার বা মূলধন অনুপাতে ভাগ করা হয়। উদ্দীপকের রসুলপুর গ্রামের ৫০ জন ব্যক্তি মিলে একটি সমবায় সমিতি গড়ে তোলেন। সমিতিটির শেয়ার মূলধনের পরিমাণ ১০,০০,০০০ টাকা। বছর শেষে তাদের মুনাফার পরিমাণ দাঁড়ায় ২,০০,০০০ টাকা। মুনাফা থেকে ১৮% সংরক্ষিত তহবিলে রাখতে হবে। বাকি ৮২% সদস্যদের মধ্যে মূলধন অনুপাতে ভাগ করে দেওয়া যাবে। সমিতিটির সংরক্ষিত তহবিলের পরিমাণ (২,০০,০০০ × ১৮%) বা ৩৬,০০০ টাকা। সুতরাং বণ্টনযোগ্য মুনাফা (২,০০,০০০ – ৩৬,০০০) বা ১,৬৪,০০০ টাকা। মি. করিমের মূলধনের পরিমাণ ছিল ৪০,০০০ টাকা। তাই তার প্রাপ্য মুনাফা হবে, = বণ্টনযোগ্য মুনাফা × মি. করিমের মূলধন/মোট মূলধন = ১,৬৪,০০০ × ৪০,০০০/১০,০০,০০০=৬,৫৬০ টাকা। সুতরাং, সমিতিটি থেকে মি. করিম ৬,৫৬০ টাকা মুনাফা পাবে।"
        }
      ]
    },
    {
      "number": "7",
      "uddipok": "জনাব রায়হান, রাজিব ও রাকিব তিন বন্ধু সমঝোতার ভিত্তিতে আজ থেকে সাত বছর আগে একটি সিরামিকস কোম্পানি গড়ে তুলেছিল। তাদেরই একটি প্রতিযোগী প্রতিষ্ঠানের সদস্যদের মধ্যে ভুল বোঝাবুঝির কারণে কিছুদিন আগে প্রতিষ্ঠানটি বন্ধই হয়ে গেছে। ঐ ব্যবসায়ের চার বন্ধু মিলে' একটি নতুন ব্যবসায় গড়ে তোলার সিদ্ধান্ত নেয়। যেখানে তারাই সদস্য থাকবেন এবং প্রতিষ্ঠানটি নিজ নামে পরিচিত, পরিচালিত ও নিয়ন্ত্রিত হবে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "কোম্পানির প্রবর্তকগণ জনগণকে শেয়ার কেনার আহ্বান না জানিয়ে বাধ্যতামূলকভাবে কোম্পানি সম্পর্কে শুধু নিবন্ধককে জানাতে যে প্রচারপত্র প্রকাশ করে, তাকে বিকল্প বিবরণপত্র বলে।"
        },
        {
          "label": "খ",
          "question": "",
          "explanation": "কোম্পানির পরিমেল নিয়মাবলিতে প্রাথমিক খরচের উদ্দেশ্যে যে নির্দিষ্ট ন্যূনতম পরিমাণ মূলধন সংগ্রহের প্রতিশ্রুতির কথা বলা থাকে, তাকে ন্যূনতম মূলধন বলে। পাবলিক লিমিটেড কোম্পানি কার্যারম্ভের অনুমতিপত্র সংগ্রহ ও শেয়ার বিলির আগে এটি সংগ্রহ করে। কোম্পানির প্রাথমিক খরচ মেটানোর জন্য এ মূলধন সংগ্রহ করা হয়। এটি সংগ্রহ না করলে পাবলিক লিমিটেড কোম্পানি কাজ শুরুর অনুমতি পায় না। এসব কারণে পাবলিক লিমিটেড কোম্পানির জন্য ন্যূনতম মূলধন গুরুত্বপূর্ণ।"
        },
        {
          "label": "গ",
          "question": "",
          "explanation": "জনাব রায়হানদের গড়া প্রতিষ্ঠানটি হলো অংশীদারি ব্যবসায় সংগঠন। মুনাফা অর্জনের উদ্দেশ্যে দুই বা ততোধিক ব্যক্তি পারস্পরিক সমঝোতার ভিত্তিতে এ ধরনের ব্যবসায় গঠন করে। এর সদস্য সংখ্যা সর্বনিম্ন ২ জন এবং সর্বোচ্চ ২০ জন। চুক্তি এ ব্যবসায়ের মূলভিত্তি। অংশীদাররা চুক্তি অনুযায়ী এ ব্যবসায়ের লাভ-লোকসান ও দায়-দায়িত্ব বহন করে। উদ্দীপকের জনাব রায়হান, রাজিব ও রাকিব তিন বন্ধু একটি সিরামিকস্ কোম্পানি গড়ে তুলেছিল। তারা পারস্পরিক সমঝোতার ভিত্তিতে এ প্রতিষ্ঠান গড়ে তুলেছিল। চুক্তি অনুযায়ী তারা ব্যবসায়ের মূলধন বিনিয়োগ ও পরিচালনায় অংশগ্রহণ করে। আবার ব্যবসায়ের লাভ-লোকসানও তারা চুক্তি অনুযায়ী বণ্টন করে। ব্যবসায়টিতে তাদের সকলের দায় অসীম এসব বৈশিষ্ট্য অংশীদারি ব্যবসায়ের সাথে মিলে যায়। তাই জনাব রায়হানদের গড়া প্রাথমিক প্রতিষ্ঠানটি অংশীদারি ব্যবসায় সংগঠন ছিল।"
        },
        {
          "label": "ঘ",
          "question": "",
          "explanation": "চার বন্ধু মিলে নতুন ধরনের যৌথমূলধনী ব্যবসায় প্রতিষ্ঠান গড়ে তোলার সিদ্ধান্তটি যৌক্তিক বলে আমি মনে করি। এ ধরনের সংগঠন সীমিত দায়বিশিষ্ট হয়ে থাকে। তারা জনসাধারণের কাছে শেয়ার বিক্রি করে মূলধন সংগ্রহ করতে পারে। 'কোম্পানি আইনের অধীনে গঠিত হওয়ায় এদের আইনগত সত্তাও রয়েছে। উদ্দীপকের রায়হান, রাজিব ও রাকিব তিন বন্ধু সাত বছর আগে সমঝোতার ভিত্তিতে একটি সিরামিকস্ কোম্পানি গড়ে তুলেছিল। তাদেরই একটি প্রতিযোগী প্রতিষ্ঠানের বন্ধুদের মাঝে ভুল বোঝাবুঝির কারণে কিছুদিন হলো প্রতিষ্ঠানটি বন্ধ হয়ে গেছে। তারপর তারা চার বন্ধু মিলে নতুন একটি ব্যবসায় গড়ে তোলার সিদ্ধান্ত নেয়। যেখানে প্রতিষ্ঠানটি নিজ নামে পরিচিত, পরিচালিত ও নিয়ন্ত্রিত হবে। বৈশিষ্ট্য অনুযায়ী তাদের এ প্রতিষ্ঠানটি হবে একটি যৌথমূলধনী ব্যবসায় সংগঠন। রায়হান, রাজিব ও রাকিবের প্রতিষ্ঠিত যৌথমূলধনী ব্যবসায়টি চিরন্তন অস্তিত্ব লাভ করবে। এতে এটি কারো ব্যক্তিগত ঝামেলার জন্য যেকোনো সময় বন্ধ হবে না। আবার এ প্রতিষ্ঠানের দায় সীমিত হওয়ায় তাদের বিনিয়োগের অতিরিক্ত কোনো দায় বহন করতে হবে না। এছাড়াও ব্যবসায় সম্প্রসারণ করতে চাইলে খুব সহজে প্রতিষ্ঠানের জন্য মূলধন সংগ্রহ করতে পারবে। এসব সুবিধার কথা বিবেচনা করেই তারা যৌথমূলধনী ব্যবসায় প্রতিষ্ঠান গঠন করে। সুতরাং, উদ্দীপকের চার বন্ধু মিলে নতুন ধরনের প্রতিষ্ঠান গড়ে তোলার সিদ্ধান্তটি যৌক্তিক।"
        }
      ]
    },
    {
      "number": "8",
      "uddipok": "রেডলিফ কোম্পানি পাঁচ বছর পূর্বে গঠিত হয়ে ব্যবসায় পরিচালনা করছে। কিন্তু এখন পর্যন্ত কোনো মুনাফা অর্জন করতে পারেনি। তাই তারা বিকল্প চিন্তা-ভাবনা করছে। পরিচালনা পর্ষদ তাই সিদ্ধান্ত গ্রহণ করেছে 'কোম্পানিটির ৫১% শেয়ার বিক্রি করে দিবে। সিদ্ধান্ত মোতাবেক এ কোম্পানিটি প্রাইম কোম্পানির কাছে শেয়ার বিক্রি করে দেয় এবং পরিচালনা ও নিয়ন্ত্রণের ভার তাদের ওপর অর্পণ করে।",
      "tag": "NDCD 25",
      "sub_questions": [
        {
          "label": "ক",
          "question": "স্টক এক্সচেঞ্জ কী?",
          "explanation": "স্টক এক্সচেঞ্জ হলো একটি সংগঠিত মাধ্যমিক (Secondary) বাজার; যেখানে সরকারি, বেসরকারি ও স্বায়ত্তশাসিত কোম্পানির শেয়ার, স্টক, বন্ড, ডিবেঞ্চার এবং সরকারি সিকিউরিটিসমূহ কেনা-বেচা করা হয়।"
        },
        {
          "label": "খ",
          "question": "কোম্পানির চিরন্তন অস্তিত্ব বলতে কী বোঝায়?",
          "explanation": "কোম্পানির চিরন্তন অস্তিত্ব বলতে বিলোপ হয় না এমন অস্তিত্বকে বোঝায়। পৃথক ও স্বাধীন সত্তার কারণে শেয়ারহোল্ডারদের মৃত্যু, দেউলিয়াত্ব প্রভৃতি কোম্পানি সংগঠনের অস্তিত্বকে বিপন্ন করে না। শুধু আইনের মাধ্যমেই এ ব্যবসায়ের বিলোপসাধন সম্ভব। এটিই কোম্পানির চিরন্তন অস্তিত্ব।"
        },
        {
          "label": "গ",
          "question": "প্রাইম কোম্পানিটি কোন ধরনের কোম্পানি? ব্যাখ্যা করো।",
          "explanation": "উদ্দীপকের প্রাইম কোম্পানিটি হলো হোল্ডিং কোম্পানি। এ ধরনের কোম্পানি অন্য কোনো কোম্পানির ৫০% এর বেশি শেয়ারের মালিকানা লাড় করে। এ কোম্পানি প্রত্যক্ষ বা পরোক্ষভাবে অধিকাংশ পরিচালক নিয়োগ করার ক্ষমতার অধিকারী হয়। এরা কোম্পানির নিয়ন্ত্রণের ভার গ্রহণ করে। উদ্দীপকের রেডলিফ কোম্পানি পাঁচ বছর পূর্বে গঠিত হয়ে ব্যবসায় পরিচালনা করেও এখন পর্যন্ত কোনো মুনাফা অর্জন করতে না পারায় এটি বিকল্প চিন্তা-ভাবনা করছে। কোম্পানিটির পরিচালনা পর্ষদ সিদ্ধান্ত নিয়েছে তারা কোম্পানিটির ৫১% শেয়ার বিক্রি করে দেবে। সিদ্ধান্ত অনুযায়ী তারা প্রাইম কোম্পানির কাছে রেডলিফের ৫১% শেয়ার বিক্রি করে দেয়। অধিকাংশ শেয়ার কেনায় প্রাইম কোম্পানি রেডলিফ কোম্পানির পরিচালনা ও নিয়ন্ত্রণের অধিকার লাভ করে। এতে প্রাইম কোম্পানিটি উত্ত কোম্পানির গুরুত্বপূর্ণ সিদ্ধান্তে হস্তক্ষেপ করার ক্ষমতা ভোগ করবে। এক্ষেত্রে রেডলিফ কোম্পানিটি হলো সাবসিডিয়ারি কোম্পানি এবং ৫১% শেয়ার ক্রয় করা প্রাইম কোম্পানি হলো এটির হোল্ডিং কোম্পানি। তাই বলা যায়, উদ্দীপকের প্রাইম কোম্পানিটি হলো হোল্ডিং কোম্পানি।"
        },
        {
          "label": "ঘ",
          "question": "রেডলিফ কোম্পানির ৫১% শেয়ার বিক্রি করে দেওয়ার সিদ্ধান্তের যৌক্তিকতা মূল্যায়ন করো।",
          "explanation": "উদ্দীপকের রেডলিফ কোম্পানির ৫১% শেয়ার বিক্রি করে দেওয়ার সিদ্ধান্তটি যৌক্তিক বলে আমি মনে করি। হোল্ডিং কোম্পানি অন্য কোম্পানির ৫০%-এর বেশি শেয়ারের মালিক হয়। এক্ষেত্রে এ কোম্পানি প্রত্যক্ষ বা পরোক্ষভাবে অধিকাংশ পরিচালক নিয়োগ করার ক্ষমতার অধিকারী হয়। এক্ষেত্রে হোল্ডিং কোম্পানি এর সুদক্ষ ব্যবস্থাপনার মাধ্যমে সাবসিডিয়ারি কোম্পানিকে পরিচালনা করে থাকে। উদ্দীপকের রেডলিফ কোম্পানি পাঁচ বছর যাবত ব্যবসায় পরিচালনা করেও কোনো মুনাফা অর্জন করতে পারেনি। তাই তাদের পরিচালনা পর্ষদ সিদ্ধান্ত নিয়েছে কোম্পানিটির ৫১% শেয়ার বিক্রি করে দিবে। সিদ্ধান্ত অনুযায়ী তারা প্রাইম কোম্পানির কাছে নিজেদের ৫১% শেয়ার বিক্রি করে দেয়। এতে প্রাইম কোম্পানি রেডলিফ কোম্পানির পরিচালনা ও নিয়ন্ত্রণের অধিকার লাভ করে। রেডলিফ কোম্পানিটি বর্তমানে প্রাইম কোম্পানির সাবসিডিয়ারি কোম্পানি হিসেবে পরিচিতি পায়। এক্ষেত্রে প্রাইম কোম্পানি হোল্ডিং কোম্পানি হিসেবে রেডলিফ কোম্পানির নিয়ন্ত্রণভার গ্রহণ করে। প্রাইম কোম্পানির বড় আয়তন এবং বেশি মূলধন থাকায় এটি সহজেই - রেডলিফ কোম্পানিটি পরিচালনা করতে পারবে। এক্ষেত্রে 'তারা তাদের অভিজ্ঞতা এবং পরিচালনা দক্ষতা দিয়ে রেডলিফ কোম্পানিকে একটি লাভজনক প্রতিষ্ঠানে রূপান্তর করতে পারবে। এতে রেডলিফ কোম্পানি আগের অবস্থান থেকে ঘুরে দাঁড়াতে পারবে। এসব বিষয় বিবেচনায় বলা যায়, রেডলিফ কোম্পানির ৫১% শেয়ার বিক্রি করে দেওয়ার সিদ্ধান্তটি যৌক্তিক।"
        }
      ]
    },
    {
      "number": "9",
      "uddipok": "মি. কিরণ একটি ইন্স্যুরেন্স কোম্পানির শেয়ারহোল্ডার। কোম্পানির পরিচালনা পর্ষদের নির্বাচনে সে সরাসরি ভোট প্রদান করে। অন্যদিকে, তার বন্ধু মি. বরুন যমুনা লিমিটেডের শেয়ার ক্রয় করেছে। কিন্তু সে ভোট দিতে পারে না। তবে মূলধন ও লভ্যাংশ ফেরত পাওয়ার ক্ষেত্রে অগ্রগণ্য।",
      "tag": "NDCD 25",
      "sub_questions": [
        {
          "label": "ক",
          "question": "ঋণপত্র কী?",
          "explanation": "পাবলিক লিমিটেড কোম্পানি ঋণ নেওয়ার স্বীকৃতি হিসেবে যে দলিল ইস্যু করে, তাকে ঋণপত্র বলে।"
        },
        {
          "label": "খ",
          "question": "কখন বিকল্প বিবরণপত্রের প্রয়োজন হয়? ব্যাখা করো।",
          "explanation": "পাবলিক লিমিটেড কোম্পানি জনগণকে শেয়ার কেনার আহ্বান না জানিয়ে কোম্পানি সম্পর্কে শুধু নিবন্ধককে জানিয়ে যে প্রচারপত্র প্রকাশ করে, তাকে বিবরণপত্রের বিকল্প বিবৃতি বলে। কোম্পানির উদ্যোক্তা কিংবা সদস্যরা সব শেয়ার কিনলে বিবরণপত্রের বিকল্প বিবৃতি প্রহার করতে হয়। এর মাধ্যমে পত্রিকায় কোম্পানি সম্পর্কে বিস্তারিত তথ্য তুলে ধরা হয়। কিন্তু এর মাধ্যমে শেয়ার কেনার আহ্বান জানানো হয় না।"
        },
        {
          "label": "গ",
          "question": "উদ্দীপকের মি. বরুন কোন ধরনের শেয়ার ক্রয় করেছে? তোমার মতামত দাও।",
          "explanation": "উদ্দীপকে মি. বরুন অগ্রাধিকার শেয়ার কিনেছে। এ শেয়ারের মালিকেরা অন্যদের চেয়ে বেশি অগ্রাধিকার পায়। ব্যবসায়ের লভ্যাংশ বণ্টনের ক্ষেত্রে এদের আগে গুরুত্ব দেওয়া হয়। আবার, কোম্পানির বিলোপসাধনের সময় এদেরকে সাধারণ শেয়ারহোল্ডারদের আগে মূলধন ফেরত দেওয়া হয়। উদ্দীপকের মি. বরুন যমুনা লিমিটেডের শেয়ার কিনেছে। কিন্তু সে কোম্পানির পরিচালনা পর্ষদের নির্বাচনে অংশগ্রহণ করতে পারে না। আবার কোম্পানিতে তার ভোটাধিকারও নেই। আর এ শেয়ারের বদলে সে নির্দিষ্ট হারে লভ্যাংশ পেয়ে থাকে। এছাড়া কোম্পানিটির কোনো কারণে বিলোপসাধন হলেও সে তার মূলধন অন্যান্য শেয়ারহোল্ডারদের থেকে আগে ফেরত পাবে। এসব বৈশিষ্ট্যের সাথে অগ্রাধিকার শেয়ারের মিল আছে। সুতরাং, উদ্দীপকের মি. বরুন অগ্রাধিকার শেয়ার কিনেছে।"
        },
        {
          "label": "ঘ",
          "question": "মি. কিরণ ও বরুনের মধ্যে শেয়ার ক্রয়ের ক্ষেত্রে কে সঠিক সিদ্ধান্ত গ্রহণ করেছে বলে তুমি মনে করো? তোমার মতামতের সপক্ষে যুক্তি দেখাও।",
          "explanation": "উদ্দীপকে মি. কিরণ ও বরুণের মধ্যে শেয়ার ক্রয়ের ক্ষেত্রে মি. কিরণ সঠিক সিদ্ধান্ত নিয়েছে বলে আমি মনে করি। সাধারণ শেয়ারহোল্ডাররা কোম্পানির প্রকৃত মালিক। তারা কোম্পানি পরিচালনায় অংশ নিতে পারে, ভোট দিতে পারে। আবার, তারা কোম্পানির পরিচালকও হতে পারে। অন্যদিকে, অগ্রাধিকার শেয়ার মালিকরা কোম্পানির পরিচালনায় অংশ নিতে পারে না। উদ্দীপকের মি. কিরণ, একটি ইন্স্যুরেন্স কোম্পানির শেয়ারহোল্ডার। কোম্পানির পরিচালনা পর্ষদের নির্বাচনে সে সরাসরি ভোট প্রদান করে। অর্থাৎ, সে কোম্পানিটির সাধারণ শেয়ারহোল্ডার। অপরদিকে তার বন্ধু মি. বরুন যমুনা লিমিটেডের শেয়ার কেনে। সে মূলধন ও লভ্যাংশ ফেরত পাওয়ার ক্ষেত্রে অগ্রাধিকার পায়। বৈশিষ্ট্যানুযায়ী এটি হলো অগ্রাধিকার শেয়ার। উদ্দীপকে মি. কিরণের শেয়ারটি হলো সাধারণ শেয়ার। সে নির্দিষ্ট হারে মি. বরুনের মতো লভ্যাংশ ও মূলধন ফেরত পাওয়ার ক্ষেত্রে অগ্রাধিকার না পেলেও কোম্পানিটিতে তার ভোটাধিকার রয়েছে। এছাড়াও সে কোম্পানির সভায় অংশগ্রহণ করতে পারে। আবার, নির্দিষ্ট সংখ্যক শেয়ারের অধিকারী হয়ে সে পরিচালনা পর্ষদের সদস্য হওয়ার জন্য নির্বাচন করতে পারে। কিন্তু মি. বরুনের এ ধরনের কোনো অধিকার নেই। সে তার কোম্পানির একজন পাওনাদার হিসেবে গণ্য। মি. বরুন কোম্পানির সিদ্ধান্ত গ্রহণে মতামত দিতে না পারলেও মি. কিরণের এ ধরনের সুযোগ রয়েছে। তাই বলা যায়, মি. কিরণ ও বরুনের মধ্যে শেয়ার ক্রয়ের ক্ষেত্রে মি. কিরণ সঠিক সিদ্ধান্ত নিয়েছে।"
        }
      ]
    },
    {
      "number": "10",
      "uddipok": "আমাল, তমাল ও জামাল চুক্তির ভিত্তিতে একটি ইলেকট্রনিক্সের ব্যবসায় পরিচালনা করছে। অন্যেরা মূলধন দিলেও তামাল কোনো মূলধন দিতে পারেনি। তবে এ ধরনের ব্যবসায়ে তার দীর্ঘ অভিজ্ঞতা রয়েছে বিধায় দৈনন্দিন সব কাজ পরিচালনার দায়িত্বে সে থাকবে। তমালকে সবাই সর্বাত্মক সহযোগিতা করায় প্রতিষ্ঠানটি বর্তমানে ভালোই চলছিল। কিন্তু ৫ বছর পর আমাল ব্যবসায় থেকে অবসর গ্রহণ করলো।",
      "tag": "NDCD 25",
      "sub_questions": [
        {
          "label": "ক",
          "question": "অংশীদারি ব্যবসায়ের অসীম দায় কী?",
          "explanation": "অংশীদারি ব্যবসায়ে বিনিয়োজিত মূলধনের বাইরেও অংশীদারদের দায় সৃষ্টি হওয়াকে অংশীদারি ব্যবসায়ের অসীম দায় বলে।"
        },
        {
          "label": "খ",
          "question": "অংশীদারদের চুক্তিপত্র বলতে কী বোঝায়?",
          "explanation": "অংশীদারদের মধ্যকার চুক্তির বিষয়বস্তু দলিলে লিপিবদ্ধ করাকে অংশীদারি চুক্তিপত্র বলে। অংশদারি চুক্তিপত্রে অংশীদারের অধিকার ও দায়-দায়িত্ব উল্লেখ থাকে। এটি ব্যবসায় পরিচালনার ভবিষ্যৎ দিকনির্দেশক হিসেবে কাজ করে। এর বিষয়বস্তু এমনভাবে ঠিক করা হয়, যেন যেকোনো সমস্যার সমাধান পাওয়া যায়।"
        },
        {
          "label": "গ",
          "question": "তমাল কি অন্যান্যদের মতো অসীম দায় বহন করবে? তোমার সপক্ষে যুক্তি দেখাও।",
          "explanation": "উদ্দীপকের ব্যবসায়ে কর্মী অংশীদার তমাল অন্যদের মতো অসীম দায় বহন করবে। এ ধরনের অংশীদার ব্যবসায়ে কোনো মূলধন বিনিয়োগ করেন না। শুধু নিজস্ব শ্রম ও দক্ষতা দিয়ে কাজ করে ব্যবসায়ে সক্রিয় থাকেন। চুক্তি অনুযায়ী একজন কর্মী অংশীদার ব্যবসায়ের লাভ-ক্ষতিতে অংশ নেন। ব্যবসায়ে তাদের দায় অসীম। উদ্দীপকের আমাল, তমাল ও জামাল অংশীদারিত্বের ভিত্তিতে একটি ইলেকট্রনিক্সের দোকান প্রতিষ্ঠা করেছে। তমাল ব্যবসায়ে কোনো মূলধন, সরবরাহ করেনি। সে ব্যবসায়ে শ্রম এবং অভিজ্ঞতাকে কাজে লাগিয়ে সক্রিয় রয়েছে। এক্ষেত্রে সে তার এ শ্রমের বিনিময়ে পারিশ্রমিক পেতে পারে। এছাড়া চুক্তিতে উল্লেখপূর্বক সে ব্যবসায়টির লাভ-ক্ষতিতেও অংশ নেবে। পাশাপাশি অন্য অংশীদারদের মতো তাকে ব্যবসায়ের অসীম দায় বহন করতে হবে। এসব বৈশিষ্ট্য কর্মী অংশীদারের সাথে মিলে যায়। সুতরাং, কর্মী অংশীদার হওয়ায় তমাল অন্যদের মতো অসীম দায় বহন করবে।"
        },
        {
          "label": "ঘ",
          "question": "আমালের অবসর গ্রহণে ব্যবসায়ের ওপর কী প্রভাব পড়বে বলে তুমি মনে করো? তোমার মতামত দাও।",
          "explanation": "উদ্দীপকের আমালের অবসর গ্রহণের কারণে ব্যবসায়টিতে মূলধনজনিত সমস্যা দেখা দিবে বলে আমি মনে করি। অংশীদারি ব্যবসায়ের ক্ষেত্রে দুই বা ততোধিক ব্যক্তি যৌথভাবে মূলধন সরবরাহের মাধ্যমে ব্যবসায় গঠন করে। তারা চুক্তি অনুযায়ী ব্যবসায়ের সকল কার্যক্রম পরিচালনা এবং লাভ-ক্ষতি বণ্টন করে। তাই কোনো অংশীদার ব্যবসায় থেকে চলে গেলে বাকি অংশীদারদের বিভিন্ন সমস্যার সম্মুখীন হতে হয়। উদ্দীপকের আমাল, তমাল ও জামাল চুক্তির ভিত্তিতে একটি ইলেকট্রনিক্সের ব্যবসায় পরিচালনা করছে। তমালের দীর্ঘ অভিজ্ঞতা থাকায় বাকি অংশীদাররা তাকে ব্যবসায়ে একজন কর্মী অংশীদার হিসেবে নেয়। তমালকে সবাই সর্বাত্মক সহযোগিতা দেওয়ায় প্রতিষ্ঠানটি বর্তমানে ভালোই চলছিল। কিন্তু ৫ বছর পর ব্যবসায়টির একজন অংশীদার আমাল ব্যবসায় থেকে অবসর গ্রহণ করে। তমাল কর্মী অংশীদার হওয়ায় সে ব্যবসায়টিতে কোনো মূলধন দেয়নি। আমাল ও জামালের দেওয়া মূলধনে মাধ্যমে ব্যবসায়িক, কার্যক্রম চলছিল। আমাল অবসরের সময় ব্যবসায় থেকে তার মূলধন তুলে নিবে। তাই আমালের ব্যবসায় থেকে অবসর গ্রহণের পর মূলধনজনিত সমস্যার সম্মুখীন হতে হবে। এতে শুধুমাত্র জামালের মূলধন দিয়ে ব্যবসায়টি পরিচালনা করতে সমস্যার সম্মুখীন হতে হবে। ফলে ব্যবসায়টির স্বাভাবিক কার্যক্রম ব্যহত হবে। তাই বলা যায়, আমালের অবসর গ্রহণে উদ্দীপকের ব্যবসায়টিতে মূলধনজনিত সমস্যা দেখা দিবে।"
        }
      ]
    },
    {
      "number": "11",
      "uddipok": "ফকিরাপুল চৌরাস্তায় মি. রতনের একটি বেকারির দোকান রয়েছে। উক্ত এলাকায় আর কোনো দোকান না থাকায় স্থানীয় ভোক্তাগণ মি. রতনের দোকান থেকে নিয়মিত পণ্য ক্রয় করে। তবে কখনো কখনো পূর্বের দিনের বাসি পণ্য বিক্রি করার কারণে ভোক্তারা অসন্তোষ প্রকাশ করলেও মি. রতন বিষয়টি খুব একটা গুরুত্ব দেয়নি। কিছুদিন আগে 'ব্রেড পয়েন্ট' নামের একটি বেকারির দোকান ঐ এলাকায় চালু হয়। প্রতিদিন তাজা খাবার ভোক্তাদের হাতে তুলে দিয়ে খুব অল্প সময়েই দোকানটি বেশ সুখ্যাতি অর্জন করেছে। অন্যদিকে, মি. রতনের বিক্রির পরিমাণ দিন দিন কমতে থাকায় সে কিছুটা চিন্তিত হয়ে পড়েছে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "ব্যবসায় প্রতিষ্ঠান মুনাফা অর্জনের পাশাপাশি প্রত্যক্ষ বা পরোক্ষভাবে জড়িত বিভিন্ন পক্ষের প্রতি কর্তব্য পালনকে ব্যবসায়ের সামাজিক দায়বদ্ধতা বলে।"
        },
        {
          "label": "খ",
          "question": "ব্যবসায়িক মূল্যবোধ কেন প্রয়োজন?",
          "explanation": "ব্যবসায়ের পরিচালনাগত বিষয়ে ভালো-মন্দ দিক সম্পর্কে স্থায়ীভাবে গড়ে ওঠা বিশ্বাস, ধ্যান-ধারণা, আদর্শ মানদণ্ড, মতামত প্রভৃতি বিষয়কে ব্যবসায় মূল্যবোধ বলে। মানুষ, সমাজ ও পরিবেশের জন্য অনুকূল পণ্যদ্রব্য ও সেবা উৎপাদন করা উচিত। এছাড়া এগুলো সরবরাহের ক্ষেত্রে সততা ও ন্যায়ের সাথে মুনাফা অর্জনের বিষয়টিকে প্রাধান্য দিতে হয়। তা না হলে প্রতিযোগিতায় টিকে থাকা যায় না। তাই ব্যবসায়ে সঠিক মূল্যবোধের প্রয়োজন।"
        },
        {
          "label": "গ",
          "question": "'ব্রেড পয়েন্ট'-এর কার্যক্রমে ব্যবসায়ের কোন দিকটি প্রতিফলিত হচ্ছে? ব্যাখ্যা করো।",
          "explanation": "উদ্দীপকে 'ব্রেড পয়েন্ট'-এর কার্যক্রম ব্যবসায়ের নৈতিকতার দিকটি প্রতিফলিত হচ্ছে। ব্যবসায়ে নৈতিকতার মাধ্যমে ব্যবসায় পরিচালনাগত বিষয়ে ন্যায়-অন্যায়, উচিত-অনুচিত প্রভৃতি বিষয়ে বিবেচনা করা হয়। এ ধরনের মনোভাব পোষণ করলে ব্যবসায়ের প্রতি ক্রেতাদের সন্তুষ্টি বাড়ে এবং মুনাফাও বাড়ে। ভেজাল পণ্য বিক্রি না করা, ন্যায্য দামে বিক্রি করা, নিয়মিত পণ্য সরবরাহ করা প্রভৃতি ব্যবসায় নৈতিকতার উদাহরণ। উদ্দীপকে 'ব্রেড পয়েন্ট' নামে ফকিরাপুল এলাকায় একটি বেকারির দোকান চালু হয়। এটি ক্রেতাদের কথা বিবেচনা করে দোকানে মানসম্মত খাবার বিক্রি করে। এজন্য প্রতিদিন তাজা খাবার সরব্রাহ করা হয়। আর তাজা খাবারের সরবরাহ পেয়ে ক্রেতারাও সন্তুষ্টি প্রকাশ করে। ফলে দোকানটি অল্প সময়েই সুনাম অর্জন করে। এসব কাজ ব্যবসায়ের নৈতিকতার সাথে সাদৃশ্যপূর্ণ। সুতরাং, উক্ত প্রতিষ্ঠানটির কার্যক্রমে ব্যবসায়ের নৈতিকতার দিকটি ফুটে ওঠেছে।"
        },
        {
          "label": "ঘ",
          "question": "প্রতিযোগিতায় টিকে থাকার জন্য মি. রতনের গৃহীত পদক্ষেপ কী হওয়া উচিত বলে তুমি মনে করো? তোমার মতামত বিশ্লেষণ করো।",
          "explanation": "প্রতিযোগিতায় টিকে থাকতে মি. রতনের ব্যবসায়ে নৈতিকতা বজায় রাখার পদক্ষেপ নেওয়া উচিত বলে আমি মনে করি। ব্যবসায়ের নৈতিকতা ব্যবসায়ীকে সংশ্লিষ্ট সব পক্ষের সাথে সুসম্পর্ক বজায় রাখতে সাহায্য করে। এর ফলে ব্যবসায়ের প্রতি ভোক্তারা আস্থাশীল হয়। ফলে ব্যবসায়ের সুনাম বাড়ে, প্রতিযোগিতাপূর্ণ বাজারেও টিকে থাকে। উদ্দীপকে মি. রতনের ফকিরাপুল চৌরাস্তা এলাকায় একটি বেকারি রয়েছে। সে তার দোকানে বাসি পণ্য ক্রেতাদের কাছে বিক্রি করে। কিছুদিন আগে তার ব্যবসায়ের কাছে 'ব্রেড পয়েন্ট' নামে একটি বেকারি চালু হয়। প্রতিদিন বেকারিটি ভোক্তাদের তাজা খাবার সরবরাহ করে। ফলে মি. রতনের ব্যবসায়ের বিক্রির পরিমাণ দিন দিন কমতে শুরু করে। মি. রতন নৈতিকতা অবলম্বনের মাধ্যমে বর্তমান সমস্যা সমাধান করতে পারে। নৈতিকতা মেনে সে ভোক্তাদের তাজা খাবার সরবরাহ শুরু করতে পারে। এতে তার ব্যবসায়ে ক্রেতাসমাগম বাড়বে। এছাড়া ক্রেতাদের চাহিদা, পছন্দের ওপর গুরুত্ব দিয়ে সে তাদের আস্থা অর্জন করা করতে পারবে। এতে সে দীর্ঘমেয়াদে ক্রেতা ধরে রাখতে পারবে। পাশাপাশি 'ব্রেড পয়েন্ট' দোকানটির সাথেও প্রতিযোগিতা করতে পারবে। এভাবে ব্যবসায়ে নৈতিকতা অবলম্বনের মাধ্যমে উদ্দীপকের মি. রতন প্রতিযোগিতায় টিকে থাকতে পারবে।"
        }
      ]
    }
  ]
}