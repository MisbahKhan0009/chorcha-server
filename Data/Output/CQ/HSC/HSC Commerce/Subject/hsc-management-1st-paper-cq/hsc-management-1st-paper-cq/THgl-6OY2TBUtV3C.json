{
  "title": "ঢাকা সিটি কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "সরকার তার কিছু প্রতিষ্ঠানের মূলধন সমস্যা দূরীকরণের উদ্দেশ্যে এদের ৪৯% শেয়ার বেসরকারি খাতে ছাড়ার সিদ্ধান্ত নেয়। এরকম একটি কোম্পানি পুবালী গ্যাস লিমিটেডের ৪৯% শেয়ার জনাব রহমানসহ অন্যান্য বেসরকারি প্রতিষ্ঠান ক্রয় করে। কিছুদিন পর সরকার ঢাকা-মাওয়া সড়কে ১০,০০০ কোটি টাকায় একটি উড়াল সেতু নির্মাণের প্রকল্প গ্রহণ করে এবং এতে বেসরকারি মালিকদের অংশগ্রহণের আহ্বান জানায়। এই প্রকল্পে সরকার ৬০% এবং ৪ জন ব্যবসায়ী ৪০% বিনিয়োগ করে।",
      "tag": "DCC 24",
      "sub_questions": [
        {
          "label": "ক",
          "question": "সামাজিক ব্যবসায় কী?",
          "explanation": "কযে ব্যবসায়ে মুনাফা প্রাপ্তির কোনো উদ্দেশ্য থাকে না বরং তা সামাজিক কল্যাণ, দারিদ্র্য দূরীকরণ ও ব্যবসায় প্রসারের জন্য ব্যয় করা হয়, তাকে সামাজিক ব্যবসায় বলে।"
        },
        {
          "label": "খ",
          "question": "একমালিকানা ব্যবসায়ে 'মালিক ও ব্যবসায় এক ও অভিন্ন সত্তার অধিকার' বলতে কী বোঝায়?",
          "explanation": "একক মালিকানায় গঠিত, পরিচালিত ও নিয়ন্ত্রিত ব্যবসায়ই হলো একমালিকানা ব্যবসায়। মালিক নিজের উদ্যোগে এ ব্যবসায় গঠন করেন। সব দায়ও তিনি একাই বহন করেন। এক্ষেত্রে যেকোনো মামলা হলেও তা মালিকের নামেই হয়ে থাকে। অর্থাৎ, আইনের মাধ্যমে গঠিত হয় না বলে এ ব্যবসায়ের কোনো পৃথক সত্তা নেই।"
        },
        {
          "label": "গ",
          "question": "পুবালী গ্যাস লিমিটেড মালিকানার ভিত্তিতে বর্তমানে কোন ধরনের ব্যবসায় সংগঠন? ব্যাখ্যা করো।",
          "explanation": "উদ্দীপকের পুবালী গ্যাস লিমিটেড মালিকানার ভিত্তিতে রাষ্ট্রীয় ব্যবসায় সংগঠনের আওতাভুক্ত। এ ধরনের ব্যবসায় রাষ্ট্র কর্তৃক গঠিত, পরিচালিত ও নিয়ন্ত্রিত হয়। এর মূল উদ্দেশ্য হলো জনকল্যাণ। এটি জনগণকে ন্যায্যমূল্যে পণ্য ও সেবা সরবরাহ করে থাকে। এ ধরনের ব্যবসায়ে কমপক্ষে ৫১% শেয়ার সরকারি মালিকানায় থাকে। উদ্দীপকে সরকারি কিছু প্রতিষ্ঠানে মূলধন যোগানের সমস্যার তৈরি হয়। তার মধ্যে পুবালী গ্যাস লিমিটেড একটি প্রতিষ্ঠান। এজন্য মূলধন সংগ্রহ করতে এর ৪৯% শেয়ার বেসরকারি খাতে ছাড়ার সিদ্ধান্ত নেওয়া হয়। এতে প্রতিষ্ঠানটির শেয়ারগুলো জনাব রহমানসহ অন্যান্য বেসরকারি প্রতিষ্ঠান কিনে নেয়। কিন্তু এর ৫১% শেয়ার সরকারি মালিকানায় থেকে যায়। এসব বৈশিষ্ট্য রাষ্ট্রীয় ব্যবসায়ের সাথে সামঞ্জস্যপূর্ণ। সুতরাং, পুবালী গ্যাস লিমিটেড একটি রাষ্ট্রীয় ব্যবসায় সংগঠন।"
        },
        {
          "label": "ঘ",
          "question": "উড়াল সেতু নির্মাণে যে প্রকল্পের উদ্যোগ নেওয়া হয়েছে তার কার্যকারিতা মূল্যায়ন করো।",
          "explanation": "উড়াল সেতু নির্মাণে 'সরকারি-বেসরকারি অংশীদারিত্বভিত্তিক' যে প্রকল্পের উদ্যোগ নেয়া হয়েছে তার যৌক্তিকতা রয়েছে। এ ধরনের প্রকল্প সরকারি-বেসরকারি যৌথ অর্থায়ন ও সহযোগিতায় গঠিত, পরিচালিত ও নিয়ন্ত্রিত হয়। এক্ষেত্রে সরকার ব্যবসায় গঠনের উদ্যোগ নেন। আর বেসরকারি প্রতিষ্ঠান আর্থিক সহায়তা দেয়। ফলে বিভিন্ন অবকাঠামোগত উন্নয়নে সরকারের আর্থিক চাপ কমে। উদ্দীপকে সরকার ঢাকা-মাওয়া সড়কে একটি উড়াল সেতু নির্মাণের প্রকল্প গ্রহণ করে। এ প্রকল্পের জন্য ১০,০০০ কোটি টাকা প্রয়োজন। এক্ষেত্রে সরকার বেসরকারি মালিকদের অংশগ্রহণের আহ্বান জানায়। এজন্য প্রকল্পটিতে সরকার ৬০% ও ৪ জন ব্যবসায়ী ৪০% বিনিয়োগ করে। ফলে প্রকল্পটির মাধ্যমে সহজেই উড়াল সেতু নির্মাণ সম্ভব হবে। উদ্দীপকে সরকার ও বেসরকারি বিনিয়োগকারীদের চুক্তিবদ্ধ সম্পর্কটি হলো পিপিপি বা সরকারি-বেসরকারি অংশীদারিত্ব। এ ধরনের চুক্তির মাধ্যমে সরকার বেসরকারি খাতগুলোকে বিনিয়োগে উৎসাহিত করে। এতে বেসরকারি বিনিয়োগকারীরা প্রকল্পটিতে অর্থায়নে সহায়তা করে। এর বিনিময়ে তারা নির্দিষ্ট সময় পর্যন্ত কর সুবিধা ও মুনাফা পাবে। আবার তাদের ব্যক্তিগত দক্ষতা প্রকল্পটির কাজ সঠিকভাবে সম্পাদনে ভূমিকা রাখবে। ফলে সফলভাবে প্রকল্পটি বাস্তবায়ন সম্ভব হবে। তাই বলা যায়, উড়াল সেতু নির্মাণে সরকারি-বেসরকারি অংশীদারিত্বভিত্তিক প্রকল্পের কার্যকারিতা রয়েছে।"
        }
      ]
    },
    {
      "number": "2",
      "uddipok": "ঢাকায় স্থাপিত 'রূপসী গার্মেন্টস' বিশ্বের বিভিন্ন দেশ থেকে উল এনে সোয়েটার তৈরি করে বিক্রয় করে। সম্প্রতি কারখানার অভ্যন্তরে তারা একটি ডে. কেয়ার সেন্টার স্থাপন করেছে।",
      "tag": "DCC 24",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।'"
        },
        {
          "label": "খ",
          "question": "পণ্য বিনিময় ব্যবসায়ের গুরুত্বপূর্ণ কেন?",
          "explanation": "ক্রয়-বিক্রয়ের মাধ্যমে ট্রেড বা পণ্য বিনিময় কাজটি সম্পাদিত হয়। এটির মাধ্যমে উৎপাদিত পণ্য উৎপাদক থেকে ক্রেতা-ভোক্তার কাছে হাতবদল হয়। এটি না হলে ব্যবসায়ের পণ্য বা সেবার বিক্রি হতো না, মুনাফা অর্জনও সম্ভব হতো না। তাই পণ্য বিনিময় ব্যবসায়ের জন্য অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটি কোন ধরনের উপযোগ সৃষ্টি করে? ব্যাখ্যা করো।",
          "explanation": "উদ্দীপকে বর্ণিত প্রতিষ্ঠানটি রূপগত উপযোগ সৃষ্টি করে। শিল্পের মাধ্যমে রূপগত উপযোগ সৃষ্টি হয়। এ উপযোগের মাধ্যমে প্রকৃতি প্রদত্ত সম্পদ প্রক্রিয়াজাত করে ব্যবহার উপযোগী পণ্যে রূপান্তর করা হয়। তুলা থেকে সুতা, কাঠ থেকে আসবাবপত্র প্রভৃতির ক্ষেত্রে রূপগত উপযোগ লক্ষণীয়। উদ্দীপকে 'রূপসী গার্মেন্টস' ঢাকার একটি সোয়েটার উৎপাদনকারী প্রতিষ্ঠান। এটি বিদেশ থেকে উল সংগ্রহ করে। এরপর এ সংগৃহীত উল মেশিনের মাধ্যমে প্রক্রিয়াজাত করে। এ প্রক্রিয়াজাতকরণের মাধ্যমে প্রতিষ্ঠানটি সোয়েটার তৈরি করে। এক্ষেত্রে প্রতিষ্ঠানটি উল প্রক্রিয়াজাত করে সোয়েটারে রূপদান দেওয়ার কাজ করছে। এসবের সাথে রূপগত উপযোগ বৈশিষ্ট্যের যথেষ্ট মিল রয়েছে। সুতরাং উদ্দীপকে বর্ণিত প্রতিষ্ঠানটি রূপগত উপযোগ সৃষ্টি করে।"
        },
        {
          "label": "ঘ",
          "question": "রূপসী গার্মেন্টস সমাজের যে পক্ষের প্রতি দায়িত্ব সম্পাদন করেছে, ব্যবসায়ের সফলতায় তার গুরুত্ব মূল্যায়ন করো।",
          "explanation": "উদ্দীপকের রূপসী গার্মেন্টস সমাজের শ্রমিক-কর্মচারীদের প্রতি সামাজিক দায়িত্ব পালন করেছে, যা প্রতিষ্ঠানটির ব্যবসায় সফলতায় ভূমিকা রাখবে বলে আমি মনে করি। শ্রমিক-কর্মচারীদের পরিশ্রমের ওপর মূলত ব্যবসায় প্রতিষ্ঠান টিকে থাকে। তাই ব্যবসায়কে শ্রমিকদের প্রতি দায়িত্ব পালন করতে হয়। উপযুক্ত পারিশ্রমিক ও আর্থিক সুবিধা দান, চাকরির নিরাপত্তা বিধান, কাজের সুষ্ঠু পরিবেশ প্রভৃতি ব্যবসায়ের শ্রমিক-কর্মচারীদের প্রতি দায়িত্ব। উদ্দীপকে 'রূপসী গার্মেন্টস' ঢাকায় স্থাপিত একটি সোয়েটার উৎপাদনকারী প্রতিষ্ঠান। এটি বিদেশ থেকে উল এনে সোয়েটার উৎপাদন করে। এক্ষেত্রে প্রতিষ্ঠানটি এ কাজের মাধ্যমে রূপগত উপযোগ সৃষ্টি করে। সম্প্রতি শ্রমিক-কর্মচারীদের বাচ্চাদের জন্য কারখানার অভ্যন্তরে একটি ডে-কেয়ার সেন্টার স্থাপন করেছে। বৈশিষ্ট্যানুযায়ী প্রতিষ্ঠানটি শ্রমিক-কর্মচারীদের প্রতি সামাজিক দায়িত্ব পালন করেছে।' ডে-কেয়ার স্থাপনের ফলে প্রতিষ্ঠানটির শ্রমিক-কর্মচারীরা কাজ চলাকালীন তাদের বাচ্চাদের এখানে রাখতে পারবেন। এতে বিশেষ করে প্রতিষ্ঠানের নারী শ্রমিকদের অনেক উপকার হবে। তাদের কাজের বাইরে বাড়তি চিন্তা করতে হবে. না। ফলে, তারা নিশ্চিন্তে তাদের ওপর অর্পিত দায়িত্ব পালন করতে পারবেন। এতে প্রতিষ্ঠানটির উৎপাদনশীলতা বাড়বে, সামগ্রিক লক্ষ্য অর্জন হবে। সুতরাং, প্রতিষ্ঠানটির সম্পাদিত শ্রমিক-কর্মচারীদের প্রতি সামাজিক দায়িত্ব ব্যবসায় সফলতায় ভূমিকা রাখবে বলে আমি মনে করি।"
        }
      ]
    },
    {
      "number": "3",
      "uddipok": "মিসেস রেহেনা বুটিক হাউসের মালিক। তিনি ক্রেতাদের পছন্দ অনুযায়ী পণ্য তৈরি করে সেগুলো যথাসময়ে সরবরাহ করেন। তার এই কার্যক্রম ধারাবাহিকভাবে চলতে থাকে এবং অল্প কিছুদিনের মধ্যে তার ব্যবসায়িক সুনাম বৃদ্ধি পায়। এজন্য তিনি বিভিন্ন এলাকায় তার বুটিক হাউসের কয়েকটি শাখা স্থাপন করতে আগ্রহী। কিন্তু অর্থাভাবে তা সম্ভব হচ্ছে না।",
      "tag": "DCC 24",
      "sub_questions": [
        {
          "label": "ক",
          "question": "শিল্প কী?",
          "explanation": "প্রাকৃতিক সম্পদ আহরণ ও তা প্রক্রিয়াজাত করে মানুষের ব্যবহারযোগ্য পণ্যে পরিণত করাকে শিল্প বলে।"
        },
        {
          "label": "খ",
          "question": "পরিবহন কোন ধরনের উপযোগ সৃষ্টি করে? ব্যাখ্যা করো।",
          "explanation": "পরিবহন পণ্যের স্থানগত উপযোগ সৃষ্টি করে। সাধারণত পণ্য একটি নির্দিষ্ট স্থানে উৎপাদিত হয়। কিন্তু ক্রেতা-ভোক্তা বিভিন্ন জায়গায় ছড়িয়ে-ছিটিয়ে থাকে। তাই পরিবহনের মাধ্যমে পণ্য ভোক্তার কাছে পৌঁছে দিতে হয়। এতে ভোক্তারা দূরবর্তী স্থানের পণ্য হাতের কাছে পেয়ে উপকৃত হয়। এভাবে পণ্যের স্থানগত উপযোগ সৃষ্টি হয়।"
        },
        {
          "label": "গ",
          "question": "উদ্দীপকে মিসেস রেহেনার কার্যক্রমে ব্যবসায়ের কোন বৈশিষ্ট্য ফুটে ওঠেছে? ব্যাখ্যা করো।",
          "explanation": "উদ্দীপকে মিসেস রেহেনার কাজে ব্যবসায়ের 'লেনদেনের পৌনঃপুনিকতা' বৈশিষ্ট্যটি ফুটে ওঠেছে। কোনো কাজকে ব্যবসায় হিসেবে স্বীকৃত হতে হলে এর বিশেষ কিছু বৈশিষ্ট্য থাকতে হয়। এর মধ্যে অন্যতম একটি বৈশিষ্ট্য হলো লেনদেনের পৌনঃপুনিকতা। ব্যবসায়ের লেনদেনের ক্ষেত্রে নির্দিষ্ট পণ্যদ্রব্যের কেনা-বেচার ধারাবাহিকতা থাকে। পণ্যদ্রব্য বারবার কেনা- বেচার মাধ্যমে ব্যবসায়ের লেনদেন পৌনঃপুনিক হয়। উদ্দীপকের মিসেস রেহেনা একটি বুটিক হাউসের মালিক। তিনি ক্রেতাদের পছন্দমতো পণ্য তৈরি করে সেগুলো যথাসময়ে সরবরাহ করেন। তার এই কার্যক্রম ধারাবাহিকভাবে চলতে থাকে। অর্থাৎ, তিনি বারবার পণ্য তৈরির কাঁচামাল কেনেন ও তা বিক্রি করে মুনাফা অর্জন করেন। এভাবে তার ব্যবসায়ের লেনদেন বারবার হতে থাকে। এটি লেনদেনের পৌনঃপুনিকতার সাথে সম্পর্কিত, যা ব্যবসায়ের একটি বৈশিষ্ট্য। সুতরাং, মিসেস রেহেনার কার্যক্রমে ব্যবসায়ের লেনদেনের পৌনঃপুনিকতা বৈশিষ্ট্যটি লক্ষ করা যায়।"
        },
        {
          "label": "ঘ",
          "question": "মিসেস রেহেনা বুটিক হাউসের শাখা স্থাপনে যে সমস্যার",
          "explanation": "অর্থসংস্থানের মাধ্যমে উদ্দীপকের মিসেস রেহেনা বুটিক হাউসের শাখা স্থাপনে বিদ্যমান সমস্যার সমাধান করতে পারবেন। বাণিজ্যের ক্ষেত্রে অর্থের প্রয়োজনীয়তা অনস্বীকার্য। এছাড়া, আর্থিক নিরাপত্তা ও সুষ্ঠু লেনদেনের ওপর ব্যবসা-বাণিজ্যের উন্নতি নির্ভর করে। এক্ষেত্রে ব্যাংক ও বিভিন্ন আর্থিক প্রতিষ্ঠান ঋণ দেওয়ার মাধ্যমে ব্যবসায়ে অর্থসংস্থান করে অর্থসংক্রান্ত বাধা দূর করে। উদ্দীপকে মিসেস রেহেনার একটি বুটিক হাউসের ব্যবসায় রয়েছে। পণ্য গুণগতমানসম্পন্ন হওয়ায় তার ব্যবসায়িক সুনাম বেড়ে যায়। এজন্য তিনি তার এলাকায় বুটিক হাউসের কয়েকটি শাখা স্থাপন করতে আগ্রহী। কিন্তু অর্থাভাবে তার পক্ষে তা করা সম্ভব হচ্ছে না। মিসেস রেহেনার ব্যবসায় সম্প্রসারণে অর্থের অভাব লক্ষণীয়। এক্ষেত্রে তিনি ব্যাংক ও বিভিন্ন আর্থিক প্রতিষ্ঠানের থেকে ঋণ নিতে পারেন। এ ঋণের অর্থ দিয়ে তিনি শাখা স্থাপন করতে পারবেন। এতে তার ব্যবসায়ের পরিধি বাড়বে এবং বিক্রিও বাড়বে পাশাপাশি বিদ্যমান সমস্যারও সমাধান হবে। এভাবে যথাযথ উৎস থেকে অর্থসংস্থানের মাধ্যমে মিসেস রেহেনা তার বুটিক হাউসের শাখা স্থাপনের বিদ্যমান সমস্যার সমাধান পাবেন।"
        }
      ]
    },
    {
      "number": "4",
      "uddipok": "জনাব আমির হোসেন ও তার ছয় বন্ধু মিলে ১০০ শত কোটি টাকা মূলধন নিয়ে একটি কোম্পানি গঠন করেন। এই কোম্পানির জন্য তিনি একটি গুরুত্বপূর্ণ দলিল তৈরি করেন। কিন্তু তিনি কোম্পানির জন্য অন্য আরেকটি দলিল তৈরি না করে কোম্পানি আইনের তফসিল-১-কে ব্যবহার করার জন্য সিদ্ধান্ত গ্রহণ করেন। বর্তমানে কোম্পানিটি নিবন্ধনপত্র পাওয়ার পরও কাজ আরম্ভ করতে পারছেন না।",
      "tag": "DCC 24",
      "sub_questions": [
        {
          "label": "ক",
          "question": "কোম্পানি কী?",
          "explanation": "কোম্পানি আইনের অধীনে গঠিত, পরিচালিত কৃত্রিম ব্যক্তিসত্তার অধিকারী সীমিত দায়বিশিষ্ট ব্যবসায় প্রতিষ্ঠানকে যৌথ মূলধনী ব্যবসায় বা কোম্পানি সংগঠন বলে।"
        },
        {
          "label": "খ",
          "question": "পরিচালকদের যোগ্যতাসূচক শেয়ার বলতে কী বোঝায়?",
          "explanation": "যৌথ মূলধনী কোম্পানির পরিচালক হতে আগ্রহী ব্যক্তিরা যোগ্যতাসূচক শেয়ার কেনেন। এ ধরনের শেয়ারের অধিকারী হলে কোম্পানির পরিচালক হওয়ার যোগ্যতা অর্জন করা যায়। এরূপ যোগ্যতা অর্জনের পর শেয়ারহোল্ডার পরিচালক পদে নির্বাচন করতে পারবেন বা পরিচালক হিসেবে নিয়োগ পেতে পারবেন। তাই পরিচালক হিসেবে দায়িত্ব পালনের লক্ষ্যে যোগ্যতাসূচক শেয়ার কেনা হয়।"
        },
        {
          "label": "গ",
          "question": "উদ্দীপকের কোম্পানিতে কোন দলিলটি তৈরি করা হয়েছে? ব্যাখ্যা করো।",
          "explanation": "উদ্দীপকে কোম্পানির তৈরিকৃত দলিলটি হলো স্মারকলিপি বা সংঘস্মারক। স্মারকলিপি বা সংঘস্মারক হলো কোম্পানির মূল দলিল। এতে কোম্পানির নাম, ঠিকানা, উদ্দেশ্য, মূলধন, দায় ও সম্মতি এই ছয়টি বিষয় উল্লেখ থাকে। স্মারকলিপি প্রণয়নে কোম্পানি আইনের অনুসরণ করতে হয়। উদ্দীপকের জনাব আমির হোসেন তার ছয় বন্ধু মিলে ১০০ শত কোটি টাকা মূলধন নিয়ে একটি কোম্পানি গঠন করেছেন। এই প্রতিষ্ঠানের নিবন্ধন নিতে তাদের দুটি দলিল তৈরি করতে হয়েছে। এক্ষেত্রে প্রথমে তিনি একটি গুরুত্বপূর্ণ দলিল তৈরি করেন। এ দলিলটি কোম্পানির মুখ্য বা মূল দলিল। কোম্পানির গুরুত্বপূর্ণ বিষয়াদি এতে উল্লেখ রয়েছে। তৈরিকৃত দলিলের এসব বৈশিষ্ট্যের সাথে স্মারক লিপির মিল রয়েছে। তাই বলা যায়, উদ্দীপকের কোম্পানির তৈরিকৃত গুরুত্বপূর্ণ দলিলটি হলো স্মারকলিপি বা সংঘস্মারক।"
        },
        {
          "label": "ঘ",
          "question": "উদ্দীপকের কোম্পানিতে কাজ আরম্ভ করতে হলে যে ধরনের ব্যবস্থা গ্রহণ করতে হবে তা উল্লেখ করে এর যথার্থতা মূল্যায়ন করো।",
          "explanation": "উদ্দীপকের প্রতিষ্ঠানটি পাবলিক লিমিটেড কোম্পানি হওয়ায় কাজ শুরু করতে হলে কার্যারম্ভের অনুমতিপত্র সংগ্রহ করতে হবে বলে আমি মনে করি। এ কোম্পানিতে নিবন্ধনপত্র সংগ্রহের পর কাজ শুরুর জন্য কার্যারম্ভের অনুমতিপত্র সংগ্রহ করতে হয়। এক্ষেত্রে কোম্পানির জন্য এ অনুমতিপত্র সংগ্রহ করা বাধ্যতামূলক। কার্যারম্ভের অনুমতিপত্র লাভের জন্য প্রস্তাবিত কোম্পানিকে বিবরণপত্রসহ কিছু নির্দিষ্ট দলিল নিবন্ধকের কাছে জমা দিতে হয়। উদ্দীপকে জনাব আমির হোসেন তার ছয় বন্ধু মিলে একটি কোম্পানি গঠন করেন। কোম্পানি গঠনে প্রয়োজনীয় দুইটি দলিলের মধ্যে তারা একটি তৈরি করেন। আর অন্যটির পরিবর্তে তারা তফসিল-১ কে ব্যবহার করেন। কিন্তু কোম্পানির জন্মসনদ বা নিবন্ধনপত্র পেলেও তারা কাজ শুরু করতে পারছে না। জনাব আমির হোসেন ও তার বন্ধুদের কোম্পানিটি একটি পাবলিক লি. কোম্পানি। এ কারণে তারা নিবন্ধনপত্র বা জন্মসনদ পাওয়ার পরও কাজ শুরু করতে পারছে না। এক্ষেত্রে কাজ শুরু করার জন্য তাদের কার্যারম্ভের অনুমতিপত্র সংগ্রহ করতে হবে। এ অনুমতিপত্র পাওয়ার মাধ্যমে তারা শেয়ার ও ঋণপত্র বিক্রি করে মূলধন সংগ্রহ করতে পারবে। মূলত এ অনুমতিপত্র না পাওয়ায় তারা তাদের কোম্পানির কাজ শুরু করতে পারেনি। তাই বলা যায়, প্রতিষ্ঠানটিকে কাজ শুরু করতে হলে কার্যারম্ভের অনুমতিপত্র সংগ্রহ করতে হবে।"
        }
      ]
    },
    {
      "number": "5",
      "uddipok": "জনাব নাজমুল হোসেন ও তার ১৯ জন ব্যবসায়ী বন্ধু মিলে XYZ নামে একটি কোম্পানি গঠন করেন। এই কোম্পানিটি ধারাবাহিকভাবে লোকসান দিতে থাকে। পরবর্তীতে কোম্পানি লাভবান করার জন্য ABC নামে অন্য একটি কোম্পানি XYZ কোম্পানির ৫৫% শেয়ার কিনে নেয় এবং কোম্পানি পরিচালনার দায়িত্ব নেয়। এছাড়া ABC কোম্পানিটি গত জুলাই মাসে অর্জিত মুনাফা ১৫% নগদে এবং ১০% এর বিপরীতে দুইটি শেয়ার দেওয়ার ঘোষণা দেয়।",
      "tag": "DCC 24",
      "sub_questions": [
        {
          "label": "ক",
          "question": "বিবরণপত্র কী?",
          "explanation": "পাবলিক লিমিটেড কোম্পানির শেয়ার বিক্রির জন্য জনসাধারণের উদ্দেশ্যে কোম্পানির বিষয়াদি উল্লেখ করে যে প্রচারপত্র ইস্যু করে, তাকে বিবরণপত্র বলে।"
        },
        {
          "label": "খ",
          "question": "কোম্পানির চিরন্তন অস্তিত্ব বলতে কী বোঝায়?",
          "explanation": "কোম্পানির চিরন্তন অস্তিত্ব বলতে বিলোপ হয় না এমন অস্তিত্বকে বোঝায়। পৃথক ও স্বাধীন সত্তার কারণে শেয়ারহোল্ডারদের মৃত্যু, দেউলিয়াত্ব প্রভৃতি কোম্পানি সংগঠনের অস্তিত্বকে বিপন্ন করে না। শুধু আইনের মাধ্যমেই এ ব্যবসায়ের বিলোপসাধন সম্ভব। এটিই কোম্পানির চিরন্তন অস্তিত্ব।"
        },
        {
          "label": "গ",
          "question": "ABC কোন ধরনের ব্যবসায় প্রতিষ্ঠান হিসেবে XYZ কোম্পানির পরিচালনার দায়িত্ব নেয়? ব্যাখ্যা করো।",
          "explanation": "ABC হোল্ডিং কোম্পানি হিসেবে XYZ সাবসিডিয়ারি কোম্পানির পরিচালনার দায়িত্ব নেয়। যদি কোনো কোম্পানি অন্য কোনো কোম্পানির ৫০%-এর বেশি শেয়ারের মালিক হয় বা মোট ভোট দেওয়ার ক্ষমতার ৫০%-এর অতিরিক্ত ক্ষমতা পায়, তাকে হোল্ডিং কোম্পানি বলে। এ কোম্পানি প্রত্যক্ষ বা পরোক্ষভাবে অধিকাংশ পরিচালক নিয়োগ করার ক্ষমতার অধিকারী হয়। সাধারণত অধিক মূলধন ও বৃহাদায়তের কোম্পানি অন্য কোম্পানির অধিকাংশ শেয়ার কেনার মাধ্যমে এ ধরনের ক্ষমতা পায়। উদ্দীপকের জনাব নাজমুল হোসেন ও তার ১৯ জন ব্যবসায়ী বন্ধু মিলে XYZ নামে একটি কোম্পানি গঠন করেন। তাদের কোম্পানিটি ধারাবাহিকভাবে লোকসান দিতে থাকে। পরবর্তীতে ABC নামে অন্য একটি কোম্পানি XYZ কোম্পানির ৫৫% শেয়ার কিনে নেয়। এতে তারা XYZ কোম্পানির পরিচালনার দায়িত্ব নিয়ে নেয়। ABC কোম্পানির এসব কার্যক্রম হোল্ডিং কোম্পানির সাথে সামঞ্জস্যপূর্ণ। সুতরাং, ABC হোল্ডিং কোম্পানি হিসেবে XYZ কোম্পানির পরিচালনার দায়িত্ব নেয়।"
        },
        {
          "label": "ঘ",
          "question": "উদ্দীপকের ABC কোম্পানি যে দুটি শেয়ার দিয়েছে তার নাম ও যথার্থতা মূল্যায়ন করো।",
          "explanation": "উদ্দীপকে ABC কোম্পানি ঘোষিত মুনাফার ১০% এর বিপরীতে বোনাস শেয়ার দেওয়া যথার্থ বলে আমি মনে করি। পাবলিক লিমিটেড কোম্পানি শেয়ার ও ঋণপত্র বিক্রির মাধ্যমে অতিরিক্ত মূলধন সংগ্রহ করতে পারে। তবে দায় এড়াতে এ কোম্পানি বোনাস শেয়ার বিতরণের মাধ্যমেও অর্থ সংগ্রহ করতে পারে। এক্ষেত্রে বণ্টিত শেয়ার মূলধনে পরিণত হয়। উদ্দীপকের জনাব নাজমুল হোসেন ও তার ১৯ জন বন্ধু মিলে XYZ নামে একটি কোম্পানি গঠন করেন। পরবর্তীতে এর ৫৫% শেয়ার ABC কোম্পানি কিনে নেয়। ঐ কোম্পানি গত জুলাই মাসে ১৫% নগদ লভ্যাংশ এবং ১০% মুনাফার এর বিপরীতে ২টি শেয়ার দেওয়ার ঘোষণা দেয়। অর্থাৎ, বোনাস শেয়ার বিতরণের সিদ্ধান্ত নেয়। ABC কোম্পানি মুনাফা পুরোপুরি নগদে না দিয়ে শেয়ারের মাধ্যমেও দেওয়ার সিদ্ধান্ত নেয়। এক্ষেত্রে শেয়ারহোল্ডারদের নগদ মুনাফার পরিবর্তে বোনাস শেয়ার দেওয়া হলে ঐ লভ্যাংশ কোম্পানিতে জমা থাকে। জমাকৃত লভ্যাংশ কোম্পানি মূলধনে রূপান্তর করতে পারে। ফলে - ঐ মূলধন কোম্পানি পরিচালন ও সম্প্রসারণে ব্যবহার করতে পারে। এভাবে বোনাস শেয়ার দিয়ে কোম্পানি প্রয়োজনীয় মূলধন জোগাড় করতে পারে। তাই বলা যায় উদ্দীপকের ABC কোম্পানি বোনাস শেয়ার দেওয়ার যৌক্তিকতা আছে।"
        }
      ]
    },
    {
      "number": "6",
      "uddipok": "ফাহিম, নাদিম ও জাহিন ৩ জন মিলে সমঝোতার ভিত্তিতে একটি ডায়াগনস্টিক সেন্টার প্রতিষ্ঠা করেন। নাদিমের দায় সরবরাহকৃত মূলধনের দ্বারা সীমিত হবে এই শর্তে তিনি মূলধন সরবরাহ করেন। পরবর্তীতে ফাহিমের মস্তিষ্ক বিকৃতির কারণে কর্তব্য পালনে অসমর্থ হওয়ায় মি. আবিদকে কেবলমাত্র তার দক্ষতা ও শ্রম বিনিয়োগের শর্তে অংশীদার হিসেবে নেওয়ার চুক্তি সম্পাদন করলেন।",
      "tag": "DCC 24",
      "sub_questions": [
        {
          "label": "ক",
          "question": "অংশীদারি ব্যবসায় কী?",
          "explanation": "মুনাফা অর্জনের উদ্দেশ্যে ২ থেকে ২০ জন ব্যক্তি (ব্যাংকিং ব্যবসায়ে সর্বোচ্চ ১০ জন) চুক্তির ভিত্তিতে যে ব্যবসায় গড়ে তোলে; তাকে অংশীদারি ব্যবসায় বলে।"
        },
        {
          "label": "খ",
          "question": "নাবালক অংশীদার হতে পারে কি না বুঝিয়ে লেখো।",
          "explanation": "আইন অনুযায়ী নাবালক অংশীদার হিসেবে বিবেচিত হতে পারে না। নাবালক চুক্তি সম্পাদনে যোগ্য নয়। এ কারণে ব্যবসায়ের অংশীদার হতে পারে না। কিন্তু কোনো অংশীদার মারা গেলে তার নাবালক সন্তানকে বিশেষ সুবিধা দেওয়ার জন্য সব অংশীদারের সম্মতিতে ব্যবসায়ে সংযুক্ত করা যেতে পারে।"
        },
        {
          "label": "গ",
          "question": "উদ্দীপকে উল্লেখিত ডায়াগনস্টিক সেন্টারটি কোন ধরনের অংশীদারি ব্যবসায়? ব্যাখ্যা করো।",
          "explanation": "উদ্দীপকে উল্লিখিত ডায়াগনস্টিক সেন্টারটি সীমাবদ্ধ অংশীদারি ব্যবসায় সংগঠন। • এ ধরনের অংশীদারি ব্যবসায়ে দু ধরনের দায়বিশিষ্ট অংশীদার থাকে। এক্ষেত্রে কমপক্ষে একজন অংশীদারের দায় সীমিত বা সীমাবদ্ধ থাকে। - সাধারণ প্রকৃতির ব্যবসায়ে এ দায় অসীম এবং কমপক্ষে দু'জন অংশীদারের দায় অসীম থাকে। সীমিত অংশীদারি ব্যবসায় নিবন্ধিত হতে হয়। উদ্দীপকের ফাহিম, নাদিম ও জাহিন ৩ জন মিলে সমঝোতার ভিত্তিতে একটি ডায়াগনস্টিক সেন্টার প্রতিষ্ঠার মাধ্যমে ব্যবসায় স্থাপন করে। ব্যবসায়ে তিনজনের মূলধনের পরিমাণ সমান। সকলে সমান মুনাফা ভোগ করে। চুক্তির শর্ত অনুযায়ী শুধু নাদিম মূলধনের সমপরিমাণ দায় বহন করে। এক্ষেত্রে ব্যবসায়ে নাদিমের দায় সীমিত। অন্যদিকে ফাহিম ও জাহিনের দায় অসীম। এ বৈশিষ্ট্যগুলো সীমিত অংশীদারি ব্যবসয়ের বৈশিষ্ট্যের সাথে সঙ্গতিপূর্ণ। সুতরাং, উদ্দীপকের ডায়াগনস্টিক সেন্টারটিকে সীমাবদ্ধ অংশীদারি ব্যবসায় বলা যায়।"
        },
        {
          "label": "ঘ",
          "question": "মি. আবিদকে যে ধরনের অংশীদার হিসেবে নেওয়া হয়েছে ব্যবসায়ের সফলতায় তার ভূমিকা আলোচনা করো।",
          "explanation": "মি. আবিদকে উদ্দীপকের ব্যবসায়টিতে কর্মী অংশীদার হিসেবে নেওয়া হয়েছে এবং ব্যবসায়ের সফলতায় তিনি গুরুত্বপূর্ণ ভূমিকা পালন করবেন। এ ধরনের অংশীদার ব্যবসায়ে কোনো মূলধন বিনিয়োগ করেন না। শুধু নিজস্ব শ্রম ও দক্ষতা দিয়ে কাজ করে তিনি ব্যবসায়ে সক্রিয় থাকেন। চুক্তি অনুযায়ী তিনি ব্যবসায়ের লাভ-ক্ষতিতে অংশ নেন। এছাড়া অসীম দায় বহনেও বাধ্য থাকেন। উদ্দীপকের ফাহিম, নাদিম ও জাহিন ৩ জন মিলে সমঝোতার ভিত্তিতে একটি ডায়াগনস্টিক সেন্টার প্রতিষ্ঠা করেন। পরবর্তীতে ফাহিম মস্তিষ্ক বিকৃতির কারণে কর্তব্য পালনে অসমর্থ হয়। তাই মি. আবিদকে কেবলমাত্র তার দক্ষতা ও শ্রম বিনিয়োগের শর্তে অংশীদার হিসেবে নেওয়া হয়। বৈশিষ্ট্য অনুযায়ী তিনি ব্যবসায়টির একজন কর্মী অংশীদার। মি. আবিদও তার পরিশ্রম ও দক্ষতাকে প্রতিষ্ঠানের সফলতায় কাজে লাগাবেন। তার দক্ষতাকে কাজে লাগিয়ে তিনি প্রতিষ্ঠানিক কার্যক্রমগুলো সুষ্ঠুভাবে সম্পাদন করবেন। ফলে প্রতিষ্ঠানের কাজে গতিশীলতা আসবে। এতে প্রতিষ্ঠানটি দ্রুত সফলতা লাভ করবে। আবার বাকি অংশীদারদেরও কার্যভার অনেকাংশে লাঘব হবে। তাই বলা যায়, ব্যবসায়ের সফলতায় উদ্দীপকের কর্মী অংশীদার মি. আবিদ গুরুত্বপূর্ণ ভূমিকা পালন করবেন।"
        }
      ]
    },
    {
      "number": "7",
      "uddipok": "অপু ও তপু ৫ বছরের জন্য চুক্তির ভিত্তিতে একটি ব্যবসায় প্রতিষ্ঠান গঠন ও পরিচালনা করছেন। তাদের মধ্যে তপু ব্যক্তিগতভাবে ব্যাংক হতে ১০ লক্ষ টাকা ঋণ গ্রহণ করে তা প্রদান না করায় ব্যাংক আদালতের আশ্রয় নেয়। আদালত তার সমস্ত সম্পত্তি ক্রোক করে ৫ লক্ষ টাকা আদায় করেন এবং বাকি দেনা পরিশোধে তাকে অক্ষম ঘোষণা করে।",
      "tag": "DCC 24",
      "sub_questions": [
        {
          "label": "ক",
          "question": "অংশীদারি চুক্তিপত্র কী?",
          "explanation": "অংশীদারি ব্যবসায়ে অংশীদারদের মধ্যে নির্ধারিত শর্তসমূহ যে দলিলে লিপিবদ্ধ থাকে, তাকে অংশীদারি চুক্তিপত্র বলে।"
        },
        {
          "label": "খ",
          "question": "অংশীদারি ব্যবসায়ের অসীম দায় বলতে কী বোঝায়?",
          "explanation": "অংশীদারি ব্যবসায়ে বিনিয়োগকৃত মূলধনের বাইরেও সদস্যদের ব্যক্তিগত সম্পত্তিতে দায় সৃষ্টি হওয়াকে অংশীদারদের অসীম দায় বলে। এক্ষেত্রে ব্যবসায়িক দায়ের জন্য ব্যক্তিগত সম্পদ দায়বদ্ধ হয়ে থাকে। অসীম দায়ের কারণে দেনা পরিশোধের জন্য ব্যবসায়িক সম্পদ যথেষ্ট না হলে অংশীদারগণের ব্যক্তিগত সম্পদও দায়বদ্ধ থাকে। এক্ষেত্রে কোনো অংশীদার দেউলিয়া হলে তার দায়ও অবশিষ্ট অংশীদারদের বহন করতে হয়।"
        },
        {
          "label": "গ",
          "question": "উদ্দীপকে উল্লেখিত প্রতিষ্ঠানটি কোন ধরনের অংশীদারি ব্যবসায়? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি হলো নির্দিষ্ট অংশীদারি ব্যবসায়। এ ধরনের ব্যবসায় ১৯৩২ সালের অংশীদারি আইনের ৮নং ধারা অনুযায়ী গঠিত হয়। দুই বা ততোধিক ব্যক্তি নির্দিষ্ট সময়ের জন্য বা নির্দিষ্ট উদ্দেশ্য অর্জনের জন্য অংশীদারি ব্যবসায় শুরু করতে পারে। মেয়াদ শেষ বা উদ্দেশ্য অর্জন হলে এরূপ ব্যবসায়ের বিলোপসাধন হয়। উদ্দীপকের অপু ও তপু একটি অংশীদারি ব্যবসায়ের দুজন অংশীদার। তারা চুক্তির ভিত্তিতে একটি অংশীদারি ব্যবসায় গঠন করেন। এ ব্যবসায়ের মেয়াদ হলো ৫ বছর। ৫ বছর পর ব্যবসায়টির স্থায়িত্ব থাকবে না। এক্ষেত্রে একটি নির্দিষ্ট মেয়াদের জন্য ব্যবসায়টি গঠিত হয়েছে। এর সাথে নির্দিষ্ট অংশীদারি ব্যবসায়ের মিল আছে। তাই বলা যায়, উদ্দীপকের ব্যবসায়টি নির্দিষ্ট অংশীদারি ব্যবসায়।"
        },
        {
          "label": "ঘ",
          "question": "উদ্দীপকের পরিস্থিতিতে প্রতিষ্ঠানটি কীভাবে বিলোপসাধন ঘটবে? তোমার উত্তরের সপক্ষে যুক্তি দাও।",
          "explanation": "উদ্দীপকের পরিস্থিতিতে প্রতিষ্ঠানটিতে বিশেষ ঘটনাসাপেক্ষে বিলোপসাধন ঘটবে। অংশীদারি ব্যবসায়ের ক্ষেত্রে বিশেষ কিছু ঘটনার কারণে ব্যবসায়ের বিলোপসাধন হতে পারে। অংশীদারি আইনের ৪২ ধারা অনুযায়ী এ ধরনের বিলোপসাধন হয়ে থাকে। এক্ষেত্রে ব্যবসায়ের নির্দিষ্ট সময় শেষ হলে, কোনো অংশীদার দেউলিয়া হলে বা কোনো অংশীদারের মৃত্যু হলে ব্যবসায়ের বিলোপসাধন ঘটে। উদ্দীপকের অপু ও তপু ৫ বছরের জন্য চুক্তির ভিত্তিতে একটি ব্যবসায় প্রতিষ্ঠান গড়ে তোলেন। তাদের মধ্যে তপু ব্যাংক থেকে ১০ লক্ষ টাকা ঋণ নিয়ে পরিশোধে ব্যর্থ হন। তাই ব্যাংক পাওনা আদায়ে আদালতের আশ্রয় নেয়। আদালত তার সব সম্পত্তি ক্রোক করে ৫ লক্ষ টাকা আদায় করে এবং বাকি দেনা পরিশোধে তাকে অক্ষম ঘোষণা করে। অংশীদারি ব্যবসায়ের কোনো অংশীদার আদালত কর্তৃক দেউলিয়া ঘোষিত হলে ব্যবসায়টির বিশেষ ঘটনাসাপেক্ষে বিলোপসাধন হয়। উদ্দীপকের ব্যবসায়টি শুরুতে তাদের স্বাভাবিক কার্যক্রম পরিচালনা করছিল। কিন্তু ঋণ পরিশোধে ব্যর্থ হওয়ায় আদালত অংশীদার অপুকে দেউলিয়া ঘোষণা করেছে। তাই এ পরিস্থিতিতে তার পক্ষে কোনো ভাবেই ব্যবসায় পরিচালনা করা সম্ভব নয়। ফলে তাদের ব্যবসায়িক সকল কার্যক্রম বন্ধ হয়ে যাবে। এক্ষেত্রে তাদের ব্যবসায়টির বিলোপসাধন করতে হবে। তাই বলা যায়, উদ্দীপকের পরিস্থিতিতে ব্যবসায়টির বিশেষ ঘটনাসাপেক্ষে বিলোপসাধন হবে।"
        }
      ]
    },
    {
      "number": "8",
      "uddipok": "দিনাজপুরের ৩০ জন কৃষক ২০২০ সালে মধ্যস্থব্যবসায়ীদের থেকে রক্ষা পাওয়ার জন্য সবজি উৎপাদন, সার বীজ ক্রয় এবং উৎপাদিত সবজি একই দামে বিক্রয়ের উদ্দেশ্যে একটি সমবায় সমিতি গঠন করেন। বিগত দু'বছরে সমিতির অর্জিত মুনাফার পরিমাণ ছিল যথাক্রমে ৫০,০০০ টাকা এবং ৭০,০০০ টাকা। বর্তমান সদস্যদের কাছ থেকে কৃষিপণ্য সংগ্রহ করতে একটি অটো ভ্যান ক্রয় করা দরকার। ভ্যানটির বাজার মূল্য ৪০,০০০ টাকা। সমিতির সিদ্ধান্ত হলো- সংরক্ষিত তহবিল হতে অর্থায়ন করে উক্ত ভ্যান ক্রয় করবে।",
      "tag": "DCC 24",
      "sub_questions": [
        {
          "label": "ক",
          "question": "সমবায় অর্থ কী?",
          "explanation": "সমবায় শব্দের অর্থ সম্মিলিত বা যৌথভাবে কাজ করা।"
        },
        {
          "label": "খ",
          "question": "মিশ্র সমবায় সমিতি বলতে কী বোঝায়?",
          "explanation": "ব্যক্তি সদস্য এবং প্রাথমিক সমিতি একত্র করে গঠিত সমিতিকে মিশ্র সমবায় সমিতি বলে। ব্যক্তি সদস্য ও প্রাথমিক সমিতি মিলে এর সদস্য কমপক্ষে ২০ জন হতে হয়। এর মধ্যে কমপক্ষে ১২ জনকে প্রাথমিক সমবায় সমিতির সদস্য থাকতে হয়। ব্যক্তি ও সমিতি সদস্য থেকে নির্বাচিত ব্যক্তিদের ওপর এর ব্যবস্থাপনার দায়িত্ব অর্পিত থাকে।"
        },
        {
          "label": "গ",
          "question": "উদ্দীপকের সংগঠনটি সদস্যদের প্রকৃতির ভিত্তিতে কোন ধরনের সমবায় সমিতি? ব্যাখ্যা করো।",
          "explanation": "সদস্যদের প্রকৃতি বিচারে উদ্দীপকের সংগঠনটি উৎপাদক সমবায় সমিতি। কয়েকজন উৎপাদক নিজেদের আর্থ-সামাজিক উন্নয়নে উৎপাদন ও বিক্রির কাজকে অধিক ফলপ্রসূ করতে এ সমবায় সমিতি গড়ে তোলেন। মহাজন ও মধ্যস্থব্যবসায়ীদের কাছ থেকে রক্ষা পেতে এরূপ সমিতি গঠন করা হয়। এ সমিতির মাধ্যমে উৎপাদকরা পণ্যের উপযুক্ত দাম পেয়ে থাকেন। উদ্দীপকের দিনাজপুরের ৩০ জন কৃষক ২০২০ সালে একত্রিত হয়ে একটি সমবায় সমিতি গঠন করেন। মধ্যস্থব্যবসায়ীদের হাত থেকে রক্ষা পেতে মূলত তারা এ সমিতিটি গঠন করেন। তাদের সমিতির উদ্দেশ্য হলো সবজি উৎপাদনে প্রয়োজনীয় সার, বীজ, কীটনাশক কেনা। এর মাধ্যমে তারা উৎপাদনে প্রয়োজনীয় উপকরণ কম দামে কেনার সুবিধা লাভ করেন। এ সমিতির মাধ্যমে তারা উৎপাদিত সবজি মধ্যস্থব্যবসায়ীদের সাহায্য ছাড়াই ন্যায্যমূল্যে বিক্রির সুবিধা লাভ করে। এতে তারা আর্থিকভাবে লাভবান হবেন। তাদের এ কাজগুলো উৎপাদক সমবায় সমিতির সাথে মিলে যায়। তাই বলা যায়, উদ্দীপকের সমিতিটি উৎপাদক সমবায় সমিতি।"
        },
        {
          "label": "ঘ",
          "question": "সমিতির সিদ্ধান্ত অনুযায়ী তারা অটো ভ্যান ক্রয় করতে পারবে কি? তোমার উত্তরের সপক্ষে যুক্তি দাও।",
          "explanation": "সমিতির সিদ্ধান্ত অনুযায়ী তারা অটো ভ্যান কিনতে পারবে না বলে আমি মনে করি। সমবায় সমিতির অর্জিত মুনাফার পুরো অংশ সদস্যদের মধ্যে বণ্টন করা হয় না। আইন অনুযায়ী অর্জিত মুনাফার কমপক্ষে ১৫% সঞ্চিতি তহবিলে জমা রাখতে হয়। এ সঞ্চিতি তহবিলের অর্থ পরবর্তীতে সমিতির ব্যবসায় সম্প্রসারণে ব্যবহার করা যায়। উদ্দীপকে দিনাজপুরের ৩০০ জন কৃষক একটি সমবায় সমিতি গড়ে তোলেন। প্রকৃতির বিচারে তাদের সমিতিটি উৎপাদক সমবায় সমিতি। তারা এ সমিতির অর্জিত মুনাফা বিধিবদ্ধ নিয়মানুসারে একটি সঞ্চিতি তহবিলে জমা রাখে। এ তহবিল থেকে তারা ৪০,০০০ টাকার একটি ভ্যান কেনার চিন্তা করে। - বিগত ২ বছরে সমিতিটির সংরক্ষিত তহবিলের পরিমাণ নিম্নরূপ: ২ বছরে তাদের মোট সংরক্ষিত তহবিলের পরিমাণ হয় ১৮,০০০ টাকা। তাদের ভ্যান কেনার জন্য প্রয়োজন ৪০,০০০ টাকা। এক্ষেত্রে (৪০,০০০- ১৮,০০০) = ২২,০০০ টাকার ঘাটতি রয়েছে। তাই বলা যায়, সমিতির সিদ্ধান্ত অনুযায়ী তারা উক্ত টাকা দিয়ে ভ্যান কিনতে পারবে না।"
        }
      ]
    },
    {
      "number": "9",
      "uddipok": "দেশের সীমান্ত এলাকায় বসবাসকারী ৪০টি পরিবারের কর্তা 'ব্যক্তিরা ন্যায্যমূল্যে মানসম্মত পণ্য নিয়মিত পাওয়ার লক্ষ্যে একটি সমবায় সমিতি গঠন করে বিক্রয়কেন্দ্র স্থাপন করেন। বছর শেষে সমিতি মুনাফা প্রদান করার সময় সদস্যদের ক্রয় মূল্যানুপাত হিসাব করে। তাদের দেখাদেখি আশপাশের অনেক গ্রামেই এ ধরনের সমিতি গড়ে ওঠেছে। এখন তারা ভাবছে একই ইউনিয়নের এ সমিতিগুলো একত্রিতভাবে সংগঠিত হলে তাদের উদ্দেশ্য সফল হওয়ার সম্ভাবনা আরও বহুগুণে বেড়ে যাবে।",
      "tag": "DCC 24",
      "sub_questions": [
        {
          "label": "ক",
          "question": "সমবায় উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে।"
        },
        {
          "label": "খ",
          "question": "সমবায়ে নিরপেক্ষতার নীতি বলতে কী বোঝায়?",
          "explanation": "পক্ষপাতিত্ব না করে স্বতন্ত্র থাকাকে নিরপেক্ষতা বলে। সমবায়ে সব ধরনের কাজে ব্যক্তিগত, ধর্মীয়, রাজনৈতিক বা অন্য কোনো প্রভাব থেকে মুক্ত রাখা হয়। এতে ধর্ম, বর্ণ, গোত্র, দল বা আত্মীয়তার প্রভাব না থাকায় সদস্যদের মধ্যে হীন মানসিকতা ও অসন্তুষ্টির জন্ম দেয় না। তাই সমবায়কে নিরপেক্ষ ও স্বতন্ত্রভাবে পরিচালনা করা আবশ্যক।"
        },
        {
          "label": "গ",
          "question": "উদ্দীপকে দেশের সীমান্ত এলাকায় কোন ধরনের সমবায় সমিতি গঠন করা হয়েছে? ব্যাখ্যা করো।",
          "explanation": "উদ্দীপকে দেশের সীমান্ত এলাকায় ভোক্তা সমবায় সমিতি গঠন করা হয়েছে। পণ্য কেনার সুবিধা পাওয়ার জন্য একই এলাকার সমশ্রেণির কয়েকজন ভোক্তা মিলে এই সমবায় সমিতি গঠন করেন। এ সমিতির মাধ্যমে তারা ন্যায্যমূল্যে উন্নতমানের পণ্যসামগ্রী সংগ্রহ করতে 'পারেন। এতে মধ্যস্থব্যবসায়ীদের কাছে যেতে হয় না। ফলে ভোক্তারা ন্যায্যমূল্যে পণ্য কিনে লাভবান হয়। উদ্দীপকে দেশের সীমান্ত এলাকায় বসবাসকারী ৪০টি পরিবার মিলে একটি সমবায় সমিতি গড়ে তোলেন। এটির মাধ্যমে তারা ন্যায্যমূল্যে মানসম্মত পণ্য কিনে আনেন। এরপর এসব পণ্য বিক্রয়কেন্দ্রের মাধ্যমে বিক্রি করেন। সদস্যদের ক্রয় হিসাব তারা সংরক্ষণ করে রাখেন। আর বছর শেষে নিজেদের মধ্যে সমিতির এ অর্জিত মুনাফা সদস্যদের মাঝে ক্রয় অনুপাতে বণ্টন করা হয় এসব বৈশিষ্ট্য ভোক্তা সমবায় সমিতির সাথে মিলে যায়। সুতরাং, দেশের সীমান্ত এলাকায় বসবাসকারী পরিবারেরা একটি ভোক্তা সমবায় সমিতি গঠন করেছেন।"
        },
        {
          "label": "ঘ",
          "question": "উদ্দীপকের সমিতিগুলোর উদ্দেশ্য সফলতার পেছনে যে নতুন ভাবনা তার যৌক্তিকতা তুলে ধরো।",
          "explanation": "উদ্দীপকের সমিতিগুলোর উদ্দেশ্য সফলতার পেছনে নতুন ভবনটি হলো কেন্দ্রীয় সমবায় সমিতি গঠন। কমপক্ষে ১০টি প্রাথমিক সমিতি একত্রিত হয়ে কেন্দ্রীয় সমিতি গঠন করা হয়। এরূপ সমিতি কোনো থানা, এলাকা বা অঞ্চলে অবস্থিত প্রাথমিক সমিতিগুলোর কেন্দ্রীয় সংস্থা হিসেবে কাজ করে। প্রাথমিক সমিতিগুলোই এর সদস্য। উদ্দীপকে দেশের সীমান্ত বসবাসকারী ৪০টি পরিবার মিলে একটি ভোক্তা সমবায় সমিতি গঠন করেন। তাদের দেখাদেখি আশপাশের অনেক গ্রামে এ ধরনের সমিতি গড়ে ওঠেছে। বর্তমানে ইউনিয়নের এ সমিতিগুলো তারা একত্রিত করার কথা ভাবছে। এটি হলে সমিতিগুলোর উদ্দেশ্য সফল হওয়ার সম্ভাবনা আরও বেড়ে যাবে। ইউনিয়নের সমিতিগুলো একত্রিত হওয়ার মাধ্যমে কেন্দ্রীয় সমবায়'। সমিতিতে পরিণত হবে। এর মাধ্যমে সমিতিগুলো একত্রে আগের থেকে বেশি পরিমাণে পণ্য কিনতে পারবে। ফলে পণ্যের ক্রয়মূল্যও আগের থেকে আরও কমে যাবে। এছাড়া প্রয়োজনে একটি সমিতি আরেকটি সমিতির যেকোনো দরকারে পাশে দাঁড়াবে। এর মাধ্যমে এ সমিতিগুলো যেকোনো সমস্যা দলগতভাবে মোকাবিলা করার সক্ষমতা রাখবে। মূলত এসব বিষয় নিশ্চিত করার জন্য তারা কেন্দ্রীয় সমবায় সমিতি গঠন করার উদ্যোগ নেয়। সুতরাং, উদ্দীপকের সমিতিগুলোর উদ্দেশ্য সফল করার পেছনে নতুন ভাবনা হিসেবে কেন্দ্রীয় সমবায় গুরুত্বপূর্ণ ভূমিকা রাখবে।"
        }
      ]
    },
    {
      "number": "10",
      "uddipok": "বৈশাখকে সামনে রেখে ফ্যাশন ডিজাইনার মিস শিউলি পাঞ্জাবির ডিজাইন করেন এবং তার ডিজাইনকৃত পোশাকগুলো ক্রেতাদের মাঝে সাড়া প্রদানে সক্ষম হন। পোশাক উৎপাদন কাজে তিনি বেশকিছু স্থানীয় দুস্থ ও সুবিধাবঞ্চিত শিশুদের নিয়োগ দেন। এ কারণে পরবর্তীতে তিনি বেশ আইনি জটিলতার সম্মুখীন হন।",
      "tag": "DCC 24",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "প্রযুক্তিগত পরিবেশ কীভাবে ব্যবসায়ের ওপর প্রভাব বিস্তার করে?",
          "explanation": "বিজ্ঞান ও কারিগরি শিক্ষা, বিজ্ঞান সংক্রান্ত প্রশিক্ষণ ও গবেষণা, উন্নত প্রযুক্তির ব্যবহার প্রভৃতির সমন্বয়ে সৃষ্ট পরিবেশ হলো প্রযুক্তিগত পরিবেশ। আধুনিক প্রযুক্তি ব্যবহারের ফলে উন্নতমানের পণ্য ও সেবা উৎপাদন নিশ্চিত করা যায়। আবার, বিজ্ঞান ও গবেষণাধর্মী প্রতিষ্ঠানের কারণে উৎপাদনের নতুন কলা-কৌশল উদ্ভাবন হয়। এতে ব্যবসায়ের জন্য নতুন ক্ষেত্র তৈরি হয়। এভাবে প্রযুক্তিগত পরিবেশ ব্যবসায়ের ওপর প্রভাব বিস্তার করে।"
        },
        {
          "label": "গ",
          "question": "মিস শিউলির ব্যবসায়ে সফলতা পরিবেশের কোন উপাদান দ্বারা প্রভাবিত হয়েছে? ব্যাখ্যা করো।",
          "explanation": "উদ্দীপকের মিস শিউলির ব্যবসায়ে সফলতা পরিবেশের সাংস্কৃতিক উপাদান দ্বারা প্রভাবিত হয়েছে। ঐতিহ্য, প্রথা, সাহিত্য, ভোগকারীর মনোভাব প্রভৃতি সাংস্কৃতিক পরিবেশের উপাদান। সংস্কৃতি মানবসমাজের একটি গুরুত্বপূর্ণ অংশ। এটি সমাজের সাম্প্রদায়িক মনোভাবকে দূর করে। অনুকূল সাংস্কৃতিক পরিবেশ ব্যবসায়ের উন্নতিকে গতিশীল করে। উদ্দীপকে মিস শিউলি একজন ফ্যাশন ডিজাইনার। তিনি পহেলা বৈশাখকে সামনে রেখে পাঞ্জাবির ডিজাইন করেন। তার ডিজাইনকৃত পণ্যগুলো ক্রেতাদের কাছে ভালোই সাড়া পায়। এক্ষেত্রে বৈশাখ বাংলার সংস্কৃতি, ও ঐতিহ্যের একটি অংশ। এটির সহায়তায় তিনি ক্রেতাদের চাহিদা অনুযায়ী উৎসবকেন্দ্রিক পোশাক ডিজাইন করে বিক্রি করতে সক্ষম হয়েছেন। এ বৈশিষ্ট্যগুলো সাংস্কৃতিক পরিবেশের উপাদানের অন্তর্গত। সুতরাং, মিস শিউলির ব্যবসায়ে সফলতা পরিবেশের সাংস্কৃতিক উপাদানের দ্বারা প্রভাবিত।"
        },
        {
          "label": "ঘ",
          "question": "ব্যবসায় পরিবেশের যে উপাদানের কারণে মিস শিউলি জটিলতার সম্মুখীন হয়েছেন, তা উত্তরণে করণীয় ব্যাখ্যা করো।",
          "explanation": "ব্যবসায়ের বিদ্যমান আইন যথাযথভাবে মান্য করার মাধ্যমে মিস শিউলি ব্যবসায় পরিবেশের আইনগত উপাদানের কারণে সৃষ্ট সমস্যার সমাধান করতে পারবেন। বাণিজ্য ও শিল্প আইন, শ্রম আইন, পরিবেশ সংরক্ষণ আইন প্রভৃতি এ পরিবেশের উপাদান। ব্যবসায় সংক্রান্ত আইন ব্যবসায়ের অনুকূলে হলে দেশি-বিদেশি উাদ্যোক্তারা উৎসাহী হয়। এতে ব্যবসায়ের প্রসার সহজ হয়। অন্যদিকে, এসব আইনের অমান্যতা ও যথাযথ প্রয়োগের অভাবে ব্যবসায় পরিবেশে বিশৃঙ্খলা দেখা দেয়। উদ্দীপকে মিস শিউলি পহেলা বৈশাখকে কেন্দ্র করে পাঞ্জাবির ডিজাইন করেন। এতে তিনি ক্রেতাদের থেকে ভালোই সাড়া পান। তিনি তার পোশাক উৎপাদনের কাজে বেশকিছু স্থানীয় দুস্থ ও সুবিধাবঞ্চিত শিশুদের নিয়োগ দেন। এ কারণে তিনি পরবর্তীতে বেশ আইনি জটিলতার সম্মুখীন হন। মিস শিউলি তার ব্যবসায়িক কার্যক্রমে শিশুশ্রম আইন অমান্য করেছেন। এতে আইনগত পরিবেশের উপাদানের প্রতি যথাযথভাবে গুরুত্বারোপ না করায় তিনি আইনের সম্মুখীন হয়েছেন। এক্ষেত্রে তার এ আইনের পাশাপাশি ব্যবসায় পরিচালনায় বিদ্যমান আইন মানতে হবে। আবার আইনের প্রতি তাকে শ্রদ্ধাশীল হতে হবে। এতে পরবর্তীতে তার আর কোনো আইনি সমস্যায় পড়তে হবে না। সুতরাং, বিদ্যমান আইন যথাযথভাবে মান্য করার মাধ্যমে মিস শিউলি ব্যবসায় পরিবেশের আইনগত উপাদানের কারণে সৃষ্ট সমস্যার সমাধান করতে পারবেন।"
        }
      ]
    },
    {
      "number": "11",
      "uddipok": "জনাব ইবাদি অত্যন্ত সততার সঙ্গে যাত্রাবাড়ী মাছের আড়তে মাছের ব্যবসায় করে যৌক্তিক মুনাফা অর্জন করেন। তার দোকানের পার্শ্ববর্তী দোকানদার জনাব রবি ফরমালিন মিশিয়ে মাছ বিক্রয় করেন। এরূপ ফরমালিনযুক্ত মাছ দেখতে চকচকে, তাজা এবং সুন্দর। ফলে ক্রেতারা এরূপ মাছের প্রতি আকৃষ্ট হয়ে প্রচুর পরিমাণে ক্রয় করে এবং রবি অধিক মুনাফা অর্জন করেন। তবে ইবাদি মনে করেন, রবির এ ধরনের কাজের জন্য মানুষের শরীরের অনেক ক্ষতি হতে পারে। তাই তিনি এ ধরনের কার্যক্রম থেকে নিজেকে বিরত রাখেন।",
      "tag": "DCC 24",
      "sub_questions": [
        {
          "label": "ক",
          "question": "ব্যবসায় নৈতিকতা কী?",
          "explanation": "ব্যবসায়ের পরিচালনাগত বিষয়ে ভালো-মন্দ, উচিত-অনুচিত, ন্যায়- অন্যায় প্রভৃতি বিশ্লেষণ করে সঠিকটি গ্রহণ করাকে ব্যবসায় নৈতিকতা বলে।"
        },
        {
          "label": "খ",
          "question": "ব্যবসায়ের সামাজিক দায়িত্ব বলতে কী বোঝায়?",
          "explanation": "অবশ্য করণীয় এমন কর্তব্যের বাইরে সমাজের বিভিন্ন পক্ষের প্রতি ব্যবসায় যে দায়িত্ব পালন করে তাকে ব্যবসায়ের সামাজিক দায়িত্ব পালন বলে। ব্যবসায়ের পক্ষগুলো হলো- মালিক, শ্রমিক-কর্মী, ক্রেতা-ভোক্তা, প্রতিযোগী, সরকার প্রভৃতি। এদের উপেক্ষা করে কখনো ব্যবসায় পরিচালনা করা যায় না। তাই বিভিন্ন পক্ষের প্রতি ব্যবসায়কে সামাজিক দায়িত্ব পালন করতে হয়।"
        },
        {
          "label": "গ",
          "question": "উদ্দীপকের আলোকে জনাব ইবাদির বিশ্বাস ও কার্যক্রম - 'ব্যবসায়ের কোন বিষয়ের সাথে সম্পৃক্ত? ব্যাখ্যা করো।",
          "explanation": "জনাব ইবাদির বিশ্বাস ও ব্যবসায়িক পরিচালনাগত কাজ নৈতিকতা ও মূল্যবোধ বিষয়ের সাথে সম্পৃক্ত। নৈতিকতা মানুষকে ব্যবসায়ের ভালো-মন্দ, ন্যায়-অন্যায়, সুঠিক-ভুল মেনে চলতে শেখায়। আর মূল্যবোধ মানুষের বিশ্বাস, ধ্যান-ধারণা প্রভৃতি জাগিয়ে তোলে। ফলে ব্যবসায়ীদের সঠিকভাবে ব্যবসায় পরিচালনায় এই বিষয়গুলো মেনে চলতে হয়। উদ্দীপকের জনাব ইবাদি সততার সাথে মাছের আড়তে ব্যবসায় করে আসছেন। তিনি ন্যায্যমূল্যে মাছ বিক্রি করে যথেষ্ট মুনাফা অর্জন করেন। এতে তার ব্যবসায়ে নৈতিক দিকটি প্রকাশ পায়। আবার তিনি মনে করেন, ফরমালিনযুক্ত মাছ বিক্রি করলে ও তা খেলে মানুষের শরীরের ক্ষতি হয়। তাই তিনি এ ধরনের কাজ থেকে, সবসময় বিরত থাকেন। তার এই বিশ্বাস মূল্যবোধেরই অংশ। তাই বলা যায়, জনাব ইবাদির বিশ্বাস ও কার্যক্রম ব্যবসায়ে মূল্যবোধ ও নৈতিকতার সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে জনাব রবির কর্মকাণ্ড সমাজের যে বিশেষ শ্রেণির মানুষের জন্য ক্ষতিকর তা প্রতিকারে তোমার সুপারিশ কী?",
          "explanation": "উদ্দীপকে জনাব রবির কর্মকাণ্ড সমাজের ভোক্তাদের জন্য ক্ষতিকর ও তা প্রতিরোধের জন্য যথাযথ পদক্ষেপ নেওয়া উচিত বলে আমি মনে করি। পচনশীল খাবার, মাছ, মাংস প্রভৃতি সংরক্ষণের জন্য ব্যবহৃত ফরমালিন মানুষের স্বাস্থ্যের অনেক ক্ষতি করে থাকে। এ অস্বাস্থ্যকর খাবার ভোক্তাদের জন্য হুমকিস্বরূপ। তাই ব্যবসায়ের অনৈতিক কাজের বিরুদ্ধে ব্যবস্থা নেওয়া উচিত। এক্ষেত্রে জনগণের মধ্যে সচেতনতা সৃষ্টি এবং আইনের যথাযথ প্রয়োগের মাধ্যমে এসব ব্যবসায়ীর বিরুদ্ধে পদক্ষেপ নেওয়া যেতে পারে। উদ্দীপকের জনাব রবি ফরমালিন মিশিয়ে মাছ বিক্রি করেন। এ ফরমালিনযুক্ত মাছ দেখতে চকচকে, তাজা ও সুন্দর। ফলে ক্রেতারা মাছের প্রতি আকৃষ্ট হয়ে বেশি পরিমাণে কেনেন। এতে জনাব রবি বেশি মুনাফা অর্জন করেন। কিন্তু এতে ভোক্তারা ক্ষতিগ্রস্ত হন। জনাব রবির অনৈতিক ব্যবসায় কর্মকাণ্ড সম্পর্কে ভোক্তাদের সচেতন করে তোলা উচিত। এতে তারা এরূপ ব্যবসায়ী থেকে পণ্য কিনতে নিরুৎসাহিত হবে। এছাড়া এসব অনৈতিক ব্যবসায় সম্পর্কে আইন প্রয়োগকারীদের জানানো উচিত। আইন প্রয়োগকারী কর্তৃপক্ষ এদের বিরুদ্ধে যথাযথ ব্যবস্থা নিলে এমন কাজ করা থেকে তারা বিরত থাকবে। ফলে ভোক্তারা উপকৃত হবে। এসবের মাধ্যমে মানুষ স্বাস্থ্য ঝুঁকি থেকে অনেকাংশে রক্ষা পাবে। তাই বলা যায়, জনাব রবির কর্মকাণ্ডের বিরুদ্ধে উক্ত ব্যবস্থা নিয়ে • ভোক্তা শ্রেণিকে রক্ষা করা যাবে।"
        }
      ]
    }
  ]
}