{
  "title": "ঢাকা বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "'রিয়া জেনারেল স্টোর' নানা ধরনের পণ্যসামগ্রীতে ভরা। এলাকার বিভিন্ন ধরনের ক্লেতা 'রিয়া জেনারেল স্টোর' থেকে পণ্য ক্রয় করে। জনগণের চাহিদামতো পণ্য সরবরাহের জন্য এর মালিককে বগুড়ায় যেতে হয় পণ্য সংগ্রহের জন্য। সেখানকার বড় ব্যবসায়ীরা বিদেশ থেকে পণ্য ক্রয় করে এনে ছোট ব্যবসায়ীদের নিকট বিক্রয় করে।",
      "tag": "DB 25",
      "sub_questions": [
        {
          "label": "ক",
          "question": "ট্রেড বা পণ্য বিনিময় কী?",
          "explanation": "মুনাফা অর্জনের উদ্দেশ্যে ঝুঁকি নিয়ে পণ্যদ্রব্য কেনা-বেচা করাকে ট্রেড বা পণ্য বিনিময় বলে।"
        },
        {
          "label": "খ",
          "question": "অর্থসংস্থান ব্যবসায়ের গুরুত্বপূর্ণ কাজ কেন? ব্যাখ্যা করো।",
          "explanation": "ব্যাবসায়ের দৈনন্দিন কাজ পরিচালনার জন্য প্রয়োজনীয় অর্থ সংগ্রহ ও এর সঠিক ব্যবহারকে অর্থসংস্থান বলা হয়। ব্যবসায় গঠন-ও পরিচালনার জন্য অর্থ বা মূলধনের প্রয়োজন হয়। আর অর্থসংস্থান কার্যাবলির মাধ্যমে এ মূলধন সংগ্রহ করা করা যায়। এজন্য অর্থসংস্থানকে ব্যবসায়ের একটি গুরুত্বপূর্ণ কাজ হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে উল্লিখিত 'রিয়া জেনারেল স্টোর' এর ব্যবসায়টি কোন ধরনের? ব্যাখ্যা করো।",
          "explanation": "উদ্দীপকে উল্লিখিত 'রিয়া জেনারেল স্টোর' এরব্যবসায়টি খুচরাব্যবসায়। এ ব্যবসায়ে খুচরা ব্যবসায়ী পাইকার বা উৎপাদকের কাছ থেকে পণ্য কিনে আনেন। এরপর তারা ভোক্তাদের কাছে চাহিদা অনুযায়ী সরবরাহ করেন। এরূপ ব্যবসায়ে নিয়োজিত ব্যক্তিরা মধ্যস্থব্যবসায়ী হিসেবে পণ্য বণ্টনের কাজ করে থাকেন। উদ্দীপকে 'রিয়া জেনারেল স্টোর' পণ্যসামগ্রী বিক্রির একটি প্রতিষ্ঠান। এটি নানা ধরনের পণ্যসামগ্রী বিক্রি করে থাকে। এলাকার বিভিন্ন ধরনের ক্রেতা স্টোরটি থেকে পণ্য কিনে থাকে। স্টোরটিতে পণ্যসামগ্রী বগুড়া থেকে সংগ্রহ করা হয়। এটি বগুড়া থেকে বেশি পরিমাণে পণ্য কিনে ক্রেতাদের চাহিদা অনুযায়ী পণ্য সরবরাহ করে। এক্ষেত্রে বগুড়ার ঐসব ব্যবসায়ী ও এলাকার ক্রেতাদের মধ্যে ব্যবসায়টি সংযোগ স্থাপন করে। এসব কাজের সাথে খুচরা ব্যবসায়ের মিল পাওয়া যায়। সুতরাং, উদ্দীপকে উল্লিখিত 'রিয়া জেনারেল স্টোর' এর ব্যবসায়টি একটি খুচরাব্যবসায়।"
        },
        {
          "label": "ঘ",
          "question": "\"বগুড়ার ব্যবসায়ীদের ব্যবসায়টি জাতীয় উন্নয়নে গুরুত্বপূর্ণ”- উক্তিটির যৌক্তিকতা বিশ্লেষণ করো।",
          "explanation": "\"বগুড়ার ব্যবসায়ীদের পাইকারি ব্যবসায় জাতীয় উন্নয়নে গুরুত্বপূর্ণ\"- উক্তিটি যৌক্তিক বলে আমি মনে করি পাইকারি ব্যবসায় উৎপাদনকারী বা আমদানিকারকের কাছ থেকে পণ্য সংগ্রহ করে। এরপর সংগৃহীত পণ্য খুচরা ব্যবসায়ীর মাধ্যমে ক্রেতা- ভোক্তার কাছে সরবরাহ করে। এর মাধ্যমে ক্রেতারা দেশ-বিদেশের উৎপাদিত পণ্য ভোগ করতে পারে। উদ্দীপকে 'রিয়া জেনারেল স্টোর' একটি খুচরা ব্যবসায়। ব্যবসায়টি বগুড়ার বিভিন্ন ব্যবসায়ীদের থেকে পণ্য সংগ্রহ করে। আর বগুড়ার এ বড় ব্যবসায়ীরা বিদেশ থেকে পণ্য কিনে আনে। এরপর এসব বিদেশি পণ্য তারা 'রিয়া জেনারেল স্টোর'-এর মতো ছোট ব্যবসায়ীদের কাছে সরবরাহ করে থাকে। বগুড়া শহরের বড় ব্যবসায়ীরা পাইকারি ব্যবসায় কাজে যুক্ত। এর মাধ্যমে এরা 'বাইরে থেকে পণ্য আমদানি করে আনেন। এতে তাদের কর্মসংস্থান সৃষ্টি হচ্ছে। তাদুের আমদানিকৃত পণ্য দেশে 'বিদ্যমান ক্রেতাদের পণ্য ভোগ সংক্রান্ত ঘাটতি মেটাচ্ছে। আবার বিদেশি পণ্য ব্যবহার করে জনগণের জীবনযাত্রা উন্নত হচ্ছে। এভাবে পণ্যের ভোগ বৃদ্ধি, জীবনযাত্রার মানোন্নয়নসহ সামগ্রিকভাবে জাতীয় উন্নয়নসাধন হচ্ছে। তাই বলা যায়,বগুড়ার ব্যবসায়ীদের পাইকারি ব্যবসায় জাতীয় উন্নয়নে গুরুত্বপূর্ণ ভূমিকা রাখছে।"
        }
      ]
    },
    {
      "number": "2",
      "uddipok": "মি. মাসুদ গ্রামের ছেলেমেয়েদের শিক্ষা ব্যবস্থা দেখে হতাশ। তিনি ঢাকায় বসবাসকারী তার এলাকার কয়েকজন বন্ধুর সাথে পরামর্শ করলেন গ্রামের শিক্ষার মান উন্নয়নের জন্য। তারা কোম্পানি গঠন করে তার মাধ্যমে ভালো স্কুল গড়ার সিদ্ধান্ত নিলেন। সেখানে সাশ্রয়ী মূল্যে শিক্ষা দেওয়া হবে। সংবিধিতে লেখা হলো, প্রত্যেক শেয়ারহোল্ডারদের শেয়ারের অর্থ দশ বছরের মধ্যে ফেরত দিয়ে প্রতিষ্ঠানটি নিজের পায়ে দাড়াবে। তারা লভ্যাংশ পাবে না।",
      "tag": "DB 25",
      "sub_questions": [
        {
          "label": "ক",
          "question": "ব্যবসায়ের মূল উদ্দেশ্য কী?",
          "explanation": "ব্যবসায়ের মূল উদ্দেশ্য হলো মুনাফা অর্জন করা"
        },
        {
          "label": "খ",
          "question": "প্রত্যক্ষ সেবা কেন সংরক্ষণ অযোগ্য? ব্যাখ্যা করো।",
          "explanation": "মুনাফা অর্জনের উদ্দেশ্যে গ্রাহকদের সরাসরি কোনো সেবা দেওয়াকে প্রত্যক্ষ সেবা বলে। এ ধরনের সেবা গ্রাহকের উপস্থিতিতে দেওয়া হয়। এটি দেখা বা স্পর্শ করা যায় না। এ সেবা যখন প্রয়োজন হয় কেবল তখনই তার সুবিধা নেওয়া হয়। এজন্য প্রত্যক্ষ সেবা সংরক্ষণ অযোগ্য।"
        },
        {
          "label": "গ",
          "question": "উদ্দীপকে কোন প্রকার ব্যবসায়ের ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সামাজিক ব্যবসায়ের ইঙ্গিত করা হয়েছে। এ ব্যবসায় গঠনে বিনিয়োগকারী মূলধন দেন। কিন্তু এর পেছনে মুনাফা পাওয়ার উদ্দেশ্য থাকে না; বরং সামাজিক কল্যাণই এর মুখ্য বিষয়। এক্ষেত্রে এ ব্যবসায়ের বিনিয়োগকারীরা একটি নির্দিষ্ট সময় শেষে তাদের বিনিয়োগকৃত অর্থ ফেরত নেন। উদ্দীপকে মি. মাসুদ ও তার এলাকার কিছু বন্ধু মিলে তাদের গ্রামের শিক্ষার মান উন্নয়নের উদ্যোগ নেন। এটি নিশ্চিত করতে তারা কয়েকজন মিলে মূলধন দিয়ে একটি কোম্পানি গঠন করে ভালো স্কুল গড়ার সিদ্ধান্ত নেন। এ স্কুল সাশ্রয়ী মূল্যে ছেলেমেয়েদের শিক্ষা দিবে। তাদের এ স্কুল থেকে প্রাপ্ত লাভ তারা তুলবেন না বরং একটা নির্দিষ্ট সময় পর স্কুলটি তাদের মূলধন ফেরত দিয়ে নিজেই নিজের লাভ দিয়ে পরিচালিত হবে। এক্ষেত্রে মি. মাসুদ ও তার বন্ধুরা মূলত তাদের এলাকার শিক্ষা ব্যবস্থার কল্যাণসাধনের জন্য এ উদ্যোগ নিয়েছেন। এসবের সাথে সামাজিক ব্যবসায়ের মিল রয়েছে। সুতরাং, উদ্দীপকে সামাজিক ব্যবসায়ের ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকের ব্যবসায় যে সব মূল নীতির ওপর্ প্রতিষ্ঠিত, সেগুলো বিশ্লেষণ করো।",
          "explanation": "উদ্দীপকের ব্যবসায়টি সামাজিক ব্যবসায়ের নীতিমালার ওপর প্রতিষ্ঠিত ও পরিচালিত বলে আমি মনে করি। ব্যক্তিগত মুনাফা অর্জনের লক্ষ্যে পরিচালিত না হয়ে দারিদ্র্য দূরীকরণ, সামাজিক কল্যাণ ও ব্যবসায় সম্প্রসারণের উদ্দেশ্য নিয়ে সামাজিক ব্যবসায় গঠিত হয়। এ ব্যবসায় পরিচালনার জন্য সাতটি নীতিমালা রয়েছে। দারিদ্র্য সমস্যা দুরীকরণ, টেকসই অর্থনীতি নিশ্চিতকরণ, বিনিয়োগকারীদের অর্থফেরত নিশ্চিতকরণ, ব্যবসায় সম্প্রসারণে মুনাফার ব্যবহার প্রভৃতি এ ব্যবসায়ের উল্লেখযোগ্য নীতিমালা। উদ্দীপকে মি. মাসুদ ও তার কিছু বন্ধু মিলে একটি কোম্পানির মাধ্যমে তাদের এলাকায় 'একটি স্কুল প্রতিষ্ঠার উদ্যোগ নেন। তাদের এ উদ্যোগটি একটি সামাজিক ব্যবসায়। ব্যবসায়টির সংবিধিতে লেখা, প্রত্যেক শেয়ারহোল্ডার কোনো লভ্যাংশ না পেলেও দশ বছরের মধ্যে প্রতিষ্ঠানটি থেকে অর্থফেরত পাবে। এরপর প্রতিষ্ঠানটি অর্জিত লাভ দিয়ে পরিচালিত ও নিয়ন্ত্রিত হবে। মি. মাসুদ ও তার বন্ধুদের প্রতিষ্ঠিত সামাজিক ব্যবসায়টি যথাযথ নীতি মেনে কাজ করছে। সমাজের কোনো বিশেষ সমস্যা উত্তরণে এ ব্যবসায় গঠন করা হয়েছে। এ ব্যবসায়টি থেকে তারা কোনো লভ্যাংশ পাবেন না বরং বিনিয়োগকৃত অর্থনির্দিষ্ট সময় শেষে ফেরত পাবেন। এক্ষেত্রে এটি সামাজিক ব্যবসায়ের বিনিয়োগকারীদের অর্থ ফেরত দেওয়া সংক্রান্ত নীতিমালা অনুসরণ করছে। এছাড়া স্কুলটি দশ বছর পর অর্জিত লাভ দিয়ে নিজে পরিচালিত হবে। এর মাধ্যমে মুনাফা থেকে ব্যবসায় সম্প্রসারণের নীতি মেনে চলাকে ইঙ্গিত করছে। এভাবে উদ্দীপকের ব্যবসায়টি সামাজিক ব্যবসায়ের যথাযথ নীতির ওপর ভিত্তি করে প্রতিষ্ঠিত হয়েছে বলে আমি মনে করি।"
        }
      ]
    },
    {
      "number": "3",
      "uddipok": "পঞ্চগড়ে পাথরভাঙা শিল্পের পাশাপাশি চা শিল্প গড়ে উঠেছে। এ কারণে সীমান্ত অঞ্চল হওয়া সত্ত্বেও পঞ্চগড়ে ব্যাংক বিমা গড়ে উঠেছে। এর ফলে ঐ অঞ্চলের মানুষের আয় যেমন বেড়েছে, তেমনি জীবনযাত্রার মানও উন্নত হয়েছে। তারা এখন অন্য শহরের লোকের মতো উন্নতমানের জীবন উপভোগ করে।",
      "tag": "DB 25",
      "sub_questions": [
        {
          "label": "ক",
          "question": "সাংস্কৃতিক পরিবেশ কী?",
          "explanation": "কোনো এলাকার মানুষের মাঝে দীর্ঘদিনে গড়ে ওঠা ধ্যান-ধারণা, দৃষ্টিভঙ্গি, বিশ্বাস, মূল্যবোধ, আচার-আচরণ, রীতি ও প্রথা প্রভৃতির সমন্বয়ে যে পরিবেশ গড়ে ওঠে, তাকে সাংস্কৃতিক পরিবেশ বলে।"
        },
        {
          "label": "খ",
          "question": "ব্যবসায়িক মূল্যবোধ কোন পরিবেশের অন্তর্ভুক্ত? বুঝিয়ে লেখো।",
          "explanation": "ব্যবসায়িক মূল্যবোধ সামাজিক পরিবেশের অন্তর্ভুক্ত। কোনো সমাজে ব্যবসায়ীদের মধ্যে দীর্ঘদিনে গড়ে ওঠা দৃষ্টিভঙ্গি বা বিশ্বাস হলো ব্যবসায়িক মূল্যবোধ। সমাজে ব্যবসায় পরিচালনায় সঠিক ব্যবসায়িক মূল্যবোধ থাকা প্রয়োজন। এতে দীর্ঘদিন প্রতিযোগিতায় টিকে থাকা যায়।"
        },
        {
          "label": "গ",
          "question": "উদ্দীপকে পঞ্চগড়ে চা শিল্প গড়ে ওঠার পিছনে কোন পরিবেশের অবদান বেশি? ব্যাখ্যা করো।",
          "explanation": "উদ্দীপকে পঞ্চগড়ে চা শিল্প গড়ে ওঠার পিছনে প্রাকৃতিক পরিবেশের অবদান বেশি। কোনো দেশের জলবায়ু, ভূ-প্রকৃতি পাহাড়-পর্বত, আয়তন প্রভৃতি প্রাকৃতিক পরিবেশের উপাদান। অবস্থানভেদে এসব উপাদানের পার্থক্য দেখা যায়। ব্যবসায় গঠনে প্রাকৃতিক পরিবেশ অনুকূল হওয়া প্রয়োজন। এতে ব্যবসা-বাণিজ্য দ্রুত,অগ্রসর হয়। উদ্দীপকে পঞ্চগড়ে পাথরভাঙা শিল্পের পাশাপাশি চা শিল্প গড়ে ওঠেছে। এই অঞ্চলের আর্দ্রতা, বৃষ্টিপাত, এবং মাটি চা চাষের জন্য সহায়ক। এছাড়া ছোট পাহাড় ও টিলা থাকায় এখানে সহজেই চা চাষ করা যায়। জলবায়ুর আর্দ্রতা, বৃষ্টিপাত, পাহাড় ও টিলা এগুলো প্রাকৃতিক উপাদান। আর এ প্রাকৃতিক পরিবেশের অনুকূল উপাদানগুলো ব্যবসায়ীদের সেখানে চায়ের ব্যবসায় চালু করতে উৎসাহিত করে। সুতরাং, পঞ্চগড়ে চা শিল্প গড়ে ওঠার ক্ষেত্রে প্রাকৃতিক পরিবেশের অবদান বেশি।"
        },
        {
          "label": "ঘ",
          "question": "জীবনযুাত্রার মান বৃদ্ধিতে যে উপাদান ভূমিকা পালন করে তা উদ্দীপকের আলোকে বিশ্লেষণ করো।",
          "explanation": "পঞ্চগড়ের মানুষের জীবনযাত্রার মান বৃদ্ধিতে অর্থনৈতিক পরিবেশের উপাদান গুরুত্বপূর্ণ ভূমিকা পালন করছে বলে আমি মনে করি। অর্থ ও ঋণ ব্যবস্থা, সঞ্চয় ও বিনিয়োগ, মূলধন, মাথাপিছু আয় প্রভৃতির ওপর ভিত্তি করে অর্থনৈতিক পরিবেশ গঠিত হয়। ব্যবসায় স্থাপন ও পরিচালনার জন্য অর্থ প্রয়োজন। ব্যাংক ও বিভিন্ন আর্থিক প্রতিষ্ঠান ব্যবসায়ীদের এই আথিক সমস্যা দূর করে। এ পরিবেশ উন্নত হলে ব্যবসায়ের দ্রুত সম্প্রসারণ হয়। উদ্দীপকে পঞ্চগড়ে চায়ের উৎপাদন ভালো হয়। এজন্য সেখানে পাথরভাঙা শিল্পের পাশাপাশি চা শিল্প গড়ে ওঠেছে। এ কারণে সীমান্ত অঞ্চল হওয়া স্বত্ত্বেও পঞ্চগড়ে ব্যাংক-বিমা গড়ে ওঠেছে। এতে ঐ অঞ্চলের মানুষের আয় বেড়েছে। তারা এখন অন্য শহরে লোকের মতো উন্নতমানের জীবন উপভোগ করছে। এসব বিষয় অর্থনৈতিক পরিবেশের উপাদান নির্দেশ করে। পঞ্চগড়ে চালু হওয়া ব্যাংক, বিমা ও আর্থিক প্রতিষ্ঠানের আর্থিক সহায়তা নিয়ে চায়ের উৎপাদন বাড়ানো, সহজে বাজারজাতকরণ করতে পারছে। এছাড়া তারা নতুন ব্যবসায় শুরু করতে পারছে। এতে নতুন কর্মসংস্থানের সৃষ্টি হচ্ছে। আবার বিমার মাধ্যমে পণ্য ও ব্যবসায়ের ঝুঁকি কমাতে পারছে। নতুন ব্যবসায় শুরু এবং ব্যবসায় সম্প্রসারণের ফলে মানুষের আয় বাড়ছে। এটি তাদের মাথাপিছু আয় বৃদ্ধি করে জীবনযাত্রার মান উন্নত করছে। তাই বলা হয়, অর্থনৈতিক পরিবেশ উপাদান পঞ্চগড়ের মানুষের জীবনযাত্রার মান বৃদ্ধিতে গুরুত্বপূর্ণ ভূমিকা পালন করছে।"
        }
      ]
    },
    {
      "number": "4",
      "uddipok": "ভুটানে সমুদ্র বন্দর না.থাকায় বৈদেশিক বাণিজ্যে তারা পিছিয়ে পড়েছে। ব্যবসায়ী মি. রবিন বিদেশ থেকে প্রয়োজনীয় পণ্য ক্রয় করে এনে প্রক্রিয়াজাত করে ভূটানে বিক্রয়ের জন্য প্রেরণ করে। এতে মি, রবিনের সাথে দেশও অর্থনৈতিকভাবে এগিয়ে যাচ্ছে।",
      "tag": "DB 25",
      "sub_questions": [
        {
          "label": "ক",
          "question": "বৈদেশিক বাণিজ্য কী?",
          "explanation": "দুটি ভিন্ন দেশের ব্যবসায়ীর মধ্যে পণ্য কেনা-বেচা করাকে বৈদেশিক বাণিজ্য বলে।"
        },
        {
          "label": "খ",
          "question": "অর্থনৈতিক উন্নয়নে ব্যবসায় গুরুত্বপূর্ণ কেন?",
          "explanation": "মুনাফা অর্জনের লক্ষ্যে ঝুঁকি নিয়ে বৈধভাবে পরিচালিত সব অর্থনৈতিক কাজকে ব্যবসায় বলে। এটি পণ্যদ্রব্য উৎপাদন ও বণ্টনের মাধ্যমে চাহিদা এবং যোগানের ভারসাম্য ঠিক রাখে। ব্যবসায়ের প্রতিটি ক্ষেত্রে অগণিত মানুষ জড়িত থাকে। এতে বেকার সমস্যা কমে। ফলে দেশের জাতীয় আয় বাড়ে। এভাবে অর্থনৈতিক উন্নয়নে ব্যবসায় গুরুত্বপূর্ণ অবদান রাখে।"
        },
        {
          "label": "গ",
          "question": "মি. রবিন কোন ধরনের বাণিজ্য পরিচালনা করছেন?উদ্দীপকের আলোকে ব্যাখ্যা দাও।",
          "explanation": "মি. রবিন পুনঃরপ্তানি বাণিজ্য পরিচালনা করছে। এ ধরনের বাণিজ্যে বিদেশ থেকে পণ্যসামগ্রী আমদানি করে তা অন্য কোনো দেশে বিক্রি করা হয়। এক্ষেত্রে প্রথমে পণ্য আমদানি করে এর গুণগত মান বা আকৃতির পরিবর্তন করা হয়। এরপর তৃতীয় কোনো দেশে তা বিক্রি করা হয়। এভাবে তিনটি দেশের মধ্যে পুনঃরপ্তানি বাণিজ্যের কাজ সংঘটিত হয়। উদ্দীপকে মি. রবিন একজন ব্যবসায়ী। সে প্রথমে বিদেশ থেকে পণ্য কিনে আনে। এরপর সে পণ্যগুলো প্রক্রিয়াজাত করে। পরবর্তীতে সে তা ভুটানে বিক্রির জন্য সরবরাহ করে। এভাবে বিদেশ থেকে কেনা পণ্য প্রক্রিয়াজাত করে সে তৃতীয় কোনো দেশে রপ্তানি করে। এসব বৈশিষ্ট্যের সাথে পুনঃরপ্তানি বাণিজ্যের মিল আছে। তাই বলা যায়, মি. রবিন পুনঃরপ্তানি বাণিজ্য পরিচালনা করছে।"
        },
        {
          "label": "ঘ",
          "question": "উদ্দীপকে উল্লিখিত বাণিজ্য অর্থনৈতিক উন্নয়নে অপরিহার্য? বিশ্লেষণ করো।",
          "explanation": "উদ্দীপকে উল্লিখিত পুনঃরপ্তানি বাণিজ্য অর্থনৈতিক উন্নয়নে অপরিহার্য বলে আমি মনে করি। পুনঃরপ্তানির মাধ্যমে আমদানি ও রপ্তানি কাজ উভয়ই সম্পাদিত হয়। এতে একের অধিক দেশের সাথে বাণিজ্যিক সম্পর্ক স্থাপন সম্ভব হয়। এছাড়া পুনঃরপ্তানির মাধ্যমে সম্পাদিত রপ্তানি কাজে বৈদেশিকমুদ্রা উপার্জন সম্ভব, হয়। উদ্দীপকে ভুটানে সমুদ্রবন্দর না থাকায় দেশটি বৈদেশিক বাণিজ্যে পিছিয়ে পড়ছে। এ সুযোগকে কাজে লাগিয়ে ব্যবসায়ী মি. রবিন পুনঃরপ্তানি বাণিজ্যে নিযুক্ত হয়। এক্ষেত্রে সে বিদেশ থেকে প্রয়োজনীয় পণ্য কিনে তা প্রক্রিয়াজাত করে ভুটানে পাঠায়। এতে মি..রবিনের সাথে দেশও অর্থনৈতিকভাবে এগিয়ে যাচ্ছে। মি. রবিন তার সম্পাদিত পুনঃরপ্তানি বাণিজ্যের মাধ্যমে দুই দশের সাথে বাণিজ্যিক সম্পর্ক স্থাপন করতে পেরেছে। এ সুসম্পর্ক তার ব্যবসায়ের পণ্য কেনাবেচায় গতিশীলতা আনবে। এছাড়া আমদানিকৃত পণ্য প্রক্রিয়াজাত করে সে বেশি দামে বিক্রি করতে পারছে। এতে তার পাশাপাশি দেশের আয়ও বাড়ছে। অর্জিত বৈদেশিক মুদ্রা দেশের অর্থনীতিতে ইতিবাচক ভূমিকা রাখছে। এভাবে দেশের অর্থনীতিতে সামগ্রিকভাবে গতিশীলতা আসছে। তাই বলা যায়, উদ্দীপকে উল্লিখিত পুনঃরপ্তানি বাণিজ্য অর্থনৈতিক উন্নয়নে অপরিহার্য।"
        }
      ]
    },
    {
      "number": "5",
      "uddipok": "রফিকের দাদা তার বাড়ির নিকট বাজারে স্থানীয় লোকের চাহিদা মেটাতে একটি মুদি খানার দোকান করেন। তার মৃত্যুর পর রফিকের বাবা ঐ দোকানের হাল ধরেন। রফিকের বাবা বৃদ্ধ হওয়ায় এখন রফিক ঐ দোকান পরিচালনা করছেন। রফিক নিজ ইচ্ছামতো ব্যবসায় পরিচালনা করেন। ব্যবসায়ে যা লাভ হয় তা তিনি একাই ভোগ করেন। ক্ষতি হলেও তিনি তা একাই বহন করেন।",
      "tag": "DB 25",
      "sub_questions": [
        {
          "label": "ক",
          "question": "ট্রেড লাইসেন্স কী?",
          "explanation": "ব্যবসায় শুরু করার জন্যস্থানীয় সরকার বা পৌরসভা থেকে দেওয়া সরকারি অনুমতিপত্র হলো ট্রেড লাইসেন্স।"
        },
        {
          "label": "খ",
          "question": "একমালিকানা ব্যবসায় কীভাবে প্রতিষ্ঠিত হয়? ব্যাখ্যা করো।",
          "explanation": "একক মালিকানায় গঠিত, পরিচালিত ও নিয়ন্ত্রিত ব্যবসায় সংগঠনকে একমালিকানা ব্যবসায় বলে। স্বল্প পুঁজি নিয়ে শহরে বা গ্রামে যেকোনো জায়গায় এ ধরনের ব্যবসায় গঠন করা যায়। এতে আইনগত আনুষ্ঠানিকতার প্রয়োজন নেই। একজন ব্যক্তির উদ্যোগেই এ ব্যবসায় শুরু করা যায়। এভাবে একমালিকানা ব্যবসায় সহজেই প্রতিষ্ঠিত হয়।"
        },
        {
          "label": "গ",
          "question": "উদ্দীপকের ব্যবসায়টি কোন ধরনের? ব্যাখ্যা করো।",
          "explanation": "উদ্দীপকের ব্যবসায়টি একমালিকানা ব্যবসায় সংগঠন। এ ধরনের ব্যবসায় একক ব্যক্তির মালিকানায় প্রতিষ্ঠিত ও পরিচালিত হয়। যে কেউ স্বল্প পুঁজিতে এ ব্যবসায় গঠন করতে পারেন। এক্ষেত্রে মালিক একাই লাভ-লোকসান বহন করেন। এ ব্যবসায়ের পরিচালনা ও বিলোপসাধন মালিকের ইচ্ছার ওপর নির্ভর করে। উদ্দীপকে রফিকের দাদা স্থানীয় বাজারে একটি মুদি দোকান পরিচালনা করতেন। তার মৃত্যুর পর রফিকের বাবা ঐ দোকানের হাল ধরেন। রফিকের বাবা বৃদ্ধ হওয়ার পর ঐ দোকানের দায়িত্ব রফিক গ্রহণ করেন। তিনি ব্যবসায়টি নিজের ইচ্ছামতো পরিচালনা করেন। এ ব্যবসায়ে তার স্বল্প পুঁজির দরকার হয়। এ ব্যবসায়ে লাভ হলে তিনি একাই গ্রহণ করেন। আবার, ক্ষতি হলে তা একা নিজেই বহন করেন। এ ব্যবসায়ে তার দায় অসীম। এসব বৈশিষ্ট্য একমালিকানা ব্যবসায়ের সাথে মিলে যায়। তাই বলা যায়, উদ্দীপকের ব্যবসায়টি একমালিকানা সংগঠন।"
        },
        {
          "label": "ঘ",
          "question": "উল্লিখিত ব্যবসায় টিকে থাকার কারণ বর্ণনা করো।",
          "explanation": "উল্লিখিত একমালিকানা ব্যবসায়টি টিকে থাকার কারণ হলো মালিকের পরিচালনাগত স্বাধীনতা। একমালিকানা ব্যবসায়ে মালিক একজন মাত্র ব্যক্তি। মালিক একাই ধরনের ব্যবসায় পরিচালনা ও নিয়ন্ত্রণ করেন। যে কেউ উদ্যোগ নিয়ে এ ব্যবসায় গঠন করতে পারেন। এ ব্যবসায় গঠনে মালিককে তেমন আনুষ্ঠানিকতা পালন করতেহয় না। উদ্দীপকে রফিক উত্তরাধিকার সূত্রে মুদির দোকান পরিচালনা করেন। প্রথমে ব্যবসায়টির মালিক ছিলেন রফিকের দাদা। পরে রফিকের বাবা ব্যবসায়ের হাল ধরেন। বর্তমানে রফিক নিজেই ব্যবসায়ের মালিক। এভাবে ব্যবসায়টি বছরের পর বছর পরিচালিত হয়ে আসছে। ব্যবসায়ের স্থায়িত্ব রফিকের নিজের ইচ্ছার ওপর নির্ভর করে। উল্লিখিত ব্যবসায়টির বর্তমান মালিক একজন। এজন্য পরিচালনায় তাকে তেমন কোনো ঝামেলা পোহাতে হয় না। এক্ষেত্রে রফিক যেকোনো সময় দ্রুত সিদ্ধান্ত নিতে পারেন। আবার ব্যবসায়টি গঠন ও পরিচালনায় আইনের আনুষ্ঠানিকতা পালন করতে হয় না। এজন্য যেকোনো সময় পরিচালনার দায়িত্ব অন্য কাউকে দেওয়া যায়। এছাড়াও বর্তমানে ব্যবসায়টির স্থায়িত্ব তার নিজের ইচ্ছা-অনিচ্ছার ওপর নির্ভর করবে। তাই বলা যায়, মালিকের পরিচালনাগত স্বাধীনতার জন্য উদ্দীপকের ব্যবসায়টি টিকে আছে।"
        }
      ]
    },
    {
      "number": "6",
      "uddipok": "'অঙ্কন ট্রেডার্স' একটি অংশীদারি ব্যবসায় প্রতিষ্ঠান। অংশীদারদের চুক্তিতে উল্লেখ ছিল, তারা পুকুর লিজ নিয়ে সাত বছর মাছ চাষ করবে। সাত বছর পর মি. রহিমের নিকট থেকে মাছ বিক্রয়ের ৫০,০০০ টাকা আদায় করতে পারছে না। এমতাবস্থায় তারা তাদের সমুদয় পাওনা আদায়ে আদালতের আশ্রয় নিতে ব্যর্থ হলো।",
      "tag": "",
      "sub_questions": [
        {
          "label": "ক",
          "question": "নাম মাত্র অংশীদার কাকে বলে?",
          "explanation": "যে অংশীদার মূলধন, শ্রম বা দক্ষতা কিছুই বিনিয়োগ করেন না এবং পরিচালনায়ও অংশ নেন না; শুধু নাম ব্যবহারের 'অনুমতি দেন, তাকে নামমাত্র অংশীদার বলে।"
        },
        {
          "label": "খ",
          "question": "\"চুক্তিই হলো অংশীদারি কারবারের মূলভিত্তি\"- ব্যাখ্যা করো।",
          "explanation": "দুই বা ততোধিক ব্যক্তি চুক্তির ভিত্তিতে কোনো ব্যবসায় গঠন ও পরিচালনা করলে তাকে অংশীদারি কারবার বলে। চুক্তি থেকেই অংশীদারি কারবার জন্মলাভ করে। এ চুক্তিতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি বিস্তারিত উল্লেখ করা হয়। অংশীদারি কারবারের সবকিছু চুস্তির মাধ্যমেই নিয়ন্ত্রিত হয়। তাই চুক্তিকে অংশীদারি কারবারের মূল ভিত্তি বলা হয়।"
        },
        {
          "label": "গ",
          "question": "উদ্দীপকে উল্লিখিত অংশীদারি ব্যবসায়টির ধরন ব্যাখ্যা করো।",
          "explanation": "উদ্দীপকের 'অঙ্কন ট্রেডার্স' একটি নির্দিষ্ট মেয়াদের অংশীদারি ব্যবসায়। এ ধরনের অংশীদারি ব্যবসায় কোনো নির্দিষ্ট মেয়াদের জন্য গঠিত হয়। নির্দিষ্ট মেয়াদ শেষে সাধারণত এ ব্যবসায়ের বিলোপসাধন হয়। যেমন: তিন বছরের জন্য কোনো অংশীদারি ব্যবসায় গঠন করা হলো। উদ্দীপকের 'অঙ্কন ট্রেডার্স' একটি অংশীদারি ব্যবসায় প্রতিষ্ঠান। প্রতিষ্ঠানটি চুক্তি অনুযায়ী মাছ চাষ করবে। চুক্তি মোতাবেক ব্যবসায়টি সাত বছর ধরে চালু থাকবে। উক্ত সময় পর ব্যবসায়টি বন্ধ করে দেওয়া হবে। চুক্তি অনুসারে ব্যবসায়টি নির্দিষ্ট সময়ে শুরু ও বিলোপসাধন হবে। এসব বৈশিষ্ট্যের সাথে নির্দিষ্ট মেয়াদে অংশীদারি ব্যবসায়ের মিল রয়েছে। সুতরাং, উদ্দীপকের অংশীদারি ব্যবসায়টি নির্দিষ্ট মেয়াদের অংশীদারি ব্যবসায়।"
        },
        {
          "label": "ঘ",
          "question": "অঙ্কন ট্রেডার্সের আদালতের আশ্রয় নিতে ব্যর্থতার কারণ বিশ্লেষণ করো।",
          "explanation": "'অঙ্কন ট্রেডার্স'-এর আদালতের আশ্রয় নিতে ব্যর্থতার কারণ হলো ব্যবসায়ের নিবন্ধন না করা। অংশীদারি ব্যবসায় নিবন্ধন না করা হলে কিছু আইনগত অসুবিধার সম্মুখীন হতে হয়। যেমন: অনিবন্ধিত অংশীদারি ব্যবসায় তৃতীয়পক্ষের বিরুদ্ধে পাওনা আদায়ের জন্য মামলা করতে পারে না। তাছাড়া এ ধরনের ব্যবসায়কে পাল্টা পাওনা দাবি ও চুক্তিজনিত অধিকার আঁদায়েও আইনগত বাধার সম্মুখীন হতে হয়। 'অঙ্কন ট্রেডার্স' একটি নির্দিষ্ট মেয়াদের অংশীদারি ব্যবসায় প্রতিষ্ঠান মি. রহিম প্রতিষ্ঠানটির একজন দেনাদার। প্রতিষ্ঠানটি তার কাছে পাওনা ৫০,০০০ টাকা আদায় করতে পারছে না। এমতাবস্থায় তারা আদালতের দ্বারস্থ হয়। কিন্তু তারা আদালতের আশ্রয় নিতে ব্যর্থ হয় 'অঙ্কন টেডার্স' একটি অনিবন্ধিত অংশীদারি ব্যবসায়। নিবন্ধিত না হওয়ায় প্রতিষ্ঠানটি তৃতীয়পক্ষের বিরুদ্ধে পাওনা আদায়ের মামলা করতে পারছে\"না। এক্ষেত্রে নিবন্ধিত না হলেও প্রতিষ্ঠানটি ১০০ টাকা পর্যন্ত পাওনা আদায়ে মামলা করতে পারবে। কিন্তু মি. রহিমের কাছে প্রতিষ্ঠানটির পাওনা ১০০ টাকার অধিক। এ কারণেই 'অঙ্কন ট্রেডার্স' আদালতের সাহায্য পায়নি। ফলে প্রতিষ্ঠানটি মি. রহিমের কাছ থেকে তাদের পাওনা অর্থ আদায় করতে পারেনি। তাই বলা যায়, উদ্দীপকের 'অঙ্কন ট্রেডার্স' অনিবন্ধিত হওয়ায়, পাওনা আদায়ে আদালতের আশ্রয় নিতে ব্যর্থ হয়।"
        }
      ]
    },
    {
      "number": "7",
      "uddipok": "রনি, মনি ও জনি তিনজন বন্ধু। তিনজনে মিলে গাজীপুরে একটি গার্মেন্টস ফ্যাক্টরি দেয়। ব্যবসায় রনি ও মনি মূলধন বিনিয়োগ করে। রনি পরিচালনায় অংশগ্রহণ করে কিন্তু মনি করে না। অপর বন্ধু জনি মূলধন বিনিয়োগ করে না শুধুমাত্র নিজস্ব শ্রম ও দক্ষতাকে সক্রিয়ভাবে নিয়োজিত রাখে।",
      "tag": "DB 25",
      "sub_questions": [
        {
          "label": "ক",
          "question": "অংশীদারি চুক্তিপত্র কী?",
          "explanation": "অংশীদারি ব্যবসায়ে অংশীদারদের মধ্যে নির্ধারিত শর্তসমূহ যে দলিলে লিপিবদ্ধ থাকে, তাকে অংশীদারি চুক্তিপত্র বলে।"
        },
        {
          "label": "খ",
          "question": "বাধ্যতামূলক বিলোপসাধন বলতে কী বোঝ? ব্যাখ্যা করো।",
          "explanation": "অংশীদারি ব্যবসায় পরিচালনা অসম্ভব হওয়ায় তা বন্ধ করে দেওয়াকে বাধ্যতামূলক বিলোপসাধন বলে। অংশীদারি আইনের ৪১ ধারা অনুযায়ী দুটি কারণে বাধ্যতামূলক বিলোপসাধন হয়ে থাকে। কোনো অংশীদার ব্যবসায়ের সকল অংশীদারি কিংবা একজন ব্যতীত সকল অংশীদার দেউলিয়া হয়ে গেলে এ ধরনের বিলোপ হয়। এছাড়া ব্যবসায়টি সরকার কর্তৃক অবৈধ, ঘোষণা করা হলেও তা বাধ্যতামূলক বিলোপসাধন করতে হয়।"
        },
        {
          "label": "গ",
          "question": "উদ্দীপকে মি. মনি কোন ধরনের অংশীদার? ব্যাখ্যা করো।",
          "explanation": "উদ্দীপকের মনি একজন ঘুমন্ত অংশীদার। এ ধরনের অংশীদার ব্যবসায়ে মূলধন বিনিয়োগ করে। কিন্তু এরা ব্যবসায় পরিচালনায় অংশগ্রহণ করে না। তবে এ অংশীদার ব্যবসায়ের ঝুঁকি বহন করে এবং মুনাফাও ভোগ করে। এছাড়া এরা অসীম দায় বহন করে। উদ্দীপকের রনি, মনি ও জনি তিন বন্ধু। তারা গাজীপুরে একটি গার্মেন্টস ফ্যাক্টরি স্থাপন করে। ব্যবসায়টিতে মনি মূলধন বিনিয়োগ করলেও পরিচালনায় অংশগ্রহণ করে না। কিন্তু চুক্তি অনুযায়ী মুনাফা ভোগ করে। এছাড়া সে ব্যবসায়ের অসীম দায়ও বহন করবে। এক্ষেত্রে তার ব্যক্তিগত সম্পত্তিও দায়বদ্ধ থাকতে পারে। এসব বৈশিষ্ট্যের সাথে ঘুমন্ত অংশীদারের মিল রয়েছে। তাই বলা যায়, উদ্দীপকের মনি একজন ঘুমন্ত অংশীদার।"
        },
        {
          "label": "ঘ",
          "question": "মি. জনিকে ব্যবসায়ের অংশীদার হিসেবে গ্রহণ করার প্রয়োজনীয়তা বিশ্লেষণ করো।",
          "explanation": "জনিকে ব্যবসায়ের কর্মী অংশীদার হিসেবে গ্রহণ করার প্রয়োজনীয়তা আছে বলে আমি মনে করি। কর্মী অংশীদাররা ব্যবসায়ে মূলধন বিনিয়োগ করে না। তারা চুক্তি অনুযায়ী ব্যবসায়ে নিজস্ব শ্রম, মেধা ও দক্ষতা দেয়। সুষ্ঠুভাবে ব্যবসায় পরিচালনার জন্য এরূপ অংশীদারের গুরুত্ব অনেক। উদ্দীপকের রনি, মনি ও জনি তিন বন্ধু মিলে গাজীপুরে একটি গার্মেন্টস ফ্যাক্টরি স্থাপন করে। ব্যবসায়টিতে মনি একজন ঘুমন্ত অংশীদার। তার অপর বন্ধু জনি ব্যবসায়ে মূলধন বিনিয়োগ না করে, পরিচালনায় সহায়তা করে। এক্ষেত্রে জনি একজন কর্মী অংশীদার। অংশীদারি ব্যবসায়ে মূলধন বিনিয়োগ করা ছাড়াও অংশীদার হওয়া যায়। জনি মূলধন বিনিয়োগ ব্যতীত তার মেধা, শ্রম ও দক্ষতার মাধ্যমে ব্যবসায়টিতে অবদান রাখবে। ফলে ব্যবসায়টি পরিচালনা সহজ হবে। সে দক্ষভাবে ব্যবসায়টি পরিচালনা করতে পারবে। এতে ব্যবসায়ের উৎপাদন ও মুনাফা বাড়বে। তাছাড়া অন্যান্য অংশীদারদেরও কাজের চাপ কমবে। তাই বলা যায়, দক্ষভাবে ব্যবসায় পরিচালনায় জনিকে ব্যবসায়ের অংশীদার হিসেবে গ্রহণ করার প্রয়োজনীয়তা আছে।"
        }
      ]
    },
    {
      "number": "8",
      "uddipok": "মি. A এবং মি. B তাসিন কোম্পানি লিমিটেডের শেয়ার ক্রয় করেছে। তাদের বিনিয়োগকৃত মূলধনের পরিমাণ যথাক্রমে ৩ লক্ষ ও ৫ লক্ষ টাকা। মি. A কোম্পানির বার্ষিক সাধারণ সভায় উপস্থিত থাকার জন্য আমন্ত্রণপত্র পায় কিন্তু মি. B তা পায় না। এতে মি. B ক্ষুব্ধ। কোম্পানিটি বিলোপের সিদ্ধান্ত গৃহীত হয়। বিলোপের পর মি. B বিনিয়োগকৃত ৫ লক্ষ টাকা ফেরত পেলেও মি. A তার বিনিয়োগ অপেক্ষা ১ লক্ষ টাকা কম পায়। এখন মি. B খুব খুশি।",
      "tag": "DB 25",
      "sub_questions": [
        {
          "label": "ক",
          "question": "বিধিবদ্ধ কোম্পানি কী?",
          "explanation": "দেশের আইনসভায় বিল পাস বা রাষ্ট্রপতির বিশেষ অধ্যাদেশে গঠিত ও নিয়ন্ত্রিত কোম্পানিকে বিধিবদ্ধ কোম্পানি বলে।"
        },
        {
          "label": "খ",
          "question": "প্রাইভেট লিমিটেড কোম্পানি বলতে কী বোঝ? ব্যাখ্যা করো।",
          "explanation": "ন্যূনতম দুইজন এবং সর্বোচ্চ পঞ্চাশজন সদস্যের সমন্বয়ে সীমাবদ্ধ দায়ের ভিত্তিতে গঠিত সংগঠন হলো প্রাইভেট লিমিটেড কোম্পানি। এ ধরনের কোম্পানি নিবন্ধনপত্র পাওয়ার পরই কাজ শুরু করতে পারে। এ কোম্পানি জনসাধারণের কাছে শেয়ার বিক্রির আমন্ত্রণ জানাতে পারে না। এছাড়া এ সংগঠনের শেয়ার অবাধে হস্তান্তরযোগ্য নয়।"
        },
        {
          "label": "গ",
          "question": "মি. B কোন ধরনের শেয়ারের মালিক? ব্যাখ্যা করো।",
          "explanation": "উদ্দীপকের মি. B অগ্রাধিকার শেয়ারের মালিক। এ শেয়ারের মালিকরা অন্যদের চেয়ে বেশি অগ্রাধিকার-পান। ব্যবসায়ের মূলধন ফেরত ও লভ্যাংশ বণ্টনের ক্ষেত্রে তাদের আগে গুরুত্ব দেওয়া হয়। কিন্তু তারা পরিচালক নির্বাচনে ভোট দিতে পারেন না। এছাড়া তারা সাধারণ সভায় অংশগ্রহণ বা নির্বাচনে প্রার্থী হতে পারেন না। উদ্দীপকের মি. B একটি প্রতিষ্ঠানের শেয়ার কিনেন। প্রতিষ্ঠানটি তাকে নির্দিষ্ট হারে লভ্যাংশ দেয়। এ লভ্যাংশ পাওয়ার ক্ষেত্রে তাকে অগ্রাধিকার দেওয়া হয়। তবে তিনি প্রতিষ্ঠানটির সাধারণ সভায় কোনো আমন্ত্রণপত্র পাননি। এছাড়াও সেখানে তার কোনো ভোটাধিকার নেই। কিন্তু কোম্পানিটি বিলোপের পর তিনি তার বিনিয়োগকৃত ৫ লক্ষ টাকা অন্য শেয়ার মালিকদের আগে ফেরত পান। এসব বৈশিষ্ট্যের সাথে অগ্রাধিকার শেয়ারের মিল আছে। তাই বলা যায়, মি. B অগ্রাধিকার শেয়ারের মালিক।"
        },
        {
          "label": "ঘ",
          "question": "কোম্পানির মালিকদ্বয়ের মধ্যে কে বেশি মর্যাদাপূর্ণ? উদ্দীপকের আলোকে বিশ্লেষণ করো।",
          "explanation": "কোম্পানির মালিকদ্বয়ের মধ্যে মি. A সাধারণ শেয়ারের মালিক হওয়ায় বেশি মর্যাদাপূর্ণ বলে আমি মনে করি। এ ধরনের শেয়ার মালিকগণ অধিকার, দায়িত্ব ও কর্তব্যের দিক থেকে বেশি সুবিধা ও মর্যাদা পান। তারা পরিচালক নির্বাচনে প্রার্থী হতে পারেন। আবার, নির্বাচনে ভোটও দিতে পারেন। এছাড়া তারা কোম্পানির বিভিন্ন সভায় অংশগ্রহণ করতে পারেন। উদ্দীপকের মি. A এবং মি. B তাসিন কোম্পানি লিমিটেড নামে একটি প্রতিষ্ঠানের শেয়ার ক্রয় করেন। প্রতিষ্ঠানটিতে মি. B একজন অগ্রাধিকার শেয়ারের মালিক। মি. A প্রতিষ্ঠানটিতে ৩ লক্ষ টাকা বিনিয়োগ করেছেন। প্রতিষ্ঠানটির বার্ষিক সাধারণ সভায় মি. B আমন্ত্রণ না পেলেও মি. A পান। কিন্তু কোম্পানি বিলোপসাধনের সময় মি. B তার বিনিয়োগকৃত সম্পূর্ণ টাকা ফেরত পেলেও মি. A ১ লক্ষ টাকা কম পান। প্রতিষ্ঠানটিতে মি. A একজন সাধারণ শোয়ারহোল্ডার। এক্ষেত্রে মি. Aসাধারণ শেয়ার কেনায় কোম্পানিতে তার ভোটাধিকার রয়েছে। তিনি কোম্পানির পরিচালক নির্বাচনে ভোট দিতে এবং প্রার্থীও হতে পারেন। ফলে তার কোম্পানির পরিচালক হওয়ার সুযোগ রয়েছে। এছাড়া তিনি কোম্পানির সব সভায় অংশগ্রহণ করতে পারেন। এতে প্রতিষ্ঠানে তার মর্যাদা ও ক্ষমতা অনেক বেশি থাকে। অন্যদিকে, মি. B অগ্রাধিকার শেয়ারের মালিক হওয়ায় এ ধরনের কোনো সুবিধা পান না। সুতরাং, কোম্পানির মালিকদ্বয়ের মধ্যেমি. Aবেশি মর্যাদাপূর্ণ।"
        }
      ]
    },
    {
      "number": "9",
      "uddipok": "মি. সাদ ও তার ২৬ বন্ধু মিলে একটি প্রতিষ্ঠান গড়ে তোলে। সকলের মালিকানা তাদের শেয়ার দ্বারা নির্ধারিত। তাদের প্রতিষ্ঠানের শেয়ার ও ঋণপত্র জনগণের উদ্দেশ্যে বিক্রয়ের জন্য আহ্বান জানানো যায় এবং শেয়ার অবাধে হস্তান্তরযোগ্য। তাদের প্রতিষ্ঠানের পরিচালক সংখ্যা ৭ জন।",
      "tag": "DB 25",
      "sub_questions": [
        {
          "label": "ক",
          "question": "ঋণপত্র কী?",
          "explanation": "পাবলিক লিমিটেড কোম্পানি ঋণ নেওয়ার স্বীকৃতি হিসেবে যে দলিল ইস্যু করে, তাকে ঋণপত্র বলে।"
        },
        {
          "label": "খ",
          "question": "কোম্পানির কৃত্রিম ব্যক্তিসত্তা বুঝিয়ে লেখো।",
          "explanation": "যে সত্তা বা অস্তিত্বের মাধ্যমে কোম্পানি নিজ নামে গঠিত ও পরিচালিত হয়, তাকে কোম্পানির কৃত্রিম সত্তা বলে। কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয়। এ সংগঠন ব্যক্তি না হয়েও নিজ নামে চুক্তি করা, লেনদেন ও প্রয়োজনে মামলা করতে পারে। কোম্পানি সিলমোহর ব্যবহার করে নিজ নামেই পরিচিত ও পরিচালিত হয়। এটিই কোম্পানির কৃত্রিম ব্যক্তিসত্তা।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটির ধরন বর্ণনা করো।",
          "explanation": "উদ্দীপকে উল্লিখিত প্রতিষ্ঠানটি একটি পাবলিক লিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন ৭ জন থেকে সর্বোচ্চ শেয়ার সংখ্যা দ্বারা সীমাবদ্ধ। এর শেয়ার অবাধে হস্তান্তরযোগ্য হওয়ায় এটি জনগণের শেয়ার ও ঋণপত্র বিক্রির আহ্বান জানাতে পারে। এ ধরনের কোম্পানিতে ন্যূনতম ৩ জন পরিচালক থাকে। উদ্দীপকের সাদ ও তার ২৬ জন বন্ধু মিলে একটি ব্যবসায় প্রতিষ্ঠান গড়ে তোলে। তাদের গঠিত প্রতিষ্ঠানের মালিকানা তাদের শেয়ার দ্বারা নির্ধারিত। এক্ষেত্রে প্রতিষ্ঠানটির সদস্য সংখ্যা ৭ জনের বেশি। এছাড়া তাদের প্রতিষ্ঠানটির শেয়ার অবাধে হস্তান্তরযোগ্য। এজন্য প্রতিষ্ঠানটি জনগণের কাছে শেয়ার ও ঋণপত্র বিক্রির আহ্বান জানাতে পারে। আবার প্রতিষ্ঠানটির পরিচালক সংখ্যা ৭ জন। এসব বিষয় পাবলিক লিমিটেড কোম্পানির বৈশিষ্ট্যের সাথে মিলে যায়। সুতরাং, উদ্দীপকের প্রতিষ্ঠানটি একটি পাবলিক লিমিটেড কোম্পানি।"
        },
        {
          "label": "ঘ",
          "question": "তুমি কি মনে করো উদ্দীপকের প্রতিষ্ঠানটি দেশের অর্থনীতিতে অধিক. অবদান রাখতে সক্ষম? বিশ্লেষণ করো।",
          "explanation": "উদ্দীপকের পাবলিক লিমিটেড কোম্পানিটি দেশের অর্থনীতিতে অধিক অবদান রাখতে সক্ষম বলে আমি মনে করি। এ কোম্পানি কমপক্ষে ৭ জন এবং সর্বোচ্চ শেয়ার সংখ্যা দিয়ে সীমাবদ্ধ সদস্য নিয়ে গঠিত হয়। এটি জনসাধারণের উদ্দেশ্যে শেয়ার এবং ঋণপত্র বিক্রির আহ্বান জানাতে পারে। এজন্য এটি অধিক মূলধন গঠনের মাধ্যমে দেশের অর্থনীতিতে অবদান রাখতে পারে। উদ্দীপকে মি. সাদ ও তার বন্ধুরা মিলে একটি প্রতিষ্ঠান গড়ে তোলে। প্রতিষ্ঠানটিতে সকলের মালিকানা তাদের শেয়ার দ্বারা নির্ধারিত। প্রতিষ্ঠানটির শেয়ার অবাধে হস্তান্তর করা যায়। ফলে এটি সহজেই জনগণের কাছে শেয়ার ও ঋণপত্র বিক্রয়ের আহ্বান জানাতে পারে। তাদের প্রতিষ্ঠানটি পাবলিক লিমিটেড কোম্পানির অন্তর্ভুক্ত। প্রতিষ্ঠানটি পাবলিক লিমিটেড কোম্পানি হওয়ায় জনসাধারণের উদ্দেশ্যে শেয়ার ও ঋণপত্র বিক্রি করতে পারে। এতে প্রতিষ্ঠানটিতে অধিক পরিমাণ মূলধনের যোগান হয়। এ মূলধন দিয়ে ব্যবসায় সম্প্রসারণের মাধ্যমে প্রতিষ্ঠানটির পরিধি বৃদ্ধি পায়। এতে প্রতিষ্ঠানটিতে অনেক লোকের কর্মসংস্থানের সুযোগ হয়। ফলে দেশের বেকারত্বের পরিমাণ কমে। এছাড়া প্রতিষ্ঠানটি বৃহদাকার হওয়ায় উৎপাদনের পরিমাণও বেশি হয়। প্রতিষ্ঠানটিতে উৎপাদিত এসব পণ্য দেশের চাহিদা মিটিয়ে বিদেশেও রপ্তানি করা যায়। এতে প্রচুর বৈদেশিক মুদ্রা অর্জন হয়, যা দেশের প্রবৃদ্ধি বাড়াতে সহায়তা করে। তাই বলা যায়, উদ্দীপকের পাবলিক লিমিটেড কোম্পানিটি দেশের অর্থনীতিতে অধিক অবদান রাখতে সক্ষম।"
        }
      ]
    },
    {
      "number": "10",
      "uddipok": "রাজাপুরের রফিক মিয়া সহ ৪৫ জন মিলে একটি প্রতিষ্ঠান গড়ে তোলেন। উদ্দেশ্য সুদি মহাজনদের ঋণের হাত থেকে রক্ষা পাওয়া। প্রথম তিন বছর তারা সঞ্চয় জমা করে। প্রতিষ্ঠানের সদস্যরা কম সুদে প্রতিষ্ঠান থেকে ঋণ পেয়ে থাকে। চতুর্থ বছরে এসে তাদের মুনাফা দাড়ায় ২,৯০,০০০ টাকা। কার্যনির্বাহী কমিটি নির্বাচনে সদস্যরা সমানভাবে ভোটাধিকার প্রয়োগ করে। নব নির্বাচিত নির্বাহী কমিটি সিদ্ধান্ত নেয় তারা সংক্ষিত তহবিল দ্বারা একটি অটোরিকশা ক্রয় করবে।",
      "tag": "DB 25",
      "sub_questions": [
        {
          "label": "ক",
          "question": "সমবায় সমিতির উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি বলে।"
        },
        {
          "label": "খ",
          "question": "সমবায় সমিতিতে 'একতাই বল' ধারণাটি ব্যাখ্যা করো-।",
          "explanation": "সকলে মিলে একভাবে, একমনে ও একত্রে চলার প্রবণতাকে একতা বলে। দরিদ্র ও সমমনা ব্যক্তিরা নিজেদের পারস্পরিক কল্যাণে সমবায় সমিতি গঠন করেন। তাই সফলতা লাভের জন্য সব অবস্থাতেই এর সদস্যদের ঐক্যবদ্ধ থাকতে হয়। এতে তাদের কেউ ঠকাতে পারে না। এজন্য বলা হয়, একতাই বল সমবায় সমিতির মূলনীতি।"
        },
        {
          "label": "গ",
          "question": "উদ্দীপকের সংগঠনটি কোন ধরনের সমবায় সংগঠন? ব্যাখ্যা করো।",
          "explanation": "উদ্দীপকের সংগঠনটি ঋণদান সমবায় সংগঠন। ঋণ সুবিধা লাভের জন্য ক্ষুদ্র ও কুটির শিল্পের উৎপাদনক, কৃষিজীবী বা স্বল্প আয়ের মানুষ এ সমিতি গঠন করে। নিজেদের ক্ষুদ্র সঞ্চয় একত্র করে এ সুবিধা নিতে পারে। এতে সুদি মহাজনদের দৌরাত্ম্য থেকে তারা মুক্তি পায়। উদ্দীপকের রাজাপুরের রফিক মিয়াসহ ৪৫ জন মিলে একটি প্রতিষ্ঠান গড়ে তোলেন। তারা তাদের সঞ্চয় থেকে প্রতি মাসে কিছু টাকা সেখানে জমা করেন। জমাকৃত অর্থ থেকে পরবর্তীতে তারা কম সুদে ঋণ পেয়ে থাকে। এভাবে তারা স্থানীয় মহাজনদের ঋণের হাত থেকে নিজেদের রক্ষা করেন। আবার স্বল্প সুদে ঋণ পেয়ে নিজেরাও আর্থিকভাবে লাভবান হয়। এসব বৈশিষ্ট্যের সাথে ঋণদান সমবায় সমিতির মিল পাওয়া যায়। সুতরাং, উদ্দীপকের সংগঠনটি একটি ঋণদান সমবায় সমিতি।"
        },
        {
          "label": "ঘ",
          "question": "অটোরিকশা ক্রয় করতে যদি ৬০,০০০ টাকা লাগে, তবে কি তারা সংরক্ষিত তহবিল দ্বারা অটোরিকশা ক্রয় করতে পারবে? উদ্দীপকের আলোকে বিশ্লেষণ করো।",
          "explanation": "অটোরিকশা ক্রয় করতে ৬০,০০০ টাকা লাগলে উদ্দীপকের সমবায় সমিতিটি সংরক্ষিত তহবিল থেকে অটোরিকশা কিনতে পারবে না বলে আমি মনে করি। সমবায় সমিতির অর্জিত মুনাফার পুরো অংশ সদস্যদের মধ্যে বণ্টন করা হয় না। আইন অনুযায়ী অর্জিত মুনাফার কমপক্ষে ১৫% সঞ্চিতি তহবিলে জমা রাখতে হয়। এ সঞ্চিতি তহবিলের অর্থ সমিতির ব্যবসায় সম্প্রসারণে ব্যবহার করা হয়। উদ্দীপকের রাজাপুরের রফিক মিয়াসহ ৪৫ জন মিলে একটি সমবায় সমিতি গড়ে তোলেন। সেখানে প্রথম তিন বছর তারা তাদের সঞ্চয় জমা করেন। চতুর্থ বছরে এসে তাদের মুনাফা দাঁড়ায় ২,৯০,০০০ টাকা। উক্ত সংরক্ষিত তহবিল থেকে প্রতিষ্ঠানটির কার্যনির্বাহী কমিটি একটি অটোরিকশা ক্রয় করতে চায়। এক্ষেত্রে উদ্দীপকের সমবায় সমিতিটি তাদের মুনাফা হতে ১৫% সংরক্ষিত তহবিলে জমা করে। অর্থাৎ, তারা মোট মুনাফা হতে (২,৯০,০০০ × ১৫%) বা ৪৩,৫০০ টাকা সংরক্ষিত তহবিলে জমা করেছেন। কিন্তু অটোরিকশা ক্রয় করতে তাদের প্রয়োজন ৬০,০০০ টাকা। অর্থাৎ, বর্তমানে তাদের (৬০,০০০ – ৪৩,৫০০) বা ১৬,৫০০ টাকার ঘাটতি রয়েছে। তাই বলা যায়, উদ্দীপকের সমবায় সমিতি সংগঠনটি সংরক্ষিত তহবিলের অর্থ দ্বারা অটোরিকশা ক্রয় করতে পারবে না।"
        }
      ]
    },
    {
      "number": "11",
      "uddipok": "তৌহিদ মৌসুমি ফলের ব্যবসায় করে। সে দেশের বিভিন্ন স্থান থেকে ফলমূল সংগ্রহ করে ঢাকায় সরবরাহ করে। ফলমূল পচনরোধে বিভিন্ন ব্যবসায়ী রাসায়নিক ব্যবহার করলেও তৌহিদ তা করে না। সে সরাসরি বাগান থেকে বিষমুক্ত ফল সংগ্রহ করে এবং ক্রেতাদের কাছে সঠিক মূল্যে সরবরাহ করে।",
      "tag": "DB 25",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কোনো বিষয়ে ভালো-মন্দ সম্পর্কে ব্যক্তির স্থায়ী ধ্যান-ধারণা, বোধ ও বিশ্বাসকে মূল্যবোধ বলে।"
        },
        {
          "label": "খ",
          "question": "'ব্যবসায়ের মূল্যবোধ ও নৈতিকতা পরস্পর সম্পর্কিত'- ব্যাখ্যা করো।",
          "explanation": "ব্যবসায়িক মূল্যবোধ ও নৈতিকতা পরস্পর সম্পর্কিত। ব্যবসায়িক মূল্যবোধ ও নৈতিকতা বিষয় দুটি মানুষের বিশ্বাস, চিন্তা-চেতনা, ধারণা, আদর্শ প্রভৃতির- ভিত্তিতে গড়ে ওঠে। অনেকদিন ধরে সমাজের মানুষের লালিত বিশ্বাস ও ধ্যান-ধারণা হলো মূল্যবোধ। অন্যদিকে, নৈতিকতা বিষয়টি ন্যায়বিচারের সাথে সম্পর্কিত। তাই ভালো-মন্দ ও ন্যায়অন্যায় বোঝার সামর্থ্য অর্জনে মূল্যবোধ ও নৈতিকতা দুটোই গুরুত্বপূর্ণ।"
        },
        {
          "label": "গ",
          "question": "উদ্দীপকে তৌহিদের কাজটির কোনদিক বিশেষভাবে ফুটে উঠেছে? ব্যাখ্যা করো।",
          "explanation": "উদ্দীপকে তৌহিদের কাজটির নৈতিকতার দিক বিশেষভাবে ফুটে ওঠেছে। নৈতিকতার মাধ্যমে ব্যবসায় পরিচালনার ক্ষেত্রে ন্যায়-অন্যায়, উচিতঅনুচিত প্রভৃতি বিষয় বিবেচনা করা হয়। ব্যবসায়ের ক্ষেত্রে সংশ্লিষ্ট সব পক্ষের সাথে একটি নির্দিষ্ট আদর্শ বজায় রেখে নৈতিক আচরণ করতে হয়। পণ্যে ভেজাল না দেওয়া, ক্ষতিকর কোনো উপকরণ না মেশানো, ন্যায্যমূল্যে পণ্য বিক্রি করা প্রভৃতি ব্যবসায়ে নৈতিকতার উদাহরণ। উদ্দীপকে তৌহিদ একজন ফল ব্যবসায়ী। সে দেশের বিভিন্ন স্থান থেকে মৌসুমি ফল সংগ্রহ করে ঢাকায় বিক্রি করে। সে ক্রেতাদের স্বার্থের কথা ভেবে অন্য ব্যবসায়ীদের মতো ফলমূলের পচনরোধে- রাসায়নিক ব্যবহার করে না। এতে তার ফল কিনে ক্রেতাদের স্বাস্থ্য ঝুঁকিতে পড়তে হয় না। আবার, সে ক্রেতাদের ক্রয়ক্ষমতা বিবেচনা করে ফলের দাম নির্ধারণ করে থাকে। এতে ক্রেতারা তার থেকে ন্যায্যমূল্যে ফল কিনতে পারছে। এক্ষেত্রে তিনি বৈধ উপায়ে গুণগত মানসম্পন্ন পণ্য বিক্রির মাধ্যমে ব্যবসায় পরিচালনা করছেন। তার এসব বৈশিষ্ট্যের সাথে ব্যবসায় নৈতিকতার মিল পাওয়া যায়। সুতরাং, উদ্দীপকে তৌহিদের কাজটির নৈতিকতার দিকবিশেষভাবে ফুটে ওঠেছে।"
        },
        {
          "label": "ঘ",
          "question": "তৌহিদের কাজ দ্বারা আর্থ-সামাজিক ক্ষেত্রে.যে প্রভাব পরতে পারে,তা বিশ্লেষণ করো।",
          "explanation": "তৌহিদের নৈতিক ব্যবসায়িক কাজের মাধ্যমে আর্থ-সামাজিক ক্ষেত্রে ইতিবাচক প্রভাব পড়তে পারে বলে আমি মনে করি। নৈতিকতা অনুসরণের ফলে ব্যবসায় সংশ্লিষ্ট সব পক্ষ উপকৃত হয়। এতে ক্রেতা-ভোক্তারা উন্নতমানের পণ্য ও সেবা ভোগ করে ব্যবসায়ের প্রতি অনুগত হয়। আবার এতে ব্যবসায়ের সুনাম বাড়ে, মুনাফার পরিমাণও বেড়ে যায়। উদ্দীপকে তৌহিদ মৌসুমি ফল বিক্রি করে। সে তার ব্যবসায়টি নৈতিকতার মানদণ্ড অনুযায়ী পরিচালনা করে। এজন্য সে ক্রেতাদের স্বাস্থ্যের কথা ভেবে বাগানের বিষমুক্ত ফল সংগ্রহ করে, ফল পচনরোধে রাসায়নিক ব্যবহারে বিরত থাকে। এছাড়া সে ফলগুলো ন্যায্যমূল্যে ক্রেতাদের কাছে সরবরাহ করে তৌহিদের দোকান থেকে ক্রেতারা সুলভ মূল্যে ভালো পণ্য কিনতে পারে। এতে তারা অর্থ ব্যয় করে স্বাস্থ্যকর পণ্য ভোগ করার সুবিধা পায়। ফলে তারা সুস্বাস্থ্যের অধিকারী হতে পারে, যা সমাজের জনগণের কল্যাণসাধনকে ইড্ডিত করছে। আবার, ভালো পণ্য সরবরাহ করায় তৌহিদের বিক্রির পরিমাণও বাড়ে। এটি তার আয় ও মুনাফা বাড়ায়,যা তার আর্থিক উন্নতিকে নির্দেশ করে। এভাবে তৌহিদের নৈতিকব্যবসায়ির কর্মকাণ্ড আর্থ-সামাজিক ক্ষেত্রে ইতিবাচক প্রভাব ফেলে।"
        }
      ]
    }
  ]
}