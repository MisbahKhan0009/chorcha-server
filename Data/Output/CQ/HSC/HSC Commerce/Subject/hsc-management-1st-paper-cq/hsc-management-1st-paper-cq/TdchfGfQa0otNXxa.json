{
  "title": "বরিশাল বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "পিরোজপুরের জনাব সুমন এলাকার বিভিন্ন গ্রাম থেকে কাঠ সংগ্রহ করে আসবাবপত্র তৈরি করেন। ঐ সমস্ত আসবাবপত্র তিনি রংপুরের বিভিন্ন দোকানে ন্যায্যমূল্যে বিক্রয় করেন। তার তৈরি আসবাবপত্র আধুনিক, মানসম্মত ও স্বল্পমূল্যের হওয়ায় এবং যথেষ্ট চাহিদা থাকায় তিনি ব্যবসায় সম্প্রসারণ করতে চান। কিন্তু পুঁজির কারণে সমস্যা হচ্ছে। অন্যদিকে, পিরোজপুর থেকে রংপুরের দূরত্ব কিছুটা বেশি হওয়ায় তিনি আসবাবপত্র নির্দিষ্ট সময়ে পৌছানোর ব্যাপারে চিন্তিত। কিন্তু তারপরও তিনি তার ব্যবসায়ের ব্যাপারে আশাবাদী।",
      "tag": "BB 25",
      "sub_questions": [
        {
          "label": "ক",
          "question": "প্রাথমিক শিল্প কী?",
          "explanation": "জমিতে ফসল উৎপাদন ও প্রকৃতি থেকে সম্পদ সংগ্রহের প্রক্রিয়াকে প্রাথমিক শিল্প বলে।"
        },
        {
          "label": "খ",
          "question": "বাণিজ্য বলতে কী বোঝায়?",
          "explanation": "পণ্য বা সেবার বণ্টন সংক্রান্ত কাজের সমষ্টি হলো বাণিজ্য। এটি ব্যবসায়ের পণ্য রণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌঁছানো পর্যন্ত বিভিন্ন বাধার সম্মুখীন হতে হয়। যেমন: স্থানগত, ব্যক্তিগত, সময়গত ও ঝুঁকিগত প্রভৃতি। এসব বাধা দূর করে ভোক্তার কাছে পণ্য পৌঁছে দেওয়াই বাণিজ্যের কাজ।"
        },
        {
          "label": "গ",
          "question": "উদ্দীপকে সুমন কোন ধরনের উপযোগ সৃষ্টি করেছেন-ব্যাখ্যা করো।",
          "explanation": "উদ্দীপকে জনাব সুমন রূপগত উপযোগ সৃষ্টি করেছেন। প্রকৃতি, প্রদত্ত সম্পদের রূপ বা অবস্থার পরিবর্তন করে মানুষের ব্যবহার উপযোগী করে তোলাই হলো রূপগত উপযোগ। শিল্পের মাধ্যমে এ উপযোগ সৃষ্টি হয়। যেমন: কাঠ থেকে আসবাবপত্র তৈরি, তুলা থেকে কাপড় তৈরি প্রভৃতি। উদ্দীপকের জনাব সুমন একজন আসবাবপত্র প্রস্তুতকারক। তিনি পিরোজপুরের বিভিন্ন গ্রাম থেকে কাঠ সংগ্রহ করেন। সংগৃহীত কাঠ প্রক্রিয়াজাত করে তিনি বিভিন্ন ধরনের আসবাবপত্র তৈরি করেন। এক্ষেত্রে তিনি কাঠের রূপ পরিবর্তন করেন। এতে তার সংগৃহীত কাঠ আসবাবপত্রে পরিণত হয়। এ আসবাবপত্র মানুষ চূড়ান্ত পণ্য হিসেবে ব্যবহার করতে পারে। কাঠ থেকে আসবাবপত্র তৈরি হওয়ার বিষয়টির সাথে রূপগত উপযোগের মিল পাওয়া যায়। সুতরাং, কাঠ দিয়ে আসবাবপত্র তৈরি করার মাধ্যমে জনাব সুমন রূপগত উপযোগ সৃষ্টি করেছেন।"
        },
        {
          "label": "ঘ",
          "question": "জনাব সুমন তার ব্যবসায়ে সফল হতে চাইলে বাণিজ্যের কোন প্রতিবন্ধকতাকে সর্বপ্রথম গুরুত্ব দেওয়া উচিৎ? উদ্দীপকের আলোকে ব্যাখ্যা করো।",
          "explanation": "উদ্দীপকের জনাব সুমন ব্যবসায়ে সফল হতে চাইলে তাকে সর্বপ্রথম বাণিজ্যের অর্থগত প্রতিবন্ধকতাকে গুরুত্ব দিতে হবে। বাণিজ্যের ক্ষেত্রে অর্থের প্রয়োজনীয়তা অনস্বীকার্য। এ অর্থসংক্রান্ত বাধা দূর করার জন্য ব্যাংক ও অন্যান্য আর্থিক প্রতিষ্ঠান দায়িত্ব পালন করে। এ বাধা দূর হলে ব্যবসায়ের সম্প্রসারণ সহজ হয়। উদ্দীপকের জনাব সুমন পিরোজপুরের বিভিন্ন গ্রাম থেকে কাঠ সংগ্রহ করে আসবাবপত্র তৈরি করেন। তিনি তৈরিকৃত আসবাবপত্র রংপুর এলাকার বিভিন্ন দোকানে স্বল্প মূল্যে সরবরাহ করেন। তার পণ্যের চাহিদা যথেষ্ট থাকায় তিনি ব্যবসায়ের পরিধি বাড়াতে চান। এছাড়া পিরোজপুর থেকে রংপুর বেশি দূরে হওয়ায় আসবাবপত্র সঠিক সময়ে পৌছানোর ব্যাপারেও তিনি চিন্তিত। কিন্তু পুঁজি স্বল্পতার কারণে তার সমস্যা হচ্ছে এবং ব্যবসায়ের সফলতা বাধাগ্রস্ত হচ্ছে। জনাব সুমন পুঁজির সংস্থান করতে পারলে ব্যবসায়টি সম্প্রসারণ সম্ভব হবে। ব্যাংক এবং অন্যান্য আর্থিক প্রতিষ্ঠান থেকে ঋণ নেওয়ার মাধ্যমে জনাব সুমন পুঁজির সমস্যা দূর করতে পারেন। এ পুঁজির মাধ্যমে তিনি প্রয়োজন অনুযায়ী উৎপাদনের পরিমাণ বাড়াতে পারবেন। এছাড়া এ অর্থ দিয়ে তিনি আসবাবপত্র সরবরাহের জন্য নিজস্ব গাড়ি কিনতে পারবেন। এতে তিনি সময়মতো চাহিদামাফিক পণ্য রংপুরে পাঠাতে পারবেন। এভাবে তিনি চাহিদা অনুযায়ী পণ্যের যোগান দিতে সক্ষম হবেন। এতে তিনি ব্যবসায়ে সফল হবেন। সুতরাং, ব্যবসায় সফল হতে চাইলে জনাব সুমনকে বাণিজ্যের অর্থগত বাধাকে গুরুত্ব দেওয়া উচিত।"
        }
      ]
    },
    {
      "number": "2",
      "uddipok": "মহনপুর গ্রামের ২৫ জন যুবক মিলে আইনসম্মতভাবে একটি প্রতিষ্ঠান গড়ে তোলেন। প্রতিষ্ঠানটির ৭ সদস্য বিশিষ্ট কমিটির সিদ্ধান্ত অনুযায়ী মাইক্রোক্রেডিট প্রোগ্রাম, গরুর খামার প্রকল্প এবং বিভিন্ন মৌসুমের পণ্য ক্রয়-বিক্রয়ের কার্যক্রমে যুক্ত হন। মহনপুরের এই প্রতিষ্ঠানটি ১০ টাকা মূল্যের ২০,০০০ শেয়ারে বিভক্ত। ভবিষ্যতে প্রতিষ্ঠান লাভজনক হবে মনে করে জনাব জামাল নামক একজন সদস্য ৫০,০০০ টাকার শেয়ার ক্রয় করার আগ্রহ পোষণ করেন।",
      "tag": "BB 25",
      "sub_questions": [
        {
          "label": "ক",
          "question": "জাতীয় সমবায় সমিতি কী?",
          "explanation": "কমপক্ষে ১০টি কেন্দ্রীয় সমবায় সমিতির সমন্বয়ে গড়ে ওঠা সমিতি হলো জাতীয় সমবায় সমিতি।"
        },
        {
          "label": "খ",
          "question": "সমবায়ের শেয়ার ক্রয় সংক্রান্ত বৈশিষ্ট্যটি ব্যাখ্যা করো।",
          "explanation": "পারস্পরিক অর্থনৈতিক কল্যাণের লক্ষ্যে সমশ্রেণিভুক্ত ব্যক্তিদের সমন্বয়ে গঠিত সংগঠন হলো সমবায় সমিতি। এ সংগঠনের উপবিধিতে প্রত্যেক সদস্যের শেয়ার কেনার সর্বোচ্চ সীমা উল্লেখ করা থাকে। সমবায় আইন অনুযায়ী একজন সদস্য মোট শেয়ারের ২০% এর বেশি শেয়ার কিনতে পারে না। এতে যে কেউ বেশিসংখ্যক শেয়ার কিনে একক আধিপত্য প্রতিষ্ঠা করতে পারে না।"
        },
        {
          "label": "গ",
          "question": "উদ্দেশ্যের ভিত্তিতে উদ্দীপকে বর্ণিত প্রতিষ্ঠানটি কোন ধরনের সমবায় সংগঠন ব্যাখ্যা করো।",
          "explanation": "উদ্দেশ্যের ভিত্তিতে উদ্দীপকে বর্ণিত প্রতিষ্ঠানটি বহুমুখী সমবায় সংগঠন। এ ধরনের সমবায় সমিতি একাধিক উদ্দেশ্য অর্জনের জন্য গঠিত হয়। সমিতি একাধারে ক্রয়-বিক্রয়, ঋণদান প্রভৃতি কাজ করে। আমাদের দেশে অধিকাংশ সমবায় সমিতিই বহুমুখী উদ্দেশ্য নিয়ে গঠিত ও পরিচালিত। উদ্দীপকে মহনপুর গ্রামের ২৫ জন যুবক মিলে আইনসম্মতভাবে একটি প্রতিষ্ঠান গড়ে তোলেন। প্রতিষ্ঠানটিতে ৭ সদস্যবিশিষ্ট একটি কমিটি রয়েছে। তারা সদস্যদের মাইক্রোক্রেডিট প্রোগ্রামের আওতায় ঋণ দিয়ে থাকে। এছাড়া গরুর খামার প্রকল্প এবং বিভিন্ন মৌসুমে পণ্য ক্রয়বিক্রয়ের কার্যক্রমেও তারা যুক্ত হন। অর্থাৎ, সমিতির মাধ্যমে তারা ক্রয়বিক্রয়, ঋণদান প্রভৃতি কার্যক্রম পরিচালনা করছেন। অর্থাৎ, বহুমুখী উদ্দেশ্য নিয়ে সমিতিটি পরিচালিত হচ্ছে। এসব বৈশিষ্ট্য বহুমুখী সমবায় সমিতির সাথে মিলে যায়। সুতরাং, উদ্দীপকের সমবায় সমিতিটি একটি বহুমুখী সমবায় সমিতি।"
        },
        {
          "label": "ঘ",
          "question": "উদ্দীপকের আলোকে জনাব জামালের শেয়ার ক্রয়ের সিদ্ধান্তের যুক্তি দাও",
          "explanation": "উদ্দীপকের জনাব জামালের শেয়ার ক্রয়ের সিদ্ধান্ত যৌক্তিক নয় বলে আমি মনে করি। বাংলাদেশে সমবায় আইন অনুযায়ী সমবায় সমিতি গঠিত, পরিচালিত ও নিয়ন্ত্রিত হয়। এ আইন অনুযায়ী একজন সদস্য মোট শেয়ার বা শেয়ার মূলধনের ১/৫ ভাগ বা ২০% শেয়ার কিনতে পারেন। আর এ শেয়ার অবাধে হস্তান্তরযোগ্য নয়। উদ্দীপকে মহনপুর গ্রামের ২৫ জন যুবক মিলে আইনসম্মতভাবে একটি প্রতিষ্ঠান গড়ে তোলেন। এ প্রতিষ্ঠানটি ১০ টাকা মূল্যের ২০,০০০ শেয়ারে বিভক্ত। অর্থাৎ, প্রতিষ্ঠানটির শেয়ার মূলধনের পরিমাণ (২০,০০০ × ১০) বা ২,০০,০০০ টাকা। বর্তমানে প্রতিষ্ঠানটির জনাব জামাল নামক একজন সদস্য ৫০,০০০ টাকার শেয়ার কেনার আগ্রহ প্রকাশ করেন। সমবায় সমিতি সম্পদের বৈষম্য কমানো ও সদস্যদের সমঅধিকারের প্রতিষ্ঠান। আইন অনুযায়ী সমবায়ের একজন সদস্য সর্বোচ্চ ১/৫ ভাগ বা ২০% শেয়ার কিনতে পারে। অর্থাৎ, একজন সদস্য (২,০০,০০০ × ২০%) বা ৪০,০০০ টাকার শেয়ার কিনতে পারবে। অন্যদিকে, উদ্দীপকের জনাব জামাল ৫০,০০০ টাকার শেয়ার ক্রয় করতে চাচ্ছেন। সমবায় আইন অনুযায়ী এটি কখনো সম্ভব নয়। তাই তিনি তার কাঙ্ক্ষিত পরিমাণ শেয়ার ক্রয় করতে পারবেন না। এ বিষয়টি নিয়মবহির্ভূত হওয়ায় সমিতির ব্যবস্থাপনা কমিটি তার দাবি মেনে নিবে না। তাই বলা যায়, জনাব জামালের শেয়ার ক্রয়ের সিদ্ধান্ত যৌক্তিক নয়।"
        }
      ]
    },
    {
      "number": "3",
      "uddipok": "ঢাকার বিপু দত্ত ২ লক্ষ টাকা খাটিয়ে কারওয়ান বাজারের পাশেই একটি দই মিষ্টির দোকান দেয়। সে মোট ৫ জন কর্মচারী নিয়োগ দেয়। সে তার ব্যবসায়টি সফলতার সাথেই পরিচালনা করে। খুব অল্প সময়ের মধ্যেই তার দোকানের সুনাম আশপাশে ছড়িয়ে পড়ে। দোকানে প্রচুর ভীড় লেগে থাকে। বিভিন্ন অনুষ্ঠানে সে তার উৎপাদিত দই এবং মিষ্টি সরবরাহ করে।",
      "tag": "BB 25",
      "sub_questions": [
        {
          "label": "ক",
          "question": "পৃথিবীর প্রাচীনতম ব্যবসায় সংগঠন কোনটি?",
          "explanation": "প্রাচীনতম ব্যবসায় সংগঠন হলো একমালিকানা ব্যবসায়।"
        },
        {
          "label": "খ",
          "question": "“ট্রেড লাইসেন্স ব্যবসায়ের গুরুত্বপূর্ণ দলিল”- ব্যাখ্যা করো।",
          "explanation": "ব্যবসায় শুরু করার জন্য স্থানীয় সরকার বা পৌরসভা থেকে দেওয়া সরকারি অনুমতিপত্র হলো ট্রেড লাইসেন্স। এটি সংগ্রহের মাধ্যমে ব্যবসায় সরকার থেকে বৈধতা লাভ করে। আর ঐ ব্যবসায়টি সরকারের কাছে তালিকাভুক্ত থাকে। ফলে বৈধতার সাথে ব্যবসায়ের কাজ চালানো যায়। তাই ব্যবসায়ের ক্ষেত্রে এটি একটি গুরুত্বপূর্ণ দলিল।"
        },
        {
          "label": "গ",
          "question": "উদ্দীপকেবিপুদত্তের ব্যবসায়টি কোন ধরনের? ব্যাখ্যা করো।",
          "explanation": "উদ্দীপকে বিপু দত্তের ব্যবসায়টি একমালিকানা ব্যবসায় সংগঠন। এ ধরনের ব্যবসায় একক মালিকানায় গঠিত ও পরিচালিত হয়। যে কেউ অল্প পুঁজি নিয়ে এ ব্যবসায় স্থাপন করতে পারে। এ. ব্যবসায়ে মালিক নিজের সহযোগিতার জন্য কর্মচারী নিয়োগ দিতে পারে। তবে ব্যবসায়ের লাভ ও ক্ষতি মালিক একাই নেয়। উদ্দীপকে বিপু দত্ত কারওয়ান বাজারের পাশে একটি দই মিষ্টির দোকান দেয়। সে তার ব্যবসায়ে দুই লক্ষ টাকা মূলধন বিনিয়োগ করে। তাছাড়া সে দোকানে পাঁচজন কর্মচারী নিয়োগ দেয়। তারা তাকে ব্যবসায় 'পরিচালনার কাজে সহায়তা করে। আবার এ ব্যবসায়ে লাভ হলে তা সে একাই ভোগ করে। আবার ক্ষতি হলে তা সে একাই বহন করে। এসব বৈশিষ্ট্য একমালিকানা ব্যবসায়ের সাথে মিলে যায়। সুতরাং, বিপু দত্তের ব্যবসায়টি একমালিকানা ব্যবসায় সংগঠন।"
        },
        {
          "label": "ঘ",
          "question": "\"ব্যবসায়ের স্থান সঠিকভাবে নির্বাচন করেছিলেন বলেই তিনি সফলতা পেয়েছেন\" উক্তিটির যথার্থতা বিচার করে মতামত দাও।",
          "explanation": "ব্যবসায়ের স্থান সঠিকভাবে নির্বাচন করেছিল বলেই সে সফলতা পেয়েছে'- উক্তিটির সাথে আমি একমত। একমালিকানা ব্যবসায়ের ক্ষেত্রে স্থান নির্বাচন অত্যন্ত গুরুত্বপূর্ণ। কারণ যে স্থানে জনসমাগম বেশি সেখানে পণ্যের চাহিদা বেশি হয়। এছাড়া যেসব পণ্যের সাথে মালিকের নৈপুণ্য ও সুনাম জড়িত সেসব পণ্যের জন্য সঠিকস্থান বিবেচনা করা গুরুত্বপূর্ণ। উদ্দীপকে বিপু দত্ত কারওয়ান বাজারের পাশে একটি দই মিষ্টির দোকান দেয়। অল্প সময়ের মধ্যে তার দোকানের সুনাম আশপাশে ছড়িয়ে পড়ে। এতে দোকানে প্রচুর ভিড় লেগে থাকে। তাছাড়া বিভিন্ন অনুষ্ঠানে সে তার উৎপাদিত দই এবং মিষ্টি সরব্রাহ করে। তার দোকানটি কারওয়ান বাজারের পাশে হওয়াতে অবস্থানগত সুবিধা লাভ করে। বিপু দত্ত তার দোকানটির জন্য উপযুক্ত স্থান নির্বাচন করেছে। দোকানটি কারওয়ান বাজারের পাশে হওয়ায় প্রতিদিন অসংখ্য মানুষের জনসমাগম হয়। এতে তার দোকানের বিক্রির পরিমাণ বেড়ে যায়। ফলে মুনাফার পরিমাণও বাড়ে। আর ব্যবসায়টির সাথে তার ব্যক্তিক নৈপুণ্যের বিষয় জড়িত আছে। ফলে এ ব্যবসায়ের সুনাম আশপাশে ছড়িয়ে পড়েছে। এতে সে দ্রুত সফলতা পেয়েছে। তাই বলা যায়, ব্যবসায়ের স্থান সঠিকভাবে নির্বাচন করেছিল বলেই বিপু দত্ত সফলতা পেয়েছে।"
        }
      ]
    },
    {
      "number": "4",
      "uddipok": "লাল বাবু মাছ বিক্রি করে জীবিকা নির্বাহ করেন। মাছ বিক্রির টাকায় তিনি একজোড়া গরু কিনলেন। তার স্ত্রী সেলাই কাজে পারদশী। তিনি বাজার থেকে কাপড় কিনে তার নিজের ছেলেমেয়ের জন্য পোশাক তৈরি করলেন। সেই সঙ্গো তিনি তার তৈরি কিছু পোশাক বাজারেও বিক্রি করলেন। এতে তার বেশ মুনাফাও হলো।",
      "tag": "BB 25",
      "sub_questions": [
        {
          "label": "ক",
          "question": "শিল্প কী?",
          "explanation": "প্রাকৃতিক সম্পদ আহরণ ও তা প্রক্রিয়াজাত করে মানুষের ব্যবহারযোগ্য পণ্যে পরিণত করাকে শিল্প বলে।"
        },
        {
          "label": "খ",
          "question": "প্রতিযোগিতা পণ্যের মান উন্নয়নে সহায়ক- ব্যাখ্যা করো।",
          "explanation": "প্রতিযোগী ব্যবসায়ীদের সাথে প্রতিদ্বন্দ্বিতার মাধ্যমে সফলভাবে টিকে থাকা ও এগিয়ে যাওয়ার প্রচেষ্টা হলো ব্যবসায় প্রতিযোগিতা। গ্রাহক ধরে রাখার জন্য সর্বদাই মানসম্মত পণ্য উৎপাদন ও সরবরাহ করতে হয়। এজন্য প্রতিযোগী প্রতিষ্ঠানগুলো কীভাবে কোন মানের পণ্য উৎপাদন করছে তা জানতে হয়। ভালো প্রতিযোগী প্রতিষ্ঠানের পণ্য মানকে আদর্শমান ধরে পণ্য উৎপাদন করতে হয়। এতে প্রতিনিয়ত পণ্যের মান উন্নয়ন ঘটে। তাই বলা হয়, প্রতিযোগিতা পণ্যের মান উন্নয়নে সহায়ক।"
        },
        {
          "label": "গ",
          "question": "লাল বাবুর পরু ক্রয়ের কাজটি ব্যবসায় কি না? ব্যাখ্যা করো।",
          "explanation": "উদ্দীপকে লাল বাবুর গরু কেনার কাজটি ব্যবসায়ের অন্তর্ভুক্ত নয়। কোনো কাজ শুধু অর্থসংশ্লিষ্ট হলেই তাকে ব্যবসায় বলা যায় না। ঐ কাজটি অবশ্যই বৈধ এবং মুনাফা অর্জনের উদ্দেশ্যে পরিচালিত হতে হয়। এছাড়া কাজটিতে ঝুঁকিও থাকতে হয়। উদ্দীপকের লাল বাবু মাছ বিক্রি করে জীবিকা নির্বাহ করেন। মাছ বিক্রি করে তিনি একজোড়া গরু কিনলেন। এখানে গরু কেনার কাজটি অর্থসংশ্লিষ্ট। তবে এর মাধ্যমে মুনাফা অর্জনের কোনো প্রত্যাশা নেই। কারণ লাল বাবু শুধু তার পারিবারিক প্রয়োজনে গরু কিনেছেন। এই গরু দিয়ে তিনি জমি চাষ করবেন ও ফসল ফলাবেন। এক্ষেত্রে তার গরুর কেনার কাজটিতে মুনাফা অর্জনের উদ্দেশ্যটি অনুপস্থিত। তাই লাল বাবুর গরু কেনার কাজটি ব্যবসায়ের অন্তর্ভুক্ত নয়।"
        },
        {
          "label": "ঘ",
          "question": "লাল বাবুর স্ত্রীর কার্যক্রমটি ব্যবসায়িক দৃষ্টিতে মূল্যায়ন করো।",
          "explanation": "লাল বাবুর স্ত্রী বাজারে যে জামা বিক্রি করেন সেটি ব্যবসায়, কিন্তু সন্তানের জন্য জামা তৈরির কাজটি ব্যবসায় নয়। ব্যবসায় গঠন ও পরিচালনার পেছনে ব্যবসায়ীর মুনাফা অর্জনের প্রত্যাশা থাকে। এই প্রত্যাশা থেকেই ব্যবসায়ী কম দামে পণ্য কিনে বা কম খরচে উৎপাদন করে তা বেশি দামে বিক্রি করেন। এভাবে ব্যবসায় থেকে মুনাফা অর্জিত হয়। উদ্দীপকের লাল বাবুর স্ত্রী বাজার থেকে কাপড় কেনেন। এর কিছু কাপড় দিয়ে তিনি সন্তানের জন্য জামা তৈরি করেন। বাকি কাপড়গুলো দিয়ে তিনি বাজারে বিক্রির জন্য জামা বানালেন। এসব জামা তিনি বাজারে বিক্রি করলেন। এভাবে তিনি বেশ মুনাফাও অর্জন করলেন। এখানে লাল বাবুর স্ত্রী সন্তানের জন্য যে জামা বানিয়েছে তাতে মুনাফা অর্জনের উদ্দেশ্যে নেই। তা শুধু সন্তানের ব্যবহারের জন্য তিনি তৈরি করা করেছেন। তাই তার এ কাজটি ব্যবসায় নয়। কিন্তু বাজারে বিক্রি করা জামাগুলো থেকে তিনি মুনাফা পাচ্ছেন। এক্ষেত্রে তিনি কম দামে কাপড় কিনে জামা তৈরি করে বেশি দামে বিক্রি করেন। মুনাফা অর্জনের জন্য তিনি এ কাজ করেন। সুতরাং, লাল বাবুর স্ত্রীর জামা বিক্রির কাজটিকে ব্যবসায় বলা যায়।"
        }
      ]
    },
    {
      "number": "5",
      "uddipok": "চাঁদপুরের ইলিশ বিশ্বব্যাপী পরিচিত। দেশের ইলিশ বিদেশে রপ্তানি হচ্ছে অনেক দিন থেকে। সরকার এবং মৎস্যজীবীদের সঠিক পদক্ষেপের কারণে ইলিশের উৎপাদন অনেকগুণ বেড়েছে। উৎপাদন বাড়লেও বাজারজাতকরণের সমস্যা থাকায় বাজারে ইলিশের দাম অস্থিতিশীল। বিশেষ করে সংরক্ষণ এবং যথাসময়ে বাজারে প্রেরণের সীমাবদ্ধতা এ ধরনের সমস্যা তৈরি করেছে।",
      "tag": "BB 25",
      "sub_questions": [
        {
          "label": "ক",
          "question": "পুনঃরপ্তানি কী?",
          "explanation": "আমদানিকৃত পণ্যের গুণগত মান বা আকৃতির পরিবর্তন করে তা আবার অন্য কোনো দেশে রপ্তানি করা হলে, তাকে পুনঃরপ্তানি বলে।"
        },
        {
          "label": "খ",
          "question": "আইন কীভাবে ব্যবসায়কে নিয়ন্ত্রণ করে?",
          "explanation": "সকলের জন্য প্রয়োজ্য যে নিয়ম মানুষ মেনে চলতে বাধ্য তাই হলো আইন। আইনের কারণে ব্যবসায় যাবতীয় বিধি-নিষেধ মেনে পরিচালনা করতে হয়। এক্ষেত্রে যথাযথ আইন মেনে না চললে আইন ভঙ্গের শাস্তিস্বরূপ ব্যবসায়ের অস্তিত্ব হুমকির মুখে পড়তে পারে। আবার আইনের কারণে ব্যবসায় সঠিকভাবে পরিচালনা ও নিয়ন্ত্রণ করা হয়, যা ক্রেতা-ভোক্তার এবং পরিবেশের কল্যাণসাধন করে। এসব আইন ব্যবসায়কে নিয়ন্ত্রণ ও প্রভাবিত করে।"
        },
        {
          "label": "গ",
          "question": "কোন পরিবেশ বাংলাদেশে ইলিশ উৎপাদনে ভূমিকা রেখেছে? ব্যাখ্যা করো।",
          "explanation": "বাংলাদেশে ইলিশ উৎপাদনে রাজনৈতিক পরিবেশের উপাদানের (সরকারি নীতিমালা ও নিষেধাজ্ঞা) প্রভাব লক্ষণীয়। এ পরিবেশ যেকোনো দেশের সার্বভৌমত্ব, সরকারি নীতিমালা, আইনশৃঙ্খলা প্রভৃতি' মিলে তৈরি হয়। একটি দেশের রাজনৈতিক পরিবেশ স্থিতিশীল ও বিনিয়োগ অনুকূল হলে ব্যবসায় সম্প্রসারণ সহজ হয়। প্রতিকূল রাজনৈতিক পরিবেশ ব্যবসা-বাণিজ্যে বাধা সৃষ্টি করে। উদ্দীপকে উল্লিখিত দেশের তথা চাঁদপুরের ইলিশের বিশ্বব্যাপী খ্যাতি রয়েছে। এজন্য অনেক দিন ধরেই দেশের ইলিশ বিদেশে রপ্তানি হচ্ছে। বর্তমানে সরকার এর উৎপাদন বাড়াতে বিভিন্ন নীতি প্রণয়ন করেছে। এছাড়া ইলিশের ভরা মৌসুমে এর আকার বাড়ার সুযোগ দিতে একটি নির্দিষ্ট সময় পর্যন্ত মাছ ধরায় সরকার নিষেধাজ্ঞা জারি করেছে। এ জারিকৃত নিষেধাজ্ঞা জেলেরা মেনে চলে। সরকার ও মৎস্যজীবীদের এ পদক্ষেপের ফলে এখন ইলিশের উৎপাদন বহুগুণে বেড়েছে। এক্ষেত্রে সরকারি নীতি ও নিষেধাজ্ঞা রাজনৈতিক পরিবেশের উপাদান। সুতরাং, দেশের ইলিশের উৎপাদন বাড়াতে রাজনৈতিক পরিবেশের ইতিবাচক প্রভাব রয়েছে।"
        },
        {
          "label": "ঘ",
          "question": "বাজারে ইলিশের মূল্য স্থিতিশীল রাখার জন্য করণীয় দিকগুলো উদ্দীপকের আলোকে বিশ্লেষণ করো।",
          "explanation": "বাজারে ইলিশের মূল্য স্থিতিশীল রাখার জন্য পণ্যবিনিময় সহায়ক কার্যাবলির ওপর গুরুত্বারোপ করতে হবে বলে আমি মনে করি। উৎপাদিত পণ্য ভোক্তাদের কাঁছে পৌঁছানোর ক্ষেত্রে বিভিন্ন বাধা, যেমন: স্থানগত, সময়গত, তথ্যগত প্রভৃতি তৈরি হয়। এক্ষেত্রে পণ্য বিনিময় সহায়ক কার্যাবলি এ বাধা দূর করে। পরিবহন, গুদামজাতকরণ, বাজারজাতকরণ প্রসার প্রভৃতির মাধ্যমে বিদ্যমান এসব বাধা দূর করা হয়। উদ্দীপকে দেশের ইলিশ বিশ্বব্যাপী রপ্তানি হচ্ছে। এজন্য যথাযথ পদক্ষেপের মাধ্যমে সরকার ও মৎস্যজীবীরা প্রচেষ্টা চালিয়ে ইলিশের উৎপাদন বাড়িয়েছেন। কিন্তু উৎপাদন বাড়লেও বাজারজাতকরণের সমস্যা থাকায় ইলিশের দাম বাজারে অস্থিতিশীল। এছাড়া সংরক্ষণ ও বাজারেযথাসময়ে প্রেরণের সমস্যাও এ অস্থিতিশীলতার জন্য দায়ী। উক্ত সমস্যা সমাধানে পণ্য বিনিময় সহায়ক কার্যাবলি সহয়তা করতে পারে। এর আওতায় সঠিক সংরক্ষণ বা গুদামজাতকরণ ব্যবস্থার নিশ্চিত হলে যোগানকৃত ইলিশ পচবে না। ফলে বছরব্যাপী ইলিশের যোগান সম্ভব হবে। আবার যথাযথ পরিবহন ব্যবস্থার নিশ্চিত হলে দেশব্যাপী ও বিশ্বব্যাপী ইলিশ প্রেরণ সক্ষম হবে। আর বাজারজাতকরণ প্রসারের মাধ্যমে ক্রেতা ও বাজারের তথ্য অনুযায়ী চাহিদামাফিক পণ্য সরবরাহ করা যাবে। এতে ইলিশের কৃত্রিম সংকট হবে না, দামও হাতের নাগালে থাকবে। তাই বলা যায়, পণ্য বিনিময় সহায়ক কার্যাবলির ওপর জোর দিলে বাজারে ইলিশের দামে স্থিতিশীলতা আসবে।"
        }
      ]
    },
    {
      "number": "6",
      "uddipok": "হিমেল ও তার ৫ বন্ধু মিলে যমুনা পোলট্রি ফার্ম নামক একটি ব্যবসায় প্রতিষ্ঠান শুরু করেন। অনেক বছর যাবৎ তারা প্রতিষ্ঠানটি সফলতার সাথে চালিয়ে আসছিলেন। কিন্তু অর্থসংস্থানের জন্য তারা জনসাধারণের কাছ থেকে ৭ কোটি টাকা সংগ্রহের সিদ্ধান্ত নেন।",
      "tag": "BB 25",
      "sub_questions": [
        {
          "label": "ক",
          "question": "রাইট বা অগ্রাধিকার শেয়ার কী?",
          "explanation": "কোম্পানির অতিরিক্ত মূলধন সংগ্রহের উদ্দেশ্যে নতুন শেয়ার বাজারে ছাড়ার সময় বর্তমান শেয়ার মালিকদের অগ্রাধিকার দিয়ে যে নতুন শেয়ার ইস্যু করা হয়,তাকে রাইট বা অগ্রাধিকার শেয়ার বলে।"
        },
        {
          "label": "খ",
          "question": "কোম্পানির বিলোপসাধন বলতে কী বোঝায়? ব্যাখ্যা করো।",
          "explanation": "যে প্রক্রিয়ার মাধ্যমে কোম্পানির আইনগত সত্তার অবসান হয়, তাকে কোম্পানির বিলোপসাধন বলে। কোম্পানি গঠিত ও পরিচালিত হয় আইনের মাধ্যমে। তাই এর অবসানও আইনের মাধ্যমে হয়ে থাকে। ১৯৯৪ সালের কোম্পানি আইনের ২৩৪ (১) ধারা অনুযায়ী কোম্পানির বিলোপসাধন হয়।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের প্রতিষ্ঠান? ব্যাখ্যা করো।",
          "explanation": "উদ্দীপকের উল্লিখিত প্রতিষ্ঠানটি একটি প্রাইভেট লিমিটেড কোম্পানি। এ ধরনের, কোম্পানির সদস্য সংখ্যা সর্বনিম্ন ২ এবং সর্বোচ্চ ৫০ জন হয়ে থাকে। এ কোম্পানির শেয়ার অবাধে হস্তান্তরযোগ্য নয়। এ ধরনের কোম্পানির আগে নিবন্ধনপত্র সংগ্রহ করতে হয়। নিবন্ধনপত্র পাওয়ার পরপরই এটি কাজ শুরু করতে পারে। উদ্দীপকের হিমেল ও তার পাঁচ বন্ধু মিলে যমুনা পোলট্রি ফার্ম নামে একটি ব্যবসায় প্রতিষ্ঠা করেন। এক্ষেত্রে তারা যথাযথ কর্তৃপক্ষের কাছ থেকে অনুমতি নেন ও নিবন্ধনপত্র সংগ্রহ করেন। এ নিবন্ধনপত্র পাওয়ার পরপরই তারা ব্যবসায়ের কাজ শুরু করতে পেরেছেন। তাছাড়া প্রতিষ্ঠানটির সদস্য সংখ্যা ছয় জন। আবার এটি জনগণের কাছে শেয়ার বিক্রি করতে পারে না। এসব বৈশিষ্ট্যের সাথে প্রাইভেট লিমিটেড কোম্পানির মিল আছে। তাই বলা যায়, উদ্দীপকের উল্লিখিত প্রতিষ্ঠানটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "উদ্দীপকে গৃহীত সিদ্ধান্তটি কি সঠিক ছিল? তোমার মতামত দাও।",
          "explanation": "উদ্দীপকে গৃহীত জনগণের কাছ থেকে অর্থসংস্থানের সিদ্ধান্তটি সঠিক নয় বলে আমি মনে করি। পাবলিক লিমিটেড কোম্পানি কমপক্ষে ২ জন এবং সর্বোচ্চ ৫০ জন সদস্য নিয়ে সীমিত দায়ের ভিত্তিতে গঠিত হয়। এটি জনসাধারণের কাছে শেয়ার ও ঋণপত্র বিক্রি করতে পারে না। নিবন্ধনপত্র পাওয়ার পরপরই এ কোম্পানি কাজ শুরু করতে পারে। সাধারণত নিজস্ব মূলধন ও ঋণের মাধ্যমে এ কোম্পানি গঠিত হয়। উদ্দীপকের হিমেল ও তার বন্ধুরা মিলে একটি ব্যবসায় প্রতিষ্ঠান শুরু করে। তাদের প্রতিষ্ঠানটি একটি প্রাইভেট লিমিটেড কোম্পানি। তারা প্রতিষ্ঠানটি অনেক বছর ধরে সফলতার'সাথে চালিয়ে আসছিলেন। কিন্তু এখন তাদের অর্থসংস্থানের প্রয়োজন হয়। এজন্য তারা জনসাধারণের কাছ থেকে ৭ কোটি টাকা সংগ্রহের সিদ্ধান্ত নেন। হিমেল ও তার বন্ধুদের প্রতিষ্ঠানটি প্রাইভেট লিমিটেড হওয়ায় তারা জনগণের কাছে শেয়ার ও ঋণপত্র বিক্রয়ের আহ্বান জানাতে পারবে না। তাই তারা জনসাধারণের কাছ থেকে অর্থসংস্থানে ব্যর্থ হবে। এজন্য তাদের কোম্পানিকে পাবলিক লিমিটেডে রূপান্তর করতে হবে। কারণ শুধু পাবলিক লিমিটেড কোম্পানি জনগণের কাছে শেয়ার ও ঋণপত্র বিক্রি করে মূলধন সংগ্রহ করতে পারে। তাই বলা যায়, উদ্দীপকে প্রতিষ্ঠানটির জনগণের কাছ থেকে অর্থসংস্থানের সিদ্ধান্তটি সঠিক নয়।"
        }
      ]
    },
    {
      "number": "7",
      "uddipok": "জনাব মিজান বিভিন্ন ধরনের মিষ্টান্নজাতীয় খাদ্যদ্রব্যের উৎপাদনকারী। তিনি একজন খাদ্য সচেতন মানুষ হওয়ায়, কখনো তার উৎপাদিত খাদ্যে কোনো ধরনের পিজারভিটিভ বা কৃত্রিম রং মেশান না। তার আশপাশে কেউ যদি তা করেন, তবে তাকে বোঝানোর চেষ্টা করেন। সেইসাথে তার দ্বারা কেউ যেন কোনো সময় প্রতারিত না হন, সেজন্য তিনি সবসময় সজাগ থাকেন।",
      "tag": "BB 25",
      "sub_questions": [
        {
          "label": "ক",
          "question": "ব্যবসায় নৈতিকতা কী?",
          "explanation": "ব্যবসায়ের পরিচালনাগত বিষয়ে ভালো-মন্দ, উচিত-অনুচিত, ন্যায়অন্যায় প্রভৃতি বিশ্লেষণ করে সঠিকটি গ্রহণ করাকে ব্যবসায় নৈতিকতা বলে।"
        },
        {
          "label": "খ",
          "question": "ব্যবসায়ের সামাজিক দায়বদ্ধতা কী? ব্যাখ্যা করো।",
          "explanation": "সমাজ সংশ্লিষ্ট পক্ষসমূহের প্রতি ব্যবসায়ের কর্তব্য পালনের দায়ই হলো ব্যবসায়ের সামাজিক দায়বদ্ধতা। উৎপাদক, সরবরাহকারী, ক্রেতা, ভোক্তা, সরকার, মধ্যস্থব্যবসায়ী প্রভৃতি পক্ষের সমষ্টিই হলো সমাজ। ব্যবসায়কে সমাজের এসব পক্ষের প্রতি দায়িত্ব পালন করতে হয়। সমাজের প্রতি দায়িত্ব পালনের মাধ্যমেই ব্যবসায় নিজের কল্যাণ করতে পারে।"
        },
        {
          "label": "গ",
          "question": "জনাব মিজান যেভাবে ব্যবসায় পরিচালনা করছেন, তাতে তার মধ্যে কী লক্ষ করা যায়? ব্যাখ্যা করো।",
          "explanation": "জনাব মিজান যেভাবে ব্যবসায় পরিচালনা করছেন তাতে তার মধ্যে ব্যবসায় নৈতিকতা লক্ষ করা যায়। নৈতিকতাবোধ মানুষকে ন্যায়-অন্যায়, উচিত-অনুচিত, ভালো-মন্দের মধ্যে পার্থক্য চিহ্নিত করতে সাহায্য করে। ব্যবসায়ের ক্ষেত্রে সংশ্লিষ্ট সব পক্ষের সাথে একটি নির্দিষ্ট আদর্শ বজায় রেখে নৈতিক আচরণ করতে হয়। ভেজাল না দেওয়া, ওজনে কম না দেওয়া,নিম্নমানের পণ্য না দেওয়া প্রভৃতিব্যবসায়ে নৈতিক কাজের অন্তর্ভুক্ত। উদ্দীপকে জনাব মিজানের মিষ্টান্ন জাতীয় খাদ্যদ্রব্য উৎপাদন ও বিক্রির একটি ব্যবসায় রয়েছে। এক্ষেত্রে তিনি একজন সচেতন ব্যবসায়ী। এজন্য তিনি তার উৎপাদিত খাদ্যে প্রিজারভেটিভ মেশান না। এছাড়া তিনি পণ্যে কোনো কৃত্রিম রংও মেশান না। এতে তার পণ্য কিনে ক্রেতাদের ক্ষতিগ্রস্ত বা প্রতারিত হতে হয় না। এছাড়াও তার পাশের অন্য ব্যবসায়ীরা যেন এসব কাজ না করে এ বিষয়েও তিনি স্রোচ্চার। এভাবে তিনি ক্রেতার স্বার্থ সংরক্ষণে সচেতন ভূমিকা পালন করছেন। তার এসব কাজের সাথে ব্যবসায় নৈতিকতার মিল রয়েছে। সুতরাং, জনাব মিজান ব্যবসায় নৈতিকতা মেনে ব্যবসায় পরিচালনা করছেন।"
        },
        {
          "label": "ঘ",
          "question": "তুমি কি মনে করো জনাব মিজান ব্যবসায়ের সামাজিক দায়বদ্ধতা পালন করছেন? তোমার মতামত দাও।",
          "explanation": "আমি মনে করি জনাব মিজান ব্যবসায়ের সামাজিক দায়বদ্ধতা পালন করেছেন মুনাফা অর্জনের পাশাপাশি ব্যবসায়কে কিছু পক্ষের প্রতি দায়িত্ব পালন করতে হয়। ব্যবসায়ের এ পালনীয় দায়িত্বই হলো ব্যবসায়ের সামাজিক দায়বদ্ধতা। ব্যবসায় সমাজের ক্রেতা-ভোক্তা, সরকার, স্থানীয় সম্প্রদায় প্রভৃতি পক্ষের প্রতি এ দায়বদ্ধতা পালন করে। এটি সমাজে ব্যবসায়ের সুনাম ও গ্রহণযোগ্যতা বাড়ায়। উদ্দীপকে জনাব মিজান একজন নৈতিক মানসিকতাসম্পন্ন ব্যবসায়ী। এজন্য তিনি তার পণ্যে প্রিজারভেটিভ বা কৃত্রিম রং মেশান না। এ বিষয়গুলো অনুসরণ করতে তিনি তার আশপাশের ব্যবসায়ীদেরও সচেতন করেন। ক্রেতারা যাতে কোনোভাবে প্রতারিত না হয় এটি নিশ্চিতে তিনি সর্বদা সজাগ থাকেন। জনাব মিজান তার কাজের মাধ্যমে ক্রেতা-ভোক্তাদের প্রতি সামাজিক দায়িত্ব পালন করছেন। এজন্য তিনি তাদেরকে সবসময় ভেজালবিহীন পণ্য সরবরাহের দিকে বিশেষ নজর দিয়েছেন। এছাড়া অন্যান্য ব্যবসায়ীরাও যাতে এসব মেনে চলে, এজন্য তিনি তাদের মধ্যে সচেতনতা সৃষ্টি করেছেন। এক্ষেত্রে তিনি তার ব্যবসায়িক কার্যক্রম চালানোর পাশাপাশি ক্রেতার স্বাস্থ্য রক্ষার দিকটিতে নজর দিয়েছেন যা ব্যবসায়ের একটি সামাজিক দায়িত্ব। সুতরাং, জনাব মিজান ব্যবসায়ের সামাজিক দায়বদ্ধতা পালন করেছেন বলে আমি মনে করি।"
        }
      ]
    },
    {
      "number": "8",
      "uddipok": "নাইম, রানা, রঞ্জু ও মাহমুদুল সবসময় একইসাথে চলাফেরা করে, সেই সাথে তারা একে অপরের ঘনিষ্ঠ বন্ধু। তারা সকলে মিলে একটি রেডিমেড পোশাকের ব্যবসায় শুরু করলো। নাইমের আগে থেকেই নিজস্ব পোশাকের ব্যবসায় ছিল। ভবিষ্যতে তাদের ব্যবসায় অনেক দূর যাবে ভেবে তারা তাদের ব্যবসার যাবতীয় বিষয় সমঝোতার ভিত্তিতে দলিলাকারে লিপিবদ্ধ করে ও নিবন্ধন করে। পরবর্তীতে তাদের ব্যবসায় পরিধি বেড়ে যাওয়াতে নাইম তার নিজস্ব ব্যবসায় বন্ধ করে দিয়েছে।",
      "tag": "BB 25",
      "sub_questions": [
        {
          "label": "ক",
          "question": "অংশীদারি ব্যবসায় কী?",
          "explanation": "মুনাফা অর্জনের উদ্দেশ্যে ২ থেকে ২০ জন ব্যক্তি (ব্যাংকিং ব্যবসায়ে, সর্বোচ্চ ১০ জন) চুক্তির ভিত্তিতে যে ব্যবসায় গড়ে তোলে, তাকে অংশীদারি ব্যবসায় বলে।"
        },
        {
          "label": "খ",
          "question": "নাবালক অংশীদার হতে পারে কি? ব্যাখ্যা করো।",
          "explanation": "আইন অনুযায়ী নাবালক অংশীদার হিসেবে বিবেচিত হতে পারে না। নাবালক চুক্তি সম্পাদনে যোগ্য নয়। এ কারণে ব্যবসায়ের অংশীদার হতে পারে না। কিন্তু কোনো অংশীদার মারা গেলে তার নাবালক সন্তানকে বিশেষ সুবিধা দেওয়ার জন্য সব অংশীদারের সম্মতিতে ব্যবসায়ে সংযুক্ত করা যেতে পারে।"
        },
        {
          "label": "গ",
          "question": "নাইমের ব্যবসায়টি কোন বৈশিষ্ট্যের কারণে বন্ধ করে দেওয়া সহজ হয়েছে? ব্যাখ্যা করো।",
          "explanation": "একমালিকানা সংগঠনের অনিশ্চিত স্থায়িত্বের কারণে নাইমের ব্যবসায়টি বন্ধ করে দেওয়া সহজ হয়েছে। একমালিকানা ব্যবসায় একক ব্যক্তির মালিকানায় গঠিত, পরিচালিত ও নিয়ন্ত্রিত হয়। এজন্য মালিকের ব্যবসায় পরিচালনায় স্বাধীনতা রয়েছে। ব্যবসায়ের স্থায়িত্ব মালিকের ইচ্ছা-অনিচ্ছার ওপর নির্ভর করে। উদ্দীপকের নাইম, রানা, রঞ্জু ও মাহমুদুল একটি রেডিমেড ব্যবসায় শুরু করেছে। তবে নাইমের আগে থেকেই নিজস্ব একটি একমালিকানা ব্যবসায় ছিল। ব্যবসায়টি সে একাই পরিচালনা করতো। বর্তমানে নতুন ব্যবসায়ে জড়িত হওয়ায় তার আগের ব্যবসায় পরিচালনা করা কঠিন হয়ে পড়ে। এজন্য তার নিজস্ব ব্যবসায়টি বন্ধ করে দেয়। এক্ষেত্রে ব্যবসায়টি বন্ধ করতে কোনো ঝামেলা পোহাতে হয়নি। কারণ একমালিকানা ব্যবসায়ের স্থায়িত্বের কোনো নিশ্চয়তা নেই। মালিক যেকোনো সময় ব্যবসায় বন্ধ করে দিতে পারে। তাই বলা যায়, অনিশ্চিত স্থায়িত্বের কারণে নাইম তার ব্যবসায়টি সহজে বন্ধ করে দিয়েছে।"
        },
        {
          "label": "ঘ",
          "question": "উদ্দীপকের ৪ জনের দ্বারা পরিচালিত ব্যবসায়টি দলিলাকারে লিপিবদ্ধ ও নিবন্ধন করার পেছনে কোন কারণ রয়েছে? তোমার উত্তরের সপক্ষে যুক্তি দাও।",
          "explanation": "উদ্দীপকের ৪ জনের দ্বারা পরিচালিত অংশীদারি ব্যবসায়টি আইনগত সুবিধা পাওয়ার জন্য দলিলাকারে লিপিবদ্ধ ও নিবন্ধন করা হয়েছে। অনিবন্ধিত ব্যবসায়ের চেয়ে নিবন্ধিত অংশীদারি ব্যবসায় বেশি আইনি সুবিধা পায়। এরূপ ব্যবসায়ের অংশীদাররা চুক্তিজনিত অধিকার আদায়ে অপর অংশীদার ও তৃতীয় পক্ষের বিরুদ্ধে মামলা করতে পারে। তাছাড়া এরা পাল্টা পাওনা দাবি ও পাওনা টাকা আদায়ে আইনগত সুবিধা পায়। উদ্দীপকে নাইম, রানা, রঞ্জু ও মাহমুদুল তিন বন্ধু মিলে একটি অংশীদারি ব্যবসায় গঠন করে। অংশীদারি আইনের অধীনে তাদের ব্যবসায়টির পরিধি বাড়ছে। তাই সফল হওয়ার সম্ভাবনা বেশি। এজন্য ব্যবসায়টি তারা সুষ্ঠুভাবে পরিচালনা করতে চায়। ব্যবসায়ের যাবতীয় বিষয় তারা দলিলাকারে লিপিবদ্ধ করে ও নিবন্ধন করে। ৪ বন্ধুর অংশীদারি ব্যবসায়টি নিবন্ধিত হওয়াতেই অংশীদাররা চুক্তিজনিত অধিকার আদায় করতে পারবে। ভবিষ্যতে কোনো পাওনা আদায়ে সমস্যা হলে তারা পাওনাদারদের বিরুদ্ধে মামলাও করতে পারবে। এছাড়া কোনো দেনাদার পাওনা দাবি করলে তারা পাল্টা পাওনা দাবি করে আদালতের সাহায্য পারে। তাছাড়া অংশীদাররা চুক্তিজনিত অধিকার আদায়ে তৃতীয় পক্ষের বিরুদ্ধেও মামলা করতে পারবে। তাই বলা যায়, উদ্দীপকের অংশীদারি ব্যবসায়টি আইনগত সুবিধা পেতে নিবন্ধন করেছে।"
        }
      ]
    },
    {
      "number": "9",
      "uddipok": "মি. হাবিব খুলনা শহরের স্থায়ী বাসিন্দা। তিনি. সেখানে একটি পলিথিনের কারখানা চালু করেন। কিন্তু বর্তমান সরকার পলিথিন উৎপাদন ও ব্যবহার নিষিদ্ধ করেছেন। সরকার এ বিষয়ে গণসচেতনতা বৃদ্ধির চেষ্টা করছেন।",
      "tag": "BB 25",
      "sub_questions": [
        {
          "label": "ক",
          "question": "CSR শব্দের পূর্ণরূপ কী?",
          "explanation": "CSR-এর পূর্ণরূপ হলো- Corporate Social Responsibility।"
        },
        {
          "label": "খ",
          "question": "পলিথিন কীভাবে পরিবেশ দূষণ করে?",
          "explanation": "প্রকৃতির বিভিন্ন উপাদানের স্বাভাবিক ভারসাম্য নষ্ট হলে এবং পরিবেশের ওপর নেতিবাচক প্রভাব পড়লে, তাকে পরিবেশ দূষণ বলে। পরিবেশ দূষণের অন্যতম কারণ হলো পলিথিনের ব্যবহার। এটি মাটিতে রা অন্যান্য আবর্জনার সাথে মিশে সম্পূর্ণ নিঃশেষ হতে সময় লাগে শত শত বছর। ফলে পলিথিন ব্যবহারে অন্যান্য আবর্জনা ও বর্জ্য পদার্থের পচন প্রক্রিয়া বাধাগ্রস্ত হয়ে পড়ে। এমনকি ফেলে দেওয়া পলিথিন নালা-নর্দমায় জমা হয়ে বর্জ্য পদার্থ প্রবাহে বাধাতৈরি করে। এতে পরিবেশ দূষণ হয়।"
        },
        {
          "label": "গ",
          "question": "উদ্দীপকে মি. হাসান সমাজের কোন পক্ষের প্রতি দায়িত্ব অবহেলা করেছেন? ব্যাখ্যা করো।",
          "explanation": "উদ্দীপকে মি. হাবিব সরকারের প্রতি দায়িত্ব অবহেলা করেছেন। সরকারের নীতিমালা ও আইনের ভিত্তিতে ব্যবসায় পরিচালিত হয়। দেশে শিল্প-বাণিজ্য সুষ্ঠুভাবে পরিচালনার দায়িত্ব সরকারের। তাই সরকারকে নিয়মিত রাজস্ব দেওয়া, আইন-কানুন মেনে চলা প্রভৃতির মাধ্যমে ব্যবসায় সরকারের প্রতি দায়িত্ব পালন করে থাকে। উদ্দীপকে মি. হাবিব খুলনা শহরের বাসিন্দা। তিনি যেখানে একটি পলিথিন তৈরির কারখানা চালু করেন। পলিথিন পরিবেশের জন্য ক্ষতিকর। এটি পরিবেশকে মারাত্মকভাবে ক্ষতিগ্রস্ত করে। তাই পরিবেশ রক্ষা করতে সরকার পলিথিন উৎপাদন ও ব্যবহারে নির্দেশনাসহ আইন প্রণয়ন করেছেন। এসব জেনে বুঝেও মি. হাবিব এটি উৎপাদনের ব্যবসায় শুরু করেছেন। এর মাধ্যমে তিনি সরকারের নির্দেশিত,আইন বা নিয়ম অবজ্ঞা করেছেন। তাই বলা যায় যে, মি. হাবিব সরকারের প্রতি দায়িত্ব অবহেলা করেছেন।"
        },
        {
          "label": "ঘ",
          "question": "\"গণসচেতনতাই পারে পলিথিন উৎপাদন ও ব্যবহার বন্ধ করতে\"-উদ্দীপকের • আলোকে উক্তিটির যথার্থতা মূল্যায়ন করো।",
          "explanation": "\"গণসচেতনতাই পারে পলিথিন উৎপাদন ও ব্যবহার বন্ধ করতে\"- উক্তিটি যথার্থ বলে আমি মনে করি। পলিথিনের ব্যবহার পরিবেশের ওপর মারাত্মক নেতিবাচক প্রভাব ফেলে। তাই সরকার এর উৎপাদন ও ব্যবহার নিষিদ্ধ ঘোষণা করে আইন প্রণয়ন করে। এ আইন বাস্তবায়নের জন্য জনগণের সচেতনতা অত্যন্ত গুরুত্বপূর্ণ। উদ্দীপকে মি. হাবিব শহরের কাছে একটি পলিথিন উৎপাদনের কারখানা স্থাপন করেছেন। পলিথিনের ক্ষতিকারক দিকসমূহ জানা সত্ত্বেও তিনি ব্যবসায়টি স্থাপন করেন। এদিকে পলিথিনের ক্ষতিকর প্রভাব থেকে পরিবেশ সংরক্ষণে সরকার বিভিন্ন নির্দেশনাসহ আইন প্রণয়ন করেছেন। আবার, আইন প্রণয়নের পাশাপাশি সরকার গণসচেতনতা সৃষ্টির পদক্ষেপও নিয়েছেন। গণসচেতনতা পলিথিনের ব্যবহার ও উৎপাদন বন্ধ বা কমাতে উল্লেখযোগ্য ভূমিকা রাখবে। এর মাধ্যমে পলিথিনের নেতিবাচক প্রভাব সম্পর্কে প্রচারপ্রচারণা করা হবে। এতে জনগণ এর ক্ষতিকর প্রভাব সম্পর্কে বিস্তর ধারণা পাবে। ফলে তারা এটি ব্যবহার করতে নিরুৎসাহী হবে এবং অপরকেও নিরুৎসাহী করবে। এতে পলিথিনের ব্যবহার ধীরে ধীরে কমবে, যা এর উৎপাদন কমাতেও ভূমিকা রাখবে। এভাবেই জনগণের সচেতনতার মাধ্যমে পলিথিনের উৎপাদন ও ব্যবহার একসময় বন্ধ হবে। তাই বলা যায়, গণসচেতনতাই পারে পলিথিনের উৎপাদন ও ব্যবহার বন্ধ করতে।"
        }
      ]
    },
    {
      "number": "10",
      "uddipok": "মি. আযম নোয়াখালী থেকে এসে তার চাচাতো ভাইয়ের সুবাদে দিনাজপুরে বসবাস শুরু করেন। পরবর্তীতে দিনাজপুর ভালো লাগায় সে ৫ লক্ষ টাকা বিনিয়োগ করে একটি ওষুধের দোকান দেন। দোকানে ক্রেতার ব্যাপক সাড়া পাওয়াতে তার একার পক্ষে ব্যবসায়টি পরিচালনা করা কঠিন হয়ে পড়ে। তাই তিনি তার চাচাতো ভাই ফ্রান্সিসকে ১০ হাজার টাকা বেতন দেওয়ার শর্তে নিয়োগ দিয়ে ব্যবসায় পরিচালনা করেন। কিছুদিনের মধ্যে দোকানে পর্যাপ্ত মুনাফা হয়। ফলে ফ্রান্সিস মুনাফার অংশ দাবি করেন। কিন্তু আজম তা প্রত্যাখান করেন।",
      "tag": "BB 25",
      "sub_questions": [
        {
          "label": "ক",
          "question": "একমালিকানা ব্যবসায়ে পরিচালক কে?",
          "explanation": "একমালিকানা ব্যবসায়ের পরিচালক মালিক নিজেই।"
        },
        {
          "label": "খ",
          "question": "একমালিকানা ব্যবসায়কে স্বাধীন ব্যবসায় বলা হয় কেন? ব্যাখ্যা করো।",
          "explanation": "একক ব্যক্তির মালিকানায় গঠিত ও পরিচালিত ব্যবসায়কে একমালিকানা ব্যবসায় বলে। এ ব্যবসায়ের মালিক সাধারণত স্বাধীনচেতা মনোভাবের হয়। মালিক একাই ব্যবসায় পরিচালনা ও নিয়ন্ত্রণ করেন। ব্যবসায়ের যাবতীয় সিদ্ধান্ত তিনি একাই নেন। ব্যবসায়ের ক্ষেত্রে অন্য কোনো ব্যক্তির হস্তক্ষেপ তাকে পোহাতে হয় না। তাই একমালিকানা ব্যবসায়কে স্বাধীন ব্যবসায় বলা হয়।"
        },
        {
          "label": "গ",
          "question": "উদ্দীপকে একমালিকানা ব্যবসায়ের কোন বৈশিষ্ট্য ফুটে উঠেছে? ব্যাখ্যা করো।",
          "explanation": "উদ্দীপকে একমালিকানা ব্যবসায়ের একক মালিকানার বৈশিষ্ট্য ফুটে ওঠেছে। একমালিকানা ব্যবসায় একক মালিকানায় গঠিত ও পরিচালিত হয়। এ ব্যবসায়ে মালিক একাই ঝুঁকি ও মুনাফা বহন করেন। এরূপ ব্যবসায়ে মালিক একাই মূলধনের যোগান দেন। মালিক তার সহযোগিতার জন্য বেতনভুক্ত কর্মচারী রাখতে পারেন। উদ্দীপকে মি. আযম একটি ওষুধের দোকান দেন। তিনি তার ব্যবসায়ে পাঁচ লক্ষ টাকা বিনিয়োগ করেন। 'তাছাড়া দোকানের পরিচালনাগত সমস্যা দেখা দিলে তার চাচাতো ভাইকে বেতনভুক্ত কর্মচারী হিসেবে নিয়োগ দেন। এতে তার ব্যবসায়ের মালিকানা পরিবর্তন হবে না, বরং কাজে সহায়তা হবে। তার ব্যবসায়ে মালিক তিনি একা নিজেই। ব্যবসায়ে লাভ হলে তা তিনি একাই ভোগ করবেন। আবার ক্ষতি হলে তা একাই বহন করবেন। উল্লিখিত বিষয়ের সাথে একমালিকানা ব্যবসায়ের একক মালিকানার বৈশিষ্ট্যের মিল রয়েছে। সুতরাং, মি. আযমের একমালিকানা ব্যবসায়ে একক মালিকানার বৈশিষ্ট্য বিদ্যমান।"
        },
        {
          "label": "ঘ",
          "question": "মি. আযম কর্তৃক ফ্রান্সিসের দাবি প্রত্যাখানের মূল কারণ বিশ্লেষণ করো।",
          "explanation": "ফ্রান্সিস ব্যবসায়ের মালিক না হওয়ায় মি.আযম ফ্রান্সিসের দাবি প্রত্যাখ্যান করেন, যা যৌক্তিক বলে আমি মনে করি। একমালিকানা ব্যবসায়ের মালিক সাধারণত একা ব্যবসায় পরিচালনা করেন। প্রয়োজনে তাকে সহায়তা করার জন্য কর্মচারী নিয়োগ করতে পারে। তবে ব্যবসায়ে মুনাফা বাক্ষতি যা-ই হোক, মালিক একাই তা বহন করেন। উদ্দীপকে মি. আযম একটি ওষুধের দোকানের মালিক। ব্যবসায়ে ভালো সাড়া পাওয়ায় তার একার পক্ষে ব্যবসায় পরিচালনা করা কঠিন হয়ে পড়ে। তাই তিনি তার কাজের সহায়তার জন্য তার চাচাতো ভাইকে বেতনের ভিত্তিতে নিয়োগ করেন। পরে ব্যবসায়টি মুনাফা করলে ফ্রান্সিস মুনাফার অংশ দাবি করেন। মি.আযম তার দাবি প্রত্যাখ্যান করেন। মি. আযম তার ব্যবসায়িক কাজে সহয়তার জন্য তার চাচাতো ভাইকে নিয়োগ করেছেন। এক্ষেত্রে তিনি শুধু ব্যবসায়ে শারীরিক শ্রম দেন। এজন্য তিনি তাকে মাসিক বেতন দেন। আবার তার চাচাতো ভাই এ ব্যবসায়ে কোনো মূলধন বিনিয়োগ করেননি। তাই তিনি এ ব্যবসায়ের অংশীদার নন। আর একমালিকানা ব্যবসায়ের মুনাফা মালিক একাই পায়। এজন্য ফ্রান্সিস মুনাফা পাওয়ার অধিকার রাখেন না। তাই মালিক না হওয়ায় মি.আযম কর্তৃক ফ্রান্সিসের মুনাফার দাবিটি প্রত্যাখ্যাত হওয়া যথাযথ।"
        }
      ]
    },
    {
      "number": "11",
      "uddipok": "মঞ্জুআরা একজন গৃহিনী। তার এলাকায় পর্যাপ্ত পরিমাণে কাঁচা-ফলমূল পাওয়া যায়। তিনি বাসায় বসেই বিভিন্ন ধরনের ফল, যেমন- আম, জলপাই ও বরইয়ের আচার বানালেন এবং সেগুলো বিভিন্ন দোকানে ও সুপারশপে সরবরাহ করলেন। অল্পদিনেই ব্যবসায়টি ব্যাপক পরিচিতি লাভ করে। তাই তিনি গোটা দেশব্যাপী পাইকারি ব্যবসায়ী ও অন্য প্রতিষ্ঠানের সহযোগিতা নেওয়ার সিদ্ধান্ত নিলেন। সেই সাথে তিনি সামাজিক যোগাযোগের মাধ্যম অনলাইনেও তার পণ্যের প্রচারের কথা ভাবছেন। তবে পদ্ধতিগুলোর দীর্ঘসূত্রিতা নিয়ে তিনি চিন্তিত।",
      "tag": "BB 25",
      "sub_questions": [
        {
          "label": "ক",
          "question": "প্রাকৃতিক পরিবেশ কী?",
          "explanation": "কোনো দেশের জলবায়ু, ভূ-প্রকৃতি, মৃত্তিকা, নদ-নদী, আয়তন, অবস্থান প্রভৃতি প্রাকৃতিকভাবে সৃষ্ট উপাদানের সমন্বয়ে যে পরিবেশ গড়ে ওঠে, তাকে প্রাকৃতিক পরিবেশ বলে।"
        },
        {
          "label": "খ",
          "question": "ব্যবসায়ের ক্ষেত্রে অভ্যন্তরীণ পরিবেশ কেন গুরুত্বপূর্ণ? ব্যাখ্যা করো।",
          "explanation": "প্রতিষ্ঠানের অভ্যন্তরে বিরাজমান যেসব উপাদান বা শস্তি ব্যবসায়ের কাজ পরিচালনায় ও সিদ্ধান্ত নিতে সরাসরি প্রভাব বিস্তার করে, তাকে ব্যবসায়ের অভ্যন্তরীণ পরিবেশ বলে। পরিবেশের উপাদানের মধ্যে পরিচালনা পর্ষদ, ব্যবস্থাপক, শ্রমিককর্মী, ব্যবসায়ের আর্থিক ও কারিগরি সামর্থ্য, সুনাম, নিজস্ব সংস্কৃতি প্রভৃতি বিষয় গুরুত্বপূর্ণ। এসব উপাদান বিবেচনায় না নিয়ে ব্যবসায় পরিচালনা করা সম্ভব নয়। তাই ব্যবসায়ের ক্ষেত্রে অভ্যন্তরীণ পরিবেশ বিবেচনা গুরুত্বপূর্ণ।"
        },
        {
          "label": "গ",
          "question": "উদ্দীপকে' বর্ণিত মঞ্জুআরা ব্যবসায় পরিবেশের কোন উপাদান বিবেচনায় এনে ব্যবসায় শুরু করেন? ব্যাখ্যা করো।",
          "explanation": "উদ্দীপকে মঞ্জুআরা ব্যবসায় পরিবেশের প্রাকৃতিক পরিবেশের উপাদান বিবেচনায় এনে ব্যবসায় শুরু করেন। প্রাকৃতিক উপাদানের সমন্বয়ে এ পরিবেশ গঠিত হয়। জলবায়ু, ভূ- প্রকৃতি, মৃত্তিকা, নদ-নদী প্রভৃতি এ পরিবেশের উপাদান। এসব উপাদানের ওপর ভিত্তি করে মানুষের জীবিকার পরিবর্তন হয়। অবস্থানভেদে এই পরিবেশের উপাদানের মধ্যে পার্থক্য দেখা যায়। উদ্দীপকে মঞ্জুআরা একজন গৃহিণী। তার এলাকায় পর্যাপ্ত পরিমাণ কাঁচা ফলমূল পাওয়া যায়। তিনি বাসায় বসেই আম, জলপাই, ও বরইয়ের আচার তৈরি করেন। পরবর্তীতে সেগুলো বিভিন্ন দোকান ও সুপারশপে সরবরাহ করেন। তার আচার তৈরির জন্য প্রয়োজনীয় আম, জলপাই ও বরই প্রকৃতিতে পাওয়া যায়। ফলে তিনি সহজেই পণ্যের কাঁচামাল সংগ্রহ করতে পারেন। মঞ্জুআরা উৎপাদনের ক্ষেত্রে ব্যবহৃত কাঁচামাল প্রাকৃতিক পরিবেশের উপাদনের সাথে সম্পর্কযুক্ত। তাই বলা যায়, অনুকূল প্রাকৃতিক পরিবেশের ওপর ভিত্তি করে মঞ্জুআরা ব্যবসায় শুরু করেন।"
        },
        {
          "label": "ঘ",
          "question": "মঞ্জুআরার ব্যবসায়ে প্রযুক্তিগত পরিবেশের উপাদানের গুরুত্ব ব্যাখ্যা করো।",
          "explanation": "প্রতিযোগিতা মোকাবিলায় মঞ্জুআরার ব্যবসায়ে প্রযুক্তিগত পরিবেশের উপাদান গুরুত্বপূর্ণ ভূমিকা পালন করবে বলে আমি মনে করি। বিজ্ঞান ও কারিগরি শিক্ষা, উন্নত প্রযুক্তি প্রভৃতি উপাদান নিয়ে প্রযুক্তিগত পরিবেশ গঠিত হয়। এ ধরনের পরিবেশ ব্যবসায়িক কার্যক্রমকে আধুনিক করে তোলে। এছাড়া দক্ষতার সাথে উন্নতমানের পণ্য বা সেবা দ্রুত উৎপাদন করা যায়। ফলে পরবর্তীতে ব্যবসায় সম্প্রসারণও সহজ হয়। উদ্দীপকে মঞ্জুআরা প্রাকৃতিক পরিবেশের উপাদানের সুবিধা নিয়ে আচারের ব্যবসায় শুরু করেন। তার উৎপাদিত পণ্য বাজারে ব্যাপক পরিচিতি লাভ করে। দেশীয় বাজারে ক্রেতাদের চাহিদা বিবেচনায় নিয়ে তিনি ব্যবসায়ে আধুনিকতা আনার কথা চিন্তা করেন। এজন্য তিনি অনলাইনে পণ্য প্রচারের কথা ভাবছেন। মঞ্জুআরা তার ব্যবসায় অনলাইনে যুক্ত করলে ক্রেতারা তার পণ্য সম্পর্কেসহজেই জানতে পারবে। এছাড়া তিনিও অনলাইনের মাধ্যমে ক্রেতার চাহিদা, পছন্দ-অপছন্দ, রুচি সম্পর্কে জানতে পারবেন। ফলে তিনি ক্রেতার চাহিদা ও পছন্দ অনুসারে পণ্য উৎপাদন করতে পারবেন। এতে তার সময় ও খরচ বাঁচবে সাথে ক্রেতারাও অনেক সহজে ঘরে বসে পণ্য কিনতে পারবে। ফলে তার ক্রেতার সংখ্যা বৃদ্ধি হবে। এক্ষেত্রে তার বিক্রি ও মুনাফা বাড়বে। একইসাথে তিনি প্রতিযোগিতামূলক বাজারে টিকে থাকতে পারবেন। এভাবে ব্যবসায় পরিবেশের প্রযুক্তিগত উপাদান মঞ্জুআরার ব্যবসায়ের উন্নতিতে সহায়ক হবে।"
        }
      ]
    }
  ]
}