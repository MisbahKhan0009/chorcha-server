{
  "title": "দিনাজপুর সরকারি কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. মাহিদুল-বেতের তৈরি আসবাবপত্র তৈরি করে স্থানীয় বাজারে বিক্রয় করেন। তিনি সবসময় উৎকৃষ্ট মানের বেত ব্যবহার করেন বিধায় ভালো পণ্যের বিক্রেতা হিসেবে বাজারে প্রচুর খ্যাতি অর্জন করেন। মূল্য কিছুটা বেশি হলেও তার আসবাবপত্রের চাহিদা বাড়তে থাকে। তিনি উৎপাদন বাড়ানোর জন্য প্রচুর পরিমাণে দক্ষ মিস্ত্রি নিয়োগ করেন ও আধুনিক প্রযুস্তির ব্যবহার শুরু করেন। অল্প দিনেই তার আসবাবপত্রের সুনাম বৃদ্ধি পায়। ক্রমেই তার ব্যবসায়ের পরিধি বৃদ্ধি পেতে থাকে। এতে সার্বিকভাবে দেশের অর্থনীতির ওপর গুরুত্বপূর্ণ অবদান রাখেন বলে তিনি মনে করেন।",
      "tag": "DGC 25",
      "sub_questions": [
        {
          "label": "ক",
          "question": "বাণিজ্য কী?",
          "explanation": "ব্যবসায় বা শিল্পে ব্যবহৃত কাঁচামাল উৎপাদকের কাছে কিংবা উৎপাদিত পণ্য ভোক্তার কাছে পৌঁছানোর কার্যাবলিকে বাণিজ্য বলে।"
        },
        {
          "label": "খ",
          "question": "প্রত্যক্ষ সেবা বলতে কী বোঝায়?",
          "explanation": "মুনাফা অর্জনের উদ্দেশ্যে ভোক্তা বা গ্রাহকদের সরাসরি কোনো সেবা দেওয়াকে প্রত্যক্ষ সেবা বলে। এক্ষেত্রে সেবাকে কেন্দ্র করেই এর আর্থিক কাজ পরিচালিত হয়। এটি দেখা বা স্পর্শ করা যায় না। কিন্তু মানুষের প্রয়োজন পূরণ করতে পারে। চিকিৎসা, আইন ব্যবসায়, নার্সিং প্রভৃতি এর অন্তর্গত।"
        },
        {
          "label": "গ",
          "question": "উদ্দীপকে প্রথমত প্রতিষ্ঠানটি কোন ধরনের উপযোগ সৃষ্টি করেছে? ব্যাখ্যা করো।",
          "explanation": "উদ্দীপকের প্রতিষ্ঠানটি বেতের আসবাবপত্র তৈরির মাধ্যমে রূপগত উপযোগ সৃষ্টি করেছে। প্রকৃতি প্রদত্ত সম্পদের রূপ পরিবর্তন করে মানুষের ব্যবহার উপযোগী পণ্যে রূপান্তর করা হয়। রূপান্তরের এই প্রক্রিয়া হলো উৎপাদন। এর মাধ্যমে পণ্যের রূপগত উপযোগ সৃষ্টি হয়। সম্পদের রূপগত উপযোগ সৃষ্টি করতে যন্ত্রপাতি ও শ্রমের প্রয়োজন হয়। উদ্দীপকের মি. মাহিদুল বেতের আসবাবপত্র তৈরি করেন। এক্ষেত্রে প্রথমে তিনি ভালোমানের বেত সংগ্রহ করেন। তারপর দক্ষ মিস্ত্রি ও আধুনিক প্রযুক্তির মাধ্যমে বেতকে আসবাবপত্রে রূপান্তর করেন। এক্ষেত্রে বেতের রূপগত পরিবর্তন হয় এবং দ্রব্যের নতুন উপযোগ সৃষ্টি হয়। তাই বলা যায়, বেত থেকে আসবাবপত্র তৈরির মাধ্যমে মি. মাহিদুল রূপগত উপযোগ সৃষ্টি করেন।"
        },
        {
          "label": "ঘ",
          "question": "উদ্দীপকে মি. মাহিদুলের ব্যবসায়টি সর্বিকভাবে দেশের অর্থনীতির ওপর গুরুত্বপূর্ণ অবদান রাখছে- তোমার মতামতের সপক্ষে যুক্তি দাও।",
          "explanation": "মি. মাহিদুলের ব্যবসায়টি সার্বিকভাবে দেশের অর্থনীতির ওপর গুরুত্বপূর্ণ অবদান রাখছে বলে আমি মনে করি। অর্থনৈতিক উন্নয়নে ব্যবসায়ের বিকল্প নেই। এর মাধ্যমে সম্পদের সর্বোচ্চ ব্যবহার নিশ্চিত হয়। তাছাড়া কর্মসংস্থান ও দক্ষ জনসম্পদ তৈরি, জাতীয় উৎপাদন বৃদ্ধি প্রভৃতি উপায়ে এটি দেশের অর্থনৈতিক উন্নয়ন সাধন করে। উদ্দীপকের মি. মাহিদুল বেতের আসবাবপত্র তৈরি করে স্থানীয় বাজারে বিক্রি করেন। তার তৈরি আসবাবপত্রের মান ভালো হওয়ায় বাজারে ব্যাপক চাহিদা রয়েছে। তাই উৎপাদন বাড়ানোর লক্ষ্যে প্রতিষ্ঠানটিতে তিনি অনেক দক্ষ জনবল নিয়োগ করেন। তাছাড়া আসবাবপত্র উৎপাদনে তিনি আধুনিক প্রযুক্তি ব্যবহার করেন। তিনি মনে করেন, তার ব্যবসায়টি সার্বিকভাবে দেশের অর্থনীতিতে অবদান রাখে। এক্ষেত্রে মি. মাহিদুলের ব্যবসায়টির দ্বারা প্রাকৃতিক সম্পদ বেতের সঠিক ব্যবহার হচ্ছে। তার প্রতিষ্ঠানটিতে অনেক জনবল নিয়োগের মাধ্যমে তিনি বেকার লোকদের কর্মসংস্থানের ব্যবস্থা করেছেন। আবার উন্নত যন্ত্রপাতি ব্যবহারের মাধ্যমে মানসম্মত আসবাবপত্র তৈরি করেন। এটি জাতীয় উৎপাদন বৃদ্ধিতে ভূমিকা রাখছে। এছাড়া তার অর্জিত আয় থেকে কর প্রদানের ফলে সরকারের রাজস্ব বৃদ্ধি পাচ্ছে। এসব বিবেচনায় বলা যায়, মি. মাহিদুলের ব্যবসায়টি সার্বিকভাবে দেশের অর্থনীতিতে গুরুত্বপূর্ণ অবদান রাখছে।"
        }
      ]
    },
    {
      "number": "2",
      "uddipok": "নওগাঁর মি. খাদিমুল একজন চালের আড়তদার। তিনি ধান থেকে চাল উৎপন্ন করে ঢাকার বিভিন্ন বাজারে বিক্রয় করে থাকেন। বিক্রয়ের বাজার হিসেবে তিনি ঢাকা-শহরকে বেছে নিয়েছেন। তুলনামূলক বেশি চালের চাহিদা থাকায় তিনি একটি স্বয়ংক্রিয় মেশিন স্থাপন করলেন। বর্তমানে তিনি কম সময়ে বেশি চাল উৎপন্ন করেন এবং বিক্রয় করে বেশি মুনাফা অর্জন করেন।",
      "tag": "DGC 25",
      "sub_questions": [
        {
          "label": "ক",
          "question": "সাংস্কৃতিক পরিবেশ কী?",
          "explanation": "কোনো এলাকার মানুষের মাঝে দীর্ঘদিনে গড়ে ওঠা ধ্যান-ধারণা, দৃষ্টিভঙ্গি, বিশ্বাস, মূল্যবোধ, আচার-আচরণ, রীতি ও প্রথা প্রভৃতির সমন্বয়ে যে পরিবেশ গড়ে ওঠে, তাকে সাংস্কৃতিক পরিবেশ বলে।"
        },
        {
          "label": "খ",
          "question": "ব্যষ্টিক পরিবেশ বলতে কী বোঝায়?",
          "explanation": "ব্যবসায় প্রতিষ্ঠানের অভ্যন্তরে বিরাজমান যেসব উপাদান উক্ত ব্যবসায়ে প্রত্যক্ষভাবে প্রভাব বিস্তার করে, সেগুলোর সমন্বয়ে গঠিত হয় ব্যবসায়ের ব্যষ্টিক পরিবেশ। ব্যবসায়ের সাফল্য অর্জনে এ পরিবেশ খুবই গুরুত্বপূর্ণ। এ পরিবেশের উপাদানসমূহ সাধারণত প্রতিষ্ঠানের সরাসরি নিয়ন্ত্রণে থাকে। মালিক, পরিচালনাপর্ষদ, শ্রমিক-কর্মী, সংস্কৃতি প্রভৃতি এই পরিবেশের উপাদান।"
        },
        {
          "label": "গ",
          "question": "উদ্দীপকে মি. খাদিমুল বর্তমানে কোন পরিবেশের ওপর ভিত্তি করে চালের ব্যবসায়টি পরিচালনা করছেন? ব্যাখ্যা করো।",
          "explanation": "নিম্নের অনুরূপঃ জনাব কায়সার প্রাকৃতিক পরিবেশের ওপর ভিত্তি করে ব্যবসায় করেছেন। জলবায়ু ভূ-প্রকৃতি, নদ-নদী, আয়তন প্রভৃতি প্রাকৃতিক পরিবেশের উপাদান। এসব উপাদানের ওপর ভিত্তি করে মানুষের জীবিকার পরিবর্তন হয়। অনুকূল প্রাকৃতিক পরিবেশের কারণে ব্যবসায়ের দ্রুত সফলতা আসে। উদ্দীপকে জনাব কায়সার একটি কুটির শিল্প স্থাপন করেন। তার শিল্পে হাতপাখা, টুপি, পাটি, শীতলপাটি প্রভৃতি উৎপাদন করা হয়। উৎপাদিত এসব পণ্যের কাঁচামাল হিসেবে তিনি বাঁশ, খেজুর ও তাল গাছ ব্যবহার করে থাকেন। এসব কাঁচামাল তার এলাকায় যথেষ্ট পরিমাণে আছে। ফলে তিনি খুব সহজেই তার শিল্পে উৎপাদিত পণ্যের কাঁচামাল সংগ্রহ করতে পারেন। আবার এসব কাঁচামাল প্রাকৃতিকভাবেই উৎপন্ন হয়। যা প্রাকৃতিক পরিবেশের উপাদানের অন্তর্ভুক্ত। তাই বলা যায়, জনাব কায়সার প্রাকৃতিক পরিবেশের ওপর ভিত্তি করে ব্যবসায় করেছেন।"
        },
        {
          "label": "ঘ",
          "question": "\"উদ্দীপকে মি. খাদিমুল তার প্রতিষ্ঠানে স্বয়ংক্রিয় মেশিন স্থাপনের ক্ষেত্রে সঠিক সিদ্ধান্ত নিয়েছেন\"- এ বক্তব্যের যথার্থতা মূল্যায়ন করো।",
          "explanation": "'মি. খাদিমুল তার প্রতিষ্ঠানে স্বয়ংক্রিয় মেশিন স্থাপনের ক্ষেত্রে সঠিক সিদ্ধান্ত নিয়েছেন'- বক্তব্যটি যথার্থ। প্রযুক্তিগত পরিবেশ ব্যবসায়ের ধারা ও গতিকে আধুনিক করে তোলে। ফলে পণ্য উৎপাদন বাড়ে। আবার আধুনিক প্রযুক্তি কম খরচে উন্নতমানের পণ্য তৈরি করে ব্যবসায়কে সহায়তা করে। উদ্দীপকে মি. খাদিমুল একজন আড়তদার। তিনি ধানকে চালে রূপান্তর করে তা ঢাকায় বিক্রি করেন। চালের চাহিদা বেশি থাকায় তিনি একটি স্বয়ংক্রিয় মেশিন স্থাপন করেন। ফলে তিনি কম খরচে বেশি চাল উৎপাদন করতে পারেন। এক্ষেত্রে স্বয়ংক্রিয় মেশিন ব্যবহারের ফলে চালের উৎপাদন বেড়েছে। ফলে মি. খাদিমুল চালের বর্ধিত চাহিদা মেটাতে সক্ষম হন। আবার উক্ত মেশিন ব্যবহারের কারণে তার প্রতিষ্ঠানে লোকবল কম দরকার হয়। এছাড়াও এটি তার ব্যবসায়ের কাঁচামালের অপচয় কমায়। এতে উৎপাদন ব্যয় কমে ও উন্নতমানের চাল উৎপাদন সম্ভব হয়। ফলে চাল বিক্রি করে তিনি বেশি মুনাফা অর্জন করতে পারেন। তাই আমি মনে করি, মি. খাদিমুল তার প্রতিষ্ঠানে স্বয়ংক্রিয় মেশিন স্থাপনের ক্ষেত্রে সঠিক সিদ্ধান্ত নিয়েছেন।"
        }
      ]
    },
    {
      "number": "3",
      "uddipok": "কাদের তার বাবার পরামর্শে আত্মকর্মসংস্থানের উদ্দেশ্যে উপজেলা যুব উন্নয়ন কেন্দ্র হতে মৎস্য চাষের প্রশিক্ষণ নেয়। প্রশিক্ষণ শেষে ব্যক্তিগতভাবে সংগৃহীত কিছু টাকা দিয়ে বাবার পুকুরে মৎস্য চাষ শুরু করেন। তিনি তার অর্জিত জ্ঞান, মেধা, দক্ষতা ও নৈপুণ্যের প্রয়োগ করে ব্যবসায়টি সাফল্যের সাথে পরিচালনা করে আসছেন। তিনি নিজে স্বাবলম্বী হয়ে স্থানীয় কিছু যুবককে এই ব্যবসায়ে আত্মনিয়োগে উৎসাহিত করে বেকার সমস্যা সমাধানে অবদান রাখছেন।",
      "tag": "DGC 25",
      "sub_questions": [
        {
          "label": "ক",
          "question": "ব্যবসায় কাকে বলে?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "একমালিকানা ব্যবসায় সবচেয়ে জনপ্রিয় কেন?",
          "explanation": "একক ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়ই হলো একমালিকানা ব্যবসায়। এ ব্যবসায়ে কোনো আইনগত ঝামেলা নেই। স্বল্প পুঁজি নিয়ে যে কেউ এ ব্যবসায় গঠন করতে পারেন। এক্ষেত্রে নিজের সৃজনশীলতার বিকাশ ঘটে। এ ব্যবসায়ে সাফল্য অর্জনের সুযোগও বেশি। এসব কারণে একমালিকানা ব্যবসায় জনপ্রিয়।"
        },
        {
          "label": "গ",
          "question": "উদ্দীপকে বর্ণিত কাদেরের ব্যবসায়টি কোন ধরনের? ব্যাখ্যা করো।",
          "explanation": "উদ্দীপকে বর্ণিত কাদেরের ব্যবসায়টি একটি একমালিকানা ব্যবসায়। এ ধরনের ব্যবসায় একজন ব্যক্তির মালিকানায় গঠিত, পরিচালিত ও নিয়ন্ত্রিত হয়। এক্ষেত্রে মালিক তার ব্যক্তিগত মেধা, দক্ষতা ও নৈপুণ্যের ভিত্তিতে এটি পরিচালনা করেন। এছাড়া এ ধরনের ব্যবসায় সাধারণত ছোট পরিসরে করা হয় ও স্বল্প মূলধন প্রয়োজন হয়। উদ্দীপকে কাদের তার বাবার পরামর্শে উপজেলা যুব উন্নয়ন কেন্দ্র থেকে মাছ চাষের ওপর প্রশিক্ষণ নেন। তারপর তিনি ব‍্যক্তিগত উদ্যোগে তার বাবার পুকুরে মাছ চাষ শুরু করেন। এক্ষেত্রে তার স্বল্প মূলধনের প্রয়োজন হয়। তিনি তার ব্যক্তিগত মেধা, দক্ষতা ও নৈপুণ্যের মাধ্যমে একাই ব্যবসায়টি পরিচালনা করেন। এছাড়া ব্যবসায়ের লাভ ও লোকসান তিনি একাই ভোগ করেন। আবার তার ব্যবসায়টির পরিসরও ছোট। এসব বৈশিষ্ট্যের সাথে একমালিকানা ব্যবসায়ের মিল আছে। তাই বলা যায়, উদ্দীপকে বর্ণিত কাদেরের ব্যবসায়টি একটি একমালিকানা ব্যবসায়।"
        },
        {
          "label": "ঘ",
          "question": "মি. কাদের কীভাবে বেকার সমস্যার সমাধানে অবদান রাখেন? তোমার উত্তরের সপক্ষে যুক্তি দাও।",
          "explanation": "কর্মসংস্থান তৈরি ও ব্যবসায় স্থাপনে উদ্বুদ্ধ করার মাধ্যমে মি. কাদের বেকার সমস্যার সমাধানে অবদান রাখেন। স্বল্প মূলধন বিনিয়োগের মাধ্যমে একমালিকানা ব্যবসায় সহজেই গঠন করা সম্ভব। ফলে এর মাধ্যমে যে কেউই তার বেকারত্ব দূর করতে পারবে। আবার এ ধরনের ব্যবসায়ের পরিসর বৃদ্ধির মাধ্যমে বেকারদের কর্মসংস্থান সৃষ্টি হয়। উদ্দীপকে মি. কাদের যুব উন্নয়ন কেন্দ্র থেকে প্রশিক্ষণ নিয়ে মাছ চাষ শুরু করেন। তিনি এই ব্যবসায়ের মাধ্যমে নিজের কর্মসংস্থান করতে পেরেছেন। দক্ষভাবে ব্যবসায়টি পরিচালনা করে তিনি মুনাফা অর্জন করছেন। এছাড়া তিনি স্থানীয় যুবকদের ব্যবসায় স্থাপনে উৎসাহিত করছেন। মি. কাদের প্রথমেই মাছ চাষের মাধ্যমে নিজের বেকারত্ব দূর করেছেন। ভবিষ্যতে মি. কাদেরের ব্যবসায়টি সম্প্রসারিত হবে। এক্ষেত্রে তার ব্যবসায় পরিচালনার জন্য কর্মচারী দরকার হবে। আবার তিনি স্থানীয় যুবকদের ব্যবসায়ের বিভিন্ন পরামর্শ ও নির্দেশনা দেন। ফলে তারা ব্যবসায় স্থাপনে আগ্রহী হয়। এতে তাদের বেকারত্ব দূর হয়। এর মাধ্যমে বহু বেকার মানুষের কর্মসংস্থানও তৈরি হবে। ফলে দেশে বেকারত্ব কমবে। তাই বলা যায়, কর্মসংস্থান তৈরি ও ব্যবসায় স্থাপনে উদ্বুদ্ধ করার মাধ্যমে মি. কাদের বেকার সমস্যার সমাধানে ভূমিকা রাখেন।"
        }
      ]
    },
    {
      "number": "4",
      "uddipok": "রুমি ও রুবি একটি ব্যবসায় প্রতিষ্ঠান পরিচালনা করেন। তারা দুজনই সাবালিকা, সুস্থ্য মস্তিষ্কসম্পন্ন ও বাংলাদেশি নাগরিক। তাদের মধ্যে কোনো লিখিত চুক্তি ছিল না। তারা ব্যবসায় পরিচালনার ক্ষেত্রে একই সাথে কিছু সুবিধা ও অসুবিধার সম্মুখীন হচ্ছিলেন। মাঝে মাঝে ছোটখাটো ভুল বোঝাবুঝির সৃষ্টি হয়। তাই তারা চুক্তি লিখিত করার সিদ্ধান্ত নিল।",
      "tag": "DGC 25",
      "sub_questions": [
        {
          "label": "ক",
          "question": "ঘুমন্ত অংশীদার কে?",
          "explanation": "যে অংশীদার ব্যবসায়ে মূলধন সরবরাহ করে এবং লাভ-লোকসান বহন করে, কিন্তু অধিকার থাকা সত্ত্বেও ব্যবসায় পরিচালনায় সক্রিয়ভাবে অংশ নেন না, তাকে ঘুমন্ত অংশীদার বলে।"
        },
        {
          "label": "খ",
          "question": "নাবালক কি অংশীদার হতে পারে? ব্যাখ্যা করো।",
          "explanation": "আইন অনুযায়ী নাবালক অংশীদার হিসেবে বিবেচিত হতে পারে না। নাবালক চুক্তি সম্পাদনে যোগ্য নয়। এ কারণে ব্যবসায়ের অংশীদার হতে পারে না। কিন্তু কোনো অংশীদার মারা গেলে তার নাবালক সন্তানকে বিশেষ সুবিধা দেওয়া জন্য সব অংশীদারের সম্মতিতে ব্যবসায়ে সংযুক্ত করা যেতে পারে।"
        },
        {
          "label": "গ",
          "question": "উদ্দীপকে চুক্তি লিখিত করার সিদ্ধান্ত কি বাস্তবসম্মত? ব্যাখ্যা করো।",
          "explanation": "উদ্দীপকে রুমি ও রুবির লিখিত চুক্তি করার সিদ্ধান্তটি বাস্তবসম্মত। অংশীদারি ব্যবসায়ের চুক্তি লিখিত, মৌখিক কিংবা নিবন্ধিত হতে পারে। কিন্তু তা লিখিত হওয়া উত্তম। কারণ লিখিত চুক্তি প্রামাণ্য দলিল হিসেবে বিবেচিত হয়। ফলে ব্যবসায় পরিচালনায় অংশীদারদের মধ্যে ভুল বোঝাবুঝি কম হয়। উদ্দীপকের রুমি ও রুবি একটি অংশীদারি ব্যবসায় পরিচালনা করেন। কিন্তু তাদের মধ্যে কোনো লিখিত চুক্তি ছিল না। এজন্য ব্যবসায় পরিচালনায় তারা কিছু অসুবিধার সম্মুখীন হন। এছাড়া মাঝে মধ্যেই তাদের মধ্যে বিভিন্ন ভুল বোঝাবুঝির সৃষ্টি হয়। এ কারণে তারা লিখিত চুক্তি করার সিদ্ধান্ত নেন। এতে চুক্তি দলিল হিসেবে থাকবে বলে ভবিষ্যতে তাদের মধ্যে দায়-দায়িত্ব নিয়ে ভুল বোঝাবুঝির সৃষ্টি হবে না। আবার ব্যবসায় পরিচালনায় কোনো সমস্যা দেখা দিলে তারা চুক্তির মাধ্যমে তা মেটাতে পারবেন। সুতরাং, রুমি ও রুবির মধ্যকার চুক্তিটি লিখিত করার সিদ্ধান্ত বাস্তবসম্মত হয়েছে।"
        },
        {
          "label": "ঘ",
          "question": "উদ্দীপকের ব্যবসায়টি পরিচালনায় মাঝে মাঝেই অসুবিধার সম্মুখীন হওয়ার কারণ কী? মতামত দাও।",
          "explanation": "উদ্দীপকে ব্যবসায়টি মৌখিক চুক্তির ভিত্তিতে গঠন করার কারণে পরিচালনায় মাঝে মাঝে অসুবিধার সম্মুখীন হচ্ছে। চুক্তি হচ্ছে অংশীদারি ব্যবসায়ের মূলভিত্তি। এটি লিখিত, মৌখিক কিংবা লিখিত ও নিবন্ধিত হতে পারে। এক্ষেত্রে মৌখিক চুক্তির কোনো প্রমাণ থাকে না। ফলে ব্যবসায় পরিচালনায় বিভিন্ন অসুবিধা সৃষ্টি হয়। উদ্দীপকের রুমি ও রুবি একটি অংশীদারি ব্যবসায়ের অংশীদার। তারা মৌখিক চুক্তির মাধ্যমে ব্যবসায়টি পরিচালনা করেন। ফলে তারা ব্যবসায় পরিচালনার কিছু সমস্যার সম্মুখীন হন। মাঝে মধ্যেই তাদের মধ্যে বিভিন্ন বিষয় নিয়ে ভুল বোঝাবুঝির সৃষ্টি হয়। এক্ষেত্রে রুমি ও রুবির ব্যবসায়ের চুক্তির কোনো প্রামাণ্য দলিল নেই। ফলে তাদের চুক্তির শর্তাবলি ভুলে যাওয়ার আশঙ্কা থাকে। এক্ষেত্রে ব্যবসায়টি পরিচালনায় নিয়ম-কানুন কোথাও উল্লেখ নেই। এতে তারা ব্যবসায়িক কার্যক্রম পরিচালনায় বিভিন্ন অসুবিধার সম্মুখীন হন। আবার তাদের মধ্যে কোনো কিছু নিয়ে বিবাদ দেখা দিলেও মৌখিক চুক্তি তা সমাধান করতে পারে না। কিন্তু চুক্তিটি লিখিত হলে, চুক্তির শর্তসমূহের প্রমাণ থাকতো। ফলে রুমি ও বুবি চুক্তিতে উল্লিখিত কোনো শর্ত অস্বীকার করতে পারতো না। তাই বলা যায়, রুমি ও রুবি মৌখিক চুক্তির ভিত্তিতে ব্যবসায় গঠন করার কারণেই মাঝে মধ্যে ব্যবসায়টি পরিচালনায় অসুবিধার সম্মুখীন হন।"
        }
      ]
    },
    {
      "number": "5",
      "uddipok": "মি. মাহবুব ও কয়েকজন বন্ধু মিলে একটি আইনবলে একটি পোশাক তৈরির কারখানা স্থাপন করেন। উন্নত ও আদর্শমানের পোশাক তৈরির জন্য তাদের প্রতিষ্ঠানটির সুনাম দ্রুত দেশব্যাপী ছড়িয়ে পড়ে। প্রতিষ্ঠানটির মালিকের সংখ্যা বৃদ্ধির সাথে সাথে এটি উৎপাদন ও বিপণনে প্রসার লাভ করে। মি. মাহবুব ও তার বন্ধুরা প্রতিষ্ঠানে নেই কিন্তু প্রতিষ্ঠানটি এখনো চলমান।",
      "tag": "DGC 25",
      "sub_questions": [
        {
          "label": "ক",
          "question": "কার্যারম্ভের অনুমতিপত্র কী?",
          "explanation": "পাবলিক লিমিটেড কোম্পানির ব্যবসায়িক কাজ শুরুর জন্য উদ্যোক্তারা নিবন্ধকের কাছ থেকে যে অনুমতি রা ছাড়পত্র লাভ করে থাকে, তাকে কার্যারম্ভের অনুমতিপত্র বলে।"
        },
        {
          "label": "খ",
          "question": "পরিমেল নিয়মাবলি বলতে কী বোঝায়?",
          "explanation": "কোম্পানি সংগঠনের অভ্যন্তরীণ কাজ পরিচালনার সব নিয়ম বিস্তারিতভাবে যে দলিলে উল্লেখ থাকে, তাকে পরিমেল নিয়মাবলি বলে। এতে কোম্পানির পরিচালনা সংক্রান্ত বিষয়ের উল্লেখ থাকে। অর্থাৎ, এতে কোম্পানির দৈনন্দিন কাজ পরিচালনার পদ্ধতি বা নিয়ম-নীতির কথা বলা থাকে। এটি অনুসরণ করে কোম্পানি কাজ পরিচালনা করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানের সেবার ধরন কেমন? ব্যাখ্যা করো।",
          "explanation": "উদ্দীপকে উল্লিখিত পোশাক তৈরির কারখানাটি একটি কোম্পানি সংগঠন। কোম্পানি হচ্ছে একটি আইনসৃষ্ট সংগঠন। এটি ১৯৯৪ সালের কোম্পানি আইনের মাধ্যমে গঠিত হয়। শেয়ার কেনার মাধ্যমে এর সদস্য হওয়া যায়। এছাড়া এটি চিরন্তন অস্তিত্বও কৃত্রিম ব্যক্তিসত্তাসম্পন্ন সংগঠন। উদ্দীপকে মি. মাহবুব ও তার কয়েকজন বন্ধু মিলে একটি পোশাক কারখানা স্থাপন করেন। তাদের প্রতিষ্ঠানটি ১৯৯৪ সালের কোম্পানি আইনের মাধ্যমে, গঠিত হয়। যার কারণে এটি কৃত্রিম ও স্বতন্ত্র ব্যক্তিসত্তার মর্যাদা ভোগ করে। মি. মাহবুব ও তার বন্ধুরা শেয়ার বিক্রি করে প্রতিষ্ঠানটি থেকে চলে গেলেও এটি বিলুপ্ত হয়নি। অর্থাৎ, এটি একটি চিরন্তন অস্তিত্বের অধিকারী প্রতিষ্ঠান। এছাড়া শেয়ার কেনার মাধ্যমে উক্ত প্রতিষ্ঠানটির মালিক হওয়া যায়। এসব বৈশিষ্ট্য কোম্পানি সংগঠনের সাথে মিলে যায়। তাই বলা যায়, উদ্দীপকে উল্লিখিত প্রতিষ্ঠানটি এটি কোম্পানি সংগঠন।"
        },
        {
          "label": "ঘ",
          "question": "মি. মাহবুব ও তার বন্ধুরা না থাকলেও প্রতিষ্ঠানটি কীসের বলে এখনো চলমান? তোমার উত্তরের সপক্ষে যুক্তি দাও।",
          "explanation": "মি. মাহবুব ও তার বন্ধুরা না থাকলেও চিরন্তন অস্তিত্বের বলে উদ্দীপকের কোম্পানি প্রতিষ্ঠানটি এখনো চলমান। এ ধরনের প্রতিষ্ঠান আইনের মাধ্যমে গঠিত ও বিলুপ্ত হয়। ফলে এর শেয়ারমালিক কিংবা সদস্যদের অস্তিত্বের ওপর এটির অস্তিত্ব নির্ভর করে না। এজন্য এর সদস্যদের মৃত্যু, শেয়ার হস্তান্তর কিংবা দেউলিয়াত্বের কারণে এটির বিলুপ্তি হয় না। উদ্দীপকে মি. মাহবুব তার বন্ধুদের নিয়ে একটি কোম্পানি গঠন করে। কোম্পানিটি উন্নতমানের পোশাক তৈরির মাধ্যমে সুনাম অর্জন করে। ফলে এটির শেয়ারমালিকের সংখ্যা বাড়ে। বর্তমানে মি. মাহবুব ও তার বন্ধুরা প্রতিষ্ঠানটিতে না থাকলেও, এটি এখনো চলমান। উদ্দীপকের প্রতিষ্ঠানটি একটি আইনসৃষ্ট প্রতিষ্ঠান। আইনের মাধ্যমেই এটি গঠিত, পরিচালিত ও নিয়ন্ত্রিত হয়। এ কারণে এর অস্তিত্ব চিরন্তন প্রকৃতির। তাছাড়া প্রতিষ্ঠানটির মালিকানা থেকে ব্যবস্থাপনা সম্পূর্ণ আলাদা। তাই যে কেউ যেকোনো সময় এর শেয়ার বিক্রি করতে পারে। আবার নতুন শেয়ার কিনে যে কেউ এর মালিক হতে পারে। এতে প্রতিষ্ঠানটির কার্যক্রমে কোনো ব্যাঘাত ঘটে না। এসব কারণে মি. মাহবুব ও তার বন্ধুরা শেয়ার বিক্রি করে চলে যাওয়া সত্ত্বেও প্রতিষ্ঠানটি এখনো চলমান রয়েছে।"
        }
      ]
    },
    {
      "number": "6",
      "uddipok": "জনাব একরাম একটি ব্যবসায় প্রতিষ্ঠানের শেয়ার ক্রয় করার জন্য প্রতিষ্ঠানটির স্মারকলিপি ও পরিমেল নিয়মাবলির বিভিন্ন ধারা দেখেন। তিনি বুঝতে পারলেন যে, কোম্পানিটির শেয়ার অবাধে হস্তান্তরযোগ্য নয়। মূলধনের প্রয়োজনে এটি সর্বোচ্চ সদস্য সংখ্যা ৫০ জনে উন্নীত করতে পারে। কোম্পানিটি মূলধনের ঘাটতি মেটাতে কোনো প্রকার শেয়ার বা ডিবেঞ্চার বাজারে বিক্রয় করতে পারবে না।",
      "tag": "DGC 25",
      "sub_questions": [
        {
          "label": "ক",
          "question": "শেয়ার কাকে বলে?",
          "explanation": "কোম্পানির অনুমোদিত মোট শেয়ার মূলধনের প্রতিটি সমান ও ক্ষুদ্র অংশের একককে শেয়ার বলে।"
        },
        {
          "label": "খ",
          "question": "স্মারকলিপি বলতে কী বোঝায়?",
          "explanation": "যে দলিলে কোম্পানির মূল বিষয়গুলো সংক্ষেপে লিপিবদ্ধ থাকে, তাকে স্মারকলিপি বলে। এতে কোম্পানির নাম, ঠিকানা, উদ্দেশ্য, মূলধন, দায় ও সম্মতির বিষয় দেওয়া থাকে। এছাড়া এটি কোম্পানির কাজের ক্ষেত্র ও ক্ষমতার সীমা নির্দেশ করে। এতে অন্তর্ভুক্ত নেই এমন কোনো কাজ কোম্পানি করলে, তা ক্ষমতার বাইরের কাজ হিসেবে বিবেচনা করা হয়। একে কোম্পানির মূল সনদও বলা হয়।"
        },
        {
          "label": "গ",
          "question": "উদ্দীপকে উল্লিখিত কোম্পানির নিবন্ধনের জন্য আবেদনপত্রের সাথে কী ধরনের দলিলপত্র সংযুক্ত করতে হয়? ব্যাখ্যা করো।",
          "explanation": "উদ্দীপকে উল্লিখিত কোম্পানির নিবন্ধনের জন্য আবেদনপত্রের সাথে স্মারকলিপি, পরিমেল নিয়মাবলিসহ বিভিন্ন দলিলপত্র সংযুক্ত করতে হয়। কোম্পানি গঠনের তৃতীয় পর্যায়ে নিবন্ধনের জন্য আবেদন করতে হয়। এক্ষেত্রে আবেদনপত্রের সাথে বিভিন্ন দলিলপত্র সংযুক্ত করে নির্ধারিত ফি জমা দিয়ে নিবন্ধক বরাবর আবেদন করা হয়। নিবন্ধক নির্ধারিত ফি ও কাগজপত্র পেয়ে সন্তুষ্ট হলে কোম্পানির নিবন্ধন সম্পন্ন করেন। উদ্দীপকের জনাব একরাম একটি ব্যবসায় প্রতিষ্ঠানের শেয়ার কিনতে চান। এজন্য তিনি উক্ত প্রতিষ্ঠানের পরিমেল নিয়মাবলি ও স্মারকলিপির বিভিন্ন ধারা দেখেন। উক্ত প্রতিষ্ঠানটি একটি কোম্পানি সংগঠন। তাই এটি, গঠনে নিবন্ধক বরাবর আবেদন করতে হয়। এক্ষেত্রে আবেদনপত্রের সাথে কোম্পানির পরিমেল নিয়মাবলির তিন কপি ও স্মারকলিপির তিন কপি জমা দিতে হয়। এসবের সাথে উদ্যোক্তা পরিচালকদের নাম, ঠিকানা ও পেশা এবং দায়িত্ব পালনের সম্মতিপত্র যুক্ত করতে হয়। এছাড়া তাদের যোগ্যতাসূচক শেয়ার ক্রয়ের সম্মতিপত্রও সংযুক্ত করতে হয়। পাশাপাশি উক্ত দলিলাদির সাথে হাইকোর্টের আইনজীবী বা সংঘবিধিতে উল্লিখিত কোনো সচিব বা পরিচালকের প্রদত্ত যথার্থতার ঘোষণাপত্র জমা দিতে হয়। নিবন্ধক আবেদনপত্রের সাথে উপরোক্ত দলিলপত্র ও ফি পেয়ে সন্তুষ্ট হলে, নিবন্ধন বইতে কোম্পানির নাম তালিকাভুক্ত করেন।"
        },
        {
          "label": "ঘ",
          "question": "উদ্দীপকে উল্লিখিত কোম্পানির নানাবিধ সীমাবদ্ধতা থাকার পরেও এ ধরনের প্রতিষ্ঠান বিদ্যমান থাকার কারণ উল্লেখপূর্বক তোমার যুক্তি দাও।",
          "explanation": "উদ্দীপকে উল্লিখিত প্রাইভেট লিমিটেড কোম্পানির নানাবিধ সীমাবদ্ধতা থাকার পরও, চিরন্তন অস্তিত্ব, কৃত্রিম ব্যক্তিসত্তা, সীমাবদ্ধ দায় প্রভৃতি সুবিধার কারণে এটি এখনো বিদ্যমান। কোম্পানি হলো আইনসৃষ্ট কৃত্রিম ব্যক্তিসত্তা বিশিষ্ট ব্যবসায় সংগঠন। চিরন্তন অস্তিত্বের কারণে এটি সহজেই বিলুপ্ত হয় না। আবার মালিকদের দায় সীমাবদ্ধ থাকায় এটি খুবই জনপ্রিয়।' উদ্দীপকে জনাব একরাম একটি প্রতিষ্ঠানের শেয়ার ক্রয় করতে গিয়ে দেখেন এটির শেয়ার অবাধে' হস্তান্তরযোগ্য নয়। আবার এর সদস্য সংখ্যা ৫০ এর অধিক হতে পারে না। মূলধনের ঘাটতি মেটাতে এটি বাজারে শেয়ার বা ডিবেঞ্চার বিক্রি করতে পারে না। মূলত প্রতিষ্ঠানটি প্রাইভেট লিমিটেড কোম্পানি হওয়ায় এমন সীমাবদ্ধতা দেখা দেয়। এসব সীমাবদ্ধতা থাকার পরও এর জনপ্রিয়তা রয়েছে। কারণ এটি একটি কৃত্রিম ব্যক্তিসত্তা বিশিষ্ট প্রতিষ্ঠান। ফলে এটি নিজ নামে বিভিন্ন চুক্তি, লেনদেন ও তৃতীয় পক্ষের বিরুদ্ধে মামলা করতে পারে। আবার এটি চিরন্তন অস্তিত্ববিশিষ্ট হওয়ায় কোনো শেয়ারহোল্ডারের দেউলিয়াত্ব, মৃত্যু বা শেয়ার হস্তান্তরের কারণে এর বিলুপ্তি হয় না। ফলে দীর্ঘ সময় এটি টিকে থাকে। এছাড়া শেয়ারমালিকদের দায় সীমিত হওয়ায়, এটি একটি নির্ভরযোগ্য বিনিয়োগ ক্ষেত্র। এসব সুবিধার কারণেই বিভিন্ন প্রতিবন্ধকতা থাকা সত্ত্বেও প্রাইভেট লিমিটেড কোম্পানি এখনো টিকে আছে বলে আমি মনে করি।"
        }
      ]
    },
    {
      "number": "7",
      "uddipok": "কোমরপুরের ৪০ জন মৎস্য ব্যবসায়ী একত্রিত হয়ে একতা, সহযোগিতা ও সাম্যের ভিত্তিতে একটি সংগঠন গড়ে তোলেন। তারা উৎপাদিত মাছ এককভাবে বিক্রয় করার পরিবর্তে উক্ত সংগঠনের মাধ্যমে বিক্রয় করেন। এতে তারা পূর্বের তুলনায় বেশ লাভবান হন। এখন তারা অর্থনৈতিকভাবে বেশ স্বাবলম্বী হলেও সংগঠনটির বিকাশে নানাবিধ সমস্যা লক্ষ্য করা যাচ্ছে।",
      "tag": "DGC 25",
      "sub_questions": [
        {
          "label": "ক",
          "question": "পৃথক সত্তা কী?",
          "explanation": "যে সভা বা অস্তিত্বের কারণে কোনো প্রতিষ্ঠানে আইনগত মর্যাদা ও অধিকার লাভ করে এবং স্বাধীনভাবে নিজ নামে পরিচিত ও পরিচালিত হয়, তাকে পৃথক সত্তা বলে।"
        },
        {
          "label": "খ",
          "question": "কেন্দ্রীয় সমবায় সমিতি বলতে কী বোঝায়?",
          "explanation": "ন্যূনতম ১০টি প্রাথমিক সমবায় সমিতির সমন্বয়ে গঠিত উচ্চ পর্যায়ের সমবায় প্রতিষ্ঠানকে কেন্দ্রীয় সমবায় সমিতি বলে। এ সমিতিতে কোনো ব্যক্তি সদস্য হতে পারেন না। কেন্দ্রীয় সমবায়, সদস্য সমবায়গুলোর কাজ সুষ্ঠুভাবে পরিচালনায় সহায়তা করে। এ ধরনের সমিতি কোনো থানা, এলাকা বা অঞ্চলে অবস্থিত প্রাথমিক সমিতিসমূহের কেন্দ্রীয় সংস্থা হিসেবে কাজ করে।"
        },
        {
          "label": "গ",
          "question": "উদ্দীপকের সংগঠনের মাধ্যমে মৎস্যচাষিরা কীভাবে লাভবান হতে পারেন? ব্যাখ্যা করো।",
          "explanation": "উৎপাদক সমবায় সংগঠনের মাধ্যমে বৃহদায়তন উৎপাদন ও বিপণন সুবিধা পেয়ে উদ্দীপকের মৎস্যচাষিরা লাভবান হতে পারেন। সমশ্রেণির উৎপাদকরা মিলে এ ধরনের সমিতি গঠন করেন। এর মাধ্যমে তারা যৌথভাবে কাঁচামাল সংগ্রহ ও পণ্য উৎপাদন করে বৃহদায়তন উৎপাদন সুবিধা পায়। আবার মধ্যস্থব্যবসায়ী ছাড়াই উৎপাদিত পণ্য ন্যায্যমূল্যে বিক্রির মাধ্যমে এ সমিতির সদস্যরা লাভবান হন। উদ্দীপকে কোমরপুরের ৪০ জন মৎস্য ব্যবসায়ী মিলে একতা, সহযোগিতা ও সাম্যের ভিত্তিতে একটি সংগঠন গড়ে তোলেন। মৎস্য ব্যবসায়ীদের এই সংগঠনটি একটি উৎপাদক সমবায় সমিতি। সংগঠনটির মাধ্যমে তারা একত্রে অনেক পোনা ন্যায্যদামে কিনতে পারে। এতে তারা বৃহৎ আকারে উৎপাদন করতে সক্ষম হবে। আবার এটির মাধ্যমে তারা উৎপাদিত মাছ মধ্যস্থব্যবসায়ীর সাহায্য ছাড়াই বিক্রি করতে পারে। এতে তারা পণ্যের ন্যায্য দামও পাচ্ছেন। এভাবে উক্ত সমিতির মাধ্যমে মৎস্য চাষিরা বৃহদায়তন উৎপাদন ও বিপণন সুবিধা পেয়ে লাভবান হতে পারবেন।"
        },
        {
          "label": "ঘ",
          "question": "উদ্দীপকের সংগঠনের বিকাশে কী উপায় আছে বলে তুমি মনে করো? তোমার মতের সপক্ষে যুক্তি দাও।",
          "explanation": "সঠিক পরিকল্পনা প্রণয়ন, ব্যবস্থাপনা উন্নয়ন ও প্রশিক্ষণের মাধ্যমে উদ্দীপকের সমিতিটির বিকাশ ঘটানো যাবে বলে আমি মনে করি। অদক্ষ ব্যবস্থাপনা, অবাস্তব পরিকল্পনা, প্রশিক্ষণের অভাব প্রভৃতি এদেশের সমবায়ের মূল সমস্যা। এক্ষেত্রে সঠিক পরিকল্পনা সংগঠনের দিকনির্দেশক হিসেবে কাজ করে। আর প্রশিক্ষিত সদস্য ও দক্ষ ব্যবস্থাপক সফলভাবে সংগঠন পরিচালনায় ভূমিকা রাখে। উদ্দীপকে কোমরপুরের ৪০ জন মৎস্যচাষি মিলে একতা, সহযোগিতা ও সাম্যের ভিত্তিতে একটি সমিতি গঠন করেন। এর মাধ্যমে সমিতির সমস্যরা আর্থিকভাবে লাভবান হন। ফলে তারা এখন অনেক স্বাবলম্বী। কিন্তু আর্থিক সক্ষমতা থাকলেও, সংগঠনটি বিকাশে বিভিন্ন সমস্যা দেখা দেয়। সমিতিটির বিকাশে প্রথমেই সঠিক পরিকল্পনা দরকার। এটি কীভাবে কী করতে হবে সে বিষয়ে দিকনির্দেশনা দিবে। ফলে সঠিক কাজ যথা সময়ে করার মাধ্যমে এটি এর লক্ষ্যে পৌঁছাতে পারবে। এছাড়া সমিতিটির সাথে সংশ্লিষ্ট সদস্যদের প্রশিক্ষণে মাধ্যমে দক্ষতা বাড়াতে হবে। এছাড়া সংগঠনটি পরিচালনার জন্য দক্ষ ব্যবস্থাপক নিয়োগ করতে হবে। দক্ষ জনবল ও ব্যবস্থাপনা সংগঠনের উপায়-উপকরণের সর্বোচ্চ ব্যবহার নিশ্চিত করবে। ফলে সংগঠনটি বিকশিত হবে। এজন্য আমি মনে করি, উদ্দীপকের সমবায় সমিতির বিকাশে দক্ষ ব্যবস্থাপনা, সঠিক পরিকল্পনা ও প্রশিক্ষিত জনবল প্রয়োজন।"
        }
      ]
    },
    {
      "number": "8",
      "uddipok": "জনাব সাব্বির ও আবীর দুজন ব্যবসায় করে জীবিকা নির্বাহ করেন। সাকিার স্বল্প মুনাফায় খুশি হয় এবং ভোক্তাদের অধিকার সম্বন্ধে সচেতন। পক্ষান্তরে আবীর বেশি মুনাফা করার জন্য ভোক্তাদের খারাপ মানের পণ্য দিয়ে বেশি দাম আদায় করেন। উপরন্তু ভোক্তাদের সন্তুষ্টির দিকে সম্পূর্ণ অসচেতন। অসন্তুষ্ট ভোক্তারা মাঝে মাঝেই তার ব্যবসায়ে এসে তীব্র প্রতিবাদ প্রদর্শন করে।",
      "tag": "DGC 25",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কোনো বিষয়ে ভালো-মন্দ সম্পর্কে ব্যস্তির স্থায়ী ধ্যান-ধারণা, বোধ ও বিশ্বাসকে মূল্যবোধ বলে।"
        },
        {
          "label": "খ",
          "question": "ব্যবসায়ের সামাজিক দায়বদ্ধতা বলতে কী বোঝায়?",
          "explanation": "সমাজ সংশ্লিষ্ট পক্ষসমূহের প্রতি ব্যবসায়ের কর্তব্য পালনের দায়ই হলো ব্যবসায়ের সামাজিক দায়বদ্ধতা। উৎপাদক, সরবরাহকারী, ক্রেতা, ভোক্তা, সরকার, মধ্যস্থব্যবসায়ী প্রভৃতি পক্ষের সমষ্টিই হলো সমাজ। ব্যবসায়কে সমাজের এসব পক্ষের প্রতি দায়িত্ব পালন করতে হয়। সমাজের প্রতি দায়িত্ব পালনের মাধ্যমেই ব্যবসায় নিজের কল্যাণ করতে পারে।"
        },
        {
          "label": "গ",
          "question": "উদ্দীপকে জনাব সাব্বিরের ব্যবসায়ের নীতি ক্রেতাবান্ধব হওয়ার কারণ ব্যাখ্যা করো।",
          "explanation": "ক্রেতাদের প্রতি দায়িত্ববান আচরণে জন্য জনাব সাব্বিরের ব্যবসায়ের নীতি ক্রেতাবান্ধব। ক্রেতা বা ভোক্তারা পণ্য কেনার ফলেই ব্যবসায় প্রতিষ্ঠান টিকে থাকে। এজন ভোক্টাদের প্রতিও ব্যবসায়ের কিছু দায়িত্ব রয়েছে। ন্যায্যমূল্যে উন্নতমানের পণ্য সরবরাহ, পণ্য সম্পর্কে সঠিক তথ্য প্রদান, পণ্যের বাজার স্থিতিশীল রাখা প্রভৃতি উক্ত দায়িত্বের অন্তর্ভুক্ত। উদ্দীপকের জনাব সাব্বির একজন ব্যবসায়ী। তিনি ভোক্তাদের অধিকার সমন্ধে সচেতন। তিনি স্বল্প মুনাফাতেই খুশি হন। এজন্য তিনি ন্যায্যমূল্যে উন্নতমানের পণ্য ক্রেতাদের কাছে বিক্রি করেন। তাছাড়া তিনি পণ্যের মূল্য স্থিতিশীল রাখেন। এক্ষেত্রে তিনি ক্রেতা ও ভোক্তাদের প্রতি দায়িত্ব পালন করেছেন। জনাব সাব্বিরের এই নীতি ক্রেতাদের সন্তুষ্ট করছে। তাই বলা যায়, ক্রেতাদের প্রতি দায়িত্ববান আচরণের জন্য জনাব সাব্বিরের ব্যবসায়ের নীতি ক্রেতাবান্ধব।"
        },
        {
          "label": "ঘ",
          "question": "উদ্দীপকে জনাব আবীরের মুনাফা সর্বাধিকরণের নীতি কতখানি যৌক্তিক বলে তুমি মনে করো? তোমার উত্তরের সপক্ষে যুক্তি দাও",
          "explanation": "জনাব আবীরের মুনাফা সর্বাধিকরণের নীতি অযৌক্তিক বলে আমি মনে করি। ক্রেতা বা ভোক্তারা হলেন ব্যবসায়ের প্রাণ। এজন্য মুনাফা অর্জনের পাশাপাশি ব্যবসায়কে ভোক্তা সন্তুষ্টি অর্জন করতে হয়। এটি ব্যবসায়ের দীর্ঘমেয়াদি টিকে থাকতে সাহায্য করে। উদ্দীপকের আবীর একজন ব্যবসায়ী। তিনি ভোক্তাদের অধিকার ও সন্তুষ্টির প্রতি অসচেতন। তিনি বেশি মুনাফা অর্জনের জন্য ভোক্তাদের বেশি দামে খারাপ মানের পণ্য সরবরাহ করেন। ফলে মাঝেমধ্যেই ভোক্তারা তীব্র প্রতিবাদ করে। জনাব আবীরের উল্লিখিত কার্যক্রমের দ্বারা হয়তো স্বল্পমেয়াদে উপকৃত হবেন। কিন্তু তার এই নীতি ভোক্তাদের অধিকার ক্ষুণ্ণ করছে। ফলে তারা জনাব আবীরের ব্যবসায় প্রতিষ্ঠানের প্রতি অসন্তুষ্ট। এক্ষেত্রে একসময় তার দোকানের ক্রেতা সংখ্যা কমে যাবে। এতে তার বিক্রিও কমে যাবে। এভাবে স্বল্পমেয়াদে লাভবান হলেও, উক্ত নীতির কারণে জনাব আবীর দীর্ঘমেয়াদে ক্ষতিগ্রস্ত হবেন। তাই বলা যায়, দীর্ঘমেয়াদি সাফল্য বিবেচনায় জনাব আবীরের মুনাফা সর্বাধিকরণের নীতি অযৌক্তিক।"
        }
      ]
    },
    {
      "number": "9",
      "uddipok": "'লং লাইভ কোম্পানি' একটি চার্জার উৎপাদনকারী ব্যবসায় প্রতিষ্ঠান। ইতোপূর্বে উত্ত প্রতিষ্ঠানটির পণ্য বিপণন সংক্রান্ত কাজগুলি করার জন্য প্রচুর শ্রমিক ও সময় ব্যবহার করতে হতো। তাতে অর্থ ও সময় ব্যবহার হতো অনেক বেশি। প্রতিষ্ঠানটির বিক্রয় ব্যবস্থাপনাকে আরও অনেক গতিশীল করার জন্য লং লাইভ কোম্পানি এর নামে একটি ওয়েবসাইট চালু করা হয়। ফলে সম্ভাব্য ক্রেতারা কোম্পানির ওয়েবসাইট খুলে পণ্যের মান, গুণ ও মূল্য ইত্যাদি ওয়াকিবহাল হয়ে ফরমায়েশ দিতে পারেন। বর্তমানে প্রতিষ্ঠানটি উপলব্ধি করেছে যে, তথ্যপ্রযুক্তি ব্যবহারের ফলে অনেক সময় ও অর্থের সাশ্রয় হয়েছে।",
      "tag": "DGC 25",
      "sub_questions": [
        {
          "label": "ক",
          "question": "তথ্য প্রযুক্তি কী?",
          "explanation": "তথ্য প্রযুক্তি (Information Technology বা IT) হলো তথ্য সংগ্রহ, সংরক্ষণ, প্রক্রিয়াকরণ, আদান-প্রদান ও ব্যবস্থাপনার জন্য ব্যবহৃত প্রযুক্তির সমষ্টি। এটি কম্পিউটার, সফটওয়্যার, নেটওয়ার্ক এবং টেলিযোগাযোগ প্রযুক্তির মাধ্যমে পরিচালিত হয়।"
        },
        {
          "label": "খ",
          "question": "ব্যবসায়ে তথ্য প্রযুক্তির ব্যবহার বলতে কী বোঝায়?",
          "explanation": "ব্যবসায়ে তথ্য প্রযুক্তির ব্যবহার বলতে বোঝায়—ব্যবসার পরিকল্পনা, পরিচালনা, বিপণন, হিসাবরক্ষণ, যোগাযোগ ও সিদ্ধান্ত গ্রহণে কম্পিউটার, সফটওয়্যার, ইন্টারনেট ও অন্যান্য ডিজিটাল প্রযুক্তির কার্যকর প্রয়োগ । ডেটা বিশ্লেষণ সফটওয়্যার ব্যবহার করে বাজার গবেষণা, বিক্রয় প্রবণতা ও গ্রাহক আচরণ বিশ্লেষণ করা যায়। MIS (Management Information System) ও DSS (Decision Support System) ব্যবস্থার মাধ্যমে দ্রুত সিদ্ধান্ত গ্রহণ সম্ভব। Accounting সফটওয়্যার (যেমন: Tally, QuickBooks) ব্যবহার করে আয়-ব্যয়, বাজেট, ট্যাক্স ও রিপোর্ট তৈরি সহজ হয়। ERP (Enterprise Resource Planning) ব্যবস্থায় সব বিভাগ একত্রে কাজ করে।"
        },
        {
          "label": "গ",
          "question": "উদ্দীপকে 'লং লাইভ কোম্পানি' প্রতিষ্ঠানটিতে তথ্য প্রযুক্তি ব্যবহারের প্রভাব ব্যাখ্যা করো।",
          "explanation": "‘লং লাইভ কোম্পানি’ একটি চার্জার উৎপাদনকারী প্রতিষ্ঠান। আগে পণ্য বিক্রির জন্য প্রচুর শ্রমিক ও সময় ব্যবহার করতে হতো, যার ফলে অর্থের খরচও অনেক বেশি হতো এবং বিক্রয় কার্যক্রম ধীরগতিতে সম্পন্ন হতো। কিন্তু ওয়েবসাইট চালু করার পর প্রতিষ্ঠানটি বুঝতে পারে যে তথ্যপ্রযুক্তি ব্যবহারের ফলে ব্যবসার অনেক সুবিধা এসেছে। ক্রেতারা ওয়েবসাইটে গিয়ে পণ্যের মান, বৈশিষ্ট্য ও মূল্য সম্পর্কে সহজেই জানতে পারছে এবং অনলাইনে ফরমায়েশনের মাধ্যমে পণ্য অর্ডার করতে পারছে। ফলে প্রচলিত বিক্রয় প্রক্রিয়ার জন্য যে সময়, শ্রম ও খরচ হতো, তা উল্লেখযোগ্যভাবে হ্রাস পেয়েছে। একই সঙ্গে, ব্যবসার সিদ্ধান্ত গ্রহণ ও বিক্রয় ব্যবস্থাপনায় গতিশীলতা বৃদ্ধি পেয়েছে, কারণ ক্রেতাদের সঙ্গে যোগাযোগ দ্রুত ও সহজ হয়েছে। এতে প্রতিষ্ঠানটি আরও কার্যকরভাবে বাজারে প্রতিযোগিতা করতে সক্ষম হয়েছে এবং গ্রাহক সন্তুষ্টি বৃদ্ধি পেয়েছে।"
        },
        {
          "label": "ঘ",
          "question": "উদ্দীপক অনুযায়ী প্রতিষ্ঠানটিতে তথ্যপ্রযুক্তি ব্যবহারের ফলে অনেক সময় ও শ্রমের সাশ্রয় হয়েছে-কথাটির সঠিক মূল্যায়ন করো।",
          "explanation": "‘লং লাইভ কোম্পানি’ একটি চার্জার উৎপাদনকারী প্রতিষ্ঠান। আগের সময়, পণ্য বিক্রয়ের জন্য প্রচুর শ্রমিক এবং সময় খরচ হতো। প্রতিটি ক্রেতার তথ্য সংগ্রহ, পণ্যের বৈশিষ্ট্য ব্যাখ্যা এবং অর্ডার প্রক্রিয়া হাতে-হাতে করতে হতো, যা শ্রম ও সময়ের ব্যাপক অপচয় ঘটাত। এই কারণে বিক্রয় প্রক্রিয়া ধীর হতো এবং অনেক সম্ভাব্য ক্রেতা হয়তো সময়ের অভাবে কোম্পানির সঙ্গে যোগাযোগ করত না। বর্তমানে, কোম্পানি ওয়েবসাইট চালু করেছে। এর ফলে সম্ভাব্য ক্রেতারা পণ্যের মান, গুণ এবং মূল্য সম্পর্কে স্বয়ংক্রিয়ভাবে তথ্য জানতে পারে এবং অনলাইনে অর্ডার বা ফরমায়েশ করতে পারে। এর মাধ্যমে পূর্বের ম্যানুয়াল পদ্ধতিতে যে অতিরিক্ত শ্রম ও সময় ব্যয় হতো তা অনেকাংশে হ্রাস পেয়েছে। কর্মীরা মূল ব্যবসার অন্যান্য গুরুত্বপূর্ণ কাজে মনোযোগ দিতে পারেন, ফলে উৎপাদনশীলতা বৃদ্ধি পায়। এছাড়া ভ্রমণ, কল সেন্টার ও প্রচারাভিযানের খরচও কমেছে। অতএব, তথ্যপ্রযুক্তি ব্যবহারের কারণে ‘লং লাইভ কোম্পানি’ তার ব্যবসায়িক কার্যক্রমকে আরও গতিশীল, কার্যকর এবং লাভজনক করতে সক্ষম হয়েছে। সময়, শ্রম এবং অর্থের সাশ্রয় হওয়ায় প্রতিষ্ঠানটি সহজে ক্রেতাদের চাহিদা পূরণ করতে পারে এবং বাজারে প্রতিযোগিতায় দৃঢ় অবস্থান ধরে রাখতে পারে।"
        }
      ]
    },
    {
      "number": "10",
      "uddipok": "সজীব একজন উচ্চপদস্থ সরকারি কর্মকর্তা। সম্প্রতি সরকার তাকে একটি ব্যবসায় প্রতিষ্ঠানের পরিচালক পদে নিয়োগ করেছে। প্রতিষ্ঠানটি ঢাকা শহরসহ বাংলাদেশের পরিবহন ক্ষেত্রে গুরুত্বপূর্ণ ভূমিকা পালন করে আসছে। ঢাকা ও গাজীপুরে এর দুটি ওয়ার্কশপ রয়েছে। এটি সারাদেশে যাত্রী ও মালামাল পরিবহনের ক্ষেত্রে অবদান রাখছে।",
      "tag": "DGC 25",
      "sub_questions": [
        {
          "label": "ক",
          "question": "রাষ্ট্রীয় ব্যবসায় কী?",
          "explanation": "রাষ্ট্রীয় ব্যবসায় বলতে এমন ব্যবসাকে বোঝায়, যা রাষ্ট্র কর্তৃক গঠিত, পরিচালিত ও নিয়ন্ত্রিত হয় এবং যার মূল উদ্দেশ্য জনকল্যাণ ও জাতীয় স্বার্থ রক্ষা ।"
        },
        {
          "label": "খ",
          "question": "রাষ্ট্রীয় ব্যবসায় কীভাবে রাষ্ট্রীয় সক্ষমতা বৃদ্ধি করে?",
          "explanation": "রাষ্ট্রীয় ব্যবসা রাষ্ট্রীয় সক্ষমতা বৃদ্ধিতে গুরুত্বপূর্ণ ভূমিকা রাখে, কারণ এটি অর্থনৈতিক, সামাজিক ও কৌশলগত দিক থেকে রাষ্ট্রকে শক্তিশালী করে তোলে। রাষ্ট্রীয় ব্যবসার মাধ্যমে সরকার গুরুত্বপূর্ণ খাত যেমন বিদ্যুৎ, জ্বালানি, ব্যাংকিং, পরিবহন ইত্যাদিতে নিয়ন্ত্রণ বজায় রাখতে পারে। এটি বাজারে মূল্য নিয়ন্ত্রণ ও মুদ্রাস্ফীতি রোধে সহায়ক হয়। রাষ্ট্রীয় প্রতিষ্ঠানগুলো বিপুল সংখ্যক মানুষের কর্মসংস্থানের সুযোগ সৃষ্টি করে, যা বেকারত্ব হ্রাস করে এবং সামাজিক স্থিতি বজায় রাখে। রাষ্ট্রীয় উদ্যোগে বিদ্যুৎ, রেলপথ, টেলিযোগাযোগ, স্বাস্থ্যসেবা ইত্যাদি খাতে বিনিয়োগের মাধ্যমে জাতীয় অবকাঠামো শক্তিশালী হয়।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের? ব্যাখ্যা করো।",
          "explanation": "উদ্দীপকে উল্লেখিত প্রতিষ্ঠানটি সরকার কর্তৃক পরিচালিত এবং নিয়ন্ত্রিত। এর প্রমাণ হলো সম্প্রতি একজন উচ্চপদস্থ সরকারি কর্মকর্তাকে পরিচালক পদে নিয়োগ দেওয়া হয়েছে। এটি স্পষ্টভাবে নির্দেশ করে যে প্রতিষ্ঠানটি প্রাইভেট উদ্যোক্তাদের মালিকানাধীন নয়, বরং রাষ্ট্রীয় মালিকানাধীন। প্রতিষ্ঠানটি ঢাকা ও গাজীপুরে দুটি ওয়ার্কশপ পরিচালনা করছে এবং সারাদেশে যাত্রী ও মালামাল পরিবহনের ক্ষেত্রে গুরুত্বপূর্ণ ভূমিকা পালন করছে। এর মাধ্যমে দেখা যায় যে, প্রতিষ্ঠানটির উদ্দেশ্য শুধু লাভ অর্জন নয়, বরং এটি সার্বজনীন জনসেবা এবং জাতীয় অর্থনৈতিক কার্যক্রমকে সহায়তা করার জন্য কাজ করছে। রাষ্ট্রীয় প্রতিষ্ঠানগুলোর একটি মূল বৈশিষ্ট্য হলো, তারা দেশের জনগণকে সরাসরি সেবা প্রদান করে এবং সামাজিক ও অর্থনৈতিক উন্নয়নে অবদান রাখে। এছাড়া, প্রতিষ্ঠানটি দেশের পরিবহন খাতে গুরুত্বপূর্ণ ভূমিকা পালন করছে, যা জাতীয় অবকাঠামো এবং জনসাধারণের সুবিধা নিশ্চিত করতে রাষ্ট্রীয় হস্তক্ষেপ প্রয়োজনীয়তা নির্দেশ করে। এটি ব্যবসায়িক কার্যক্রম চালাচ্ছে, তবে সেই কার্যক্রমের লক্ষ্য সামাজিক কল্যাণ, নিরাপদ ও কার্যকর পরিবহন ব্যবস্থা স্থাপন এবং জনগণের প্রয়োজন পূরণ। অতএব, সরকার কর্তৃক নিয়োগ, জনসেবামূলক কার্যক্রম, জাতীয় অবদান এবং রাষ্ট্রীয় নিয়ন্ত্রণের কারণে উদ্দীপকে উল্লেখিত প্রতিষ্ঠানটি রাষ্ট্রীয় ব্যবসায়িক প্রতিষ্ঠান হিসেবে শ্রেণীবদ্ধ করা যায়।"
        },
        {
          "label": "ঘ",
          "question": "উদ্দীপকের প্রতিষ্ঠানটি যাত্রী ও পরিবহন সেবার ক্ষেত্রে যে ভূমিকা পালন করে আসছে তার যথাযথ মূল্যায়ন করো।",
          "explanation": "উদ্দীপকে বর্ণিত প্রতিষ্ঠানটি দেশের যাত্রী ও মালামাল পরিবহন ক্ষেত্রে গুরুত্বপূর্ণ অবদান রাখছে। ঢাকা ও গাজীপুরে দুটি ওয়ার্কশপ পরিচালনার মাধ্যমে এটি শুধু রাজধানী অঞ্চলে নয়, সারাদেশে পরিবহন ব্যবস্থার মান ও কার্যকারিতা উন্নয়নে ভূমিকা রাখছে। যাত্রীদের জন্য নিরাপদ, দ্রুত ও সময়মতো পরিবহন নিশ্চিত করা প্রতিষ্ঠানটির মূল লক্ষ্য। ফলে মানুষ সময়মতো তাদের গন্তব্যে পৌঁছাতে পারে, যা দৈনন্দিন জীবনের কার্যক্রমকে সহজ ও গতিশীল করে। মালামাল পরিবহনের ক্ষেত্রে প্রতিষ্ঠানটি ব্যবসা ও বাণিজ্যিক কার্যক্রমকে সমর্থন করছে। এটি দেশের বিভিন্ন অঞ্চলের মধ্যে পণ্য সরবরাহ নিশ্চিত করে, যার ফলে বাজারে চাহিদা মেটানো এবং অর্থনৈতিক লেনদেনের ধারাবাহিকতা বজায় থাকে। এছাড়া, প্রতিষ্ঠানটি যাত্রী ও মালামাল পরিবহনে আধুনিক প্রযুক্তি এবং ওয়ার্কশপের মাধ্যমে যানবাহনের রক্ষণাবেক্ষণ নিশ্চিত করছে। এর ফলে দুর্ঘটনার সম্ভাবনা কমছে, পরিবহনের নিরাপত্তা ও নির্ভরযোগ্যতা বৃদ্ধি পাচ্ছে। সার্বিকভাবে, প্রতিষ্ঠানটি দেশের অবকাঠামোগত উন্নয়ন, অর্থনীতির গতিশীলতা এবং জনসাধারণের জীবনযাত্রার মান উন্নয়নে গুরুত্বপূর্ণ ভূমিকা পালন করছে। এটি শুধু যাত্রীদের সুবিধা নিশ্চিত করছে না, বরং দেশের বাণিজ্যিক কার্যক্রমকে গতিশীল করার মাধ্যমে জাতীয় অর্থনীতির স্থিতিশীলতা ও উন্নয়নে অবদান রাখছে।"
        }
      ]
    },
    {
      "number": "11",
      "uddipok": "জনাব হামিদ কর্মসংস্থান ব্যাংক হতে ঋণ নিয়ে স্বল্প মূলধনে একটি ব্যবসায় শুরু। করলেন। তিনি সততা ও দক্ষ ব্যবস্থাপনা দিয়ে ছোট পরিসরের ব্যবসায় ধীরে ধীরে বড় করেন। তিনি আধুনিক প্রযুক্তি ব্যবহার করার জন্য অতিরিক্ত মূলধন বিনিয়োগ করলেন। বর্তমানে তার ব্যবসায়ের উন্নতি বেশ আশাব্যঞ্জক। এখন জনাব হামিদ একজন আত্মকর্মসংস্থানের প্রকৃষ্ট উদাহরণ বলে চারিদিকে তার সুনাম বিস্তৃত।",
      "tag": "DGC 25",
      "sub_questions": [
        {
          "label": "ক",
          "question": "আত্মকর্মসংস্থান কী?",
          "explanation": "আত্মকর্মসংস্থান (Self-employment) বলতে এমন একটি পেশাগত অবস্থা বোঝায়, যেখানে ব্যক্তি নিজেই নিজের কর্মসংস্থানের ব্যবস্থা করে এবং অন্যের অধীনে চাকরি না করে স্বাধীনভাবে আয়-উপার্জন করে।"
        },
        {
          "label": "খ",
          "question": "ব্যবসায় উদ্যোক্তা বলতে কী বোঝায়?",
          "explanation": "ব্যবসায় উদ্যোক্তা বলতে বোঝায় সেই ব্যক্তিকে, যিনি নিজ উদ্যোগে ব্যবসা শুরু করেন, ঝুঁকি গ্রহণ করেন এবং সৃজনশীলতা, দক্ষতা ও সাহসিকতার মাধ্যমে তা পরিচালনা করে সফলতার দিকে এগিয়ে নিয়ে যান। উদ্যোক্তার মূল বৈশিষ্ট্য: • ঝুঁকি গ্রহণের মানসিকতা: ব্যবসার অনিশ্চয়তা মেনে নিয়ে সাহসিকতার সঙ্গে এগিয়ে যান। • সৃজনশীলতা ও উদ্ভাবন: নতুন পণ্য, সেবা বা ব্যবসায়িক মডেল তৈরি করেন। • পরিকল্পনা ও সংগঠনের দক্ষতা: ব্যবসার প্রতিটি স্তর সুপরিকল্পিতভাবে পরিচালনা করেন। • নেতৃত্ব ও দৃষ্টিভঙ্গি: কর্মীদের অনুপ্রাণিত করেন এবং ভবিষ্যতের লক্ষ্য নির্ধারণ করেন।"
        },
        {
          "label": "গ",
          "question": "উদ্দীপকে জনাব হামিদের ব্যবসায়ে আধুনিক প্রযুক্তি ব্যবহারের কারণ কী? ব্যাখ্যা করো।",
          "explanation": "উদ্দীপকে বর্ণিত জনাব হামিদ স্বল্প মূলধনে ব্যবসা শুরু করেন এবং ধীরে ধীরে সততা ও দক্ষ ব্যবস্থাপনার মাধ্যমে তার ব্যবসাকে সম্প্রসারণ করেছেন। ব্যবসার স্থিতিশীলতা ও বৃদ্ধি বজায় রাখতে তিনি আধুনিক প্রযুক্তি ব্যবহার করার জন্য অতিরিক্ত মূলধন বিনিয়োগ করেছেন। এর মূল কারণ হলো ব্যবসার কার্যকারিতা এবং উৎপাদনশীলতা বৃদ্ধি করা। আধুনিক প্রযুক্তি ব্যবহার করে তিনি ব্যবসার বিভিন্ন কাজ যেমন উৎপাদন, বিপণন, হিসাবরক্ষণ ও ক্রেতা ব্যবস্থাপনা আরও দ্রুত, সঠিক এবং কার্যকর করতে সক্ষম হন। প্রযুক্তির ব্যবহার ব্যবসায় সময় ও শ্রমের সাশ্রয় ঘটায়, ত্রুটি কমায় এবং সিদ্ধান্ত গ্রহণ প্রক্রিয়াকে সহজ ও দ্রুত করে। ফলে জনাব হামিদ তার ব্যবসাকে ছোট থেকে বড় পরিসরে উন্নীত করতে সক্ষম হয়েছেন। এছাড়া, আধুনিক প্রযুক্তি ব্যবহার করায় পণ্যের মান উন্নত হয় এবং ক্রেতাদের সন্তুষ্টি বৃদ্ধি পায়, যা ব্যবসার সুনাম ও দীর্ঘমেয়াদি স্থায়িত্ব নিশ্চিত করে। সারসংক্ষেপে, আধুনিক প্রযুক্তি ব্যবহার জনাব হামিদের ব্যবসাকে আরও দক্ষ, সাশ্রয়ী, এবং প্রতিযোগিতামূলক করার জন্য করা হয়েছে, যা তার আত্মকর্মসংস্থানের সুনাম এবং ব্যবসায়িক উন্নতি নিশ্চিত করেছে।"
        },
        {
          "label": "ঘ",
          "question": "জনাব হামিদ একজন উদ্যোক্তা হিসেবে যেসব গুণাবলির অধিকারী তা বিশ্লেষণ করো।",
          "explanation": "উদ্দীপকে বর্ণিত জনাব হামিদ একজন উদ্যোক্তা হিসেবে বিভিন্ন গুরুত্বপূর্ণ গুণাবলীর অধিকারী। প্রথমত, তিনি সততা প্রদর্শন করেছেন। ঋণ গ্রহণ এবং ব্যবসা পরিচালনায় সততা তার বিশ্বাসযোগ্যতা ও গ্রাহক, ঋণদাতা ও কর্মীদের আস্থা অর্জনে সহায়তা করেছে। দ্বিতীয়ত, তার দক্ষ ব্যবস্থাপনা ক্ষমতা লক্ষ্যণীয়। স্বল্প মূলধনে ব্যবসা শুরু করে ধাপে ধাপে বড় করার প্রক্রিয়ায় তিনি সম্পদ ও সময়ের সর্বোত্তম ব্যবহার নিশ্চিত করেছেন। তৃতীয়ত, তিনি উদ্ভাবনী ও প্রযুক্তি গ্রহণের মনোভাব দেখিয়েছেন। আধুনিক প্রযুক্তি ব্যবহার করার জন্য অতিরিক্ত বিনিয়োগের মাধ্যমে ব্যবসায়িক কার্যক্রমকে আরও গতিশীল, উৎপাদনশীল এবং প্রতিযোগিতামূলক করে তুলেছেন। এই গুণাবলী তাকে পরিবর্তনশীল বাজারে অভিযোজন করতে এবং ব্যবসার ধারাবাহিক উন্নয়ন নিশ্চিত করতে সাহায্য করেছে। চতুর্থত, তার ধৈর্য এবং কৌশলগত চিন্তাভাবনা লক্ষ্যণীয়। ছোট ব্যবসা থেকে বড় ব্যবসা গড়ে তোলার প্রক্রিয়ায় তিনি ধীরে ধীরে সম্প্রসারণ করেছেন, ঝুঁকি মূল্যায়ন করেছেন এবং পরিকল্পিতভাবে বিনিয়োগ করেছেন। এই গুণাবলী তার স্থায়িত্ব এবং দীর্ঘমেয়াদী সাফল্য নিশ্চিত করেছে। সর্বশেষে, জনাব হামিদের আত্মপ্রেরণা ও উদ্যম তার সাফল্যের মূল চালিকা শক্তি। স্বল্প মূলধন এবং সীমিত সম্পদের মধ্যেও তিনি উদ্যম ও মনোবল হারাননি, বরং পরিশ্রম ও সৃজনশীলতা প্রদর্শন করেছেন। এই সব গুণাবলীর সমন্বয়ে জনাব হামিদ শুধু একজন সফল উদ্যোক্তা নয়, তিনি আত্মকর্মসংস্থানের আদর্শ উদাহরণ হিসেবেও পরিচিত। তার সাফল্য প্রমাণ করে যে সততা, দক্ষতা, উদ্ভাবনী মনোভাব, ধৈর্য এবং আত্মপ্রেরণা মিলিয়ে একজন উদ্যোক্তা ব্যবসায়িক সাফল্য অর্জন করতে পারে।"
        }
      ]
    }
  ]
}