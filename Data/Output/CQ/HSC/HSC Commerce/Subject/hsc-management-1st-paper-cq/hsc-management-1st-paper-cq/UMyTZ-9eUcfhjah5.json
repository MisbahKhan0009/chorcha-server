{
  "title": "ঢাকা ইমপিরিয়াল কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "সেন্টমার্টিনের সামুদ্রিক মাছ ধরা জেলেরা ২০ জন মিলে আইনসৃষ্ট একটি প্রতিষ্ঠান গঠনের উদ্যোগ নেয়। এই প্রতিষ্ঠান পরিচালনার জন্য তারা একটি ব্যবস্থাপনা কমিটি গঠন করে যেখানে চেয়ারম্যান, ভাইস চেয়ারম্যান, সেক্রেটারি এবং কোষাধ্যক্ষ আছেন একজন করে এবং সাধারণ সদস্য তিনজন। প্রতিষ্ঠানটি নিবন্ধনের জন্য অন্যান্য আনুষ্ঠানিকতা সম্পন্ন করলেও ব্যবস্থাপনা কমিটি গঠনে ত্রুটি থাকার কারণে নিবন্ধক প্রতিষ্ঠানটির নিবন্ধনপত্র ইস্যু করতে বিরত থাকেন।",
      "tag": "DIC 25",
      "sub_questions": [
        {
          "label": "ক",
          "question": "কর্মী অংশীদার কে?",
          "explanation": "যে অংশীদার ব্যবসায়ে মূলধন বিনিয়োগ না করে চুক্তি অনুযায়ী নিজস্ব শ্রম ও দক্ষতা ব্যবহার করে নিয়োজিত থাকেন, তাকে কর্মী অংশীদার বলে।"
        },
        {
          "label": "খ",
          "question": "নিবন্ধিত অংশীদারি ব্যবসায় উত্তম কেন? ব্যাখ্যা করো।",
          "explanation": "সরকার কর্তৃক নির্ধারিত নিবন্ধকের অফিসে অংশীদারি ব্যবসায়ের চুক্তিপত্র সংরক্ষণ ও নাম তালিকাভুক্ত করাকে অংশীদারি ব্যবসায়ের নিবন্ধন বলে। নিবন্ধিত অংশীদারি ব্যবসায় অপর অংশীদারের বিরুদ্ধে অধিকার আদায়ের জন্য মামলা করতে পারে। এ ব্যবসায় তৃতীয় পক্ষের বিরুদ্ধেও মামলা করতে পারে। এছাড়া পাল্টা পাওনা আদায়ে নিবন্ধিত অংশীদারি ব্যবসায় সুবিধা পায়। তাই নিবন্ধিত অংশীদারি ব্যবসায় উত্তম।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটি কোন ধরনের ব্যবসায় সংগঠন? ব্যাখ্যা করো।",
          "explanation": "নিম্নের অনুরূপঃ উদ্দীপকের সংগঠনটি মালিকানার ভিত্তিতে সমবায় সমিতি ব্যবসায় সংগঠন। সমবায় সমিতি সমাজের বিত্তহীন বা স্বল্পবিত্তসম্পন্ন মানুষের প্রচেষ্টায় গঠিত হয়। একে স্বল্প আয়ের মানুষের সংগঠন বলা হয়। এটি সমঅধিকারের ভিত্তিতে প্রতিষ্ঠা করা হয়। এর মূল উদ্দেশ্য হলো সদস্যদের আর্থিক কল্যাণ করা। এখানে ঐক্য ও সাম্যের নীতি মেনে চলা হয়। উদ্দীপকে সিলভার হাউজিংয়ের ২০ জন বাসিন্দা মিলে একটি আইনগত সংগঠন গঠন করে। এ সংগঠনের গঠনতন্ত্র অনুযায়ী তারা সমান হারে চাঁদা দেয়। সঞ্চিত অর্থ দিয়ে তারা একটি ডিপার্টমেন্টাল স্টোর স্থাপন করে। এ স্টোর থেকে সমিতির সদস্য এবং সদস্যের বাইরে অন্যরাও পণ্যসামগ্রী কিনতে পারে। মূলত ন্যায্যমূল্যে পণ্য কেনার জন্য এ সমিতিটি গঠন করা হয়েছে। এখন তাদের কোনো মধ্যস্বত্বভোগীর শরণাপন্ন হতে হচ্ছে না। ফলে সদস্যদের আর্থিক কল্যাণ হচ্ছে। এসব বৈশিষ্ট্যের সাথে সমবায় সমিতি সংগঠনের মিল রয়েছে। তাই, উদ্দীপকের সংগঠনটিকে সমবায় সমিতি বলা যায়।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির নিবন্ধনপত্র পাওয়ার ক্ষেত্রে করণীয় সম্পর্কে মতামত দাও।",
          "explanation": "নিম্নের অনুরূপঃ উল্লিখিত সমবায় সমিতির নিবন্ধনপত্র পাওয়ার ক্ষেত্রে সমবায় আইন অনুযায়ী কমিটি গঠন করতে হবে বলে আমি মনে করি। সমবায় আইন অনুযায়ী সমিতির কাজ পরিচালনার জন্য একটি সুগঠিত ব্যবস্থাপনা কমিটি থাকে। কমিটির সদস্য ন্যূনতম ছয় এবং সর্বোচ্চ বারো জনের মধ্যে সীমাবদ্ধ থাকতে হয়। এ সংখ্যা সব সময় তিন দিয়ে বিভাজ্য হতে হবে। উদ্দীপকে কুয়াকাটার ২০ জন জেলে একটি সমিতি গঠন করে। এরপর তারা একটি ব্যবস্থাপনা কমিটি গঠন করে। সেখানে চেয়ারম্যান, ভাইস চেয়ারম্যান, সেক্রেটারি এবং কোষাধ্যক্ষ আছেন একজন করে। সাধারণ সদস্য আছেন তিনজন। তারা সমিতিটি নিবন্ধনের জন্য সব আনুষ্ঠানিকতা সম্পন্ন করেন। কিন্তু ব্যবস্থাপনা কমিটি গঠনে ত্রুটি থাকার কারণে তাদেরকে নিবন্ধনপত্র দেওয়া হয়নি। উদ্দীপকের সমিতির কমিটিতে সদস্যসহ মোট সংখ্যা সাত জন। এটি তিন দ্বারা বিভাজ্য নয়। আর সমবায় সমিতির কমিটি তিন দিয়ে বিভাজ্য না হলে তা আইনগতভাবে বৈধতা পায় না। এ অবস্থায় সদস্য সংখ্যা একজন কমিয়ে ছয় জন করতে হবে। অথবা, মোট সদস্য নয় (০৯) জনে উন্নীত করতে হবে। এতে পরবর্তীতে আবেদন করে সমিতিটি নিবন্ধনপত্র পাওয়ার যোগ্য হবে।"
        }
      ]
    },
    {
      "number": "2",
      "uddipok": "জনাব চৌধুরি 'লিপি ফ্যাশন' নামক একটি কোম্পানির ১০ টাকা মূল্যের৫,০০০ শেয়ার ক্রয় করেন। তিনি কোম্পানি থেকে মুনাফা পাওয়ারব্যাপারে উদ্বিগ্ন নন বরং নিজেকে কোম্পানির একজন মালিক হিসেবেভাবেন। অপরদিকে, তার বন্ধু জনাব জামান অসুস্থতাজনিত কারণেচাকরি থেকে অবসর গ্রহণ করে উক্ত কোম্পানিতে ২,০০,০০০ টাকাবিনিয়োগ করেন। তিনি বিনিয়োগকৃত অর্থের ওপর বার্ষিক ২০% হারেলভ্যাংশ পান। এক বছর পর জনাব জামান সুস্থ হয়ে কোম্পানিরপরিচালক হওয়ার জন্য আবেদন করেন।",
      "tag": "DIC 25,DIC 25",
      "sub_questions": [
        {
          "label": "ক",
          "question": "স্মারকলিপি কী?",
          "explanation": "যে মূল দলিলে কোম্পানির মৌলিক বিষয়গুলো (কোম্পানির নাম, ঠিকানা,উদ্দেশ্য, দায়, মূলধন, সম্মতি) সংক্ষেপে লিপিবদ্ধ থাঁকে, তাকেস্মারকলিপি বা পরিমেলবন্ধ বলে।"
        },
        {
          "label": "খ",
          "question": "কোন দলিলকে কোম্পানির জন্মসনদ রলা হয় এবং কেন?",
          "explanation": "নিবন্ধনপত্রকে কোম্পানির জন্ম সনদ নামে অভিহিত করা হয়। কোম্পানি আইনের বিভিন্ন আনুষ্ঠানিকতা পালন করে কোম্পানির উদ্যোক্তাগণ কোম্পানি নিবন্ধকের কাছ থেকে নিবন্ধনের প্রমাণ হিসেবে নিবন্ধনপত্র সংগ্রহ করে। এরূপ পত্র কোম্পানির আইনগত সত্তা নির্দেশ করে। এরূপ দলিল পাওয়ার পর কোম্পানি কাজ শুরু করতে পারে। তাই একে কোম্পানির জন্মসনদ বলা হয়ে থাকে।"
        },
        {
          "label": "গ",
          "question": "উল্লিখিত উদ্দীপকে জনাব চৌধুরি কোন ধরনের শেয়ার ক্রয়করেছেন? ব্যাখ্যা করো।",
          "explanation": "নিম্নের অনুরূপঃ উদ্দীপকে উল্লিখিত জনাব চৌধুরী সাধারণ শেয়ার ক্রয় করেছেন। যে শেয়ারহোল্ডারগনের লভ্যাংশ প্রাপ্তির হার পূর্বনিরদিষ্ট থাকে না তাকে সাধারণ শেয়ার বলে। এরূপ শেয়ার মালিকগণ কোম্পানির পরিচালক হতে,পরিচালক পদে ভোট দিতে এবং কোম্পানির বিভিন্ন সভায় অংশগ্রহণ করে সিদ্ধান্ত গ্রহণে মতামত প্রদান করতে পারে। উদ্দীপকের জনাব চৌধুরী \"লিপি ফ্যাশন\" এর ১০‌টাকা মূল্যের ৫০০০ শেয়ার ক্রয় করেন। তিনি কোম্পানি হতে মুনাফা পাওয়ার ব্যাপারে উদ্বিগ্ন নন এবং নিজেকে কোম্পানির একজন মালিক হিসেবে ভাবেন। তার ক্রয়কৃত শেয়ারের বৈশিষ্ট্য সাধারণ শেয়ারের সাথে মিলে যায়। তাই বলা যায়,উদ্দীপকে উল্লিখিত জনাব চৌধুরী সাধারণ শেয়ার ক্রয় করেছেন।"
        },
        {
          "label": "ঘ",
          "question": "উদ্দীপকে উল্লিখিত জনাব জামান কি পরিচালক হতে পারবেন?উত্তরের যথার্থতা দেখাও।",
          "explanation": "নিম্নের অনুরূপঃ উদ্দীপকে উল্লিখিত জনাব জামান পরিচালক হতে পারবেন না। যে শেয়ারহোল্ডারগণ কোম্পানি হতে নির্দিষ্ট হারে লভ্যাংশ পান তাকে অগ্ৰাধিকার শেয়ার বলে। এরূপ শেয়ার মালিকগণ কোম্পানির পরিচালক পদে প্রার্থী হতে বা পরিচালক পদে ভোট দিতে পারে না। কোম্পানির কোনো সিদ্ধান্ত গ্রহণেও সুযোগ পায় না। উদ্দীপকে জনাব জামান অসুস্থতাজনিত কারণে চাকরি থেকে অবসর গ্রহণের পর \"লিপি ফ্যাশন\" এ ২,০০,০০০‌ টাকা বিনিয়োগ করেন। তিনি বিনিয়োগকৃত অর্থের উপর বার্ষিক ২০% হারে লভ্যাংশ পান।এক বছর পর জনাব জামান সুস্থ হয়ে কোম্পানির পরিচালক পদে আবেদন করেন। জনাব জামান অগ্ৰাধিকার শেয়ারহোল্ডার, তাই তিনি কোম্পানির পরিচালক হতে পারবেন না। তিনি শুধুমাত্র কোম্পানির বিলোপে মূলধন প্রত্যাবর্তনে অগ্ৰাধিকার পাবেন কিন্তু অন্যান্য কোনো সুযোগ-সুবিধা ভোগ করতে পারবেন না। শুধুমাত্র সাধারণ শেয়ারহোল্ডাররাই কোম্পানির পরিচালক হতে এবং পরিচালক পদে ভোট দিতে পারে। তাই বলা যায়,উদ্দীপকে উল্লিখিত জনাব জামান পরিচালক হতে পারবেন না।"
        }
      ]
    },
    {
      "number": "3",
      "uddipok": "জনাব মাহবুব ও তার পাঁচ বন্ধু একত্রিত হয়ে কৃত্রিম সত্তাবিশিষ্ট ABC টেক্সটাইল লি. নামে একটি কারখানা প্রতিষ্ঠা করেন। প্রতিষ্ঠানটির অনুমোদিত মূলধনের পরিমাণ ছিল ১০০ কোটি টাকা। পরবর্তীতে ব্যবসায় সম্প্রসারণের জন্য প্রতিষ্ঠানটি বর্তমান ধরন পরিবর্তন এবং আইন মোতাবেক জনসাধারণের নিকট শেয়ার বিক্রির 'মাধ্যমে অতিরিক্ত মূলধন সংগ্রহের সিদ্ধান্ত নেয়। যার ফলে প্রতিষ্ঠানটি বৃহদায়তন উৎপাদন সুবিধা ভোগ করতে পারবে এবং অধিক কর্মসংস্থানের ব্যবস্থা হবে।",
      "tag": "DIC 25,DIC 25",
      "sub_questions": [
        {
          "label": "ক",
          "question": "বোনাস শেয়ার কী?",
          "explanation": "শেয়ারহোল্ডারদের লভ্যাংশ হিসেবে নগদ অর্থ পরিশোধ না তার পরিবর্তে করে যে শেয়ার ইস্যু করা হয়, তাকে বোনাস শেয়ার বলে।"
        },
        {
          "label": "খ",
          "question": "কোম্পানির কৃত্রিম ব্যক্তিসত্তা বলতে কী বোঝ?",
          "explanation": "যে সত্তা বা অস্তিত্বের মাধ্যমে কোম্পানি নিজ নামে গঠিত ও পরিচালিত হয়, তাকে কোম্পানির কৃত্রিম ব্যক্তিসত্তা বলে। কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয়। এ সংগঠন ব্যক্তি না হয়েও নিজ নামে চুক্তি করা, লেনদেন ও প্রয়োজনে মামলা করতে পারে। কোম্পানি সিলমোহর ব্যবহার করে নিজ নামেই পরিচিত ও পরিচালিত হয়। এটিই কোম্পানি সংগঠনের কৃত্রিম ব্যক্তিসত্তা।"
        },
        {
          "label": "গ",
          "question": "উদ্দীপকের ABC টেক্সটাইল কোন ধরনের কোম্পানি? বর্ণনা করো।",
          "explanation": "নিম্নের অনুরূপঃ উদ্দীপকের ABC টেক্সটাইল প্রাইভেট লিমিটেড কোম্পানি। যে কোম্পানির সদস্য সংখ্যা কমপক্ষে দুইজন এবং সর্বোচ্চ ৫০ জন থাকে এবং জনগণের নিকট অবাধে শেয়ার বিক্রয় করতে পারে তাকে প্রাইভেট লিমিটেড কোম্পানি বলে। এ ধরনের কোম্পানি নিবন্ধন পত্র সংগ্রহ করার পর পরই ব্যবসায় শুরু করে দিতে পারবে। সদস্য সংখ্যা বেশি হওয়ায় কিছু পর্যাপ্ত মুনাফা সংগ্রহ ও বৃহদায়তন প্রতিষ্ঠান গড়ে তোলার সহজ হয়। উদ্দীপকে জনাব মাহবুব ও তার ৫ বন্ধু একত্রিত হয়ে কৃত্রিমসত্তা বিশিষ্ট \"ABC টেক্সটাইল লি.\" নামে একটি কারখানা প্রতিষ্ঠা করেন। প্রতিষ্ঠানটির অনুমোদিত মূলধনের পরিমাণ ছিল ১০০কোটি টাকা। সদস্য বিবেচনায় উক্ত ব্যবসায়ীটি প্রাইভেট লিমিটেড কোম্পানি। তাই বলা যায়, উদ্দীপকের প্রতিষ্ঠানটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "উদ্দীপকের পরিবর্তিত সিদ্ধান্তের বাস্তবায়ন দেশের অর্থনীতিতে ইতিবাচক ভূমিকা রাখবে-বিশ্লেষণ করো।",
          "explanation": "নিম্নের অনুরূপঃ উদ্দীপকের পরিবর্তিত সিদ্ধান্ত বাস্তবায়ন হলে কোম্পানিতে পাবলিক লিমিটেড কোম্পানিতে পরিণত হবে, যা দেশের অর্থনীতিতে গুরুত্বপূর্ণ ভূমিকা রাখবে। যে কোম্পানির সদস্য সংখ্যা কমপক্ষে ৭ জন এবং সর্বোচ্চ শেয়ার সংখ্যা দ্বারা সীমাবদ্ধ থাকে এবং যার শেয়ার অবাধে হস্তান্তরযোগ্য তাকে পাবলিক লিমিটেড কোম্পানি বলে। এধরনের কোম্পানির মূলধনের প্রয়োজন হলে তারা বাজারে শেয়ার বিক্রয় করে মূলধন সংগ্রহ করবে। উদ্দীপকের জনাব মাহবুব ও তার ৫ বন্ধু একত্রিত হয়ে কৃত্রিমসত্তা বিশিষ্ট \"ABC টেক্সটাইল লি.\" নামে একটি কারখানা প্রতিষ্ঠা করেন। প্রতিষ্ঠানটির অনুমোদিত মূলধনের পরিমাণ ছিল ১০০কোটি টাকা। পরবর্তীতে ব্যবসায় সম্প্রসারণের জন্য প্রতিষ্ঠানটির বর্তমান ধরন পরিবর্তন এবং আইন মোতাবেক জনসাধারণের নিকট শেয়ার বিক্রির মাধ্যমে অতিরিক্ত মূলধন সংগ্রহের সিদ্ধান্ত নেন ফলে প্রতিষ্ঠানটি বৃহদায়তন উৎপাদন সুবিধা ভোগ করতে পারবে এবং অধিক কর্মসংস্থানের ব্যবস্থা হবে। উদ্দীপকের সদস্যরা পরবর্তীতে পাবলিক লিমিটেড কোম্পানি গঠনের সিদ্ধান্ত নেন। এরকমক কোম্পানির মাধ্যমে দেশের অনেক বেকার লোকের কর্মসংস্থানের সুযোগ সৃষ্টি হবে। এর ফলে দেশের বেকার সমস্যার সমাধান হবে এবং দেশের মানুষের মাথাপিছু আয় বেড়ে যাবে। আর মাথাপিছু আয় বেড়ে যায় বলে দেশে জাতীয় আয় বৃদ্ধি পায়। এছাড়াও বৃহৎদায়তন ব্যবসায়ের মাধ্যমে দেশের প্রচুর পরিমাণ বৈদেশিক মুদ্রা অর্জন হয়, অর্থনীতিতে গুরুত্বপূর্ণ ভূমিকা রাখে। তাই আমি মনে করি, উদ্দীপকে পাবলিক লিমিটেড কোম্পানি দেশের অর্থনীতিতে গুরুত্বপূর্ণ ভূমিকা রাখবে।"
        }
      ]
    },
    {
      "number": "4",
      "uddipok": "মি. দুর্জয় পদ্মা সেতুর একপ্রান্তে একটি ফাস্টফুডের দোকান চালু করেছেন। তিনি বেড়াতে আসা পর্যটকদের চাহিদা অনুযায়ী খাবার সরবরাহ করেন। সঠিকভাবে ও সঠিক সময়ে পর্যটকদের চাহিদা অনুযায়ী খাবার ও সেবা প্রদানের জন্য ৬ জন কর্মচারী নিয়োগ করেছেন। তিনি পর্যটকদের চাহিদা অনুসারে খাবার যোগান দেওয়ায় অনেক সুনাম অর্জন করেছেন। তিনি পদ্মা সেতুর অপর প্রান্তে আরেকটি ফাস্টফুডের দোকান স্থাপনের পরিকল্পনা করছেন। বর্তমানে তিনি একজন সফল ব্যবসায়ী।",
      "tag": "DIC 25,DIC 25",
      "sub_questions": [
        {
          "label": "ক",
          "question": "অংশীদারি ব্যবসায় কী?",
          "explanation": "মুনাফা অর্জনের উদ্দেশ্যে ২ থেকে ২০ জন ব্যক্তি (ব্যাংকিং ব্যবসায়ে সর্বোচ্চ ১০ জন) চুক্তির ভিত্তিতে যে ব্যবসায় গড়ে তোলে, তাকে অংশীদারি ব্যবসায় বলে।"
        },
        {
          "label": "খ",
          "question": "অংশীদারি ব্যবসায়ের মূলভিত্তি কী? ব্যাখ্যা করো।",
          "explanation": "দুই বা ততোধিক ব্যক্তি চুক্তির ভিত্তিতে কোনো ব্যবসায় গঠন ও পরিচালনা করলে তাকে অংশীদারি ব্যবসায় বলে। চুক্তি থেকেই অংশীদারি ব্যবসায় জন্মলাভ করে। এ চুক্তিতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি বিস্তারিত উল্লেখ করা হয়। অংশীদারি ব্যবসায়ের সবকিছু চুক্তির মাধ্যমেই নিয়ন্ত্রিত হয়। তাই চুক্তিকে অংশীদারি ব্যবসায়ের ভিত্তি বলা হয়।"
        },
        {
          "label": "গ",
          "question": "উদ্দীপক অনুযায়ী মি. দুর্জয়ের ব্যবসায়টি কোন ধরনের ব্যবসায় সংগঠন? ব্যাখ্যা করো।",
          "explanation": "উদ্দীপক অনুযায়ী মি. দুর্জয়ের ব্যবসায়টি একমালিকানা ব্যবসায় সংগঠন। একমালিকানা ব্যবসায়ে মালিক একজন থাকেন। তিনিই সব কাজ পরিচালনা ও নিয়ন্ত্রণ করেন। ফলে ব্যবসায়ে যে মুনাফা বা ক্ষতি হয় তা তিনি একাই বহন করেন। এ ব্যবসায়ে তার দায় অসীম। উদ্দীপকের মি. দুর্জয় পদ্মা সেতুর এক প্রান্তে একটি ফাস্টফুড দোকান চালু করেন। ব্যবসায়টি তিনি একাই পরিচালনা করেন। তিনি পর্যটকদের চাহিদা অনুযায়ী খাবার সরবরাহের জন্য ও সেবা প্রদানের জন্য ৬ জন কর্মচারী নিয়োগ দেন। এ ব্যবসায়ের লাভ-ক্ষতি তিনি একাই বহন করেন। ব্যবসায়ে কোনো দায় সৃষ্টি হলেও তিনি একাই বহন করবেন। এসব বৈশিষ্ট্য একমালিকানা ব্যবসায়ের সাথে মিলে যায়। তাই বলা যায়, মি. দুর্জয়ের ব্যবসায়টি একমালিকানা ব্যবসায় সংগঠন।"
        },
        {
          "label": "ঘ",
          "question": "'প্রত্যক্ষ সম্পর্ক মি. দুর্জয়ের ব্যবসায়টিতে সফলতা এনে দিয়েছে'-উদ্দীপকের আলোকে মূল্যায়ন করো।",
          "explanation": "'প্রত্যক্ষ সম্পর্ক মি. দুর্জয়ের ব্যবসায়টিতে সফলতা এনে দিয়েছে' বলে আমি মনে করি। একমালিকানা ব্যবসায় গঠিত, পরিচালিত ও নিয়ন্ত্রিত হয় একজন মালিক দ্বারা। সব মুনাফা ও ক্ষতি তিনি একাই বহন করেন। এ ব্যবসায়ের পরিধি-ছোট হওয়ায় মালিক ও ক্রেতার সরাসরি যোগাযোগ থাকে। ফলে ক্রেতার রুচি, চাহিদা ও পছন্দ অনুযায়ী পণ্য সরবরাহ ও সেবা প্রদান করা যায়। মি. দুর্জয় পদ্মা সেতুর এক প্রান্তে একটি ফাস্টফুড এর দোকান চালু করেন। তিনি বেড়াতে আসা পর্যটকদের চাহিদা অনুযায়ী খাবার সরবরাহ করেন। এক্ষেত্রে তিনি গ্রাহকদের পছন্দ, অপছন্দ, রুচি প্রভৃতি বিবেচনা করেন। ফলে গ্রাহকদের সাথে তার প্রত্যক্ষ সম্পর্ক গড়ে ওঠে। মি. দুর্জয় নিজে উদ্যোগে ব্যবসায়টি গঠন, পরিচালনা ও নিয়ন্ত্রণ করেন। একমালিকানা ব্যবসায় হওয়ায় তার ব্যবসায়ের পরিধি অনেক কম। ফলে তিনি সরাসরি ক্রেতাদের সাথে যোগাযোগ করতে পারেন। এতে তিনি ক্রেতাদের পছন্দ-অপছন্দ, রুচি সম্পর্কে জানতে পারেন। ফলে চাহিদা অনুযায়ী তিনি তাদের খাবার সরবরাহ করতে পারছেন। এতে ক্রেতারা তার প্রতি সন্তুষ্ট। ফলে তার ব্যবসায়ের চাহিদা বাড়ছে। এভাবে তিনি ব্যবসায়ে সফলতা অর্জন করছেন। তাই বলা যায়, প্রত্যক্ষ সম্পর্ক মি. দুর্জয়ের ব্যবসায়টিতে সফলতা এনে দিয়েছে।"
        }
      ]
    },
    {
      "number": "5",
      "uddipok": "কারিগরি প্রশিক্ষণ নিয়ে মি. রফিক ও মি. শফিক একটি কারখানা স্থাপন করলেন। কারখানায় কয়েকজন কর্মী নিয়োগ দিয়ে তাদের প্রশিক্ষিত করে তোলেন। যথাযথ নিয়ম মেনে তারা মালয়েশিয়া এবং সিঙ্গাপুর থেকে যন্ত্রাংশ ও অন্যান্য উপকরণ সংগ্রহ করেন। সেগুলো দিয়ে তারা PQ-1 নামক মোবাইল সেট প্রস্তুত করে বাজারে বিক্রি করেন। গুণগত মানসম্পন্ন, টেকসই ও দাম অপেক্ষাকৃত কম হওয়ায় বাজারে এর চাহিদা বৃদ্ধি পায়। বর্তমানে তারা যথাযথ প্রক্রিয়া অবলম্বন করে বিদেশে মোবাইল রপ্তানির কথা ভাবছেন।",
      "tag": "DIC 25,DIC 25",
      "sub_questions": [
        {
          "label": "ক",
          "question": "পৃথিবীর প্রাচীনতম ব্যবসায় সংগঠন কী?",
          "explanation": "প্রাচীনতম ব্যবসায় সংগঠন হলো একমালিকানা ব্যবসায় সংগঠন।"
        },
        {
          "label": "খ",
          "question": "একমালিকানা ব্যবসায় অধিক জনপ্রিয় কেন? ব্যাখ্যা করো।",
          "explanation": "একক ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়ই হলো একমালিকানা ব্যবসায়। স্বল্প পুঁজি নিয়ে যে কেউ এ ব্যবসায় গঠন করতে পারেন। এক্ষেত্রে নিজের সৃজনশীলতার বিকাশ ঘটে। আবার মালিকের ব্যক্তিগত নৈপুণ্যের সুযোগ থাকায় এ ব্যবসায়ে সাফল্য অর্জনের সুযোগও বেশি। এসব কারণে একমালিকানা ব্যবসায় অধিক জনপ্রিয়।"
        },
        {
          "label": "গ",
          "question": "উদ্দীপকের প্রতিষ্ঠানটি কোন উৎপাদন শিল্পের অন্তর্ভুক্ত? ব্যাখ্যা করো।",
          "explanation": "নিম্নের অনুরূপঃ উদ্দীপকের প্রতিষ্ঠানটি উৎপাদনশিল্পের অন্তর্গত সংযোজন শিল্প। যে শিল্প পৃথক পৃথক অনেকগুলো উৎপাদিত অংশকে একত্রিত করে একটি পূর্ণাঙ্গ ব্যবহারযোগ্য নতুন পণ্যদ্রব্য তৈরি করা হয় তাকে সংযোজন শিল্প বলে। যেমন: মোটরগাড়ি, রেডিও, টেলিভিশন, জাহাজ, বিমান, কম্পিউটার, রেল ইঞ্জিন ইত্যাদ। উদ্দীপকে কারিগরি প্রশিক্ষণ নিয়ে মি. রফিক ও মি. শফিক একটি কারখানার স্থাপন করলেন। কারখানায় কয়েকজন কর্মী নিয়োগ দিয়ে তাদের প্রশিক্ষিত করে তুললেন। যথাযথ নিয়ম মেনে তারা মালয়েশিয়া এবং সিঙ্গাপুর থেকে যন্ত্রাংশ ও অন্যান্য উপকরণ সংগ্রহ করেন। সেগুলো দিয়ে তারা \"pq-1\" নামক মোবাইল সেট প্রস্তুত করে বাজারে বিক্রয় করেন। মোবাইল সেট প্রস্তুত সংযোজন শিল্পের সাথে সামঞ্জস্যপূর্ণ। তাই বলা যায়, উদ্দীপকের প্রতিষ্ঠানটি উৎপাদনশিল্পের অন্তর্গত সংযোজন শিল্প।"
        },
        {
          "label": "ঘ",
          "question": "দেশের অর্থনৈতিক উন্নয়নে উদ্দীপকের প্রতিষ্ঠানটির ভূমিকা মূল্যায়ন করো।",
          "explanation": "নিম্নের অনুরূপঃ দেশের অর্থনৈতিক উন্নয়নে উদ্দীপকের ব্যবসায়ীটি খুব গুরুত্বপূর্ণ। মুনাফা অর্জনের উদ্দেশ্যে উৎপাদন ও বন্টন সহ সকল বৈধ অর্থনৈতিক কর্মকাণ্ডকে ব্যবসায় বলে। ব্যবসার মূল উদ্দেশ্য হচ্ছে মুনাফা উপার্জন করা। মুনাফা অর্জনের উদ্দেশ্য নেই এমন কোন কাজকে ব্যবসায় করা যায় না। এছাড়া ব্যবসায় একজন মানুষকে স্বাবলম্বী করে তোলে। উদ্দীপকের কারিগরি প্রশিক্ষণ নিয়ে মি. রফিক ও মি. শফিক একটি কারখানার স্থাপন করলেন। কারখানায় কয়েকজন কর্মী নিয়োগ দিয়ে তাদের প্রশিক্ষিত করে তুললেন। যথাযথ নিয়ম মেনে তারা মালয়েশিয়া এবং সিঙ্গাপুর থেকে যন্ত্রাংশ ও অন্যান্য উপকরণ সংগ্রহ করেন। সেগুলো দিয়ে তারা \"pq-1\" নামক মোবাইল সেট প্রস্তুত করে বাজারে বিক্রি করেন। গুণগত মানসম্পন্ন, টেকসই ও এর দাম অপেক্ষাকৃত কম হওয়ায় বাজারে এর চাহিদা বৃদ্ধি পায়। বর্তমানে তারা যথাযথ প্রক্রিয়া অবলম্বন করে বিদেশে রপ্তানির কথা ভাবছেন। ব্যবসায় তথা শিল্প বাণিজ্যের অগ্রগতির ফলে দেশের অর্থনৈতিক অবস্থার উন্নয়নের পাশাপাশি কর্মসংস্থানেরও ব্যাপক সুযোগ ঘটে। এতে ব্যবসায়ী তার ব্যবসায়ের মাধ্যমে নিজের কর্মসংস্থান সৃষ্টির পাশাপাশি শিক্ষিত, অশিক্ষিত, দক্ষ ও অদক্ষ, বেকার যুবক যুবতীর কর্মসংস্থানের সুযোগ সৃষ্টি করতে পারে। উদ্দীপকের প্রতিষ্ঠানটি তাদের পণ্যের বর্ধিত চাহিদা পূরণের বিভিন্ন লোকের কর্মসংস্থানের সুযোগ সৃষ্টি করেছে এবং বিদেশে রপ্তানির মাধ্যমে বৈদেশিক মুদ্রা অর্জন করতে পারবে।তাই আমি মনে করি, দেশের অর্থনৈতিক উন্নয়নে উদ্দীপকের ব্যবসায়টি খুবই গুরুত্বপূর্ণ।"
        }
      ]
    },
    {
      "number": "6",
      "uddipok": "মি. জুনায়েদ ইরান থেকে খেজুর এনে সারা দেশে সরবরাহ করেন। ক্রেতাদের চাহিদা বিবেচনা করে তিনি ১২ টন খেজুর ক্রয়ের ফরমায়েশ দেন। ফরমায়েশ মোতাবেক চট্টগ্রাম বন্দর থেকে সব আনুষ্ঠানিকতা শেষে রাজশাহী আনার সময় পণ্যবাহী ট্রাকটি দুর্ঘটনায় পড়লে ৫ টন খেজুর নষ্ট হয়। এতে তিনি আর্থিক ক্ষতির সম্মুখীন হন।",
      "tag": "DIC 25,DIC 25",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "ব্যবসায়ের উন্নয়নে রাজনৈতিক পরিবেশ গুরুত্বপূর্ণ কেন? ব্যাখ্যা করো।",
          "explanation": "দেশের সার্বভৌমত্ব, রাজনৈতিক দল, 'আইন-শৃঙ্খলা পরিস্থিতি, আন্তর্জাতিক সম্পর্ক প্রভৃতির সমন্বয়ে গড়ে ওঠে রাজনৈতিক পরিবেশ। ব্যবসায়ের কার্যক্রম নিরবচ্ছিন্নভাবে চলার জন্য স্থিতিশীল রাজনৈতিক পরিস্থিতি অপরিহার্য। হরতাল, ধর্মঘট প্রভৃতি নেতিবাচক কর্মকাণ্ডের অবসান এবং সরকারের ব্যবসায়বান্ধব নীতিমালা এ পরিবেশকে অনুকূল করে। এতে বৈদেশিক বিনিয়োগ বাড়ে যা ব্যবসা-বাণিজ্যের প্রবৃদ্ধিতে অবদান রাখে। এভাবে এ পরিবেশ ব্যবসায়ের উন্নয়নে গুরুত্বপূর্ণ ভূমিকা রাখে।"
        },
        {
          "label": "গ",
          "question": "উদ্দীপকে মি. জুনায়েদ কোন ধরনের বাণিজ্যের সাথে জড়িত? ব্যাখ্যা করো।",
          "explanation": "মি. সিয়াম বৈদেশিক বাণিজ্যের (আমদানি) সাথে জড়িত। আমদানি এক ধরনের বৈদেশিক বাণিজ্য। এ বাণিজ্যে বিদেশ থেকে পণ্যসামগ্রী কিনে নিজ দেশে নিয়ে আসা হয়। মূলত দেশে বিদ্যমান পণ্যের ঘাটতি বা প্রয়োজন মেটাতে পণ্য আমদানি করা হয়। উদ্দীপকে মি. সিয়াম একজন ব্যবসায়ী। তিনি সৌদি আরব থেকে খেজুর এনে বিক্রি করেন। এক্ষেত্রে তিনি প্রথমে দেশে ক্রেতাদের চাহিদা বিবেচনা করেন। এ চাহিদা অনুযায়ী তিনি পণ্যের অর্ডার দেন। অর্ডার অনুযায়ী পণ্য সৌদি আরব থেকে দেশে পাঠানো হয়। এরপর তিনি চট্টগ্রাম বন্দর থেকে শুল্ক পরিশোধ করে তা সংগ্রহ করেন। এখানে তিনি দেশের ক্রেতার চাহিদা মেটানোর জন্য সৌদি আরব থেকে খেজুর আনছেন। এর সাথে বৈদেশিক বাণিজ্যের আমদানির মিল পাওয়া যায়। সুতরাং, মি. সিয়াম বৈদেশিক বাণিজ্য আমদানির সাথে জড়িত আছেন।"
        },
        {
          "label": "ঘ",
          "question": "ভবিষ্যতে মি. জুনায়েদকে আর্থিক ক্ষতির হাত থেকে রক্ষা করতে পণ্য বিনিময় সহায়ক কোন কাজটি ভূমিকা রাখতে পারবে বলে তুমি মনে করো? উত্তরের সপক্ষে যুক্তি দাও।",
          "explanation": "ভবিষ্যতে মি. সিয়ামকে আর্থিক ক্ষতির হাত থেকে রক্ষা করতে পণ্য বিনিময় সহায়ক কার্যাবলির বিমা কাজটি ভূমিকা রাখতে পারবে বলে আমি মনে করি। ব্যবসা-বাণিজ্যের সাথে আর্থিক ঝুঁকির বিষয় জড়িত থাকে। এ ঝুঁকি ব্যবসায়ের ক্ষেত্রে বাধা সৃষ্টি করে। মূল্য কমে যাওয়া, চাহিদা কমে যাওয়া, পণ্য নষ্ট হওয়া প্রভৃতি কারণে আর্থিক ক্ষতি হতে পারে। এসব ঝুঁকিগত বাধা দূর করতে ব্যবসায়ে পণ্যের বিমা করা হয়। উদ্দীপকে মি. সিয়াম একজন আমদানিকারক। তিনি সৌদি আরব থেকে ১০ টন খেজুরের অর্ডার দেন। তার অর্ডারকৃত পণ্য সৌদি থেকে যথাসময়ে চট্টগ্রাম বন্দরে এসে পৌঁছায়। সেখান থেকে পণ্য সংগ্রহ করে ঢাকায় আনার সময় ট্রাক দুর্ঘটনায় তার ৪ টন খেজুর নষ্ট হয়। এতে তিনি আর্থিক ক্ষতির সম্মুখীন হন। এক্ষেত্রে মি. সিয়াম তার পণ্যের বিমা করতে পারেন। এতে তার পণ্য দুর্ঘটনাজনিত ক্ষতির বিনিময়ে তিনি বিমা কোম্পানি থেকে ক্ষতিপূরণ পাবেন। ফলে তাকে পণ্য নষ্টের কারণে আর্থিক ক্ষতির সম্মুখীন হতে হবে না। এর মাধ্যমে তিনি ঝুঁকিজনিত বাধা মোকাবিলা করে ব্যবসায় পরিচালনা করতে পারবেন। ফলে তার ব্যবসায়ে গতিশীলতা বজায় থাকবে। তাই বলা যায়, বিমা মি. সিয়ামকে ভবিষ্যতে ক্ষতির হাত থেকে রক্ষা করতে ভূমিকা রাখবে।"
        }
      ]
    },
    {
      "number": "7",
      "uddipok": "জনাব রায়হান, রিহান ও রিয়াদ মৌখিক চুক্তির ভিত্তিতে একটি অংশীদারি প্রতিষ্ঠান পরিচালনা করে। তিনজনের মূলধনের পরিমাণ সমান। তারা সমান হারে মুনাফা ভোগ করে। চুক্তির শর্ত অনুযায়ী জনাব রিয়াদ শুধু মূলধনের সমপরিমাণ দায় বহন করে। সম্প্রতি জনাব রাব্বানী নামে একজন দেনাদার প্রতিষ্ঠানের দুই লক্ষ টাকা পরিশোধে গড়িমসি করছে। এজন্য অংশীদারগণ পাওনা আদায়ে আদালতের আশ্রয় নেওয়ার কথা ভাবছে।",
      "tag": "DIC 25,DIC 25",
      "sub_questions": [
        {
          "label": "ক",
          "question": "পর্যায়িতকরণ কী?",
          "explanation": "বিপণন ও কেনা-বেচার সুবিধার জন্য পণ্যের গুণাগুন, ওজন, আকৃতি প্রভৃতির ভিত্তিতে পণ্যকে বিভিন্ন শ্রেণিতে ভাগ করাকে পর্যায়িতকরণ বা শ্রেণিবদ্ধকরণ বলে।"
        },
        {
          "label": "খ",
          "question": "সামাজিক ব্যবসায় গুরুত্বপূর্ণ কেন? ব্যাখ্যা করো।",
          "explanation": "যে ব্যবসায় শুধু মুনাফা অর্জনের জন্য গঠিত না হয়ে প্রতিষ্ঠানের উন্নয়ন ও সমাজের দারিদ্র্য দূর করা বা কল্যাণের উদ্দেশ্যে গঠিত হয়, তা-ই সামাজিক ব্যবসায়। এ ধরনের ব্যবসায়ের মুনাফা জনগণের কল্যাণে অনুদান হিসেবে ব্যবহার করা হয়। এছাড়া দরিদ্র মানুষের জীবনযাত্রার মান উন্নয়নে বিনিয়োগকারীরা নতুন কর্মসূচি প্রণয়ন করেন। এ ব্যবসায়ের উল্লেখযোগ্য ক্ষেত্রগুলো হলো-স্বাস্থ্যসেবা, গৃহায়ণ, পুষ্টিকর খাদ্য সরবরাহ, টিকাদান কর্মসূচি প্রভৃতি। তাই সমাজের মানুষের উপকারের জন্য সামাজিক ব্যবসায় গুরুত্বপূর্ণ।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের অংশীদারি ব্যবসায়? ব্যাখ্যা করো।",
          "explanation": "নিম্নের অনুরূপঃ উদ্দীপকের প্রতিষ্ঠানটি সীমাবদ্ধ অংশীদারি ব্যবসায় সংগঠন। এ ধরনের অংশীদারি ব্যবসায়ে কমপক্ষে একজন অংশীদারের দায় সীমিত বা সীমাবদ্ধ থাকে। সাধারণত এ প্রকৃতির ব্যবসায়ে দায় অসীম হয়। তবে চুক্তি অনুযায়ী বা আইনগতভাবে এর এক বা একাধিক ব্যক্তির দায় সীমিত রাখা যায়। এক্ষেত্রে কমপক্ষে দু'জন অংশীদারের দায় অসীম হতে হয়। উদ্দীপকের অনি, রবি ও জনি মৌখিক চুক্তির মাধ্যমে অংশীদারি ব্যবসায় স্থাপন করেন। ব্যবসায়ে তিনজনের মূলধনের পরিমাণ সমান। সকলে সমান মুনাফা ভোগ করেন। চুক্তির শর্ত অনুযায়ী জনি শুধু মূলধনের সমপরিমাণ দায় বহন করবে। এক্ষেত্রে ব্যবসায়ে জনির দায় সীমিত। এটি সীমিত অংশীদারি ব্যবসয়ের বৈশিষ্ট্যের সাথে সঙ্গতিপূর্ণ। সুতরাং, উদ্দীপকের সংগঠনটিকে সীমাবদ্ধ অংশীদারি ব্যবসায় বলা যায়।"
        },
        {
          "label": "ঘ",
          "question": "'জনাব রাব্বানীর নিকট থেকে পাওনা আদায়ে আদালতের আশ্রয়ই উত্তম পন্থা'-মতামত দাও।",
          "explanation": "নিম্নের অনুরূপঃ অংশীদারি ব্যবসায়টি নিবন্ধিত না হওয়ায় পাওনা আদায়ে আদালতের আশ্রয় নেওয়া উত্তম হবে না বলে আমি মনে করি। ১৯৩২ সালের অংশীদারি আইন অনুযায়ী অংশীদারি ব্যবসায়ের নিবন্ধন বাধ্যতামূলক নয়। তবে নিবন্ধিত অংশীদারি ব্যবসায় আইনগত সুযোগ-সুবিধা বেশি পেয়ে থাকে। নিবন্ধনের ক্ষেত্রে অংশীদারি চুক্তি লিখিত হওয়া আবশ্যক। লিখিত চুক্তি ছাড়া অংশীদরি ব্যবসায়ের নিবন্ধন করা যায় না। উদ্দীপকে অনি, রবি ও জনি মৌখিক চুক্তির মাধ্যমে একটি অংশীদারি ব্যবসায় স্থাপন করেন। তাদের দেনাদারের কাছে ৫০ লক্ষ টাকা পাওনা রয়েছে। কিন্তু দেনাদার প্রতিষ্ঠানের পাওনা পরিশোধ করছে না। এজন্য অংশীদারগণ পাওনা আদায়ে আদালতের আশ্রয় নেওয়ার কথা ভাবছে। এক্ষেত্রে তারা আদালতের আশ্রয় নিতে ব্যর্থ হবেন। কারণ তাদের ব্যবসায়টি নিবন্ধিত নয়। অংশীদারি ব্যবসায় নিবন্ধিত হলে তৃতীয় পক্ষের বিরুদ্ধে পাওনা আদায়ের মামলা করতে পারে না। অনিবন্ধিত অংশীদারি ব্যবসায় ১০০ টাকার বেশি পাওনা আদায়ের জন্য মামলা করতে পারে না। এ কারণে উদ্দীপকের ব্যবসায় প্রতিষ্ঠানটি পাওনা ৫০ লক্ষ টাকা আদায় করতে পারবে না। তাই বলা যায়, পাওনা আদায়ে আদালতের আশ্রয় নেওয়াই উত্তম পন্থা নয়, বরং এর জন্য ব্যবসায় নিবন্ধিত হওয়া জরুরি।"
        }
      ]
    },
    {
      "number": "8",
      "uddipok": "জনাব রুহুল আমিন একজন তৈরি পোশাক বিক্রেতা। তিনি স্বল্প পুঁজির কারণে ব্যবসায়ে সাফল্য লাভ করতে ব্যর্থ হন। পরবর্তীতে তিনি করিমকে অংশীদার হিসেবে ব্যবসায়ে নিতে আগ্রহ প্রকাশ করেন। করিম ব্যবসায়ে শুধু মূলধন বিনিয়োগের মাধ্যমে মুনাফা অর্জনের শর্তে অংশীদার হতে সম্মত হন। শর্ত মোতাবেক করিম মূলধন বিনিয়োগ করেন তবে ব্যবসায় পরিচালনায় তিনি অংশগ্রহণ করেন না। ব্যবসায় কিছুদিন চলার পর জনাব রুহুল আমিন দেউলিয়া হয়ে পড়েন।",
      "tag": "DIC 25",
      "sub_questions": [
        {
          "label": "ক",
          "question": "সমবায় সমিতি কী?",
          "explanation": "পারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে মিলিত হয়ে যে সংগঠন গড়ে তোলে, তাকে সমবায় সমিতি বলে।"
        },
        {
          "label": "খ",
          "question": "কোন দলিলকে সমবায়ের গঠনতন্ত্র বলা হয়? ব্যাখ্যা করো।",
          "explanation": "সমবায়ের উপবিধিকে সমবায়ের গঠনতন্ত্র বলে। যে দলিলে সমবায় সমিতির অভ্যন্তরীণ ও বাহ্যিক কার্যক্রম পরিচালনা ও নিয়ন্ত্রণ সংক্রান্ত নিয়ম-নীতি লেখা থাকে তাকে সমবায় সমিতির উপবিধি বলে। এর ওপর ভিত্তি করে সমবায় সমিতি গঠিত ও পরিচালনা হয়। এজন্য একে সমবায় সমিতির গঠনতন্ত্রও বলা হয়।"
        },
        {
          "label": "গ",
          "question": "উদ্দীপকের করিম কোন ধরনের অংশীদার? ব্যাখ্যা করো।",
          "explanation": "নিম্নের অনুরূপঃ উদ্দীপকের করিম হলো ঘুমন্ত অংশীদার। যে অংশীদার ব্যবসায় মূলধন বিনিয়োগ করে, মুনাফা গ্রহণ করে, ঝুঁকি বহন করে কিন্তু ব্যবসায় পরিচালনায় অংশগ্রহণ করে না তাকে ঘুমন্ত অংশীদার বলা। অংশীদারদের দায় সব সময় অসীম এবং অন্যান্য অংশীদারের মতো মুনাফার অংশ পায়। তবে এ ধরনের অংশীদারের অবসরের সময় গণবিজ্ঞপ্তির প্রয়োজন পড়ে না। উদ্দীপকে জনাব রুহুল আমিন একজন তৈরি পোশাক বিক্রেতা। তিনি সল্প পুজির কারণে ব্যবসার সাফল্য লাভ করতে ব্যর্থ হন। পরবর্তীতে তিনি করিমকে অংশীদার হিসেবে ব্যবসায় নিতে আগ্রহ প্রকাশ করে। করিম ব্যবসায় শুধু মূলধন বিনিয়োগের মাধ্যমে মুনাফা অর্জনের শর্তে অংশীদার হতে সম্মত হন। শর্ত মোতাবেক করিম মূলধন বিনিয়োগ করেন তবে ব্যবসায় পরিচালনার জন্য তিনি অংশগ্রহণ করেন না। করিমের বৈশিষ্ট্যটি ঘুমন্ত অংশীদারের সাথে সামঞ্জস্যপূর্ণ। তাই বলা যায়, উদ্দীপকের করিম ঘুমন্ত অংশীদার।"
        },
        {
          "label": "ঘ",
          "question": "উদ্দীপকে বর্ণিত ব্যবসায় সংগঠনটির কোন পদ্ধতিতে বিলোপসাধন ঘটবে? মতামত দাও।",
          "explanation": "নিম্নের অনুরূপঃ উদ্দীপকে বর্ণিত ব্যবসায় সংগঠনের বাধ্যতামূলক বিলোপ সাধন হবে। যদি এমন কোন অবস্থা সৃষ্টি হয় যে অংশীদারি ব্যবসায়ীটির বিলোপ সাধন ছাড়া আর কোন উপায় নেই তবে তাকে বাধ্যতামূলক বিলোপ সাধন বলে। অংশীদারি আইনের ৪১ ধারায় বলা হয়েছে একজন ব্যতীত সকল অংশীদার একযোগে দেউলিয়া বলে বিবেচিত হলে এরূপ বিলোপ সাধন হয়ে যায়। উদ্দীপকে জনাব রুহুল আমিন একজন তৈরি পোশাক বিক্রেতা। তিনি সল্প পুজির কারণে ব্যবসার সাফল্য লাভ করতে ব্যর্থ হন। পরবর্তীতে তিনি করিমকে অংশীদার হিসেবে ব্যবসায় নিতে আগ্রহ প্রকাশ করে। করিম ব্যবসায় শুধু মূলধন বিনিয়োগের মাধ্যমে মুনাফা অর্জনের শর্তে অংশীদার হতে সম্মত হন। শর্ত মোতাবেক করিম মূলধন বিনিয়োগ করেন তবে ব্যবসায় পরিচালনার জন্য তিনি অংশগ্রহণ করেন না। ব্যবসায় কিছুদিন চলার পর জনাব রুহুল আমিন দেউলিয়া হয়ে পড়েন। উদ্দীপকের প্রতিষ্ঠানটিতে সদস্য সংখ্যা দুইজন। এদের মধ্যে একজন দেউলিয়া হয়ে পড়ে। সে ক্ষেত্রে ওই ব্যবসায় সদস্য থাকবে একজন। কিন্তু একজন দিয়ে অংশীদারি ব্যবসা পরিচালনা করা যায় না। আর অংশীদারি ব্যবসার আইন অনুযায়ী একজন ব্যতীত সকল অংশীদার দেউলিয়া হলে ব্যবসায় বাধ্যতামূলক বিলোপ সাধন হবে। তাই বলা যায়, উদ্দীপকে বর্ণিত ব্যবসায় সংগঠনের বাধ্যতামূলক বিলোপ সাধন ঘটবে।"
        }
      ]
    },
    {
      "number": "9",
      "uddipok": "মি. চয়ন ঢাকার সাভারে একটি গার্মেন্টস কারখানা স্থাপন করলেন। শ্রমিকের পর্যাপ্ততা, সস্তা মজুরি, সহজ শর্তে ব্যাংক ঋণ ও বিক্রয় অর্ডার প্রাপ্তি এবং শ্রমিকদের কর্ম দক্ষতায় অল্প দিনে তিনি সফল ব্যবসায়ী হয়ে ওঠেন। কিন্তু ইদানীং গার্মেন্টস শিল্পে শ্রমিক অসন্তোষ, পরস্পরবিরোধী বিভিন্ন গ্রুপের মধ্যে পাল্টা কর্মসূচি প্রতিষ্ঠানের উৎপাদনকে মারাত্মকভাবে বাধাগ্রস্ত করছে। সরকারের যথাযথ হস্তক্ষেপে পরিস্থিতি শান্ত হয়। বর্তমানে গার্মেন্টস শিল্পে উৎপাদন কার্যক্রম আবার স্বাভাবিক অবস্থায় ফিরে এসেছে।",
      "tag": "DIC 25",
      "sub_questions": [
        {
          "label": "ক",
          "question": "ব্যবসায় নৈতিকতা কী?",
          "explanation": "ব্যবসায়ের পরিচালনাগত বিষয়ে ভালো-মন্দ, উচিত-অনুচিত, ন্যায়-অন্যায় প্রভৃতি বিশ্লেষণ করে সঠিকটি গ্রহণ করাকে ব্যবসায় নৈতিকতা বলে।"
        },
        {
          "label": "খ",
          "question": "মূল্যবোধকে নৈতিকতার ভিত্তি বলা হয় কেন? ব্যাখ্যা করো।",
          "explanation": "ভালো-মন্দ, উচিত-অনুচিত এ সংক্রান্ত বিষয়ে মানুষের বোধ বা উপলব্ধিকেই মূল্যবোধ বলে। মূল্যবোধের ইতিবাচক বিশ্বাস মানুষের মধ্যে ভালো কাজ করতে তাড়িত করে। এ বিশ্বাস থেকেই মানুষ কাউকে না ঠকানো, নিজ দায়িত্ব সঠিকভাবে পালন, নিয়মানুবর্তিতা প্রভৃতি নৈতিকতার কাজসমূহ অনুসরণ করে। এজন্য মূল্যবোধকে নৈতিকতার ভিত্তি বলা হয়।"
        },
        {
          "label": "গ",
          "question": "উদ্দীপকে বর্ণিত মি. চয়ন ব্যবসায় পরিবেশের কোন উপাদানের কারণে ব্যবসায়ে সফল হয়েছিলেন? ব্যাখ্যা করো।",
          "explanation": "অনুকূল অর্থনৈতিক পরিবেশের কারণে মি. চয়ন ব্যবসায়ে সফল হয়েছিলেন। জনগণের আয় ও সঞ্চয়, অর্থ ও ঋণ ব্যবস্থা, বিনিয়োগ, মূলধন ও জনসম্পদ প্রভৃতির সমন্বয়ে অর্থনৈতিক পরিবেশ গড়ে ওঠে। এ পরিবেশের উপাদান ভোক্তার ক্রয়ক্ষমতাকে সরাসরি প্রভাবিত করে। এ পরিবেশের উপাদান প্রতিকূল হলে ব্যবসায় প্রসার বাধাগ্রস্ত হয়। উদ্দীপকে মি. চয়ন ঢাকার সাভারে একটি গার্মেন্টস কারখানা স্থাপন করলেন। এখানে সন্তায় দক্ষ শ্রমিক পাওয়া যায়। এরা উৎপাদনশীলতা বাড়াতে সাহায্য করে। আবার, ব্যাংক ও আর্থিক প্রতিষ্ঠীনগুলো সহজ শর্তে গার্মেন্টস শিল্পে ঋণ প্রদান করে। এসব বিষয় বিবেচনা করে মি. চয়ন সাভারে গার্মেন্টস স্থাপন করেন। শ্রমিকের সহজলভ্যতা, জনশক্তি ও সহজে ঋণ প্রাপ্তি অর্থনৈতিক পরিবেশের উপাদানের অন্তর্ভুক্ত। সুতরাং বলা যায়, উদ্দীপকে মি. চয়ন অনুকূল অর্থনৈতিক পরিবেশের কারণে ব্যবসায়ে সফল হয়েছিলেন।"
        },
        {
          "label": "ঘ",
          "question": "'রাজনৈতিক পরিবেশের স্থিতিশীলতা উৎপাদনের গতিকে ত্বরান্বিত করে'-উদ্দীপকের আলোকে বিশ্লেষণ করো।",
          "explanation": "রাজনৈতিক পরিবেশের স্থিতিশীলতায় উৎপাদনের গতিকে ত্বরান্বিত করে বলে আমি মনে করি। এ পরিবেশ কোনো দেশের সার্বভৌমত্ব, রাজনৈতিক স্থিতিশীলতা, আইন-শৃঙ্খলা পরিস্থিতি প্রভৃতির সমন্বয়ে গড়ে ওঠে। অনুন্নত ও অসহনশীল রাজনৈতিক পরিবেশ দেশের ব্যবসায় পরিবেশকে ক্ষতিগ্রস্ত করে। আবার রাজনীতির সুষ্ঠু চর্চা দেশের উন্নতিতে অবদান রাখে। উদ্দীপকে মি. চয়ন ঢাকার সাভারে একটি গার্মেন্টস কারখানা স্থাপন করেন। জনসম্পদ ও অনুকূল আর্থিক সহযোগিতার কারণে তিনি সফল ব্যবসায়ী হয়ে ওঠেন। কিন্তু ইদানীং শ্রমিক অসন্তোষ, পরস্পরবিরোধী বিভিন্ন গ্রুপের মধ্যে কর্মসূচি প্রভৃতি প্রতিষ্ঠানের উৎপাদনকে মারাত্মকভাবে বাধাগ্রস্ত করে। ফলে সুষ্ঠু ব্যবসায় কার্যক্রম ব্যাহত হয়। মূলত তার ব্যবসায়ে রাজনৈতিক পরিবেশের অস্থিতিশীলতা প্রভাবিত করেছে। উদ্দীপকে গার্মেন্টস শিল্পে শৃঙ্খলা ফেরাতে সরকার হস্তক্ষেপ করে। সরকার মালিক-শ্রমিকদের সাথে আলোচনা করে শ্রমিক অসন্তোষ নিরসনের উদ্যোগ নেয়। এতে পরিস্থিতি শান্ত হয়। আবার পরস্পরবিরোধী বিভিন্ন গ্রুপের কর্মসূচি বন্ধেও সরকার উদ্যোগ নেয়। এতে শ্রমিকরা আবার কর্মমুখী হয়। ফলে উৎপাদন কার্যক্রম নিরবচ্ছিন্ন হয়। তাই বলা যায়, রাজনৈতিক পরিবেশের স্থিতিশীলতা উৎপাদনের গতিকে ত্বরান্বিত করে।"
        }
      ]
    },
    {
      "number": "10",
      "uddipok": "ডাসারের ৪০ জন সবজি চাষি ন্যায্যমূল্য প্রাপ্তির লক্ষ্যে একত্রিত হয়ে একটি সংগঠন গড়ে তোলেন। পাঁচ বছরে তাদের মূলধন দাঁড়ায় ২৫ লক্ষ টাকা। ৬ষ্ঠ বছরে মোট মুনাফা ২,০০,০০০ টাকা হতে ৩০,০০০ টাকা তাদের সংরক্ষিত তহবিলে এবং ৬,০০০ টাকা উন্নয়ন তহবিলে জমা করেন। অবশিষ্ট টাকা সদস্যরা নিজেদের মধ্যে সমান ভাগে ভাগ করে নেওয়ার সিদ্ধান্ত নিলেও একজন সদস্য ৫০০ টাকা মুনাফা দাবি করেন।",
      "tag": "DIC 25",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "ব্যবসায়ের ক্ষেত্রে কোন কাজ স্থানগত উপযোগ সৃষ্টি করে? ব্যাখ্যা করো।",
          "explanation": "ব্যবসায়ের ক্ষেত্রে পরিবহন স্থানগত উপযোগ সৃষ্টি করে। সাধারণত পণ্য একটি নির্দিষ্ট স্থানে উৎপাদিত হয়। কিন্তু ক্রেতা-ভোক্তা বিভিন্ন জায়গায় ছড়িয়ে-ছিটিয়ে থাকে। তাই পরিবহনের মাধ্যমে পণ্য ভোক্তার কাছে পৌঁছে দিতে হয়। এতে ভোক্তারা দূরবর্তী স্থানের পণ্য হাতের কাছে পেয়ে উপকৃত হয়। এভাবে পণ্যের স্থানগত উপযোগ সৃষ্টি হয়।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটি কোন ধরনের সমবায় সমিতি? ব্যাখ্যা করো।",
          "explanation": "নিম্নের অনুরূপঃ উদ্দীপকে বর্ণিত প্রতিষ্ঠানটি উৎপাদক সমবায় সমিতি। কয়েকজন উৎপাদক মিলে এ সমবায় সমিতি গড়ে তোলে। নিজেদের আর্থিক কল্যাণের জন্য এ সমিতি গঠন করা হয়। উৎপাদকরা উৎপাদন করে বা প্রকৃতি থেকে আহরণ করা সম্পদ বিক্রি করে লাভবান হওয়ার জন্য এ সমিতি গঠন করে। উদ্দীপকের কুবের একজন গরিব মাঝি। সে এবং তার মতো অনেকে অন্যের ট্রলারে করে সাগরে মাছ ধরতে যায়। তাদের উপার্জিত অর্থ দিয়ে তাদের সংসার চালাতে হিমশিম খেতে হয়। এজন্য তারা একতা, সাম্য, সততা ও সহযোগিতার ভিত্তিতে একটি সংগঠন গড়ে তুলে। এ সংগঠনের মাধ্যমে তারা কোনো মধ্যস্থব্যবসায়ীর সাহায্য ছাড়াই বাজারে মাছ বিক্রি করতে পারে। এতে তারা মাছের ন্যায্যমূল্য পায়। এছাড়া সদস্যরা একত্রে কাজ করায় মাছ ধরার ক্ষেত্রেও সুবিধা পায়। এ সকল বৈশিষ্ট্য উৎপাদক সমবায় সমিতির সাথে মিলে যায়। সুতরাং, উদ্দীপকের সংগঠনটি সদস্যদের প্রকৃতি বিচারে উৎপাদক সমবায় সমিতি।"
        },
        {
          "label": "ঘ",
          "question": "একজন সদস্যের মুনাফা বাবদ ৫০০ টাকা দাবির যৌক্তিকতা সমবায় আইনের দৃষ্টিতে যথার্থ কি না? মতামত দাও।",
          "explanation": "সমবায় আইনের দৃষ্টিতে উক্ত সদস্যের মুনাফা বাবদ ৫০০ টাকা দাবি অযৌক্তিক। সমবায় আইন অনুযায়ী সমবায় সমিতি গঠিত, পরিচালিত ও নিয়ন্ত্রিত হয়। আইন অনুযায়ী সমিতির অর্জিত মুনাফার ১৫% সংরক্ষিত বা সঞ্চিতি তহবিলে ও ৩% সমবায় উন্নয়ন তহবিলে বাধ্যতামূলকভাবে জমা রাখতে হয়। আর বাকি অংশ (৮২%) সদস্যদের কেনা শেয়ার অনুযায়ী বা সমানভাবে লভ্যাংশ আকারে বণ্টন করা যায়। উদ্দীপকে ডাসারের ৪০ জন সবজি চাষি একত্রিত হয়ে একটি উৎপাদক সমবায় সমিতি গড়ে তোলেন। পাঁচ বছরে তাদের মূলধন দাঁড়ায় ২৫ লক্ষ টাকা। ৬ষ্ঠ বছরে তাদের মোট ২ লক্ষ টাকা মুনাফা অর্জিত হয়। এ মুনাফা থেকে তারা ৩০ হাজার টাকা সংরক্ষিত তহবিলে ও ৬ হাজার টাকা উন্নয়ন তহবিলে জমা করেন। আর বাকি টাকা তারা নিজেদের মধ্যে ভাগ করে নেওয়ার সিদ্ধান্ত নেন। কিন্তু তা সত্ত্বেও একজন সদস্য ৫০০ টাকা দাবি করেন। উদ্দীপকের সমিতিটি অর্জিত মুনাফার (২,০০,০০০ × ১৫%) = ৩০,০০০ টাকা সংরক্ষিত তহবিলে ও ২,০০,০০০ × ৩% = ৬,০০০ টাকা উন্নয়ন তহবিলে জমা রেখেছেন। এরপর তারা মুনাফার বাকি অংশ (১,৬৪,০০০) নিজেদের মধ্যে সমান ভাগে ভাগ করে নেওয়ার সিদ্ধান্ত নেন। এক্ষেত্রে প্রত্যেক সদস্য (১,৬৪,০০০ ৪০) = ৪,১০০ টাকা করে লভ্যাংশ পাবেন। উক্ত সমিতিটিতে শেয়ার অনুপাতের কথা উল্লেখ নেই। তাছাড়া সদস্যরা সর্বসম্মতিক্রমে অবশিষ্ট টাকা নিজেদের মধ্যে সমান ভাগে ভাগ করে নেওয়ার সিদ্ধান্ত নিয়েছেন। এক্ষেত্রে কেউই অতিরিক্ত মুনাফা দাবি করতে পারবেন না। সুতরাং, সমবায় আইন অনুসারে উক্ত সদস্যের মুনাফা বাবদ ৫০০ টাকা দাবি করা অযৌক্তিক।"
        }
      ]
    },
    {
      "number": "11",
      "uddipok": "মি. নয়ন বুড়িগঙ্গা নদীর তীরে অবস্থিত সমাপ্তি কেমিক্যাল কোম্পানির মালিক। তিনি ব্যবসায়ের সাথে সাথে সমাজসেবামূলক কর্মকাণ্ডে জড়িত। তার কারখানার বর্জ্য নদীতে সরাসরি না ফেলে নিষ্কাশনের ব্যবস্থা করেন। অন্যদিকে, লিটন ট্যানারির মালিক কারখানার বর্জ্য সরাসরি নদীতে ও আশপাশের জমিতে ফেলে পরিবেশ দূষণ করছে। এলাকাবাসী বণিক সমিতিতে লিটন ট্যানারির বিরুদ্ধে লিখিত অভিযোগ দেওয়ার সিদ্ধান্ত নেয়।",
      "tag": "DIC 25,DIC 25",
      "sub_questions": [
        {
          "label": "ক",
          "question": "BARD-এর পূর্ণরূপ লেখো।",
          "explanation": "BARD এর পূর্ণরূপ হলোঃ Bangladesh Academy for Rural Development।"
        },
        {
          "label": "খ",
          "question": "সমবায়ের মূলমন্ত্র কী? ব্যাখ্যা করো।",
          "explanation": "সমবায়ের মূলমন্ত্র হলো 'একতাই বল'। সকলে মিলে একভাবে, একমনে ও একত্রে চলার দৃঢ় অভিব্যক্তিই হলো একতা। ঐক্যবদ্ধভাবে চলার ফলে একতা সৃষ্টি হয়। প্রত্যেক সমবায়ীকে বুঝতে হয়, ঐক্যই তাদের শক্তি। তাই এটি নষ্ট হয় এমন কোনো কাজ করা থেকে সদস্যরা বিরত থাকেন। এজন্য একতাকে সমবায়ের মূলমন্ত্র বলা হয়।"
        },
        {
          "label": "গ",
          "question": "মি. নয়ন সমাজের কোন পক্ষের প্রতি দায়িত্ব পালন করছেন? ব্যাখ্যা করো।",
          "explanation": "মি. নয়ন সমাজের স্থানীয় সুম্প্রদায়ের প্রতি দায়িত্ব পালন করেছেন। ব্যবসায় সমাজ থেকে নানা ধরনের সুযোগ-সুবিধা নেয়। পক্ষান্তরে ব্যবসায় সামাজিক দায়িত্ব পালনের ক্ষেত্রে স্থানীয় সম্প্রদায়ের প্রতি অনুকূল ও দূষণমুক্ত পরিবেশ বজায় রাখে। প্রয়োজনে জনগণকে পরিবেশ ও স্বাস্থ্য সচেতনতামূলক পরামর্শ দিয়ে উপকার করে। উদ্দীপকে মি. নয়ন বুড়িগঙ্গা নদীর তীরে অবস্থিত একটি কেমিকেল কোম্পানির মালিক। তিনি ব্যবসায়ের পাশাপাশি সমাজসেবামূলক কাজে জড়িত। এক্ষেত্রে তিনি এ সেবামূলক কাজ হিসেবে পরিবেশ সংরক্ষনে জনগণের মধ্যে সচেতনতামূলক কর্মসূচি চালান। আর তিনি নিজেও 'পরিবেশ সংরক্ষণে সোচ্চার। এজন্য তিনি তার প্রতিষ্ঠানের বর্জ্য সরাসরি না ফেলে নিষ্কাশনের ব্যবস্থা করেন। ফলে এলাকার মানুষ পরিবেশ দূষণের হাত থেকে রক্ষা পায়। এসব কাজের সাথে ব্যবসায়ীর স্থানীয় সম্প্রদায়ের প্রতি দায়বদ্ধতার মিল পাওয়া যায়। তাই বলা যায়, মি. নয়ন এলাকার স্থানীয় সম্প্রদায়ের প্রতি সামাজিক দায়িত্ব পালন করছেন।"
        },
        {
          "label": "ঘ",
          "question": "উদ্দীপকে বর্ণিত লিটন ট্যানারির পরিবেশ দূষণ রোধে বণিক সমিতির কী করণীয় আছে বলে তুমি মনে করো? ব্যাখ্যা করো।",
          "explanation": "উদ্দীপকে লিটন ট্যানারির পরিবেশ দূষণ রোধে জেলা বণিক সমিতি কোম্পানিটিকে পরামর্শ দিয়ে সহযোগিতা ও সচেতনতা বাড়াতে পারে বলে আমি মনে করি। পরিবেশ সংরক্ষণে বণিক সমিতি বিভিন্ন প্রাতিষ্ঠানিক সহযোগিতা, পরামর্শ, নীতি প্রণয়ন ও পুরস্কার দিয়ে থাকে। এছাড়াও পরিবেশ সংরক্ষণে সরকারকে বিভিন্ন ধরনের সহযোগিতা করে থাকে। ফলে পরিবেশের ভারসাম্য বজায় থাকে। উদ্দীপকে লিটন ট্যানারী বুড়িগঙ্গা নদীর তীরে অবস্থিত। প্রতিষ্ঠানটি এর নির্গত বর্জ্য সসরাসরি নদী ও আশে পাশের জমিতে ফেলছে। এর ফলে উক্ত এলাকায় পরিবেশ দূষণ হচ্ছে। এ অবস্থায় এলাকাবাসী বণিক সমিতিতে উক্ত প্রতিষ্ঠানটির বিরুদ্ধে লিখিত অভিযোগ জানায়। এক্ষেত্রে বণিক সমিতি প্রথমে প্রতিষ্ঠানটিকে পরিবেশ সংরক্ষণের বিষয়ে ভালোভাবে বোঝাতে পারে। এরপর প্রতিষ্ঠানটির সম্পাদিত কাজের ফলে সৃষ্ট পরিবেশ দূষণের মারাত্মক ফলাফলের বিষয়টিও ভালোভাবে তুলে ধরতে পারে। আবার, প্রতিষ্ঠানটি পরিবেশ দূষণ না করে কীভাবে কাজ চালাতে পারে এ সম্পর্কেও সমিতিটি পরামর্শ দিতে পারে। পরিবেশ দূষণের ফলে সরকারের দেওয়া শাস্তি ও জরিমানার বিষয়টিও সমিতিটি উল্লেখ করতে পারে। এসব বিষয় বিবেচনা করে প্রতিষ্ঠানটি পরিবেশ দূষণ না করে কার্যক্রম চালানো শুরু করবে। এতে এলাকাটিতে পরিবেশ দূষণের পরিমাণ কমতে শুরু করবে। এভাবে বণিক সমিতিটি উক্ত প্রতিষ্ঠানটিকে প্রয়োজনীয় পরামর্শ, নির্দেশনা দিয়ে পরিবেশ দূষণ রোধে গুরুত্বপূর্ণ ভূমিকা পালন করবে বলে মনে করি।"
        }
      ]
    }
  ]
}