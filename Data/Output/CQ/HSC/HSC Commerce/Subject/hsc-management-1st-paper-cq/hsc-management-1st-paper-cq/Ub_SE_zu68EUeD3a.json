{
  "title": "যশোর বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব আলম ও তার বন্ধুরা মিলে 'গ্রামীণ বাংলা'নামে একটি ব্যবসায় প্রতিষ্ঠান গড়ে তুললেন। যেখানে তাদের মূলধন বিনিয়োগ থাকবে কিন্তু তার পিছনে মুনাফা অর্জনের কোনো' উদ্দেশ্য থাকেনা বরং সমাজের মানুষের কল্যাণসাধনই মুখ্য উদ্দেশ্য। তাদের ব্যবসায়ের সংঘবিধিতে লেখা ছিল, প্রত্যেক শেয়ারহোন্ডারদের শেয়ারের অর্থ পাঁচ বছরের মধ্যে ফেরত নেবেন। কিন্তু কোনো মুনাফা নিতে পারবে না। পাঁচ বছরের মধ্যে প্রতিষ্ঠানটি শেয়ারহোন্ডারদের অর্থ ফেরত দেয়। বর্তমানে প্রতিষ্ঠানটি ভালো সেবা দিচ্ছে।",
      "tag": "JB 25",
      "sub_questions": [
        {
          "label": "ক",
          "question": "শিল্প কী?",
          "explanation": "প্রাকৃতিক সম্পদ আহরণ ও তা প্রক্রিয়াজাত করে মানুষের ব্যবহারযোগ্য পণ্যে পরিণত করাকে শিল্প বলে।"
        },
        {
          "label": "খ",
          "question": "বাণিজ্য ব্যবসায়ের ঝুঁকিগত বাধা দূর করতে সহায়ক - ব্যাখ্যা করো।",
          "explanation": "ব্যবসায়ে সহায়-সম্পত্তির ক্ষতির আশঙ্কাকে ব্যবসায়ের ঝুঁকিগত বাধা বলে। বাণিজ্য হলো ব্যবসায়ের বণ্টনকারী শাখা। পণ্য বণ্টনের ক্ষেত্রে বিভিন্ন ধরনের দুর্ঘটনার কারণে ব্যবসায়ের ক্ষতি হতে পারে। এই ক্ষতি থেকে রক্ষা পাওয়ার জন্য বাণিজ্যের বিমার সহায়তা নেওয়া হয়। তাই বলা যায়, ব্যবসায়ের ঝুঁকিগত বাধা বাণিজ্যের বিমার মাধ্যমে দূর হয়।"
        },
        {
          "label": "গ",
          "question": "উদ্দীপকে উল্লিখিত ব্যবসায়টি কোন ধরনের ব্যবসায়? ব্যাখ্যা করো।",
          "explanation": "উদ্দীপকে উল্লিখিত ব্যবসায়টি সামাজিক ব্যবসায় এ ব্যবসায় গঠনে কতিপয় ব্যক্তি বা ব্যক্তিবর্গ মুনাফা প্রাপ্তির উদ্দেশ্য ছাড়াই মূলধন বিনিয়োগ করেন। এরূপ ব্যবসায়ের প্রধান উদ্দেশ্য হলো সমাজের কল্যাণ ও দারিদ্র্য দূরীকরণ। স্বাস্থ্য সেবা, গৃহায়ন, শিশুদের জন্য খাদ্য সরবরাহ প্রভৃতি সামাজিক ব্যবসায়ের গুরুত্বপূর্ণ খাত। উদ্দীপকে জনাব আলম ও তার বন্ধুরা মিলে 'গ্রামীণ বাংলা' নামে একটি ব্যবসায় প্রতিষ্ঠান গড়ে তুললেন। ব্যবসায়টিতে তারা মূলধন বিনিয়োগ করেছেন। কিন্তু এ মূলধন বিনিয়োগের পেছনে তাদের মুনাফা অর্জনের কোনো উদ্দেশ্য নেই। বরং তারা সমাজের মানুষের 'কল্যাণের কথা ভেবেই ব্যবসায়টি স্থাপন করেছেন। ব্যবসায়টি থেকে পাঁচ বছর পর তারা তাদের বিনিয়োজিত মূলধন ফেরত পায়। এসব বৈশিষ্ট্যের সাথে সামাজিক ব্যবসায়ের মিল রয়েছে। তাই বলা যায়, উদ্দীপকে উল্লিখিত ব্যবসায়টি একটি সামাজিক ব্যবসায়।"
        },
        {
          "label": "ঘ",
          "question": "উদ্দেশ্যের ভিত্তিতে 'গ্রামীণ বাংলা' ব্যবসায়টির কার্যক্রম মূল্যায়ন করো।",
          "explanation": "সমাজকল্যাণের উদ্দেশ্য নিয়ে গঠিত 'গ্রামীণ বাংলা' ব্যবসায়টির কার্যক্রম যৌক্তিক হয়েছে বলে আমি মনে করি। সামাজিক ব্যবসায় সমাজকল্যাণ ও দারিদ্র্য দূরীকরণের উদ্দেশ্যে গঠিত ও পরিচালিত হয়। এ ব্যবসায়ে ব্যবসায়ীরা মুনাফা না নেওয়ার শর্তেই মূলধন বিনিয়োগ করে। ব্যবসায়ের অর্জিত মুনাফা এর কার্যক্রম পরিচালনায় ও সম্প্রসারণে ব্যবহৃত হয়। এ ব্যবসায়ের কার্যক্রম বাণিজ্যিক হলেও উদ্দেশ্য সামাজিক। উদ্দীপকে জনাব আলম ও তার বন্ধুরা মিলে 'গ্রামীণ বাংলা' নামে একটি ব্যবসায় গড়ে তোলেন। তাদের এ ব্যবসায়টি একটি সামাজিক ব্যবসায়। ব্যবসায়টির সংঘবিধিতে পাঁচ বছরের মধ্যে শেয়ারহোন্ডারদের অর্থ ফেরত দেওয়ার কথা উল্লেখ রয়েছে। এ শর্তস্বরূপ এটি পাঁচ বছর পর শেয়ারহোল্ডারদের অর্থ পরিশোধ করে। বর্তমানে প্রতিষ্ঠানটি স্বনির্ভর হয়ে ভালো সেবা দিচ্ছে। জনাব আলম ও তার বন্ধুরা মানুষের উপকারের জন্য 'গ্রামীণ বাংলা' প্রতিষ্ঠানটি গঠন করেছেন। ব্যবসায়ের মুনাফা তারা গ্রহণ করেন না। এ মুনাফা ব্যবসায়ের উন্নয়নে ব্যবহার করা হয়। আবার দারিদ্র্য দূরীকরণ ও সমাজের বিভিন্ন সমস্যা দূর করতে মুনাফার অর্থ ব্যয় করা হয়। ফলে বর্তমানে বিনিয়োগকারীর সাহায্য ছাড়াই এটি স্বনির্ভরভাবে উন্নত সেবা দিতে পারছে। এভাবে সমাজ সেবার জন্য তারা ব্যবসায়টি গঠন করেছেন। তাই বলা যায়, সমাজকল্যাণের উদ্দেশ্যের ভিত্তিতে গঠিত 'গ্রামীণ বাংলা' ব্যবসায়টির কার্যক্রম যথাযথ হয়েছে।"
        }
      ]
    },
    {
      "number": "2",
      "uddipok": "জনাব আসিফ চৌধুরী শ্রমিকের সহজলভ্যতার কারণে পঞ্চগড়ে একটি বিশাল চা বাগান গড়ে তোলেন। স্থানীয় পদ্ধতি ও পুরনো প্রযুক্তি ব্যবহারের ফলে তার উৎপাদিত চা এর গুণগত মান তত ভালো নয় এবং এতে তার মুনাফার পরিমাণও কম হয়। সিলেটের একজন বন্ধুর পরামর্শে তিনি আধুনিক মেশিন স্থাপনের ব্যবস্থা করেন। এতে তার উৎপাদিত চায়ের মান বৃদ্ধি পায় এবং আন্তর্জাতিক বাজারে বিক্রির মাধ্যমে বৈদেশিক মুদ্রা অর্জনে অবদান রাখতে সক্ষম হন।",
      "tag": "JB 25",
      "sub_questions": [
        {
          "label": "ক",
          "question": "খুচরা ব্যবসায় কী?",
          "explanation": "উৎপাদক, পাইকার, বিক্রয় প্রতিনিধি বা আমদানিকারকের কাছ থেকে পণ্য কিনে চূড়ান্ত ভোক্তাদের কাছেবিক্রি করা হলে, তাকে খুচরা ব্যবসায় বলে।"
        },
        {
          "label": "খ",
          "question": "ব্যবসায়ের কোন শাখা স্বত্বগত উপযোগ সৃষ্টি করে? ব্যাখ্যা করো।",
          "explanation": "ব্যবসায়ের বাণিজ্য শাখা স্বত্বগত উপযোগ সৃষ্টি করে। বাণিজ্যে কেনাবেচার মাধ্যমে পণ্য বিনিময় হয়। এতে পণ্যের মালিকানা বিক্রেতার কাছে থেকে ক্রেতার কাছে হস্তান্তরিত হয়। এভাবে উৎপাদনকারীর কাছে থেকে ভোগ বা ব্যবহারকারীর কাছে পৌছাতে বাণিজ্য পণ্যের মালিকানা বা স্বত্বগত উপযোগ সৃষ্টি করে।"
        },
        {
          "label": "গ",
          "question": "উদ্দীপকে জনাব আসিফ চৌধুরী ব্যবসায়ের কোন পরিবেশের উপাদান দ্বারা আকৃষ্ট হয়ে চা বাগান স্থাপন করেন? ব্যাখ্যা করো।",
          "explanation": "উদ্দীপকে জনাব আসিফ চৌধুরী ব্যবসায়ের অর্থনৈতিক পরিবেশ আকৃষ্ট হয়ে চা বাগানস্থাপন করেন। জনগণের আয় ও সঞ্চয়, অর্থ ও ঋণ ব্যবস্থা, বিনিয়োগ, মূলধন ও শ্রমশক্তি প্রভৃতির সমন্বয়ে অর্থনৈতিক পরিবেশ গড়ে ওঠে। এ পরিবেশের অনুকূলতা ব্যবসায় দ্রুত সম্প্রসারণে সাহায্য করে। এ পরিবেশের দক্ষ ও সহজলভ্য শ্রমশক্তি উপাদানটি ব্যবসায় সফলতায় গুরুত্বপূর্ণ ভূমিকা পালন করে। জনাব আসিফ চৌধুরী পঞ্চগড়ে চা বাগান গড়ে তোলেন। এখানে সহজেই চা শ্রমিক পাওয়া যায়। এরা কোন কাজ কীভাবে করতে হয় তা সহজেই বুঝতে পারে। এসব কারণে উৎপাদন খরচ কম হয়। ফলে উৎপাদনশীলতা বাড়ে। দক্ষ ও সহজলভ্য উপাদানটি অর্থনৈতিক পরিবেশের সাথে সম্পৃক্ত। সুতরাং বলা যায়, অনুকূল অর্থনৈতিক পরিবেশ জনাব আসিফ চৌধুরীকে চা বাগান তৈরিতে আকৃষ্ট করেছিল।"
        },
        {
          "label": "ঘ",
          "question": "উদ্দীপকে জনাব আসিফ চৌধুরীর সফলতা কীভাবে বাংলাদেশের অর্থনীতিতে অবদান রাখতে পারে? মতামত দাও।",
          "explanation": "উদ্দীপকে জনাব আসিফ চৌধুরীর সফলতা জাতীয়ু আয় বৃদ্ধির মাধ্যমে বাংলাদেশের অর্থনীতিতে গুরুত্বপূর্ণ অবদান রাখছে বলে আমি মনে করি। ব্যবসায় ও শিল্পের মাধ্যমে মানুষ নিজের দক্ষতাকে কাজে লাগিয়ে পণ্য ও সেবা উৎপাদন করে। এ কাজে জড়িত হয়ে নিজের অর্থনৈতিক উন্নতি করা যায়। পাশাপাশি অন্য মানুষের কর্মসংস্থানের ব্যবস্থা করা যায়। এতে সার্বিকভাবে দেশের কল্যাণ সাধিত হয়। উদ্দীপকে জনাব আসিফ শ্রমিকের সহজলভ্যতার কারণে পঞ্চগড়ে চা বাগান প্রতিষ্ঠা করেন। স্থানীয় পদ্ধতি ও. পুরোনো প্রযুক্তি ব্যবহারের ফলে তার উৎপাদিত চায়ের গুণগত মান ভালো হয় না। ফলে মুনাফা কম হয়। পরবর্তী সময়ে বন্ধুর পরামর্শে আধুনিক মেশিন স্থাপনের মাধ্যমে তিনি চায়ের গুণগত মান বাড়ান। বর্তমানে চা রপ্তানি করে তিনি প্রচুর বৈদেশিক মুদ্রা অর্জন করছেন। জনাব আসিফ চৌধুরী প্রযুক্তিগত পরিবেশের সহয়তায় ভালো মানের চা উৎপাদন করতে সক্ষম হন। উৎপাদিত এ চা তিনি বিদেশে রপ্তানি করেন। এতে তিনি প্রচুর বৈদেশিক মুদ্রা অর্জন করতে পারেন। এ বৈদেশিক মুদ্রা দেশের অর্থনীতির উন্নতিতে অবদান রাখে। এছাড়া তার চা বাগানে অনেক মানুষের কর্মসংস্থান হয়। এতে তাদের আয় ও জীবনযাত্রার মান বাড়ে। ফলে সার্বিকভাবে দেশের জাতীয় আয় বৃদ্ধি পায়। তাই বলা যায়, জনাব আসিফ চৌধুরীর বৈদেশিক মুদ্রা অর্জন দেশের অর্থনীতিতে গুরুত্বপূর্ণ অবদান রাখে।"
        }
      ]
    },
    {
      "number": "3",
      "uddipok": "জনাব রহিম তার নিজ এলাকায় একটি মুড়ি কারখানা পরিচালনা করেন। সেখানে হাতে ভাজা মুড়ি তৈরি করা হয়। এ কাজে তার স্ত্রী ও সন্তানরা সহায়তা করে। বাজারে প্রচলিত মেশিনে তৈরি মুড়ি থেকে তার কারখানায় তৈরি হাতে ভাজা মুড়ির চাহিদা ব্যাপক। তাছাড়া পবিত্র রমজান মাসে হাতে ভাজা মুড়ির চাহিদা আরও বেড়ে যায়। এ বিষয় মাথায় রেখে জনাব রহিম তার ব্যবসায় সম্প্রসারণ করতে চান। কিন্তু তার পর্যাপ্ত মূলধন নেই। তার দুই বন্ধু এ ব্যবসায়ে মূলধন সরবরাহ করতে আগ্রহী। পারস্পরিক সম্মতির ভিত্তিতে তারা তিন বন্ধু মিলে ব্যবসায়টি পরিচালনা করেন। অল্প সময়েই ব্যবসায়টির সুনাম ছড়িয়ে পড়ে।",
      "tag": "JB 25",
      "sub_questions": [
        {
          "label": "ক",
          "question": "ধর্মীয় পরিবেশ কী?",
          "explanation": "ধর্মীয় বিশ্বাস, চর্চা, অনুভূতি, দ্বন্দ্ব, অনুশাসন ও আচার-আচরণ থেকে কোনো সমাজের অভ্যন্তরে যে পরিবেশ গড়ে ওঠে, তাকে ধর্মীয় পরিবেশ বলে।"
        },
        {
          "label": "খ",
          "question": "প্রত্যক্ষ সেবা কেন সংরক্ষণ অযোগ্য? ব্যাখ্যা করো।",
          "explanation": "মুনাফা অর্জনের উদ্দেশ্যে গ্রাহকদের সরাসরি কোনো সেবা দেওয়াকে প্রত্যক্ষ সেবা বলে। এ ধরনের সেবা গ্রাহকের উপস্থিতিতে দেওয়া হয়। এটি দেখা বা স্পর্শ করা যায় না। এ সেবা যখন প্রয়োজন হয় কেবল তখনই তার সুবিধা নেওয়া হয়। এজন্য প্রত্যক্ষ সেবা সংরক্ষণ অযোগ্য।"
        },
        {
          "label": "গ",
          "question": "মালিকানার ভিত্তিতে রহিমের প্রথম পর্যায়ের ব্যবসায়টির ধরন ব্যাখ্যা করো।",
          "explanation": "মালিকানায় ভিত্তিতে জনাব রহিমের প্রথম পর্যায়ের ব্যবসায়টি হলো একমালিকানা ব্যবসায় সংগঠন। একমালিকানা ব্যবসায় একক ব্যক্তি দ্বারা গঠিত, পরিচালিত ও নিয়ন্ত্রিত হয়। সব মুনাফা-ক্ষতি মালিক একাই বহন করেন। যেসব পণ্য বা সেবার সাথে মালিকের নৈপুণ্য, শিল্পকর্মবা সুনাম জড়িয়ে থাকে সেগুলো একমালিকানা ব্যবসায়ের জন্য উপযুক্ত। যে কেউ স্বল্প পুঁজি নিয়ে এ ধরনের ব্যবসায় শুরু করতে পারে। উদ্দীপকের জনাব রহিম তার নিজ এলাকায় একটি মুড়ি কারখানা পরিচালনা করেন। সেখাতে তিনি হাতে ভাজা মুড়ি তৈরি করেন। এ কাজে তাকে তার স্ত্রী ও সন্তানরা সহায়তা করে। এক্ষেত্রে জনাব রহিম একাই ব্যবসায়টি পরিচালনা করেন এবং লাভ-ক্ষতি বহন করেন। এছাড়া তিনি তার ব্যক্তিগত নৈপুণ্যকে কাজে লাগিয়ে কারখানায় মুড়ি তৈরি করেন। এসব বৈশিষ্ট্যের সাথে একমালিকানা ব্যবসায়ের মিল আছে। সুতরাং মালিকানার ভিত্তিতে জনাব রহিমের প্রথম পর্যায়ের ব্যবসায়টি একটি একমালিকানা সংগঠন।"
        },
        {
          "label": "ঘ",
          "question": "উদ্দীপকে উল্লিখিত প্রথম ও দ্বিতীয় পর্যায়ের ব্যবসায় সংগঠনের মধ্যে কোনটি 'উত্তম? মতামত দাও।",
          "explanation": "উদ্দীপকে উল্লিখিত প্রথম ও দ্বিতীয় পর্যায়ের ব্যবসায়ের মধ্যে দ্বিতীয় পর্যায়ের অংশীদারি ব্যবসায় সংগঠনটি উত্তম বলে আমি মনে করি। একমালিকানা ব্যবসায়ে একক মালিকের সামর্থ্যের সীমাবদ্ধতা আছে। তাই অংশীদারি ব্যবসায়ের উদ্ভব হয়। এতে একাধিক মালিক থাকায় ব্যবসায়ের জন্য প্রয়োজনীয় পুঁজির ব্যবস্থা করা যায়। এছাড়াও অংশীদারদের মধ্যে লাভ-ক্ষতি বণ্টিত হওয়ার ফলে ঝুঁকির পরিমাণ কমে যায়। ফলে সহজে ব্যবসায় পরিচালনা করা যায়। উদ্দীপকের জনাব রহিম প্রথমে একমালিকানা ব্যবসায় শুরু করেন। ব্যাপক চাহিদার কথা বিবেচনা করে তিনি ব্যবসায়টি সম্প্রসারণ করতে চান। কিন্তু তার কাছে পর্যাপ্ত মূলধনের যোগান নেই। এজন্য তিনি পারস্পরিক সম্মতির ভিত্তিতে তার দুই বন্ধুকে ব্যবসায়ে মূলধন সরবরাহের জন্য যুক্ত করেন। এতে অল্প সময়েই তাদের ব্যবসায়টির সুনাম ছড়িয়ে পড়ে। দ্বিতীয় পর্যায়ে জনাব রহিম অংশীদারি ব্যবসায় গঠন করেন। এতে অন্যান্য অংশীদাররাও ব্যবসায়টিতে মূলধন বিনিয়োগ করে। ফলে ব্যবসায়টি সম্প্রসারণের জন্য প্রয়োজনীয় অর্থের যোগান হয়। এছাড়া ব্যবসায়টির পরিধি বৃদ্ধির মাধ্যমে তাদের উৎপাদনের পরিমাণ এবং মুনাফা বাড়বে। আবার ব্যবসায়টিতে একাধিক অংশীদার থাকায় ঝুঁকি সবার মধ্যে বণ্টন হবে। তাই বলা যায়, উদ্দীপকের দ্বিতীয় পর্যায়ের অংশীদারি ব্যবসায় সংগঠনটিই উত্তম।"
        }
      ]
    },
    {
      "number": "4",
      "uddipok": "অসীম, করিম ও রহিম একটি অংশীদারি ব্যবসায়ের সদস্য। অসীম ব্যবসায়ে মূলুধন বিনিয়োগ করেন এবং পরিচালনায় অংশগ্রহণ করেন। করিম ব্যবসায়ে মূলধন বিনিয়োগ করেন, কিন্তু ব্যবসায় পরিচালনায় অংশগ্রহণ করেন না। রহিম ব্যবসায়ে মূলধন বিনিয়োগ করেন, না, কিন্তু নিজের শ্রম ও দক্ষতাকে সক্রিয়ভাবে ব্যবসায়ে নিয়োজিত রাখেন। হঠাৎ অসীম মস্তিষ্কবিকৃতির কারণে ব্যবসায় পরিচালনায় স্থায়ীভাবে অক্ষম হয়ে পড়েন।",
      "tag": "JB 25",
      "sub_questions": [
        {
          "label": "ক",
          "question": "অংশীদারি চুক্তিপত্র কী?",
          "explanation": "অংশীদারি ব্যবসায়ে অংশীদারদের মধ্যে নির্ধারিত শর্তসমূহ দলিলে লিপিবদ্ধ থাকে, তাকে অংশীদারি চুক্তিপত্র বলে।"
        },
        {
          "label": "খ",
          "question": "অংশীদারি ব্যবসায়ের চক্তি লিখিত হওয়া উত্তম কেন? ব্যাখ্যা করো।",
          "explanation": "অংশীদারদের মধ্যকার চুক্তির বিষয়বস্তু দলিলে লিপিবদ্ধ করাকে অংশীদারি ব্যবসায়ের চুক্তিপত্র বলে। অংশীদারি চুক্তি লিখিত হলে সদস্যদের মধ্যে ভুল বোঝাবুঝির আশঙ্কা থাকে না। লিখিত চুক্তি আদালতে প্রামাণ্য দলিল হিসেবে উপস্থাপন করা যায়। এজন্য অংশীদারি ব্যবসায়ের চুক্তি লিখিত হওয়া উত্তম।"
        },
        {
          "label": "গ",
          "question": "উদ্দীপকে রহিম কোন ধরনের অংশীদার? ব্যাখ্যা করো।",
          "explanation": "উদ্দীপকে রহিম একজন কর্মী অংশীদার। এ ধরনের অংশীদার ব্যবসায়ে কোনো মূলধন বিনিয়োগ করেন না। শুধু নিজস্ব শ্রম ও দক্ষতা দিয়ে কাজ করে ব্যবসায়ে সক্রিয় থাকেন। চুক্তি অনুযায়ী এরূপ অংশীদার ব্যবসায়ের লাভ-ক্ষতিতে অংশ নেন। এছাড়া অসীম দায় বহনেও বাধ্য থাকেন। উদ্দীপকের অসীম, করিম ও রহিম একটি অংশীদারি ব্যবসায়ের সদস্য। রহিম ব্যবসায়ে কোনো মূলধন বিনিয়োগ করেননি। তবে তিনি ব্যবসায় পরিচালনায় অংশগ্রহণ করেন। এক্ষেত্রে তিনি তার শ্রম ও দক্ষতাকে সক্রিয়ভাবে ব্যবসায়ে নিয়োজিত রাখেন। এছাড়া চুক্তি অনুযায়ী তিনি লাভক্ষতিতে অংশ নেন। আবার ব্যবসায়টিতে তার দায় অসীম। এসবের সাথে কর্মী অংশীদারের বৈশিষ্ট্যের মিল আছে। সুতরাং, উদ্দীপকের রহিম একজন কর্মী অংশীদার।"
        },
        {
          "label": "ঘ",
          "question": "উদ্দীপকে উল্লিখিত অংশীদারি ব্যবসায়টির পরিণতি সম্পর্কে তোমার মতামত দাও।",
          "explanation": "উদ্দীপকের উল্লিখিত অংশীদারি ব্যবসায়টির আদালতের মাধ্যমে বিলোপসাধন হবে বলে আমি মনে করি। অংশীদারি আইনের ৪৪ ধারা অনুযায়ী, আদালতের নির্দেশে এ ব্যবসায়ের বিলোপসাধন হতে পারে। সাধারণত কোনো অংশীদার পাগল বা মস্তিষ্ক বিকৃতি হলে এ ধরনের বিলোপসাধন হয়। আবার কোনো অংশীদার ইচ্ছাকৃতভাবে চুক্তিভঙ্গ করলে কিংবা ব্যবসায় পরিচালনায় অক্ষম হলে এ ধরনের বিলোপসাধন হয়ে থাকে। উদ্দীপকের অসীম, করিম ও রহিম মিলে একটি অংশীদারি ব্যবসায় স্থাপন করেন। প্রতিষ্ঠানটিতে অসীম একজন সাধারণ অংশীদার। এছাড়া করিম একজন ঘুমন্ত অংশীদার। আর রহিম কর্মী অংশীদারের অন্তর্ভুক্ত। কিন্তু হঠাৎ মস্তিষ্ক বিকৃতির কারণে অসীম ব্যবসায় পরিচালনায় স্থায়ীভাবে অক্ষম হয়ে পড়েন। অসীম, করিম, রহিম স্বাভাবিকভাবেই ব্যবসায়টি পরিচালনা করে আসছিলেন। কিন্তু হঠাৎ অসীমের মস্তিষ্ক বিকৃতি ঘটায় তিনি ব্যবসায়টি আর পরিচালনা করতে পারবেন না। এক্ষেত্রে অন্যান্যদের সাথে তার অংশীদারি সম্পর্কের বিলোপ ঘটবে। এ পরিস্থিতিতে ব্যবসায়ের কার্যক্রম বন্ধ করতে হবে। অংশীদারি আইনের ৪৪ ধারা অনুযায়ী কোনো সদস্যের মস্তিষ্ক বিকৃতি হলে আদালতের মাধ্যমে বিলোপসাধন হয়। তাই বলা যায়, উদ্দীপকের উল্লিখিত অংশীদারি ব্যবসায়টির আদালতের মাধ্যমে বিলোপসাধন হবে।"
        }
      ]
    },
    {
      "number": "5",
      "uddipok": "জনাব রহমান ও তার ২০ জন বন্ধু নিয়ে ২০২০ সালে 'ABC টেকনোলজি লি.' নামক একটি সফ্টওয়্যার প্রতিষ্ঠান স্থাপন করেন। তাদের দক্ষ ব্যবস্থাপনায় প্রতিষ্ঠানটি ভালো মুনাফা অর্জন করে। ২০২২ সালে প্রতিষ্ঠানটি ২৫% স্টক ও ১০% নগদ লভ্যাংশ ঘোষণা করে। ২০২৩ সালে তারা প্রতিষ্ঠানটি সম্প্রসারণের চিন্তা-ভাবনা করছেন। এজন্য তারা এমন একটি ঋণপত্র ইস্যু করে অর্থ সংগ্রহ করতে চাচ্ছেন যে, প্রতিষ্ঠানটি বিলোপের পূর্ব পর্যন্ত এ ঋণের অর্থ পরিশোধ করতে হবে না।",
      "tag": "JB 25",
      "sub_questions": [
        {
          "label": "ক",
          "question": "অবলেখন কী?",
          "explanation": "পাবলিক লিমিটেড কোম্পানির শেয়ার ও ঋণপত্র বিক্রির জন্য অবলেখকদের কাজকে অবলেখন বলে।"
        },
        {
          "label": "খ",
          "question": "বিবরণপত্র কেন তৈরি ও প্রচার করা হয়? ব্যাখ্যা করো।",
          "explanation": "পাবলিক লিমিটেড কোম্পানি শেয়ার ও ঋণপত্র বিক্রির জন্য কোম্পানির প্রয়োজনীয় তথ্য উপস্থাপন করে যে বিজ্ঞপ্তি বা প্রচারপত্র প্রকাশ করে, তাকে বিবরণপত্র বলে। শেয়ার ও ঋণপত্র কিনতে জনগণকে আমন্ত্রণ জানানোর জন্য বিবরণপত্র প্রচার করা হয়। মূলত মূলধন গঠনের জন্য বিবরণপত্র তৈরি ও প্রকাশ করা হয়। বিবরণপত্রে কোম্পানি সংক্রান্ত প্রয়োজনীয় সব তথ্য তুলে ধরা হয়।"
        },
        {
          "label": "গ",
          "question": "উদ্দীপকের ব্যবসায় সংগঠনটি কোন ধরনের? ব্যাখ্যা করো।",
          "explanation": "উদ্দীপকের ব্যবসায় সংগঠনটি একটি যৌথ মূলধনী কোম্পানি। এ ধরনের সংগঠন সীমিত দায়বিশিষ্ট হয়ে থাকে। তারা জনসাধারণের কাছে শেয়ার বিক্রি করে মূলধন সংগ্রহ করতে পারে। কোম্পানি আইনের অধীনে গঠিত হওয়ায় এদের আইনগত সত্তাও রয়েছে। এছাড়া এ ধরনের প্রতিষ্ঠান চিরন্তন অস্তিত্বসম্পন্ন হয়ে থাকে। উদ্দীপকের জনাব রহমান ও তার ২০ জন বন্ধু মিলে 'ABC টেকনোলজি লি.' নামক একটি প্রতিষ্ঠান স্থাপন করেন। প্রতিষ্ঠানটি গঠনের জন্য তারা প্রচলিত কোম্পানি আইন অনুসরণ করেছেন। এক্ষেত্রে তারা কোম্পানিটি গঠনের জন্য প্রয়োজনীয় দলিলপত্রাদি সংগ্রহ ও নিবন্ধন করেছেন। আর নিবন্ধনের মাধ্যমে তাদের প্রতিষ্ঠানটি আইনগত সত্তা লাভ করেছে। এছাড়া প্রতিষ্ঠানটিতে তারা তাদের বিনিয়োগকৃত মূলধন পর্যন্ত দায়বদ্ধ। এসব বৈশিষ্ট্যের সাথে যৌথ মূলধনী ব্যবসায়ের মিল পাওয়া যায়। তাই বলা যায়, উদ্দীপকের ব্যবসায় সংগঠনটি একটি যৌথ মূলধনী ব্যবসায় সংগঠন।"
        },
        {
          "label": "ঘ",
          "question": "প্রতিষ্ঠানটির এরূপ ঋণপত্র ইস্যু করে অর্থসংস্থানের যৌক্তিকতা বিশ্লেষণ করো।",
          "explanation": "উদ্দীপকের প্রতিষ্ঠানটির অপরিশোধ্য ঋণপত্র ইস্যু করে অর্থসংস্থানের যৌক্তিকতা রয়েছে বলে আমি মনে করি। এরূপ ঋণপত্রের অর্থ পরিশোধের ক্ষেত্রে কোনো নির্দিষ্ট সময়ের উল্লেখ থাকে না। অর্থাৎ, অবসায়নের আগে এ ঋণপত্রের অর্থ কোম্পানি ফেরত দিতে বাধ্য নয়। এতে প্রতিষ্ঠানের মূলধনের ঘাটতি দূর হয় এবং নির্বিঘ্নে ব্যবসায় পরিচালনা সম্ভব হয়। উদ্দীপকের জনাব রহমান ও তার বন্ধুরা মিলে ২০২০ সালে একটি সফ্টওয়্যার প্রতিষ্ঠান স্থাপন করেন। তাদের দক্ষ ব্যবস্থাপনায় প্রতিষ্ঠানটি ভালো মুনাফা অর্জন করে। ২০২৩ সালে তারা প্রতিষ্ঠানটি সম্প্রসারণের চিন্তা-ভাবনা করেন। এজন্য তারা ঋর্ণপত্র ইস্যু করেঅর্থ সংগ্রহ করতে চাচ্ছেন। এক্ষেত্রে এ ঋণপত্রের অর্থ তাদেরকে প্রতিষ্ঠান বিলোপের আগ পর্যন্ত পরিশোধ করতে হবে না। উদ্দীপকের জনাব রহমান ও তার বন্ধুরা অপরিশোধ্য ঋণপত্র ইস্যু করতে চাচ্ছেন। এ ঋণপত্রের গ্রহীতাদের নিয়মিত সুদ দিতে হবে। কিন্তু ঋণপত্রের অর্থ প্রতিষ্ঠান বিলোপের আগ পর্যন্ত ঋণদাতাদের ফেরত দিতে হবে না। এতে তাদের প্রতিষ্ঠানটিতে পর্যাপ্ত মূলধনের যোগান থাকবে। ফলে প্রতিষ্ঠানটি এ অর্থদিয়ে সুষ্ঠুভাবে ব্যবসায় সম্প্রসারণ ও পরিচালনা করতে পারবে। তাই বলা যায়, উদ্দীপকের প্রতিষ্ঠানের অপরিশোধ্য ঋণপত্র ইস্যু করে অর্থসংস্থানের বিষয়টি যৌক্তিক।"
        }
      ]
    },
    {
      "number": "6",
      "uddipok": "চাঁপাইনবাবগঞ্জের ২০ জন রিকশাচালক মিলে একটি সমবায় প্রতিষ্ঠান গড়ে তোলে। প্রতিষ্ঠানটি বিধি মোতাবেক অর্জিত মুনাফার একটি নির্দিষ্ট অংশ সংরক্ষিত তহবিল ও উন্নয়ন তহবিলে সংরক্ষণ না করায় অডিট আপত্তির সম্মুখীন হয়।",
      "tag": "JB 25",
      "sub_questions": [
        {
          "label": "ক",
          "question": "বোনাস শেয়ার কী?",
          "explanation": "শেয়ার হোন্ডারদের লভ্যাংশ হিসেবে নগদ অর্থ পরিশোধ না করে যে শেয়ার ইস্যু করা হয়, তাকে বোনাস শেয়ার বলে।"
        },
        {
          "label": "খ",
          "question": "ব্যবসায়ে আইনগত সত্তা কেন প্রয়োজন? ব্যাখ্যা করো।",
          "explanation": "ব্যবসায়ের আইনগত বা স্বাধীন সত্তা বলতে আইনের মাধ্যমে গঠিত, পরিচালিত ও নিয়ন্ত্রিত হওয়াকে বোঝায়। আইনগত সত্তা অর্জনের মাধ্যমে ব্যবসায় প্রতিষ্ঠান নিজ নামে সব জায়গায় পরিচিতি লাভ করে। অর্থাৎ, এর মাধ্যমে কৃত্রিম ব্যক্তিসত্তার, মর্যাদা লাভ করা যায়। ফলে তৃতীয়পক্ষের সাথে যেকোনো আইনগত চুক্তি সম্পাদন ও অধিকার লাভ করা যায়।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের সমবায় সমিতি? ব্যাখ্যা করো।",
          "explanation": "উদ্দীপকের প্রতিষ্ঠানটি শ্রমজীবী সমবায় সমিতি একই 'শ্রেণির শ্রমজীবী মানুষদের নিয়ে এরূপ সমবায় সমিতি গঠিত হয়। এ ধরনের মানুষরা সাধারণত বিভিন্ন ধরনের চাপ ও সমস্যায় জর্জরিত থাকেন। এক্ষেত্রে তারা তাদের আর্থ-সামাজিক উন্নয়ন ও নিজেদের শ্রম স্বার্থ রক্ষায় এ সমিতি গড়ে তোলেন। নির্মাণ শ্রমিক সমিতি, ঘাট শ্রমিক সমিতি, কারখানা শ্রমিক সমিতি প্রভৃতি শ্রমজীবী সমবায় সমিতির উদাহরণ। উদ্দীপকের সমবায় সমিতিটি রিকশাচালকদের গঠিত একটি সমবায় সংগঠন। ২০ জন রিকশাচালক সমিতিটির সদস্য। তারা একই পেশায় নিয়োজিত। এ সমিতিটিতে তারা তাদের অর্থ সঞ্চয় করেন। এ সঞ্চয় থেকে তারা সমিতিটি থেকে আর্থিক সুবিধা নিতে পারেন। এ সুবিধা পেয়ে তারা আর্থিকভাবে লাভবান হওয়ার সুযোগ পান। এতে তাদের আর্থ-সামাজিক কল্যাণসাধন হয়। এসব বৈশিষ্ট্যের সাথে শ্রমজীবী সমবায় সমিতির মিল রয়েছে। সুতরাং, উদ্দীপকের সমিতিটি হলো শ্রমজীবী সমবায় সমিতি।"
        },
        {
          "label": "ঘ",
          "question": "প্রতিষ্ঠানটির অডিট আপত্তির মূল কারণ বিশ্লেষণ করো।",
          "explanation": "উদ্দীপকের প্রতিষ্ঠানটির অডিট আপত্তির মূল কারণ হলো সমবায় সমিতির উপবিধি অমান্য করা। ২০০১ সালের সমবায় আইন অনুযায়ী সমবায় সমিতির মুনাফার ন্যূনতম ১৫% সংরক্ষিত তহবিলে জমা রাখতে হয়। এছাড়া মোট মুনাফার ৩% সমবায় উন্নয়ন তহবিলে জমা রাখতে হয়। এক্ষেত্রে অবশিষ্ট মুনাফা শেয়ার হারে সমিতির সদস্যদের মধ্যে বণ্টন করা যায়। উদ্দীপকে চাঁপাইনবাবগঞ্জের ২০ জন রিকশাচালক মিলে একটি সমবায় প্রতিষ্ঠান গড়ে তোলে। প্রতিষ্ঠানটি বিধি মোতাবেক সঞ্চিতি তহবিল সংগ্রহ করে না। তারা মুনাফার একটি অংশ সংরক্ষিত তহবিল ও উন্নয়ন তহবিলে না রেখে সম্পূর্ণ অংশ ভোগ করে। এর ফলে প্রতিষ্ঠানটি অড়িট আপত্তির সম্মুখীন হয়। সমবায় সমিতি একটি আইনসৃষ্ট প্রতিষ্ঠান। ফলে এ প্রতিষ্ঠান পরিচালনার ক্ষেত্রে সমবায়ের উপবিধিগুলো মেনে চলা খুবই গুরুত্বপূর্ণ। এক্ষেত্রে ২০০১ সালের সমবায় আইন অনুসরণ করা হয়। এই আইন অনুযায়ী সমবায়ের অর্জিত মুনাফার ১৫% সংরক্ষিত তহবিল, ৩% উন্নয়ন তহবিল এবং ঋণদান সমবায় সমিতির ক্ষেত্রে আরও ১০% কুঋল সঞ্চিতি তহবিল সংরক্ষণ করতে হয়। কিন্তু উদ্দীপকের সমিতিটি এ আইন অমান্য করে। তারা কোনো প্রকার সঞ্জিতি তহবিল সংরক্ষণ না করে সম্পূর্ণ মুনাফা নিজেরা ভোগ করে। ফলে প্রতিষ্ঠানটি অডিটের সময় আপত্তির সম্মুখীন হয়। তাই বলা যায়, উদ্দীপকের প্রতিষ্ঠানটির অডিট আপত্তির মূল কারণ সমবায়ের উপবিধি অনুসরণ না করা।"
        }
      ]
    },
    {
      "number": "7",
      "uddipok": "জনাব সালাম একজন পলিথিন ব্যাগ উৎপাদনকারী। সম্প্রতি সরকার কর্তৃক পলিথিন ব্যাগ উৎপাদন, বিক্রয় ও বাজারজাতকরণ নিষিদ্ধ হওয়ায় তিনি নতুন একটি কারখানা স্থাপন করেন। সেখানে তিনি পাট, কাগজ ও কাপড় দিয়ে পরিবেশবান্ধব বিভিন্ন ধরনের ব্যাগ তৈরি করছেন। বর্তমানে বাজারে তার উৎপাদিত ব্যাগের চাহিদা ব্যাপক।",
      "tag": "JB 25",
      "sub_questions": [
        {
          "label": "ক",
          "question": "BSTI এর পূর্ণরূপ কী?",
          "explanation": "BSTI-এর পূর্ণরূপ হলো- Bangladesh Standards & Testing Institution"
        },
        {
          "label": "খ",
          "question": "ব্যবসায়কে সামাজিক দায়িত্ব পালন করতে হয় কেন? ব্যাখ্যা করো।",
          "explanation": "অবশ্য করণীয় এমন কর্তব্যের বাইরে সমাজের বিভিন্ন পক্ষের প্রতি ব্যবসায় যে দায়িত্ব পালন করে তাকে ব্যবসায়ের সামাজিক দায়িত্ব পালন বলে। ব্যবসায়ের পক্ষগুলো হলো- মালিক, শ্রমিক-কর্মী, ক্রেতা-ভোক্তা, প্রতিযোগী, সরকার। এদের উপেক্ষা করে কখনো ব্যবসায় পরিচালনা করা যায় না। তাই বিভিন্ন পক্ষের প্রতি ব্যবসায়কে সামাজিক দায়িত্ব পালন করতে হয়।"
        },
        {
          "label": "গ",
          "question": "জনাব সালাম সমাজের কোন পক্ষের প্রতি দায়িত্ব পালন করছেন? ব্যাখ্যা করো।",
          "explanation": "জনাব সালাম সমাজের স্থানীয় সম্প্রদায়ের প্রতি দায়িত্ব পালন করেছেন। সমাজ থেকে নানা রকম সুযোগ-সুবিধা নিয়েই ব্যবসায় সমৃদ্ধ হয়। এজন্য ব্যবসায়ীকে সমাজের বা স্থানীয় সম্প্রদায়ের প্রতি কিছু সামাজিক দায়িত্ব পালন করতে হয়। এর মধ্যে রয়েছে হাসপাতাল, শিক্ষাপ্রতিষ্ঠান ও অন্যান্য কল্যাণধর্মী প্রতিষ্ঠান গঠন বা গঠনে সহায়তা, পরিবেশ দূষণ রোধ প্রভৃতি। এছাড়াও ক্ষতিকর জিনিস ক্রয়-বিক্রয় ও ব্যবহারে বিরত থাকাও ব্যবসায়ের স্থানীয় সম্প্রদায়ের প্রতি পালন করা সামাজিক দায়িত্ব। উদ্দীপকে জনাব সালাম একজন পলিথিন ব্যাগ উৎপাদনকারী ছিলেন। সম্প্রতি সরকার কর্তৃক পলিথিন ব্যাগ উৎপাদন, বিক্রয় ও বাজারজাত নিষিদ্ধ হয়। এজন্য তিনি পরিবেশবান্ধব ব্যাগ তৈরির একটি কারখানা স্থাপন করেন। পলিথিন ব্যাগ উৎপাদন ও বিক্রি নিষিদ্ধ বিষয়টি ভেবেই তিনি এ ভিন্নধর্মী ব্যবসায় করেন। এক্ষেত্রে তিনি ক্ষতিকর পণ্য পলিথিন উৎপাদন ও বিক্রি থেকে বিরত থাকছেন। আবার, তার কারখানার ব্যাগে পাট,কাগজ ও কাপড় দিয়ে উৎপাদিতহওয়ায় তা পরিবেশের ক্ষতি করবে না। বরং তার এ পণ্য সমাজের মানুষেরা ব্যবহার করে উপকৃত হবে। এসবের সাথে ব্যবসায়ী হিসেবে জনাব সালামের স্থানীয় সম্প্রদায়ের প্রতি দায়িত্ব পালনের বিষয়টি মিল পাওয়া যায়। সুতরাং, জনাব সালাম সমাজের স্থানীয় সম্প্রদায়ের প্রতি দায়িত্ব পালন করছেন।"
        },
        {
          "label": "ঘ",
          "question": "ব্যবসায়ের নৈতিকতার মানদণ্ডে জনাব সালামের কর্মকাণ্ড মূল্যায়ন করো।",
          "explanation": "ব্যবসায়ের নৈতিকতার মানদণ্ডে জনাব সালামের কর্মকান্ড যথার্থ বলে আমি মনে করি। নৈতিকতার মাধ্যমে ব্যবসায়ে ভালো-মন্দ, সত্য-মিথ্যা, সঠিক-ভুল বিচার করে কাজ করা হয়। ব্যবসায় সমাজের অংশ হওয়ায় ব্যবসায়ীকে নৈতিকতার বিষয়টি বিবেচনায় নিয়েই ব্যবসায় পরিচালনা করা উচিত। গুণগত মানসম্মত পণ্য বিক্রি, আইনের প্রতি শ্রদ্ধা, সামাজিক দায়িত্ব পালন প্রভৃতি ব্যবসায়ের নৈতিকতার উদাহরণ। উদ্দীপকে জনাব সালাম পাট, কাগজ ও কাপড়ের পরিবেশবান্ধব ব্যাগ তৈরির ব্যবসায় শুরু করেন। পলিথিন ক্ষতিকর হওয়ায় পলিথিন ব্যাগ উৎপাদন ও বিক্রি আইনগতভাবেনিষিদ্ধ। এজন্য তিনি আইনের প্রতি শ্রদ্ধা থেকেই পরিবেশবান্ধবব্যাগ তৈরির ব্যবসায়টি শুরু করেছেন। পণ্যের মান ভালো হওয়ার বাজারে তার উৎপাদিত ব্যাগের চাহিদা রয়েছে। জনাব সালাম একজন সচেতন ব্যবসায়ী। এজন্য তিনি পলিথিন উৎপাদন ও বিক্রি সম্পর্কিত আইনগত দিক বিবেচনা করে পরিবেশবান্ধব ব্যাগ তৈরির ব্যবসায়ের সিদ্ধান্ত নিয়েছেন। এর মাধ্যমে তিনি আইনের প্রতি শ্রদ্ধা প্রদর্শন করেছেন। আবার, তার পণ্য কেনার মাধ্যমে জনগণ পলিথিন ব্যাগ ব্যবহারে নিরুৎসাহিত হচ্ছে। এতে পরিবেশ দূষণ রোধ হচ্ছে। এছাড়া তিনি পলিথিনের বদলে আরও গুণগত মানসম্পন্ন পণ্য ক্রেতাদের সরবরাহ করছেন। তার এসব কর্মকাণ্ড ব্যবসায়ের দৃষ্টিভঙ্গিতে নৈতিক। তাই বলা যায়, জনাব সালামের কর্মকাণ্ড ব্যবসায়ের নৈতিকতার মানদণ্ডে যথার্থ।"
        }
      ]
    },
    {
      "number": "8",
      "uddipok": "জনাব সুলতান একজন চাটার্ড অ্যাকাউন্ট্যান্ট। তার দক্ষতা, অভিজ্ঞতা ও সুনামের কারণে সুমন, রাজন ও মোহন তাদের ব্যবসায়ে বিনা মূলধনে তাকে অংশীদার করে নেয়। জনাব সুলতান ব্যবসায় পরিচালনায় অংশগ্রহণ করেন না। চুক্তি অনুযায়ী তিনি নির্দিষ্ট বেতন উত্তোলন করেন। কিন্তু বছর শেষে তিনি সমান মুনাফা দাবি করেন। বিষয়টি নিয়ে প্রতিষ্ঠানে সমস্যা তৈরি হয়।",
      "tag": "JB 25",
      "sub_questions": [
        {
          "label": "ক",
          "question": "সাধারণ অংশীদারি ব্যবসায় কী?",
          "explanation": "যে অংশীদারি ব্যবসায়ে সকল অংশীদারের দায় সীমাহীন থাকে এবং প্রত্যেকেই ব্যবসায় পরিচালনায় অংশ নেয়, তাকে সাধারণ অংশীদারি ব্যবসায় বলে।"
        },
        {
          "label": "খ",
          "question": "অংশীদারি ব্যবসায়ের দায় অসীম? ব্যাখ্যা করো।",
          "explanation": "অংশীদারি ব্যবসায়ে বিনিয়োজিত মূলধনের বাইরেও সদস্যদের ব্যক্তিগত সম্পত্তিতে দায় সৃষ্টি হওয়াকে অংশীদারদের অসীম দায় বলে। এক্ষেত্রে ব্যরসায়িক দায়ের জন্য ব্যক্তিগত সম্পদ দায়বদ্ধ হয়ে থাকে। অসীম দায়ের কারণে দেনা পরিশোধের জন্য ব্যবসায়িক সম্পদ যথেষ্ট না হলে অংশীদারগণের ব্যক্তিগত সম্পদও দায়বদ্ধ থাকে। এক্ষেত্রে কোনো অংশীদার দেউলিয়া হলে তার দায়ও অবশিষ্ট অংশীদারদের বহন করতে হয়। এজন্য বলা হয়, অংশীদারি ব্যবসায়ের দায় অসীম।"
        },
        {
          "label": "গ",
          "question": "জনাব সুলতান কোন ধরনের অংশীদার? ব্যাখ্যা করো।",
          "explanation": "জনাব সুলতান একজন নামমাত্র অংশীদার। এ অংশীদাররা ব্যবসায়ে মূলধন বিনিয়োগ করেন না। আর ব্যবসায় পরিচালনায়ও অংশ নেন না। শুধু নাম ব্যবহারের অনুমতি দিয়ে এরা অংশীদারি ব্যবসায়ে যুক্ত থাকেন। এক্ষেত্রে সুখ্যাতি বা সুনামের বিনিময়ে তারা নির্দিষ্ট হারে বেতন বা মুনাফার অংশ পেয়ে থাকেন। উদ্দীপকে জনাব সুলতান একজন চার্টার্ড অ্যাকাউন্ট্যান্ট। অ্যাকাউন্ট্যান্ট হিসেবে তার যথেষ্ট দক্ষতা, অভিজ্ঞতা ও সুনাম রয়েছে। এজন্য সুমন, রাজন ও মোহন তাদের অংশীদারি ব্যবসায়ে তাকে অংশীদার হিসেবে নেয়। এক্ষেত্রে জনাব সুলতানের কোনো মূলধন বিনিয়োগ করতে হয়নি। আর ব্যবসায়টিতে অংশগ্রহণ না করলেও সুনাম, দক্ষতা ও অভিজ্ঞতার বিনিময়ে তিনি ব্যবসায় থেকে নির্দিষ্ট বেতন পাচ্ছেন। এসবের সাথে নামমাত্র অংশীদারের মিল পাওয়া যায়। সুতরাং, জনাব সুলতান উন্তু ব্যবসায়ে একজন নামমাত্র অংশীদার।"
        },
        {
          "label": "ঘ",
          "question": "জনাব সুলতানের সমান মুনাফা দাবির যৌক্তিকতা মূল্যায়ন করো।",
          "explanation": "জনাব সুলতানের সমান মুনাফা দাবির যৌক্তিকতা রয়েছে বলে আমি মনে করি। অংশীদারি ব্যবসায় বাংলাদেশে প্রচলিত অংশীদারি আইন অনুযায়ী গঠিত ও পরিচালিত হয়। এক্ষেত্রে এ ব্যবসায়ে চুক্তিতে উল্লিখিত অনুপাত বা নির্দিষ্ট হারে লাভ-লোকসান বণ্টন হয়। আর চুক্তিপত্রে কিছু উল্লেখ না থাকলে, মূলধনের অনুপাত যাই হোক সব অংশীদার সমান মুনাফা ভোগ করে। উদ্দীপকে সুমন, রাজন ও মোহন একটি অংশীদারি ব্যবসায় পরিচালনা করে। ব্যবসায়টিতে তারা চার্টার্ড অ্যাকাউন্ট্যান্ট জনাব সুলতানকে নামমাত্র অংশীদার হিসেবে নেয়। বছর শেষে ব্যবসায়টি মুনাফা হলে জনাব সুলতান সমান মুনাফা দাবি করে। এতে প্রতিষ্ঠানে সমস্যা তৈরি হয়। উক্ত ব্যবসায়টিতে চুক্তিতে কোনো অংশীদারের বিনিয়োজিত মূলধনের পরিমাণ উল্লেখ নেই। এমনকি কে কত অনুপাতে মুনাফা পাবে এ বিষয়টিও চুক্তিতে উল্লেখও নেই। এক্ষেত্রে ব্যবসায়টির সব অংশীদার আইনানুযায়ী সমান মুনাফা পাওয়ার দাবিদার। আর উক্ত অবস্থায় সুজন, রাজন ও মোহনের মতো জনাব সুলতান সমান মুনাফা পাওয়ার যোগ্য। এজন্য তিনি সমান মুনাফা পেতে দাবি জানান। তাই জনাব সুলতানের সমান মুনাফা দাবি করার যৌক্তিকতা রয়েছে।"
        }
      ]
    },
    {
      "number": "9",
      "uddipok": "XYZ কোম্পানি লিমিটেড একটি সুনামধারী ব্যবসায় প্রতিষ্ঠান। প্রতিষ্ঠানটির আর্থিক ভিত্তি অনেক শক্তিশালী এবং শেয়ারবাজারে শেয়ারের দামও অনেক বেশি। প্রতিষ্ঠানটির বার্ষিক সাধারণ সভায় শেয়ারহোন্ডারদের মধ্যে দুই ধরনের শেয়ার বণ্টন করার সর্বসম্মত সিদ্ধান্ত গ্রহণ করা হয়। প্রথমে ঘোষণা করা হয়, শেয়ারহোল্ডারদের মধ্যে নগদে লভ্যাংশ না দিয়ে লভ্যাংশ হিসেবে শেয়ার বণ্টন করা। কিছুদিন পর প্রতিষ্ঠানের আর্থিক প্রয়োজনে পুরাতন শেয়ারহোন্ডারগণের মধ্যে পূর্বের ক্রয়কৃত শেয়ারের আনুপাতিক হারে শেয়ার বিক্রয় করার প্রস্তাব দেন। কোম্পানিটির পরিচালক মণ্ডলী প্রতিষ্ঠানের স্থিতিশীলতা বিবেচনা করে এই সিদ্ধান্ত নেন।",
      "tag": "JB 25",
      "sub_questions": [
        {
          "label": "ক",
          "question": "ন্যূনতম মূলধন কী?",
          "explanation": "পাবলিক লিমিটেড কোম্পানির পরিমেল নিয়মাবলি ও বিবরণপত্রে কোম্পানি গঠনের চলতি মূলধন ও অন্যান্য প্রাথমিক খরচের উদ্দেশ্যে যে ন্যূনতম পরিমাণ মূলধন সংগ্রহের, কথা উল্লেখ থাকে, তাকে ন্যূনতম মূলধন বলে।"
        },
        {
          "label": "খ",
          "question": "কোম্পানি চিরন্তন অস্তিত্ব সম্পন্ন হয় কেন? ব্যাখ্যা করো।",
          "explanation": "কোম্পানির চিরন্তন অস্তিত্ব বলতে কখনো বিলুপ্ত হয় না এমন অস্তিত্বকে বোঝায়। আইন অনুযায়ী কোম্পানি সংগঠন চিরন্তন অস্তিত্বের মর্যাদা ভোগ করে। পৃথক ও স্বাধীন সত্তার কারণে শেয়ারহোল্ডারদের মৃত্যু, দেউলিয়াত্ব, শেয়ার হস্তান্তর প্রভৃতি এ ব্যবসায়ের অস্তিত্বকে, বিপন্ন করে না। আইনগত আনুষ্ঠানিকতার মাধ্যমে এ ব্যবসায়ের বিলোপ হয়। তাই কোম্পানি সংগঠন চিরন্তন অস্তিত্বসম্পন্ন হয়।"
        },
        {
          "label": "গ",
          "question": "উদ্দীপকে প্রথমে ঘোষিত শেয়ার কোন ধরনের? ব্যাখ্যা করো।",
          "explanation": "উদ্দীপকে প্রথমে ঘোষিত শেয়ারের ধরন হলো বোনাস শেয়ার। এ ধরনের শেয়ার কোম্পানির শেয়ারহোল্ডারদের লভ্যাংশ হিসেবে নগদ অর্থের পরিবর্তে দেওয়া হয়। কোম্পানির অর্জিত মুনাফার সম্পূর্ণ অংশ লভ্যাংশ হিসেবে বণ্টন না করে এর অংশবিশেষ সংরক্ষিত তহবিলে জমা রাখা হয়। পরিচালকদের সিদ্ধান্তক্রমে উক্ত তহবিলের অর্থকে মূলধনে পরিণত করার লক্ষ্যে বোনাস শেয়ার বণ্টন করা হয়ে থাকে। উদ্দীপকের XYZ কোম্পানি একটি সুনামধারী ব্যবসায় প্রতিষ্ঠান। প্রতিষ্ঠানটির আর্থিক ভিত্তি অনেক শক্তিশালী এবং শেয়ারবাজারে শেয়ারের দামও অনেক বেশি। প্রতিষ্ঠানটি বার্ষিক সাধারণ সভায় দুই ধরনের শেয়ার বণ্টনের সিদ্ধান্ত নেয়। এর মধ্যে প্রথমে ঘোষণা করা হয় শেয়ারহোল্ডারদের মধ্যে নগদ লভ্যংশ না দিয়ে লভ্যাংশ হিসেবে শেয়ার বণ্টন করা। এক্ষেত্রে কোম্পানির সংরক্ষিত তহবিলের অর্থ দিয়ে এ শেয়ার বণ্টন করবে। এজন্য কোনো নগদ অর্থ খরচ হবে না। এসব বৈশিষ্ট্যের সাথে বোনাস শেয়ারের মিল আছে। সুতরাং, উদ্দীপকে প্রথমে ঘোষিত শেয়ারটি বোনাস শেয়ারের অন্তর্ভুক্ত।"
        },
        {
          "label": "ঘ",
          "question": "XYZ কোম্পানির দ্বিতীয় পর্যায়ের সিদ্ধান্তটির মূল কারণ বিশ্লেষণ করো।",
          "explanation": "XYZ কোম্পানির দ্বিতীয় পর্যায়ের রাইট শেয়ার ইস্যুর সিদ্ধান্তটির মূল কারণ হলো প্রতিষ্ঠান নিয়ন্ত্রণে স্থিতিশীলতা বজায় রাখা। এরূপ শেয়ারের মাধ্যমে কোম্পানি অতিরিক্ত মূলধন সংগ্রহের ক্ষেত্রে পুরাতন শেয়ারহোল্ডারদের অগ্রাধিকার দেয়। এতে তাদের জন্য সম্পূর্ণ বা আনুপাতিক হারে শেয়ার ক্রয়ের অধিকার সংরক্ষিত থাকে। বাজারে শেয়ারের অবস্থান ভালো থাকলে পুরাতন শেয়ার মালিকরা এ স্বার্থ দাবি করেন। এ ধরনের শেয়ার ইস্যুতে কোম্পানির পরিচালনায় স্থিতিশীলতা বজায় থাকে। উদ্দীপকের XYZ কোম্পানি লিমিটেড একটি আর্থিকভাবে শক্তিশালী ব্যবসায় প্রতিষ্ঠান। প্রতিষ্ঠানটি বার্ষিক সাধারণ সভায় প্রথম পর্যায়ে বোনাস শেয়ার ইস্যুর ঘোষণা করে। কিছুদিন পর প্রতিষ্ঠানটিতে আর্থিক প্রয়োজন দেখা দেয়। এজন্য এটি দ্বিতীয় পর্যায়ে শেয়ারহোল্ডারগণের মধ্যে পূর্বের ক্রয়কৃত শেয়ারের অনুপাতে শেয়ার ইস্যুর প্রস্তাব দেয়। এক্ষেত্রে কোম্পানিটির পরিচালকমণ্ডলী প্রতিষ্ঠানের স্থিতিশীলতা বিবেচনা করে এ সিদ্ধান্ত নেয়। XYZ কোম্পানি লিমিটেড দ্বিতীয় পর্যায়ে রাইট শেয়ার ইস্যুর সিদ্ধান্ত নেয়। এর মাধ্যমে প্রতিষ্ঠানটি পুরাতন শেয়ারহোল্ডারদের প্রাধান্য দেয়। এতে পুরাতন শেয়ারহোল্ডারদের স্বার্থ রক্ষা হবে। এছাড়া প্রতিষ্ঠানটিতে নতুন কোনো শেয়ার মালিকের আগমন হবে না। এতে প্রতিষ্ঠানটির নিয়ন্ত্রণ ক্ষমতা বিদ্যমান শেয়ারহোল্ডারদের হাতেই থাকবে। এ কারণে কোম্পানি পরিচালনায় কোনো সমস্যা তৈরি হবে না। ফলে প্রতিষ্ঠানটি নিয়ন্ত্রণে স্থিতিশীলতা বজায় থাকবে। তাই বলা যায়, XYZ কোম্পানি প্রতিষ্ঠান নিয়ন্ত্রণে স্থিতিশীলতা রাখতে দ্বিতীয় পর্যায়ে রাইট শেয়ার ইস্যুর সিদ্ধান্ত নেয়।"
        }
      ]
    },
    {
      "number": "10",
      "uddipok": "রাজশাহীর ২০জন ব্যবসায়ী মিলে একটি আইনসৃষ্ট সংগঠন গঠন করে যা উপবিধি দ্বারা পরিচালিত হয়। তারা শেয়ার বিক্রির মাধ্যমে প্রতিষ্ঠানটির জন্য ১,০০,০০০ টাকার মূলধন সংগ্রহ করতে চাচ্ছেন। করিম নামের একজন সদস্য ৩০,০০০ টাকার শেয়ার ক্রয়ের প্রস্তাব দিয়েছে। কিন্তু কর্তৃপক্ষ তা প্রত্যাখ্যান করেছে।",
      "tag": "JB 25",
      "sub_questions": [
        {
          "label": "ক",
          "question": "আইনগত পরিবেশ কী?",
          "explanation": "ব্যবসায় পরিচালনার ক্ষেত্রে জাতীয়, ও আন্তর্জাতিক পর্যায়ে বাণিজ্যিক ও শিল্প আইন, পরিবেশগত আইন, শ্রম আইন প্রভৃতির সমন্বয়ে যে পরিবেশ গড়ে ওঠে, তাকে ব্যবসায়ের আইনগত পরিবেশ বলে।"
        },
        {
          "label": "খ",
          "question": "পরিবর্তনশীল চাহিদার পণ্যের ক্ষেত্রে কোন ব্যবসায় সংগঠন উপযোগী? ব্যাখ্যা করো।",
          "explanation": "পরিবর্তনশীল পণ্যের চাহিদার ক্ষেত্রে একমালিকানা ব্যবসায় সংগঠন উপযুক্ত। এরূপ ব্যবসায় একক মালিকানায় পরিচালিত হওয়ায় মালিক নিজের ইচ্ছামতো পরিচালনা করতে পারেন। ভোক্তাদের চাহিদা, রুচি বা পছন্দের সাথে তাল মিলিয়ে তিনি দ্রুত ব্যবসায়ে পরিবর্তন আনতে পারেন। এতে ঝুঁকি কম থাকে। তাই পরিবর্তনশীল পণ্যের চাহিদার ক্ষেত্রে একমালিকানা ব্যবসায় বেশি উপযুক্ত।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের ব্যবসায় সংগঠন? ব্যাখ্যা করো।",
          "explanation": "উদ্দীপকের প্রতিষ্ঠানটি সমবায় সংগঠন। সমবায় সংগঠন সমাজের বিত্তহীন বা স্বল্পবিত্তসম্পন্ন মানুষের প্রচেষ্টায় গঠিত হয়। একে স্বল্প আয়ের মানুষের সংগঠন বলা হয়। এটি সমবায় আইন অনুসারে এবং সমঅধিকারের ভিত্তিতে প্রতিষ্ঠা করা হয়। এর মূল উদ্দেশ্য হলো সদস্যদের আর্থিক কল্যাণ করা। উদ্দীপকের রাজশাহীর ২০ জন ব্যবসায়ী মিলে একটি সংগঠন গড়ে তোলেন। এটি একটি আইনসৃষ্ট প্রতিষ্ঠান যা উপবিধি দ্বারা পরিচালিত হয়। এ প্রতিষ্ঠানে প্রত্যেক সদস্যের অধিকার সমান। এর মূল উদ্দেশ্য হলো সদস্যদের আর্থিক কল্যাণসাধন করা। এছাড়া সংগঠনটির যেকোনো সদস্য কোনো সমস্যায় পড়লে বাকি সদস্যরা তার সাহায্যে এগিয়ে আসেন। সকলের সম্মিলিত প্রচেষ্টায় তারা তাদের আর্থিক অবস্থা উন্নত করছেন। এসব বৈশিষ্ট্যের সাথে সমবায় সমিতির মিল আছে। সুতরাং, উদ্দীপকের প্রতিষ্ঠানটি সমবায় সমিতিব্যবসায় সংগঠন।"
        },
        {
          "label": "ঘ",
          "question": "করিমের প্রস্তাব প্রত্যাখ্যান হওয়ার মূল কারণ বিশ্লেষণ করো।",
          "explanation": "সমবায়ের একজন সদস্য ১/৫ ভাগ বা ২০% শেয়ার কিনতে পারে বলে করিমের প্রস্তাব প্রত্যাখ্যান হয়। বাংলাদেশে সমবায় আইন অনুযায়ী সমবায় সমিতি গঠিত, পরিচালিত ও. নিয়ন্ত্রিত হয়। এ আইন অনুযায়ী একজন সদস্য মোট শেয়ার বা শেয়ার মূলধনের ১/৫ ভাগ বা ২০% শেয়ার কিনতে পারেন। আর এ শেয়ার অবাধে হস্তান্তরযোগ্য নয়। উদ্দীপকে রাজশাহীর ২০ জন ব্যবসায়ী মিলে একটি সমবায় সমিতি গঠন করেন, যা সমবায় উপবিধি দ্বারা পরিচালিত হয়। বর্তমানে তারা শেয়ার বিক্রির মাধ্যমে প্রতিষ্ঠানটির জন্য ১,০০,০০০ টাকা মূলধন সংগ্রহ করতে চাচ্ছেন। করিম নামের একজন সদস্য তাদের ৩০,০০০ টাকার শেয়ার ক্রয়ের প্রস্তাব দিয়েছে। কিন্তু কর্তৃপক্ষ তা প্রত্যাখ্যান করেছে। সমবায় সমিতি সম্পদের বৈষম্য কমানো ও সদস্যদের সমঅধিকারের প্রতিষ্ঠান। আইন অনুযায়ী সমবায়ের একজন সদস্য সর্বোচ্চ ১/৫ ভাগ বা এক পঞ্চমাংশ বা ২০% শেয়ার কিনতে পারে। অর্থাৎ, উদ্দীপকের একজন সদস্য সর্বোচ্চ (১,০০,০০০ × ২০%) বা ২০,০০০ টাকার শেয়ার কিনতে পারবে। অন্যদিকে, উদ্দীপকের করিম নামের একজন সদস্য ৩০,০০০ টাকার শেয়ার ক্রয় করতে চায়। সমবায় আইন অনুযায়ী এটি কখনো সম্ভব নয়। তাই সে তার কাঙ্ক্ষিত পরিমাণ শেয়ার ক্রয় করতে পারবে না। এ বিষয়টি নিয়মবহির্ভূত হওয়ায় প্রতিষ্ঠানের নির্বাহীরাও তার দাবি মেনে নিবেন না। তাই করিমের প্রস্তাব কর্তৃপক্ষ প্রত্যাখ্যান করেছে।"
        }
      ]
    },
    {
      "number": "11",
      "uddipok": "PQR লিমিটেড দেশের একটি বৃহদায়তন ব্যাংকিং প্রতিষ্ঠান। প্রতিষ্ঠানটি সুনাম অর্জন ও কেন্দ্রীয় ব্যাংকের নির্দেশনা পরিপালনের জন্য দেশের প্রত্যন্ত অঞ্চলের গরীব ও মেধাবী শিক্ষার্থীদের জন্য শিক্ষাবৃত্তি প্রকল্প চালুকরেছে। এতে প্রচুর অর্থ ব্যয় হয়। এই কার্যক্রমটি শিক্ষা বিস্তারে সহায়ক হয়। 'প্রতিষ্ঠানটি দ্রুত সম্প্রসারিত হয়। তারা নিয়মিত কর প্রদান করে এবং প্রয়োজনীয় লোকবল নিয়োগ করে।",
      "tag": "JB 25",
      "sub_questions": [
        {
          "label": "ক",
          "question": "বণিক সমিতি কী?",
          "explanation": "কোনো নির্দিষ্ট অঞ্চলের ব্যবসায়ী ও শিল্পপতিগণ নিজেদের স্বার্থরক্ষা ও ব্যবসায়িক উন্নয়নের জন্য যে সংগঠন প্রতিষ্ঠা করে তাকে বণিক সমিতি বলে।"
        },
        {
          "label": "খ",
          "question": "মূল্যবোধ ব্যবসায়ের জন্য সহায়ক - ব্যাখ্যা করো।",
          "explanation": "ব্যবসায়ের পরিচালনাগত বিষয়ে ভালো-মন্দ দিক সম্পর্কে স্থায়ীভাবে গড়ে ওঠা বিশ্বাস, ধ্যান-ধারণা, আদর্শ, মানদণ্ড, মতামত প্রভৃতি বিষয়কে ব্যবসায় মূল্যবোধ বলে। মানুষ, সমাজ ও পরিবেশের জন্য অনুকুল পণ্যদ্রব্য ও সেবা উৎপাদন করা উচিত। এছাড়া এগুলো সরবরাহের ক্ষেত্রে সততা ও ন্যায়ের সাথে মুনাফা অর্জনের বিষয়টিকে প্রাধান্য দিতে হয়। এক্ষত্রে মূল্যবোধের নিশ্চয়তা বিধানের মাধ্যমে ব্যবসায় প্রতিযোগিতায় টিকে থাকে। তাই মূল্যবোধ ব্যবসায়ের জন্য সহায়ক।"
        },
        {
          "label": "গ",
          "question": "প্রতিষ্ঠানটির শিক্ষাবৃত্তি প্রকল্প ব্যবসায়ের কোন দায়িত্বের উদাহরণ? ব্যাখ্যা করো।",
          "explanation": "প্রতিষ্ঠানটির শিক্ষাবৃত্তি প্রকাশ ব্যবসায়ের সামাজিক দায়িত্বের উদাহরণ। ব্যবসায়ের সামাজিক দায়িত্ব বা দায়বদ্ধতা হলো মুনাফা অর্জনের পাশাপাশি সমাজের মানুষের জন্য কিছু মঙ্গলজনক ও কল্যাণমূলক কাজে অংশগ্রহণ করা। এটির ফলে সমাজে বিদ্যমান বিভিন্ন পক্ষের সাথে ব্যবসায়ের সহযোগিতা অর্জন ও উত্তম সম্পর্ক প্রতিষ্ঠিত হয়। • এতে ব্যবসায়ের প্রতিযোগিতায় টিকে থাকা সহজ হয়। উদ্দীপকে PQR লিমিটেড দেশের একটি বৃহদায়তন ব্যাংকিং প্রতিষ্ঠান। প্রতিষ্ঠানটি ব্যবসায়িক কাজ সম্পাদনের পাশাপাশি গরিব ও মেধাবী শিক্ষার্থীদের জন্য প্রকল্প চালু করে। এ প্রকল্পের আওতায় এটি এসব শিক্ষার্থীদের শিক্ষাবৃত্তি দেয়। এতে প্রতিষ্ঠানটির প্রচুর অর্থ ব্যয় হয়। কিন্তু তাও এর মাধ্যমে প্রতিষ্ঠানটি সমাজের এ ধরনের শিক্ষার্থীদের শিক্ষাবিস্তারে সহায়তা করছে। এর মাধ্যমে প্রতিষ্ঠানটির সুনাম বাড়ে যা এটিকে প্রতিযোগিতায় টিকে থাকায় সক্ষম করে তোলে। 'PQR' লিমিটেড এর এসব কাজ ব্যবসায়ের সামাজিক দায়িত্বের সাথে মিলে যায়। তাই বলা যায়, উক্ত প্রতিষ্ঠানটির শিক্ষাবৃত্তি প্রকল্প ব্যবসায়ের সামাজিক দায়িত্বের উদাহরণ।"
        },
        {
          "label": "ঘ",
          "question": "সামাজিক দায়বদ্ধতার দৃষ্টিকোণ হতে PQR লি. এর কার্যক্রম সরকারের জন্য সহায়ক - মতামত দাও।",
          "explanation": "সামাজিক দায়বদ্ধতার দৃষ্টিকোণ থেকে PQR লিমিটেড এর কার্যক্রম সরকারের জন্য সহায়ক - উক্তিটির সাথে আমি একমত। দেশের ব্যবসায় তথা শিল্প-বাণিজ্য সুষ্ঠুভাবে পরিচালনায় সরকার বিভিন্ন দায়িত্ব পালন করেন। তাই ব্যবসায় প্রতিষ্ঠানকেও সরকারের প্রতি কিছু দায়িত্ব পালন করতে হয়। সরকারি আইন-কানুন ও নিয়ম-নীতির প্রতি আনুগত্য প্রকাশ করা, নিয়মিত কর দেওয়া, কর্মসংস্থানের ব্যবস্থা করা প্রভৃতি ব্যবসায়ের সরকারের প্রতি দায়িত্ব'। উদ্দীপকে PQR লিমিটেড একটি বৃহদায়তন ব্যাংকিং প্রতিষ্ঠান। এটি ব্যবসায়ের পাশাপাশি গরিব ও মেধাবী শিক্ষার্থীদের শিক্ষাবৃত্তি দিয়ে থাকে। এর মাধ্যমে এটি সামাজিক দায়িত্ব পালন করে। এছাড়া প্রতিষ্ঠানটি সরকারকে নিয়মিত কর দেয়। আবার প্রতিষ্ঠানটি প্রয়োজনীয় লোকবলও নিয়োগ করে মানবসম্পদকে ব্যবহার করে। নিয়মিত কর দেওয়া ও লোকবল নিয়োগের মাধ্যমে প্রতিষ্ঠানটি সরকারের প্রতি সামাজিক দায়িত্ব পালন করছে। সরকার এ প্রতিষ্ঠানটির থেকে পাওয়া করের অর্থ অবকাঠামোগত খাতের উন্নয়নের ব্যবহার করতে পারবে। আবার, লোকরল নিয়োগ দিয়ে এটি মানুষের জীবিকা অর্জনের ব্যবস্থা করে দিচ্ছে। এতে মানুষের কর্মসংস্থানের ব্যবস্থা হচ্ছে। যা দেশের বেকারত্ব কমাতে ভূমিকা রাখছে। এভাবে সরকারের প্রতি দায়িত্ব পালন করে প্রতিষ্ঠানটি সরকারের সাহায্য করছে। তাই বলা যায়, সামাজিক দায়বদ্ধতার দৃষ্টিকোণ থেকে PQR লিমিটেড এর কার্যক্রম সরকারের জন্য সহায়ক।"
        }
      ]
    }
  ]
}