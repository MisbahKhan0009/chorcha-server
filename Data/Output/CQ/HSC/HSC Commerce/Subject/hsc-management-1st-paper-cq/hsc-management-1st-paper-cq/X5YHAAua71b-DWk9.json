{
  "title": "চট্টগ্রাম বোর্ড ২০২১",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব সামসুল হক একজন চাউল ব্যবসায়ী। তিনি দেশের বিভিন্ন এলাকা থেকে চাউল সংগ্রহ করে প্রক্রিয়াজাতকরণের পর যুক্তরাষ্ট্র ও অস্ট্রেলিয়ায় রপ্তানি করেন। এই বৎসর তিনি যে চাউল সরবরাহ করেছেন তা যদি আর ২/৩ মাস পর যুক্তরাষ্ট্র ও অস্ট্রেলিয়ায় বিক্রয় করতে পারতেন, তাহলে প্রচুর মুনাফা অর্জন করতে পারতেন। কিন্তু সরবরাহকৃত চাউল রাখার উপযুক্ত ব্যবস্থা না পারার দরুন তিনি বেশি লাভের চিন্তা না করে নির্দিষ্ট সময়ের পূর্বেই চাউল বিক্রয় করে দিলেন।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "ব্যবসায়ের মূল উদ্দেশ্য মুনাফা অর্জন।"
        },
        {
          "label": "খ",
          "question": "",
          "explanation": "প্রকৃতি থেকে সম্পদ সংগ্রহের সকল প্রক্রিয়াকে প্রাথমিক শিল্প বলে।   প্রাথমিক শিল্প বলতে কৃষি,প্রজনন ও নিষ্কাশন শিল্পকে বুঝায়। প্রাথমিক শিল্পের মাধ্যমে নতুন কিছু সৃষ্টি করা হয়। যেমন বন থেকে কাঠ সংগ্রহ,হ্যাচারিতে পোনা উৎপাদন,পোল্ট্রি ফার্মে ডিম ও বাচ্চা উৎপাদন,ভূগর্ভ হতে খনিজ সম্পদ সংগ্রহ ইত্যাদি।"
        },
        {
          "label": "গ",
          "question": "",
          "explanation": "জনাব শামসুল হক রপ্তানি ব্যবসা করেন।   বিদেশে অথবা বিদেশি কোন ব্যবসায়ীর নিকট পণ্যদ্রব্য বিক্রয় করাতে রপ্তানি বলে। রপ্তানি বাণিজ্যের মাধ্যমে মূল্যবান বৈদেশিক মুদ্রা অর্জিত হয় যা দেশের অর্থনীতিতে গুরুত্বপূর্ণ ভূমিকা রাখে। রপ্তানির ক্ষেত্রে যথেষ্ট আনুষ্ঠানিকতা পালন করতে হয়।   উদ্দীপকে জনাব শামসুল হক একজন চাউল ব্যবসায়ী। তিনি দেশের বিভিন্ন স্থান থেকে চাউল সংগ্রহ করে প্রক্রিয়াজাতকরণের পর যুক্তরাষ্ট্র ও অস্ট্রিলিয়ায় রপ্তানি করেন। তিনি দেশে উৎপাদিত পণ্য বিদেশে বিক্রয় করছেন।তাই বলা যায় উদ্দীপকের শামসুল হক রপ্তানি ব্যবসা করছেন।"
        },
        {
          "label": "ঘ",
          "question": "",
          "explanation": "জনাব শামসুল হক গুদামজাতকরণ সুবিধার অভাবে ব্যবসায়ে ক্ষতিগ্রস্ত হয়েছেন।   পণ্য সামগ্রী উৎপাদনের পর হতে ভোগের সময় পর্যন্ত সময়ের যে প্রতিবন্ধকতা সৃষ্টি হয় তা গুদামজাতকরণের মাধ্যমে দূরীভূত হয়। পণ্যসামগ্রী উৎপাদন হয় একসময় কিন্তু ভোগ হয় অন্য সময়ে।মাঝখানের এই সময় যেন পণ্য নষ্ট না হয় তাই তা সংরক্ষণের প্রয়োজন পড়ে। তাই ব্যবসায়ের জন্য গুদামজাতকরণ প্রয়োজন।   উদ্দীপকে দেখা যায় জনাব শামসুল হক দেশের বিভিন্ন স্থান থেকে চাওল সংগ্রহ করে তা প্রক্রিয়াজাতকরণের পর যুক্তরাষ্ট্র ও অস্ট্রেলিয়ায় রপ্তানি করেন। এই বৎসর তিনি যে চাউল সরবরাহ করেছেন তা যদি আরো দুই-তিন মাস পর করতে পারতেন তাহলে অধিক মুনাফা অর্জন করতে পারতেন। তিনি গুদামজাতকরণের ব্যবস্থা গ্রহণ না করায় তার এই ক্ষতি হয়েছে।   গুদামজাতকরণ ব্যবসায়ের সময়গত প্রতিবন্ধকতা দূর করে।গুদামজাতকরণের মাধ্যমে ব্যবসায়ীরা তাদের পণ্য সামগ্রী নষ্ট হওয়া থেকে রক্ষা করে। শামসুল হক যদি গুদামজাতকরনের ব্যবস্থা করতেন তাহলে তিনি ২-৩ মাস পর চাউল রপ্তানি করে অধিক মুনাফা অর্জন করতে পারতেন। তাই বলা যায়, শামসুল হক গুদামজাতকরণ সুবিধার অভাবে ব্যবসায়ে ক্ষতিগ্রস্ত হয়েছেন।"
        }
      ]
    },
    {
      "number": "2",
      "uddipok": "জনাব আদনান তিনজন কর্মচারী ও বারো লক্ষ টাকা মূলধন নিয়ে টঙ্গি স্টেশন রোডে একটি স্টেশনারি দোকান নিলেন। কিন্তু দোকানে আশানুরূপ বিক্রয় না হওয়ায় তিনি চিন্তিত। তিনি খেয়াল করলেন এখানকার শিক্ষার্থীদের বেশির ভাগ কাজই কম্পিউটার ও ইন্টারনেট ভিত্তিক হওয়ায় দিন দিন এগুলোর চাহিদা বাড়ছে। এজন্য তিনি দোকানে স্টেশনারির সাথে সাথে একটি রাউটার ও পাঁচটি কম্পিউটার ক্রয় করেন। । শিক্ষার্থীদের অনলাইন ভিত্তিক সেবা দেওয়ায় ব্যবসায়টি দিন দিন লাভজনক হয়ে উঠেছে।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে পণ্য বা সেবা ক্রয়-বিক্রয় করাকে ট্রেড বলে।"
        },
        {
          "label": "খ",
          "question": "",
          "explanation": "স্বাধীন পেশায় নিয়োজিত থেকে প্রত্যক্ষভাবে সেবাকর্ম বিক্রয় করাকে প্রত্যক্ষ সেবা বলে।   প্রত্যক্ষ সেবা ধরা ছোঁয়া যায় না,‌ শুধু অনুভব করা যায়। ডাক্তার,প্রকৌশলী, উকিল প্রভৃতি পেশাজীবীগণ গ্রাহকদের সেবা বা তৃপ্তি দিয়ে অর্থ উপার্জন করেন। এটিই প্রত্যেক্ষ সেবা হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানটি এক মালিকানা ব্যবসায়।   একক ব্যক্তির মালিকানায় ও পরিচালনায় গঠিত ব্যবসাকে একমালিকানা ব্যবসায় বলে। এরূপ ব্যবসায় এর মালিক সকল কর্তৃত্ব ও ক্ষমতার অধিকারী হন।সকল সুযোগ-সুবিধা ও ব্যবসার মুনাফা তিনি ভোগ করেন; তেমনি ব্যবসার সকল অসুবিধা ও লোকসান হলে তাকেই বহন করতে হয়। এই ব্যবসায়ে মালিককে অসীম দায় বহন করতে হয়।   উদ্দীপকের জনাব আদনান তিনজন কর্মচারী ও ১২ লক্ষ টাকা মূলধন নিয়ে টঙ্গি স্টেশন রোডে একটি ষ্টেশনারী দোকান দিলেন। যেহেতু এই ব্যবসার মালিক শুধুমাত্র জনাব আদনান-ই, তাই বলা যায় প্রতিষ্ঠানটি ধরন বিচারে এক মালিকানা ব্যবসায়"
        },
        {
          "label": "ঘ",
          "question": "",
          "explanation": "জনাব আদনান ব্যক্তিগত দূরদর্শিতা ও নমনীয়তা মাধ্যমে গ্রাহকদের চাহিদা নির্ধারণ ও সিদ্ধান্ত গ্রহণ করতে পেরেছেন বলে আমি মনে করি।   দূরদর্শিতা বলতে কোন সমস্যা অনুধাবন করে তা দ্রুত নিরসনের উপায় বের করাকে বুঝায়। এই দক্ষতার মাধ্যমে একজন ব্যবসায়ী তার ব্যবসা পুরোপুরি বন্ধ হওয়ার হাত থেকে বাঁচাতে পারে। এই দক্ষতা একজন ব্যবসায়ীকে পরিবর্তন পরিস্থিতির সাথে খাপ খাওয়া শিখায়। পরিবর্তিত পরিস্থিতি র সাথে খাপ খাইয়ে নিতে পারাই হলো নমনীয়তা।  উদ্দীপকে দেখা যায় জনাব আদনান একটি এক মালিকানা ব্যবসায় প্রতিষ্ঠা করেছেন। কিন্তু দোকানে আশানুরূপ বিক্রয় না হওয়ায় তিনি চিন্তিত। তিনি খেয়াল করলেন এখানকার শিক্ষার্থীদের অধিকাংশ কাজই কম্পিউটার ও ইন্টারনেট ভিত্তিক হওয়ায় দিন দিন এগুলোর চাহিদা বাড়ছে। এজন্য তিনি স্টেশনারির পাশাপাশি একটি রাউটার ও পাঁচটি কম্পিউটার ক্রয় করলেন। শিক্ষার্থীদের অনলাইন ভিত্তিক সেবা দেওয়ায় ব্যবসাটি দিন দিন লাভবান হচ্ছে।   জনাব আদনান তার ব্যক্তিগত দূরদর্শিতা মাধ্যমেই বর্তমানে গ্রাহকদের চাহিদা অনুধাবন করতে পেরেছিলেন। গ্রাহকদের চাহিদার পরিবর্তন এর সাথে খাপ খাইয়ে নেওয়ার জন্য জন্য   তিনি ব্যবসায়ের জন্য অনলাইন ভিত্তিক সেবা দেওয়ার দ্রুত সিদ্ধান্ত গ্রহণ করেন। যা তার ব্যবসাকে লাভবান করছে। তাই বলা যায়,জনাব আদনান ব্যক্তিগত দূরদর্শিতার মাধ্যমে গ্ৰাহকদের চাহিদা নির্ধারণ ও সেই অনুযায়ী সিদ্ধান্ত গ্রহণ করতে পেরেছেনেরেছেন।"
        }
      ]
    },
    {
      "number": "3",
      "uddipok": "নরসিংদীর মেয়ে আসমা লেখাপড়া শেষে চাকরির পিছনে না ছুটে, তার বাবার ব্যবসায় শাড়ী কুটির' পরিচালনার দায়িত্ব নেন। আগে প্রতিষ্ঠানের উৎপাদিত হওয়ার জন্য তিনি কর্মীদের আর্থিক ও অন্যান্য সুবিধা বৃদ্ধি করেন এবং প্রযুত্তির পণ্যের ব্যাপক চাহিদা থাকলেও বর্তমানে ক্রেতার চাহিদা, রুচি ও মানসিকতার পরিবর্তনে প্রতিষ্ঠানটি লোকসানের সম্মুখীন হচ্ছে। এই সমস্যা থেকে বের হওয়ার জন্য তিনি কর্মীদের আর্থিক দিন ও অন্যান্য সুবিধা বৃদ্ধি করেন এবং প্রযুক্তির দিক থেকেও প্রতিষ্ঠানকে আধুনিকীকরণ করেন।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "একক ব্যক্তির মালিকানায় প্রতিষ্ঠিত ও পরিচালিত ব্যবসাকে একমালিকানা ব্যবসায় বলে।"
        },
        {
          "label": "খ",
          "question": "",
          "explanation": "শিল্পে উৎপাদিত পণ্য পরবর্তী ধাপে বা প্রকৃত ভোগকা রী র নিকট পৌঁছানোর ক্ষেত্রে সম্পাদিত সকল কর্মকান্ডকে বাণিজ্য বলে।   বাণিজ্য ব্যবসায়ের মালিকানাগত বাধা দূর করে। স্থল,নৌ ও বিমান পথে বাণিজ্য কার্য সম্পাদিত হয়ে থাকে।বাণিজ্যের মাধ্যমে পণ্য এক স্থান থেকে অন্য স্থানে প্রেরণ করা হয়। ফলে পৃথিবীর একেক দেশের জনগোষ্ঠী একেক দেশের পণ্য ভোগ করতে পারে। ।"
        },
        {
          "label": "গ",
          "question": "",
          "explanation": "ব্যবসা একটি স্বাধীন পেশা হওয়ায় আসমা চাকরি না করে ব্যবসাকে পেশা হিসেবে বেছে নিলেন।   মুনাফা অর্জনের উদ্দেশ্যে পরিচালিত সকল বৈধ অর্থনৈতিক কর্মকান্ডকে ব্যবসা য় বলে। ব্যবসায় একটি স্বাধীন পেশা। এখানে ব্যক্তি অন্যের অধীনে না থেকে নিজেই সিদ্ধান্ত নিয়ে সকল ব্যবসায়ীক কার্যক্রম পরিচালনা করতে পারে। এখানে সে চাকরির মতো অন্যের নির্দেশ মানতে বাধ্য নয়। সে নিজের চিন্তা-চেতনা দিয়ে ব্যবসা গঠন করতে পারে।   উদ্দীপকে নরসিংদীর মেয়ে আসমা পড়ালেখা শেষে চাকরির পিছনে না ছুটে তার বাবার প্রতিষ্ঠিত ব্যবসায় 'শাড়ি কুটির' পরিচালনার দায়িত্ব নেয়। আসমা চাকরিকে তার পেশা হিসেবে বেছে নিলে সেখানে স্বাধীনভাবে তার কাজ করতে পারত না যা সে ব্যবসায়ে করতে পারবে। তাই বলা যায় আসমা ব্যবসাকে পেশা হিসেবে গ্রহণ করার কারণ হলো এটি একটি স্বাধীন পেশাশা।"
        },
        {
          "label": "ঘ",
          "question": "",
          "explanation": "প্রতিষ্ঠানটির সমস্যা উত্তরণে আসমার গৃহিত ব্যবস্থা যথেষ্ট নয় বলে আমি মনে করি।   পরিবর্তিত পরিস্থিতির সাথে দ্রুত ব্যবসায়িক কার্যক্রম পরিবর্তন করে নেওয়াকে নমনীয়তা বলে। পরিবেশ পরিস্থিতি,গ্ৰাহকদের রুচি,ক্রয় ক্ষমতা ইত্যাদি সবসময় একই থাকে না। সময়ের সাথে সাথে গ্ৰাহকদের চাহিদার যেমন পরিবর্তন হয়, তেমনি ব্যবসায়িক কর্মকাণ্ড ও পরিবর্তন করতে হয়।   উদ্দীপকের আসমা তার বাবার প্রতিষ্ঠিত ব্যাবসা শাড়ি কুটির পরিচালনার দায়িত্ব নেয়। তার প্রতিষ্ঠানের উৎপাদিত পণ্যের ব্যপক চাহিদা থাকলেও বর্তমানে ক্রেতার চাহিদা, রুচি ও মানসিকতার পরিবর্তনে প্রতিষ্ঠানটি লোকসানের সম্মুখীন হচ্ছে।এই সমস্যা থেকে বের হওয়ার জন্য তিনি কর্মীদের আর্থিক সুবিধা এবং প্রযুক্তির দিক দিয়ে ব্যবসায় আধুনিকিকরণ করেন।   আমার মতে, আসমা যদি নমনীয়তা বৈশিষ্ট্যটি ভালোভাবে রপ্ত করেন, তাহলে তার প্রতিষ্ঠানটি লোকসানের সম্মুখীন হবে না। তার উচিত ছিল বর্তমান বাজার চাহিদা অনুধাবন করে সেই অনুযায়ী পোশাক তৈরি করা।গ্ৰাহকদের রুচি এবং ক্রম মানসিকতা সম্পর্কে জানা। কিন্তু তিনি এটি না করে কর্মীদের আর্থিক সুবিধা বৃদ্ধি করেন; ফলে প্রতিষ্ঠানের সমস্যা উত্তরণে তার সিদ্ধান্ত কোনো কাজে আসবে বলে আমি মনে করি না।"
        }
      ]
    },
    {
      "number": "4",
      "uddipok": "সুমন, শাহীন ও সাজ্জাদ তিন বন্ধু সমঝোতার মাধ্যমে বেশ কয়েক বৎসর একটি ব্যবসায় পরিচালনা করছেন। বন্ধু সুমন হঠাৎ মারা যাওয়ায়, ব্যবসায়টি পরিচালনার ব্যাপারে তারা চিন্তিত। সুমনের ষোলো বছরের ছেলে সাজীদকে পাওনা পরিশোধ না করে তারা তাকে ব্যবসায়ে রাখার সিদ্ধান্ত নেয়।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "অসীম দায় বলতে ব্যবসায়ে বিনিয়োগকৃত মূলধনের বাইরেও দায় সৃষ্টি হওয়াকে বুঝায়।"
        },
        {
          "label": "খ",
          "question": "",
          "explanation": "যে অংশীদার ব্যবসায় পরিচালনায় সক্রিয়ভাবে অংশগ্রহণ করে না তাকে ঘুমন্ত অংশীদার বলে।   এরকম অংশীদার সক্রিয় অংশীদারের ন্যায় ব্যবসায়ে মূলধন বিনিয়োগ করে, লাভ-ক্ষতিতে অংশগ্রহণ করে কিন্তু ব্যবসায় পরিচালনায় অংশগ্রহণ করে না। এরুপ অংশীদার ব্যবসায়ের অসীম দায় বহন করেে।"
        },
        {
          "label": "গ",
          "question": "",
          "explanation": "তিন বন্ধুর অংশীদারি ব্যবসায়টি সাধারণ অংশীদারী ব্যবসা।   সাধারণ অংশীদারি ব্যবসায়ে সকল অংশীদারের দায় অসীম থাকে এবং ব্যবসা পরিচালনায় প্রত্যেকেই অংশগ্রহণের অধিকারী হয়। এরূপ ব্যবসায়ে কোনো অংশীদার দেউলিয়া ঘোষিত হলে তার তার দায় স্বচ্ছল অংশীদারের ওপর বর্তে।   উদ্দীপকে সুমন, শাহীন ও সাজ্জাদ তিন বন্ধু সমঝোতার ভিত্তিতে বেশ কয়েক বছর ধরে একটি ব্যবসা পরিচালনা করছেন। ধরণ বিচারে বলা যায় যে তাদের প্রতিষ্ঠানটি একটি সাধারন অংশীদারি ব্যবসা।"
        },
        {
          "label": "ঘ",
          "question": "",
          "explanation": "সাজীদের ব্যবসায়ে অংশীদার হওয়ার সুবিধা অনেক।   কোন ব্যক্তি যার ১৮ বছর পূর্ণ হয়নি তাকে নাবালক অংশীদার বলে। অংশীদারি আইন অনুযায়ী কোনো নাবালক অংশীদার হতে পারবে না।তবে সকল অংশীদার সম্মত হলে নাবালককে ব্যবসায়ের সুবিধা প্রদান করতে অংশীদার করা যেতে পারে। তবে সে সীমাবদ্ধ অংশীদার হিসেবে গণ্য হবে।   উদ্দীপকের সুমন, শাহীন ও সাজ্জাদ তিন বন্ধু সমঝোতার ভিত্তিতে বেশ কয়েক বছর ধরে একটি ব্যবসা পরিচালনা করছেন। বন্ধু সুমন হঠাৎ মারা যাওয়ায় ব্যবসার পরিচালনা নিয়ে তারা চিন্তিত। সুমনা ১৬ বছরের ছেলে সাজিদকে পাওনা পরিশোধ না করে তারা তাকে ব্যবসায়ে রাখার সিদ্ধান্ত নেয়।   সাজিদ যেহেতু ব্যবসায়ের একজন নাবালক অংশীদার, তাই আইন অনুযায়ী তার কিছু অধিকার রয়েছে। যেমন সে অন্যান্য অংশীদারদের ন্যায় সমান মুনাফা পাওয়ার অধিকারী।সে তার স্বার্থ আদায়ের জন্য অন্য অংশীদারদের বিরুদ্ধে মামলা দায়ের করতে পারবে। এবং সুমন ও শাহীন পাওনা আদায় না করে তাকে ব্যবসায়ে নিয়েছে; এটি তার সবচেয়ে বড় সুবিধা।"
        }
      ]
    },
    {
      "number": "5",
      "uddipok": "তানিয়া বিশ্ববিদ্যালয়ের সর্বোচ্চ ডিগ্রি নিয়ে বাবার কাছ থেকে ৭ লক্ষ টাকা ও ব্যাংক থেকে ১০ লক্ষ টাকা ঋণ নিয়ে একটি বুটিকের দোকান গড়ে তোলেন। চার জন কর্মীকে নিয়োগ দিয়ে তাদের মাধ্যমে বিভিন্ন কাপড়ের নক্সা করিয়ে গ্রামের দুষ্প মহিলাদের নিয়ে বুটিকের কাজ সম্পন্ন করান। তার পণ্যের ভালো চাহিদা থাকায় কয়েক বৎসরের মধ্যেই তিনি সফল মহিলা ব্যবসায়ী হিসাবে পরিচিতি অর্জন করেন। কারণ তিনি সবসময় ক্রেতার চাহিদা, রুচি ও পছন্দ অনুসারে পণ্য তৈরি করেন।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "কোন ব্যক্তির দায় তার ব্যক্তিগত সম্পত্তির উর্ধ্বে গেলে তাকে দেউলিয়া বলে।"
        },
        {
          "label": "খ",
          "question": "",
          "explanation": "কোন দেশ থেকে পণ্য সামগ্রী আমদানি করে তা পুনরায় অন্য কোন দেশে রপ্তানি করাকে পুনঃরপ্তানি বলে।   কোন কারনে উৎপাদনকারী দেশ ও আমদানিকারক দেশের সরাসরি ব্যবসায়ীক সম্পর্ক না থাকলে সেক্ষেত্রে এ ধরনের বাণিজ্য গুরুত্বপূর্ণ ভূমিকা পালন করে। ভারত থেকে চা আমদানি করে ইংল্যান্ডের ব্যবসায়ীরা নিজেদের প্যাকিং লাগিয়ে পৃথিবীর বিভিন্ন দেশে দীর্ঘকাল ধরে এ ধরনের বাণিজ্য করে আসছেন।"
        },
        {
          "label": "গ",
          "question": "",
          "explanation": "তানিয়ার ব্যবসায়টির ধরন একমালিকানা ব্যবসায়।   যে ব্যবসায়ে শুধুমাত্র একজন মাত্র মালিক থাকে এবং তিনি নিজেই ব্যবসায়ের সকল কর্মকান্ড পরিচালনা করেন তাকে একমালিকানা ব্যবসা য় বলে। একমালিকানা ব্যবসায় খুবই স্বল্প পরিসরে গঠন করা যায়। এটি আইনগত ঝামেলামুক্ত ব্যবসায় প্রতিষ্ঠান‌।   উদ্দীপকের তানিয়া বিশ্ববিদ্যালয় সর্বোচ্চ ডিগ্রী নিয়ে বাবার কাছ থেকে সাত লক্ষ টাকা ও ব্যাংক থেকে ১০ লক্ষ টাকার ঋণ নিয়ে একটি বুটিকের দোকান প্রতিষ্ঠা করেন। যেহেতু এ প্রতিষ্ঠানের মালিক শুধুমাত্র তানিয়া নিজেই, তাই বলা যায় ধরন বিচারে প্রতিষ্ঠানটি একটি এক মালিকানা ব্যবসায়সা।"
        },
        {
          "label": "ঘ",
          "question": "",
          "explanation": "তানিয়ার প্রত্যক্ষ সম্পর্ক ও নমনীয়তা বৈশিষ্ট্য তাকে সফল ব্যবসায়ী হিসেবে প্রতিষ্ঠিত করেছে বলে আমি মনে করি।   প্রত্যক্ষ সম্পর্ক বলতে মালিকের সাথে ব্যবসায়ের কর্মচারী ও গ্রাহকদের সরাসরি সম্পর্ককে বুঝায়। এক মালিকানা ব্যবসায়ের পরিসর ছোট হওয়ায় মালিক নিজেই ব্যবসা পরিচালনা করে। ফলে প্রতিষ্ঠানের কর্মীদের সাথে তার সরাসরি যোগাযোগ হয়। মালিক নিজেই প্রতিষ্ঠানে বসে বলে গ্রাহকদের সাথেও তার প্রত্যক্ষ যোগাযোগ হয়। পরিবর্তিত পরিস্থিতির সাথে খাপ খাইয়ে নিতে পারাই হলো নমনীয়তা। যেসব পণ্যের চাহিদা ক্রেতাদের পছন্দ ও রুচি অনুযায়ী পরিবর্তনশীল সেসব পণ্যের জন্য এক মালিকানা ব্যবসা বেশি উপযুক্ত।     উদ্দীপকে দেখা যায় তানিয়া একটি বুটিক দোকানের মালিক।সে ৪ জন কর্মচারী দিয়ে কাপড়ে বিভিন্ন নকশা করিয়ে গ্ৰামের দুঃস্থ মহিলাদের দিয়ে বুটিকের কাজ সম্পন্ন করেন। তার পণ্যের ভালো চাহিদা থাকায় কয়েক বছরের মধ্যেই তিনি সফল মহিলা ব্যবসায়ী হিসেবে পরিচিতি লাভ করেন।কারণ তিনি সবসময় ক্রেতার চাহিদা,রুচি ও পছন্দ অনুসারে পণ্য তৈরি করেন।   গ্রাহকদের সাথে প্রত্যক্ষ সম্পর্ক তৈরি করে তানিয়া তাদের চাহিদা ও রুচি সম্পর্কে জানছেন। ফলে সে তাদের চাহিদা অনুযায়ী পণ্য তৈরি করছেন এবং সরবরাহ করছেন। গ্রাহকদের চাহিদা যখন যেমন থাকে তখন তিনি সেভাবে নকশা ও বুটিকের কাজ করে থাকেন। এতে তার পণ্যের ক্রেতা বাড়ছে এবং ব্যবসা লাভবান হচ্ছে। তাই আমি মনে করি তানিয়ার প্রত্যক্ষ সম্পর্ক ও নমনীয়তা বৈশিষ্ট্যর কারণে সে একজন সফল ব্যবসায়ী হিসেবে প্রতিষ্ঠিত হয়েছেে।"
        }
      ]
    },
    {
      "number": "6",
      "uddipok": "রুদবা ও সামিনা দুই বান্ধবী সমঝোতার ভিত্তিতে পাঁচ বৎসর ধরে একটি 'বুটিক হাউস' বেইলী রোডে গড়ে তুলেছেন। বুটিক হাউসের ব্যবসায় সফল হওয়ায় তাদের মূলধন কয়েক গুণ বৃদ্ধি পেয়েছে। কিন্তু তাদের একজন ক্রেতা তৌহিদার কাছে পাওনা ১,৫০,০০০ (এক লক্ষ পঞ্চাশ হাজার) টাকা বার বার তাগাদা দিয়েও আদায় করা যাচ্ছে না। আবার তারা আদালতের কাছে মামলা করতেও পারছে না।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায়ের অংশীদারদের মধ্যকার চুক্তির বিষয়বস্তু যে দলিলে লিপিবদ্ধ করা হয় তাকে অংশীদারি চুক্তিপত্র বলে।"
        },
        {
          "label": "খ",
          "question": "",
          "explanation": "যে অংশীদার ব্যবসায়ে নিজের শ্রম ও দক্ষতা বিনিয়োগ করে তাকে কর্মী অংশীদার বলে।   এরকম অংশীদার ব্যবসায় কোন মূলধন বিনিয়োগ করে না এরা অন্যান্য অংশীদারের ন্যায় ব্যবসায়ের লাভ-ক্ষতিতে অংশগ্রহণ করে অথবা নির্দিষ্ট হারে বেতনভুক্ত হয়। চুক্তি অনুযায়ী এরকম সেতার অসীম দায় বহনে বাধ্য থাকে। ব্যবসায়ে কর্মী অংশীদার নেওয়া হয় যাতে ব্যবসা পরিচালনা সুষ্ঠুভাবে চলে এবং ব্যবসা অধিক মুনাফা অর্জন করতে সমর্থ হয়।"
        },
        {
          "label": "গ",
          "question": "",
          "explanation": "উদ্দীপকের ব্যবসায়টি সাধারণ অংশীদারি ব্যবসা।   সাধারণ অংশীদারি ব্যবসায়ে সকল অংশীদারের দায় অসীম থাকে এবং ব্যবসায় পরিচালনায় প্রত্যেকেই অংশগ্রহণের অধিকারী হয়। এরূপ ব্যবসায়ে কোনো অংশীদার দেউলিয়া ঘোষিত হলে তার দায় স্বচ্ছল অংশীদারের ওপর বর্তে।   উদ্দীপকে রুদবা ও সামিনা দুই বান্ধবী সমঝোতার ভিত্তিতে পাঁচ বছর ধরে একটি বুটিক হাউস বেইলি রোডে গড়ে তুলেছেন। তাই বলা যায়, বৈশিষ্ট্য বিচারে তাদের গঠিত এই অংশীদারি ব্যবসায়টি সাধারণ অংশীদারী ব্যবসায়সা।"
        },
        {
          "label": "ঘ",
          "question": "",
          "explanation": "আমি মনে করি তারা আদালতের কাছে মামলা করতে পারবে না কারণ তাদের ব্যবসাটি নিবন্ধিত নয়।   নিবন্ধকের অফিসে ব্যবসায়ের নাম তালিকাভুক্ত করাকে অংশীদারী ব্যবসায়ের নিবন্ধন বলে। তবে প্রকৃতপক্ষে অংশীদারি ব্যবসার নিবন্ধন বলতে এর চুক্তিপত্রের নিবন্ধনকে বুঝায়। নিবন্ধিত অংশীদারী ব্যবসা অনিবন্ধিত অংশীদারি ব্যবসায়ের তুলনায় আইনগত অনেক সুযোগ-সুবিধা লাভ করে।   উদ্দীপকে দেখা যায় রুদমা ও সামিয়া তাদের একজন ক্রেতা তৌহিদার কাছে পাওনা ১,৫০,০০০‌ বারবার তাগাদা দিয়েও আদায় করতে পারছে না। আবার তারা আদালতের কাছে মামলা করতেও পারছে না।   অনিবন্ধিত অংশীদারি ব্যবসায পাওনা আদায়ে বাধার সম্মুখীন হয়। আইন অনুযায়ী অনিবন্ধিত ব্যবসা ১০০ টাকার অধিক কোন পাওনা আদায়ের জন্য তৃতীয় পক্ষের বিরুদ্ধে আদালতে মামলা দায়ের করতে পারে না। তাই আমি মনে করি, উদ্দীপকের ২ বান্ধবীর ব্যবসাটি অনিবন্ধিত হওয়ায় তারা তাদের পাওনাদারের বিরুদ্ধে পাওনা আদায়ে আদালতে মামলা করতে পারছে না।।"
        }
      ]
    },
    {
      "number": "7",
      "uddipok": "জনাব মওদুদ ও জনাব খালিদ শেয়ার বাজার থেকে 'হাদীদ কোম্পানি লি.' এর - যথাক্রমে ১৫,০০,০০০ ও ১০,০০,০০০ টাকার শেয়ার ক্রয় করেন। জনাব মওদুদ 'হাদীদ কোম্পানি লি.' এর বার্ষিক সাধারণ সভায় উপস্থিত হওয়ার আমন্ত্রণপত্র পেলেও জনাব খালিদ কোনো আমন্ত্রণপত্র পান নাই। কোম্পানিটি বিলুপ্তির সিদ্ধান্ত হলে জনাব খালিদ তার বিনিয়োগকৃত ১০,০০,০০০ টাকা ফেরত পান। কিন্তু জনাব মওদুদ তার বিনিয়োগ অপেক্ষা ৬,০০,০০০ টাকা কম পান।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "স্মারকলিপি হলো কোম্পানির মূল দলিল,সনদ বা সংবিধান।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানিকে কার্যশুরুর জন্য যে দলিল সংগ্রহ করতে হয় তাকে কার্যারম্ভের অনুমতিপত্র বলে।    পাবলিক লিমিটেড কোম্পানিকে নিবন্ধকের নিকট প্রয়োজনীয় কাগজপত্র দাখিল করতে হয়।নিবন্ধক সকল শর্ত পূরণ হলে কার্যরম্ভের অনুমতিপত্র প্রদান করেন। তারপর পাবলিক লিমিটেড কোম্পানি কাজ শুরু করতে পারে।তাই পাবলিক লিমিটেড কোম্পানির জন্য এই দলিলটি সংগ্রহ করা বাধ্যতামূলক।"
        },
        {
          "label": "গ",
          "question": "",
          "explanation": "উদ্দীপকে আলোচিত কোম্পানিটি পাবলিক লিঃ কোম্পানি।   যে কোম্পানির সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা দ্বারা সীমাবদ্ধ, শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে।   উদ্দীপকের জন্য মওদুদ ও জনাব খালিদ শেয়ার বাজার থেকে 'হাদিদ কোম্পানি লি.' এর যথাক্রমে ১৫ লক্ষ ও ১০ লক্ষ টাকার শেয়ার ক্রয় করেন। যেহেতু কোম্পানিটির শেয়ারবাজারে সহজলভ্য, তাই নিঃসন্দেহে বলা যায় যে হাদীদ কোম্পানি লি. একটি পাবলিক লিমিটেড কোম্পানি।"
        },
        {
          "label": "ঘ",
          "question": "",
          "explanation": "জনাব মওদুদ সাধারণ শেয়ারহোল্ডার হওয়ায় কোম্পানি বিলুপ্তিতে জনাব খালিদ হতে কম টাকা ফেরত পেলেন।   যে শেয়ারের লভ্যাংশের হার পূর্বনির্দিষ্ট থাকে না তাকে সাধারণ শেয়ার বলে।এরুপ শেয়ার মালিকগণ অন্যান্য শেয়ার মালিকগণের চেয়ে অধিক সুবিধা ও মর্যাদা ভোগ করেন কিন্তু কোম্পানির বিলোপের সময় মূলধন প্রত্যাবর্তনে অগ্রাধিকার পায় না। অন্যদিকে অগ্রাধিকার শেয়ার মালিকগণ কোম্পানির নির্দিষ্ট হারে লভ্যাংশ পান কিন্তু কোম্পানির কোন সভায় আমন্ত্রিত হন না। কোম্পানির বিলুপ্তিতে মূলধন প্রত্যাবর্তনে অন্যান্য শেয়ার মালিক কোন হতে অগ্রাধিকার পান।   উদ্দীপকে দেখা যায় জনাব মওদুদ ও জনাব খালিদ শেয়ার বাজার থেকে 'হাদিদ কোম্পানি লি.' এর যথাক্রমে ১৫ লক্ষ ও ১০ লক্ষ টাকার শেয়ার ক্রয় করেছেন। জনাব মওদুদ 'হাদিদ কোম্পানি লিমিটেডের বার্ষিক সভায় অংশগ্রহণের আমন্ত্রণপত্র পেলেও জনাব খালিদ কোন আমন্ত্রণপত্র পায়নি। কোম্পানিটি বিলুপ্তি সিদ্ধান্ত নিলে জনাব খালিদ তার বিনিয়োগকৃত ১০ লক্ষ টাকা ফেরত পান। কিন্তু জনাব মওদুদ তার বিনিয়োগের চেয়ে ৬ লক্ষ টাকা কম পান।   অগ্রাধিকার শেয়ারহোল্ডাররা অন্যান্য সুযোগ-সু বিধায় পিছিয়ে থাকলেও কোম্পানির বিলুপ্তিতে মূলধন প্রত্যাবর্তনে অন্যান্য শেয়ারহোল্ডারগনের চেয়ে অগ্রাধিকার বেশি পান। উদ্দীপকের জনাব খালিদ একজন অগ্রাধিকার শেয়ার হোল্ডার হওয়ার কারণে তিনি তার সম্পূর্ণ মূলধন ফেরত পেয়েছেন । অন্যদিকে জনাব মওদুদ সাধারণ শেয়ারহোল্ডার হওয়ায় তার বিনিয়োগকৃত সকল টাকা ফেরত পাননি । তাই আমি মনে করি জনাব মওদুদ সাধারণ শেয়ারহোল্ডার হওয়ায় কোম্পানির বিলুপ্তিতে জনাব খালিদ হতে কম টাকা ফেরত পেয়েছেন।"
        }
      ]
    },
    {
      "number": "8",
      "uddipok": "জনাব কায়েস তার তিন বন্ধুকে সাথে নিয়ে শুধুমাত্র নিবন্ধনপত্র সংগ্রহ করে কৃত্রিম সত্তাবিশিষ্ট 'আমির হামযা' নামে একটি পোশাক ফ্যাক্টরি স্থাপন করেন। দেশের বাইরে ব্যাপক চাহিদা থাকায় অল্প সময়ে প্রতিষ্ঠানটি ব্যাপক সফলতা অর্জন করে। ফ্যাক্টরিটি সম্প্রসারণের জন্য মূলধন স্বল্পতা দূর করার জন্য তারা 'বাজারে শেয়ার ছাড়ার উদ্যোগ গ্রহণ করেন। তারা সদস্যসংখ্যা ঠিক রেখে বিধি অনুযায়ী বিভিন্ন দলিলপত্র তৈরি করে নিবন্ধকের কাছে আবেদন করেছেন।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "পাবলিক লিমিটেড কোম্পানির সংঘবিধিতে কোম্পানি গঠনের প্রাথমিক খরচাবলী নির্বাহের জন্য যে ন্যূনতম পরিমাণ অর্থ সংগ্রহের প্রতিশ্রুতি উল্লেখ থাকে তাকে ন্যূনতম চাঁদা বলে।"
        },
        {
          "label": "খ",
          "question": "",
          "explanation": "কোম্পানির শেয়ারহোল্ডারদের মধ্যে নগদ লভ্যাংশ না দিয়ে লভ্যাংশ হিসেবে যে শেয়ার বিলি করা হয় তাকে বোনাস শেয়ার বলে।   কোম্পানির সঞ্চিত তহবিলে সঞ্চিতির পরিমাণ অনেক বেড়ে গেলে ওই তহবিলকে মূলধনে পরিণত করার লক্ষ্যে বোনাস শেয়ার বন্টন করা হয়। এর ফলে কোম্পানি শেয়ারহোল্ডারদের সংখ্যার কোন পরিবর্তন হয় না কিন্তু কোম্পানির মূলধনের পরিমাণ বৃদ্ধি পায়।"
        },
        {
          "label": "গ",
          "question": "",
          "explanation": "জনাব কায়েস ও তার তিন বন্ধুর গঠিত প্রথম পর্যায়ের সংগঠনটি ছিল একটি প্রাইভেট লিমিটেড কোম্পানি।   যে কোম্পানির সদস্য সংখ্যা সর্বনিম্ন দুইজন এবং সর্বোচ্চ ৫০ জন, জনগণের উদ্দেশ্যে শেয়ার ও ঋণপত্র অবাধে হস্তান্তরযোগ্য নয় তাকে প্রাইভেট লিমিটেড কোম্পানি বলে। এটি নিবন্ধনপত্র পাওয়ার পরপরই সংগঠনের কাজ শুরু করতে পারে ।   উদ্দীপকের জনাব কায়েস তার তিন বন্ধুকে সাথে নিয়ে শুধুমাত্র নিবন্ধনপত্র সংগ্রহ করে কৃত্রিম সত্তা বিশিষ্ট 'আমির হামজা' নামে একটি পোশাক ফ্যাক্টরি প্রতিষ্ঠা করেন। প্রাইভেট লিমিটেড কোম্পানির মতো তারা শুধু নিবন্ধনপত্র সংগ্রহ করে ব্যবসা পরিচালনা করতে পারছেন। তাই নিঃসন্দেহে বলা যায় যে, তাদের প্রতিষ্ঠিত সংগঠনটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "\"আমির হামজা\" প্রতিষ্ঠানটি শেয়ার ছাড়ার অনুমতি পাবে বলে আমি মনে করি।   যে কোম্পানির সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা দ্বারা সীমাবদ্ধ, শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের জন্য আহ্বান জানানো যায় তাকে পাবলিক লিমিটেড কোম্পানি বলে।   উদ্দীপকে দেখা যায় আমির হামজা ফ্যাক্টরিটি সম্প্রসারণের জন্য মূলধনের স্বল্পতা দূর করার জন্য তারা বাজারে শেয়ার ছাড়ার সিদ্ধান্ত নেয়। তারা সদস্য সঠিক রেখে বিধি অনুযায়ী বিভিন্ন দলিলপত্র তৈরি করে নিবন্ধকের কাছে আবেদন করেছেন।   আমির হামজা লিমিটেড বর্তমানে একটি প্রাইভেট লিমিটেড কোম্পানি।কিন্তু তারা শেয়ারের মাধ্যমে মূলধন সংগ্রহের জন্য বিভিন্ন দলিলপত্র তৈরি করে পাবলিক লিমিটেড কোম্পানিতে পর্যাবসিত হচ্ছে। ফলে নিবন্ধক সকল দলিলপত্র পর্যবেক্ষণ করে সন্তুষ্ট হলে তাদেরকে শেয়ারবাজারে বিবরণপত্র প্রচারের অনুমতি দিবেন। তাই আমি মনে করি, 'আমির হামজা' প্রতিষ্ঠানটি শেয়ার ছাড়ার অনুমতি পাবে।"
        }
      ]
    },
    {
      "number": "9",
      "uddipok": "জনাব কামরুল বিশ বছর পূর্বে তার ৭ জন বন্ধুর সাথে একটি কৃত্রিম সত্তাবিশিষ্ট ঔষধ কোম্পানি গড়ে তোলেন। ব্যবসায় ভালো হওয়ায় এর সম্প্রসারণ যেমন হয়েছে তেমনি নতুন বিনিয়োগকারীরাও তাদের সাথে যোগ দিয়েছেন। এখন তারা বাজারে শেয়ার ছাড়ার জন্য ব্যবসায়ের গঠনে ব্যাপক পরিবর্তন করেছেন। এতে করে যে কাজেই তারা হাত দিয়েছেন তাতেই বিনিয়োগকারীরা মূলধন বিনিয়োগ করছেন। বর্তমানে তাদের একটি হাসপাতাল ও একটি মেডিক্যাল কলেজ চালুর প্রক্রিয়াধীন আছে, যেখানে তাদের কোম্পানির ৫২% শেয়ার আছে।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ার মাধ্যমে কোম্পানির আইনগত সপ্তার বিলুপ্তি ঘটে তাকে কোম্পানির বিলপ সাধন বলে।"
        },
        {
          "label": "খ",
          "question": "",
          "explanation": "স্মারকলিপি হলো কোম্পানির সনদ।   স্মারকলিপিকে কোম্পানির মূল দলিল, সনদ বা সংবিধান বলা হয়। স্মারকলিপিতে কোম্পানি গঠনে প্রাথমিক সকল তথ্য সংক্ষেপে উল্লেখ থাকে।স্মারকলিপিতে অন্তর্ভুক্ত নেই এমন কোন কাজ কোম্পানি করতে পারবে না।করলে তা ক্ষমতা বহির্ভূত কাজ হিসেবে গণ্য হয়।ফলে স্মারকলিপি বহির্ভূত কাজ করলে কোম্পানির সনদ বাতিলও হতে পারে।"
        },
        {
          "label": "গ",
          "question": "",
          "explanation": "জনাব কামরুল শুরুতে প্রাইভেট লিমিটেড কোম্পানি গঠন করেন।   যে কোম্পানির সদস্য সংখ্যা সর্বনিম্ন দুইজন এবং সর্বোচ্চ ৫০ জন,শেয়ার অবাধে হস্তান্তরযোগ্য নয় তাকে প্রাইভেট লিমিটেড কোম্পানি বলে। এই কোম্পানি নিবন্ধনপত্র পাওয়ার পরপরই তাদের কার্যক্রম শুরু করতে পারে।   উদ্দীপকের জনাব কামরুল ২০ বছর পূর্বে তার সাতজন বন্ধুর সাথে একটি কৃত্রিম সত্তা বিশিষ্ট ঔষধ কোম্পানি গড়ে তোলেন। বর্তমানে তাদের সাথে অনেক নতুন বিনিয়োগকারীরা যোগ দিয়েছেন। ফলে তারা বাজারে শেয়ার ছাড়ার জন্য প্রতিষ্ঠানের পরিবর্তন করেছেন। তাই বলা যায়, জনাব কামরুল শুরুতে প্রাইভেট লিমিটেড কোম্পানি গঠন করেছিলেন।"
        },
        {
          "label": "ঘ",
          "question": "",
          "explanation": "তাদের গঠিত নতুন কোম্পানিটি হল হোল্ডিং কোম্পানি; যা দেশের স্বাস্থ্য ব্যবস্থাকে সামনে এগিয়ে নিয়ে যাবে বলে আমি মনে করি।   কোন একটি কোম্পানি অন্য আরেকটি কোম্পানির ৫০% এর বেশি শেয়ারের মালিক হলে বা মোট ভোটদান ক্ষমতার ৫০% এর অতিরিক্ত ভোটদান ক্ষমতা ভোগ করলে ওই কোম্পানিকে হোল্ডিং কোম্পানি বলে। এক্ষেত্রে নিয়ন্ত্রণকারী কোম্পানিকে হোল্ডিং কোম্পানি বলে এবং তার অধীনে থাকা কোম্পানিকে সাবসিডিয়ারি কোম্পানি বলে।   উদ্দীপকে দেখা যায় জনাব কামরুল ২০ বছর পূর্বে তার সাতজন বন্ধুর সাথে কৃত্রিম সত্তা বিশিষ্ট একটি ঔষধ কোম্পানি গড়ে তোলেন। তারা বাজারে শেয়ার ছাড়ার জন্য ব্যবসায়ের গঠনে ব্যাপক পরিবর্তন করেছেন। এতে করে যে কাজেই তারা হাত দিয়েছেন তাতেই বিনিয়োগকারীরা বিনিয়োগ করেছেন। বর্তমানে তাদের একটি হাসপাতাল ও মেডিকেল কলেজ চালুর প্রক্রিয়াধীন আছে, যেখানে তাদের কোম্পানির ৫২% শেয়ার আছে।   যেহেতু হোল্ডিং কোম্পানি বৃহদায়তন হয়ে থাকে তাই এরূপ কোম্পানি অনেক সাবসিডিয়ারি কোম্পানি ভালোভাবে নিয়ন্ত্রণ করতে পারে। এতে দেশের কর্মসংস্থানের সুযোগ সৃষ্টি হয়, দেশের অর্থনীতিকে ত্বরান্বিত করে। তাই আমি মনে করি, উদ্দীপকের হোল্ডিং কোম্পানিটি দেশের স্বাস্থ্যব্যবস্থাকে সামনে এগিয়ে নিয়ে যাবে।"
        }
      ]
    },
    {
      "number": "10",
      "uddipok": "জনাব কামরুজ্জামান একজন প্রান্তিক কৃষক। তিনি নিজ জমিতে জৈব সার ব্যবহার করে সবজি উৎপাদন করেন এবং বিভিন্ন মধ্যস্থ ব্যবসায়ীদের ন্যায্যমূল্যে বিক্রয় করেন। সম্প্রতি কিছু মধ্যস্থ ব্যবসায়ী বেশি মুনাফার আশায় সবজিতে ক্ষতিকর বিভিন্ন রং মিশিয়ে বাজারে বিক্রয় করছে। মধ্যস্থ ব্যবসায়ীদের এরকম কর্মকাণ্ডে জনাব কামরুজ্জামান চিন্তিত হয়ে পড়েছেন।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "CSR এর পূর্ণরুপ Corporate Social Responsibility।"
        },
        {
          "label": "খ",
          "question": "",
          "explanation": "পরিবেশকে বিভিন্ন দূষণ থেকে রক্ষা করাকে পরিবেশ সংরক্ষণ বলে।   পানি,মাটি,বায়ু, শব্দ ইত্যাদির মাধ্যমে পরিবেশ দূষিত হয়ে থাকে। এর ফলে মানুষ ও প্রাণীকূল ক্ষতিগ্রস্ত হয়। তাই পরিবেশ সংরক্ষণে সবাইকে সচেতন থাকা এবং দূষণকারীদের আইন অনুযায়ী শাস্তি প্রদান করা অত্যন্ত গুরুত্বপূর্ণ। এর মাধ্যমে পরিবেশ সংরক্ষণ হবে।"
        },
        {
          "label": "গ",
          "question": "",
          "explanation": "উদ্দীপকে বর্ণিত মধ্যস্থ ব্যবসায়ীদের কর্মকান্ড ভো ক্তাদের স্বাস্থ্যের মারাত্মক ক্ষতি করতে পারে।স মানুষের বেঁচে থাকার জন্য খাদ্যের বিকল্প নেই। তাই সারা বিশ্বজুড়ে নানান ধরনের খাদ্যদ্রব্যের জমজমাট ব্যবসা তৈরি হয়েছে। খাদ্য ও খাদ্যজাত সামগ্রী একটি পচনশীল বিষয়। বিভিন্ন রাসায়নিক দ্রব্য ব্যবহার করে ব্যবসায়ীরা এর রং গ্রাণ,স্বাদ, সৌন্দর্য বৃদ্ধি করে। খাদ্যকে আকর্ষণীয় রংযুক্ত করতে বিভিন্ন কালারিং এজেন্ট ব্যবহার করা হচ্ছে।এর ফলে মানুষের ক্যান্সার ঝুঁকি বাড়ছে। পরিপাকতন্ত্রের বিভিন্ন ধরনের রোগ হচ্ছে। কিডনি লিভারের মতো অঙ্গ ক্ষতিগ্রস্ত হচ্ছে।হার্টের সমস্যা দেখা দিচ্ছে।   উদ্দীপকের জনাব কামরুজ্জামান একজন প্রান্তিক কৃষক। তিনি নিজ জমিতে জৈব সার ব্যবহার করে উৎপাদন করে তা মধ্যস্থ ব্যবসায়ীদের নিকট বিক্রয় করেন। সম্প্রীতি কিছু মধ্যস্থ ব্যবসায়ী বেশি মুনাফার আশায় খাবারে বিভিন্ন রং মিশিয়ে তা বাজারে বিক্রয় করছেন। এই রং মানুষের স্বাস্থ্যকে মারাত্মক ক্ষতি করতে পারে।"
        },
        {
          "label": "ঘ",
          "question": "",
          "explanation": "জনাব কামরুজ্জামানের সবজি বিক্রয়ের কর্মকান্ড ব্যবসায়িক নৈতিকতার মানদণ্ড সুরক্ষা করছে।   ব্যবসা পরিচালনার ক্ষেত্রে উচিত অনুচিত মেনে চলা এবং ভালোকে গ্রহণ ও মন্দকে বর্জন করে চলাই হল ব্যবসা নৈতিকতা। ব্যবসা সমাজে একটি সম্মানিত পেশা।ব্যবসার মাধ্যমে মানুষ তার প্রয়োজনীয় পণ্য ও সেবা পেয়ে থাকে। কিন্তু ব্যবসায়ীরা যদি ব্যবসা করার সময় উচিত অনুচিত না মানে, অস্বাস্থ্যকর উপায়ে পণ্য উৎপাদন ও বিক্রয় করে তখন ওই সমাজে ব্যবসায়ের কোনো সম্মান থাকে না।   উদ্দীপকের জনাব কামরুজ্জামান একজন প্রান্তিক কৃষক। তিনি নিজ জমিতে জৈব সার ব্যবহার করে সবজি উৎপাদন করেন এবং বিভিন্ন মধ্যস্থ ব্যবসায়ীদের নিকট ন্যায্যমূল্যে বিক্রয় করেন। তার এরকম কর্মকাণ্ড ব্যবসা নৈতিকতাকে সুরক্ষিত করেছে।   একজন ব্যবসায়ীর উচিত স্বাস্থ্যকর উপায়ে খাদ্যদ্রব্য উৎপাদন করা এবং গ্রাহকদের ন্যায্যমূল্যে সরবরাহ করা; যা উদ্দীপকের জনাব কামরুজ্জামান সঠিকভাবে পালন করছেন। এতে ব্যবসায়ীদের প্রতি সমাজ সম্মান প্রদর্শন করে এবং ব্যবসাটি দেশে বিদেশে পরিচিতি লাভ করে। তাই বলা যায়, জনাব কামরুজ্জামান সবজি বিক্রয়ের কর্মকান্ড ব্যবসায়িক নৈতিকতার মানদণ্ড সুরক্ষা করছে।"
        }
      ]
    },
    {
      "number": "11",
      "uddipok": "উপরের চিত্রে, 'X' প্রতিষ্ঠানে ব্যবস্থাপনার একটি স্তর রয়েছে, যাতে ব্যবসায়ের পরিবেশ দেখানো হয়েছে। প্রতিষ্ঠানটি সরকারের অনুকূল আইনের কারণে সুষ্ঠুভাবে পরিচালনা করা সম্ভব হচ্ছে। বর্তমানে ব্যবসায় প্রতিষ্ঠানটির বাহ্যিক পরিবেশ স্থিতিশীল থাকার কারণে প্রতিষ্ঠানের ব্যবস্থাপনা ব্যবসা সম্প্রসারণ করার চিন্তাভাবনা করছে।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "দক্ষ মানবসম্পদ,অর্থ ও ঋণ ব্যবস্থা,বিনিয়োগ,জনগণের আয় ও সঞ্চয় ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে।"
        },
        {
          "label": "খ",
          "question": "",
          "explanation": "কোন দেশের আয়তন,ভূ-প্রকৃতি, নদ-নদী, বন-বনানী,জলবায়ু ইত্যাদির সমন্বয়ে যে পরিবেশের সৃষ্টি হয় তাকে প্রাকৃতিক পরিবেশ বলে।   প্রাকৃতিক পরিবেশের প্রভাবে একেক দেশের শিল্প বাণিজ্য একেক ধরনের। যেমন উর্বর মাটির কারণে বাংলাদেশে পাট শিল্পে ভালো করছে আবার নেপাল ভুবেষ্টিত দেশ হওয়ায় বৈদেশিক বাণিজ্যে তেমন সুবিধা করতে পারছে না।মধ্যপ্রাচ্যের দেশগুলো খনিজ সম্পদে সমৃদ্ধশালী,‌ফলে সেখানের তেল সারা বিশ্বে রপ্তানি হচ্ছে।"
        },
        {
          "label": "গ",
          "question": "",
          "explanation": "উদ্দীপকের X প্রতিষ্ঠানের পরিচালনায় রাজনৈতিক পরিবেশের উপাদান ইতিবাচক ভূমিকা পালন করছে।   সরকার, রাজনৈতিক দল,আইনশৃঙ্খলা পরিস্থিতি,দেশের সার্বভৌমত্ব,নেতৃত্ব ইত্যাদি মিলিয়ে যে পরিবেশের সৃষ্টি হয় তাকে রাজনৈতিক পরিবেশ বলে। কোনো দেশের ব্যবসা-বাণিজ্যের সফলতায় যেমন ইতিবাচক রাজনীতি রয়েছে, তেমনি কোন দেশের পিছিয়ে পড়া ব্যবসা-বাণিজ্যের পিছনেও নেতিবাচক রাজনৈতিক পরিবেশ রয়েছে।   উদ্দীপকের চিত্রে দেখা যাচ্ছে এক্স প্রতিষ্ঠানের বিভিন্ন স্তর যেখানে ব্যবসার পরিবেশকে দেখানো হয়েছে। প্রতিষ্ঠানটি সরকারের অনুকূল আইনের কারণে সুষ্ঠুভাবে পরিচালনায় সহজ হচ্ছে। সরকার এবং তার নেতৃত্ব রাজনৈতিক পরিবেশের উপাদান। তাই বলা যায়, উদ্দীপকের X প্রতিষ্ঠানটির পরিচালনায় রাজনৈতিক পরিবেশের উপাদান ইতিবাচক ভূমিকা পালন করছে।"
        },
        {
          "label": "ঘ",
          "question": "",
          "explanation": "X প্রতিষ্ঠানের ব্যবসায়ের পরিধি বাড়ানোর ক্ষেত্রে অর্থনৈতিক পরিবেশের উপাদান অনুকূল বলে আমি মনে করি।   দক্ষ মানবসম্পদ,অর্থ ও ঋণ ব্যবস্থা,বিনিয়োগ,জনগণের আয় ও সঞ্চয় ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। ইতিবাচক অর্থনৈতিক পরিবেশ দেশের ব্যবসা-বাণিজ্যের প্রসার ঘটায়।দেশে বিদেশি বিনিয়োগের পরিমাণ বৃদ্ধি করে। ব্যবসায়ের জন্য অর্থ ও উন্নত ঋণ ব্যবস্থা খুবই গুরুত্বপূর্ণ।   উদ্দীপকের চিত্রে দেখা যাচ্ছে X প্রতিষ্ঠানের বিভিন্ন স্তর যেখানে ব্যবসার পরিবেশকে দেখানো হয়েছে। প্রতিষ্ঠানটি সরকারের অনুকূল আইনের কারণে সুষ্ঠুভাবে পরিচালনা করা সহজ হচ্ছে। বর্তমানে ব্যবসার বাহ্যিক পরিবেশ স্থিতিশীল থাকার কারণে প্রতিষ্ঠানের ব্যবস্থাপনা ব্যবসা সম্প্রসারণের চিন্তা করছে।   একটি ব্যবসা প্রতিষ্ঠানের উন্নয়নে অর্থনৈতিক পরিবেশের উপাদানগুলো খুবই গুরুত্বপূর্ণ।যেমন দক্ষ মানবসম্পদ,অর্থ, ঋণ ব্যবস্থা ইত্যাদি। এগুলো ছাড়া যেমন ব্যবসা গঠন করা যায় না তেমনি ব্যবসার সম্প্রসারণও করা যায় না। তাই আমি মনে করি,X প্রতিষ্ঠানের ব্যবসার পরিধি বাড়ানোর ক্ষেত্রে অর্থনৈতিক পরিবেশের উপাদান অনুকূল।"
        }
      ]
    }
  ]
}