{
  "title": "ঢাকা কমার্স কলেজ ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "সম্প্রতি চট্টগ্রামের হাটহাজারিতে বহুল প্রচলিত মেজবান ২০২২ অনুষ্ঠিত হয়েছে। ন্যায্যমূল্যে গরুর মাংস সংগ্রহের লক্ষ্যে সরাসরি খামারি পর্যায়ে যোগাযোগ করে ক্রয় আদেশ দেওয়া হয়। এমতাবস্থায় প্রত্যন্ত অঞ্চলের মাঝারি উদ্যোক্তা খামারিগণ প্রকৃত ক্রেতাদের নিকট সুবিধাজনক দামে মাংস বিক্রি করে আর্থিকভাবে ব্যাপক লাভবান হয়েছে।",
      "tag": "DCC 23",
      "sub_questions": [
        {
          "label": "ক",
          "question": "বাণিজ্য কী?",
          "explanation": "ব্যবসায় বা শিল্পে ব্যবহৃত কাঁচামাল উৎপাদকের কাছে কিংবা উৎপাদিত পণ্য ভোক্তার কাছে পৌছানোর কার্যাবলিকে বাণিজ্য বলে।"
        },
        {
          "label": "খ",
          "question": "শিল্পকে উৎপাদনের বাহন বলা হয় কেন? ব্যাখ্যা করো।",
          "explanation": "প্রাকৃতিক সম্পদকে প্রক্রিয়াজাত করে মানুষের ব্যবহারযোগ্য পণ্যে পরিণত করার প্রক্রিয়াকে শিল্প বলে। প্রাকৃতিক উপকরণ বা কাঁচামাল প্রক্রিয়াজাতের মাধ্যমে মাধ্যমিক ও চূড়ান্ত পণ্য উৎপাদন করা হয়। তাই দেখা যায়, ব্যবসায়ের উৎপাদন সংক্রান্ত কাজ শিল্পের মাধ্যমে হয়ে থাকে। এজন্য শিল্পকে উৎপাদনের বাহন বলা হয়।"
        },
        {
          "label": "গ",
          "question": "উদ্দীপকে মাংস সংগ্রহের কার্যক্রমটি কোন ধরনের শিল্পের সহায়তায় করা হয়েছে? ব্যাখ্যা করো।",
          "explanation": "উদ্দীপকে মাংস সংগ্রহের কাজটি প্রজনন শিল্পের সহায়তায় করা হয়েছে। এ শিল্পের উৎপাদিত সামগ্রী পুনরায় উৎপাদনের কাজে ব্যবহার করা হয়। এর মাধ্যমে প্রাকৃতিক সম্পদ আহরণের পর তা পরিচর্যা ও লালন- পালন করা হয়। এভাবে মানুষের ব্যবহার উপযোগী পণ্যে পরিণত করা হয়। নার্সারি, পোলট্রি ফার্ম, মাছ চাষ, সবজি চাষ, গরু পালন প্রভৃতি এ শিল্পের উদাহরণ। উদ্দীপকে সম্প্রতি চট্টগ্রামের হাটহাজারিতে বহুল প্রচলিত মেজবান ২০২২ অনুষ্ঠিত হয়েছে। এতে ন্যায্যমূল্যে গরুর মাংস সংগ্রহের লক্ষ্য নেওয়া হয়। এজন্য ক্রেতারা সরাসরি খামারি পর্যায়ে যোগাযোগ করে অর্ডার দেয়। অর্ডার অনুযায়ী খামারিরা তাদের খামারের উৎপাদিত মাংস সরাসরি প্রকৃত ক্রেতার কাছে বিক্রি করে। উক্ত মাংস উৎপাদনে খামারের গরুগুলোকে সঠিক পরিচর্যার মাধ্যমে লালন-পালন করতে হয়েছে। এরপর গরুগুলো বড় হলে এগুলোর মাংস মানুষের খাওয়ার উপযোগী হয়েছে। এসবের সাথে প্রজনন শিল্পের মিল পাওয়া যায়। সুতরাং, উদ্দীপকে মাংস সংগ্রহের কাজটি প্রজনন শিল্পের সহায়তায় করা হয়েছে।"
        },
        {
          "label": "ঘ",
          "question": "উদ্দীপকে যোগাযোগ ব্যবস্থা খুবই গুরুত্বপূর্ণ- ব্যাখ্যা করো।",
          "explanation": "উদ্দীপকে সম্পাদিত ব্যবসায়ের ক্ষেত্রে যোগাযোগ ব্যবস্থা অত্যন্ত গুরুত্বপূর্ণ বলে আমি মনে করি। উন্নত যোগাযোগ ব্যবস্থার ফলে ক্রেতা-বিক্রেতার মধ্যে পণ্য বা সেবার সুষ্ঠু আদান-প্রদান সম্ভব। তাই বর্তমানে ব্যবসা-বাণিজ্যের সফলতা অনেকাংশে নির্ভর করে যোগাযোগের ওপর। এর মাধ্যমে ক্রেতারা যেকোনো স্থানের উন্নত পণ্য ব্যবহার করতে পারে। উদ্দীপকে চট্টগ্রামের হাটহাজারিতে সম্প্রতি মেজবান ২০২২ অনুষ্ঠিত হয়েছে। এতে ক্রেতারা মাংস কেনার ক্ষেত্রে সরাসরি খামারিদের সাথে যোগাযোগ করে অর্ডার দেয়। খামারিরা অর্ডার অনুযায়ী ক্রেতাদের মাংস সরবরাহ করছে। এভাবে সরাসরি ক্রেতার কাছে মাংস বিক্রি করে খামারিরা অর্থনৈতিকভাবে লাভবান হচ্ছে। এক্ষেত্রে কোনো মধ্যস্থতাকারী না থাকায় ক্রেতার সাথে খামারিদের সরাসরি যোগাযোগ স্থাপন সম্ভব হয়েছে। ফলে ক্রেতারা তুলনামূলক কম দামে মাংস কিনতে পেরেছে। আবার সরাসরি ক্রেতার সাথে যোগাযোগ থাকায় খামারিরাও মাংস বিক্রি করে ন্যায্য দাম পেয়েছে। এছাড়াও উন্নত যোগাযোগ ব্যবস্থার ফলে আয়োজকরা প্রত্যন্ত অঞ্চলের খামারীদের কাছ থেকে মাংস সংগ্রহ করতে পেরেছে। এর মাধ্যমে পণ্যের নিরবিচ্ছিন্ন সরবরাহ নিশ্চিত হয়েছে। এসব কিছু উন্নত যোগাযোগ ব্যবস্থার ফলেই সম্ভব হয়েছে। তাই বলা যায়, উদ্দীপকের ক্রেতা ও খামারির মধ্যে যোগসূত্র স্থাপনে যোগাযোগ ব্যবস্থা গুরুত্বপূর্ণ ভূমিকা পালন করেছে।"
        }
      ]
    },
    {
      "number": "2",
      "uddipok": "সন্দ্বীপ অঞ্চলের জ্বালানি সংকট মোকাবিলায় স্বনামধন্য ব্যবসায়ী জহুরুল ইসলাম ৫ কোটি টাকা বিনিয়োগ করে 'ইসলাম বায়োগ্যাস প্লান্ট' কারখানা স্থাপন করেন। কারখানাটিতে স্থানীয় অসংখ্য ডেইরি ফার্মের প্রাণিজ বর্জ্য কাঁচামাল হিসেবে ব্যবহৃত হয়। সারা বছরব্যাপী চাহিদা থাকায় প্রতিষ্ঠানটি বেশ মুনাফা অর্জন করেছে। কিন্তু ব্যবসায় থেকে অর্জিত মুনাফা আইনগত বাধ্যবাধকতার জন্য জনাব জহুরুল ইসলাম নিজে না নিয়ে ব্যবসায় সম্প্রসারণের কাজে নিয়োজিত করেন।",
      "tag": "DCC 23",
      "sub_questions": [
        {
          "label": "ক",
          "question": "পুনঃরপ্তানি কী?",
          "explanation": "আমদানিকৃত পণ্যের গুণগত মান বা আকৃতির পরিবর্তন করে তা আবার অন্য কোনো দেশে রপ্তানি করা হলে তাকে পুনঃরপ্তানি বলে।"
        },
        {
          "label": "খ",
          "question": "প্রত্যক্ষ সেবা বলতে কী বোঝায়?",
          "explanation": "মুনাফা অর্জনের উদ্দেশ্যে ভোক্তা বা গ্রাহকদের সরাসরি কোনো সেবা দেওয়াকে প্রত্যক্ষ সেবা বলে। এক্ষেত্রে সেবাকে কেন্দ্র করে এর আর্থিক কাজ পরিচালিত হয়। এটি দেখা বা স্পর্শ করা যায় না। কিন্তু মানুষের প্রয়োজন পূরণ করতে পারে। চিকিৎসা, আইন ব্যবসায়, নার্সিং প্রভৃতি এর অন্তর্গত।"
        },
        {
          "label": "গ",
          "question": "উদ্দীপকে জনাব জহুরুল ইসলাম কোন ধরনের ব্যবসায় গঠন করেছিল? পাঠ্যপুস্তকের আলোকে ব্যাখ্যা করো।",
          "explanation": "উদ্দীপকে জনাব জহুরুল ইসলাম সামাজিক ব্যবসায় গঠন করেছেন। দারিদ্র্য দূরীকরণ, সামাজিক কল্যাণসাধনের লক্ষ্যে এ ব্যবসায় পরিচালিত হয়। এ ব্যবসায়ে বিনিয়োগকারীরা শুধু তাদের বিনিয়োগকৃত অর্থ ফেরত নেন, কিন্তু মুনাফা নেন না। এক্ষেত্রে অর্জিত মুনাফা দিয়ে ব্যবসায়ের সব খরচ নির্বাহ করা হয়। আবার এ মুনাফা ব্যবসায় সম্প্রসারণেও ব্যবহার করা হয়। উদ্দীপকে সন্দ্বীপ অঞ্চলের জ্বালানির সংকট মোকাবিলায় জনাব জহুরুল ইসলাম 'ইসলাম বায়োগ্যাস প্লান্ট' কারখানা স্থাপন করেন। কারখানাটি প্রাণিজ বর্জ্য ব্যবহার করে গ্যাস উৎপাদন করে। বছরব্যাপী সৃষ্ট চাহিদা পূরণ করার ফলে কারখানাটি বেশ মুনাফা অর্জন করেছে। কিন্তু এ অর্জিত মুনাফা জনাব জহুরুল ইসলাম ব্যবসায়ের সম্প্রসারণের কাজে পুনরায় বিনিয়োগ করেন। এক্ষেত্রে কেবল সমাজের মানুষের সংকট মোকাবিলার উদ্দেশ্যেই কারখানাটি প্রতিষ্ঠা করা হয়েছে। আর এসব বিষয়ের সাথে সামাজিক ব্যবসায়ের মিল পাওয়া যায়। সুতরাং, জনাব জহুরুল ইসলাম সামাজিক ব্যবসায় গঠন করেছেন।"
        },
        {
          "label": "ঘ",
          "question": "দেশের অর্থনৈতিক উন্নয়নে জনাব জহুরুল ইসলামের ব্যবসায়ের ভূমিকা মূল্যায়ন করো।",
          "explanation": "দেশের অর্থনৈতিক উন্নয়নে জনাব জহুরুল ইসলামের এ 'ধরনের ব্যবসায়ের ভূমিকা রয়েছে বলে আমি মনে করি। সামাজিক ব্যবসায় মূলত দারিদ্র্য দূরীকরণ, আর্থ-সামাজিক কল্যাণসাধনের লক্ষ্যে পরিচালিত হয়। সামাজিক বৈষম্য দূরীকরণে এ ব্যবসায়ের অবদান রয়েছে। আবার এ ব্যবসায়ে অর্জিত মুনাফা পুনরায় বিনিয়োগ করে ব্যবসায় সম্প্রসারণ করতে ব্যবহৃত হয়। এতে দেশে ব্যবসায়ের নতুন নতুন ক্ষেত্র সৃষ্টি হয়। জনাব জহুরুল ইসলাম সন্দ্বীপে 'ইসলাম বায়োগ্যাস প্লান্ট' নামে কারখানা স্থাপন করেন। অঞ্চলটির সৃষ্ট জ্বালানি সমস্যা মোকাবিলায় কারখানাটি স্থাপিত হয়েছিল। এছাড়াও জনাব জহুরুল ইসলাম ব্যবসায়ের অর্জিত মুনাফা নিজে নেন না। এ মুনাফা তিনি ব্যবসায়ে বিনিয়োগ করে সম্প্রসারণের কাজে লাগান। এক্ষেত্রে কারখানাটির গ্যাস ব্যবহার করায় এলাকার মানুষের জীবনমান উন্নত হচ্ছে। কারখানায় ব্যবহৃত প্রাণিজ বর্জ্য সম্পদের সুষ্ঠু ব্যবহার নিশ্চিত করছে। এছাড়া কারখানাটির উৎপাদন কাজে লোকবল হিসেবে স্থানীয়দের প্রাধান্য দেওয়া হয়েছে। ফলে তারা এখানে কাজ করে আয় করতে পারছে। এতে দেশের দারিদ্র্যতা কমার পাশাপাশি দেশের সামগ্রিক আয়ও বাড়ছে। তাই বলা যায়, দেশের অর্থনৈতিক উন্নয়নে জনাব জহুরুল ইসলামের ব্যবসায়ের অসামান্য অবদান রয়েছে।"
        }
      ]
    },
    {
      "number": "3",
      "uddipok": "হেলাল, বেলাল ও আলাল তিন বন্ধু মিলে কৃত্রিম ব্যক্তিসত্তা বিশিষ্ট একটি ব্যবসায় প্রতিষ্ঠান গঠন করেন। তারা যথাযথ পরিকল্পনা এবং প্রয়োজনীয় দলিলপত্র দাখিল করে নিবন্ধনপত্র সংগ্রহ করেন। নিবন্ধনপত্র পেয়েই প্রতিষ্ঠানটির কার্যক্রম শুরু করলেন। পরবর্তীতে প্রতিষ্ঠানটি সম্প্রসারণের সিদ্ধান্ত গ্রহণ করেন। এই লক্ষ্যে তারা ব্যাংকের উচ্চহারে সুদের পরিবর্তে আইনগত ঝামেলা থাকা সত্ত্বেও জনগণের মাঝে শেয়ার বিক্রয় করার সিদ্ধান্ত গ্রহণ করলেন।",
      "tag": "DCC 23",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "'পরিবেশের বিভিন্ন উপাদান ব্যবসায়কে প্রত্যক্ষ ও পরোক্ষভাবে প্রভাবিত করে- ব্যাখ্যা করো।",
          "explanation": "ব্যবসায় গঠন, পরিচালনা ও নিয়ন্ত্রণে প্রত্যক্ষ ও পরোক্ষভাবে প্রভাব বিস্তারকারী প্রাকৃতিক ও অপ্রাকৃতিক উপাদানের সমন্বয়ে ব্যবসায় পরিবেশ গঠিত। ব্যবসায় পরিবেশের উপাদানগুলো ব্যবসায় গঠন ও পরিচালনায় পুরোপুরি সম্পৃক্ত। ব্যবসায় পরিবেশের যেসব উপাদান ব্যবসায়ী নিয়ন্ত্রণ করতে পারে তা ব্যবসায়ে সরাসরি বা প্রত্যক্ষভাবে প্রভার ফেলে। আর যেসব উপাদান নিয়ন্ত্রণ করতে পারে না তা ব্যবসায়ে পরোক্ষভাবে প্রভাব বিস্তার করে।"
        },
        {
          "label": "গ",
          "question": "তিন বন্ধুর মিলিত ব্যবসায় প্রতিষ্ঠানটি মালিকানার ভিত্তিতে কোন ধরনের ব্যবসায় সংগঠন? ব্যাখ্যা করো।",
          "explanation": "হেলাল, বেলাল ও আলাল তিন বন্ধু মিলে একটি কৃত্রিম ব্যক্তিসত্তা বিশিষ্ট ব্যবসা প্রতিষ্ঠান গঠন করেছেন এবং তারা শেয়ার বিক্রির মাধ্যমে ব্যবসার সম্প্রসারণের পরিকল্পনা নিয়েছেন। এখানে তারা যে ধরনের ব্যবসা গঠন করেছেন তা হলো প্রাইভেট লিমিটেড কোম্পানি। একটি প্রাইভেট লিমিটেড কোম্পানিতে শেয়ারহোল্ডারদের সংখ্যা সীমিত থাকে এবং শেয়ার সাধারণ জনগণের কাছে বিক্রি করা হয় না। এই ধরনের কোম্পানির শেয়ার শুধুমাত্র নির্দিষ্ট ব্যক্তিরা কিনতে পারেন, এবং শেয়ার বাজারে তালিকাভুক্ত হয় না। উদ্দীপকের, হেলাল, বেলাল এবং আলাল যে শেয়ার বিক্রির মাধ্যমে ব্যবসার সম্প্রসারণের সিদ্ধান্ত নিয়েছেন, তা প্রাইভেট লিমিটেড কোম্পানির একটি বৈশিষ্ট্য। তারা শেয়ার বিক্রি করার মাধ্যমে মূলধন সংগ্রহের উদ্দেশ্যে একটি প্রতিষ্ঠিত কোম্পানি গঠন করেছে, যেখানে শেয়ারহোল্ডাররা ব্যবসার মালিক এবং তাদের দায় সীমিত থাকে। অতএব, এটি একটি প্রাইভেট লিমিটেড কোম্পানি যা তাদের ব্যবসায়িক কার্যক্রম পরিচালনা করছে।"
        },
        {
          "label": "ঘ",
          "question": "তুমি কি মনে করো প্রতিষ্ঠানটি শেয়ার বিক্রয়ের মাধ্যমে প্রযোজনীয় মূলধনের সংস্থান করতে পারবে? উত্তরের সপক্ষে তোমার মতামত দাও।",
          "explanation": "হ্যাঁ, আমি মনে করি প্রতিষ্ঠানটি শেয়ার বিক্রয়ের মাধ্যমে প্রয়োজনীয় মূলধন সংগ্রহ করতে পারবে। শেয়ার বিক্রি একটি কার্যকর উপায় হতে পারে ব্যবসা সম্প্রসারণের জন্য প্রাথমিক মূলধন সংগ্রহ করার। প্রতিষ্ঠানটির বর্তমান পরিকল্পনায় ব্যাংক থেকে উচ্চ সুদে ঋণ নেওয়ার পরিবর্তে, জনগণের কাছে শেয়ার বিক্রি করার সিদ্ধান্ত গ্রহণ করা হয়েছে, যা তাদের দীর্ঘমেয়াদী আর্থিক চাপ কমাতে সহায়ক হতে পারে। উদ্দীপকের, প্রতিষ্ঠানের শেয়ার বিক্রির মাধ্যমে মূলধন সংগ্রহ করলে, তারা নিজের পুঁজির মাধ্যমে ব্যবসার সম্প্রসারণ করতে সক্ষম হবে, আর সুদের খরচের হাত থেকে রক্ষা পাবে, যা প্রতিষ্ঠানের আর্থিক স্থিতিশীলতার জন্য অত্যন্ত গুরুত্বপূর্ণ। এছাড়া, শেয়ার বিক্রির মাধ্যমে প্রতিষ্ঠানের মালিকানা জনগণের মধ্যে ভাগ হয়ে যাবে। এটি প্রতিষ্ঠানটির ঝুঁকি কিছুটা কমাতে সাহায্য করবে, কারণ যখন মালিকানা বিভক্ত হয়, তখন ব্যবসার পরিচালনায় কোনো একক ব্যক্তির উপর সম্পূর্ণ নির্ভরশীলতা থাকে না। ফলে প্রতিষ্ঠানটি আরও বেশি স্থিতিশীল হয়ে উঠবে। তাছাড়া, জনগণের কাছে শেয়ার বিক্রি করার মাধ্যমে প্রতিষ্ঠানটি বাজারে তার উপস্থিতি বৃদ্ধি করতে পারবে এবং সাধারণ জনগণের মাঝে বিশ্বাসযোগ্যতা অর্জন করবে, যা ব্যবসার ভবিষ্যত বিকাশের জন্য গুরুত্বপূর্ণ। তবে, শেয়ার বিক্রি করার সঙ্গে কিছু আইনগত বাধা এবং ঝামেলা থাকতে পারে, যেমন শেয়ারহোল্ডারদের অধিকার নিশ্চিত করা, শেয়ার বিক্রির পদ্ধতি এবং অন্যান্য আইনগত প্রক্রিয়া অনুসরণ করা। এসব বিষয় যথাযথভাবে পালন করতে হবে, যাতে কোনো ধরনের আইনি জটিলতা সৃষ্টি না হয়। তবে যদি তারা সঠিকভাবে আইনগত সব প্রক্রিয়া সম্পন্ন করে, তবে শেয়ার বিক্রয়ের মাধ্যমে তারা সহজেই প্রয়োজনীয় মূলধন সংগ্রহ করতে পারবে এবং তাদের ব্যবসা সফলভাবে সম্প্রসারণ করতে সক্ষম হবে।"
        }
      ]
    },
    {
      "number": "4",
      "uddipok": "জনাব সুব্রত বড়ুয়া একটি আইটি ফার্মের ব্যবস্থাপক। এছাড়াও তিনি শখের বশে ওয়েডিং ফটোগ্রাফির কাজ করেন। এ কাজে ব্যাপক প্রশংসা পেয়ে তিনি ফটোগ্রাফির কাজকে পেশা হিসেবে নেওয়ার সিদ্ধান্ত নেন।",
      "tag": "DCC 23",
      "sub_questions": [
        {
          "label": "ক",
          "question": "একমালিকানা ব্যবসায় কী?",
          "explanation": "একজন ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "'অসীম দায়' বলতে কী বোঝায়? ব্যাখ্যা করো।",
          "explanation": "ব্যবসায়ে বিনিয়োজিত মূলধনের বাইরেও সদস্যদের ব্যক্তিগত সম্পত্তিতে দায় সৃষ্টি হওয়াকে অসীম দায় বলে। এক্ষেত্রে ব্যবসায়িক দায়ের জন্য ব্যক্তিগত সম্পদ দায়বদ্ধ হয়ে থাকে। অসীম দায়ের কারণে দেনা পরিশোধের জন্য ব্যবসায়িক সম্পদ যথেষ্ট না হলে ব্যবসায়ীর ব্যক্তিগত সম্পদও দায়বদ্ধ থাকে।"
        },
        {
          "label": "গ",
          "question": "উদ্দীপকের জনাব সুব্রত বড়ুয়ার ফার্মের ক্ষেত্রে ব্যবসায়ের কোন বৈশিষ্ট্যটি পরিলক্ষিত হয়েছে? ব্যাখ্যা করো",
          "explanation": "উদ্দীপকে জনাব সুব্রত বড়ুয়ার ফার্মের ক্ষেত্রে ব্যবসায়ের পণ্য বা সেবার উৎপাদন ও বণ্টন বৈশিষ্ট্য পরিলক্ষিত হয়। ব্যবসায়ের মাধ্যমে পণ্য বা সেবা উৎপাদিত হয়। মানুষ তাদের প্রয়োজন অনুযায়ী এসব পণ্য বা সেবা ভোগ করে। এক্ষেত্রে ব্যবসায়ী উৎপাদিত পণ্য বা সেবা বণ্টন করে মুনাফা অর্জন করে থাকে। উদ্দীপকে জনাব সুব্রত বড়ুয়া একটি আইটি ফার্মের ব্যবস্থাপক। ফার্মটি প্রযুক্তি সম্পর্কিত পণ্য বা সেবা উৎপাদন করে থাকে। এরপর এসব পণ্য বা সেবা গ্রাহকদের চাহিদা অনুযায়ী বণ্টন করে। গ্রাহকরা ফার্ম থেকে পাওয়া সুবিধায় নিজেদের প্রয়োজন মেটায়। এভাবে পণ্য বা সেবা বণ্টনের মাধ্যমে ফার্মটি গ্রাহকদের থেকে অর্থ উপার্জন করে। এক্ষেত্রে ফার্মের কাজ বিবেচনায় এর সাথে ব্যবসায়ের পণ্য বা সেবা উৎপাদন ও বণ্টন বৈশিষ্ট্যের মিল আছে। সুতরাং, জনাব সুব্রত বড়ুয়ার ফার্মের ক্ষেত্রে ব্যবসায়ের পণ্য বা সেবা উৎপাদন ও বণ্টনের বৈশিষ্ট্যটি দেখা যায়।"
        },
        {
          "label": "ঘ",
          "question": "উদ্দীপকে জনাব সুব্রত বড়ুয়ার সিদ্ধান্তের যৌক্তিকতা বিশ্লেষণ করো।",
          "explanation": "উদ্দীপকে জনাব সুব্রত বড়ুয়ার সিদ্ধান্তটি যৌক্তিক বলে আমি মনে করি।। ব্যবসায় একটি স্বাধীন পেশা। তাই এতে ব্যবসায়ী তার নিজস্ব চিন্তা- চেতনা ও ধ্যান-ধারণা অনুযায়ী ব্যবসায়িক, কাজ করতে পারেন। এর কারণে ব্যবসায়ী সব ধরনের চাপ ও বাধ্যবাধকতা এড়িয়ে ব্যবসায় পরিচালনা করতে পারেন। জনার সুব্রত বড়ুয়া একটি ফার্মের ব্যবস্থাপক। এখানে তিনি বেতনের বিনিময়ে চাকরি করেন। এছাড়াও তিনি শখের বশে ওয়েডিং ফটোগ্রাফির কাজ করেন। এ কাজের ব্যাপক প্রশংসা পেয়ে তিনি এ কাজটিকে পেশা হিসেবে নেওয়ার সিদ্ধান্ত নেন।। ওয়েডিং ফটোগ্রাফির কাজ শুরু করলে তিনি স্বাধীনভাবে চাপমুক্ত হয়ে কাজ করতে পারবেন। এতে তার আইটি ফার্মের মতো ধরাবাধা দায়িত্ব পালন করতে হবে না। এ ব্যবসায়ে তার আয় বেতনে সীমাবদ্ধ থাকবে না। ফটোগ্রাফির কাজ শৈল্পিক হওয়ায় এখানে আয়ের সম্ভাবনা অসীম।. এসব বিষয় বিবেচনা করে তিনি পেশা হিসেবে ফটোগ্রাফির কাজ করার সিদ্ধান্ত নেন। তাই তার গৃহীত সিদ্ধান্তটিকে যৌক্তিক বলা যায়।"
        }
      ]
    },
    {
      "number": "5",
      "uddipok": "শফিক তার দুই ভাই রফিক ও মালেককে নিয়ে গাউছিয়া মার্কেটে শাড়ির ব্যবসায় শুরু করেন। বড় ভাই রফিক সাহেব হঠাৎ সড়ক দুর্ঘটনায় প্রাণ হারান। ভাইয়ের মৃত্যুর পর তারা ১৬ বছরের ভাতিজা রোহানকে ব্যবসায়ে অন্তর্ভুক্ত করেন। ছয় মাস পর ব্যবসায়ে ৫০,০০০ টাকা ক্ষতি হয়।",
      "tag": "DCC 23",
      "sub_questions": [
        {
          "label": "ক",
          "question": "অংশীদারি ব্যবসায় কী?",
          "explanation": "মুনাফা অর্জনের উদ্দেশ্যে ২ থেকে ২০ জন ব্যক্তি (ব্যাংকিং ব্যবসায়ে সর্বোচ্চ ১০ জন) চুক্তির ভিত্তিতে যে ব্যবসায় গড়ে তোলে, তাকে অংশীদারি ব্যবসায় বলে।"
        },
        {
          "label": "খ",
          "question": "'চুক্তিই অংশীদারি ব্যবসায়ের ভিত্তি'- ব্যাখ্যা করো।",
          "explanation": "দুই বা ততোধিক ব্যক্তি চুক্তির ভিত্তিতে কোনো ব্যবসায় গঠন ও পরিচালনা করলে তাকে অংশীদারি ব্যবসায় বলে। চুক্তি থেকেই অংশীদারি ব্যবসায় জন্মলাভ করে। এ চুক্তিতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি বিস্তারিত উল্লেখ করা হয়। অংশীদারি ব্যবসায়ের সবকিছু চুক্তির মাধ্যমেই নিয়ন্ত্রিত হয়। তাই চুক্তিকে অংশীদারি ব্যবসায়ের ভিত্তি বলা হয়।"
        },
        {
          "label": "গ",
          "question": "উদ্দীপকের শাড়ির দোকান কোন ধরনের অংশীদারি ব্যবসায়? ব্যাখ্যা করো।",
          "explanation": "উদ্দীপকে শাড়ির দোকান সাধারণ অংশীদারি ব্যবসায়। এ ব্যবসায়ের সকল অংশীদার অসীম দায় বহন করে। আবার ব্যবসায় পরিচালনায়ও সকল অংশীদার অংশগ্রহণ করে। এ অংশীদারি ব্যবসায়ে চুক্তি অনুযায়ী লাভ-লোকসান বণ্টিত হয়। উদ্দীপকে শফিক তার দুই ভাই রফিক ও মালেককে নিয়ে একটি শাড়ির ব্যবসায় শুরু করেন। ব্যবসায়টিতে তারা সকলেই অসীম দায় বহন করেন। এক্ষেত্রে ব্যবসায়ে সৃষ্ট সম্ভাব্য দায় তাদের ব্যক্তিগত সম্পত্তি পর্যন্ত বর্তাবে। এছাড়া তারা তিনজন মিলেই ব্যবসায়টি পরিচালনা করেন। আর ব্যবসায়ের লাভ-লোকসান তারা চুক্তির আলোকে নিজেদের মাঝে বণ্টন করেন। এসবের সাথে সাধারণ অংশীদারি ব্যবসায়ের মিল রয়েছে। সুতরাং, উদ্দীপকের শাড়ির দোকানটি সাধারণ অংশীদারি ব্যবসায়।"
        },
        {
          "label": "ঘ",
          "question": "উদ্দীপকে এমন পরিস্থিতিতে রোহানের ভূমিকা কী হতে পারে বলে তুমি মনে করো?",
          "explanation": "নাবালক হওয়ায় উত্ত পরিস্থিতিতে রোহানের দায় সীমিত থাকবে বলে আমি মনে করি। ১৮ বছরের নিচের ব্যক্তিকে ব্যবসায়ের অন্যান্য অংশীদারের সম্মতিতে সীমিত অংশীদার হিসেবে নেওয়া যায়। এক্ষেত্রে ব্যবসায়ে এ অংশীদারের দায় বিনিয়োজিত মূলধন পর্যন্ত সীমাবদ্ধ থাকে। এজন্য এ অংশীদার বিনিয়োগকৃত মূলধনের অতিরিক্ত দায় বহন করে না। শফিক তার দুই ভাই রফিক ও মালেককে নিয়ে শাড়ির ব্যবসায় শুরু করেন। হঠাৎ বড় ভাই রফিক সাহেব সড়ক দুর্ঘটনায় মারা যান। তার মৃত্যুতে তার ভাইয়েরা তাদের ১৬ বছরের ভাতিজা রোহানকে অংশীদার হিসেবে ব্যবসায় অন্তর্ভুক্ত করে। ছয় মাস পর ব্যবসায়টিতে ৫০,০০০ টাকা ক্ষতি হয়। বৈশিষ্ট্যানুযায়ী ব্যবসায়টিতে রোহান নাবালক হিসেবে একজন সীমিত অংশীদার। এজন্য ব্যবসায়ে তার দায় সীমিত। অর্থাৎ, সে তার বিনিয়োজিত মূলধন পর্যন্ত ব্যবসায়ের দায় বহন করবে। বর্তমানে রফিকের মৃত্যুর পর তার বিনিয়োগকৃত মূলধনই ব্যবসায়ে রোহানের মূলধন হিসেবে গণ্য হবে। আর এ মূলধন পর্যন্তই রোহান দায় নিবে। তাই ব্যবসায়ের ৫০,০০০ টাকা লোকসান থেকে তার মূলধন অনুপাতে সে দায় বহন করবে। অবশিষ্ট দায় ব্যবসায়ের অন্য অংশীদাররা বহন করবে। সুতরাং, নাবালক হওয়ায় উক্ত পরিস্থিতিতে রোহানের দায় সীমিত থাকবে।"
        }
      ]
    },
    {
      "number": "6",
      "uddipok": "জিসান, বিল্লাল ও মাসুম তিন বন্ধু মিলে সমঝোতার ভিত্তিতে ঢাকায় 'আবাসন রিয়েল এস্টেট' নামে একটি ব্যবসায় গড়ে তোলেন। চাঁদাবাজদের দৌরাত্ম্য থেকে রক্ষা পেতে তারা তাদের পুলিশ কর্মকর্তা বন্ধু মহসিনকে ব্যবসায়ের অংশীদার হিসেবে পরিচয় দেন। মহসিন এ বিষয়ে কোনো মন্তব্য করে না। সম্প্রতি এক অংশীদার বিল্লাল ব্যক্তিগত সমস্যায় মানসিক ভারসাম্য হারিয়ে ফেলেছেন।",
      "tag": "DCC 23",
      "sub_questions": [
        {
          "label": "ক",
          "question": "নামমাত্র অংশীদার কে?",
          "explanation": "যে অংশীদার মূলধন, শ্রম বা দক্ষতা কিছুই বিনিয়োগ করেন না এবং পরিচালনায়ও অংশ নেন না; শুধু নাম ব্যবহারের অনুমতি দেন, তাকে নামমাত্র অংশীদার বলে।"
        },
        {
          "label": "খ",
          "question": "অংশীদারি ব্যবসায়ের নিবন্ধন কি বাধ্যতামূলক? ব্যাখ্যা করো।",
          "explanation": "আইন অনুযায়ী অংশীদারি ব্যবসায়ের নিবন্ধন বাধ্যতামূলক নয়। এ ব্যবসায়ের নিবন্ধন অংশীদারদের ইচ্ছার ওপর নির্ভর করে। তবে সংগঠনটি নিবন্ধিত হলে কিছু বিশেষ সুবিধা পায়। এসব সুবিধা প্রতিষ্ঠানের স্থায়িত্ব, সুনাম এবং দক্ষ সাংগঠনিক কাঠামো সৃষ্টিতে সহায়ক হয়। তাই, বাধ্যতামূলক না হলেও এরূপ ব্যবসায়ের নিবন্ধন করাই উত্তম।"
        },
        {
          "label": "গ",
          "question": "উদ্দীপকে মহসিন কোন ধরনের অংশীদার? ব্যাখ্যা করো।",
          "explanation": "উদ্দীপকের মহসিন প্রতিবন্ধ অংশীদার। ব্যবসায়ের অংশীদারগণ কোনো ব্যক্তিকে অংশীদার হিসেবে পরিচয় দিলে ও সেই ব্যক্তি তা জানা সত্ত্বেও 'মৌনতা অবলম্বন করলে তাকে প্রতিবন্ধ অংশীদার বলে। এ অংশীদাররা ব্যবসায়ে মূলধন বিনিয়োগ করে না, পরিচালনায়ও অংশগ্রহণ করে না। আবার এরা ব্যবসায়ের লাভ-লোকসানেও কোনোরূপ অংশগ্রহণ করে না। উদ্দীপকে জিসান, বিল্লাল ও মাসুম মিলে সমঝোতার ভিত্তিতে একটি রিয়েল এস্টেটের ব্যবসায় গড়ে তোলেন। চাঁদাবাজদের দৌরাত্ম্য থেকে রক্ষা পেতে তারা তাদের বন্ধু পুলিশ কর্মকর্তা মহসিনকে ব্যবসায়ের অংশীদার হিসেবে পরিচয় দেন। এটি শুনেও মহসিন কোনো মন্তব্য করেন না। আবার অংশীদার হিসেবে পরিচিতি পেলেও তিনি ব্যবসায়টির পরিচালনায় অংশ নিতে পারবেন না। এছাড়া ব্যবসায়টির একজন অংশীদার হলেও তিনি লাভ-লোকসানে অংশগ্রহণ করতে পারবেন না। এসব বৈশিষ্ট্যের সাথে প্রতিবন্ধ অংশীদারের মিল পাওয়া যায়। সুতরাং, মহসিন একজন প্রতিবন্ধ অংশীদার।"
        },
        {
          "label": "ঘ",
          "question": "উদ্দীপকে বিল্লালের বর্তমান অবস্থায় ব্যবসায়টির কী পরিণতি হতে পারে? তোমার মতামত দাও।",
          "explanation": "উদ্দীপকে বিল্লালের মস্তিষ্কের বিকৃতিতে ব্যবসায়টি বিলোপসাধন হবে বলে আমি মনে করি।' আদালতের মাধ্যমে অংশীদারি ব্যবসায়ের বিলোপসাধন হতে পারে। অংশীদারি আইনের ৪৪ ধারায় আদালতের মাধ্যমে বিলোপসাধনের কথা বর্ণিত আছে। কোনো অংশীদারের মস্তিষ্ক বিকৃত হলে, স্থায়ীভাবে অক্ষম হলে, আদালতের মাধ্যমে দণ্ডপ্রাপ্ত হলে আদালত ব্যবসায় বিলোপসাধনের নির্দেশ দিতে পারে। জিসান, বিল্লাল ও মাসুম মিলে ঢাকায় রিয়েল এস্টেটের একটি অংশীদারি ব্যবসায় শুরু করেন। চাঁদাবাজদের থেকে রক্ষা পেতে তারা তাদের বন্ধু পুলিশ কর্মকর্তা মহসিনকে অংশীদার হিসেবে পরিচয় দেন। এক্ষেত্রে ব্যবসায়টিতে মহসিন একজন প্রতিবন্ধ অংশীদার হিসেবে রয়েছে। সম্প্রতি ব্যবসায়টির এক অংশীদার বিল্লাল ব্যক্তিগত সমস্যায় মানসিক ভারসাম্য হারান। অংশীদারি আইনানুযায়ী বিল্লালের এ অবস্থায় আদালতের নির্দেশে ব্যবসায়টির বিলোপসাধন হবে। বিল্লালের মস্তিষ্কের বিকৃতিতে তিনি ব্যবসায় পরিচালনায় অক্ষম বলে বিবেচিত হবেন। এ অবস্থায় তার ব্যবসায়টি চালিয়ে যাওয়া সম্ভব হবে না। ফলে তার সাথে অন্য অংশীদারদের মধ্যকার চুক্তিবদ্ধ সম্পর্ক ছিন্ন হবে। আর এভাবে অংশীদারদের মধ্যকার সম্পর্ক ছিন্ন হওয়ার মাধ্যমে ব্যবসায়টিও টিকে থাকবে না। তাই বিল্লালের বর্তমান অবস্থায় ব্যবসায়টির আদালতের মাধ্যমে বিলোপসাধন ঘটবে।"
        }
      ]
    },
    {
      "number": "7",
      "uddipok": "ABC কোম্পানি লিমিটেড ২০২৩ সালের ৫ জানুয়ারি পত্রিকায় বিজ্ঞপ্তির মাধ্যমে ২০ লক্ষ শেয়ার ক্রয়ের আহ্বান জানায়। যার প্রতিটির মূল্য ৫,০০০ টাকা। জনাব ওসমান ১০% হারে ৫০০ শেয়ার কেনেন। তিনি মনে করেন, এই ধরনের শেয়ারে অর্থ বিনিয়োগ অধিক নিরাপদ।",
      "tag": "DCC 23",
      "sub_questions": [
        {
          "label": "ক",
          "question": "ন্যূনতম মূলধন কী?",
          "explanation": "পাবলিক লিমিটেড কোম্পানির পরিমেল নিয়মাবলি ও বিবরণপত্রে কোম্পানি গঠনের প্রাথমিক খরচ, চলতি মূলধন ও অন্যান্য প্রাথমিক খরচের উদ্দেশ্যে যে ন্যূনতম পরিমাণ মূলধন সংগ্রহের প্রতিশ্রুতির কথা বলা থাকে, তাকে ন্যূনতম মূলধন বা ন্যূনতম চাঁদা বলে।"
        },
        {
          "label": "খ",
          "question": "'কৃত্রিম ব্যক্তিসত্তা' বলতে কী বোঝায়? ব্যাখ্যা করো।",
          "explanation": "পরিচালিত হয়, তাকে কোম্পানির কৃত্রিম সত্তা বলে। কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয়। এ সংগঠন ব্যক্তি না হয়েও নিজ নামে চুক্তি করা; লেনদেন ও প্রয়োজনে মামলা করতে পারে। কোম্পানি সিলমোহর ব্যবহার করে নিজ নামেই পরিচিত ও পরিচালিত হয়। এটিই কোম্পানি সংগঠনের কৃত্রিম ব্যক্তিসত্তা।"
        },
        {
          "label": "গ",
          "question": "উদ্দীপকে ABC কোম্পানি লিমিটেড কোন ধরনের ব্যবসায় প্রতিষ্ঠান? ব্যাখ্যা করো।",
          "explanation": "উদ্দীপকে ABC কোম্পানি লিমিটেড পাবলিক লি. কোম্পানি। এ ধরনের কোম্পানির সর্বনিম্ন সদস্য সংখ্যা সাত জন ও সর্বোচ্চ শেয়ার সংখ্যা দ্বারা সীমাবদ্ধ থাকে। এ কোম্পানি জনগণের কাছে শেয়ার কেনার আমন্ত্রণ জানাতে পারে। এজন্য এ কোম্পানির মূলধনের পরিমাণও বেশি হয়ে থাকে। উদ্দীপকে ABC কোম্পানি লিমিটেড-এর শেয়ার সংখ্যা ২০ লক্ষ। কোম্পানিটির প্রতিটি শেয়ারের দাম ৫,০০০ টাকা। কোম্পানিটি শেয়ারবাজারে শেয়ার বিক্রির সিদ্ধান্ত নেয়। এ লক্ষ্যে পত্রিকায় বিজ্ঞপ্তি দিয়ে জনগণকে শেয়ার কেনার আহ্বান জানায়। এসব শেয়ার কেনার মাধ্যমে জনগণ কোম্পানিটির আংশিক মালিকানা পাবে। আর শেয়ার বিক্রির অর্থ দিয়ে কোম্পানিটি মূলধন গঠন করতে পারবে। এসব বৈশিষ্ট্য বিবেচনায় উক্ত কোম্পানিটির সাথে পাবলিক লি. কোম্পানির মিল রয়েছে। সুতরাং, ABC কোম্পানি লিমিটেড একটি পাবলিক লি, কোম্পানি।"
        },
        {
          "label": "ঘ",
          "question": "জনাব ওসমানের বিনিয়োগ সিদ্ধান্ত আদৌ যৌক্তিক কি? তোমার মতামত দাও।",
          "explanation": "উদ্দীপকের জনাব ওসমানের সঞ্চয়ী অগ্রাধিকার শেয়ারে বিনিয়োগ সিদ্ধান্ত যৌক্তিক বলে আমি মনে করি। সত্যয়ী অগ্রাধিকার শেয়ারের ক্ষেত্রে কোম্পানির শেয়ার মালিকরা একটি নির্দিষ্ট হারে লভ্যাংশ পেয়ে থাকে। এক্ষেত্রে কোনো বছর মুনাফা না হলে তা কোম্পানির কাছে জমা থাকে। পরবর্তী সময়ে মুনাফা অর্জিত হলে একসাথে শেয়ার মালিককে দেওয়া হয়। উদ্দীপকে ABC কোম্পানি লিমিটেড একটি পাবলিক লি. কোম্পানি। কোম্পানিটি পত্রিকায় বিজ্ঞপ্তির মাধ্যমে জনগণের কাছে ২০ লক্ষ শেয়ার কেনার আহ্বান জানায়। কোম্পানিটি থেকে জনাব ওসমান ৫০০ শেয়ার কেনেন। এক্ষেত্রে তিনি বার্ষিক ১০% হারে লভ্যাংশ পাবেন। তার মতে এ ধরনের শেয়ারে অর্থ বিনিয়োগ অধিক লাভজনক। বৈশিষ্ট্যানুযায়ী জনাব ওসমানের কেনা শেয়ার হলো সঞ্চয়ী অগ্রাধিকার শেয়ার। এ শেয়ার কেনার মাধ্যমে তিনি প্রতিবছর শেয়ার সংখ্যা অনুপাতে ১০% লভ্যাংশ পাবেন। আবার কোনো বছর লাভ না হলেও কোম্পানির কাছে তার প্রাপ্য লভ্যাংশ অপরিশোধিত হিসেবে জমা থাকবে। পরে কোম্পানি মুনাফা অর্জিত হলে তিনি বর্তমান লভ্যাংশের সাথে এ অপরিশোধিত অংশও পাবেন। মূলত এ শেয়ার তাকে প্রতিবছর ধারাবাহিকভাবে লভ্যাংশ পাওয়ার নিশ্চয়তা দেবে। আর কোম্পানির লোকসান হলেও এক্ষেত্রে তার বিনিয়োগ প্রভাবিত হবে না। তাই এসব বিবেচনায় জনাব ওসমানের সঞ্চয়ী অগ্রাধিকার শেয়ার কেনার সিদ্ধান্তটি যৌক্তিক।"
        }
      ]
    },
    {
      "number": "8",
      "uddipok": "লেখাপড়া শেষে সাদেক বেকার না ঘুরে জীবিকা অর্জনের জন্য একটি খামার স্থাপন করেন। খামারে মুরগির ডিম হতে বাচ্চা উৎপাদন ও বিক্রয় করে মাসে ভালোই লাভ হচ্ছে। উপরন্তু তার খামারে বেশ কয়েকজন শ্রমিকের কর্মসংস্থানের সুযোগও তৈরি হয়েছে। চাকরি করে যে আয় হতো তা থেকে ব্যবসায়ের আয় বেশি, পাশাপাশি সামাজিক, মর্যাদাও অনেক। তাই সাদেক ভাবছে যদি দেশের সবার মধ্যে এ ধারণার বিকাশ হতো তাহলে হয়তো আমাদের দেশের বেকারত্বের হার কমে যেত।",
      "tag": "DCC 23,DCC 23,RUMC 23",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজ হলো ব্যবসায়।"
        },
        {
          "label": "খ",
          "question": "ব্যবসায়ের জন্য লেনদেনের পৌনঃপুনিকতা কেন প্রয়োজন?",
          "explanation": "পণ্যদ্রব্য বারবার কেনা-বেচাকে লেনদেনের পৌনঃপুনিকতা বলে। ব্যবসায়ের ক্ষেত্রে লেনদেন বার বার বা অব্যাহতভাবে সম্পাদিত হয়ে থাকে। এক্ষেত্রে কেনা-বেচার মধ্যে একটি ধারাবাহিকতা থাকে। পণ্যদ্রব্যের কেনা-বেচার ধারাবাহিকতা না থাকলে ব্যবসায় হয় না। তাই ব্যবসায়ের জন্য লেনদেনের পৌনঃপুনিকতা প্রয়োজন।"
        },
        {
          "label": "গ",
          "question": "সাদেকের ব্যবসায়টি কোন শিল্পের অন্তর্গত? ব্যাখ্যা করো।",
          "explanation": "সাদেকের ব্যবসায়টি প্রজনন শিল্পের অন্তর্গত। এ শিল্পের উৎপাদিত সামগ্রী পুনরায় উৎপাদনের কাজে ব্যবহার করা হয়। এর মাধ্যমে প্রাকৃতিক সম্পদ আহরণের পর তা পরিচর্যা ও লালন পালন করা হয়। এভাবে মানুষের ব্যবহার উপযোগী পণ্যে পরিণত করা হয়। নার্সারি, পোলট্রি ফার্ম, মাছ চাষ, সবজি চাষ প্রভৃতি প্রজনন শিল্পের উদাহরণ। উদ্দীপকের সাদেক একটি খামার স্থাপন করেন। এক্ষেত্রে তিনি প্রথমে ডিম সংগ্রহ করেন। এ ডিম থেকে পরবর্তীতে তিনি বাচ্চা উৎপাদন করেন। এ উৎপাদিত বাচ্চা তিনি পরিচর্যা করে বড় করেন'। এরপর তা তিনি বাজারে বিক্রি করেন। এছাড়া মুরগি থেকে আবার ডিম পাওয়া যায়। এ ডিম থেকে পুনরায় বাচ্চা উৎপাদন করা হয়। এসব কাজের সাথে প্রজনন শিল্পের মিল আছে। তাই বলা যায়, সাদেকের ব্যবসায়টি প্রজনন শিল্পের অন্তর্গত।"
        },
        {
          "label": "ঘ",
          "question": "'সাদেকের উদ্যোগটি দেশের অর্থনৈতিক উন্নয়নে ভূমিকা রাখবে'- তোমার মতের সপক্ষে যুক্তি দাও",
          "explanation": "সাদেকের উদ্যোগটি দেশের অর্থনৈতিক উন্নয়নে ভূমিকা রাখবে বলে আমি মনে করি। যেকোনো দেশেই অর্থনৈতিক উন্নয়নে ব‍্যবসায় বা শিল্প গুরুত্বপূর্ণ ভূমিকা রাখে। শিল্পের উন্নয়ন ছাড়া একটি দেশকে এগিয়ে নিয়ে যাওয়া সম্ভব না। শিল্পের প্রসার হলেই দেশে ব্যবসা-বাণিজ্যের কাজ বিস্তৃত হয়। উদ্দীপকের সাদেক বেকার না ঘুরে জীবিকা অর্জনের জন্য একটি খামার স্থাপন করেন। তার এ খামারে মুরগির ডিম থেকে বাচ্চা উৎপাদন করা হয়। মানসম্মত বাচ্চা উৎপাদনের কারণে তার ব্যবসায় জনপ্রিয় হয়ে ওঠে। ফলে তার ব্যবসায়ে ভালোই লাভ হয়। এছাড়া তিনি তার খামারে কর্মসংস্থানেরও সুযোগ তৈরি করেন। তার এ কাজ এখন অনেকের কাছে অনুসরণীয়। সাদেকের গড়ে তোলা ব্যবসায়ে তার নিজ কাজের পাশাপাশি অন্যদের কর্মসংস্থানেরও সুযোগ হয়। এতে কর্মীরা নিজেদের উন্নতি করতে পারবে। আর দেশের বেকার সমস্যাও কমবে। এছাড়া তার এ কাজের মাধ্যমে অনুপ্রাণিত হয়ে বেকার যুবসমাজ এরূপ উদ্যোগ নিলে সেখানে অনেকের কাজের সুযোগ হবে। এতে নতুন করে অর্থনৈতিক কাজের ক্ষেত্র তৈরি হবে। ফলে দেশের অর্থনীতি আরও সামনে এগিয়ে যাবে। তাই বলা যায়, সাদেকের উদ্যোগটি দেশের অর্থনৈতিক উন্নয়নে ভূমিকা রাখবে।"
        }
      ]
    },
    {
      "number": "9",
      "uddipok": "নওগাঁয় ৪০ জন ধান চাষি একটি সমিতি গঠন করেন। উক্ত সমিতির শেয়ার মূলধন ১০ লক্ষ টাকা, যা ১০০০ টাকা মূল্যের শেয়ারে বিভক্ত। তবে সমিতির অন্যতম উদ্যোক্তা কাশেম আলী ২০০টি শেয়ার ক্রয়ের প্রস্তাব দেন। এ প্রেক্ষিতে সমবায়ের মূলনীতি রক্ষার শর্তে সাধারণ সভায় উক্ত প্রস্তাবটি গৃহীত হয়।",
      "tag": "DCC 23",
      "sub_questions": [
        {
          "label": "ক",
          "question": "প্রাথমিক সমবায় সমিতি কাকে বলে?",
          "explanation": "যে সমবায় সমিতি তৃণমূল পর্যায়ের কমপক্ষে ২০ জন ব্যক্তিবর্গের সমন্বয়ে গড়ে ওঠে, তাকে প্রাথমিক সমবায় সমিতি বলে।"
        },
        {
          "label": "খ",
          "question": "সমবায় সমিতি গঠনে কোন দলিল প্রয়োজন? ব্যাখ্যা করো।",
          "explanation": "সমবায় সমিতি গঠনে উপবিধি দলিল প্রয়োজন। দলিলটিতে সমবায় সমিতি পরিচালনা সংক্রান্ত নিয়ম-কানুন লেখা থাকে। এটি সমবায়ের মূল বা প্রধান দলিল। এর ওপর ভিত্তি করে সমবায় সমিতি গঠিত ও পরিচালিত হয়। সমবায় গঠনের লক্ষ্যে উদ্যোগ গ্রহণ পর্যায়ে উদ্যোক্তাগণ থেকে নির্বাচিত সদস্যরা এ উপবিধি তৈরি করেন.।"
        },
        {
          "label": "গ",
          "question": "সাংগঠনিক দৃষ্টিকোণ থেকে উদ্দীপকের সমিতিটি কোন ধরনের? ব্যাখ্যা করো।",
          "explanation": "সাংগঠনিক দৃষ্টিকোণ থেকে উদ্দীপকের সমিতিটি হলো প্রাথমিক সমবায় সমিতি। ব্যক্তি পর্যায়ের কমপক্ষে ২০ জন সদস্যের সমন্বয়ে এ সমিতি গঠিত হয়। এ সমিতি মূলত তৃণমূল পর্যায়ের ব্যক্তিবর্গের সমন্বয়ে গঠিত হয়। এরূপ সমিতি সাধারণত বাজার, মহল্লা বা গ্রামভিত্তিক হয়ে থাকে। এছাড়া এ সমিতি নির্বাচিত সদস্যের মাধ্যমে পরিচালিত হয়। উদ্দীপকের নওগাঁয় চাষিরা মিলে একটি সমবায় গঠন করেন। তাদের সমবায়টি গ্রামীণ বা প্রান্তিক' পর্যায়ে অবস্থিত। সমিতিটি ৪০ জন সদস্য নিয়ে গঠিত। সমিতিটিতে পরিচালনার কাজে একটি কমিটি নিয়োজিত রয়েছে। উক্ত কমিটি সমিতিতে বিদ্যমান সদস্যদের ভোটের মাধ্যমে নির্বাচিত। এসবের সাথে সাংগঠনিক স্তর বিবেচনায় প্রাথমিক সমবায়ের মিল রয়েছে। সুতরাং, সাংগঠনিক দৃষ্টিকোণ বিচারে উক্ত সমিতিটি হলো প্রাথমিক সমবায় সমিতি।"
        },
        {
          "label": "ঘ",
          "question": "উদ্দীপকে জনাব কাশেম আলীর প্রস্তাবটি গৃহীত হওয়ার যৌক্তিকতা মূল্যায়ন করো।",
          "explanation": "উদ্দীপকে জনাব কাশেম আলীর প্রস্তাবটি সমিতিটিতে গৃহীত হওয়ার যৌক্তিকতা রয়েছে বলে আমি মনে করি। সমবায় সমিতি সমবায় আইন অনুযায়ী গঠিত ও পরিচালিত হয়। এজন্য সমবায় শেয়ার কেনার ক্ষেত্রে আইনের বিশেষ বিধান' রয়েছে। আইনানুযায়ী একজন সদস্য সমিতির মোট শেয়ারের ২০% কিনতে পারেন। আর সমিতিটির শেয়ার অবাধে হস্তান্তর করা যায় না। নওগাঁয় প্রান্তিক পর্যায়ের ৪০ জন চাষি মিলে একটি প্রাথমিক সমবায় গঠন করেন। সমিতিটির শেয়ার মূলধন ১০ লক্ষ টাকা। এ মূলধন ১,০০০ টাকা মূল্যমানের শেয়ারে বিভক্ত। সমিতিটির সদস্য জনাব কাশেম আলী সমিতির মোট শেয়ার থেকে ২০০টি শেয়ার কিনতে চান। এ প্রেক্ষিতে সমবায়ের মূলনীতি রক্ষার শর্তে সাধারণ সভায় প্রস্তাবটি গৃহীত হয়।সমিতিটির মোট শেয়ার = মোটশেয়ারমূলধন শেয়ারপ্রতিমূল্য \\frac{মোট শেয়ার মূলধন }{শেয়ার প্রতি মূল্য } শেয়ারপ্রতিমূল্য মোটশেয়ারমূলধন ​ বা ১ , ০০ , ০০০০টাকা ১ , ০০০টাকা \\frac{১,০০,০০০০ টাকা}{১,০০০ টাকা} ১ , ০০০টাকা ১ , ০০ , ০০০০টাকা ​ = ১,০০০টি শেয়ার। সমবায় আইন অনুযায়ী সমিতিটির মোট শেয়ারের ২০% বা 1 5 \\frac{1}{5} 5 1 ​ অংশ জনাব কাশেম আলী কিনতে পারবেন। এক্ষেত্রে ৫ সমিতিটির শেয়ার সংখ্যা ১,০০০টি। এর ২০% বা ১ ৫ \\frac{১}{৫} ৫ ১ ​ অংশ হবে (১,০০০ × ২০%) = ২০০টি। তাই আইনানুযায়ী জনাব কাশেম আলীর সমিতিটির ২০% শেয়ার বা ২০০টি শেয়ার কেনার অধিকার রয়েছে। এ অধিকার বা নিয়ম বিবেচনায় সমিতিটির গৃহীত সিদ্ধান্তটি যৌক্তিক বলে আমি মনে করি।"
        }
      ]
    },
    {
      "number": "10",
      "uddipok": "২০২০ সালের মার্চ মাসে করোনা ছড়িয়ে যাওয়ায় পরপর নারায়ণগঞ্জের চাষাঢ়া নিবাসী ১০০ জন ব্যক্তি নিজেদের উদ্যোগে ভোগ্য পণ্য ক্রয়ের উদ্দেশ্যে 'ঘরের বাজার' নামে একটি সমিতি গঠন করেন। উক্ত সমিতির মাধ্যমে তারা বিভিন্ন প্রান্তিক চাষি ও উৎপাদকের কাছ থেকে চাল- ডালসহ নিত্যপ্রয়োজনীয় দ্রব্য সংগ্রহ করে এবং চাহিদানুযায়ী সদস্যদের • মাঝে বিতরণ করে। তাছাড়া উদ্বৃত্ত পণ্য অনলাইনে বিক্রয় করে সমিতি যথেষ্ট লাভবান হচ্ছে।",
      "tag": "DCC 23",
      "sub_questions": [
        {
          "label": "ক",
          "question": "সমবায় সমিতি কাকে বলে?",
          "explanation": "পারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে মিলিত হয়ে যে সংগঠন গড়ে তোলে, তাকে সমবায় সমিতি বলে।"
        },
        {
          "label": "খ",
          "question": "সমবায়ের 'একতাই বল' নীতিটি ব্যাখ্যা করো।",
          "explanation": "সকলে মিলে একভাবে, একমনে ও একত্রে চলার প্রবণতাকে একতা বলে। দরিদ্র ও সমমনা ব্যক্তিরা নিজেদের পারস্পরিক কল্যাণে সমবায় গঠন করেন। তাই সফলতা লাভের জন্য সব অবস্থাতেই এর সদস্যদের ঐক্যবদ্ধ থাকতে হয়। এতে তাদের কেউ ঠকাতে পারে না। এজন্যই বলা হয়, একতাই বল সমবায় সমিতির মূলনীতি।"
        },
        {
          "label": "গ",
          "question": "উদ্দীপকের সমিতি সদস্যদের প্রকৃতির ভিত্তিতে কোন ধরনের? ব্যাখ্যা করো।",
          "explanation": "উদ্দীপকের সমবায় সমিতিটি সদস্যদের প্রকৃতির ভিত্তিতে ভোক্তা সমবায় সমিতি। পণ্য কেনার সুবিধার জন্য একই এলাকার সমশ্রেণির কয়েকজন ভোক্তা মিলে এ সমবায় সমিতি গঠন করেন। এ সমিতির মাধ্যমে তারা ন্যায্যমূল্যে উন্নতমানের পণ্যসামগ্রী সংগ্রহ করতে পারেন। এতে মধ্যস্থব্যবসায়ীদের কাছে যেতে হয় না। ফলে ভোক্তারা ন্যায্যমূল্যে পণ্য কিনে লাভবান হয়। উদ্দীপকের নারায়ণগঞ্জের চাষাঢ়ায় 'ঘরের বাজার' নামে একটি সমিতি আছে। এর সদস্যরা তাদের প্রয়োজনীয় পণ্য সরাসরি বিভিন্ন প্রান্তিক চাষি ও উৎপাদকের কাছ থেকে সংগ্রহ করে। তারপর পণ্যগুলো নিজেদের মাঝে ভাগ করেন। তাছাড়া আর্থিক লাভের জন্য তারা অতিরিক্ত পণ্য বিক্রি করে দেন। ফলে তারা সমিতির মাধ্যমে ন্যায্যমূল্যে পণ্য কেনা-বেচা করতে পারেন। এসব বৈশিষ্ট্যের সাথে ভোক্তা সমবায় সমিতির মিল আছে। তাই বলা যায়, উদ্দীপকের সমবায় সমিতি সদস্যদের প্রকৃতির ভিত্তিতে ভোক্তা সমবায় সমিতি।"
        },
        {
          "label": "ঘ",
          "question": "তুমি কি মনে করো, 'ঘরের বাজার' প্রতিষ্ঠানটির মধ্যস্বত্বভোগীদের দৌরাত্ম্য হ্রাসে বিশেষ ভূমিকা পালন করছে? যুক্তিসহ ব্যাখ্যা করো।",
          "explanation": "উদ্দীপকের 'ঘরের বাজার' প্রতিষ্ঠানটি মধ্যস্বত্বভোগীদের দৌরাত্ম্য, হ্রাসে বিশেষ ভূমিকা পালন করছে বলে আমি মনে করি।। মধ্যস্থব্যবসায়ীদের শোষণ থেকে রক্ষা পাওয়ার জন্য এ ধরনের সমিতি গঠন করা হয়। এর প্রধান উদ্দেশ্য হলো ন্যায্যমূল্যে সদস্যদের মধ্যে পণ্য সরবরাহ করা। এ ধরনের সমবায় থেকে বাইরের লোকজনও পণ্য কিনতে পারে। এক্ষেত্রে অর্জিত মুনাফা সদস্যদের মধ্যে তাদের পণ্য কেনার অনুপাতে ভাগ করা হয়।\" উদ্দীপকে নারায়ণগঞ্জের চাষাঢ়ায় ১০০ জন ব্যক্তি মিলে 'ঘরের বাজার' নামে একটি সমবায় সমিতি গঠন করেন। ভোগ্য পণ্য ক্রয়ের সুবিধার জন্যই তারা এটি গঠন করেন। এর সদস্যরা বিভিন্ন প্রান্তিক চাষি ও উৎপাদকের কাছ থেকে পণ্য সংগ্রহ করেন। তারপর সেগুলো নিজেদের মাঝে ভাগ করে নেন। আর অতিরিক্ত পণ্য তারা বিক্রি করে দেন। উদ্দীপকে নিজেদের আর্থিক সুবিধার জন্য 'ঘরের বাজার' সমিতিটি গঠন করা হয়। এটি বিভিন্ন উৎপাদকের কাছ থেকে পণ্য সরাসরি কেনে। ফলে কোনো মধ্যস্থব্যবসায়ীর কাছ থেকে পণ্য বেশি দামে কিনতে হয় না। আর কোনো ব্যবসায়ীর কাছ থেকে ঋণও নিতে হয় না। এতে ব্যবসায়ীরা মধ্যস্বত্বভোগীদের থেকে রক্ষা পায়। ফলে মধ্যস্বত্বভোগীদের দৌরাত্ম্য কমে যায়। তাই বলা যায়, 'ঘরের বাজার' প্রতিষ্ঠানটি মধ্যস্বত্বভোগীদের দৌরাত্ম্য হ্রাসে বিশেষ ভূমিকা পালন করছে।"
        }
      ]
    },
    {
      "number": "11",
      "uddipok": "জনাব খালেদ ২০১১ সালে গাজীপুরের কোনাবাড়িতে 'Diamond Soft Drinks' নামে কোমল পানীয় উৎপাদন শুরু করেন। তবে প্রতিষ্ঠানটির অবহেলার কারণে কারখানার বর্জ্য আশপাশের কৃষি জমিতে ফেলা হচ্ছে। এজন্য উক্ত এলাকার কৃষি উৎপাদন কমতে থাকে। পাশাপাশি জনজীবন বিপর্যস্ত হয়ে পড়েছে। স্থানীয় অধিবাসীরা জেলা প্রশাসকের কাছে এ বিষয়ে লিখিত অভিযোগ করেন এবং জানতে পারেন স্থানীয় কর্তৃপক্ষের অনুমতি ছাড়াই কারখানাটি স্থাপন ও পরিচালনা করা হচ্ছে।",
      "tag": "DCC 23,RUMC 23",
      "sub_questions": [
        {
          "label": "ক",
          "question": "ব্যবসায় মূল্যবোধ কী?",
          "explanation": "ব্যবসায়ের পরিচালনাগত বিষয়ে ভালো-মন্দ দিক সম্পর্কে স্থায়ীভাবে গড়ে ওঠা বিশ্বাস, ধ্যান-ধারণা, আদর্শ মানদণ্ড, মতামত প্রভৃতি বিষয়কে ব্যবসায় মূল্যবোধ বলে।"
        },
        {
          "label": "খ",
          "question": "পলিথিন ব্যবহার কেন ক্ষতিকারক? ব্যাখ্যা করো।",
          "explanation": "পলিথিন পরিবেশের ভারসাম্য নষ্ট করে বলে এটি ব্যবহার করা ক্ষতিকর। পলিথিন মাটিতে বা অন্যান্য আবর্জনার সাথে মিশে পচে সম্পূর্ণ নিঃশেষ হতে অনেক বছর লাগে। ফলে মাটির আবর্জনা ও বর্জ্য পচন প্রক্রিয়া বাধাগ্রস্ত হয়। পলিথিন পোড়ালে ডাইঅক্সিন নামক বিষাক্ত গ্যাস তৈরি হয়, যা বায়ু দূষণ করে। এটি উৎপাদনের ক্ষেত্রে ক্ষতিকর রাসায়নিক ব্যবহার করা হয়, যা নদী ও সাগরে গিয়ে পড়ে। ফলে পানির স্বাভাবিক গুণাগুণ নষ্ট হয়।"
        },
        {
          "label": "গ",
          "question": "উদ্দীপকে প্রতিষ্ঠানটির অবহেলার কারণে সৃষ্ট সমস্যার ব্যাখ্যা দাও।",
          "explanation": "উদ্দীপকে প্রতিষ্ঠানটির অবহেলার কারণে মাটি দূষণের সৃষ্টি হয়েছে। এটি অনেক দিনের পরিকল্পনাহীন উন্নয়নের কারণে হয়। যেমন: অপরিকল্পিত শিল্পকারখানা স্থাপন, পয়ঃনিষ্কাশনের অব্যবস্থাপনা প্রভৃতি। এতে পরিবেশ বিপর্যয়ের আশঙ্কা বাড়ে। তাছাড়া বাস্তুসংস্থানের ভারসাম্যও বিনষ্ট হয়। উদ্দীপকে জনাব খালেদ 'Diamond Soft Drinks' নামে একটি কোমল পানীয় প্রতিষ্ঠান গড়ে তোলেন। এ প্রতিষ্ঠান থেকে উৎপন্ন বর্জ্য আশপাশের জমিতে ফেলা হয়। এতে মাটির ক্ষতি হয়। মাটির উর্বরতাও কমে যায়। এজন্য এলাকার কৃষি উৎপাদনও কমে যায়। তাছাড়া দূষিত মাটিতে চাষ করা শাক-সবজি খেয়ে মানুষ বিভিন্ন রোগে আক্রান্ত হয়। এসব কাজের সাথে মাটি দূষণের মিল রয়েছে। তাই বলা যায়, উদ্দীপকে প্রতিষ্ঠানটির অবহেলার কারনে মাটি দূষণের সৃষ্টি হয়।"
        },
        {
          "label": "ঘ",
          "question": "উদ্ভুত পরিস্থিতিতে জেলা প্রশাসকের করণীয় কী? মতামত দাও।",
          "explanation": "উদ্দীপকের উদ্ভূত পরিস্থিতিতে জেলা প্রশাসক কার্যকর বর্জ্য ব্যবস্থাপনার পদক্ষেপ নিতে পারে বলে আমি মনে করি। পরিবেশের স্বাভাবিক অবস্থার বিপর্যয় হলো দূষণ। পরিবেশ দূষণের মধ্যে অন্যতম হলো মাটি দূষণ। এটি অনেক দিনের পরিকল্পনাহীন কাজের কারণে হয়। এ দূষণ রোধে বিভিন্ন পদক্ষেপ নেওয়া যায়। উদ্দীপকের 'Diamond Soft Drinks'-এর কারখানার বর্জ্য আশপাশের জমিতে ফেলা হয়। এতে মাটি দূষিত হয়। পাশাপাশি জনজীবনও বিপর্যস্ত হয়ে পড়ে। এজন্য এলাকার অধিকাংশ মানুষ ক্ষুদ্ধ হয়ে জেলা প্রশাসকের কাছে লিখিত অভিযোগ করে। এমতাবস্থায়, জেলা প্রশাসক বর্জ্য পরিশোধন ব্যবস্থা গড়ে তুলতে নির্দেশনা দিতে পারেন। এটিকে ইটিপি প্রযুক্তি বলে। এ ব্যবস্থার মাধ্যমে দূষিত বর্জ্য পরিশোধন করা হয়। এর ফলে মাটি দূষণ কমবে। তাছাড়া জেলা প্রশাসক উক্ত প্রতিষ্ঠানকে সচেতন হওয়ার পরামর্শ দিতে পারেন। আর পরিবেশ সংরক্ষণ আইন অমান্য করায় প্রতিষ্ঠানটির বিরুদ্ধে আইন ব্যবস্থা নিতে পারেন। এভাবে জেলা প্রশাসক মাটি দূষণ রোধে ভূমিকা পালন করতে পারেন।"
        }
      ]
    }
  ]
}