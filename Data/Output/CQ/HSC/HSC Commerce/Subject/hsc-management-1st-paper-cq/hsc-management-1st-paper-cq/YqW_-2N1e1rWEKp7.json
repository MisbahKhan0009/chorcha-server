{
  "title": "বরিশাল বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব মুরাদ রংপুরে একটি রাইস মিল স্থাপন করেছেন। তিনি তার এলাকার বিভিন্ন স্থানে চাল বিক্রি করেন। তিনি অভিজ্ঞতার মাধ্যমে বেশ উন্নতি সাধন করেছেন। তিনি এখন একটি স্বয়ংক্রিয় রাইস মিল স্থাপন করতে চান। কিন্তু এজন্য তার যথেষ্ট সক্ষমতা নেই।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের লক্ষ্যে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "বিমা হলো বিমাগ্রহীতা ও বিমাকারীর মধ্যে একটি চুক্তি, যেখানে বিমাকারী বিমাগ্রহীতাকে নির্দিষ্ট প্রিমিয়ামের বিনিময়ে ভবিষ্যৎ সম্ভাব্য ঝুঁকি বা বিপদে ক্ষতি হলে ক্ষতিপূরণ দিতে সম্মত হয়। ব্যবসায়িক কাজের সাথে জড়িত ঝুঁকি হলো- চাহিদা কমে যাওয়া, পণ্য পচন, মূল্য কমে যাওয়া, দুর্ঘটনা, চুরি, ডাকাতি প্রভৃতি। এসব ঝুঁকির কারণে ব্যবসায়ে প্রচুর আর্থিক ক্ষতি হতে পারে। এই আর্থিক ক্ষতি থেকে রক্ষা পাওয়ার জন্য নির্দিষ্ট ঝুঁকির বিপরীতে বিমা করা হয়। বিমা চুক্তি অনুযায়ী বিমাগ্রহীতা ক্ষতিগ্রস্ত হলে বিমাকারী ক্ষতিপূরণ দেয়। এভাবে বিমা ব্যবসায়ের ঝুঁকিগত বাধা দূর করে।"
        },
        {
          "label": "গ",
          "question": "",
          "explanation": "উদ্দীপকের জনাব মুরাদ উৎপাদন শিল্প স্থাপন করেছেন। এ শিল্পে যন্ত্রপাতির মাধ্যমে কাঁচামালকে রূপান্তরের মাধ্যমে ব্যবহারযোগ্য পণ্যে পরিণত করা হয়। চিনি শিল্প, সিমেন্ট শিল্প, বস্ত্র শিল্প প্রভৃতি উৎপাদন শিল্পের অন্তর্গত। উদ্দীপকের জনাব মুরাদ একটি রাইস মিল স্থাপন করেছেন। এ মিলে তিনি উৎপাদনকৃত ধান ভাঙান। এর থেকে পাওয়া চাল তিনি তার এলাকার বিভিন্ন স্থানে বিক্রি করেন। এখানে রাইস মিলে যন্ত্রপাতি বা মেশিনের মাধ্যমেই ধানকে চালে রূপান্তর করা হয়। ফলে এটি ব্যবহারযোগ্য পণ্যে পরিণত হয়ে বিক্রির উপযুক্ত হয়। এসব বৈশিষ্ট্যের সাথে উৎপাদন শিল্পের মিল আছে। সুতরাং, জনাব মুরাদের স্থাপিত রাইস মিলটি উৎপাদন শিল্পের অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকের জনাব মুরাদের সমস্যা সমাধানে অর্থসংস্থানের মাধ্যমে আর্থিক সক্ষমতা বাড়াতে হবে। অর্থসংস্থান হচ্ছে প্রতিষ্ঠানের প্রয়োজন বুঝে মূলধন সংগ্রহ ও তা কাজে লাগানোর প্রচেষ্টা। ব্যবসায় পরিচালনা ও সম্প্রসারণের জন্য ব্যবসায়ীকে প্রতিনিয়ত এ কাজ চালিয়ে যেতে হয়। উদ্দীপকের জনাব মুরাদ তার স্থাপিত রাইস মিলের মাধ্যমে বেশ উন্নতি করেছেন। তিনি এখন একটি স্বয়ংক্রিয় রাইস মিল স্থাপন করতে চান। কিন্তু এজন্য তার যথেষ্ট আর্থিক সক্ষমতা নেই। যেকোনো ব্যবসায় পরিচালনার জন্য পর্যাপ্ত অর্থের প্রয়োজন হয়। ব্যবসায়ী ব্যক্তিগত সঞ্চয়, ব্যাংক ও আর্থিক প্রতিষ্ঠান থেকে এ অর্থ সংগ্রহ করতে পারেন। জনাব মুরাদও নিজস্ব তহবিল বা কোনো আর্থিক প্রতিষ্ঠান থেকে অর্থ সংগ্রহ করতে পারেন। অর্থসংস্থান হলে জনাব মুরাদের আর্থিক সক্ষমতা বাড়বে। পর্যাপ্ত অর্থ বা মূলধন দিয়ে তিনি স্বয়ংক্রিয় রাইস মিল স্থাপন করতে পারবেন। সুতরাং, জনাব মুরাদ অর্থসংস্থানের মাধ্যমে আর্থিক সক্ষমতা বাড়িয়ে তার সমস্যা সমাধান করতে পারবেন।"
        }
      ]
    },
    {
      "number": "2",
      "uddipok": "জনাব তাহের কলেজ রোডের একটি মনিহারি দোকানের মালিক। কলেজ রোডের পাশে চারটি শিক্ষা প্রতিষ্ঠান রয়েছে। তিনি লক্ষ করলেন আজকাল ছাত্রদের সব কাজই ইন্টারনেটভিত্তিক এবং এর ক্রমবর্ধমান চাহিদা রয়েছে। তিনি এ পরিবর্তিত পরিস্থিতির সাথে খাপ খাইয়ে নিলেন। তিনি দুটি কম্পিউটার এবং দুটি মডেম কিনলেন। তার ব্যবসায় এখন গরম রুটির বিক্রির মতো চলছে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "",
          "explanation": "একক মালিকানায় গঠিত, পরিচালিত ও নিয়ন্ত্রিত ব্যবসায় সংগঠনকে একমালিকানা ব্যবসায় বলে। এ ব্যবসায়ে মালিকের একক প্রচেষ্টায় পুঁজি বিনিয়োগ করতে হয়। স্বল্প পুঁজি নিয়ে শহরে বা গ্রামে যেকোনো জায়গায় এ ধরনের ব্যবসায় গঠন করা যায়। এছাড়া, স্বাধীনভাবে পরিচালনাও করা যায়। এতে আইনগত আনুষ্ঠানিকতার প্রয়োজন নেই। সিদ্ধান্ত নিতেও কোনো ঝামেলা পোহাতে হয় না। শুধু একজন ব্যক্তির ব্যবসায়ের উদ্যোগ নিয়ে কাজ শুরু করতে হয়। এভাবে একমালিকানা ব্যবসায় সহজেই প্রতিষ্ঠিত হয়।"
        },
        {
          "label": "গ",
          "question": "",
          "explanation": "দ্রুত সিদ্ধান্ত নেওয়ার সুবিধাটি থাকায় উদ্দীপকের একমালিকানা ব্যবসায়টি এত দ্রুত এগুচ্ছে। এ ব্যবসায়ে মালিক এককভাবে ব্যবসায় গঠন ও নিয়ন্ত্রণ, মূলধন সরবরাহ প্রভৃতি কাজ করেন। এ ব্যবসায়ের একটি বিশেষ সুবিধা হলো মালিক ব্যবসায়ের সিদ্ধান্ত একাই নেন। এক্ষেত্রে ব্যবসায়ের মুনাফা মালিক একাই পান। উদ্দীপকের জনাব তাহের কলেজ রোডের একটি মনিহারি দোকানের মালিক। তিনি লক্ষ করলেন আজকাল ছাত্রদের সব কাজই ইন্টারনেটভিত্তিক এবং এর চাহিদা ক্রমবর্ধমান। তিনি এ পরিস্থিতিতে দ্রুত সিদ্ধান্ত নিয়ে দুটি কম্পিউটার এবং দুটি মডেম কিনলেন। এখন তার ব্যবসায় অনেক ভালো চলছে। একমালিকানা ব্যবসায় হওয়ার কারণে পরিস্থিতি অনুযায়ী জনাব তাহের একাই সিদ্ধান্তটি নিতে পেরেছেন। ফলে তিনি ব্যবসায়ে দ্রুত উন্নতি লাভ করেছেন।"
        },
        {
          "label": "ঘ",
          "question": "",
          "explanation": "'একজন একমালিকানা ব্যবসায়ের মালিক সহজেই চাহিদা ও যোগানের সামঞ্জস্য রাখতে পারে'- উক্তিটির সাথে আমি একমত। যেসব পণ্যের চাহিদা ক্রেতাদের রুচি ও পছন্দ অনুযায়ী দ্রুত পরিবর্তনশীল, সেক্ষেত্রে একমালিকানা ব্যবসায়ই বেশি উপযুক্ত হয়। এক্ষেত্রে মালিক একাই সব সিদ্ধান্ত নিয়ে ব্যবসায়িক কাজ পরিচালনা করেন। উদ্দীপকের জনাব তাহের মনিহারি দোকানের মালিক ছিলেন। তার একমালিকানা ব্যবসায়ে নমনীয়তার সুযোগ থাকায় তিনি পরিবর্তিত পরিস্থিতিতে নিজেকে দ্রুত খাপ খাইয়ে নিয়েছেন। তিনি যখন দেখলেন বর্তমানে ছাত্রদের সব কাজই ইন্টারনেটভিত্তিক, তখন তিনি দ্রুত এ চাহিদা অনুযায়ী দু'টি কম্পিউটার ও দু'টি মডেম কিনলেন। এতে তার ব্যবসায় ভালো চলছে। ব্যবসায়ীকে সবসময় পরিবর্তনশীল পরিস্থিতিকে সামনে রেখে ব্যবসায় পরিচালনা করতে হয়। জনাব তাহের একমালিকানা ব্যবসায়ের মালিক হওয়ায় তিনি ক্রেতা ও ভোক্তাদের কাছাকাছি অবস্থান করেন। তাই তাদের রুচি ও চাহিদার সাথে মিল রেখে প্রয়োজনমতো পণ্যের যোগান নিশ্চিত করতে পারেন। এভাবে একমালিকানা ব্যবসায়ীরা সহজেই চাহিদা ও যোগানের সমন্বয় করতে পারেন।"
        }
      ]
    },
    {
      "number": "3",
      "uddipok": "মুন এবং রবি সাদ ট্রেডার্স নামে একটি অংশীদারি ব্যবসায় চালান। রাফি নামে তাদের বন্ধু প্রায়ই তাদের ব্যবসায় প্রতিষ্ঠানে আসে। তাকেও ব্যবসায়টির একজন অংশীদার বলে মনে হয়। মাঝে মাঝে সে নিজেকে একজন অংশীদার বলে পরিচয় দেয়। কিছুদিন পরে আশিক ট্রেডার্স নামে একটি ব্যবসায় প্রতিষ্ঠান সাদ ট্রেডার্সের কাছে ৩০,০০০ টাকা দাবি করে। রাফি টাকাটা নিয়েছিল। এটা সত্যি ছিল কিন্তু সাদ ট্রেডার্স সে অর্থ দিতে নারাজ।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "চুক্তিই অংশীদারি ব্যবসায়ের মূল ভিত্তি।"
        },
        {
          "label": "খ",
          "question": "",
          "explanation": "অংশীদারি ব্যবসায়ে নিয়োজিত মূলধনের বাইরেও অংশীদারদের দায় সৃষ্টি হওয়াকে অংশীদারদের অসীম দায় বলে। এক্ষেত্রে ব্যবসায়িক দায়ের জন্য ব্যক্তিগত সম্পদ দায়বদ্ধ হয়ে থাকে। এ দায়ের কারণে দেনা পরিশোধের জন্য ব্যবসায়িক সম্পদ যথেষ্ট না হলে অংশীদারগণের ব্যক্তিগত সম্পদও দায়বদ্ধ থাকে। এক্ষেত্রে কোনো অংশীদার দেউলিয়া হলে তার দায়ও অবশিষ্ট অংশীদারদের বহন করতে হয়।"
        },
        {
          "label": "গ",
          "question": "",
          "explanation": "উদ্দীপকের সাদ ট্রেডার্স-এ রাফি আচরণে অনুমিত অংশীদার। এরা ব্যবসায়ের প্রকৃত অংশীদার না হয়েও আচার-আচরণ, কথাবার্তার মাধ্যমে নিজেকে অংশীদার হিসেবে পরিচয় দেয়। অন্য অংশীদারদের না জানিয়ে কোনো ঋণ নিলে, আচরণে অনুমিত অংশীদারের তাতে ব্যক্তিগত দায় সৃষ্টি হয়। উদ্দীপকের মুন এবং রবি 'সাদ ট্রেডার্স' নামে একটি অংশীদারি ব্যবসায় চালান। তাদের বন্ধু রাফি প্রায়ই ব্যবসায় প্রতিষ্ঠানে আসে। তাকেও ব্যবসায়টির একজন অংশীদার বলে মনে করা হয়। মাঝে মাঝে সে নিজেকে একজন অংশীদার বলে পরিচয় দেয়। কোনো ব্যক্তি এভাবে নিজেকে প্রতিষ্ঠানের অংশীদার হিসেবে পরিচয় দিলে, তাকেও একজন অংশীদার হিসেবে বিবেচনা করা হয়। এ বৈশিষ্ট্য অনুযায়ী এরূপ অংশীদার আচরণে অনুমিত অংশীদার হিসেবে বিবেচিত হয়। সুতরাং, সাদ ট্রেডার্স-এ রাফি একজন আচরণে অনুমিত অংশীদার।"
        },
        {
          "label": "ঘ",
          "question": "",
          "explanation": "উদ্দীপকের 'আশিক ট্রেডার্স' আইনগতভাবে 'সাদ ট্রেডার্স'-এর কাছ থেকে অর্থ ফেরত পাবে না। আচরণে অনুমিত অংশীদার সাধারণ অংশীদারদের না জানিয়ে কোনো ঋণ নিলে, তাতে ব্যবসায়ের কোনো দায় সৃষ্টি হয় না। তবে তাকে অংশীদার ভেবে কেউ ব্যবসায়ে ঋণ দিলে, সেজন্য সে ব্যক্তিগতভাবে দায়ী হবে। উদ্দীপকের মুন এবং রবি সাদ ট্রেডার্স নামে একটি অংশীদারি ব্যবসায় চালান। তাদের বন্ধু রাফি প্রায়ই এখানে যাতায়াত করে। তাই তাকেও একজন অংশীদার মনে করা হয়। এছাড়া, সে নিজেও মাঝে মাঝে নিজেকে অংশীদার বলে পরিচয় দেয়। কিছুদিন পরে আশিক ট্রেডার্স নামে একটি প্রতিষ্ঠান সাদ ট্রেডার্স-এর কাছে ৩০,০০০ টাকা দাবি করে। এ অর্থ ব্যক্তিগতভাবে রাফি নিয়েছিল। কিন্তু সাদ ট্রেডার্স এ অর্থ ফেরত দিতে অস্বীকৃতি জানায়। রাফি অংশীদারদের মতো আচরণ করলেও সে চুক্তিবদ্ধ কোনো অংশীদার নয়। তাই তাকে অংশীদার মনে করে আশিক ট্রেডার্স ঋণ দেওয়ায় এতে সাদ ট্রেডার্স-এর কোনো দায় সৃষ্টি হবে না। বরং এখানে রাফি ব্যক্তিগতভাবে দায়বদ্ধ হবে। তাই আইনগতভাবে আশিক ট্রেডার্স তাদের পাওনা রাফির কাছ থেকে ফেরত পাবে।"
        }
      ]
    },
    {
      "number": "4",
      "uddipok": "আধুনিক বিশ্বে কোনো দেশই নিজে একাই ব্যবসায় কার্য সম্পাদন করার জন্য যথেষ্ট নয়। কোনো দেশের আছে দক্ষ জনশক্তি আবার কোনো দেশের আছে অত্যাধুনিক প্রযুক্তি। এজন্য বহুজাতিক কোম্পানিগুলো তৃতীয়পক্ষের মাধ্যমে জনশক্তি ও আইসিটি সেবা ভাড়া নেয়।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "কোম্পানি সংগঠনের অনুমোদিত মোট শেয়ার মূলধনের প্রতিটি সমান ও ক্ষুদ্র অংশের একককেই শেয়ার বলে। অর্থাৎ, কোম্পানি মূলধনের সমভাগে ভাগ করা একেকটি অংশকে শেয়ার বলে।"
        },
        {
          "label": "খ",
          "question": "",
          "explanation": "কোম্পানির পরিমেল নিয়মাবলিতে প্রাথমিক খরচের উদ্দেশ্যে ন্যূনতম প্রতিশ্রুত যে পরিমাণ অর্থ সংগ্রহ করার কথা বলা থাকে, তা-ই ন্যূনতম চাঁদা। পাবলিক লিমিটেড কোম্পানি কার্যারম্ভের অনুমতিপত্র সংগ্রহ ও শেয়ার বিলির আগে ন্যূনতম চাঁদা সংগ্রহের কাজ করে। এ চাঁদার অর্থ দিয়ে কোম্পানির প্রাথমিক খরচ ও গঠনসংক্রান্ত খরচ নির্বাহ করা হয়। এ চাঁদা সংগ্রহ ছাড়া পাবলিক কোম্পানি কাজ শুরুর অনুমতি পায় না।"
        },
        {
          "label": "গ",
          "question": "",
          "explanation": "উদ্দীপকে সাম্প্রতিককালের আউটসোর্সিং ব্যবসায়ের বর্ণনা আছে। এ ব্যবসায়ে চুক্তির মাধ্যমে নিজ প্রতিষ্ঠানের বাইরে অন্য কাউকে দিয়ে কাজ করানো হয়। বর্তমানে আউটসোসিং-এর মাধ্যমে বিশ্বের অনেক প্রতিষ্ঠিত ব্যবসায় প্রতিষ্ঠানের কাজ করা হয়। উদ্দীপকে বলা হয়েছে, আধুনিক বিশ্বে কোনো দেশই নিজে একা ব্যবসায় কাজ করার জন্য যথেষ্ট নয়। কারণ কোনো দেশের পর্যাপ্ত দক্ষ জনশক্তি আছে। আবার, কোনো দেশের আধুনিক প্রযুক্তি আছে। এজন্য বহুজাতিক কোম্পানিগুলো তৃতীয়পক্ষের মাধ্যমে জনশক্তি ও আইসিটি সেবা ভাড়া নেয়। আধুনিক প্রযুক্তি ও দক্ষ জনশক্তির মাধ্যমে প্রয়োজনীয় কাজ করানো হয়। নির্ধারিত সময়ে ও যথানিয়মে কাজ শেষ হলে ব্যাংক হিসাবের মাধ্যমে বিল পরিশোধ করা হয়। এসব বৈশিষ্ট্যের সাথে আউটসোসিং ব্যবসায়ের মিল আছে। সুতরাং বলা যায়, উদ্দীপকে সাম্প্রতিককালের আউটসোর্সিং ব্যবসায়ের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত 'আউটসোর্সিং ব্যবসায় দেশের বেকার সমস্যা দূরীকরণে সহায়তা করতে পারে'- আমি এর সাথে একমত। একটি প্রতিষ্ঠান সব কাজে নিয়মিত কর্মী নিয়োগ না দিয়ে বাইরে থেকে লোক নিয়ে চুক্তির মাধ্যমে কাজ করিয়ে নিতে পারে। এটি আউটসোর্সিং ব্যবসায়ের বৈশিষ্ট্য। প্রাতিষ্ঠানিক বিভিন্ন খরচ কমানোর জন্য এ ব্যবসায় উপযুক্ত। উদ্দীপকে বলা হয়েছে, বর্তমান সময়ে কোনো দেশ একা ব্যবসায় কাজ করার জন্য যথেষ্ট নয়। অন্য দেশ থেকে জনবল নিয়ে নিজ দেশের আধুনিক যন্ত্রপাতির সহায়তায় ব্যবসায়ের কাজ করানো হচ্ছে। এতে ঐ দেশ আরও উন্নত হচ্ছে। আউটসোর্সিং ব্যবসায় চালু হওয়ার ফলে দক্ষ ও বেকার জনশক্তি এখন ভালো কাজের সুযোগ পাচ্ছে। এক্ষেত্রে নির্ধারিত সময়ে ও যথানিয়মে কাজ শেষ হলে ব্যাংক হিসাবের মাধ্যমে তারা সহজে বিল পেয়ে যায়। কম খরচে ও সহজে আউটসোর্সিং-এর কাজ নিয়ে বেকার সমাজ দ্রুত নিজেদের আর্থিক অবস্থার উন্নয়ন করতে পারে। এদের দেখে অন্য যুবকরাও ঘরে বসে না থেকে আউটসোর্সিং-এর কাজে নিজেদের দক্ষতা দেখানোর সুযোগ পাচ্ছে। সুতরাং, সবদিক বিবেচনায় এটি বেকার সমস্যা দূর করতে সহায়ক ভূমিকা রাখে বলে আমি মনে করি।"
        }
      ]
    },
    {
      "number": "5",
      "uddipok": "মুন গার্মেন্টস-এর শ্রমিকরা তাদের নিজেদের কল্যাণার্থে কারখানা গেইটের সামনে একটি দোকান স্থাপন করে। এ দোকানের মালিক তারা এবং ক্রেতাও। তাদের নিজেদের মধ্য থেকে নির্বাচিত ব্যবস্থাপনা কমিটি ব্যবসায়টি চালায়। প্রতি তিন বছর অন্তর অন্তর নির্বাচন অনুষ্ঠিত হয়। বিনিয়োগ যাই হোক না কেন প্রত্যেকের অংশগ্রহণ থাকে সমান। তারা তাদের সংগঠন থেকে বিবিধ সহায়তা পেয়ে থাকে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুনের বিষয় লেখা থাকে, তাকে সমবায় সমিতির উপবিধি (By-Laws) বলে।"
        },
        {
          "label": "খ",
          "question": "",
          "explanation": "একাধিক উদ্দেশ্য অর্জনের জন্য যে সমবায় সমিতি গঠিত হয় তাকে বহুমুখী সমবায় সমিতি বলে। এ সমবায় সমিতি সাধারণত উৎপাদন, ক্রয়-বিক্রয়, ঋণদান প্রভৃতি বিভিন্নমুখী উদ্দেশ্য অর্জনের জন্য গঠিত হয়। একে বহু উদ্দেশক সমবায় সমিতিও বলা হয়। আমাদের দেশে অধিকাংশ সমবায় সমিতিই বহুমুখী সমবায় সমিতি হিসেবে গঠিত ও পরিচালিত হয়।"
        },
        {
          "label": "গ",
          "question": "",
          "explanation": "'সকল অংশীদারের সমান অংশগ্রহণ'-এতে সমবায়ের 'সাম্য' নীতিটি প্রতিফলিত হয়েছে। সমবায় সমিতি সাম্যের নীতিতে প্রতিষ্ঠিত। সদস্যরা সামাজিক, রাজনৈতিক, অর্থনৈতিক যে ধরনের মর্যাদাপূর্ণ হোক না কেন, সমবায়ের ক্ষেত্রে সবাই সমান মর্যাদার অধিকারী। সমিতির কাজ পরিচালনার ক্ষেত্রে সকলের অধিকারই সমান। উদ্দীপকের মুন গার্মেন্টসের শ্রমিকরা নিজ উদ্যোগে একটি সমবায় বিপণি গঠন করে। তারা নিজেদের মধ্য থেকে নির্বাচিত ব্যবস্থাপনা কমিটি দিয়ে বিপণিটি পরিচালনা করে। প্রতি তিন বছর পরপর এখানে নির্বাচন করা হয়। এছাড়া সেখানে বিনিয়োগ যাই হোক না কেন প্রত্যেক সদস্যের অংশগ্রহণ সমান থাকে। এতে সবার সমান ভোটাধিকার রয়েছে। ফলে প্রত্যেক সদস্য মাত্র একটি ভোটই দিতে পারে। অর্থাৎ কোনো সদস্য একাধিক শেয়ার কিনলেও সে একটি ভোটই দেওয়ার অধিকার রাখে। এটি সাম্যের নীতির আওতায় পড়ে। সুতরাং, উদ্দীপকে সকল অংশীদারের সমান অংশগ্রহণের মাধ্যমে সাম্যের নীতিটিই প্রতিফলিত হয়েছে।"
        },
        {
          "label": "ঘ",
          "question": "",
          "explanation": "সমবায় সংগঠনটি থেকে শ্রমিকরা নিজেদের আর্থিক উন্নয়নের প্রয়োজনীয় সুবিধা পাচ্ছে। নিজেদের অর্থনৈতিক কল্যাণের জন্য সকলের প্রচেষ্টায় সমবায় সংগঠন গড়ে তোলা হয়। তুলনামূলকভাবে কমবিত্তসম্পন্ন মানুষ নিজেদের স্বার্থেই সংঘবদ্ধ হয়ে সম-অধিকারের ভিত্তিতে এ ধরনের সংগঠন গড়ে তোলে। উদ্দীপকের মুন গার্মেন্টস-এর শ্রমিকেরা নিজেদের কল্যাণের উদ্দেশ্যে যে সমবায় বিপণি গঠন করেছে তারাই এটির মালিক এবং ক্রেতা। এখান থেকে সাধারণ ক্রেতারাও ন্যায্যমূল্যে পণ্য কিনতে পারে। যার ফলে বাজারজাতকরণে মধ্যস্বত্বভোগীদের ক্ষমতা কমে। এতে বিপণি মালিকরাও লাভবান হয়। নিজেদের মধ্য থেকে নির্বাচিত ব্যবস্থাপনা কমিটি সমিতিটি পরিচালনা করে। এ সমিতিতে সকল সদস্যের অধিকার সমান থাকে। এক্ষেত্রে একটির বেশি ভোট কেউ দিতে পারে না। ফলে তাদের মধ্যে শৃঙ্খলা বজায় থাকে। পাশাপাশি সমিতির বার্ষিক ক্রয় অনুপাতে সদস্যরা মুনাফা পেয়ে থাকে। এভাবে তাদের আর্থিক কল্যাণ সাধিত হয়। উক্ত সমিতি থেকে শ্রমিকরা এই সুবিধাগুলো পাচ্ছে।"
        }
      ]
    },
    {
      "number": "6",
      "uddipok": "প্রযুক্তি এবং প্রযুক্তিগত জ্ঞানের অভাবের কারণে একটি দেশের সরকার একটি বিদেশি নির্মাণ কোম্পানির সাথে যৌথভাবে সে দেশের একটি শহরে পাতাল রেলপথ তৈরি করল। দেশটির সরকার মূলধনের সংস্থান করল। বিদেশি কোম্পানিটি এর ব্যবস্থাপনার দায়িত্বে থাকবে। ১০ বছর পর সে দেশের সরকার ব্যবস্থাপনার দায়িত্ব গ্রহণ করবে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "যেসব ব্যবসায় প্রতিষ্ঠান রাষ্ট্রের মাধ্যমে গঠিত, পরিচালিত ও নিয়ন্ত্রিত হয়; সেসব প্রতিষ্ঠানকে রাষ্ট্রীয় ব্যবসায় বলা হয়।"
        },
        {
          "label": "খ",
          "question": "",
          "explanation": "PPP হলো Public Private Partnership Business বা সরকারি- বেসরকারি অংশীদারিত্বভিত্তিক ব্যবসায়। সরকারি-বেসরকারি যৌথ অর্থায়নে ও সহযোগিতায় প্রতিষ্ঠিত, পরিচালিত ও নিয়ন্ত্রিত ব্যবসায় কাজকে PPP বলে। এটি PPP অফিস সংশ্লিষ্ট প্রকল্পসমূহ যাচাই-বাছাই, উন্নয়ন, দরপত্র আহ্বান, পক্ষসমূহের সাথে আলোচনা এবং মূল্যায়ন কাজ পরিচালনা করে থাকে।"
        },
        {
          "label": "গ",
          "question": "",
          "explanation": "উদ্দীপকে BOOT (বিওওটি) পিপিপি-এর বর্ণনা আছে। BOOT হলো নির্মাণ (Building), মালিকানা (Ownership), পরিচালনা (Operating) ও হস্তান্তর (Transfer) এর সমন্বিত রূপ; যা পর্যায়ক্রমে সংঘটিত হয়। এটি যৌথ উদ্যোগে নির্মিত হয়। এক্ষেত্রে সবাই মালিকানা পায়। একত্রে পরিচালনা করেও একপর্যায়ে মালিকানা সরকারি খাতে স্থানান্তরিত হয়। উদ্দীপকে বলা হয়েছে, প্রযুক্তি এবং প্রযুক্তিগত জ্ঞানের অভাবের কারণে একটি দেশের সরকার বিদেশি নির্মাণ কোম্পানির সাথে যৌথভাবে একটি পাতাল রেলপথ তৈরি করলো। দেশটির সরকার মূলধন সংস্থান করেছে। আর বিদেশি কোম্পানিটি এর ব্যবস্থাপনার দায়িত্বে থাকবে। ১০ বছর পর দেশের সরকার রেলপথটি ব্যবস্থাপনার দায়িত্ব নেবে। সুতরাং, এখানে পর্যায়ক্রমিকভাবে যৌথ উদ্যোগে নির্মাণ হয়েছে, মালিকানা পেয়েছে, একত্রে পরিচালনা হচ্ছে এবং ১০ বছর পর মালিকানা সরকারি খাতে হস্তান্তর হবে। এসব বৈশিষ্ট্য সরকারি- বেসরকরি অংশীদারিত্ব BOOT-এর আওতায় পড়ে। সুতরাং, উদ্দীপকে BOOT পিপিপি'র বর্ণনা কথা বলা হয়েছে।"
        },
        {
          "label": "ঘ",
          "question": "",
          "explanation": "'তোমার জয়, আমার জয়'- সরকার ও বিদেশি কোম্পানি উভয়ের জন্য পিপিপি এ ধরনের একটি সম্পর্ক- এ বক্তব্যর সাথে আমি একমত। পিপিপি হলো দীর্ঘমেয়াদি অংশীদারি ব্যবস্থা। এতে জনগণকে সেবা দেওয়ার উদ্দেশ্যে বেসরকারি খাত সরকারের সাথে চুক্তি করে যৌথভাবে মূলধন বিনিয়োগ করে। উদ্দীপকে বলা হয়েছে, একটি দেশের সরকার' একটি বিদেশি নির্মাণ কোম্পানির সাথে যৌথভাবে সেদেশের জন্য একটি পাতাল রেলপথ তৈরি করে। যৌথ প্রচেষ্টায় নির্মাণ কাজটি দ্রুত ও দক্ষভাবে সম্পন্ন হয়েছে। এতে উভয়ের মধ্যে সহযোগিতার সম্পর্কের উন্নয়ন হয়েছে সরকারের আর্থিক চাপও কমেছে। বিভিন্ন বেসরকারি প্রতিষ্ঠানের সাথে মিলে সরকার অংশীদারিত্বের ভিত্তিতে যৌথ উদ্যোগে পিপিপি ব্যবসায় পরিচালনা করতে পারে। ফলে বেসরকারি প্রতিষ্ঠানও তুলনামূলকভাবে কম ঝুঁকিতে ও সরকারি রাজস্ব সুবিধা ভোগ করে দীর্ঘমেয়াদি বিনিয়োগে অংশ নিতে পারে। এভাবে ব্যবসায়টি দেশ সেবায় বেসরকারি খাতের সরাসরি অংশগ্রহণের সুযোগ তৈরি করে। সুতরাং তোমার জয়, আমার জয়- এ ধারণাটি পিপিপি ব্যবসায়ের ক্ষেত্রে সরকারি ও বিদেশী কোম্পানির মধ্যে একটি সম্পর্ক।"
        }
      ]
    },
    {
      "number": "7",
      "uddipok": "নাজিব বগুড়া শহরে কীটনাশকের একজন বিখ্যাত পাইকারি বিক্রেতা। তার কীটনাশকের গুদামঘরটি একটি জনাকীর্ণ এলাকায় যেখানে অনেক ছোট ছোট চায়ের দোকান আছে। এজন্য সে মাঝে মাঝে নিজেকে অনিরাপদ মনে করে। এ বছর তার ব্যবসায়ের পরিধি বাড়ানোর জন্য একটি মধ্যমমেয়াদি ঋণের প্রয়োজন। এজন্য সে এমন একটি প্রতিষ্ঠানের সাথে চুক্তিবদ্ধ হতে চায় যেটি তার উভয় ধরনের প্রত্যাশা পূরণ করতে পারবে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "লেখক বা শিল্পীর মৌলিক ও সৃজনশীল সাহিত্য বা শিল্পকর্ম নির্দিষ্ট সময়ের জন্য বিক্রি, উন্নয়ন বা ব্যবহারের একক ও বিধিবদ্ধ অধিকারকে কপিরাইট বলে।"
        },
        {
          "label": "খ",
          "question": "",
          "explanation": "ব্যক্তি তার মেধা ও মননশীলতা ব্যবহার করে যা সৃষ্টি করেন, তাকে মেধাসম্পদ বলে। শিল্প বা বাণিজ্যে প্রয়োগ উপযোগী আবিষ্কার, সাহিত্য ও শিল্পকর্ম, নকশা, প্রতীক, নাম প্রভৃতি মেধাসম্পদের অন্তর্ভুক্ত। শিল্প ও ব্যবসায় উদ্যোক্তাদের মেধাসম্পদ বলতে ঐসব মূল্যবান সম্পদকে বোঝায়, যেগুলো তারা দীর্ঘদিন প্রচেষ্টা চালিয়ে উদ্ভাবন করেছেন। এগুলোর ওপর তাদের আইনিভাবে একক অধিকার দেওয়া হয়। এই অধিকারকেই মেধাস্বত্ব বলা হয়।"
        },
        {
          "label": "গ",
          "question": "",
          "explanation": "উদ্দীপকের নাজিব বর্তমানে আর্থিক ঝুঁকি মোকাবেলা করছে। ঋণের অর্থ পরিশোধ করার মতো পর্যাপ্ত নগদ প্রবাহ না পাওয়ার সম্ভাবনাই হলো আর্থিক ঝুঁকি। মূলত ঋণকৃত মূলধন না থাকলে ব্যবসায়ে কোনো আর্থিক ঝুঁকি থাকে না। উদ্দীপকের নাজিব কীটনাশকের একজন বিখ্যাত পাইকারি বিক্রেতা। এ বছর তার ব্যবসায়ের পরিধি বাড়ানোর জন্য একটি মধ্যমেয়াদি ঋণের প্রয়োজন। এ ঋণ নিলে তাকে ঋণকৃত অর্থ সুদসহ পরিশোধ করতে হবে। কিন্তু পর্যাপ্ত নগদ অর্থও তার কাছে নেই। এছাড়া, ভবিষ্যতে থাকবে কি না, তিনি নিশ্চিত নন। ঝুঁকির বৈশিষ্ট্য অনুযায়ী এটি আর্থিক ঝুঁকির আওতায় পড়ে। সুতরাং, আর্থিক ঝুঁকি মোকাবেলা করে নাজিব তার ব্যবসায় পরিচালনা করছে।"
        },
        {
          "label": "ঘ",
          "question": "",
          "explanation": "'বিমা' প্রতিষ্ঠান উদ্দীপকের নাজিবের ব্যবসায়ের দু'ধরনের সমস্যা একাই সমাধান করতে পারে। বিমা হলো, বিমাগ্রহীতা ও বিমাকারীর মধ্যকার একটি চুক্তি। এতে বিমাকারী বিমাগ্রহীতাকে নির্দিষ্ট প্রিমিয়ামের বিনিময়ে সম্ভাব্য ঝুঁকি বা ক্ষতি হলে ক্ষতিপূরণ দিতে সম্মত হয়। এটি ব্যবসায়ের ঝুঁকিগত প্রতিবন্ধকতা দূর করে। উদ্দীপকের নাজিবের কীটনাশকের গুদামঘরটি একটি জনাকীর্ণ এলাকায় অবস্থিত। এ এলাকায় চায়ের অনেক ছোট দোকান আছে। এজন্য সে নিজেকে অনিরাপদ মনে করে। এ বছর ব্যবসায়ের বাড়াতে তার মধ্যমেয়াদি ঋণের প্রয়োজন। তাই সে এমন একটি প্রতিষ্ঠানের সাথে চুক্তিবদ্ধ হতে চায়, যেটি তার উভয় ধরনের প্রত্যাশা পূরণ করতে পারবে। নাজিব তার সমস্যা সমাধানে বিমা প্রতিষ্ঠানের কাছে যেতে পারে। বিমা হলো ঝুঁকি বণ্টনের ব্যবস্থা। প্রাকৃতিক ও অপ্রাকৃতিক কারণে ব্যবসায় যে আর্থিক ঝুঁকির সম্মুখীন হয়, তা বিমার মাধ্যমে কমানো যায়। নাজিব তার গুদামঘরের জন্য বিমা করলে ভবিষ্যতে কোনো কারণে ক্ষতি হলে ক্ষতিপূরণ পাবে। আবার, বিমা এক ধরনের আর্থিক প্রতিষ্ঠান। এটি ব্যবসায় সম্প্রসারণের জন্য ঋণ দিয়ে থাকে। সুতরাং বলা যায়, বিমা প্রতিষ্ঠানের সাথে চুক্তিবদ্ধ হলে নাজিব তার দু'ধরনের সমস্যাই সমাধান করতে পারবে।"
        }
      ]
    },
    {
      "number": "8",
      "uddipok": "মরিয়ম বেগম ছিলেন একজন সাধারণ গৃহিণী। তিনি বাণিজ্য মন্ত্রণালয় কর্তৃক অনুমোদিত একটি অমুনাফাভোগী লিমিটেড কোম্পানি থেকে প্রশিক্ষণ গ্রহণ করেন। প্রতিষ্ঠানটি বর্তমান ও সম্ভাবনাময় নারী উদ্যোক্তাদেরকে মূলধারার ব্যবসায়ীদের সাথে সম্পৃক্ত করার জন্য বিভিন্নমুখী সহায়তা প্রদান করে যাচ্ছে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "WTO-এর পূর্ণরূপ হলো- World Trade Organization."
        },
        {
          "label": "খ",
          "question": "",
          "explanation": "ব্যবসায় প্রতিষ্ঠান সঠিকভাবে গঠন ও পরিচালনায় সরকারি- বেসরকারি বিভিন্ন প্রতিষ্ঠান থেকে যে সেবা নেওয়ার প্রয়োজন হয়, তাকে ব্যবসায়ের সহায়ক সেবা বলে। ব্যবসায় স্থাপন ও পরিচালনা ঝুঁকিপূর্ণ কাজ। তাই প্রতিষ্ঠিত ব্যবসায় সফলভাবে টিকিয়ে রাখার জন্য উদ্যোক্তা বা ব্যবসায়ী সর্বোচ্চ চেষ্টা করেন। এক্ষেত্রে শুধু নিজের বুদ্ধিমত্তা বা সামর্থ্য দিয়ে সব কাজ করা সম্ভব না-ও হতে পারে। তাই অন্য ব্যক্তি বা প্রতিষ্ঠানের সহযোগিতা নিতে হয়। এ সহযোগিতাই হলো ব্যবসায়ে সহায়ক সেবা।"
        },
        {
          "label": "গ",
          "question": "",
          "explanation": "নাম উদ্দীপকে 'ব্র্যাক' প্রতিষ্ঠানটির বর্ণনা দেওয়া হয়েছে। এটি বিশ্বের সর্ববৃহৎ এনজিও। দরিদ্র জনগোষ্ঠীর অর্থনৈতিক ও সামাজিক উন্নয়নে প্রতিষ্ঠানটি কাজ করে। এটি নিজস্ব প্রশিক্ষণ কেন্দ্রের মাধ্যমে আত্মকর্মসংস্থানে আগ্রহী যুব মহিলাদের প্রশিক্ষণ দিয়ে থাকে। উদ্দীপকের মরিয়ম বেগম একজন সাধারণ গৃহিণী। তিনি বাণিজ্য মন্ত্রণালয়ের অনুমোদিত একটি অমুনাফাভোগী লিমিটেড কোম্পানি থেকে প্রশিক্ষণ নেন। প্রতিষ্ঠানটি বর্তমান ও সম্ভাবনাময় নারী উদ্যোক্তাদেরকে বিভিন্ন সহায়তা দিচ্ছে। এক্ষেত্রে তাদের মূলধারার ব্যবসায়ীদের সাথে সম্পৃক্ত করে থাকে। 'ব্র্যাক' প্রতিষ্ঠানটিও নারীর ক্ষমতায়নে কাজ করে যাচ্ছে। এটি নারীদের জন্য বিশেষ প্রশিক্ষণের ব্যবস্থা করে। এতে তারা নিজেদের কর্মসংস্থানের ব্যবস্থা করতে পারে। সুতরাং, উদ্দীপকের বর্ণিত প্রতিষ্ঠানটি 'ব্র্যাক'।"
        },
        {
          "label": "ঘ",
          "question": "",
          "explanation": "উদ্দীপকের 'ব্র্যাক' প্রতিষ্ঠানটি নারীর ক্ষমতায়নে প্রশিক্ষণের ব্যবস্থা করে আত্মকর্মসংস্থান তৈরিতে ভূমিকা রাখে। এ প্রতিষ্ঠানটি বর্তমানে বাংলাদেশের আর্থ-সামাজিক উন্নয়নে গুরুত্বপূর্ণ অবদান রাখছে। দারিদ্র্য বিমোচন ও নারীর ক্ষমতায়ন নিয়ে কাজ করা এর লক্ষ্য। এটি বিভিন্ন ক্ষুদ্রঋণ কর্মসূচির মাধ্যমে জনগণকে অর্থনৈতিক উদ্যোগ নিতে সাহায্য করে। নারীদের জন্য প্রতিষ্ঠানটি নিজস্ব ব্যবস্থাপনায় প্রশিক্ষণ দিয়ে থাকে। এতে তারা আত্মকর্মসংস্থানে উৎসাহিত হয়। উদ্দীপকের মরিয়ম বেগম ছিলেন একজন সাধারণ গৃহিণী। তিনি বাণিজ্য মন্ত্রণালয়ের অনুমোদিত একটি অনমুনাফাভোগী প্রতিষ্ঠান থেকে প্রশিক্ষণ নেন। এটি সম্ভাবনাময় নারী উদ্যোক্তাদের উন্নয়নে বিভিন্ন সহায়তা দিয়ে যাচ্ছে। 'ব্র্যাক' প্রতিষ্ঠানটি একটি অমুনাফাভোগী বেসরকারি সংস্থা। এটি বর্তমানে নারীর ক্ষমতায়নে বিশেষভাবে কাজ করছে। নিজস্ব প্রশিক্ষণ কেন্দ্রের মাধ্যমে বিভিন্ন ক্ষেত্রে (কাপড় বুনন, হাঁস-মুরগি পালন, আসবাবপত্র তৈরি প্রভৃতি) নারীদের প্রশিক্ষিত করছে। ফলে তারা এই দক্ষতা ব্যবহার করে নিজেদের কর্মসংস্থানের ব্যবস্থা করতে পারবে। এতে পুরুষের পাশাপাশি তারাও আয় করার সুযোগ পাবে। ফলে নারীদেরও সমান অধিকার নিশ্চিত হবে। এছাড়া, দেশের প্রায় অর্ধেক জনগোষ্ঠী নারী। তারা নিজেদের কর্মসংস্থানের ব্যবস্থা করলে দেশেরও উন্নয়ন হবে। উদ্দীপকের মরিয়ম বেগমও একইভাবে নিজের দক্ষতা -ব্যবহার করে আয় করতে পারবেন। সুতরাং, 'ব্র্যাক' প্রতিষ্ঠানটি মরিয়ম বেগমের মতো নারীদের কর্মসংস্থান নিশ্চিত করার মাধ্যমে ক্ষমতায়নে ভূমিকা রাখছে।"
        }
      ]
    },
    {
      "number": "9",
      "uddipok": "শান্ত নতুন একটা কিছু করতে চায়। সে এইচ,এস,সি পরীক্ষা শেষ করে স্থানীয় যুব উন্নয়ন অফিস থেকে ৬ মাস মেয়াদি একটি প্রশিক্ষণ গ্রহণ করল। সে তার নিজ জেলা শহরে ছোট একটি কম্পিউটার প্রশিক্ষণ সেন্টার খুলে বসল। মাঝে মাঝে সে নানারকম চ্যালেঞ্জ এবং পরিবর্তনের সম্মুখীন হয়। বর্তমানে সে দেশে ও বিদেশে একজন সুপরিচিত সফটওয়্যার ফার্মের মালিক হিসেবে সুপরিচিত।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "মেধা ও মন দিয়ে নতুন কোনো কিছু তৈরি করা বা ধ্যান-ধারণা তৈরি করার সামর্থ্যকে সৃজনশীলতা বলে।"
        },
        {
          "label": "খ",
          "question": "",
          "explanation": "যে ব্যক্তি বা ব্যক্তিবর্গ নতুন চিন্তা মাথায় রেখে তা বাস্তবায়নে এগিয়ে যান, তাকে বা তাদেরকে উদ্যোক্তা বলে। উদ্যোক্তা সাধারণ ব্যবসায়ী নন, পেশাদার ব্যবস্থাপকও নন। বরং এসবের চেয়ে বেশি কিছু। তারা সম্ভাবনার নতুন ক্ষেত্র খুঁজে বের করে ঝুঁকি নিয়ে এগিয়ে যেতে আনন্দ পান। তার চিন্তায় ও কাজে সাফল্য অর্জনের মানসিকতা থাকে। এমন উদ্যোক্তা শ্রেণি যেকোনো দেশের জন্যই নিঃসন্দেহে বড় সম্পদ।"
        },
        {
          "label": "গ",
          "question": "",
          "explanation": "উদ্যোক্তা হিসেবে উদ্দীপকের শান্তর মাঝে আছে এমন দু'টি গুণ হলো সৃজনশীলতা ও ঝুঁকি নেওয়ার মানসিকতা। মেধা-মনন দিয়ে নতুন কোনো কিছু তৈরি বা সৃষ্টি করা হলো সৃজনশীলতা। আর, আর্থিক ক্ষতির আশঙ্কা হলো ঝুঁকি। ব্যবসায় উদ্যোগ একটি গতিশীল প্রক্রিয়া। এজন্য উদ্যোক্তা সবসময় ঝুঁকি নিয়ে সৃজনশীল কাজে নিমগ্ন থাকেন। উদ্দীপকের শান্ত নতুন একটা কিছু করতে চায়। সে ৬ মাস মেয়াদি একটি প্রশিক্ষণ নিল। সে তার নিজ জেলা শহরে ছোট একটি কম্পিউটার প্রশিক্ষণ সেন্টার খুলে বসল। এখানে তার সৃজনশীল মানসিকতার গুণ প্রকাশ পেয়েছে। এতে সে সীমিত সম্পদের কাম্য ব্যবহার নিশ্চিত করে সৃজনশীলতার বিকাশ করে। এছাড়া সে ব্যবসায় পরিচালনায় বিভিন্ন রকম চ্যালেঞ্জ এবং পরিবর্তনের সম্মুখীন হয়। এগুলো সে কৌশলে মোকাবেলা করে। ঝুঁকি নিয়েই সে চ্যালেঞ্জের সম্মুখীন হয়েছে। তাই বলা যায়, শান্তর মাঝে সৃজনশীলতা ও ঝুঁকি নেওয়ার মানসিকতা বিদ্যমান।"
        },
        {
          "label": "ঘ",
          "question": "",
          "explanation": "'আমদের দেশে শান্তর মতো যুবক প্রয়োজন'- উদ্দীপকের আলোকে এ বক্তব্য যৌক্তিক। উদ্যোক্তা উদ্যোগ নেওয়ার মাধ্যমে দেশের অর্থনৈতিক ও সামাজিক উন্নয়নে গুরুত্বপূর্ণ অবদান রাখেন। তারা দেশের শিল্প ও বাণিজ্যের চাকা সচল রাখেন। অনেক লোকের কর্মসংস্থানের ব্যবস্থা করে দেশের বেকারত্ব কমাতে উদ্যোক্তা গুরুত্বপূর্ণ ভূমিকা রাখেন। উদ্দীপকের শান্ত নিজ উদ্যোগে প্রশিক্ষণ নিয়ে একটি কম্পিউটার প্রশিক্ষণ সেন্টার চালু করে। বিভিন্ন রকম চ্যালেঞ্জ এবং পরিবর্তনের সম্মুখীন হয়েও সে পেছায়নি। এর ফলে সে দেশে ও বিদেশে সফ্টওয়্যার ফার্মের মালিক হিসেবে বর্তমানে সুপরিচিত। শান্তর সাফল্য আমাদের দেশের যুবকদের জন্য একটি আদর্শ। সে চ্যালেঞ্জ মোকাবেলা করে নিজে সাফল্য অর্জন করেছে। তাকে দেখে বেকার যুবসমাজ নিজেদের কর্মসংস্থানের ব্যবস্থা করতে আগ্রহী হবে। এতে দেশে বেকারত্ব কমবে এবং অর্থনৈতিক উন্নয়নে তা বিশেষ অবদান রাখবে। নতুন উদ্যোগের মাধ্যমে দেশে শিল্প উন্নয়ন হবে। ফলে অর্থনৈতিক গতিশীলতা বাড়বে এবং মানুষের জীবনমান উন্নত হবে। তাই বলা যায়, আমাদের দেশের উন্নয়নের জন্য শান্তর মতো উদ্যোক্তা প্রয়োজন।"
        }
      ]
    },
    {
      "number": "10",
      "uddipok": "মিসেস সাহানা একজন ব্যাংকার। তাকে অফিসে ৫টা পর্যন্ত কাজ করতে হয়। অধিকন্তু তিনি রাস্তার ট্রাফিক জ্যাম, লম্বা লাইন, এ দোকান সে দোকান ঘোরার ভয়ে ভীত। তাই তিনি এবারের ঈদে ঘরে বসেই ইন্টারনেটের মাধ্যমে পোশাক কেনাকাটার কাজ সেরে নিলেন।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "ইন্টারনেট প্রযুক্তি ব্যবহারের মাধ্যমে ব্যাংক আমানত নেওয়া, ঋণ দেওয়া, অর্থ স্থানান্তর ও বিনিময়, বিনিয়োগ, উত্তোলন, বিল পরিশোধ প্রভৃতি ব্যাংকিং কাজ করাকে অনলাইন বা ই-ব্যাংকিং বলে।"
        },
        {
          "label": "খ",
          "question": "",
          "explanation": "তারবিহীন টেলিকমিউনিকেশন ব্যবস্থায় মোবাইল হ্যান্ডসেট ব্যবহার করে ব্যাংকের সাথে যোগাযোগ প্রতিষ্ঠা, তথ্য সংগ্রহ, তথ্য দেওয়া ও লেনদেন করাকেই মোবাইল ব্যাংকিং বলে। ব্যাংকের আর্থিক ও হিসাব সংক্রান্ত তথ্য গ্রাহক ঘরে বসেই যেকোনো সময় সংগ্রহ করতে পারেন এই মোবাইল ব্যাংকিংয়ের মাধ্যমে। এতে তারা দ্রুত লেনদেনও করতে পারেন। ফলে গ্রাহকের সময় ও শ্রম উভয়ই কমে। এজন্য মোবাইল ব্যাংকিং গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে অনলাইন ব্যবসায়ের 'অনলাইন শপিং' ক্ষেত্রটির বর্ণনা আছে। এ পদ্ধতিতে খুচরা বিক্রেতা প্রতিষ্ঠান থেকে অনলাইনে পণ্য কেনা হয়। এক্ষেত্রে প্রতিষ্ঠানের ওয়েবসাইটে পণ্যের ক্যাটালগ দেওয়া থাকে। ক্রেতা তার চাহিদা অনুযায়ী পণ্য ও এর পরিমাণ অনলাইনে বিক্রেতাকে জানান। এতে নির্দিষ্ট সময়ের মধ্যে ক্রেতা ঘরে বসে পণ্য পেয়ে যান। উদ্দীপকের মিসেস সাহানা ট্রাফিক জ্যাম, লম্বা লাইন, এ দোকান সে দোকান ঘোরার ভয়ে ভীত। তাই তিনি ঈদে ঘরে বসেই ইন্টারনেটের মাধ্যমে পোশাক কেনাকাটার কাজ সেরে নিলেন। মিসেস সাহানা এক্ষেত্রে অনলাইনের মাধ্যমে পণ্য অর্ডার করেছেন। তার চাহিদা অনুযায়ী পণ্য নির্দিষ্ট সময়ে বিক্রেতা পৌঁছে দেন। তাই তাকে পণ্য পৌঁছানোর অতিরিক্ত চার্জ দিতে হয়েছে। বৈশিষ্ট্য অনুযায়ী এসব কাজ অনলাইন শপিং ব্যবসায়ের অন্তর্ভুক্ত। তাই বলা যায়, মিসেস সাহানা অনলাইন শপিং-এর মাধ্যমে কেনাকাটা করেন।"
        },
        {
          "label": "ঘ",
          "question": "",
          "explanation": "ব্যবসায়ে সাফল্য আনতে তথ্য ও যোগাযোগ প্রযুক্তি (আই.সি.টি) ব্যবহারের প্রয়োজনীয়তা অপরিসীম। এ প্রযুক্তিতে ইন্টারনেটের সাহায্যে তথ্যের দ্রুত বিনিময় ও যোগাযোগ স্থাপন করা হয়। এতে সময় ও খরচ সাশ্রয় হয়। এছাড়া নিরাপত্তাও বজায় থাকে। উদ্দীপকের মিসেস সাহানা তথ্য ও যোগাযোগ প্রযুক্তির মাধ্যমে। অনলাইনে শপিং করেছেন। এ ব্যবস্থার মাধ্যমে বেশি পণ্য কেনা- বেচার ফলে গ্রাহকদের প্রয়োজন পূরণের জন্য পণ্যের উৎপাদনশীলতা বাড়ে। এতে গ্রাহকরা ঘরে বসে পণ্য পেয়ে যাচ্ছেন। তাই এ ব্যবস্থা জনপ্রিয় হচ্ছে। তথ্য ও যোগাযোগ প্রযুক্তি ব্যবস্থায় ব্যবসায়ীরা কম খরচে ব্যবসায় সম্প্রসারণ করতে পারেন। এটি বর্তমানে ব্যবসায়ীদের বিক্রি বাড়াচ্ছে। তারা স্বাধীনভাবে এ ব্যবস্থায় ব্যবসায় করার সুবিধা পান। এর মাধ্যমে ব্যবসায়িক যোগাযোগ ও আর্থিক লেনদেন দ্রুত করা যায়। বর্তমানে তথ্য ও যোগাযোগ প্রযুক্তি ব্যবস্থা ব্যবসায়ীদের আরও আধুনিক ও উন্নত পণ্য উৎপাদন ও বিপণনে সহায়তা করছে। সুতরাং, ব্যবসায়ের ক্ষেত্রে তথ্য ও যোগাযোগ প্রযুক্তি ব্যবস্থা গুরুত্বপূর্ণ ভূমিকা রাখে।"
        }
      ]
    },
    {
      "number": "11",
      "uddipok": "আকিব একজন খাদ্যদ্রব্য উৎপাদনকারী। গ্রাহকের নিকট আবেদনময়ী করে তোলার জন্য তিনি কখনও তার পণ্যে রঙ মেশান না। কেউ তার দ্বারা প্রতারিত হলে তিনি ব্যথিত হন।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "যেটি করা উচিত,সেটি করা এবং যা করা উচিত নয় তা থেকে বিরত থাকাই হলো নৈতিকতা ।"
        },
        {
          "label": "খ",
          "question": "বায়ু কীভাবে দূষিত হয়?",
          "explanation": "বায়ুতে বিভিন্ন দূষিত উপাদান মিশে বায়ুর স্বাভাবিকতা নষ্ট হওয়াকে বায়ু দূষণ বলে । মানুষ ও প্রাণিজগতের সুষ্ঠু ও স্বাভাবিকভাবে বেঁচে থাকার জন্য নির্মল বায়ু অত্যন্ত গুরুত্বপূর্ণ। কিন্তু ব্যবসায় আজ এই নির্মল বায়ু থেকেও মানুষ বঞ্চিত হচ্ছে। যেখানে গাছপালা ও জঙ্গল কেটে শিল্প ও ব্যবসায় স্থাপন সম্প্রসারণ,যানবাহন চালানোর ফলে নির্গত ধোয়া,ইটভাটা ইট পোড়ানো, কলকারখানা ও গাড়ি হতে নির্গত কালো ধোয়া, বর্জ্য নির্গমন, যেখানে সেখানে মলমূত্র ত্যাগ প্রভৃতি বায়ু দূষিত করে।"
        },
        {
          "label": "গ",
          "question": "",
          "explanation": "আকিব যেভাবে ব্যবসায় পরিচালনা করছেন, তাতে তার মধ্যে নৈতিকতা ও বিশ্বাসযোগ্যতা লক্ষণীয়। উদ্দীপকের আকিব, গ্রাহকদের কাছে তার পণ্যের বিশুদ্ধতা ও সততার প্রতি অঙ্গীকার করেছেন। পণ্যে রঙ মেশানো থেকে বিরত থাকার মাধ্যমে তিনি ভোক্তাদের সঠিক ও স্বাস্থ্যকর খাদ্য সরবরাহের প্রতিশ্রুতি দিয়েছেন। এর ফলে গ্রাহকদের মধ্যে তার প্রতি বিশ্বাস ও আস্থা বৃদ্ধি পায়। অন্যদিকে, কেউ তার দ্বারা প্রতারিত হলে তিনি ব্যথিত হন, যা তার আন্তরিকতা ও সততার পরিচায়ক। এটি প্রমাণ করে যে, তিনি শুধু ব্যবসায়িক লাভের জন্য নয়, বরং গ্রাহকদের ভালোবাসা ও আস্থার জন্যও কাজ করেন। সুতরাং, তার এই আচরণ ব্যবসার নৈতিক মূল্যবোধকে শক্তিশালী করে এবং দীর্ঘমেয়াদী সম্পর্কের ভিত্তি গড়ে তোলে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি আকিব তার ব্যবসায়ের সামাজিক দায়িত্ব পালন করছেন। তিনি তার পণ্যের গুণগত মান বজায় রাখার মাধ্যমে গ্রাহকদের স্বাস্থ্য এবং নিরাপত্তার প্রতি যত্ন নিচ্ছেন, যা সামাজিক দায়বদ্ধতার একটি বড় দৃষ্টান্ত। পণ্যে রঙ মেশানো থেকে বিরত থাকার মাধ্যমে তিনি গ্রাহকদের সঠিক, নিরাপদ ও বিশুদ্ধ খাদ্য সরবরাহের প্রতিশ্রুতি দিচ্ছেন। এর ফলে গ্রাহকরা তাঁর পণ্যের ওপর আস্থা রাখেন এবং স্বাস্থ্যকর খাবার উপভোগ করতে পারেন। উদ্দীপকে দেখা যায় যে আকিব তার খাদ্যদ্রব্যে কোনো অপ্রয়োজনীয় রঙ মেশান না, যা তার ব্যবসায় সততা ও নৈতিকতার প্রতীক। এই আচরণ তার সামাজিক দায়বদ্ধতার অংশ, কারণ তিনি গ্রাহকদের স্বাস্থ্য ও নিরাপত্তার প্রতি মনোযোগী। এছাড়া, যখন কেউ তার দ্বারা প্রতারিত হয়, তখন তিনি ব্যথিত হন, যা প্রমাণ করে যে তিনি গ্রাহকদের বিশ্বাস এবং সন্তুষ্টি রক্ষা করতে আগ্রহী। এর মাধ্যমে আকিব সমাজে একটি ইতিবাচক বার্তা দেন, যা অন্যান্য ব্যবসায়ীদের জন্য উদাহরণ সৃষ্টি করে। তার সততার কারণে গ্রাহকরা নিরাপদ ও স্বাস্থ্যকর পণ্য পেয়ে সন্তুষ্ট থাকেন, যা দীর্ঘমেয়াদে ব্যবসার সফলতা নিশ্চিত করে।"
        }
      ]
    }
  ]
}