{
  "title": "ঢাকা কমার্স কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "রাজশাহীর তানোর গ্রামের স্বশিক্ষিত নূর মোহাম্মদ একজন কৃষি বিজ্ঞানী। তার উদ্ভাবিত প্রায় ২০০ জাতের ধান রয়েছে। এ ধানগুলোর জীবনকাল কম, উচ্চফলনশীল, সরু, সুগন্ধিযুক্ত ও খরা সহিষ্ণু হওয়ায় দেশে ব্যাপক চাহিদা রয়েছে। সম্প্রতি মালেশিয়ায় আন্তর্জাতিক কৃষক গবেষক সম্মেলনে অংশগ্রহণের পর তার উদ্ভাবিত ধানের চাহিদা বিশ্বব্যাপী বৃদ্ধি পেয়েছে।",
      "tag": "DCC 25",
      "sub_questions": [
        {
          "label": "ক",
          "question": "সামাজিক ব্যবসায় ধারণার প্রবক্তা কে?",
          "explanation": "সামাজিক ব্যবসায় ধারণার প্রবক্তা ড. মুহাম্মদ ইউনূস।"
        },
        {
          "label": "খ",
          "question": "মোড়কিকরণ কেন পণ্যের জন্য গুরুত্বপূর্ণ?",
          "explanation": "মান সংরক্ষণ করে পণ্যকে আকর্ষণীয়ভাবে ক্রেতাদের কাছে উপস্থাপনের জন্য মোড়ক দিয়ে পণ্যকে ঢেকে দেওয়ার কাজকে মোড়কিকরণ বলে। পণ্যকে মোড়কিকরণের ফলে এটি সহজে বহন করা যায়। এটি পণ্যকে নষ্ট হওয়া থেকে রক্ষা করে। এর মাধ্যমে পণ্যের গুণগত মান ভালো থাকে। এছাড়া মোড়কিকরণ পণ্যের সৌন্দর্য বাড়ায়। ফলে পণ্যের প্রতি ক্রেতাদের আকর্ষণ সৃষ্টি হয়। এসব কারণে পণ্যের মোড়কিকরণ গুরুত্বপূর্ণ।"
        },
        {
          "label": "গ",
          "question": "উদ্দীপকে উল্লিখিত জনাব নূর মোহাম্মদের উদ্ভাবন কোন ধরনের শিল্প? ব্যাখ্যা করো।",
          "explanation": "উদ্দীপকে উল্লিখিত জনাব নূর মোহাম্মদের ধানের জাত উদ্ভাবন হচ্ছে কৃষিজ শিল্প। এ শিল্পে ভূমি চাষাবাদের মাধ্যমে ফসল ফলানো হয়। চাষাবাদ উপযোগী জমি, বৃষ্টিপাত, তাপমাত্রা, উর্বরতা, বাতাস প্রভৃতি এ শিল্পের সহায়ক উপাদান। ধান, পাট, চা, তামাক' প্রভৃতি চাষ কৃষিজ শিল্পের অন্তর্ভুক্ত। এই শিল্পের উৎপাদিত পণ্যের একটা উল্লেখযোগ্য অংশ অন্য শিল্পের কাঁচামাল হিসেবে ব্যবহার করা হয়। উদ্দীপকের জনাব নূর মোহাম্মদ একজন স্বশিক্ষিত কৃষি বিজ্ঞানী। তিনি ধানের নতুন নতুন জাত উদ্ভাবন করেন। তার উদ্ভাবিত প্রায় ২০০ প্রজাতির ধান আছে। ধান চাষাবাদের মাধ্যমে ফসল ফলানো হয়। এক্ষেত্রে, চাষাবাদ উপযোগী জমি, পর্যাপ্ত বৃষ্টিপাত, অনুকূল তাপমাত্রা ও মাটির উর্বরতা ভালো থাকলে ফসল ভালো হয়। উৎপাদিত ধান থেকে আমাদের বেঁচে থাকার জন্য প্রয়োজনীয় বিভিন্ন রকমরের খাবার তৈরি করা হয়। আবার ধান বিভিন্ন শিল্পের কাঁচামাল হিসেবেও ব্যবহৃত হয়। ধান উৎপাদনের সাথে কৃষিজ শিল্পের বৈশিষ্ট্যের মিল পাওয়া যায়। অতএব, জনাব নূর মোহাম্মদের উদ্ভাবিত ধান কৃষিজ শিল্পের অন্তর্ভুক্ত।"
        },
        {
          "label": "ঘ",
          "question": "উদ্দীপকে জনাব নূর মোহাম্মদের আন্তর্জাতিক সম্মেলনে অংশগ্রহণের ইতিবাচক প্রভাব অর্থনৈতিক উন্নয়নের আলোকে মূল্যায়ন করো।",
          "explanation": "জনাব নূর মোহাম্মদের আন্তর্জাতিক সম্মেলনে অংশগ্রহণ দেশের অর্থনীতিকে সমৃদ্ধ করতে গুরুত্বপূর্ণ ভূমিকা রাখবে। এমন সম্মেলনে অংশগ্রহণের মাধ্যমে দেশি ব্যবসায়ীরা আন্তর্জাতিক বাজার, বিনিয়োগ সুযোগ এবং প্রযুক্তি বিনিময় সম্পর্কে অবগত হতে পারেন। অর্থনৈতিক উন্নয়নে ব্যবসা একটি গুরুত্বপূর্ণ উপাদান, কারণ এর মাধ্যমে সম্পদের যথাযথ ব্যবহারের সুযোগ তৈরি হয়। ব্যবসা খাত নতুন কর্মসংস্থান সৃষ্টি করে, যা বেকারত্ব দূর করতে সহায়তা করে। ফলে মানুষের মাথাপিছু আয় বৃদ্ধি পায় এবং জীবনমান উন্নত হয়। আন্তর্জাতিক সম্পর্ক ও বাণিজ্যিক অংশীদারিত্ব আমাদের দেশের টেকসই উন্নয়নকে ত্বরান্বিত করে।"
        }
      ]
    },
    {
      "number": "2",
      "uddipok": "দেশের ক্রমবর্ধমান বিদ্যুতের চাহিদা পূরণের লক্ষ্যে জনাব অনির্বান ৫ কোটি টাকা বিনিয়োগে সোলার (সৌরবিদ্যুৎ) প্যানেল তৈরির কারখানা স্থাপন করেছেন। অভ্যন্তরীণ বাজারে প্রচুর চাহিদা থাকায় তার প্রতিষ্ঠানটি মুনাফার অংশ থেকে তাকে বিনিয়োগকৃত সমপরিমাণ অর্থ ২ বছরের মধ্যে পরিশোধে সমর্থ হয়। বর্তমানে প্রতিষ্ঠানটি স্থানীয় গ্রামীণ জনগোষ্ঠীর জীবনমান উন্নয়নে স্বল্প মূল্যে নিরবচ্ছিন্ন বিদ্যুৎ সরবরাহ নিশ্চিত করছে।",
      "tag": "DCC 25",
      "sub_questions": [
        {
          "label": "ক",
          "question": "পণ্য বিনিময় কী?",
          "explanation": "মুনাফা অর্জনের উদ্দেশ্যে পণ্যদ্রব্য কেনা-বেচা করাকে পণ্য বিনিময় বা ট্রেড বলে।"
        },
        {
          "label": "খ",
          "question": "ব্যবসায়কে সর্বোত্তম পেশা বলা হয় কেন?",
          "explanation": "মুনাফা অর্জনের লক্ষ্যে বৈধভাবে পরিচালিত সব অর্থনৈতিক কাজকে ব্যবসায় বলে। ব্যবসায়ের মাধ্যমে উৎপাদিত পণ্য বা সেবা বিক্রি বা সরবরাহের মাধ্যমে অর্থ উপার্জন করা হয়। এ প্রক্রিয়ায় ব্যবসায়ী নিজের কাজের পাশাপাশি অন্যের কাজেরও ব্যবস্থা করতে পারেন। ফলে ব্যবসায়ীরা জাতীয় অর্থনীতিতে অবদান রাখতে পারেন। এভাবে ব্যক্তি, সমাজ ও দেশের উপকার করা যায় বলেই ব্যবসায়কে সর্বোত্তম পেশা বলে।"
        },
        {
          "label": "গ",
          "question": "উদ্দীপকে উল্লিখিত জনাব অনির্বানের ব্যবসায়টি কোন ধরনের? ব্যাখা করো।",
          "explanation": "নিম্নের অনুরূপঃ জনাব শামীম ও তার বন্ধুদের প্রতিষ্ঠিত ব্যবসায়টি সামাজিক ব্যবসায়। এরূপ ব্যবসার সমাজকল্যাণ ও দারিদ্র্য দূরীকরণের উদ্দেশ্যে গঠিত ও পরিচালিত হয়। এ ব্যবসায়ে ব্যবসায়ীরা মুনাফা না নেওয়ার শর্তেই মূলধন বিনিয়োগ করেন। এক পর্যায়ে মুনাফা ছাড়াই তাদের বিনিয়োগকৃত মূলধন ফেরত দেওয়া হয়। এ মুনাফা ব্যবসায়ের কার্যক্রম পরিচালনায় ও সম্প্রসারণে ব্যবহৃত হয়। এছাড়া এ ব্যবসায়ের কার্যক্রম বাণিজ্যিক কিন্তু উদ্দেশ্য সামাজিক। উদ্দীপকে শামীম ও তার তিন বন্ধু মিলে কুড়িগ্রামে একটি ব্যবসায় স্থাপন করেন। তাদের প্রতিষ্ঠানের অন্যতম, উদ্দেশ্য হলো সামাজিক, নৈতিক ও পরিবেশগত উদ্দেশ্য বাস্তবায়ন। তারা ব্যবসায়ের অর্জিত মুনাফা থেকে সদস্যদের বিনিয়োগকৃত মূলধন ফেরত দেয়। কিন্তু মুনাফা প্রতিষ্ঠানের উন্নয়নে ব্যয় করে। এ ব্যবসায়ের মূল উদ্দেশ্য সামাজিক সমস্যা দূর করে সমাজের উন্নয়ন সাধন করা। তাই বলা যায়, শামিমদের প্রতিষ্ঠিত ব্যবসায়টি সামাজিক ব্যবসায়ের অন্তর্গত।"
        },
        {
          "label": "ঘ",
          "question": "সামাজিক উন্নয়নে উদ্দীপকে উল্লিখিত প্রতিষ্ঠানটির অবদান মূল্যায়ন করো।",
          "explanation": "সামাজিক উন্নয়নে উদ্দীপকে উল্লিখিত সামাজিক ব্যবসায় প্রতিষ্ঠানটির গুরুত্বপূর্ণ অবদান রয়েছে। এরূপ ব্যবসায়ের প্রধান উদ্দেশ্য হলো সমাজকল্যাণ ও দারিদ্র্য দূরীকরণ। সামাজিক বিভিন্ন সমস্যা সমাধানের লক্ষ্যে এটি পরিচালিত হয়। এক্ষেত্রে স্বাস্থ্য সেবা, গৃহায়ণ, পরিবেশবান্ধব জ্বালানি ও বিদ্যুৎ উৎপাদন প্রভৃতি সামাজিক ব্যবসায়ের গুরুত্বপূর্ণ খাত। উদ্দীপকের জনাব অনির্বান দেশের ক্রমবর্ধমান বিদ্যুতের চাহিদা পূরণের লক্ষ্যে একটি সোলার প্যানেল কারখানা স্থাপন করেন। তার ব্যবসায়টি একটি সামাজিক ব্যবসায়। বর্তমানে তার প্রতিষ্ঠানটি স্বল্প মূল্যে গ্রামাঞ্চলে বিদ্যুৎ সরবরাহ করছে। ফলে স্থানীয় জনগোষ্ঠী নিরবচ্ছিন্ন বিদ্যুৎ সুবিধা পাচ্ছে। নিরবচ্ছিন্ন বিদ্যুৎ সুবিধা গ্রামীণ মানুষদের জীবনযাত্রার মান উন্নয়নে ভূমিকা রাখছে। পূর্বে তারা বৈদ্যুতিক যন্ত্রপাতি চালাতে পারতো না। তবে বর্তমানে বিদ্যুৎ সুবিধা পেয়ে সেখানের ব্যবসা-বাণিজ্য সম্প্রসারণ হবে। এছাড়া অন্যান্য প্রতিষ্ঠানও উন্নত হবে। তাছাড়া উক্ত প্রতিষ্ঠানে গ্রামীণ মানুষের কর্মসংস্থান, হবে। ফলে বেকারত্ব দূর হবে ও মানুষের। মাথাপিছু আয় বাড়বে। তাদের জীবনযাত্রার মানোন্নয়ন ঘটবে। এসব বিবেচনায় বলা যায়, সামাজিক উন্নয়নে উদ্দীপকে উল্লিখিত সামাজিক ব্যবসায় প্রতিষ্ঠানটি গুরুত্বপূর্ণ ভূমিকা রাখছে।"
        }
      ]
    },
    {
      "number": "3",
      "uddipok": "নদীমাতৃক বাংলাদেশের প্রায় সব অঞ্চলের সাথে নদীপথে নারায়ণগঞ্জের ভালো যোগাযোগ ব্যবস্থা ছিল। এই সুযোগকে কাজে লাগিয়ে এখানে গড়ে ওঠে বিশ্বের সবচেয়ে বড় পাটকল 'আদমজী জুট মিল্স'। দেশে প্রচুর পাট জন্মাতো বলে এতে কাঁচামালের কোনো ঘাটতি ছিল না। তবে সেকেলে উৎপাদন পদ্ধতির কারণে টিকতে না পেরে আরও অনেক পাটকলের সাথে এটিও বন্ধ হয়ে যায়।",
      "tag": "DCC 25",
      "sub_questions": [
        {
          "label": "ক",
          "question": "ব্যবসায় পরিবেশ কাকে বলে?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "পরিবেশ দূষণ বলতে কী বোঝায়?",
          "explanation": "প্রাকৃতিক বিভিন্ন উপাদানের স্বাভাবিক ভারসাম্য নষ্ট হলে এবং পরিবেশের ওপর নেতিবাচক প্রভাব পড়লে, তাকে পরিবেশ দূষণ বলে। পরিবেশ দূষণ মানুষসহ অন্যান্য জীবজন্তুর জন্য ক্ষতিকর। বিভিন্ন দূষণ ও বিষাক্ত পদার্থের মাধ্যমে পরিবেশ দূষিত হয়। এটি মানুষের স্বাভাবিক চলাফেরা বা জীবনযাপনে বাধা তৈরি করে।"
        },
        {
          "label": "গ",
          "question": "'আদমজী জুট মিলস' গড়ে ওঠায় কোন পরিবেশের অবদান বেশি ছিল? ব্যাখ্যা করো।",
          "explanation": "'আদমজী জুট মিলস' গড়ে ওঠায় প্রাকৃতিক পরিবেশের অবদান বেশি ছিল। ভূ-প্রকৃতি, জলবায়ু, সাগর ও নদ-নদী, বন প্রভৃতি নিয়ে এ পরিবেশ গড়ে ওঠে। এ পরিবেশ হলো এমন সব উপাদানের সমষ্টি, যা মানুষ তৈরি করতে পারে না। অনুকূল প্রাকৃতিক পরিবেশ ব্যবসায়ের সাফল্যে গুরুত্বপূর্ণ ভূমিকা রাখে। উদ্দীপকে নদীমাতৃক বাংলাদেশের কথা বলা হয়েছে। নদীমাতৃক এদেশে প্রায় সব অঞ্চলের সাথে নদীপথে যোগাযোগ ব্যবস্থা ভালো থাকায় এ পথে পরিবহন খরচ কম। এই সুযোগ কাজে লাগিয়ে এখানে গড়ে ওঠে বিশ্বের সবচেয়ে বড় পাটকল 'আদমজী জুট মিলস'। তাছাড়া এ অঞ্চলের নদীর পলিবেষ্টিত ভূ-প্রকৃতি ও পর্যাপ্ত বৃষ্টিপাত পাট চাষের উপযোগী। ফলে দেশে প্রচুর পাট জন্মাতো বলে এ শিল্পে প্রয়োজনীয় পর্যাপ্ত কাঁচামাল পাওয়া যেত। 'আদমজী জুট মিলস' স্থাপনে সহায়তাকারী এসব উপাদান প্রাকৃতিক পরিবেশের অন্তর্ভুক্ত। তাই বলা যায়, 'আদমজী জুট মিলস' গড়ে ওঠায় প্রাকৃতিক পরিবেশের অবদান বেশি ছিল।"
        },
        {
          "label": "ঘ",
          "question": "উদ্দীপকের সমস্যা সমাধানে কী করা উচিত ছিল বলে তুমি মনে করো? ব্যবসায় পরিবেশের আলোকে মূল্যায়ন করো।",
          "explanation": "ব্যবসায় টিকিয়ে রাখতে 'আদমজী জুট মিলস' এর আধুনিক উৎপাদন প্রযুক্তি ও পদ্ধতি ব্যবহার করা উচিত ছিল। বিজ্ঞান ও কারিগরি শিক্ষা, উন্নত প্রযুক্তি ও পদ্ধতির ব্যবহার প্রভৃতির সমন্বয়ে প্রযুক্তিগত পরিবেশ গড়ে ওঠে। বিজ্ঞানমনস্ক শিক্ষা ব্যবস্থা ও গবেষণা, নতুন নতুন প্রযুক্তি ও উৎপাদন পদ্ধতি আবিষ্কারে সহায়তা করে। আর এসব পদ্ধতি ও প্রযুক্তি দক্ষভাবে ব্যবসায় পরিচালনায় ভূমিকা রাখে। উদ্দীপকের নারায়ণগঞ্জে প্রাকৃতিক পরিবেশকে কাজে লাগিয়ে 'আদমজী জুট 'মিলস' গড়ে ওঠেছিল। এটি একসময় বিশ্বের সবচেয়ে বড় পাটকল হিসেবে সুনাম অর্জন করে। তবে সেকেলে উৎপাদন পদ্ধতির কারণে এটি মুনাফা অর্জনে ব্যর্থ হয়। ফলে অন্যসব পাটকলের সাথে এটিও বন্ধ হয়ে যায়। আধুনিক প্রযুক্তি ব্যবহার করলে পাটকলটি অল্প সময়ে অধিক পণ্য উৎপাদন করতে পারতো। তাছাড়া এর ফলে কারখানার অপচয় কমতো। এতে উৎপাদন খরচ কম হতো। আবার এর মাধ্যমে উচ্চমানের পণ্য উৎপাদন সম্ভব হতো। এতে উৎপাদিত পণ্যের উচ্চ মূল্য পাওয়া যেত। ফলে পাটকলটির মুনাফা বেড়ে যেত। তাই বলা যায়, লাভজনকভাবে ব্যবসায় টিকিয়ে রাখতে 'আদমজী জুট মিলস'-এর উন্নত প্রযুক্তি ও উৎপাদন পদ্ধতি ব্যবহার করা উচিত ছিল।"
        }
      ]
    },
    {
      "number": "4",
      "uddipok": "জনাব শরীফ একজন স্নাতক শ্রেণির শিক্ষার্থী। করোনাকালীন সময়ে তিনি বাসায় বসে অনলাইনে মোবাইল এক্সেসরিজ এর ব্যবসায় শুরু করেন। স্বল্প মূল্য ও দ্রুত পণ্য ক্রেতাদের কাছে পৌঁছাতে পারায় তার ব্যবসায় অধিক মুনাফা অর্জন করে। বর্তমানে তিনি ঢাকার একটি শপিংমলে 'গরিবের গ্যাজেট' নামে একটি শোরুম শুরুর উদ্যোগ নেন। ব্যবসায়ের জন্য ব্যাংক হতে ঋণ গ্রহণের উদ্দেশ্যে সিটি কর্পোরেশন হতে তাকে একটি আইনগত দলিল সংগ্রহ করতে হয়েছে।",
      "tag": "DCC 25",
      "sub_questions": [
        {
          "label": "ক",
          "question": "অসীম দায় কী?",
          "explanation": "ব্যবসায়ে বিনিয়োগকৃত নিজস্ব মূলধনের বাইরেও ব্যক্তিগত সম্পত্তিতে দায় সৃষ্টি হওয়াকে অসীম দায় বলে।"
        },
        {
          "label": "খ",
          "question": "একমালিকানা ব্যবসায়ে কেন স্থায়িত্বের অভাব দেখা দেয়?",
          "explanation": "একক মালিকানায় গঠিত, পরিচালিত ও নিয়ন্ত্রিত সংগঠনকে একমালিকানা ব্যবসায় বলে। এ ব্যবসায়ের স্থায়িত্ব মালিকের ইচ্ছা-অনিচ্ছার ওপর নির্ভর করে। মালিকের মৃত্যু, শারীরিক অক্ষমতা, দেউলিয়াত্ব প্রভৃতি কারণে এ ব্যবসায় যেকোনো সময় বন্ধ হয়ে যেতে পারে। তাই, ব্যবসায়ের বৈশিষ্ট্য বিচারে এর স্থায়িত্বের অভাব দেখা যায়।"
        },
        {
          "label": "গ",
          "question": "জনাব শরীফের ব্যবসায়টি মালিকানার ভিত্তিতে কোন ধরনের সংগঠন? ব্যাখ্যা করো।",
          "explanation": "জনাব শরীফের মোবাইল এক্সেসরিজ-এর ব্যবসায়টি মালিকানার ভিত্তিতে একমালিকানা সংগঠন। এ ধরনের ব্যবসায়ে মালিক নিজেই মূলধন জোগাড় করে ব্যবসায় গঠন - ও পরিচালনা করেন। আবার উক্ত ব্যবসায়ে অর্জিত লাভ ও ক্ষতি তিনি একাই ভোগ করেন। এক্ষেত্রে স্বল্প মূলধন প্রয়োজন হয় বলে, একমালিকানা ব‍্যবসায় গঠন করা সহজ। এ ধরনের ব্যবসায়ের আকার সাধারণত ছোট হয়।. উদ্দীপকের জনাব শরীফ একজন স্নাতক শ্রেণির শিক্ষার্থী। করোনাকালীন সময়ে তিনি বাসায় বসে অনলাইনে মোবাইল এক্সেসরিজের ব্যবসায় শুরু করেন। স্বল্প মূল্যে ও দ্রুত সময়ে পণ্য ক্রেতাদের কাছে পৌঁছাতে পারায় তিনি অধিক মুনাফা অর্জন করেন। তার উক্ত ব্যবসায়ের পরিসর ছোট। ফলে এটি গঠনে স্বল্প মূলধন প্রয়োজন হয়েছে। এক্ষেত্রে তিনি একাই মূলধন বিনিয়োগ করেছেন। আবার মুনাফা বা ক্ষতি তিনি একাই ভোগ করেন। এছাড়া ব্যবসায়টি তিনি একাই পরিচালনা করেন। এসব বৈশিষ্ট্য একমালিকানা ব্যবসায় সংগঠনের সাথে মিলে যায়। তাই বলা যায়, জনাব শরিফের ব্যবসায়টি একটি একমালিকানা ব্যবসায় সংগঠন।"
        },
        {
          "label": "ঘ",
          "question": "উদ্দীপকে জনাব শরীফ খাণ সহায়তা পেতে যে ব্যবস্থা নিয়েছেন পৌর এলাকার সব ব্যবসায়ের জন্য তা প্রয়োজন বলে তুমি মনে করো কি? মতামত দাও।",
          "explanation": "উদ্দীপকের জনাব শরীফের ঋণ সহায়তা পাওনার জন্য সংগৃহীত ট্রেড লাইসেন্স পৌর এলাকার সব ব্যবসায়ের জন্য প্রয়োজন বলে আমি মনে করি। একমালিকানা ব্যবসায় গঠন খুবই সহজ। এ ব্যবসায়ে তেমন কোনো আনুষ্ঠানিকতা নেই। তবে আইন অনুযায়ী সিটি কর্পোরেশন বা পৌর এলাকার ব্যবসায়ের ক্ষেত্রে ট্রেড লাইসেন্স সংগ্রহ করতে হয়। উদ্দীপকের জনাব শরীফ ঢাকার একটি শপিংমলে 'গরিবের গ্যাজেট' নামে একটি মোবাইল শোরুম দেওয়ার উদ্যোগ নেয়। তাই ব্যবসায়ের জন্য ঋণ নেওয়ার উদ্দেশ্যে তিনি ব্যাংকের দ্বারস্থ হন। এতে তাকে সিটি কর্পোরেশন থেকে একটি আইনগত দলিল সংগ্রহ করতে হয়। তার সংগৃহীত দলিলটি হচ্ছে ট্রেড লাইসেন্স। জনাব শরীফের আরিফের শো-রুমের অবস্থান, পৌর এলাকায় হওয়াতে তাকে এই ট্রেড লাইসেন্স সংগ্রহ করতে হয়েছে। কারণ ট্রেড লাইসেন্স শুধু পৌর এলাকার ব্যবসায়ের ক্ষেত্রে সংগ্রহ বাধ্যতামূলক। এক্ষেত্রে জনাব শরীফ যদি এটি সংগ্রহ না করতো, তাহলে সে আইনগত বাধার সম্মুখীন হতো। আবার এটি ছাড়া ব্যাংক ঋণ নেওয়াও সম্ভব হতো না। তাই আমি মনে করি, জনাব শরীফের মতো পৌর এলাকার সব ব্যবসায়ীদের ক্ষেত্রে ট্রেড লাইসেন্স প্রয়োজন।"
        }
      ]
    },
    {
      "number": "5",
      "uddipok": "জনাব আন্দালিব একজন আবাসন ব্যবসায়ী। তিনি তার দুই বন্ধুকে নিয়ে একটি বহুতল ভবন নির্মাণ শুরু করেন। চুক্তির শর্ত অনুযায়ী তারা ৫ বছরের জন্য প্রতিষ্ঠানটি গড়ে তোলেন। সম্প্রতি একজন ফ্ল্যাটের ক্রেতা ৫০ লক্ষ টাকা প্রদানে অস্বীকৃতি জানায়। কিন্তু চুক্তিজনিত অধিকারের পাওনা আদায়ে মামলা করতে গিয়ে তিনি ব্যর্থ হন।",
      "tag": "DCC 25",
      "sub_questions": [
        {
          "label": "ক",
          "question": "চুক্তিপত্র কী?",
          "explanation": "কোনো বিষয়ে দুই বা ততোধিক ব্যক্তির শর্তসমূহ দলিলে লিপিবদ্ধ করাকে চুক্তিপত্র বলে।"
        },
        {
          "label": "খ",
          "question": "অংশীদারি ব্যবসায়ে পৃথক সত্তা থাকে না কেন?",
          "explanation": "যে সত্তা বা অস্তিত্ব বলে ব্যবসায় নিজ নামে গঠিত ও পরিচালিত হয় তাকে পৃথক সত্তা বলে। কয়েকজন ব্যক্তি পারস্পরিক সমঝোতার ভিত্তিতে চুক্তিবদ্ধ হয়ে অংশীদারি ব্যবসায় গঠন করে। এক্ষেত্রে অংশীদারদের নামে লেনদেন ও চুক্তি সম্পাদিত হয়। ব্যবসায়টি নিজ নামে কোনো লেনদেন ও চুক্তি সম্পাদন করতে পারে না। অংশীদারি ব্যবসায় আইনসৃষ্ট নয় বলে এর পৃথক সত্তা থাকে না।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের অংশীদারি ব্যবসায়? ব্যাখ্যা করো।",
          "explanation": "উদ্দীপকের প্রতিষ্ঠানটি একটি নির্দিষ্ট মেয়াদের অংশীদারি ব্যবসায়। অংশীদারি আইনের ৮ ধারায় এ ব্যবসায়ের কথা বলা আছে। এ ধরনের অংশীদারি ব্যবসায় নির্দিষ্ট মেয়াদের জন্য গঠন করা হয়। মেয়াদ শেষে সাধারণত এ ব্যবসায়ের বিলোপসাধন হয়। উদ্দীপকের জনাব আন্দালিব একজন আবাসন ব্যবসায়ী। তিনি তার দুই বন্ধুকে সাথে নিয়ে একটি বহুতল ভবন নির্মাণের ব্যবসায় গঠন করেন। চুক্তির শর্ত অনুযায়ী তারা ৫ বছর ধরে ব্যবসায়টি পরিচালনা করবেন। আর ৫ বছর পর তাদের আবাসন কাজে শেষ হলে ব্যবসায়টি বিলোপসাধিত হবে। তারা চাইলেও এরপর ব্যবসায়টি পরিচালনা করতে পারবেন না। এসব বৈশিষ্ট্যের সাথে নির্দিষ্ট মেয়াদের অংশীদারি ব্যবসায়ের মিল রয়েছে। তাই বলা যায়, উদ্দীপকের প্রতিষ্ঠানটি একটি নির্দিষ্ট মেয়াদের অংশীদারি ব্যবসায়।"
        },
        {
          "label": "ঘ",
          "question": "উদ্দীপকের ব্যবসায়টির উদ্ভূত সমস্যার কারণ মূল্যায়ন করো।",
          "explanation": "উদ্দীপকের অংশীদারি ব্যবসায়টি অনিবন্ধিত হওয়ায়, এটি পাওনা আদায়ের মামলা করতে ব্যর্থ হয়। অংশীদারি ব্যবসায়ের নিবন্ধন বাধ্যতামূলক নয়। তবে অনিবন্ধিত অংশীদারি ব্যবসায় কিছু আইনগত সুবিধা থেকে বঞ্চিত হয়। এক্ষেত্রে এরকম ব্যবসায় প্রতিষ্ঠান চুক্তিজনিত অধিকার আদায়ের জন্য তৃতীয় পক্ষের বিরুদ্ধে মামলা করতে পারে না। উদ্দীপকের জনাব আন্দালিব তার বন্ধুদের নিয়ে একটি আবাসন ব্যবসায় পরিচালনা করেন। সম্প্রতি একজন ফ্ল্যাটের ক্রেতা ৫০ লক্ষ টাকা পরিশোধে অস্বীকৃতি জানায়। ফলে তিনি চুক্তিজনিত অধিকার আদায়ের জন্য মামলা করতে আদালতের দ্বারস্থ হন। কিন্তু তিনি এতে ব্যর্থ হন। অংশীদারি ব্যবসায় নিবন্ধিত হলে চুক্তিজনিত অধিকার আদায়ের জন্য তৃতীয় পক্ষের বিরুদ্ধে মামলা করা যায়। কিন্তু নিবন্ধিত না হলে আদালত এ ধরনের কোনো মামলা নেয় না। উদ্দীপকের ব্যবসায়টিরও নিবন্ধন ছিল না। এজন্য ব্যবসায়টির অংশীদার জনাব আন্দালিব. অধিকার আদায়ের জন্য মামলা করতে গিয়ে ব্যর্থ হয়েছেন। নিবন্ধিত হলে তিনি মামলা করতে পারতেন। এক্ষেত্রে তিনি ব্যবসায়টির পাওনা আদায় করতেও সফল হতেন। তাই বলা যায়, উদ্দীপকের ব্যবসায়টি অনিবন্ধিত হওয়ায় তিনি চুক্তিজনিত অধিকার আদায়ে ব্যর্থ হয়েছে।"
        }
      ]
    },
    {
      "number": "6",
      "uddipok": "তানজিম ও তৌহিদ সমঝোতার ভিত্তিতে সমানভাবে ১০ লক্ষ টাকা বিনিয়োগ করে ব্যবসায় শুরু করেন। তানজিম ব্যবসায় পরিচালনায় অংশগ্রহণ করেন না। সম্প্রতি তানজিমের আকস্মিক মৃত্যু হওয়ায় তার ১৬ বছরের পুত্র জিহানকে অংশীদার হিসেবে গ্রহণ করা হয়। কিন্তু ৬ মাস পর ১১ লক্ষ টাকার দেনা রেখে প্রতিষ্ঠানটি বিলোপসাধিত হয়।",
      "tag": "DCC 25",
      "sub_questions": [
        {
          "label": "ক",
          "question": "কর্মী অংশীদার কাকে বলে?",
          "explanation": "যে অংশীদার ব্যবসায়ে মূলধন বিনিয়োগ না করে চুক্তি অনুযায়ী নিজস্ব শ্রম ও দক্ষতা ব্যবহার করে নিয়োজিত থাকেন, তাকে কর্মী অংশীদার বলে।"
        },
        {
          "label": "খ",
          "question": "চুক্তিকে কেন অংশীদারি ব্যবসায়ের মূলভিত্তি বলা হয়?",
          "explanation": "চুক্তির ভিত্তিতে অংশীদারি ব্যবসায় গঠিত ও পরিচালিত হয় বলে, একে অংশীদারি ব্যবসায়ের মূলভিত্তি বলা হয়। চুক্তি থেকেই অংশীদারি ব্যবসায় জন্মলাভ করে। এ চুক্তিতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি বিস্তারিত উল্লেখ করা হয়। অংশীদারি ব্যবসায়ের সবকিছু চুক্তির মাধ্যমেই নিয়ন্ত্রিত হয়। তাই চুক্তিকে অংশীদারি ব্যবসায়ের মূলভিত্তি বলা হয়।"
        },
        {
          "label": "গ",
          "question": "তানজিম কোন ধরনের অংশীদার? ব্যাখ্যা করো।",
          "explanation": "উদ্দীপকে তানজিম একজন ঘুমন্ত অংশীদার। এ ধরনের অংশীদার ব্যবসায়ে মূলধন বিনিয়োগ করেন। আর এরা লাভ-লোকসান গ্রহণ করেন। কিন্তু এরা পরিচালনায় অংশগ্রহণ করেন না। উদ্দীপকের তানজিম ও তৌহিদ সমঝোতার ভিত্তিতে একটি অংশীদারি ব্যবসায় শুরু করেন। ব্যবসায়টিতে তারা উভয়ই সমানভাবে ১০ লক্ষ টাকা বিনিয়োগ করেন। তবে তানজিম, ব‍্যবসায় পরিচালনায় অংশগ্রহণ করেন না। কিন্তু তিনি ক্ষতি বা মুনাফা গ্রহণ করেন। তৌহিদ একাই ব্যবসায় পরিচালনা করেন। এক্ষেত্রে তার পক্ষ হয়েই তৌহিদ ব্যবসায়টি পরিচালনা করছেন। তানজিমের সাথে ঘুমন্ত অংশীদারের বৈশিষ্ট্যের মিল রয়েছে। তাই বলা যায়, তানজিম একজন ঘুমন্ত অংশীদার।"
        },
        {
          "label": "ঘ",
          "question": "উদ্দীপকে বর্ণিত অবস্থায় ব্যবসায় বিলোপসাধনে জিহানের দায় নিরূপণ করো।",
          "explanation": "উদ্দীপকে বর্ণিত অবস্থায় ব্যবসায় বিলোপসাধনে জিহান সীমিত দায় বহন করবে। প্রকৃতপক্ষে কোনো নাবালক অংশীদার হতে পারে না। তবে কোনো অংশীদারের মৃত্যুর পর তার নাবালক সন্তান উত্তরাধিকারী ব্যবসায় থেকে মুনাফা পেতে পারে। এক্ষেত্রে এ নাবালক ব্যবসায়ে তার বিনিয়োগকৃত মূলধন পর্যন্ত দায় বহন করে। উদ্দীপকের তানজিম ও তৌহিদ মিলে একটি অংশীদারি ব্যবসায় শুরু করেছিলেন। তানজিমের আকস্মিক মৃত্যু হয়। এতে তৌহিদের সম্মতিতে তার ১৬ বছর বয়সী পুত্র জিহানকে ব্যবসায়ের অংশীদার হিসেবে গ্রহণ করা হয়। কিন্তু ৬ মাস পর ১১ লক্ষ টাকার দেনা রেখে প্রতিষ্ঠানটি বিলোপসাধিত হয়। ব্যবসায়টিতে জিহান বয়সের ভিত্তিতে একজন নাবালক। এক্ষেত্রে সে ব্যবসায়টিতে সীমিত অংশীদার হিসেবে গণ্য হবে। এজন্য তার দায় তার মূলধন পর্যন্ত সীমাবদ্ধ। আর তার মূলধন ও মুনাফা দিয়ে দায় পরিশোধ না হলে তাকে অতিরিক্ত দায় পরিশোধ করতে হবে না। বাকি দায় ব্যবসায়টির বিদ্যমান অংশীদার তৌহিদ বহন করবে। সুতরাং, ব্যবসায় বিলোপসাধনে জিহানের দায় সীমিত।"
        }
      ]
    },
    {
      "number": "7",
      "uddipok": "আরমান রহমান তার ৬ জন বন্ধুকে সাথে নিয়ে 'দিগন্ত পিএলসি' নামে একটি যৌথমূলধনী ব্যবসায় গঠন করেন। ব্যবসায়টি শুরুতে ভালোই চলছিল। কিন্তু গত বছর থেকে প্রতিষ্ঠানটি ক্রমাগত লোকসান দিয়ে আসছে। পাওনাদারদের বার বার লিখিত অনুরোধেও প্রতিষ্ঠানটি কোনো অর্থ পরিশোধ করতে পারছে না।",
      "tag": "DCC 25",
      "sub_questions": [
        {
          "label": "ক",
          "question": "কোম্পানির কৃত্রিম ব্যক্তিসত্তা কাকে বলে?",
          "explanation": "যে সত্তা বা অস্তিত্বের মাধ্যমে কোম্পানি ব্যক্তি না হয়েও ব্যক্তির মতো আইনগত মর্যাদা ও অধিকার লাভ করে এবং স্বাধীনভাবে নিজ নামে পরিচিত ও পরিচালিত হয়, তাকে কোম্পানির কৃত্রিম ব্যক্তিসত্তা বলে।"
        },
        {
          "label": "খ",
          "question": "স্মারকলিপিকে কোম্পানির মূল দলিল বলা হয় কেন?",
          "explanation": "যে দলিলে কোম্পানির মূল বিষয়গুলো সংক্ষেপে লিপিবদ্ধ থাকে, তাকে স্মারকলিপি বলে। এতে কোম্পানির নাম, ঠিকানা, উদ্দেশ্য, মূলধন, দায় ও সম্মতির বিষয় দেওয়া থাকে। এছাড়া এটি কোম্পানির কাজের ক্ষেত্র ও ক্ষমতার সীমা নির্দেশ করে। এতে অন্তর্ভুক্ত নেই এমন কোনো কাজ কোম্পানি করলে, তা. ক্ষমতার বাইরের কাজ হিসেবে বিবেচনা করা হয়। তাই একে কোম্পানির মূল দলিল বলা হয়।"
        },
        {
          "label": "গ",
          "question": "আরমান রহমানরা কোন ধরনের কোম্পানি গঠন করেছেন? ব্যাখ্যা করো।",
          "explanation": "আরমান রহমানরা পাবলিক লিমিটেড কোম্পানি গঠন করেছেন। এ ধরনের কোম্পানির সর্বনিম্ন সদস্য সংখ্যা ৭ জন ও সর্বোচ্চ সদস্য সংখ্যা শেয়ারের সংখ্যা দ্বারা সীমাবদ্ধ। এটি জনগণের কাছে শেয়ার বিক্রি করতে পারে। এর শেয়ার অবাধে হস্তান্তরযোগ্য। উদ্দীপকের আরমান রহমান ও তার ৬ বন্ধু মিলে 'দিগন্ত পিএলসি' নামে একটি যৌথমূলধনী ব্যবসায় গঠন করে। এক্ষেত্রে এটির সদস্য সংখ্যা সাত জন। ভবিষ্যতে তারা চাইলে জনগণের কাছে শেয়ার ও-ঋণপত্র বিক্রি করতে পারবে। এছাড়া এর শেয়ার অবাধে হস্তান্তরযোগ্য। কোম্পানির নামের পাশে 'পিএলসি' লিখা আছে। এসব বৈশিষ্ট্য পাবলিক লিমিটেড কোম্পানির সাথে মিলে যায়। তাই বলা যায়, আরমান রহমানরা পাবলিক লিমিটেড কোম্পানি গঠন করেছেন।"
        },
        {
          "label": "ঘ",
          "question": "উদ্দীপকের কোম্পানির পরিণতি ব্যাখ্যা করো।",
          "explanation": "দেনা পরিশোধ করতে না পারায় 'দিগন্ত পিএলসি'-এর আদালতের আদেশে বাধ্যতামূলক অবসায়ন হবে। আদালতের নির্দেশনানুসারে কোম্পানির অবসায়ন বা বিলোপসাধনকে বাধ্যতামূলক অবসায়ন বলা হয়। কোম্পানি আইনের ২৪১ ধারা অনুযায়ী বাধ্যতামূলক অবসায়ন হয়ে থাকে। কোনো কোম্পানি দেনা পরিশোধে ব্যর্থ হলে, ব্যবসায় বিলম্বে শুরু হলে, সদস্য, সংখ্যা কমে গেলে প্রভৃতি কারণে এ ধরনের অবসায়ন হয়। উদ্দীপকের 'দিগন্ত পিএলসি' একটি পাবলিক লিমিটেড' কোম্পানি। প্রতিষ্ঠানটি শুরুতে ভালো চলছিল। কিন্তু, গত বছর থেকে প্রতিষ্ঠানটি ক্রমাগত লোকসানের সম্মুখীন হয়। ফলে পাওনাদাররা বার বার লিখিত অনুরোধ দিলেও, প্রতিষ্ঠানটি দেনা পরিশোধে ব্যর্থ হয়। এমতাবস্থায় ব্যবসায়টির অবসায়নের আশঙ্কা দেখা দেয়। এক্ষেত্রে কোম্পানিটির আদালতের মাধ্যমে বাধ্যতামূলক অবসায়ন ঘটবে। উদ্দীপকের 'দিগন্ত পিএলসি'-কেও পাওনাদাররা দেনা পরিশোধের জন্য লিখিত অনুরোধ করে। কিন্তু এটি দেনা পরিশোধে ব্যর্থ হয়েছে। এক্ষেত্রে আদালত ব্যবসায়টিকে আর কার্যক্রম চালাতে দিবে না। ফলে এটি বন্ধ হয়ে যাবে। এজন্য এমতাবস্থায় কোম্পানিটির অবসায়ন ছাড়া আর কোনো উপায় নেই। তাই বলা যায়, এমন পরিস্থিতিতে 'দিগন্ত পিএলসি'-এর আদালতের নির্দেশে বাধ্যতামূলক অবসায়ন ঘটবে।"
        }
      ]
    },
    {
      "number": "8",
      "uddipok": "সাহসী উদ্যোক্তা রাইয়্যান মাহমুদ নিজের ব্যবসায়িক মুনাফা থেকে KB কোম্পানির এক কোটি টাকার শেয়ার কেনেন। কোম্পানির পরিচালক নির্বাচনে তিনি প্রতিদ্বন্দ্বিতা করে বিজয়ী হন। তিনি প্রচুর লভ্যাংশ পাওয়া ছাড়াও পরিচালক হিসেবে সফলভাবে দায়িত্ব পালন করছেন। অপরদিকে, ঝুঁকি গ্রহণে অনিচ্ছুক জনাব আরহাম কাদির তার চাকরি শেষে প্রাপ্ত এককালীন অর্থ থেকে একই কোম্পানির এক কোটি টাকার শেয়ার কেনেন। তিনি উক্ত প্রতিষ্ঠান থেকে বছর শেষে নির্দিষ্ট পরিমাণ অর্থ পান।",
      "tag": "DCC 25",
      "sub_questions": [
        {
          "label": "ক",
          "question": "ঋণপত্র কী?",
          "explanation": "পাবলিক লিমিটেড কোম্পানি ঋণ নেওয়ার স্বীকৃতি হিসেবে যে দলিল ইস্যু করে, তাকে ঋণপত্র বলে।"
        },
        {
          "label": "খ",
          "question": "পাবলিক লিমিটেড কোম্পানির কোন বিষয়টি লিমিটেড়? ব্যাখ্যা করো।",
          "explanation": "পাবলিক লিমিটেড কোম্পানির শেয়ার মালিকদের দায় লিমিটেড। এ ধরনের ব্যবসায় প্রতিষ্ঠানে মালিকদের দায় শেয়ারমূল্য দ্বারা সীমাবদ্ধ। এতে কোনো শেয়ারহোল্ডারকেই তার নির্দিষ্ট মূলধনের বেশি দায় নিতে হয় না। তাই এ ধরনের ব্যবসায় সংগঠনে দায়ের সীমাবদ্ধতা প্রকাশের জন্য লিমিটেড শব্দটি ব্যবহার করা হয়।"
        },
        {
          "label": "গ",
          "question": "রাইয়‍্যান মাহমুদ কোন ধরনের শেয়ার ক্রয় করেছেন? ব্যাখ্যা করো।",
          "explanation": "উদ্দীপকে রাইয়‍্যান মাহমুদ সাধারণ শেয়ার ক্রয় করেছেন। এ ধরনের শেয়ার মালিকানা অগ্রাধিকার শেয়ার মালিকদের পর মূলধন ও লভ্যাংশ পান। মূলত সাধারণ শেয়ার মালিকরাই কোম্পানির মালিক। এরা ব্যবসায় সংক্রান্ত যেকোনো সিদ্ধান্তে ভোট দিতে পারেন। এছাড়াও তারা ব্যবসায় পরিচালনায় অংশগ্রহণ করতে পারেন। উদ্দীপকের রাইয়্যান মাহমুদ একজন উদ্যোক্তা। ব্যবসায়িক মুনাফা থেকে তিনি KB কোম্পানির এক কোটি টাকার শেয়ার কেনেন। এর মাধ্যমে তিনি প্রতিষ্ঠানটির আংশিক মালিকানা লাভ করেন। এছাড়া তিনি কোম্পানিটিতে পরিচালক পদে নির্বাচনের যোগ্যতা অর্জন করেন। আর নির্বাচনে অংশ নিয়ে তিনি কোম্পানিটিতে পরিচালক হিসেবে নির্বাচিত হন। ফলে তিনি এর যেকোনো সিদ্ধান্তে অংশগ্রহণ করতে পারেন। প্রতিষ্ঠানটি থেকে তিনি প্রচুর লভ্যাংশ অর্জন করেছেন। রাইয়‍্যান মাহমুদের 'ক্রয়কৃত শেয়ারের সাথে সাধারণ শেয়ারের বৈশিষ্ট্যের মিল রয়েছে। তাই বলা যায়, উদ্দীপকের রাইয়্যান মাহমুদ সাধারণ শেয়ার কিনেছেন।"
        },
        {
          "label": "ঘ",
          "question": "প্রতিষ্ঠানের প্রেক্ষিতে রাইয়্যান মাহমুদ ও জনাব আরহাম কাদিরের মধ্যে কাকে বেশি মর্যাদাপূর্ণ বলে তুমি মনে করো? যুক্তিসহ লেখো।",
          "explanation": "প্রতিষ্ঠানের প্রেক্ষিতে উদ্দীপকের রাইয়্যান মাহমুদ অধিক মর্যাদাবান বলে আমি মনে করি। সাধারণ শেয়ার মালিকগণ অধিকার, দায়িত্ব ও কর্তব্যের দিক থেকে বেশি সুবিধা ও মর্যাদান পান। তারা পরিচালক নির্বাচনে প্রার্থী হতে পারেন ও নির্বাচনে ভোট দিতে পারেন। এছাড়া তারা কোম্পানির বিভিন্ন সভায় অংশগ্রহণ করতে পারেন। উদ্দীপকের রাইয়্যান মাহমুদ KB কোম্পানির শেয়ার কেনেন। এর ফলে তিনি প্রতিষ্ঠানটির পরিচালনায় অংশ নিতে পারেন। অন্যদিকে, আরহাম কাদির একই কোম্পানির ১ কোটি টাকার শেয়ার কেনেন। তিনি উত্ত কোম্পানি থেকে নির্দিষ্ট পরিমাণে লভ্যাংশ পান। এক্ষেত্রে তিনি অগ্রাধিকার শেয়ার কিনেছেন। রাইয়্যান মাহমুদ সাধারণ শেয়ার কেনায় তার কোম্পানিতে ভোটাধিকার রয়েছে। এতে তিনি কোম্পানির পরিচালক নির্বাচনে ভোট দিতে পারবেন এবং পরিচালক পদের প্রার্থীও হতে পারবেন। আবার, তিনি এটিতে গুরুত্বপূর্ণ সিদ্ধান্ত নিতে মতামত দিতে পারবেন। এছাড়া তিনি কোম্পানির সব সভায় অংশগ্রহণ করতে পারবেন। এতে তার মর্যাদা বাড়বে। আরহাম কাদিরের মতো অগ্রাধিকার শেয়ার মালিকগণ এসব সুযোগ-সুবিধা পাবেন না। এক্ষেত্রে প্রতিষ্ঠান পরিচালনায় তার কোনো ভূমিকা থাকবে না। তাই বলা যায়, প্রতিষ্ঠানের প্রেক্ষিতে সাধারণ শেয়ার মালিক রাইয়‍্যান মাহমুদ অধিক মর্যাদাবান।"
        }
      ]
    },
    {
      "number": "9",
      "uddipok": "টাঙ্গাইলের পোড়াবাড়ি এলাকার ২৫০ জন তাঁতি নিজেদের স্বার্থ রক্ষায় একটি সমিতি গঠন করেন। এই সমিতির মাধ্যমে সদস্যরা ন্যায্যমূল্যে সুতা ক্রয় ও তৈরিকৃত তাঁতের শাড়ি বিক্রয়ের সুযোগ পাচ্ছেন। সমিতির কার্যক্রমে প্রভাব বিস্তারের উদ্দেশ্যে আফজাল মিয়া নামে এক সদস্য সমিতির ৫০০ শেয়ারের মধ্যে ২০০ টি শেয়ার একাই কিনতে চাচ্ছেন।",
      "tag": "DCC 25",
      "sub_questions": [
        {
          "label": "ক",
          "question": "সমবায় সমিতি কাকে বলে?",
          "explanation": "পারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে মিলিত হয়ে যে সংগঠন গড়ে তোলে, তাকে সমবায় সমিতি বলে।"
        },
        {
          "label": "খ",
          "question": "সমবায়ের উন্নয়নে BARD এর ভূমিকা মূল্যায়ন করো।",
          "explanation": "BARD হলো Bangladesh Academy for Rural Development বা বাংলাদেশ পল্লী উন্নয়ন একাডেমি।। এটি প্রশিক্ষণ ও ঋণ সুবিধা প্রদানের মাধ্যমে সমবায় সমিতি গঠন ও উন্নয়নে ভূমিকা পালন করছে। এটি পল্লিঅঞ্চলে কর্মসংস্থান সৃষ্টির লক্ষ্যে সমবায় সমিতির সদস্যদের প্রশিক্ষণ, বিভিন্ন সভা অনুষ্ঠান ও ক্ষুদ্র ঋণ সরবরাহ করে থাকে।"
        },
        {
          "label": "গ",
          "question": "উদ্দীপকে সদস্যদের প্রকৃতির ভিত্তিতে কোন ধরনের সমিতি গঠন করা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে বর্ণিত প্রতিষ্ঠানটি উৎপাদক সমবায় সমিতি। কয়েকজন উৎপাদক মিলে এ সমবায় সমিতি গড়ে তোলে। নিজেদের আর্থিক কল্যাণের জন্য এ সমিতি গঠন করা হয়। উৎপাদকরা উৎপাদন করে বা প্রকৃতি থেকে আহরণ করা সম্পদ বিক্রি করে লাভবান হওয়ার জন্য এ সমিতি গঠন করে। উদ্দীপকের কুবের একজন গরিব মাঝি। সে এবং তার মতো অনেকে অন্যের ট্রলারে করে সাগরে মাছ ধরতে যায়। তাদের উপার্জিত অর্থ দিয়ে তাদের সংসার চালাতে হিমশিম খেতে হয়। এজন্য তারা একতা, সাম্য, সততা ও সহযোগিতার ভিত্তিতে একটি সংগঠন গড়ে তুলে। এ সংগঠনের মাধ্যমে তারা কোনো মধ্যস্থব্যবসায়ীর সাহায্য ছাড়াই বাজারে মাছ বিক্রি করতে পারে। এতে তারা মাছের ন্যায্যমূল্য পায়। এছাড়া সদস্যরা একত্রে কাজ করায় মাছ ধরার ক্ষেত্রেও সুবিধা পায়। এ সকল বৈশিষ্ট্য উৎপাদক সমবায় সমিতির সাথে মিলে যায়। সুতরাং, উদ্দীপকের সংগঠনটি সদস্যদের প্রকৃতি বিচারে উৎপাদক সমবায় সমিতি।"
        },
        {
          "label": "ঘ",
          "question": "আফজাল মিয়ার সিদ্ধান্ত কি বাস্তবায়ন করা সম্ভব? যুক্তিসহ লেখো।",
          "explanation": "আফজাল মিয়ার ২০০টি শেয়ার কেনার সিদ্ধান্ত বাস্তবায়ন সম্ভব নয়। সমবায় সমিতির শেয়ার ক্রয় ও হস্তান্তরের কিছু কঠোর নিয়মনীতি রয়েছে। যার ফলে কোনো সদস্য চাইলেই তার মনমতো শেয়ার কিনতে পারেন না। আইনানুযায়ী এর একজন সদস্য সর্বোচ্চ মোট শেয়ারের ২০% বা ১/৫ ভাগ শেয়ার কিনতে পারেন। উদ্দীপকের আফজাল মিয়া একটি তাঁতি সমবায় সমিতির সদস্য। সমিতিটির মোট শেয়ার সংখ্যা ৫০০। তিনি সমিতির কার্যক্রমে প্রভাব বিস্তার করতে চান। তাই তিনি ২০০টি শেয়ার একাই কিনতে চাচ্ছেন। আফজাল মিয়ার কিনতে চাওয়া শেয়ার মোট শেয়ারের (২০০/৫০০) x ১০০ বা, ৪০%। কিন্তু সমবায় আইনানুসারে তিনি শেয়ার কিনতে পারবেন সর্বোচ্চ ২০%। কিন্তু তিনি (৪০% ২০%) বা, ২০% শেয়ার -বেশি কিনতে চাচ্ছেন। সমবায় আইন অনুসারে এরকম সিদ্ধান্ত অবাস্তবায়নযোগ্য। তিনি সর্বোচ্চ (৫০০ × ২০%) = ১০০ শেয়ার কেনার ক্ষমতা রাখেন। তাই বলা যায়, আফজাল মিয়ার ২০০টি শেয়ার কেনার সিদ্ধান্ত বাস্তবায়ন সম্ভব নয়।"
        }
      ]
    },
    {
      "number": "10",
      "uddipok": "'কল্যাণী' সমবায় সমিতির সদস্য ১০১ জন। এর মোট শেয়ার ১১০ টি। প্রত্যেক সদস্য ১ টি করে শেয়ার কিনলেও শাহরিয়ার নামে এক সদস্য একাই কিনেছেন ১০টি শেয়ার। সমিতির বার্ষিক নির্বাচনে তিনি ১০ টি ভোট দিতে চাইলেও, তা আইনগত কারণে পারেননি। বছর শেষে সমিতির মুনাফা হয় ১৫০,০০০ টাকা।",
      "tag": "DCC 25",
      "sub_questions": [
        {
          "label": "ক",
          "question": "উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে।"
        },
        {
          "label": "খ",
          "question": "সমবায়ের মূলমন্ত্র কী? ব্যাখা করো।",
          "explanation": "সমবায়ের মূলমন্ত্র হলো 'একতাই বল'। সকলে মিলে একভাবে, একমনে ও একত্রে চলার দৃঢ় অভিব্যক্তিই হলো একতা। ঐক্যবদ্ধভাবে চলার ফলে একতা সৃষ্টি হয়। প্রত্যেক সমবায়ীকে বুঝতে হয়, ঐক্যই তাদের শক্তি। তাই এটি নষ্ট হয় এমন কোনো কাজ করা থেকে সদস্যরা বিরত থাকেন। এজন্য একতাকে সমবায়ের মূলমন্ত্র বলা হয়।"
        },
        {
          "label": "গ",
          "question": "কোন নীতির কারণে শাহরিয়ারের ইচ্ছা পূরণ হয়নি? ব্যাখ্যা করো।",
          "explanation": "সমবায়ের সমভোটাধিকার নীতির কারণে শাহরিয়ারের ১০টি ভোট দেওয়ার ইচ্ছা পূরণ হয়নি। সমবায় সমিতি হচ্ছে সাম্যের প্রতীক। এখানে সকলের অধিকার সমান। সমিতির ভোটের ক্ষেত্রেও এ অধিকার প্রয়োগ হয়। ফলে যে যতই শেয়ার কিনুক, প্রত্যেক সদস্য একটিমাত্র ভোটই দিতে পারবেন। উদ্দীপকের শাহরিয়ার 'কল্যাণী' সমবায় সমিতির একজন সদস্য। তিনি সমিতিটি থেকে ১০টি শেয়ার কিনেছেন। এজন্য তিনি সমিতির বার্ষিক নির্বাচনে ১০টি ভোট দিতে চান। সমভোটাধিকার নীতি অনুসারে তিনি একটিমাত্র ভোট দিতে পারবেন। কিন্তু তিনি একাধিক ভোট দিতে চাচ্ছেন। এটি উক্ত নীতির পরিপন্থি। তার ইচ্ছা বাস্তবায়ন হলে সমিতির সাম্য নষ্ট হবে। সুতরাং, সমবায়ের সমভোটাধিকার নীতির কারণে শাহরিয়ার ১০টি ভোট দিতে পারেননি।"
        },
        {
          "label": "ঘ",
          "question": "শাহরিয়ার সর্বোচ্চ কত টাকা মুনাফা পেতে পারেন? সমিতির বৈশিষ্ট্যের আলোকে নির্ণয় করো।",
          "explanation": "শাহরিয়ার সর্বোচ্চ ১১,১৮২ টাকা মুনাফা পেতে পারেন। ২০০১ সালের সমবায় আইন অনুযায়ী সমবায় সমিতির মুনাফার ন্যূনতম ১৫% সংরক্ষিত তহবিলে জমা রাখতে হয়। এছাড়া মোট মুনাফার ৩% সমবায় উন্নয়ন তহবিলে জমা রাখতে হয়। এক্ষেত্রে অবশিষ্ট মুনাফা শেয়ার হারে সমিতির সদস্যদের মধ্যে বণ্টন করা যায়। উদ্দীপকের 'কল্যাণী' সমবায় সমিতির সদস্য সংখ্যা ১০১ জন। এর মোট শেয়ার সংখ্যা ১১০টি। এক্ষেত্রে শাহরিয়ার একাই ১০টি শেয়ার কিনেছেন। অন্যান্য সদস্যরা প্রত্যেকে ১টি করে শেয়ার কিনেছেন। বছর শেষে সমিতিটির মুনাফা হয় ১,৫০,০০০ টাকা। উদ্দীপকের সমবায় সমিতিটির বিভিন্ন তহবিলে ন্যূনতম বরাদ্দ রাখলে, বণ্টনযোগ্য মুনাফা হবে মোট মুনাফার (১০০% - ১৫% - ৩%) বা ৮২%। এক্ষেত্রে বণ্টনযোগ্য মুনাফা (১,৫০,০০০ × ৮২%) বা ১,২৩,০০০ টাকা। শেয়ার হারে বণ্টন করলে শাহরিয়ার পাবেন মোট মুনাফার ১০/১১০ অংশ। সুতরাং, শাহরিয়ার সর্বোচ্চ মুনাফা পাবেন (১,২৩,০০০ × ১০/১১০) বা ১১,১৮২ টাকা (প্রায়)।"
        }
      ]
    },
    {
      "number": "11",
      "uddipok": "KY লি. একটি বৃহদায়তন প্রতিষ্ঠান। এটি এলাকার শিক্ষার উন্নয়নে দুটি প্রাথমিক বিদ্যালয় ও একটি উচ্চ বিদ্যালয় পরিচালনা করছে। জেলার মেধাবী শিক্ষার্থীদের প্রতি বছর শিক্ষাবৃত্তি দিয়ে আসছে। দরিদ্র এলাকাবাসীর কল্যাণে একটি দাতব্য চিকিৎসা কেন্দ্রও পরিচালনা করে আসছে। এসব কারণে প্রতিষ্ঠানটির সুনাম দিন দিন বৃদ্ধি পাচ্ছে। তবে প্রতিষ্ঠানটির অর্থবিষয়ক পরিচালক এসব ক্ষেত্রে অর্থ ব্যয়কে একটি বড় ধরনের অপচয় বলে মন্তব্য করেন।",
      "tag": "DCC 25",
      "sub_questions": [
        {
          "label": "ক",
          "question": "পরিবেশ দূষণ কী?",
          "explanation": "প্রকৃতির বিভিন্ন উপাদানের সাথে জীবনের যে স্বাভাবিক ভারসাম্য বিদ্যমান কোনো কারণে তা নষ্ট হলে বা তাতে কোনো নেতিবাচক প্রভাব পড়লে, তাকেই পরিবেশ দূষণ বলে।"
        },
        {
          "label": "খ",
          "question": "ব্যবসায়ের নৈতিকতা বলতে কী বোঝায়?",
          "explanation": "ব্যবসায়ের ক্ষেত্রে উচিত-অনুচিত মেনে চলা বা ভালোকে নেওয়া ও মন্দকে এড়িয়ে চলাই হলো ব্যবসায় নৈতিকতা। আইন মেনে ব্যবসায় চালানো আবশ্যক। আবার, নীতি বা আদর্শ মেনে (করণীয় ও বর্জনীয়) ব্যবসায় পরিচালনা করাও অপরিহার্য। সঠিক মাপে পণ্য দেওয়া, ন্যায্যমূল্যে পণ্য বিক্রি করা, ক্রেতাদের সাথে উত্তম আচরণ প্রভৃতি ব্যবসায় নৈতিকতার আওতায় পড়ে।"
        },
        {
          "label": "গ",
          "question": "KY লি. সমাজের কোন পক্ষের প্রতি দায়িত্ব পালন করছে? ব্যাখ্যা করো।",
          "explanation": "KY লি. স্থানীয় সম্প্রদায়ের প্রতি দায়িত্ব পালন করছে। সমাজ থেকে নানানরকম সুযোগ-সুবিধা নিয়েই ব্যবসায় পরিচালনা করা হয়। এজন্য স্থানীয় সম্প্রদায়ের প্রতি ব্যবসায়ের কিছু দায়িত্ব পালন করতে হয়। এক্ষেত্রে ব্যবসায় হাসপাতাল ও শিক্ষাপ্রতিষ্ঠান স্থাপন, শিক্ষাবৃত্তি প্রদান, রাস্তাঘাট উন্নয়ন প্রভৃতি উপায়ে এ পক্ষের প্রতি দায়িত্ব পালন করে। উদ্দীপকের KY লি. একটি বৃহদায়তন ব্যবসায় প্রতিষ্ঠান। এটি এলাকায় দুটি প্রাথমিক ও একটি উচ্চ বিদ্যালয় পরিচালনা করছে। জেলার মেধাবী শিক্ষার্থীদের প্রতি বছর এটি শিক্ষাবৃত্তি দিয়ে আসছে। ফলে স্থানীয় শিক্ষাব্যবস্থার ব্যাপক উন্নতি হচ্ছে। আবার প্রতিষ্ঠানটি দরিদ্র এলাকাবাসীর জন্য একটি চিকিৎসা কেন্দ্রও পরিচালনা করে। সেখানে স্থানীয় মানুষজন বিনামূল্যে চিকিৎসা সেবা পান। তাদের এসব কর্মকাণ্ডে স্থানীয় লোকজন উপকৃত হচ্ছে। এসব কাজ ব্যবসায়ের স্থানীয় সম্প্রদায়ের ওপর পালনীয় দায়িত্বকে ইঙ্গিত করে। তাই বলা যায়, KY লি. স্থানীয় সম্প্রদায়ের প্রতি দায়িত্ব পালন করছে।"
        },
        {
          "label": "ঘ",
          "question": "উদ্দীপকের পরিচালকের মন্তব্য কি তুমি যৌক্তিক বলে মনে করো? যুক্তিসহ লেখো।",
          "explanation": "উদ্দীপকের KY লি.-এর পরিচালকের মন্তব্যটি অযৌক্তিক বলে আমি মনে করি। ব্যবসায়ের সাফল্য অর্জন ও সমাজের কল্যাণে সামাজিক দায়বদ্ধতা পালন গুরুত্বপূর্ণ ভূমিকা রাখে। এ দায়িত্ব পালনের মাধ্যমে ব্যবসায়ের সুনাম বাড়ে। এছাড়া এটি সমাজের বিভিন্ন পক্ষের সহযোগিতা বাড়ায়, যা ব্যবসায়ে দীর্ঘমেয়াদি সফলতা বয়ে আনে। উদ্দীপকের KY লি. মুনাফা অর্জনের পাশাপাশি বিভিন্ন সামাজিক দায়িত্ব পালন করে আসছে। প্রতিষ্ঠানটি এলাকার শিক্ষা ও চিকিৎসা ব্যবস্থা উন্নয়নে গুরুত্বপূর্ণ ভূমিকা রেখেছে। ফলে ব্যবসায়টির সুনাম। তবে প্রতিষ্ঠানটির অর্থবিষয়ক পরিচালক মনে করেন, এসব ক্ষেত্রে অর্থ ব্যয় বড় ধরনের অপচয়। উদ্দীপকের KY লি.-এর সামাজিক কর্মকাণ্ডের ফলে এর সুনাম বেড়েছে। এ সুনাম প্রতিষ্ঠানের জন্য একটি বড় সম্পদ। মুনাফা বৃদ্ধি ও প্রতিষ্ঠানটির দীর্ঘমেয়াদি সাফল্যে এটি ভূমিকা রাখবে। আবার এরূপ কর্মকাণ্ডের প্রতিদান হিসেবে প্রতিষ্ঠানটি স্থানীয় মানুষের বিভিন্ন সহায়তা পাবে। এতে প্রতিষ্ঠানটির সাফল্যের পথ সুগম হবে। এভাবে এসব ক্ষেত্রে অর্থ ব্যয় সমাজ কল্যাণের পাশাপাশি ব্যবসায়ের কল্যাণ বয়ে আনবে। তাই ব্যবসায়টির পরিচালকের মন্তব্যটি অযৌক্তিক বলে আমি মনে করি।"
        }
      ]
    }
  ]
}