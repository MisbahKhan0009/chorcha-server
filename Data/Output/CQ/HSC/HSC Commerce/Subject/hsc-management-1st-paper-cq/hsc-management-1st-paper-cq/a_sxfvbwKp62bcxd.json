{
  "title": "আইডিয়াল কলেজ, মতিঝিল ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "কারিগরি প্রশিক্ষণ নিয়ে মি. রফিক ও মি. শফিক একটি কারখানার স্থাপন করলেন। কারখানায় কয়েকজন কর্মী নিয়োগ দিয়ে তাদের প্রশিক্ষিত করে তুললেন। যথাযথ নিয়ম মেনে তারা মালয়েশিয়া এবং সিঙ্গাপুর থেকে যন্ত্রাংশ ও অন্যান্য উপকরণ সংগ্রহ করেন। সেগুলো দিয়ে তারা \"pq-1\" নামক মোবাইল সেট প্রস্তুত করে বাজারে বিক্রি করেন। গুণগত মানসম্পন্ন, টেকসই ও এর দাম অপেক্ষাকৃত কম হওয়ায় বাজারে এর চাহিদা বৃদ্ধি পায়। বর্তমানে তারা যথাযথ প্রক্রিয়া অবলম্বন করে বিদেশে রপ্তানির কথা ভাবছেন।",
      "tag": "ISCM 25,ISCM 25",
      "sub_questions": [
        {
          "label": "ক",
          "question": "",
          "explanation": "গ্রাহকদের প্রয়োজন পূরণের সমর্থ্য এমন কোন কাজ, সুবিধা বা তৃপ্তিকে প্রত্যক্ষ সেবা বলে।"
        },
        {
          "label": "খ",
          "question": "",
          "explanation": "শিল্পে উৎপাদিত পণ্য প্রকৃত ভোগকারী বা ব্যবহারকারীদের নিকট প্রেরণের ক্ষেত্রে সম্পাদিত কার্যসমষ্টিকে বাণিজ্য বলে। বাণিজ্য হলো ব্যবসায়ের বন্টনকারী শাখা। ব্যবসায়ের ক্ষেত্রে শিল্পে উৎপাদিত পণ্য প্রকৃত ভোক্তা বা ব্যবহারকারী নিকট বন্টন করাই বাণিজ্যের কাজ। বাণিজ্য মূলত ব্যক্তিগত বা সত্বগত উপযোগ সৃষ্টি করে। বাণিজ্যের প্রধান অঙ্গ হলো ক্রয় বিক্রয়। এর মাধ্যমে পণ্যের মালিকানা হস্তান্তরিত হয় বিধায় বাণিজ্যকে ব্যবসার কেন্দ্রীভূত কাজ বলা হয়।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি উৎপাদনশিল্পের অন্তর্গত সংযোজন শিল্প। যে শিল্প পৃথক পৃথক অনেকগুলো উৎপাদিত অংশকে একত্রিত করে একটি পূর্ণাঙ্গ ব্যবহারযোগ্য নতুন পণ্যদ্রব্য তৈরি করা হয় তাকে সংযোজন শিল্প বলে। যেমন: মোটরগাড়ি, রেডিও, টেলিভিশন, জাহাজ, বিমান, কম্পিউটার, রেল ইঞ্জিন ইত্যাদ। উদ্দীপকে কারিগরি প্রশিক্ষণ নিয়ে মি. রফিক ও মি. শফিক একটি কারখানার স্থাপন করলেন। কারখানায় কয়েকজন কর্মী নিয়োগ দিয়ে তাদের প্রশিক্ষিত করে তুললেন। যথাযথ নিয়ম মেনে তারা মালয়েশিয়া এবং সিঙ্গাপুর থেকে যন্ত্রাংশ ও অন্যান্য উপকরণ সংগ্রহ করেন। সেগুলো দিয়ে তারা \"pq-1\" নামক মোবাইল সেট প্রস্তুত করে বাজারে বিক্রয় করেন। মোবাইল সেট প্রস্তুত সংযোজন শিল্পের সাথে সামঞ্জস্যপূর্ণ। তাই বলা যায়, উদ্দীপকের প্রতিষ্ঠানটি উৎপাদনশিল্পের অন্তর্গত সংযোজন শিল্প।"
        },
        {
          "label": "ঘ",
          "question": "",
          "explanation": "দেশের অর্থনৈতিক উন্নয়নে উদ্দীপকের ব্যবসায়ীটি খুব গুরুত্বপূর্ণ। মুনাফা অর্জনের উদ্দেশ্যে উৎপাদন ও বন্টন সহ সকল বৈধ অর্থনৈতিক কর্মকাণ্ডকে ব্যবসায় বলে। ব্যবসার মূল উদ্দেশ্য হচ্ছে মুনাফা উপার্জন করা। মুনাফা অর্জনের উদ্দেশ্য নেই এমন কোন কাজকে ব্যবসায় করা যায় না। এছাড়া ব্যবসায় একজন মানুষকে স্বাবলম্বী করে তোলে। উদ্দীপকের কারিগরি প্রশিক্ষণ নিয়ে মি. রফিক ও মি. শফিক একটি কারখানার স্থাপন করলেন। কারখানায় কয়েকজন কর্মী নিয়োগ দিয়ে তাদের প্রশিক্ষিত করে তুললেন। যথাযথ নিয়ম মেনে তারা মালয়েশিয়া এবং সিঙ্গাপুর থেকে যন্ত্রাংশ ও অন্যান্য উপকরণ সংগ্রহ করেন। সেগুলো দিয়ে তারা \"pq-1\" নামক মোবাইল সেট প্রস্তুত করে বাজারে বিক্রি করেন। গুণগত মানসম্পন্ন, টেকসই ও এর দাম অপেক্ষাকৃত কম হওয়ায় বাজারে এর চাহিদা বৃদ্ধি পায়। বর্তমানে তারা যথাযথ প্রক্রিয়া অবলম্বন করে বিদেশে রপ্তানির কথা ভাবছেন। ব্যবসায় তথা শিল্প বাণিজ্যের অগ্রগতির ফলে দেশের অর্থনৈতিক অবস্থার উন্নয়নের পাশাপাশি কর্মসংস্থানেরও ব্যাপক সুযোগ ঘটে। এতে ব্যবসায়ী তার ব্যবসায়ের মাধ্যমে নিজের কর্মসংস্থান সৃষ্টির পাশাপাশি শিক্ষিত, অশিক্ষিত, দক্ষ ও অদক্ষ, বেকার যুবক যুবতীর কর্মসংস্থানের সুযোগ সৃষ্টি করতে পারে। উদ্দীপকের প্রতিষ্ঠানটি তাদের পণ্যের বর্ধিত চাহিদা পূরণের বিভিন্ন লোকের কর্মসংস্থানের সুযোগ সৃষ্টি করেছে এবং বিদেশে রপ্তানির মাধ্যমে বৈদেশিক মুদ্রা অর্জন করতে পারবে।তাই আমি মনে করি, দেশের অর্থনৈতিক উন্নয়নে উদ্দীপকের ব্যবসায়টি খুবই গুরুত্বপূর্ণ।"
        }
      ]
    },
    {
      "number": "2",
      "uddipok": "দোলন অর্থনীতি বিষয়ে পড়ুয়া বিশ্ববিদ্যালয়ের একজন মেধাবী ছাত্র। দোলনের ইচ্ছা ছিল লেখাপড়া শেষ করে পিতার ন্যায় আসবাবপত্রের ব্যবসায় করবেন। বন্ধু আতিকের নিকট থেকে কিছু অর্থ ধার নিয়ে নিজ দায়িত্বে তিনি গঞ্জে আসবাবপত্রের দোকান দেন। পরবর্তীতে আতিক তার অর্থ ফেরত চায়। তাই তিনি সমঝোতার ভিত্তিতে মুনাফা প্রদানের শর্তে আতিকের নিকট থেকে টাকা গ্রহণ করেন। আতিক ব্যবসায় পরিচালনার কিছু সময় দেওয়ায় তাদের ব্যবসায়টি এখন ভালো চলছে।",
      "tag": "ISCM 25,ISCM 25",
      "sub_questions": [
        {
          "label": "ক",
          "question": "CSR কী?",
          "explanation": "CSR (Corporate Social Responsibility) বা ব্যবসায়ের সামাজিক দায়বদ্ধতা হলো এক ধরনের ব্যবসায়িক শিষ্টাচার বা নীতি।"
        },
        {
          "label": "খ",
          "question": "\"মধ্যস্থব্যবসায়ী ব্যবসায় সম্প্রসারণে সহায়ক\"- ব্যাখ্যা করো।",
          "explanation": "যেসব ব্যক্তি বা প্রতিষ্ঠান উৎপাদনকারীর কাছ থেকে পণ্য সংগ্রহ করে চূড়ান্ত ভোক্তা বা ব্যবহারীর কাছে পৌঁছে দেয়, তাকে মধ্যস্থব্যবসায়ী বলে। এরা পণ্য উৎপাদন করে না কিন্তু পণ্য বণ্টনসংক্রান্ত বিভিন্ন ধরনের ব্যবসায়িক কার্যক্রমে সম্পৃক্ত থাকে। পণ্যের প্রচার ও বিজ্ঞাপন দেওয়ার মাধ্যমে এরা নতুন নতুন বাজার সৃষ্টি করে। এছাড়া উৎপাদনকারীর প্রতিনিধি হিসেবে ভোক্তার কাছে পণ্য পৌঁছানোর দায়িত্ব পালন করে। এভাবে মধ্যস্থব্যবসায়ী ব্যবসায় সম্প্রসারণে সহায়তা করে।"
        },
        {
          "label": "গ",
          "question": "দোলন প্রথমে যে ব্যবসায় করতো মালিকানার ভিত্তিতে তা কোন ধরনের? ব্যাখ্যা করো।",
          "explanation": "নিম্নের অনুরূপঃ দোলন প্রথমে একমালিকানা ব্যবসায় করতো। এ ধরনের ব্যবসায় একক ব্যক্তির মালিকানায় গঠিত ও পরিচালিত হয়। মালিক একাই এ ব্যবসায়ে মূলধন বিনিয়োগ করেন। ব্যবসায়ের সকল মুনাফা ও ঝুঁকি তিনিই নিয়ে থাকেন। তবে ব্যবসায় পরিচালনায় সহযোগিতার জন্য তিনি কর্মচারী নিয়োগ করতে পারেন। - দোলন অর্থনীতি বিষয়ে পড়য়া বিশ্ববিদ্যালয়ের একজন মেধাবী ছাত্র। তার ইচ্ছা লেখাপড়া শেষ করে পিতার মতো আসবাবপত্রের ব্যবসায় করবেন। এ লক্ষ্যে বন্ধু আতিকের কাছ থেকে কিছু অর্থ নিয়ে তিনি নিজ দায়িত্বে আসবাবপত্রের দোকান দেন। তিনি এ ব্যবসায়ের সকল লাভ-লোকসান একাই বহন করেন। এছাড়া ব্যবসায়টি তিনি একাই পরিচালনা করেন। এসব বৈশিষ্ট্য একমালিকানা ব্যবসায়ের সাথে মিলে যায়। তাই বলা যায়, দোলন প্রথমে একমালিকানা ব্যবসায় করতেন।"
        },
        {
          "label": "ঘ",
          "question": "আতিকের ব্যবসায়টি বর্তমানে ভালো চলার মূল কারণটি বিশ্লেষণ করো।",
          "explanation": "নিম্নের অনুরূপঃ অংশীদারি ব্যবসায়ে রূপান্তরিত হওয়া আতিকের ব্যবসায়টি ভালো চলার মূল কারণ বলে আমি মনে করি। একমালিকানা ব্যবসায়ের সমস্যা দূর করার জন্য অংশীদারি ব্যবসায়ের উদ্ভব হয়। এতে একাধিক মালিক থাকায় প্রয়োজনীয় পুঁজির ব্যবস্থা করা যায়। এছাড়া একাধিক অংশীদার থাকায় ব্যবসায় পরিচালনা করা সহজ হয়। এতে একাধিক ব্যক্তির সংঘবদ্ধ জ্ঞান প্রয়োগ করা যায়। উদ্দীপকের দোলন তার বন্ধু আতিকের কাছ থেকে কিছু অর্থ ধার নিয়ে নিজ দায়িত্বে গঞ্জে একটি আসবাবপত্রের দোকান দেন। পরবর্তীতে আতিক অর্থ ফেরত চায়। কিন্তু দোলন মুনাফা প্রদানের চুক্তিতে আতিকের কাছ থেকে টাকা গ্রহণ করেন। এছাড়া আতিক ব্যবসায় পরিচালনায় সময় দেওয়ায় তাদের ব্যবসায়টি ভালো চলছে। আতিকের সাথে চুক্তির ফলে ব্যবসায়টি অংশীদারি ব‍্যবসায়ে রূপান্তরিত হয়েছে। দোলনের প্রথম পর্যায়ের ব্যবসায়টি ছিল একমালিকানা ব্যবসায়। ফলে তার ব্যবসায়ের পুঁজিও স্বল্প ছিল। পরবর্তীতে তিনি মুনাফা প্রদানের শর্তে চুক্তির ভিত্তিতে বন্ধু আতিকের কাছ থেকে অর্থ নেন। এতে ব্যবসায়টি অংশীদারি ব্যবসায়ে পরিণত হয়। অংশীদারি ব্যবসায় হওয়ায় ব্যবসায়ে মূলধনের পরিমাণ বাড়ে। আবার তাদের ব্যবসায়ের সম্প্রসারণও সহজ হয়। তাছাড়া দুজনের সংঘবদ্ধ জ্ঞান তারা ব্যবসায়ে প্রয়োগ করতে পারছেন। এর ফলে তারা ব্যবসায়ে সফলতা অর্জন করতে পারছেন। তাই বলা যায়, অংশীদারি ব্যবসায়ে রূপান্তরিত হওয়ায় আতিকের ব্যবসায়টি বর্তমানে ভালো চলছে।"
        }
      ]
    },
    {
      "number": "3",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "চুক্তিপত্র কী?",
          "explanation": "কোনো বিষয়ে দুই বা ততোধিক ব্যক্তির শর্তসমূহ দলিলে লিপিবদ্ধ করাকে চুক্তিপত্র বলে।"
        },
        {
          "label": "খ",
          "question": "অংশীদারি ব্যবসায়ের অসীম দায়ের পরোক্ষ সুবিধা বলতে কী বোঝায়? ব্যাখ্যা করো।",
          "explanation": "দায়ের মাত্রা বুঝে অংশীদারদের সতর্ক হয়ে ব্যবসায় পরিচালনা করার যে সুবিধা, তাকে অসীম দায়ের পরোক্ষ সুবিধা বলে। অংশীদারি ব্যবসায়ে বিনিয়োজিত মূলধনের বাইরেও দায় বহন করতে হয়। দায় অসীম হওয়ায় অংশীদাররা সতর্কতার সাথে ব্যবসায় পরিচালনা করেন। তারা যেকোনো সিদ্ধান্ত সতর্কতার সাথে নেন। এটিই ব্যবসায়ের অসীম দায়ের পরোক্ষ সুবিধা।"
        },
        {
          "label": "গ",
          "question": "ক, খ ও গ এর মূলধন ভিন্ন হলেও মুনাফা সমাহারে বণ্টিত হয়েছে কেন? ব্যাখ্যা করো।",
          "explanation": "মুনাফা বণ্টনের ব্যাপারে কিছু উল্লেখ না থাকায় উদ্দীপকের ক, খ ও গ এর মূলধন ভিন্ন হলেও মুনাফা সমহারে বণ্টিত হয়েছে। অংশীদারি ব্যবসায় চুক্তির ভিত্তিতে গঠিত হয়। এ চুক্তিতে মূলধন সরবরাহ, মুনাফা বণ্টন ও ব্যবসায় পরিচালনা সংক্রান্ত নিয়মাবলির উল্লেখ থাকে। তবে চুক্তিপত্রে মুনাফা বণ্টনের ব্যাপারে উল্লেখ না থাকলে সবাই সমান হারে মুনাফা পাবে। উদ্দীপকের ক, খ ও গ তিনজন অংশীদার। ব্যবসায়ে ক ৭,০০,০০০ টাকা এবং খ ৫,০০,০০০ টাকা মূলধন বিনিয়োগ করে। অন্যদিকে, গ কোনো মূলধন বিনিয়োগ করেনি। সে চুক্তি অনুযায়ী ব্যবসায়ে নিজস্ব শ্রম, মেধা ও দক্ষতা ব্যবহার করে। এছাড়া ব্যবসায় পরিচালনার জন্য গ কে মাসিক ১০,০০০ টাকা বেতন প্রদান করা হয়। ক, খ ও গ এর মূলধন ভিন্ন হওয়ার পরও প্রত্যেকে ৯০,০০০ টাকা মুনাফা পায়। সুতরাং, চুক্তিপত্রে মুনাফা বণ্টনের ব্যাপারে উল্লেখ না থাকায় তারা সবাই সমান মুনাফা পায়।"
        },
        {
          "label": "ঘ",
          "question": "যদি ২০২৩ সালে দুই লক্ষ টাকা লোকসান হয়, তবে অংশীদার 'গ' এর দায় নির্ণয় করো।",
          "explanation": "২০২৩ সালে দুই লক্ষ টাকা লোকসান হলে 'গ' কর্মী অংশীদার হলেও তার দায় ৬৬,৬৬৭ টাকা হবে। কর্মী অংশীদার, ব্যবসায়ে মূলধন বিনিয়োগ না করে চুক্তি অনুযায়ী নিজস্ব শ্রম ও দক্ষতাকে ব্যবহার করেন। এদের দায় অসীম। অবশ্য ব্যবসায় পরিচালনার জন্য এদেরকে নির্দিষ্ট হারে বেতন বা লাভের অংশ দেওয়া হয়। সাধারণত সুষ্ঠুভাবে ব্যবসায় পরিচালনার জন্য এরূপ অংশীদার নেওয়া হয়। উদ্দীপকের ক, খ ও গ তিনজন একটি অংশীদারি ব্যবসায়ের অংশীদার। ক ও খ ব্যবসায়ে মূলধন সরবরাহ করে। কিন্তু গ কোনো মূলধন সরবরাহ করে না। সে ব্যবসায়ে নিজের দক্ষতা ও শ্রম ব্যবহার করে। এজন্য মুনাফার পাশাপাশি মাসিক বেতনও পায়। বৈশিষ্ট্য অনুযায়ী গ একজন কর্মী অংশীদার। অংশীদারি ব্যবসায়ে কর্মী অংশীদারের দায় অসীম। এরা মূলধন সরবরাহ না করলেও দায় বহন করতে বাধ্য। উদ্দীপকের ব্যবসায়টির ২০২৩ সালে দুই লক্ষ টাকা লোকসান হলে প্রত্যেককে সমানভাবে দায় বহন করতে হবে। এক্ষেত্রে প্রত্যেকের দায়ের পরিমাণ (২,০০,০০০/৩) বা ৬৬,৬৬৭ টাকা (প্রায়)। তাই 'গ' কেও সমপরিমাণ দায় বহন করতে হবে। সুতরাং 'গ'-এর দায়ের পরিমাণ হবে ৬৬,৬৬৭ টাকা।"
        }
      ]
    },
    {
      "number": "4",
      "uddipok": "জামালপুর জেলার জনাব কায়সার বাঁশ, খেজুর ও তাল গাছের ওপর ভিত্তি করে \"পসরা” নামের একটি কুটির শিল্পপ্রতিষ্ঠান গড়ে তুলেছেন। তার প্রতিষ্ঠানের উৎপাদিত বিভিন্ন পণ্য যেমন- হাতপাখা, টুপি, শীতল পাটি, মাদুরসহ বিভিন্ন রকম খেলনাসামগ্রী ক্রেতাদের ভীষণভাবে আকৃষ্ট করে। ফলে তার উৎপাদিত পণ্যসামগ্রী দেশের সীমানা ছাড়িয়ে বিদেশেও প্রচুর পরিমাণে রপ্তানি হচ্ছে। সময়ের সাথে সাথে চাহিদা বাড়ায় তিনি কারখানাটি সম্প্রসারণের চেষ্টা চালিয়ে যাচ্ছেন। কিন্তু আর্থিক সংকটের কারণে তিনি কার্যকর ব্যবস্থা নিতে পারছেন না।",
      "tag": "ISCM 25",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "শব্দ দূষণের কুফল ব্যাখ্যা করো।",
          "explanation": "অপরিকল্পিত ও অবৈজ্ঞানিকভাবে শিল্পকারখানার স্থাপন, যানবাহনের উচ্চ শব্দ প্রভৃতি কারণে শব্দ দূষিত হয়। অতিমাত্রার শব্দ দূষণের ফলে সৃজনশীল চিন্তা ও শ্রবণশক্তি লোপ পায়। এছাড়া উচ্চ রক্তচাপ সৃষ্টি, হৃদযন্ত্রের কম্পন বেড়ে যাওয়া, মাথাব্যথা, বদহজম, গ্যাস্ট্রিক, আলসার ও ঘুমের ব্যাঘাত হয়।"
        },
        {
          "label": "গ",
          "question": "জনাব কায়সার কোন পরিবেশের ওপর ভিত্তি করে ব্যবসায় করেছেন? ব্যাখ্যা করো।",
          "explanation": "জনাব কায়সার প্রাকৃতিক পরিবেশের ওপর ভিত্তি করে ব্যবসায় করেছেন। জলবায়ু ভূ-প্রকৃতি, নদ-নদী, আয়তন প্রভৃতি প্রাকৃতিক পরিবেশের উপাদান। এসব উপাদানের ওপর ভিত্তি করে মানুষের জীবিকার পরিবর্তন হয়। অনুকূল প্রাকৃতিক পরিবেশের কারণে ব্যবসায়ের দ্রুত সফলতা আসে। উদ্দীপকে জনাব কায়সার একটি কুটির শিল্প স্থাপন করেন। তার শিল্পে হাতপাখা, টুপি, পাটি, শীতলপাটি প্রভৃতি উৎপাদন করা হয়। উৎপাদিত এসব পণ্যের কাঁচামাল হিসেবে তিনি বাঁশ, খেজুর ও তাল গাছ ব্যবহার করে থাকেন। এসব কাঁচামাল তার এলাকায় যথেষ্ট পরিমাণে আছে। ফলে তিনি খুব সহজেই তার শিল্পে উৎপাদিত পণ্যের কাঁচামাল সংগ্রহ করতে পারেন। আবার এসব কাঁচামাল প্রাকৃতিকভাবেই উৎপন্ন হয়। যা প্রাকৃতিক পরিবেশের উপাদানের অন্তর্ভুক্ত। তাই বলা যায়, জনাব কায়সার প্রাকৃতিক পরিবেশের ওপর ভিত্তি করে ব্যবসায় করেছেন।"
        },
        {
          "label": "ঘ",
          "question": "জনাব কায়সারের আর্থিক সমস্যার সমাধান কীভাবে হতে পারে? তোমার মতামতের সপক্ষে যুক্তি দাও।",
          "explanation": "আর্থিক প্রতিষ্ঠান থেকে ঋণ গ্রহণের মাধ্যমে জনাব কায়সারের আর্থিক সমস্যার সমাধান হতে পারে। অর্থ ও ঋণ ব্যবস্থা, ভোগ ও ব্যয়ের পরিমাণ, আর্থিক প্রতিষ্ঠান প্রভৃতি অর্থনৈতিক পরিবেশের উপাদান। এ পরিবেশের উপাদান অনুকূলে থাকলে ব্যবসায়ের ক্ষেত্রে প্রবৃদ্ধি লক্ষ করা যায়। অর্থনৈতিক পরিবেশ উন্নত হলে ব্যবসায় দ্রুত সম্প্রসারণ করা যায়। উদ্দীপকের জনাব কায়সার তার কুটির শিল্পটিতে প্রাকৃতিক পরিবেশের উপাদান বাঁশ, খেজুর ও তাল গাছ কাঁচামাল হিসেবে ব্যবহার করেন। তার তৈরি পণ্য- হাতপাখা, টুপি, শীতলপাটি, মাদুর প্রভৃতি ক্রেতাদের ভীষণভাবে আকৃষ্ট করে। ফলে চাহিদা বৃদ্ধি পাওয়া তিনি বিদেশেও পণ্য রপ্তানি শুরু করেন। তাই তিনি কারখানাটি সম্প্রসারণ করার চেষ্টা করছেন। কিন্তু আর্থিক সংকটের কারণে তিনি কার্যকর ব্যবস্থা নিতে পারছেন না। এক্ষেত্রে অনুকূল অর্থনৈতিক পরিবেশ তাকে পরিকল্পনামাফিক আগাতে সাহায্য করবে। আর্থিক সমস্যা সমাধানের জন্য তিনি আর্থিক প্রাতিষ্ঠান থেকে ঋণ নিতে পারেন। ঋণ পেলে তিনি তার ব্যবসায়ের সম্প্রসারণ করতে পারবেন। এতে তিনি চাহিদা অনুযায়ী আরও পণ্য উৎপাদন করতে পারবেন। এভাবে তার ব্যবসায় সম্প্রসারণের চেষ্টা সফল হবে। তাই বলা যায়, আর্থিক প্রতিষ্ঠান থেকে ঋণ গ্রহণের মাধ্যমে তিনি আর্থিক সমস্যার সমাধান করতে পারবেন।"
        }
      ]
    },
    {
      "number": "5",
      "uddipok": "রায়হান বিবিএ পড়ুয়া বিশ্ববিদ্যালয়ের একজন মেধাবী ছাত্র। একজন আত্মনির্ভরশীল ব্যক্তি হিসেবে নিজের লেখা পড়ার খরচ চালানোর জন্য লেখাপড়ার পাশাপাশি অল্প মূলধন নিয়ে বাড়ির পাশেই একটি ফটোকপির ব্যবসায় আরম্ভ করে। ফটোকপির পাশাপাশি ভোক্তা সাধারণকে ইন্টারনেটের মাধ্যমে বিভিন্ন পরীক্ষার ফরম পূরণ, রেজাল্ট প্রকাশ, মেইলের তথ্য আদান-প্রদান, টার্ম পেপার প্রস্তুত প্রভৃতি সেবা দিয়ে বেশ ভালোই মুনাফা অর্জন করে। তিনি নিজে ব্যবসায়ের সমস্ত বিষয় সামাল দিতে না পারায় বড় ভাইকে ফটোকপি অংশের দায়িত্ব দিয়েছেন। ফলে রায়হানের প্রতিষ্ঠিত ব্যবসায় সফলতার আলো দেখতে শুরু করে।",
      "tag": "ISCM 25",
      "sub_questions": [
        {
          "label": "ক",
          "question": "আমলাতান্ত্রিক জটিলতা কী?",
          "explanation": "সরকারি কর্মচারী কর্তৃক অবহেলা ও অতিরিক্ত সাংগঠনিক স্তরের কারণে কাজের গতি কমে যাওয়াকে আমলাতান্ত্রিক জটিলতা বলা হয়।"
        },
        {
          "label": "খ",
          "question": "চাহিদা ও সরবরাহ ব্যবস্থা কীভাবে উপযুক্ত ব্যবসায় বাছাই করতে সহায়তা করে? ব্যাখ্যা করো।",
          "explanation": "চাহিদা ও সরবরাহ ব্যবস্থা ব্যবসায়ের অর্থনৈতিক পরিবেশের গুরুত্বপূর্ণ উপাদান। কোনো অঞ্চলে পণ্য ও সেবা চাহিদার তুলনায় সরবরাহ থাকতে পারে। এক্ষেত্রে ঘাটতি পূরণের জন্য ঐ অঞ্চলে ব্যবসায় প্রতিষ্ঠান গড়ে তোলার পরিবেশ আছে বলে ধরা হয়। এভাবেই চাহিদা ও সরবরাহ ব্যবস্থার মাধ্যমে উপযুক্ত ব্যবসায় বাছাই করা সম্ভব হয়।"
        },
        {
          "label": "গ",
          "question": "মালিকানার ভিত্তিতে রায়হানের ব্যবসায়টি কোন ধরনের? ব্যাখ্যা করো।",
          "explanation": "নিম্নের অনুরূপঃ উদ্দীপকের জনাব আলতাফের ব্যবসায়টি মালিকানার ভিত্তিতে একমালিকানা ব্যবসায় সংগঠন। এ ব্যবসায় একক মালিকানায় গঠিত ও পরিচালিত হয়। যে কেউ স্বল্প পুঁজি নিয়ে সহজেই এ ব্যবসায় শুরু করতে পারেন। এ ব্যবসায়ের মুনাফা মালিক একাই ভোগ করেন। আবার ক্ষতি হলে তার দায়ও মালিককে বহন করতে হয়। উদ্দীপকের জনাব আলতাফ জেলা সদর হাসপাতালের উল্টো পাশে একটি রেস্টুরেন্ট চালু করেন। তিনি একাই ব্যবসায়টি পরিচালনা করেন। ব্যবসায়ের সব মূলধনও তিনি একাই বিনিয়োগ করেছেন। সুলভ মূল্যে মানসম্মত খাবার দেওয়ায় তার রেস্টুরেন্টটি অধিক জনপ্রিয়তা লাভ করে। ফলে ব্যবসায়ে মুনাফা অর্জিত হয়। যা তিনি একাই পাবেন। বর্তমানে তিনি ব্যবসায় সম্প্রসারণের কথা ভাবছেন। এসব বৈশিষ্ট্য একমালিকানা ব্যবসায় সংগঠনকে ইঙ্গিত করে। সুতরাং, জনাব আলতাফের ব্যবসায়টি একমালিকানা ব্যবসায় সংগঠন।"
        },
        {
          "label": "ঘ",
          "question": "রায়হান তার ব্যবসায় কেন সফল হয়েছে? তোমার উত্তরের সপক্ষে যুক্তি দাও।",
          "explanation": "নিম্নের অনুরূপঃ ব্যক্তিক নৈপুণ্যের কারণে হুমায়ুন তার ব্যবসায়ে সফল হয়েছে। একমালিকানা ব্যবসায় যে কেউ স্বল্প পুঁজি নিয়ে গঠন করতে পারে। নির্দিষ্ট কোনো ক্ষেত্রে পারদর্শী ব্যক্তি এ ব্যবসায় স্থাপন করে সহজেই সফলতা অর্জন করতে পারে। এ কারণে একমালিকানা ব্যবসায়ের জনপ্রিয়তা বেশি। উদ্দীপকের হুমায়ুন লেখাপড়ার পাশাপাশি একটি ফটোকপির দোকান দেয়। এতে সে একাই মূলধন বিনিয়োগ করে। ফটোকপির পাশাপাশি হুমায়ুন গ্রাহকদের ইন্টারনেট ব্যবহারের মাধ্যমে বিভিন্ন সেবা দেয়। সব কাজ সে একা করতে না পারায় বড় ভাইকে ফটোকপি অংশের দায়িত্ব দেয়। এতে ব্যবসায়ের কাজ পরিচালনা সহজ হয়। হুমায়ুন ইন্টারনেটের মাধ্যমে বিভিন্ন পরীক্ষার ফরম পূরণ, রেজাল্ট প্রকাশ, মেইলে তথ্য বিনিময়, টার্ম পেপার তৈরি প্রভৃতি কাজগুলো করে থাকে। এ কাজগুলো যে কেউ করতে পারে না। হুমায়ুনের দক্ষতা থাকায় সে কাজগুলো সঠিকভাবে করতে পারে। এক্ষেত্রে এসব সেবা দেওয়ায় তার ব্যক্তিগত নৈপুণ্য প্রকাশ পেয়েছে। তাই বলা যায়, ব্যক্তিক নৈপুণ্যের কারণেই হুমায়ুনের ব্যবসায়ে সফলতা এসেছে।"
        }
      ]
    },
    {
      "number": "6",
      "uddipok": "বকসীগঞ্জ গ্রামের সাধারণ কৃষকরা তাদের ফসলের ন্যায্যমূল্য পাওয়ার জন্য একটি সমিতি গঠন করেন। এ সমিতির শেয়ারের সংখ্যা ২০,০০০টি। গত বছর সমিতির লাভের পরিমাণ ছিল ১,৫০,০০০ টাকা। জনাব রফিক এ সমিতির একজন সাধারণ সম্পাদক। তার শেয়ারের সংখ্যা ১,০০০টি। বার্ষিক সাধারণ সভায় সর্বোচ্চ লভ্যাংশ ভাগ করার সিদ্ধান্ত হয়। জনাব রফিক সমিতি থেকে ৬,৩৭৫ টাকা মুনাফা নেন।",
      "tag": "ISCM 25",
      "sub_questions": [
        {
          "label": "ক",
          "question": "BARD-এর পূর্ণরূপ লেখো।",
          "explanation": "BARD-এর পূর্ণরূপ হলো- Bangladesh Academy for Rural Development."
        },
        {
          "label": "খ",
          "question": "সমবায়ের সদস্যদের অবাধে শেয়ার কেনার সুযোগ দেওয়া হয় না কেন? ব্যাখ্যা করো।",
          "explanation": "সমবায় আইন অনুযায়ী একজন সদস্য শেয়ার মূলধনের ২০% বা ১/৫ -এর বেশি শেয়ার কিনতে পারে না। বেশি আয়ের সদস্যরা বেশি শেয়ার কিনে সমিতি পরিচালনায় হস্তক্ষেপ করতে পারে। এতে অন্যদের স্বার্থ কিংবা অধিকার নষ্ট হতে পারে। তাই সদস্যদের অবাধে শেয়ার কেনার সুযোগ থাকে না।"
        },
        {
          "label": "গ",
          "question": "উদ্দেশ্যের ভিত্তিতে বকসীগঞ্জ গ্রামের কৃষকরা কোন ধরনের সমবায় সমিতি গঠন করেছেন? ব্যাখ্যা করো।",
          "explanation": "উদ্দেশ্যের ভিত্তিতে উদ্দীপকের বকসীগঞ্জ গ্রামের কৃষকরা বিক্রয় সমবায় সমিতি গঠন করেছেন। বিক্রির ক্ষেত্রে অধিক সুবিধা আদায়ের লক্ষ্যে একই এলাকার উৎপাদকরা বিক্রয় সমবায় সমিতি গড়ে তোলেন। এক্ষেত্রে এ সমিতির মাধ্যমে তারা মধ্যস্থব্যবসায়ী ছাড়াই পণ্য বিক্রি করতে পারে। এতে তারা বেশি পরিমাণে লাভ করতে পারে। উদ্দীপকে বকসীগঞ্জ গ্রামের সাধারণ কৃষকরা একটি সমবায় সমিতি গঠন করেন। উৎপাদিত ফসলের ন্যায্যমূল্য পাওয়ার জন্য তারা এ সমিতিটি গঠন করেন। তারা সরাসরি ভোক্তাদের কাছে তাদের পণ্য বিক্রি করতে পারেন। এতে তারা পণ্য বিক্রির ক্ষেত্রে মধ্যস্থব্যবসায়ীদের দৌরাত্ম্য থেকে মুক্তি পায়। এর মাধ্যমে তারা পণ্যের ন্যায্যমূল্যে পাচ্ছেন। এ কারণে তাদের বেশি মুনাফা অর্জন হয় এবং নিজেদের মধ্যকার প্রতিযোগিতা হ্রাস পায়। এসব বৈশিষ্ট্য বিক্রয় সমবায় সমিতির -সাথে সম্পর্কিত। সুতরাং, উদ্দেশ্যের ভিত্তিতে উদ্দীপকের বকসীগঞ্জ গ্রামের কৃষকরা বিক্রয় সমবায় সমিতি গঠন করেছেন।"
        },
        {
          "label": "ঘ",
          "question": "উদ্দীপক অনুসারে সমবায় সমিতিতে কোন নীতির অভাব দেখা দেয়? বিশ্লেষণ করো।",
          "explanation": "উদ্দীপকের সমবায় সমিতিতে 'মুনাফা বণ্টন ও সঞ্চিতি সংরক্ষণ' নীতির অভাব দেখা দেয়। সমবায় আইন অনুযায়ী সমবায় সমিতি গঠিত, পরিচালিত ও নিয়ন্ত্রিত হয়। সমবায় আইন অনুযায়ী সমিতির অর্জিত মুনাফার ১৫% সংরক্ষিত বা সঞ্চিতি তহবিলে ও ৩% উন্নয়ন তহবিলে বাধ্যতামূলকভাবে জমা রাখতে হয়। আর বাকি অংশ (৮২%) সমিতির সদস্যদের কেনা শেয়ার অনুযায়ী লভ্যাংশ আকারে বণ্টন করা যায়। উদ্দীপকের বকসীগঞ্জ গ্রামের কৃষকরা একটি বিক্রয় সমবায় সমিতি গঠন করেন। তাদের সমিতির শেয়ার সংখ্যা ২০,০০০ টি। গতবছর সমিতির লাভের পরিমাণ ছিলো ১,৫০,০০০ টাকা। সমিতির সাধারণ সম্পাদক জনাব রফিকের শেয়ার সংখ্যা ১,০০০টি। সমিতিটির বার্ষিক সাধারণ সভায় সর্বোচ্চ লভ্যাংশ বণ্টনের সিদ্ধান্ত নেয়। বণ্টনকৃত লভ্যাংশ থেকে জনাব রফিক ৬,৩৭৫ টাকা মুনাফা নেন। মুনাফা বণ্টন নীতি অনুযায়ী সমিটির অর্জিত ১,৫০,০০০ টাকা মুনাফা থেকে (১,৫০,০০০ × ১৫%) বা ২২,৫০০ টাকা সঞ্চিতি তহবিলে এবং (১,৫০,০০০ × ৩%) বা ৪,৫০০ টাকা উন্নয়ন তহবিলে রাখতে হবে। অর্থাৎ, মোট জমা রাখতে হবে (২২,৫০০ + ৪,৫০০) বা ২৭,০০০ টাকা। বাকি (১,৫০,০০০ - ২৭,০০০) মধ্যে বণ্টন করা যাবে। এক্ষেত্রে সমিতির প্রতিটি শেয়ারের বিপরীতে সদস্যরা লভ্যাংশ পাবে (১,২৩,০০০÷২০,০০০) বা ৬.১৫ টাকা। সুতরাং, নিয়মানুসারে জনাব রফিকের প্রাপ্ত লভ্যাংশের পরিমাণ (৬.১৫ × ১,০০০) বা ৬,১৫০ টাকা হওয়া উচিত ছিল। কিন্তু তিনি তার প্রাপ্য মুনাফা থেকে (৬,৩৫০-৬,১৫০) বা, ২২৫ টাকা বেশি নিয়েছেন। যার কারণে সমিতিটিতে মুনাফা বণ্টন ও সংরক্ষণ নীতি লঙ্ঘিত হয়েছে। সুতরাং বলা যায় যে, উদ্দীপক অনুসারে সমবায় সমিতিতে মুনাফা বণ্টন ও সংরক্ষণ নীতির অভাব দেখা দেয়।"
        }
      ]
    },
    {
      "number": "7",
      "uddipok": "আর.সি কোং লি. ব্যবসায় পরিচালনায় অতিরিক্ত মূলধনের প্রয়োজন হওয়ায় শেয়ার বিক্রয়ের মাধ্যমে মূলধন সংগ্রহের সিদ্ধান্ত গ্রহণ করে। এ লক্ষ্যে বিদ্যমান শেয়ারহোল্ডারদের মাঝে অগ্রাধিকার ভিত্তিতে আনুপাতিক হারে শেয়ার বিক্রির সিদ্ধান্ত গৃহীত হয়। করোনাকালে বিশ্ব মন্দার কারণে প্রতিষ্ঠানটি আর্থিক ক্ষতির সম্মুখীন হয় এবং দেনার পরিমাণ দাঁড়ায় ২০ কোটি টাকা। যা পরিশোধে কোম্পানিটি অক্ষম।",
      "tag": "ISCM 25,ISCM 25",
      "sub_questions": [
        {
          "label": "ক",
          "question": "কোম্পানির বিধিবদ্ধ দায়িত্ব কী?",
          "explanation": "কোম্পানির খাতাপত্র সংরক্ষণ, হিসাবপত্র তৈরি ও নিরীক্ষণ সভা আহ্বান প্রভৃতি হলো কোম্পানির বিধিবদ্ধ দায়িত্ব।"
        },
        {
          "label": "খ",
          "question": "\"কোম্পানির বিলোপসাধন একটি জটিল প্রক্রিয়া\" ব্যাখ্যা করো।",
          "explanation": "যে প্রক্রিয়ায় কোম্পানির আইনগত সত্তার অবসান হয় তাকে কোম্পানির বিলোপসাধন বলে। ১৯৯৪ সালের কোম্পানি আইন অনুযায়ী কোম্পানি সংগঠন গঠিত হয়। তাই শেয়ারহোল্ডাররা ইচ্ছা করলেই এর বিলোপসাধন করতে পারে না। এক্ষেত্রে আইনগত বাধ্যবাধকতা অনুসরণ করতে হয়। তাই কোম্পানি বিলোপসাধন একটি জটিল প্রক্রিয়া।"
        },
        {
          "label": "গ",
          "question": "উদ্দীপকে মূলধন সংগ্রহে কোম্পানিটি কোন ধরনের শেয়ার ইস্যুর সিদ্ধান্ত গ্রহণ করেছে? ব্যাখ্যা করো।",
          "explanation": "নিম্নের অনুরূপঃ উদ্দীপকে মূলধন সংগ্রহের কোম্পানিটি অধিকারযোগ্য শেয়ার ইস্যুর সিদ্ধান্ত নিয়েছে। যখন কোন কোম্পানি মূলধন সংগ্রহের উদ্দেশ্যে নতুন শেয়ার বিলির সিদ্ধান্ত গ্রহণের সময় সম্পূর্ণ অথবা আনুপাতিক হারে পুরাতন শেয়ারহোল্ডারদের  উদ্দেশ্যে ইস্যু করে তখন  ওই শেয়ারকে অধিকারযোগ্য শেয়ার বলে। এটা কোনো নতুন শেয়ার নয় সাধারণ শেয়ার। উদ্দীপকের আর সি কোং লিমিটেড কোম্পানির ব্যবসা পরিচালনায় অতিরিক্ত মূলধনের প্রয়োজন হওয়ায় শেয়ার বিক্রয়ের মাধ্যমে মূলধন সংগ্রহের সিদ্ধান্ত নেয়। এ লক্ষ্যে বিদ্যমান শেয়ারহোল্ডারদের মাঝে অগ্রাধিকারের ভিত্তিতে আনুপাতিক হারে শেয়ার বিলির সিদ্ধান্ত হয়।ইস্যুকৃত শেয়ারের বৈশিষ্ট্য অধিকারযোগ্য শেয়ারের সাথে সম্পূর্ণ মিলে যায়।তাই বলা যায়, উদ্দীপকে মূলধন সংগ্রহে কোম্পানিটি অধিকারযোগ্য শেয়ার ইস্যুর সিদ্ধান্ত নিয়েছে।"
        },
        {
          "label": "ঘ",
          "question": "অতিরিক্ত দেনা পরিশোধের ব্যর্থতার কোম্পানিটির কী ধরনের বিলোপসাধন হতে পারে? উদ্দীপকের আলোকে বিশ্লেষণ করো।",
          "explanation": "নিম্নের অনুরূপঃ অতিরিক্ত দেনা পরিশোধের ব্যর্থতায় কোম্পানিটির আদালত কর্তৃক বাধ্যতামূলক বিলোপসাধন হবে। শেয়ার মালিক,পাওনাদার বা কোম্পানি নিবন্ধকের আবেদনের প্রেক্ষিতে বা অন্য কোন যুক্তি সঙ্গত কারণে আদালত কোম্পানির বিলোপ সাধনের নির্দেশ দিলে তাকে আদালত কর্তৃক বাধ্যতামূলক বিলোপ সাধন বলে।কোম্পানি আইনের ২৪১ ধারায় এ নিয়ে বিস্তারিত বর্ণনা হয়েছে যার মধ্যে ঋণ পরিশোধে অক্ষমতা অন্যতম। উদ্দীপকে দেখা যায়, আর সি কোং কোম্পানি করোনাকালের মন্দাবস্থায় আর্থিক ক্ষতির সম্মুখীন হয় এবং দেনার পরিমাণ দাঁড়ায় ২০ কোটি টাকা যা পরিশোধে কোম্পানিটি অক্ষম। কোম্পানি আইনের ২৪২ ধারায় বলা হয়েছে যে যদি কোনো কোম্পানি পাঁচ হাজার টাকা বা এর বেশি পরিমাণ কোন ঋণ বিজ্ঞপ্তি দেয়ার পরও পরিশোধে অক্ষম হয় বা আদালত এরূপ মনে করে তখন কোম্পানিটির বিলোপ সাধন ঘটে। আদালত নির্দেশ দিলে কোনভাবেই কোম্পানির কার্যক্রম চালিয়ে নেওয়া যায় না। সুতরাং অতিরিক্ত দেনা পরিশোধের ব্যর্থতায় কোম্পানিটির আদালতের কর্তৃক বাধ্যতামূলক বিলপসাতন হবে।"
        }
      ]
    },
    {
      "number": "8",
      "uddipok": "জনাব শফিকুল তার ৫০ জন বন্ধু নিয়ে একটি কোম্পানি গড়ে তোলেন। তাদের মোট মূলধনের পরিমাণ ৩ কোটি টাকা। তারা মূলধনের পরিমাণ বৃদ্ধির জন্য জনাব সাইফুর রহমানকে কোম্পানিতে নিতে চান। কিন্তু এজন্য কোম্পানির মূল দলিল সংশোধনের প্রয়োজন দেখা দিয়েছে।",
      "tag": "ISCM 25,ISCM 25",
      "sub_questions": [
        {
          "label": "ক",
          "question": "খোলা ঋণপত্র কী?",
          "explanation": "ঋণের জন্য কোনো সম্পত্তি জামানত বা বন্ধক না রেখে যেসব ঋণপত্র বিলি করা হয়, তাকে খোলা ঋণপত্র বলে।"
        },
        {
          "label": "খ",
          "question": "কোন ধরনের পরিস্থিতিতে একটি কোম্পানি রাইট শেয়ার ইস্যু করে?",
          "explanation": "অতিরিক্ত মূলধন সংগ্রহের উদ্দেশ্যে রাইট শেয়ার ইস্যু করা হয়। কোম্পানি নতুন শেয়ার বাজারে ছাড়ার সময় পুরাতন শেয়ারমালিকদের অগ্রাধিকার দিয়ে রাইট শেয়ার ইস্যু করে থাকে। এতে পুরাতন শেয়ারহোল্ডারদের স্বার্থ রক্ষা হয়। আবার মূলধন সংগ্রহের কাজও হয়।"
        },
        {
          "label": "গ",
          "question": "জনাব শফিকুলের প্রতিষ্ঠানটি কোন ধরনের ব্যবসায় সংগঠন? ব্যাখ্যা করো।",
          "explanation": "নিম্নের অনুরূপঃ জনাব শরিফুলের প্রতিষ্ঠানটি কোম্পানি সংগঠন। কোম্পানি আইনের অধীনে গঠিত ও নিয়ন্ত্রিত কৃত্রিম ব্যক্তিসত্তার অধিকারী ব্যবসা প্রতিষ্ঠানকে কোম্পানি সংগঠন বলে। যেকোনো দেশেই কোম্পানি সংগঠন বৃহতায়তন প্রকৃতিতে গড়ে ওঠে। কৃত্রিম ব্যক্তি সত্যের অধিকারী বলে এরূপ ব্যবসা নিজ নামে অন্যের সাথে চুক্তি করতে, লেনদেন করতে ও প্রয়োজনে মামলা দায়ের করতে পারে। উদ্দীপকের জনাব শরিফুল তার ৫০ জন বন্ধু নিয়ে কোম্পানি গড়ে তোলেন।তাদের মোট মূলধন দুই কোটি টাকা। দেখা যাচ্ছে যে কোম্পানিটির সদস্য সংখ্যা অনেক এবং মূলধনের পরিমাণও বেশি।তাই বলা যায়,জনাব শরিফুলের প্রতিষ্ঠানটি কোম্পানি সংগঠন।"
        },
        {
          "label": "ঘ",
          "question": "উদ্দীপকে বর্ণিত কোম্পানির মূলধন বৃদ্ধির জন্য কোন দলিল সংশোধনের অপরিহার্যতা রয়েছে? বিশ্লেষণ করো।",
          "explanation": "নিম্নের অনুরূপঃ উদ্দীপকে বর্নিত কোম্পানির মূলধন বৃদ্ধির জন্য মূল দলিল সংশোধন অপরিহার্য। কোম্পানির মূল দলিল,সনদ বা সংবিধানকে স্মারকলিপি বলে।এতে কোম্পানির মূল বিষয়বলি সংক্ষিপ্ত আকারে লেখা থাকে।স্মারকলিপিতে অন্তর্ভুক্ত নেই এমন কাজ কোম্পানি করতে পারেনা।করলে তো ক্ষমতা বহির্ভূত কাজ হিসেবে গণ্য হবে যা আইনত অপরাধ।এর মাধ্যমে কোম্পানি বিলুপ্ত হয়ে যেতে পারে। উদ্দীপকে দেখা যায়,জনাব শরীফুল ও তার ৫০ জন বন্ধু মিলে একটি কোম্পানি গড়ে তুলেছেন।তাদের মোট মূলধন দুই কোটি টাকা। তারা মূলধনের পরিমাণ বৃদ্ধির জন্য জনাব সাইফুলকে কোম্পানিতে নিতে চান। কিন্তু এজন্য কোম্পানির মূল দলিল সংশোধনের প্রয়োজন দেখা দিয়েছে। স্মারকলিপির একটি ধারা হলো মূলধন ধারা। এতে কোম্পানি কি পরিমান অনুমোদিত মূলধন নিয়ে নিবন্ধিত হতে ইচ্ছুক তার উল্লেখ থাকে। স্মারকলিপির এই ধারা পরিবর্তন না করে অতিরিক্ত মূলধন কোম্পানি সংগ্রহ করতে পারেনা। উদ্দীপকের জনাব শরিফুল তার কোম্পানির মূলধন বৃদ্ধি করতে চাচ্ছেন যা তিনি করতে পারবেন। তবে নিবন্ধকের কাছে মূলধন ধারা পরিবর্তন করে তিনি জানান সাইফুলকে ব্যবসায়ে অন্তর্ভুক্ত করতে পারবেন। তাই বলা যায়, উদ্দীপকের কোম্পানিটির মূলধন বৃদ্ধির জন্য মূল দলিল সংশোধন অপরিহার্য।"
        }
      ]
    },
    {
      "number": "9",
      "uddipok": "শর্মা কেমিকেলস লি. টঙ্গীর তুরাগ নদীর তীরে একটি ডায়িং কারখানা স্থাপন করে। কারখানার অপরিশোধিত বর্জ্য সরাসরি নদীতে গিয়ে পড়ে। এতে নদীর পানি ও এলাকার বায়ু দূষিত হচ্ছে। পরিবেশবাদী ও এলাকার বায়ু দূষিত হচ্ছে। পরিবেশবাদী ও এলাকাবাসীর আন্দোলনের মুখে প্রতিষ্ঠানটি দূষণরোধে প্রয়োজনীয় পদক্ষেপ নেওয়ার পরিকল্পনা করেছে।",
      "tag": "ISCM 25,ISCM 25",
      "sub_questions": [
        {
          "label": "ক",
          "question": "প্রতিবন্ধ অংশীদার কী?",
          "explanation": "ব্যবসায়ের অংশীদাররা কোনো ব্যক্তিকে অংশীদার হিসেবে পরিচয় করিয়ে দিলে এবং উক্ত ব্যক্তি তা জেনেও নীরবতা অবলম্বন করলে তাকে প্রতিবন্ধ অংশীদার বলা হয়।"
        },
        {
          "label": "খ",
          "question": "\"সেবা অস্পর্শনীয়”- ব্যাখ্যা করো।",
          "explanation": "মুনাফা অর্জনের উদ্দেশ্যে গ্রাহকদের সরাসরি কোনো সেবা দেওয়াকে প্রত্যক্ষ সেবা বলে। সেবা ধরা, ছোঁয়া বা স্পর্শ করা যায় না। এর সুবিধা শুধু অনুভব করা যায়। যেমন: চিকিৎসক রোগীর রোগ নির্ণয় করে নির্দেশনা দেন। এ নির্দেশনা অনুযায়ী ওষুধ খেয়ে রোগী আরোগ্য লাভ করে। চিকিৎসকের দেওয়া এ সেবা স্পর্শ করা যায় না বলে সেবা অস্পর্শনীয় হিসেবে বিবেচিত হয়।"
        },
        {
          "label": "গ",
          "question": "শর্মা কেমিকেলস লি. সমাজের কোন পক্ষের প্রতি দায়িত্ব পালনে অবহেলা করছে? ব্যাখ্যা করো।",
          "explanation": "শর্মা কেমিক্যালস লি. তুরাগ নদীতে বর্জ্য ফেলে সমাজের স্থানীয় সম্প্রদায়ের প্রতি দায়িত্ব পালনে অবহেলা করেছে। সমাজ থেকে বিভিন্ন সুযোগ-সুবিধা নিয়ে ব্যবসায় প্রতিষ্ঠান গড়ে ওঠে। তাই সমাজের স্থানীয় জনগণের প্রতি ব্যবসায়ের দায়িত্ব রয়েছে। ন্যায্যমূল্যে পণ্য উৎপাদন ও সরবরাহ, চোরাকারবারি থেকে দূরে থাকা, পরিবেশ দূষণমুক্ত রাখা, জনগণকে পরিবেশ ও স্বাস্থ্য সম্পর্কে সচেতন করা প্রভৃতি স্থানীয় সম্প্রদায়ের প্রতি ব‍্যবসায়ের দায়িত্ব। উদ্দীপকে শর্মা কেমিক্যালস লি. তাদের ডায়িং কারখানার অপরিশোধিত বর্জ্য সরাসরি তুরাগ নদীতে ফেলে দেয়। ফলে নদীর পানি ও এলাকায় বায়ু দূষিত হচ্ছে। পরিবেশ দূষণের ফলে স্থানীয় লোকজনও চরম দুর্ভোগের শিকার হচ্ছে। তারা তাদের চাষাবাদ এবং দৈনন্দিন কাজে এ দূষিত পানি ব্যবহার করতে পারছে না। এছাড়া এর ফলে বিভিন্ন পানিবাহিত রোগের প্রাদুর্ভার বেড়ে যাওয়ার আশঙ্কা রয়েছে। শর্মা কেমিক্যালস লি. এসব কর্মকাণ্ড স্থানীয় সম্প্রদায়ের প্রতি দায়িত্ব পালনে অবহেলা নির্দেশ করে। তাই বলা যায়, শর্মা কেমিক্যালস লি. স্থানীয় সম্প্রদায়ের প্রতি দায়িত্ব পালনে অবহেলা করেছে।"
        },
        {
          "label": "ঘ",
          "question": "দূষণ রোধের জন্য শর্মা কেমিক্যালস লি. এর করণীয় ব্যাখ্যা করো।",
          "explanation": "দূষণ রোধের জন্য শর্মা কেমিক্যালস লি. করণীয় হিসেবে বর্জ্য শোধনাগার স্থাপনের পদক্ষেপ নিতে পারে বলে আমি মনে করি। শিল্প বর্জ্য, হাসপাতাল বর্জ্য, তরল ময়লা প্রভৃতি কারণে পরিবেশ দূষিত হয়। উক্ত দূষণ কমানোর জন্য সরকার কারখানাসমূহ বা প্রতিষ্ঠানসমূহে বর্জ্য পরিশোধন যন্ত্রপাতি ব্যবহারের নিয়ম-নীতি প্রণয়ন করেছে। শিল্পকারখানার ক্ষেত্রে এটি অনুসরণের বাধ্যবাধকতা রয়েছে। উদ্দীপকের শর্মা কেমিক্যালস তাদের ডায়িং কারখানার অপরিশোধিত বর্জ্য সরাসরি তুরাগ নদীতে ফেলে দেয়। ফলে নদীর পানি ও এলাকার বায়ু দূষিত হচ্ছে। তাছাড়া স্থানীয় জনজীবনেও চরম দুর্ভোগ নেমে এসেছে। পরিবেশবাদী ও এলাকাবাসীর আন্দোলনের মুখে প্রতিষ্ঠানটি দূষণ রোধের জন্য প্রয়োজনীয় পদক্ষেপ নেওয়ার পরিকল্পনা করেছে। শর্মা কেমিক্যালস লি. এর ডায়িং কারখানা ব্যাপকভাবে পরিবেশ দূষিত করছে। এক্ষেত্রে এ দূষণ রোধে প্রতিষ্ঠানটির বর্জ্য শোধাগার স্থাপনের ব্যবস্থা নিতে হবে। বর্জ্য শোধনের জন্য বর্তমানে অনেক উন্নত যন্ত্রপাতি রয়েছে। এ যন্ত্রের মাধ্যমে প্রতিষ্ঠানটির উৎপন্ন বর্জ্য সুষ্ঠুভাবে শোধন করা সম্ভব হবে। পরিশোধিত বর্জ্য পরিবেশে কম প্রভাব ফেলে। ফলে বর্জ্য শোধনাগার স্থাপনের মাধ্যমে দূষণের মাত্রা ধীরে ধীরে কমানো সম্ভব হবে। তাই বলা যায়, দূষণ রোধের জন্য শর্মা কেমিক্যালস লি. করণীয় হিসেবে বর্জ্য শোধনাগার স্থাপনের ব্যবস্থা নিতে পারে।"
        }
      ]
    },
    {
      "number": "10",
      "uddipok": "জনাব রবিউল ইসলাম একজন স্বনামধন্য ডাক্তার। তিনি সপ্তাহের বিশেষ একটি দিনে, নিজ এলাকায় গিয়ে বিনা ফি-তে রোগী দেখেন এবং ওষুধ সরবরাহ করেন। তিনি শহরেও নিজস্ব চেম্বারে রোগীদের সেবা প্রদান করেন। তিনি বর্তমানে তার উপার্জিত আয় দ্বারা নিজ গ্রামে একটি দাতব্য চিকিৎসালয় খোলার জন্য উদ্যোগ নিয়েছেন। এটি দারিদ্র্য গ্রামবাসীদের জন্য আশীর্বাদস্বরূপ ভূমিকা রাখবে এবং নতুন ধরনের ব্যবসায়ের প্রতিনিধি করবে।",
      "tag": "ISCM 25,ISCM 25",
      "sub_questions": [
        {
          "label": "ক",
          "question": "অন্ট্রাপো কী?",
          "explanation": "আমদানিকৃত পণ্য বন্দরে এনে অপরিবর্তিত অবস্থায় তৃতীয় কোনো দেশে রপ্তানি করাকে অন্ট্রাপো বলে।"
        },
        {
          "label": "খ",
          "question": "Business-এর সমীকরণটি ব্যাখ্যা করো।",
          "explanation": "Business বা ব্যবসায় হলো মুনাফা অর্জনের জন্য বৈধভাবে পরিচালিত সব অর্থনৈতিক কাজের (উৎপাদন, ক্রয়, বিক্রয়) সমষ্টি। Business এর সমীকরণটি হলো, Β = ΣΙ + ΣΤ + ΣΑΤ + ΣDS। অথবা, B = ΣΙ + ΣΤ + ΣΑΤ এখানে, B =Business (ব্যবসায়) ∑ = Summation (সমষ্টি) T = Trade (পণ্য বিনিময়) I=Industry (শিল্প) AT = Auxiliaries to Trade (পণ্য বিনিময় সহায়ক কাজ) এবং DS = Direct services (প্রত্যক্ষ সেবা)।"
        },
        {
          "label": "গ",
          "question": "জনাব রবিউল ইসলামের কাজটি ব্যবসায়ের কোন শাখার অর্ন্তগত? ব্যাখ্যা করো।",
          "explanation": "নিম্নের অনুরূপঃ রবিউল ইসলামের কাজটি ব্যবসায়ের প্রত্যক্ষ সেবার অন্তর্গত। মুনাফা অর্জনের উদ্দেশ্যে গ্রাহকদের প্রয়োজন পূরণের সমর্থ্য এমন কোন কাজ, সুবিধা বা তৃপ্তি প্রদান কে প্রত্যক্ষ সেবা বলা হয়। অর্থ উপার্জনের উদ্দেশ্যে স্বাধীন পেশায় নিয়োজিত ডাক্তার, উকিল ও প্রকৌশলী প্রভৃতি পেশাজীবী গণ প্রত্যক্ষভাবে সেবা কর্ম বিক্রয় করেন। এদের কাজকে সাধারণভাবে ব্যবসায়ের আওতাধীন মনে করা হলেও প্রকৃত অর্থে পেশা বা বৃত্তি হিসেবে গণ্য হয়। অর্থাৎ সেবা দানের মাধ্যমে মুনাফা অর্জন সম্ভব। উদ্দীপকে জনাব রবিউল ইসলাম একজন স্বনামধন্য ডক্টর। তিনি সপ্তাহের বিশেষ দিনে নিজে এলাকায় গিয়ে বিনা ফি-তে রোগী দেখেন এবং ওষুধ সরবরাহ করেন। তিনি শহরে নিজস্ব চেম্বারে রোগীদের সেবা প্রদান করেন। জনাব রবিউল ইসলামের কাজটি প্রত্যক্ষ সেবার সাথে সামঞ্জস্যপূর্ণ। তাই বলা যায়, রবিউল ইসলাম এর কাজটি প্রত্যক্ষ সেবার অন্তর্গত।"
        },
        {
          "label": "ঘ",
          "question": "\"গ্রামবাসীদের জন্য জনাব রবিউল ইসলামের গৃহীত ব্যবস্থা কোন ধরনের ব্যবসায়ের প্রতিনিধিত্ব করবে? মতামত দাও।",
          "explanation": "নিম্নের অনুরূপঃ গ্রামবাসীদের জন্য জনাব রবিউলের গৃহীত ব্যবস্থা সামাজিক ব্যবসায়িক প্রতিনিধিত্ব করবে। যে ব্যবসায় ব্যক্তি বা ব্যক্তিবর্গ মূলধন দেন কিন্তু তার পেছনে মুনাফা অর্জন বা লভ্যাংশ প্রাপ্তির কোন উদ্দেশ্য থাকে না, বরং সমাজের কল্যাণ ও দরিদ্র দূরীকরণের উদ্দেশ্য থাকে মুখ্য, তাকে সামাজিক ব্যবসায় বলে। প্রচলিত ব্যবসায় ধারণার বিপক্ষে সামাজিক ব্যবসার ধারণা সারা বিশ্বের একটা নতুন আলোড়ন সৃষ্টিতে সমর্থ হয়েছে। উদ্দীপকে জনাব রবিউল ইসলাম একজন স্বনামধন্য ডক্টর। তিনি সপ্তাহের বিশেষ দিনে নিজে এলাকায় গিয়ে বিনা ফি-তে রোগী দেখেন এবং ওষুধ সরবরাহ করেন। তিনি শহরে নিজস্ব চেম্বারে রোগীদের সেবা গ্রহণ করেন। বর্তমানে তার উপার্জিত আয় দ্বারা নিজের গ্রামে একটি দাতব্য চিকিৎসালয় খোলার জন্য উদ্যোগ নিয়েছেন।এটি দরিদ্র গ্রামবাসীদের জন্য আশীর্বাদ স্বরূপ ভূমিকা রাখবে এবং নতুন ধরনের ব্যবসায় প্রতিনিধিত্ব করবে। সামাজিক ব্যবসায় হলো এমন এক ধরনের ব্যবসায় যেখান থেকে বিনিয়োগকারীরা কোন মুনাফা গ্রহণ করে না, বরং ব্যবসায় অর্জিত মুনাফা ব্যবসায় সম্প্রসারণের বা দেশের উন্নয়নের কাজে লাগায়। উদ্দীপকে জনাব রবিউল ইসলাম তাই সমাজের মানুষের কথা চিন্তা করে দাতব্য চিকিৎসালয় স্থাপনের উদ্যোগ নেন। এরূপ চিকিৎসালয়ের মাধ্যমে মানুষ বিনা ফি\"তে চিকিৎসা সেবা পাবে। এমন ব্যবস্থা গ্রামবাসীদের জন্য আশীর্বাদস্বরূপ।"
        }
      ]
    },
    {
      "number": "11",
      "uddipok": "ফাহিম কলেজ পড়ুয়া ছাত্র। তার কলেজে যাওয়ার পথে কয়েকটি ইটের ভাটা আছে। একদিন সে দেখল কোনো ভাটায় চিমনি দিয়ে কালো ধোঁয়া ও কোনোটায় চিমনি দিয়ে সাদা ধোঁয়া বেরুচ্ছে। তার মনে প্রশ্ন জাগল যে, দু'ধরনের ধোঁয়া বেরুনোর কারণ কী? এতে আশপাশের গাছপালা, বাড়িঘর কালো ধোঁয়ায় দূষিত হচ্ছে। আবার সে বইয়ে পড়েছে কালো ধোঁয়া পরিবেশের জন্য ক্ষতিকারক। এ নিয়ে সে এখন বেশ চিন্তিত।",
      "tag": "ISCM 25,ISCM 25",
      "sub_questions": [
        {
          "label": "ক",
          "question": "ব্যবসায় নৈতিকতা কী?",
          "explanation": "ব্যবসায়ের ক্ষেত্রে সংশ্লিষ্ট সব পক্ষের সাথে একটি নির্দিষ্ট আদর্শ বজায় রেখে নৈতিক আচরণ করাকেই ব্যাবসায়িক নৈতিকতা (Business Ethics) বলা হয়।"
        },
        {
          "label": "খ",
          "question": "পরিবেশ দূষণ রোধ গুরুত্বপূর্ণ কেন?",
          "explanation": "প্রকৃতির বিভিন্ন উপাদানের সাথে জীবনের যে স্বাভাবিক ভারসাম্য বিদ্যমান কোনো কারণে তা ব্যাহত হলে বা প্রকৃতিতে তার কুপ্রভাব প্রতিফলিত হলে তাকেই পরিবেশ দূষণ বলে। মানুষের জীবন ও জীবিকার জন্য সুস্থ পরিবেশ অত্যন্ত গুরুত্বপূর্ণ। এই পরিবেশ সুরক্ষায় পরিবেশ দূষিত হয় এমন সকল কর্মকান্ড থেকে সংশ্লিষ্টদের বিরত রাখার প্রয়োজন পড়ে। পানি দূষণ রোধ করা না গেলে পানি মানুষের জন্য আর কল্যাণকর থাকে না। বায়ু, শব্দ, মাটি ইত্যাদি দূষণ মানুষের জীবনকে মারাত্মক হুমকির সম্মুখীন করে। তাই পরিবেশ দূষন রোধ মানবজীবনের স্বাভাবিকতা রক্ষায় গুরুত্বপূর্ণ।"
        },
        {
          "label": "গ",
          "question": "উদ্দীপকে ইটের ভাটার মালিকেরা কোন ধরনের আইন অমান্য করছে? ব্যাখ্যা করো।",
          "explanation": "উদ্দীপকের ইটের ভাটা মালিকেরা পরিবেশ আইন অমান্য করেছে। এ আইনের মাধ্যমে পরিবেশ সংরক্ষণ, উন্নয়ন, দূষণরোধ ও নিয়ন্ত্রণ কাজ করা হয়। পরিবেশ আইন ও ব্যবসায়ের মধ্যে প্রত্যক্ষ সম্পর্ক আছে। এ আইন মেনে ব্যবসায় গঠন, পরিচালনা ও নিয়ন্ত্রণ করতে হয়। এতে পরিবেশের সুরক্ষার পাশাপাশি ব্যবসায়ের স্থায়িত্বও বাড়ে। উদ্দীপকের ফাহিম কলেজ পড়ুয়া ছাত্র। তার কলেজে যাওয়ার পথে কয়েকটি ইটের ভাটা আছে। সে খেয়াল করে কয়েকটি ভাটায় চিমনি দিয়ে কালো ধোঁয়া বের হয়। এতে আশপাশের পরিবেশ দূষিত হচ্ছে। কিন্তু বায়ু দূষণ করে এ ধরনের ব্যবসায় স্থাপন করার কোনো নিয়ম নেই। কয়লার পরিবর্তে প্রাকৃতিক গ্যাস ও বিদ্যুৎ শক্তি ব্যবহার করলে এ ধরনের দূষণ হতো না। আবার, আধুনিক যন্ত্রপাতি ব্যবহার করেও বায়ু দূষণের মাত্রা কমানো যেত। পরিবেশ সুরক্ষার জন্য এ নিয়ম মানতে হয়। কিন্তু উদ্দীপকের ইটের ভাটা মালিকেরা এ নিয়মগুলো এড়িয়ে গেছেন। তাই বলা যায়, মালিকেরা পরিবেশ আইন মেনে চলেননি।"
        },
        {
          "label": "ঘ",
          "question": "উদ্দীপকের আলোকে দূষণরোধের ইটের ভাটাগুলো কোন ধরনের পদক্ষেপ নিতে পারে? মতামত দাও।",
          "explanation": "উদ্দীপকের আলোকে দূষণরোধের জন্য ইটের ভাটাগুলো বায়ু দূষণ রোধের উপায়গুলো মেনে চলতে পারে বলে আমি মনে করি। বিভিন্ন ক্ষতিকর রাসায়নিক গ্যাস, ধোঁয়া, ধুলা-বালি বায়ুতে মিশে বায়ুকে দূষিত করে। এ দূষণ প্রতিরোধের সবচেয়ে কার্যকর উপায় হলো দূষণের উৎসগুলো বন্ধ করা অথবা এর মাত্রা কমানো। এছাড়া, দূষণ নিয়ন্ত্রণের জন্য আইনের প্রয়োগও করতে হবে। উদ্দীপকের ফাহিম খেয়াল করলো তার কলেজ যাওয়ার পথে কিছু ইটের ভাটা আছে। কয়েকটি ভাটায় চিমনি দিয়ে কালো ধোঁয়া বের হয়। এতে আশপাশের পরিবেশ দূষিত হচ্ছে। তাই সে পরিবেশের ক্ষতি নিয়ে চিন্তিত। ইটের ভাটাগুলোকে এ দূষণ রোধ করার জন্য পদক্ষেপ নিতে হবে। এক্ষেত্রে দূষণ পুরোপুরি রোধ করা সম্ভব না হলে দূষণের মাত্রা কমাতে হবে। এজন্য মালিকেরা চিমনিতে কয়লার পরিবর্তে প্রাকৃতিক গ্যাস, বিদ্যুৎশক্তি প্রভৃতি ব্যবহার করতে পারে। ফলে দূষণের মাত্রা কমে যাবে। এছাড়া, ভাটাগুলোতে তাপবিদ্যুৎ কেন্দ্রের চিমনি ব্যবহার করতে পারে। পাশাপাশি সারা বছর গাছে পাতা থাকে এমন গাছ রাস্তার দুপাশে এবং কলকারখানার চারপাশে গাছ রোপণ করতে পারে। আর মালিকেরা এ ধরনের উদ্যোগ না নিলে আইন প্রয়োগ করতে হবে। প্রয়োজনে তাদের শাস্তির আওতায় আনতে হবে। এভাবে বায়ু দূষণ নিয়ন্ত্রণ করা যাবে।"
        }
      ]
    }
  ]
}