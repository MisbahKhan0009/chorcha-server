{
  "title": "যশোর বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "চট্টগ্রামের আলম ট্রেডার্স শীত মৌসুমের শুরুতে আমেরিকার 'রিকার্ড' ট্রেডাস- এর নিকট ৫০ লক্ষ টাকার শীতবস্ত্র ব্রুনোর জন্য ফরমায়েশ দেন। যাত্রাপথে দুর্যোগপূর্ণ আবহাওয়া ও জাহাজের যান্ত্রিক ত্রুটিজনিত কারণে ফরমায়েশকৃত পণ্য ২৩ দিন বিলম্বে চট্টগ্রাম বন্দরে পৌঁছে। শীত মৌসুম প্রায় শেষ হওয়ায় ফরমায়েশকৃত পণ্য কম দামে অন্য দেশে বিক্রি করে দেয়া হয়। ফলে প্রতিষ্ঠানটির ৫ লক্ষ টাকা লোকসান হয়।",
      "tag": "JB 17",
      "sub_questions": [
        {
          "label": "ক",
          "question": "আমদানি কী?",
          "explanation": "বিক্রির উদ্দেশ্যে বিদেশ থেকে পণ্য কিনে নিজ দেশে আনাকে আমদানি বলে ।"
        },
        {
          "label": "খ",
          "question": "প্রজনন শিল্প বলতে কী বোঝায়?",
          "explanation": "যে শিল্পের উৎপাদিত সামগ্রী পুনরায় উৎপাদনের কাজে ব্যবহার করা হয়, তাকে প্রজনন শিল্প বলে । এ শিল্পের মাধ্যমে গাছপালা ও প্রাণীর বংশ বাড়ানো হয়। যেমন- নার্সারি, পোলট্রি ফার্ম, ডেইরি ফার্ম, মৎস্য উৎপাদন, হ্যাচারি প্রভৃতি। এতে প্রকৃতি প্রদত্ত সম্পদ লালন-পালন করে সেগুলোর বংশ বাড়িয়ে বা স্বাভাবিক ফলনের মাধ্যমে সম্পদ তৈরি করা হয়।"
        },
        {
          "label": "গ",
          "question": "উদ্দীপকে বর্ণিত আলম ট্রেডার্সের ব্যবসায়টি কোন ধরনের বৈদেশিক বাণিজ্য? ব্যাখ্যা করো।",
          "explanation": "উদ্দীপকে বর্ণিত আলম ট্রেডার্স-এর ব্যবসায়টি বৈদেশিক বাণিজ্যের ‘পুনঃরপ্তানি'-এর অন্তর্ভুক্ত। এ ধরনের বাণিজ্যে বিদেশ থেকে পণ্যসামগ্রী আমদানি করে তা পুনরায় অন্য দেশে রপ্তানি করা হয়। উৎপাদনকারী দেশের সাথে আমদানিকারক দেশের সরাসরি ব্যবসায়িক সম্পর্ক না থাকলে পুনঃরপ্তানি বাণিজ্য গুরুত্বপূর্ণ হিসেবে বিবেচিত হয়। উদ্দীপকের আলম ট্রেডার্স শীত মৌসুমের শুরুতে আমেরিকার 'রিকার্ড” ট্রেডার্স-এর কাছে ৫০ লক্ষ টাকার শীতবস্ত্র কেনার জন্য ফরমায়েশ দেয়। ফরমায়েশকৃত পণ্য ২৩ দিন দেরিতে চট্টগ্রাম বন্দরে পৌঁছে । শীত মৌসুম প্রায় শেষ হওয়ায় ফরমায়েশকৃত ঐ পণ্য কম দামে অন্য দেশে বিক্রি করা হয়। এখানে আলম ট্রেডার্স প্রথমে আমেরিকা থেকে পণ্য আমদানি করে। এরপর ঐ পণ্য অন্য দেশে বিক্রি করে দেয়। এ ধরনের কাজের সাথে পুনঃরপ্তানি বাণিজ্যের মিল আছে। তাই বলা যায়, আলম ট্রেডার্স-এর বৈদেশিক বাণিজ্যটি হলো পুনঃরপ্তানি।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানের লোকসান কমানোর ক্ষেত্রে ব্যবসায় সহায়ক কোন কাজটি অবদান রাখত বলে তুমি মনে করো? যুক্তি দাও।",
          "explanation": "উদ্দীপকে বর্ণিত প্রতিষ্ঠানের লোকসান কমানোর ক্ষেত্রে ব্যবসায় সহায়ক গুদামজাতকরণ কাজটি অবদান রাখতে পারতো বলে আমি মনে করি। এটি উৎপাদন ও ভোগের মধ্যবর্তী সময়ে পণ্যকে নষ্ট হওয়া থেকে রক্ষা করে। ব্যবসায়ীরা এর মাধ্যমে পণ্য সংরক্ষণের ব্যবস্থা করে। এটি ব্যবসায়ের ক্ষেত্রে সময়গত বাধা দূর করে । উদ্দীপকের আলম ট্রেডার্স-এর ফরমায়েশকৃত পণ্য, দুর্যোগপূর্ণ আবহাওয়া ও জাহাজের যান্ত্রিক ত্রুটিজনিত কারণে ২৩ দিন দেরিতে চট্টগ্রাম বন্দরে পৌঁছে। শীত মৌসুম প্রায় শেষ হওয়ায় পণ্যগুলো কম দামে অন্য দেশে বিক্রি করায় প্রতিষ্ঠানটির ৫ লক্ষ টাকা লোকসান হয়।আলম ট্রেডার্স আমদানিকৃত পণ্য এ সময় কম দামে বিক্রি না করে গুদামজাত করে রাখতে পারতো। এতে পরবর্তী শীত মৌসুম পর্যন্ত পণ্যগুলোর মান বজায় থাকত। তাই ঐ সময়ে ন্যায্য দামে পণ্যগুলো বিক্রি করলে প্রতিষ্ঠানটি লাভবান হতে পারতো। সুতরাং, গুদামজাতকরণ ব্যবস্থাই আলম ট্রেডার্স-এর লোকসান কমাতে সহায়ক হতো।"
        }
      ]
    },
    {
      "number": "2",
      "uddipok": "জনাব ইকবাল ঢাকায় থাকেন। তিনি সন্দ্বীপে একটি বাড়ি কিনেন। সন্দ্বীপে গিয়ে তিনি সমুদ্রে মাছ ধরেন। উক্ত মাছ বিশেষ প্রক্রিয়ায় শুকিয়ে চাহিদা অনুযায়ী দেশের বিভিন্ন জায়গায় সরবরাহ করেন। বাজারে তার পণ্যের ব্যাপক সুনাম আছে। পণ্যগুলোর ওজন ও আকার সুনির্দিষ্ট না থাকায় ক্রেতারা মাঝে মধ্যে তার পণ্য কিনতে সমস্যার মুখোমুখি হন।",
      "tag": "JB 17",
      "sub_questions": [
        {
          "label": "ক",
          "question": "সামাজিক ব্যবসায় কী?",
          "explanation": "ব্যক্তিগত মুনাফা অর্জনের লক্ষ্যে পরিচালিত না হয়ে দারিদ্র্য দূরীকরণ, সামাজিক কল্যাণ ও ব্যবসায় প্রসারের উদ্দেশ্য নিয়ে মূলধন বিনিয়োগ ও পরিচালনা করাকে সামাজিক ব্যবসায় বলে ।"
        },
        {
          "label": "খ",
          "question": "শিল্পকে কেন্দ্রীভূত কাজ বলা হয় কেন?",
          "explanation": "প্রাকৃতিক সম্পদ আহরণ ও কাঁচামালকে ভোগ বা ব্যবহারযোগ্য পণ্যে রূপান্তর করার প্রক্রিয়াকে শিল্প বলে। সাধারণত ব্যবসায়ের অন্য কাজগুলো বিভিন্ন জায়গায় সংঘটিত হ কিন্তু শিল্পের কাজটি ব্যতিক্রম। এটি এক জায়গায় স্থির থাকে। অর্থাৎ, কারখানাতে প্রক্রিয়াজাত কাজটি করা হয়। তাই, শিল্পকে কেন্দ্রীভূত কাজ বলা হয়।"
        },
        {
          "label": "গ",
          "question": "উদ্দীপকে পরিবেশের কোন উপাদান বিবেচনায় জনাব ইকবাল সন্দ্বীপে ব্যবসায় শুরু করেন? ব্যাখ্যা করো।",
          "explanation": "উদ্দীপকের জনাব ইকবাল প্রাকৃতিক পরিবেশের সাগর ও নদ-নদী উপাদান বিবেচনা করে সন্দ্বীপে ব্যবসায় শুরু করেন। কোনো দেশের জলবায়ু, ভূ-প্রকৃতি, মৃত্তিকা, নদ-নদী, সাগর, আয়তন ও অবস্থানের সমন্বয়ে প্রাকৃতিক পরিবেশ গড়ে ওঠে। এসব উপাদানের ভিন্নতার কারণে বিভিন্ন দেশের ব্যবসায়িক কার্যক্রমও ভিন্ন হয়ে থাকে। উদ্দীপকে বলা হয়েছে, ঢাকায় বসবাসকারী জনাব ইকবাল সন্দ্বীপে বাড়ি কেনেন। সন্দ্বীপে গিয়ে তিনি সমুদ্রে মাছ ধরেন। এ মাছ বিশেষ প্রক্রিয়ায় শুকিয়ে চাহিদা অনুযায়ী দেশের বিভিন্ন জায়গায় সরবরাহ করেন। সন্দ্বীপে সমুদ্র থাকায় সেখানে সহজে প্রচুর সামুদ্রিক মাছ পাওয়া যায়। এ বিষয়টি বিবেচনা করে তিনি সন্দ্বীপে মাছের ব্যবসায় শুরু করেন। ফলে অল্প সময়ে তিনি বাজারে সুনাম অর্জন এবং প্রতিষ্ঠা লাভ করেন। সুতরাং বলা যায়, প্রাকৃতিক পরিবেশের সাগর ও নদ-নদী উপাদানটির অনুকূল অবস্থা বিবেচনায় জনাব ইকবাল সন্দ্বীপে ব্যবসায় শুরু করেন।"
        },
        {
          "label": "ঘ",
          "question": "ক্রেতাদের সমস্যা সমাধানে জনাব ইকবালের করণীয় সম্পর্কে তোমার মতামত দাও।",
          "explanation": "উদ্দীপকের জনাব ইকবাল ক্রেতাদের সমস্যা সমাধানে প্রমিতকরণের মাধ্যমে পণ্যের মান বজায় রাখার চেষ্টা করতে পারেন। প্রমিতকরণে পণ্যের ওজন, আকার, রং ও গুণাগুণ বিবেচনায় নিয়ে পণ্যমান নির্ধারণ করা হয়। ফলে ক্রেতারা সহজেই তাদের চাহিদা অনুযায়ী পণ্য বাছাই করতে পারে। এতে ক্রেতাদের আস্থা অর্জন করা যায়। উদ্দীপকের জনাব ইকবাল সন্দ্বীপে মাছের ব্যবসায় করে সুনাম অর্জন করেছেন। কিন্তু তার পণ্যগুলোর ওজন ও আকার সুনির্দিষ্ট নয়। ফলে, ক্রেতারা মাঝে-মধ্যে তার পণ্য কিনতে সমস্যার মুখোমুখি হন। অর্থাৎ, এর মাধ্যমে অভাবে এ সমস্যা হচ্ছে। জনাব ইকবাল বিভিন্ন ওজন ও আকারের মাছ প্রমিতকরণের মাধ্যমে আলাদা করে সাজাতে পারেন। এতে ক্রেতারা তাদের চাহিদা অনুযায়ী মাছ কিনতে পারবেন। আবার, বিক্রেতা হিসেবেও ইকবালের মাছ সরবরাহ কাজ দ্রুত হবে। তাই বলা যায়, ব্যবসায়টির সমস্যা সমাধানে প্রমিতকরণ কাজটি ভূমিকা রাখবে বলে আমি মনে করি।"
        }
      ]
    },
    {
      "number": "3",
      "uddipok": "নিয়ামত হোসেন ১০ বছর ধরে চট্টগ্রাম শহরে একটি মুদি দোকান চালাচ্ছেন। গ্রাহকের সাথে তার সম্পর্ক ভালো। যুক্তিসঙ্গত দামে গ্রাহকের রুচি অনুযায়ী পণ্য বিক্রি করেন। প্রতিযোগিতার মধ্যেও তার গ্রাহক বেড়েছে। এখন তিনি বড় আকারের দোকান দেয়ার কথা ভাবছেন। এজন্য তার অধিক টাকার প্রয়োজন। বন্ধু রহিম তার ব্যবসায়ে পুঁজি বিনিয়োগ করতে চান। ব্যাংকও ঋণ দিতে রাজি।",
      "tag": "JB 17",
      "sub_questions": [
        {
          "label": "ক",
          "question": "প্রমিতকরণ কাকে বলে?",
          "explanation": "পণ্য শ্রেণীবিভাগ করনের মানদণ্ড নির্ধারণের কার্যক্রমকে মান নির্ধারণ বা প্রমিতকরণ বলে।"
        },
        {
          "label": "খ",
          "question": "শিল্পকে উৎপাদনের বাহন বলা হয় কেন?",
          "explanation": "প্রাকৃতিক সম্পদ সংগ্রহ করে প্রক্রিয়াজাতের মাধ্যমে মানুষের ব্যবহার উপযোগী পণ্যে রূপান্তর করার কাজকে শিল্প বলে। শিল্প হলো ব্যবসায়ের উৎপাদনকারী শাখা। মানুষের প্রয়োজন পূরণের জন্য বিভিন্ন পণ্য বা সেবা উতপাদন করা এর কাজ। এজন্য শিল্পকে উৎপাদনের বাহন হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে নিয়ামত হোসেনের কর্মকাণ্ডে একমালিকানা ব্যবসায়ের কোন সুবিধাটি ফুটে ওঠেছে? ব্যাখ্যা করো।",
          "explanation": "উদ্দীপকের নিয়ামত হোসেনের কাজে একমালিকানা ব্যবসায়ের প্রত্যক্ষ সম্পর্ক সুবিধাটি ফুটে উঠেছে। এ ব্যবসায়ের পরিধি ছোট হওয়ায় মালিক নিজেই তা পরিচালনা করেন । পণ্য কেনা-বেচা বা লেনদেনে ক্রেতাদের সাথে মালিককেই কথা বলতে হয় । ফলে গ্রাহকদের সাথে সরাসরি মালিকের সম্পর্ক গড়ে ওঠে। উদ্দীপকের নিয়ামত হোসেনের একটি মুদি দোকান আছে। তিনি ১০ বছর ধরে দোকানটি চালাচ্ছেন। বিভিন্ন ক্রেতার সাথে তার কাজ করতে হয়। 'তাই নিয়ামত হোসেন তাদের রুচি ও চাহিদা অনুযায়ী পণ্য বিক্রি করেন। ক্রেতারাও তার প্রতি আস্থা রাখেন। তিনি সবসময় ভালো ব্যবহার ও আচরণের মাধ্যমে ক্রেতা আকৃষ্ট করেন। সুসম্পর্ক গড়ে ওঠায় তার দোকানেই ভিড় বেশি হয়। সুতরাং, ক্রেতাদের সাথে প্রত্যক্ষ সম্পর্কের কারণেই নিয়ামত হোসেনের ব্যবসায়ে সফলতা এসেছে।"
        },
        {
          "label": "ঘ",
          "question": "বড় দোকান দেয়ার ক্ষেত্রে নিয়ামত হোসেনের করণীয় সম্পর্কে তোমার অভিমত উদ্দীপকের আলোকে তুলে ধরো।",
          "explanation": "বড় দোকান দেওয়ার ক্ষেত্রে উদ্দীপকের নিয়ামত হোসেনের উচিত হবে ব্যাংক থেকে ঋণ নেওয়া । যেকোনো ব্যবসায় প্রতিষ্ঠান স্থাপন ও পরিচালনার জন্য অর্থ বা মূলধনের প্রয়োজন হয় । প্রয়োজন অনুযায়ী মূলধনের ব্যবস্থা করা গেলে সহজেই ব্যবসায় সম্প্রসারণ করা যায়। উদ্দীপকের নিয়ামত হোসেন দীর্ঘদিন ধরে ব্যবসায় করছেন। প্রতিনিয়ত তার গ্রাহকসংখ্যা বাড়ছে। এখন তিনি বড় আকারের দোকান দেওয়ার কথা ভাবছেন । এজন্য তার টাকার প্রয়োজন। তার নিজস্ব তহবিল থেকে এ অর্থ যোগান দেওয়া সম্ভব নয়। এজন্য তার বন্ধু রহিম এ ব্যবসায়ে পুঁজি বিনিয়োগ করতে চান। আবার ব্যাংকও তাকে ঋণ দিতে রাজি হয়েছে। নিয়ামত হোসেনের বন্ধুর কাছ থেকে টাকা না নেওয়াই ভালো হবে। কারণ বন্ধু ব্যবসায়ে হস্তক্ষেপ করতে পারেন। যেকোনো সময় তিনি টাকা ফেরত চাইতে পারেন। এমনকি ব্যবসায়ের অংশীদারও হতে চাইতে পারেন। এক্ষেত্রে ব্যবসায় পরিচালনায় সমস্যা হবে। কিন্তু ব্যাংক থেকে ঋণ নিলে প্রতি মাসে নির্দিষ্ট পরিমাণ কিস্তি দিলেই হবে। এতে তার ব্যবসায়ে নতুন কোনো অংশীদার তৈরি হবে না। ফলে তিনি নিজের ইচ্ছামতো ব্যবসায় করতে পারবেন। তাই বলা যায়, ব্যবসায়ের পরিধি বাড়াতে নিয়ামত হোসেনের ব্যাংক ঋণ নেওয়াই যুক্তিসঙ্গত হবে।"
        }
      ]
    },
    {
      "number": "4",
      "uddipok": "ফারজানা ও তার তিন বোন বোঝাপড়ার ভিত্তিতে জোকস নামক বুটিক হাউস গড়ে তোলেন। ভালো ডিজাইন ও সুলভ মূল্যের কারণে প্রতিষ্ঠানটির পণ্য ক্রেতাদের মধ্যে গ্রহণযোগ্যতা পায়। ফলে প্রতিষ্ঠানটি অল্পদিনে প্রচুর মুনাফা অর্জন করে। ৪ বছর পর ফারজানার বড় বোন মারা গেলে তার ১৬ বছর বয়সী ছেলে তৌকিরকে ব্যবসায় দেখাশোনার সুযোগ দেয়। ব্যবসায় সম্প্রসারণের জন্য প্রতিষ্ঠানটি ৫০ লক্ষ টাকা ওয়ান ব্যাংক হতে ঋণ নেয়।",
      "tag": "ISCM 24,JB 17",
      "sub_questions": [
        {
          "label": "ক",
          "question": "নামমাত্র অংশীদার কে?",
          "explanation": "যে অংশীদার মূলধন, শ্রম বা দক্ষতা কিছুই বিনিয়োগ করে না এবং পরিচালনায়ও অংশ নেয় না কিন্তু শুধু নাম ব্যবহারের অনুমতি দেয় ও মুনাফা ভোগ করে, তাকে নামমাত্র অংশীদার বলে।"
        },
        {
          "label": "খ",
          "question": "অংশীদারি চুক্তিপত্র বলতে কী বোঝায়?",
          "explanation": "অংশীদারদের মধ্যকার চুক্তির বিষয়বস্তু যে দলিলে লিপিবদ্ধ করা হয়, তাকে অংশীদারি চুক্তিপত্র বলে। চুক্তি অংশীদারি ব্যবসায়ের মূল ভিত্তি। এই চুক্তি হতে পারে মৌখিক, লিখিত এবং লিখিত ও নিবন্ধিত। এর লিখিত রূপকে চুক্তিপত্র বলে। অংশীদারি চুক্তিপত্র এ ধরনের ব্যবসায় পরিচালনার ভবিষ্যৎ দিকনির্দেশক হিসেবে কাজ করে। এর বিষয়বস্তু এমনভাবে ঠিক করা হয়, যাতে যেকোনো সমস্যার সমাধান পাওয়া যায়। এতে পরিবর্তিত পরিস্থিতিতে সৃষ্ট সমস্যা সমাধানে অংশীদারি চুক্তিপত্রের শর্ত পরিবর্তন করা যায়।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটি কোন প্রকৃতির? ব্যাখ্যা করো।",
          "explanation": "উদ্দীপকের বর্ণিত প্রতিষ্ঠানটি একটি অংশীদারি ব্যবসায় সংগঠন। চুক্তি সম্পাদনে যোগ্য কমপক্ষে দু'জন ব্যক্তি মুনাফা অর্জন ও তা নিজেদের মধ্যে বণ্টনের উদ্দেশ্যে চুক্তিবদ্ধ হয়ে এ ব্যবসায় গঠন করেন। মূলত চুক্তিবদ্ধ সম্পর্কের আলোকে এ ব্যবসায় গঠিত ও পরিচালিত হয় । অংশীদারের মুনাফা ও দায়ও চুক্তি অনুযায়ী বণ্টিত হয়। উদ্দীপকের ফারজানা ও তার তিন বোন পারস্পরিক বোঝাপড়ার ভিত্তিতে জেকস নামক বুটিক হাউজ গড়ে তোলেন। ভালো ডিজাইন ও সুলভ মূল্যের কারণে প্রতিষ্ঠানটির পণ্য ক্রেতাদের মধ্যে গ্রহণযোগ্যতা পায়। তারা চুক্তিবদ্ধ সম্পর্কে আবদ্ধ হয়ে এ ব্যবসায় গঠন করেন। চুক্তির আলোকেই তারা ব্যবসায় পরিচালনা করেন। এ বৈশিষ্ট্যগুলোর সাথে অংশীদারি ব্যবসায়ের মিল আছে। সুতরাং, উদ্দীপকে বর্ণিত প্রতিষ্ঠানটি অংশীদারি ব্যবসায় সংগঠন।"
        },
        {
          "label": "ঘ",
          "question": "উদ্দীপকের প্রতিষ্ঠানে গৃহীত ব্যাংক ঋণের দায় পরিশোধের ক্ষেত্রে তৌকিরের ভূমিকা মূল্যায়ন করো।",
          "explanation": "উদ্দীপকের প্রতিষ্ঠানে নেওয়া ব্যাংক ঋণ পরিশোধের ক্ষেত্রে তৌকির নাবালক হওয়ার কারণে তার দায় সীমিত থাকবে। চুক্তির মাধ্যমে কোনো নাবালককে অংশীদারি ব্যবসায়ের অংশীদার হিসেবে নেওয়া যায় এক্ষেত্রে বিনিয়োগকৃত মূলধনের বেশি দায় তাকে বহন করতে হয় না। আইনতভাবে নাবালকের দায় সবসময় সীমিত থাকে। উদ্দীপকের ফারজানা ও তার তিন বোন অংশীদারি প্রতিষ্ঠান গড়ে তোলেন। ৪ বছর পর ফারজানার বড় বোন মারা গেলে তার ১৬ বছর বয়সী ছেলে তৌকিরকে ব্যবসায় দেখাশোনার সুযোগ দেওয়া হয়। তৌকির ব্যবসায়টির নাবালক বা সীমিত অংশীদার। ব্যবসায় বাড়ানোর জন্য প্রতিষ্ঠানটি ৫০ লক্ষ টাকা ওয়ান ব্যাংক থেকে ঋণ নেয় । এই ব্যাংক ঋণ পরিশোধের জন্য তৌকিরকে দায় বহনে বাধ্য করা যাবে না । কারণ, নাবালক অংশীদার ব্যবসায়ের ঋণকৃত অর্থ পরিশোধে বাধ্য নয় । তবে সাবালক হওয়ার পর এরূপ দায় বহনে সে অন্য অংশীদারদের মতোই বাধ্য থাকবে। সুতরাং, ব্যাংক ঋণ পরিশোধে বর্তমানে তৌকিরকে দায়ী করা যাবে না'।"
        }
      ]
    },
    {
      "number": "5",
      "uddipok": "জনাব জাকির তার ১০ (দশ) বন্ধুকে নিয়ে ঢাকা শহরে 'রনি এন্টারপ্রাইজ' নামক একটি ব্যবসায় প্রতিষ্ঠান গঠন করেন। যথাযথ কর্তৃপক্ষের নিকট হতে অনুমতিপত্র গ্রহণের মাধ্যমে তারা ব্যবসায় গঠন প্রক্রিয়া সম্পন্ন করেন। তাদের মূলধনের পরিমাণ ৪৮ কোটি টাকা। দক্ষতা ও সুনামের কারণে প্রতিষ্ঠানটি ২০১৫ সালে ১৭ কোটি টাকা মুনাফার্জন করে। সম্প্রতি তারা ব্যবসায় সম্প্রসারণের চিন্তা করেন, যার জন্য অতিরিক্ত ২৩ কোটি টাকা মূলধন প্রয়োজন, যা শেয়ার বিক্রি অথবা ব্যাংক ঋণ গ্রহণের মাধ্যমে সংগ্রহ করতে পারেন।",
      "tag": "JB 17",
      "sub_questions": [
        {
          "label": "ক",
          "question": "স্মারকলিপি কী?",
          "explanation": "যে মূল দলিলে কোম্পানির মৌলিক বিষয়গুলো (কোম্পানির নাম, ঠিকানা, উদ্দেশ্য, দায়, মূলধন, সম্মতি) সংক্ষেপে লিপিবদ্ধ থাকে, তাকে স্মারকলিপি বা পরিমেলবন্ধ বলে।"
        },
        {
          "label": "খ",
          "question": "ইক্যুইটি শেয়ার বলতে কী বোঝায়?",
          "explanation": "শেয়ার কেনার মাধ্যমে কোম্পানির মালিক কিংবা অংশীদার হওয়া যায়, তাকে ইক্যুইটি শেয়ার বলে। এ শেয়ার সাধারণ শেয়ার হিসেবে পরিচিত। এ ধরনের শেয়ারহোল্ডারদের কোম্পানির কাজের ওপর সম্পূর্ণ নিয়ন্ত্রণ থাকে। কোম্পানির সব ঝুঁকি তারাই নিয়ে থাকে। কিন্তু অগ্রাধিকার শেয়ারহোল্ডারদের মূলধন পরিশোধ করার পর তাদের লভ্যাংশ দেওয়া হয়।"
        },
        {
          "label": "গ",
          "question": "উদ্দীপকে বর্ণিত ব্যবসায় সংগঠনটি কোন প্রকৃতির? ব্যাখ্যা করো।",
          "explanation": "উদ্দীপকে বর্ণিত ব্যবসায় সংগঠনটি হলো পাবলিক লিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন ৭ জন ও সর্বোচ্চ শেয়ার সংখ্যায় সীমাবদ্ধ। এর শেয়ার অবাধে হস্তান্তরযোগ্য। শেয়ার ও ঋণপত্র কেনার জন্য এ সংগঠন জনগণকে আমন্ত্রণ জানাতে পারে। ফলে এর মূলধনের পরিমাণও বেশি হয় । উদ্দীপকের জনাব জাকির তার ১০ বন্ধুকে নিয়ে 'রনি এন্টারপ্রাইজ' নামে একটি ব্যবসায় প্রতিষ্ঠান গঠন করেন। যথাযথ কর্তৃপক্ষের কাছ থেকে অনুমতিপত্র নেওয়ার মাধ্যমে তারা ব্যবসায় গঠন প্রক্রিয়া সম্পন্ন করেন। এক্ষেত্রে তারা কার্যারম্ভের অনুমতিপত্র নিয়ে ব্যবসায় শুরু করেন। শুধু পাবলিক লিমিটেড কোম্পানির ক্ষেত্রে কার্যারম্ভের অনুমতিপত্র নিতে হয়। সুতরাং বলা যায়, বৈশিষ্ট্য অনুযায়ী রনি এন্টারপ্রাইজ একটি পাবলিক লিমিটেড কোম্পানি ।"
        },
        {
          "label": "ঘ",
          "question": "উদ্দীপকের প্রতিষ্ঠানটির কোন উৎস হতে মূলধন সংগ্রহ করা শ্রেয় বলে তুমি মনে করো? যুক্তিসহ তোমার মতামত দাও।",
          "explanation": "উদ্দীপকের প্রতিষ্ঠানটির শেয়ার বিক্রির মাধ্যমে মূলধন সংগ্রহ করতে পারে বলে আমি মনে করি। পাবলিক লিমিটেড কোম্পানি শেয়ার বিক্রির মাধ্যমে কোম্পানির মূলধন সংগ্রহ করতে পারে। এ সংগৃহীত অর্থ ব্যবসায় বিলোপের আগ পর্যন্ত ফেরত দেওয়ার প্রয়োজন হয় না। উদ্দীপকের জনাব জাকির তার বন্ধুদের নিয়ে পাবলিক লিমিটেড কোম্পানি গঠন করেন । দক্ষতা ও সুনামের কারণে প্রতিষ্ঠানটি ২০১৫ সালে ১৭ কোটি টাকা মুনাফা অর্জন করে। সম্প্রতি তারা ব্যবসায় সম্প্রসারণের চিন্তা করেন, যার জন্য অতিরিক্ত ২৩ কোটি টাকা মূলধন প্রয়োজন। এ মূলধন শেয়ার বিক্রি বা ব্যাংক ঋণ নেওয়ার মাধ্যমে তারা সংগ্রহ করতে পারেন । শেয়ার বিক্রির মাধ্যমে মূলধন সংগ্রহ করলে ব্যবসায় বিলোপের আগ পর্যন্ত অর্থ ফেরত দেওয়ার প্রয়োজন হবে না। কিন্তু জনাব জাকির ও তার বন্ধুরা ব্যাংক ঋণ নিলে তা নির্দিষ্ট সময়ের মধ্যে সুদসহ ফেরত দিতে হবে। এ ব্যবস্থা অনেক ব্যয়বহুল ও ঝামেলাপূর্ণ। তাই ব্যাংক ঋণ না নিয়ে শেয়ার বিক্রির মাধ্যমে রনি এন্টারপ্রাইজ-এর মূলধন সংগ্রহ করাই উত্তম।"
        }
      ]
    },
    {
      "number": "6",
      "uddipok": "রফিক পেশায় একজন রিকসা ভ্যান চালক। স্বল্প আয়ের লোক বিধায় সংসার চালাতে মহাজনের নিকট হতে ঋণ নিতে হয়। অবস্থার উন্নয়নের লক্ষ্যে কয়েকজন বন্ধু মিলে ভ্যানচালক সমবায় সমিতি গঠন করেন। তারা দৈনিক ভিত্তিক চাঁদা দিয়ে সঞ্চয় জমা করেন এবং জমাকৃত টাকা ব্যবসায়িক কাজে লাগিয়ে আর্থিকভাবে লাভবান হন। সমিতি অল্পদিনে ৩৫টি ভ্যান গাড়ি নিজস্ব অর্থায়নে ক্রয় করে। সমিতির সদস্য সংখ্যা এখন ৮৩ জন।",
      "tag": "JB 17",
      "sub_questions": [
        {
          "label": "ক",
          "question": "সমবায়ের মূল উদ্দেশ্য কী?",
          "explanation": "সমবায়ের মূল উদ্দেশ্য হলো সদস্যদের আর্থিক কল্যাণসাধন।"
        },
        {
          "label": "খ",
          "question": "",
          "explanation": "ভোক্তারা ন্যায্যমূল্যে পণ্য কেনার লক্ষ্যে যে সমিতি গঠন করেন, তা- ই ভোক্তা সমবায় সমিতি । এ সমিতির মাধ্যমে ভোক্তারা একটি সমবায় বিপণি স্থাপন করে তা পরিচালনা করেন। এতে ন্যায্যমূল্যে উন্নতমানের পণ্য সংগ্রহ করা যায়। আবার, এ বিপণি থেকে অর্জিত মুনাফাও সদস্যরা ভোগ করতে পারেন। এছাড়া এ ধরনের বিপণি থেকে সমবায় সদস্য ছাড়া অন্যরাও পণ্য কিনতে পারেন ।"
        },
        {
          "label": "গ",
          "question": "উদ্দীপকে বর্ণিত সমবায় সমিতি সদস্যদের প্রকৃতি বিচারে কোন ধরনের ব্যাখ্যা করো।",
          "explanation": "উদ্দীপকে বর্ণিত প্রতিষ্ঠানটি সদস্যদের প্রকৃতি বিচারে শ্রমজীবী সমবায় সমিতির অন্তর্ভুক্ত। বিভিন্ন ধরনের শ্রমজীবী মানুষ তাদের আর্থ-সামাজিক উন্নয়নের জন্য ও নিজেদের শ্রমস্বার্থ রক্ষায় একত্র হয়ে এ ধরনের সমবায় সমিতি গড়ে তোলেন। এর মাধ্যমে তারা নিজেদের অর্থনৈতিক কল্যাণ করতে পারেন । উদ্দীপকের রফিক পেশায় একজন রিকশা-ভ্যান চালক। স্বল্প আয়ের লোক বিধায় সংসার চালাতে মহাজনের কাছ থেকে তাকে মাঝে মধ্যে ঋণ নিতে হয়। এ অবস্থা থেকে বাঁচার জন্য কয়েকজন বন্ধু মিলে ভ্যানচালক সমবায় সমিতি গঠন করেন। তারা এ সমিতিতে দৈনিক ভিত্তিক চাঁদা দিয়ে সঞ্চয় করেন। শ্রমজীবী মানুষেরা নিজেদের আর্থিক কল্যাণের জন্যই মূলত এরূপ সমিতি গড়ে তোলেন। সুতরাং বলা যায়, উদ্দীপকের সমিতিটি সদস্যদের প্রকৃতি বিচারে শ্রমজীবী সমবায় সমিতির আওতায় পড়ে।"
        },
        {
          "label": "ঘ",
          "question": "বাংলাদেশের আর্থসামাজিক অবস্থার উন্নয়নে জনাব রফিকের উদ্যোগ উদ্দীপকের আলোকে বিশ্লেষণ করো।",
          "explanation": "বাংলাদেশের আর্থ-সামাজিক অবস্থার উন্নয়নে রফিকের সমবায় সমিতি গঠনের উদ্যোগ অত্যন্ত গুরুত্বপূর্ণ। সমবায় সমিতি গড়ে তোলার মাধ্যমে স্বল্পবিত্ত ও অসহায় মানুষ নিজেদের আর্থিক কল্যাণ করতে পারেন। সমিতির মাধ্যমে সদস্যদের মধ্যে সঞ্চয়ের অভ্যাস গড়ে ওঠে। এছাড়া দারিদ্র্য ও বেকারত্ব কমাতে সমবায় সমিতি গুরুত্বপূর্ণ ভূমিকা রাখে। উদ্দীপকের রফিক তার কয়েকজন ভ্যানচালক শ্রমিক বন্ধু নিয়ে একটি সমবায় সমিতি গঠন করেন। সেখানে তারা দৈনিক ভিত্তিতে তাদের আয় থেকে সঞ্চয় করেন। এভাবে জমাকৃত অর্থ দিয়ে তারা ৩৫টি ভ্যানগাড়ি নিজস্ব অর্থায়নে কেনেন। এতে একদিকে তাদের যেমন সম্পদ বেড়েছে, অন্যদিকে আরও ভ্যানগাড়ি কেনার মাধ্যমে অধিক মুনাফা আয়ের ব্যবস্থা হয়েছে। সমিতির মাধ্যমে তাদের মধ্যে ঐক্য ও সংহতি বজায় থাকে। তারা নিজেদের আর্থিক কল্যাণ সাধনের সুযোগ পায়। এছাড়া সঞ্চিত অর্থ থেকে তারা প্রয়োজনে ঋণ নিতে পারেন। শ্রমিকদের সঞ্চিত অর্থ দিয়ে কেনা ভ্যানগাড়ি চালানোর জন্য আরও শ্রমিক নিয়োগের ফলে অন্য শ্রমিকদেরও পারিবারিক আয়ের একটি ব্যবস্থা হয়েছে। সার্বিকভাবে এরূপ সমিতি সমাজের মানুষ ও দেশের আর্থ-সামাজিক উন্নয়নে গুরুত্বপূর্ণ অবদান রাখছে ।"
        }
      ]
    },
    {
      "number": "7",
      "uddipok": "মিসেস হাসনাত ঢাকা বিশ্ববিদ্যালয়ের অধ্যাপক। সপরিবারে ঢাকায় থাকেন। আসন্ন ঈদে গ্রামের বাড়ি যাওয়ার সিদ্ধান্ত নিয়েছেন। কিন্তু যানবাহনের কথা ভেবে চিন্তিত। যদিও বেসরকারি বাসের পাশাপাশি বাংলাদেশের জনগণের নিরাপদে ও কম খরচে যাতায়াতের জন্য দু'ধরনের বিশেষ সংস্থা আছে। সেবার মান নিয়ে কিছু অভিযোগ আছে। সংস্থা দু'টো লাভজনক প্রতিষ্ঠান হিসেবে পরিচিত নয়। সরকার সংস্থা দু'টোর লোকসান কমানো এবং সেবার মান বাড়ানোর চিন্তা করছে। এছাড়া নতুন 'রুট' চালু করার উদ্যোগ নিয়েছে। সেজন্য সরকার প্রয়োজনীয় অর্থের ব্যবস্থা করেছে।",
      "tag": "JB 17",
      "sub_questions": [
        {
          "label": "ক",
          "question": "ওয়াসা কী?",
          "explanation": "বাংলাদেশের মেট্রোপলিটন শহরগুলোতে পানি সরবরাহ ও পয়ঃনিষ্কাশন সুবিধার জন্য সরকারি মালিকানায় প্রতিষ্ঠিত ও পরিচালিত প্রতিষ্ঠানের নাম হলো ওয়াসা বা Water Supply and Sewerage Authority ।"
        },
        {
          "label": "খ",
          "question": "অনকল্যাণমূলক প্রতিষ্ঠান বলতে কী বোঝায়?",
          "explanation": "জনকল্যাণমূলক প্রতিষ্ঠান বলতে দেশের জনগণের কল্যাণে গঠিত ও পরিচালিত প্রতিষ্ঠান অর্থাৎ, রাষ্ট্রীয় ব্যবসায় সংগঠনকে বোঝায় । এ ব্যবসায় এমন একটি সংগঠন যেটি জনকল্যাণের উদ্দেশ্যে গঠিত ও পরিচালিত হয়। কম খরচে বৃহত্তর জনগোষ্ঠীকে এটি মৌলিক নাগরিক সুবিধা নিশ্চিত করার লক্ষ্যে কাজ করে। রাষ্ট্রীয় ব্যবসায়ের জনকল্যাণমূলক বিভিন্ন খাতগুলো হলো— ওয়াসা, রেলওয়ে, ডাক ও তার প্রভৃতি ।"
        },
        {
          "label": "গ",
          "question": "উদ্দীপকে বর্ণিত বিশেষ সংস্থা দু'টো কী? ব্যাখ্যা করো।",
          "explanation": "উদ্দীপকে বর্ণিত বিশেষ সংস্থা দুটো হলো বিআরটিসি ও বাংলাদেশ রেলওয়ে। সাশ্রয়ী মূল্যে সড়কপথে যাত্রী ও পণ্য পরিবহনে সরকারি দায়িত্বপ্রাপ্ত প্রতিষ্ঠান হলো বিআরটিসি Bangladesh Road Transport Corporation)। আর, সরকারি মালিকানায় ও পরিচালনায় দেশের প্রধান পরিবহন সংস্থা হলো বাংলদেশ রেলওয়ে। উভয় প্রতিষ্ঠান জনকল্যাণের উদ্দেশ্য নিয়েই কাজ করে । উদ্দীপকে মিসেস হাসনাত ঈদে গ্রামের বাড়িতে যাওয়ার সিদ্ধান্ত নিয়েছেন। কিন্তু যানবাহনের কথা ভেবে তিনি চিন্তিত। বেসরকারি বাসের পাশাপাশি বাংলাদেশের জনগণের নিরাপদে ও কম খরচে যাতায়াতের জন্য দু'ধরনের বিশেষ সংস্থা আছে। এ সংস্থা দু'টি লাভজনক প্রতিষ্ঠান হিসেবে পরিচিত নয়। এর একটি হলো বাংলাদেশে সড়ক পরিবহন করর্পোরেশন (বিআরটিসি)। এটি ন্যায্য ও স্বল্প ভাড়ায় নিরাপদ, বিশ্বস্ত ও দক্ষ পরিবহন সেবা দেয়। এছাড়া নতুন যাত্রাপথ চালু করে। অপরটি হলো বাংলাদেশ রেলওয়ে। এটি নিরাপদ, বিশ্বস্ত, কম খরচে সময় সাশ্রয়ী পরিবহন সেবা দেয়। এ উভয় প্রকার সংস্থাই জনগণের নিরাপত্তা ও কল্যাণের উদ্দেশ্যে পরিবহন সেবা দিচ্ছে। সুতরাং, উদ্দীপকে বিআরটিসি ও বাংলাদেশ রেলওয়ে সংস্থা দুটির কথা বলা হয়েছে।"
        },
        {
          "label": "ঘ",
          "question": "একচেটিয়া ব্যবসায় রোধে উদ্দীপকের সংস্থা দু'টোর ভূমিকা মূল্যায়ন করো।",
          "explanation": "একচেটিয়া ব্যবসায় রোধে উদ্দীপকের সংস্থা দুটি (বিআরটিসি ও বাংলাদেশ রেলওয়ে) গুরুত্বপূর্ণ ভূমিকা রাখে । বিআরটিসি এবং বাংলাদেশ রেলওয়ে দু'টিই অলাভজনক পরিবহন সংস্থা হিসেবে পরিচিত । এগুলো জনকল্যাণের উদ্দেশ্য নিয়েই কাজ করে । উদ্দীপকে বলা হয়েছে, বিআরটিসি ও বাংলাদেশ রেলওয়ে এ বিশেষ সংস্থা দু'টি কম খরচে জনগণের নিরাপদ যাতায়াত নিশ্চিত করে। সরকার সংস্থা দু'টির লোকসান কমানো এবং সেবার মান বাড়ানোর চিন্তা করছে। এছাড়া, নতুন 'রুট' চালু করার উদ্যোগ নিয়ে সরকার প্রয়োজনীয় অর্থের ব্যবস্থা করেছে। নতুন উদ্যোগ নেওয়ার ফলে সংস্থা দু'টি তাদের সেবার মানকে আরও উন্নত করবে। তারা সাশ্রয়ী মূল্যে জনগণকে পরিবহন সেবা দিতে পারবে। বর্তমানে বেসরকারি পরিবহন সংস্থা যে অতিরিক্ত লাভের জন্য- সেবামূল্য বাড়ায়, এতে জনগণ ভোগান্তির শিকার হয়। এ ধরনের একচেটিয়া ব্যবসায় উক্ত সরকারি সংস্থা দু'টির সাথে টিকে থাকতে ব্যর্থ হবে। কারণ জনগণ তাদের নিরাপত্তায় সাশ্রয়ী পরিবহন সেবাই বেছে নেবে। সুতরাং, একচেটিয়া ব্যবসায় রোধে রাষ্ট্রীয় সংস্থা দু'টি গুরুত্বপূর্ণ অবদান রাখবে ।"
        }
      ]
    },
    {
      "number": "8",
      "uddipok": "জনাব সিফাত ও তার ১০ বন্ধু মিলে একটি ব্যবসায় প্রতিষ্ঠান গঠন করার উদ্যোগ নেন। প্রয়োজনীয় কাগজপত্রসহ তারা যথাযথ কর্তৃপক্ষের নিকট আবেদন করেন। কর্তৃপক্ষ কাগজপত্র যাচাই করে সন্তুষ্ট হয়ে একটি পত্র ইস্যু করেন। পত্রটি পাওয়ার পর তারা ব্যবসায় আরম্ভ করেন। ব্যবসায় সম্প্রসারণের জন্য তারা জনগণের কাছ থেকে মূলধন সংগ্রহের সিদ্ধান্ত নেন।",
      "tag": "JB 17",
      "sub_questions": [
        {
          "label": "ক",
          "question": "হোডিং কোম্পানি কাকে বলে?",
          "explanation": "কোম্পানি অন্য এক বা একাধিক কোম্পানির সব শেয়ার অথবা ৫০%-এর বেশি শেয়ার কিনে সেগুলোর পরিচালনা ও নিয়ন্ত্রণের অধিকার লাভ করে, তাকে হোল্ডিং কোম্পানি বলে ।"
        },
        {
          "label": "খ",
          "question": "কোম্পানির কৃত্রিম ব্যক্তিসত্তা বলতে কী বোঝায়?",
          "explanation": "যে সত্তা বা অস্তিত্ত্বের মাধ্যমে কোম্পানি নিজ নামে গঠিত ও পরিচালিত হয়, তাকে কোম্পানির কৃত্রিম সত্তা বলে । কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয় । এ সংগঠন ব্যক্তি না হয়েও নির্জ নামে চুক্তি, লেনদেন ও প্রয়োজনে মামলা করতে পারে। কোম্পানি নিজ নামেই পরিচিত ও পরিচালিত হয় । এছাড়া, এটি নিজস্ব সিলমোহর ব্যবহার করে।"
        },
        {
          "label": "গ",
          "question": "উদ্দীপকে কর্তৃপক্ষ কর্তৃক ইস্যুকৃত পত্রটি ধরন ব্যাখ্যা করো।",
          "explanation": "উদ্দীপকের কর্তৃপক্ষ কর্তৃক ইস্যুকৃত পত্রটি হলো নিবন্ধনপত্র। কোম্পানি আইনের প্রয়োজনীয় আনুষ্ঠানিকতা পালন করে উদ্যোক্তাদের নিবন্ধকের কাছ থেকে নিবন্ধনপত্র সংগ্রহ করতে হয়। এ দলিলকে কোম্পানির জন্মসনদ বলা হয় । উদ্দীপকের জনাব সিফাত ও তার ১০ বন্ধু মিলে একটি ব্যবসায় প্রতিষ্ঠান গঠন করার উদ্যোগ নেন। প্রয়োজনীয় কাগজসহ তারা যথাযথ কর্তৃপক্ষের কাছে আবেদন করেন। কর্তৃপক্ষ কাগজপত্র যাচাই করে সন্তুষ্ট হয়ে একটি পত্র ইস্যু করে। পত্রটি পাওয়ার পর জনাব সিফাত ও তার বন্ধুরা ব্যবসায় শুরু করেন। প্রতিষ্ঠানটি প্রাইভেট লিমিটেড কোম্পানি হওয়ায় এ পত্র পাওয়ার পরই ব্যবসায় শুরু করতে পেরেছিলেন । বৈশিষ্ট্য অনুযায়ী এ পত্রটি নিবন্ধনপত্রের আওতায় পড়ে। সুতরাং বলা যায়, কর্তৃপক্ষ জনাব সিফাত ও তার বন্ধুদের ব্যবসায় গঠনে নিবন্ধনপত্র ইস্যু করেছিল।"
        },
        {
          "label": "ঘ",
          "question": "মূলধন সংগ্রহের জন্য উদ্দীপকে উল্লিখিত সিদ্ধান্তের যৌক্তিকতা মূল্যায়ন করো।",
          "explanation": "উদ্দীপকের প্রতিষ্ঠানটি প্রাইভেট লিমিটেড কোম্পানি হওয়ায় জনগণের কাছে শেয়ার বিক্রি করে মূলধন সংগ্রহের সিদ্ধান্ত নেওয়া অযৌক্তিক প্রাইভেট লিমিটেড কোম্পানি জনসাধারণের কাছে অবাধে শেয়ার ও ঋণপত্র কেনার আহ্বান জানাতে পারে না। এক্ষেত্রে উদ্যোক্তারা নিজেরা মূলধনের ব্যবস্থা করেন। এর সদস্য সংখ্যা সর্বনিম্ন ২ জন ও সর্বোচ্চ ৫০ জন হয়ে থাকে । উদ্দীপকের সিফাত ও তার ১০ বন্ধু নিবন্ধনপত্র পাওয়ার পর ব্যবসায়ের কাজ শুরু করেন। তাদের কাজ শুরু করতে কোনো অনুমতির প্রয়োজন হয়নি। সম্প্রতি ব্যবসায় সম্প্রসারণের জন্য তারা জনগণের কাছ থেকে মূলধন সংগ্রহের সিদ্ধান্ত নেন। এক্ষেত্রে তারা শেয়ার বা ঋণপত্র বিক্রি করতে চান । প্রতিষ্ঠানটি প্রাইভেট লিমিটেড কোম্পানি হওয়ায় তারা জনগণের কাছে শেয়ার বা ঋণপত্র বিক্রির প্রস্তাব দিতে পারবে না। এজন্য তাদের কোম্পানিকে পাবলিক লিমিটেডে পরিণত করতে হবে। কারণ, শুধু পাবলিক লিমিটেড কোম্পানি জনগণের কাছে শেয়ার ও ঋণপত্র বিক্রি করতে পারে। সুতরাং, জনাব সিফাত ও তার বন্ধুদের প্রতিষ্ঠানটি প্রাইভেট লিমিটেড কোম্পানি হওয়ায় জনগণের কাছ থেকে মূলধন সংগ্রহের সিদ্ধান্ত নেওয়া অযৌক্তিক।"
        }
      ]
    },
    {
      "number": "9",
      "uddipok": "কাপড় ব্যবসায়ী জনাব আকতার পার্বত্য এলাকায় বৈসাবির সময় হ্রাসকৃত মূল্যে কাপড় বিক্রি করেন। সমাজের বিভিন্ন উন্নয়নমূলক কর্মকাণ্ডে যতটুকু সম্ভব অংশগ্রহণ করেন। অন্যদিকে বিখ্যাত ব্যবসায়ী জনাব মোক্তার গত অর্থবছরে আয়কর রিটার্নে সম্পত্তির মূল্য কম দেখিয়ে কর প্রদান করেন।",
      "tag": "JB 17",
      "sub_questions": [
        {
          "label": "ক",
          "question": "CSR কী?",
          "explanation": "CSR (Corporate Social Responsibility) বা ব্যবসায়ের সামাজিক দায়বদ্ধতা হলো এক ধরনের ব্যবসায়িক শিষ্টাচার বা নীতি।"
        },
        {
          "label": "খ",
          "question": "পরিবেশ কীভাবে দূষিত হয়?",
          "explanation": "পরিবেশ বিভিন্ন কারণে দূষিত হয়, যেমন শিল্পকারখানা থেকে নির্গত বিষাক্ত গ্যাস, যানবাহনের ধোঁয়া, রাসায়নিক পদার্থের ব্যবহার, আবর্জনা ফেলা, কৃষিতে রাসায়নিক সার ও কীটনাশকের ব্যবহার, প্লাস্টিক দূষণ, বনভূমি উজাড় এবং অন্যান্য মানবসৃষ্ট কার্যকলাপ। এসব কারণে বায়ু, পানি, মাটি ও জীববৈচিত্র্যের ক্ষতি হয়, যা পরিবেশের অবনতির দিকে নিয়ে যায়।"
        },
        {
          "label": "গ",
          "question": "উদ্দীপকে জনাব মোক্তার সমাজের কোন পক্ষের প্রতি দায়িত্ব লঙ্ঘন করেছেন? ব্যাখ্যা করো।",
          "explanation": "উদ্দীপকে জনাব মোক্তার সমাজের রাষ্ট্রের প্রতি দায়িত্ব লঙ্ঘন করেছেন। আয়কর রিটার্নে সম্পত্তির মূল্য কম দেখিয়ে কর প্রদান করা একটি বেআইনি কাজ, যা দেশের রাজস্ব ব্যবস্থাকে ক্ষতিগ্রস্ত করে। এটি রাষ্ট্রের অর্থনৈতিক স্বাস্থ্যের জন্য ক্ষতিকর, কারণ এইভাবে কর ফাঁকি দেওয়া রাজস্ব হ্রাস করে, যা জনসাধারণের উন্নয়নমূলক কার্যক্রম, অবকাঠামো নির্মাণ এবং সামাজিক সেবাগুলির জন্য প্রয়োজনীয়। উদ্দীপকের জনাব মোক্তার, তার আয়কর রিটার্নে সম্পত্তির মূল্য কম দেখিয়ে কর প্রদানে প্রতারণা করেছেন, যা একটি বেআইনি কাজ। এই ধরনের কার্যকলাপ দেশের রাজস্ব ব্যবস্থার জন্য ক্ষতিকর, কারণ এটি রাজস্ব হ্রাস করে, যা সমাজের উন্নয়নমূলক কর্মকাণ্ড, জনসাধারণের সেবা, শিক্ষা, স্বাস্থ্যসেবা, অবকাঠামো নির্মাণ ইত্যাদির জন্য প্রয়োজনীয়। রাজস্ব কম হলে রাষ্ট্রের উন্নয়ন কর্মকাণ্ডে বাধা আসে এবং জনগণের কল্যাণে নেগেটিভ প্রভাব পড়ে। জনাব মোক্তার যদি সঠিকভাবে কর প্রদান করতেন, তা হলে সমাজের উন্নয়নে আরও ভালো ভূমিকা রাখতে পারতেন। তাই, তার এই কাজ সমাজের প্রতি তার দায়িত্ব পালনে অবহেলার নিদর্শন।"
        },
        {
          "label": "ঘ",
          "question": "মূল্যবোধের আলোকে জনাব আকতারের কার্যক্রম বিশ্লেষণ করো।",
          "explanation": "জনাব আকতারের কার্যক্রম মূল্যবোধের দৃষ্টিকোণ থেকে অত্যন্ত প্রশংসনীয় এবং তার উদাহরণ সমাজে ইতিবাচক পরিবর্তন আনার জন্য একটি দৃষ্টান্ত। উদ্দীপকের জনাব আক্তার পার্বত্য এলাকায় বৈসাবি উৎসবের সময় হ্রাসকৃত মূল্যে কাপড় বিক্রি করেন, যা একটি মানবিক উদ্যোগ। এই উদ্যোগের মাধ্যমে তিনি সমাজের দরিদ্র ও প্রান্তিক জনগণের জন্য উপকারী এবং তাদের জীবনযাত্রার মান উন্নত করার জন্য সহায়ক ভূমিকা পালন করছেন। অনেক সময়, উৎসবের সময় মানুষ নিজের সীমিত আর্থিক অবস্থা থেকে আনন্দ উপভোগ করতে চান, কিন্তু তাদের অর্থনৈতিক অবস্থার কারণে প্রয়োজনীয় জিনিসপত্র কেনার সামর্থ্য থাকে না। জনাব আকতার এই পরিস্থিতি বুঝতে পেরে তাদের জন্য সাশ্রয়ী মূল্যে কাপড় সরবরাহ করেন, যা তাদের উৎসবে আনন্দিত এবং স্বাচ্ছন্দ্যে থাকতে সাহায্য করে। এছাড়া, জনাব আকতার সমাজের বিভিন্ন উন্নয়নমূলক কর্মকাণ্ডে অংশগ্রহণ করে সমাজের প্রতি তার দায়িত্ব পালন করছেন। এটি প্রমাণ করে যে, তিনি শুধু ব্যবসায়িক দৃষ্টিকোণ থেকেই নয়, বরং মানবিক দৃষ্টিকোণ থেকেও একটি দায়িত্ববান নাগরিক হিসেবে নিজের কর্তব্য পালন করছেন। এই ধরনের উদ্যোগ সমাজে সহযোগিতা, সহানুভূতি এবং পারস্পরিক সহায়তার পরিবেশ সৃষ্টি করে, যা একটি সুস্থ ও উন্নত সমাজ গঠনে সহায়ক। উদ্দীপকের জনাব আকতারের এই কার্যক্রমে সমাজের মধ্যে এক ধরনের মূল্যবোধের উত্থান ঘটে। এটি অন্যদের অনুপ্রাণিত করে যে, একজন ব্যক্তি তার সামর্থ্য অনুযায়ী সমাজের জন্য কিছু করতে পারে, যা বৃহত্তর পরিসরে সমাজের উন্নতির জন্য গুরুত্বপূর্ণ। এই মানবিক ও সহযোগিতামূলক মানসিকতা সমাজে দারিদ্র্য ও অসাম্য কমাতে সাহায্য করে এবং সামাজিক ঐক্যের জন্য মাইলফলক হতে পারে।"
        }
      ]
    },
    {
      "number": "10",
      "uddipok": "নোবেল বিজয়ী জনাব রুবায়েত আলমের 'যুদ্ধ' উপন্যাসটি বিশ্বের শান্তিপ্রিয় মানুষের কাছে খুবই জনপ্রিয়। তিনি যুক্তরাষ্ট্র ও ইউরোপের বিভিন্ন দেশ থেকে ৫০ লক্ষ সেট বইয়ের ফরমায়েশ পান। বইগুলো জাহাজীকরণের পূর্বে প্রাকৃতিক দুর্যোগ থেকে এগুলো সুরক্ষার জন্য তিনি একটি বিমা পলিসি গ্রহণ করেন। এখন তিনি তার বই নকল মুদ্রণের ব্যাপারে উদ্বিগ্ন।",
      "tag": "JB 17",
      "sub_questions": [
        {
          "label": "ক",
          "question": "ISO কী?",
          "explanation": "পণ্যের গুণগত মান নির্ধারণ করার জন্য আন্তর্জাতিক মান সনদ দেওয়ার সংস্থা হলো ISO।"
        },
        {
          "label": "খ",
          "question": "PPP বলতে কী বোঝ?",
          "explanation": "PPP হলো — Public Private Partnership বা সরকারি-বেসরকারি অংশীদারিত্বভিত্তিক ব্যবসায় । সরকারি-বেসরকারি যৌথ অর্থায়নে ও সহযোগিতায় প্রতিষ্ঠিত, পরিচালিত ও নিয়ন্ত্রিত ব্যবসায় কাজকে PPP বলে। এটি PPP অফিস সংশ্লিষ্ট প্রকল্পসমূহ যাচাই-বাছাই, উন্নয়ন, দরপত্র আহ্বান, পক্ষসমূহের সাথে আলোচনা এবং মূল্যায়ন কাজ পরিচালনা করে থাকে।"
        },
        {
          "label": "গ",
          "question": "জনাব রুবায়েত আলম কোন ধরনের বিমা পলিসি গ্রহণ করেছেন? ব্যাখ্যা করো।",
          "explanation": "উদ্দীপকের জনাব রুবায়েত আলম নৌবিমা পলিসি নিয়েছেন। এ বিমায় নৌপথে চলাচলকারী জাহাজ ও এর পণ্যসামগ্রী ক্ষতিগ্রস্ত হলে তা ক্ষতিপূরণের প্রতিশ্রুতি দেওয়া হয়। নির্ধারিত প্রিমিয়ামের বিনিময়ে বিমাকারী ও বিমাগ্রহীতার মধ্যে এ চুক্তি সম্পন্ন হয়। এ ধরনের বিমা করা হলে পণ্য বা জাহাজের আংশিক বা সম্পূর্ণ ক্ষতি বিমাকারী পূরণ করে দেয় । উদ্দীপকের জনাব রুবায়েত আলম যুক্তরাষ্ট্র ও ইউরোপের বিভিন্ন দেশ থেকে ৫০ লক্ষ সেট বইয়ের ফরমাশ পান। বইগুলো জাহাজীকরণের আগে প্রাকৃতিক দুর্যোগ থেকে সুরক্ষার জন্য তিনি একটি বিমা পলিসি নেন। এ বিমার মূল বিষয়বস্তু হলো জাহাজ ও এতে অবস্থিত বই। এ বিমা পলিসি নেওয়ায় বই পরিবহনের সময় প্রাকৃতিক দুর্যোগের কারণে কোনো ক্ষতি হলে বিমা কোম্পানি ক্ষতিপূরণ দেবে। প্রাকৃতিক দুর্যোগ থেকে বইগুলো সুরক্ষার জন্য এই বিমা পলিসি নেওয়া হয়েছে । এসব বৈশিষ্ট্য নৌবিমা পলিসির আওতায় পড়ে। সুতরাং বলা যায়, জনাব 'রুবায়েত আলম নৌবিমা পলিসির সুবিধা পাবেন ।"
        },
        {
          "label": "ঘ",
          "question": "জনাব রুবায়েত আলমকে উদ্বেগমুক্ত করতে উদ্দীপকের আলোকে তোমার পরমর্শ তুলে ধরো।",
          "explanation": "উদ্দীপকের জনাব রুবায়েত আলম বইয়ের কপিরাইট চুক্তি করে চিন্তামুক্ত হতে পারেন । লেখক বা শিল্পী তার সৃষ্ট কর্মের ওপর একটি নির্দিষ্ট সময়ের জন্য স্থায়ী আইনগত অধিকার পেতে কপিরাইট চুক্তি করেন। এর উদ্দেশ্য হলো স্বত্বাধিকারীর সৃষ্ট কর্মকে নকল থেকে রক্ষা করা। বই, চলচ্চিত্র, গান, সফটওয়্যার প্রভৃতি নকলমুক্ত করার জন্য কপিরাইট চুক্তি প্রয়োজন । উদ্দীপকের জনাব রুবায়েত আলমের 'যুদ্ধ' উপন্যাসটি বিশ্বের শান্তিপ্রিয় মানুষের কাছে খুবই জনপ্রিয়। তিনি যুক্তরাষ্ট্র ও ইউরোপের বিভিন্ন দেশ থেকে ৫০ লক্ষ সেট বইয়ের ফরমাশ পান। বেশি চাহিদা ও জনপ্রিয়তার কারণে তিনি বইটির নকলের আশঙ্কায় চিন্তিত। জনাব রুবায়েত আলম তার বইয়ের কপিরাইট চুক্তি করতে পারেন। এ চুক্তি করা হলে তিনি তার রচিত বইয়ের ওপর একক অধিকার লাভ করবেন। ফলে কেউ-তার বইটি নকল করলে ঐ ব্যক্তির বিরুদ্ধে তিনি আইনগত ব্যবস্থা নিতে পারবেন। এতে ক্ষতিপূরণ আদায় করাও সম্ভব হবে । এভাবে কপিরাইট চুক্তি করার মাধ্যমে জনাব রুবায়েত আলম তার রচিত বইয়ের আইনগত সুরক্ষা পাবেন ।"
        }
      ]
    },
    {
      "number": "11",
      "uddipok": "জনাব রিয়াজ রহমান বাজারে একটি নতুন সাবান ছাড়েন, যা শরীরের ধুলাবালি পরিষ্কার করে এবং এর সুঘ্রাণ রক্তনালীকে সম্প্রসারণ করে। তিনি সাধানের গায়ে একটি বিশেষ লোগো ব্যবহার করেন। ফলে ক্রেতারা সহজে সাবানটি শনাক্ত করতে পারে। বাজারে সাবানটির প্রচুর চাহিদা। সম্প্রতি 'ওমেগা কোম্পানি' নামে অন্য একটি ব্যবসায় প্রতিষ্ঠান সাবানটি উৎপাদনের পরিকল্পনা করছে।",
      "tag": "JB 17",
      "sub_questions": [
        {
          "label": "ক",
          "question": "BSTI কী?",
          "explanation": "বাংলাদেশে পণ্য ও সেবার মান নির্ধারণ, পরীক্ষা, নিশ্চিত করা ও উন্নয়ন করার কাজে নিয়োজিত একমাত্র জাতীয় প্রতিষ্ঠানের নাম হলো- BSTI (Bangladesh Standards and Testing Institution) ।"
        },
        {
          "label": "খ",
          "question": "ব্যবসায় নৈতিকতা বলতে কী বোঝায়?",
          "explanation": "ব্যবসায়ের ক্ষেত্রে উচিত-অনুচিত মেনে চলা বা ভালোকে নেওয়া ও মন্দকে এড়িয়ে চলাই হলো ব্যবসায় নৈতিকতা। আইন মেনে ব্যবসায় চালানো আবশ্যক। আবার, নীতি বা আদর্শ মেনে (করণীয় ও বর্জনীয়) ব্যবসায় পরিচালনা করাও অপরিহার্য। সঠিক মাপে পণ্য দেওয়া, ন্যায্যমূল্যে পণ্য বিক্রি করা, ক্রেতাদের সাথে উত্তম আচরণ প্রভৃতি ব্যবসায় নৈতিকতার আওতায় পড়ে ।"
        },
        {
          "label": "গ",
          "question": "উদ্দীপকে সাবানের গায়ে ব্যবহৃত লোগোটি কী? ব্যাখ্যা করো।",
          "explanation": "উদ্দীপকে সাবানের গায়ে ব্যবহৃত লোগোটি হলো ট্রেডমার্ক। এটি পণ্য বা ব্যবসায়ের একটি স্বাতন্ত্র্যসূচক বৈশিষ্ট্য, চিহ্ন বা প্রতীক এর মাধ্যমে সকলের কাছে পণ্যকে সহজে পরিচিত করে তোলা যায় । এর মূল উদ্দেশ্য হলো অন্য কোনো পণ্য বা প্রতিষ্ঠান থেকে পণ্যের ভিন্নতা বজায় রাখা । উদ্দীপকের জনাব রিয়াজ রহমান বাজারে একটি নতুন সাবান ছাড়েন । তিনি সাবানের গায়ে একটি বিশেষ লোগো ব্যবহার করেন। এটি ব্যবহারের কারণে অন্য কোম্পানির সাবান থেকে এর ভিন্নতা রক্ষা হয়। এ ধরনের লোগো থাকায় ক্রেতারা সহজে ঐ প্রতিষ্ঠানের পণ্যটি চিহ্নিত করতে পারে। এতে কেনা-বেচা উভয়ক্ষেত্রে সুবিধা হয় । এসব বৈশিষ্ট্যের সাথে ট্রেডমার্কের মিল আছে। সুতরাং, উদ্দীপকে সাবানের 'গায়ে ব্যবহৃত লোগোটি ট্রেডমার্কের আওতাভুক্ত ।"
        },
        {
          "label": "ঘ",
          "question": "ওমেগা কোম্পানিকে উক্ত সাবান উৎপাদন থেকে বিরত রাখতে করণীয় কী? যুক্তিসহ তোমার মতামত উপস্থাপন করো ।",
          "explanation": "উদ্দীপকের জনাব রিয়াজ রহমান-ট্রেডমার্ক নিবন্ধন করার মাধ্যমে ‘ওমেগা কোম্পানি’-কে সাবানটির উৎপাদন থেকে বিরত রাখতে পারেন । ট্রেডমার্কের মূল উদ্দেশ্য হলো অন্য পণ্য বা প্রতিষ্ঠানের ভিন্নতা রক্ষা করা। এক্ষেত্রে একটি পণ্য বা প্রতিষ্ঠান থেকে স্বাতন্ত্র্য চিহ্ন কোনো কোম্পানির একক মালিকানাকে নির্দেশ করে। ট্রেডমার্ক নিবন্ধন করা হলে অন্য কোনো প্রতিষ্ঠানের পক্ষে পণ্যকে নকল করা সম্ভব না। আর নকল করলেও ক্ষতিপূরণ আদায় করা যায়। উদ্দীপকের জনাব রিয়াজ রহমান একটি নতুন সাবান উৎপাদন করেন। এটি শরীরের ধুলাবালি পরিষ্কার করে এবং এর সুঘ্রাণ রক্তনালিকে সম্প্রসারণ করে। বাজারে সাবানটির প্রচুর চাহিদা রয়েছে। সম্প্রতি ‘ওমেগা কোম্পানি' নামে অন্য একটি প্রতিষ্ঠান সাবানটি উৎপাদনের পরিকল্পনা করছে। - জনাব রিয়াজ 'রহমান সাবানটির ট্রেডমার্ক নিবন্ধন করতে পারেন। নিবন্ধিত ট্রেডমার্ক নকল করা হলে আইন অনুযায়ী তার প্রতিকার দাবি করা যায়। জনাব রিয়াজ রহমান ট্রেডমার্ক নিবন্ধন করলে 'ওমেগা কোম্পানি' তার সাবানের লোগো ব্যবহার করে কোনো সাবান বাজারে ছাড়তে পারবে না। আর নকল করলেও তিনি ঐ কোম্পানির বিরুদ্ধে মামলা করে আইনগতভাবে ক্ষতিপূরণ আদায় করতে পারবেন। সুতরাং বলা যায়, ট্রেডমার্ক নিবন্ধনের মাধ্যমে 'ওমেগা কোম্পানি'-কে উক্ত সাবান উৎপাদন থেকে বিরত রাখা যাবে ।"
        }
      ]
    }
  ]
}