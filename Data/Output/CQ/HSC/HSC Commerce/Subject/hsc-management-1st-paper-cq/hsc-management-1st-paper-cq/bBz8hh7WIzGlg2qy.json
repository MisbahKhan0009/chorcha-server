{
  "title": "ঢাকা কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. রহমান সাহেব ঢাকার নিউমার্কেটে একটি ব্যবসায় পরিচালনা করেন। তিনি তার দোকান থেকে পাইকারি ও খুচরা দুইভাবে বিক্রয় করেন। মি. রহমান সাহেব নিজেকেই বিভিন্ন পরিস্থিতিতে তার নিজের সিদ্ধান্ত নিয়ে থাকেন। যোগ্যতা থাকা সত্ত্বেও তিনি চাকুরি না করে এই ব্যবসায় পরিচালনা করছেন।",
      "tag": "DC 24,DCC 24",
      "sub_questions": [
        {
          "label": "ক",
          "question": "দেউলিয়া বলতে কী বোঝ?",
          "explanation": "সম্পত্তির তুলনায় দায় বেশি- আদালত কর্তৃক ঘোষিত এরূপ দেনা পরিশোধে অক্ষম ব্যক্তি বা প্রতিষ্ঠানকে দেউলিয়া বলে।"
        },
        {
          "label": "খ",
          "question": "একমালিকানা ব্যবসায় সহজে বিলুপ্তি হয় কেন?",
          "explanation": "একক ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে। একমালিকানা ব্যবসায়ের পৃথক কোনো সত্তা নেই। সব কাজেই মালিকের উপস্থিতি ও পরিচিতি প্রয়োজন। এজন্য মালিকের ইচ্ছা-অনিচ্ছা, মৃত্যু, অসুস্থতা প্রভৃতি কারণে সহজেই এ ব্যবসায়ের বিলোপ ঘটে।"
        },
        {
          "label": "গ",
          "question": "মি. রহমান সাহেব মালিকানার ভিত্তিতে কোন ধরনের ব্যবসায় করছেন ব্যাখ্যা করো।",
          "explanation": "মি. রহমান সাহেব মালিকানার ভিত্তিতে একমালিকানা ব্যবসায় করছেন। এ ধরনের ব্যবসায় একক মালিকানায় গঠিত ও পরিচালিত হয়। যে কেউ অল্প পুঁজি নিয়ে সহজেই এ ব্যবসায় স্থাপন করতে পারে। এ ব্যবসায়ের দায়, ঝুঁকি ও মুনাফা সবই মালিক বহন করে থাকেন। উদ্দীপকে মি. রহমান একজন ব্যবসায়ী। তার ঢাকার নিউমার্কেটে একটি দোকান আছে। দোকানটি তিনি একাই পরিচালনা করেন। আর, দোকানটি সম্পর্কিত যাবতীয় সিদ্ধান্তও তিনিই নিয়ে থাকেন। এক্ষেত্রে দোকানটি থেকে প্রাপ্ত লাভ-ক্ষতির পুরো অংশই তার নিতে হয়। এসবের সাথে একমালিকানা ব্যবসায়ের বৈশিষ্ট্যের মিল রয়েছে। সুতরাং, মি. রহমান সাহেব মালিকানার ভিত্তিতে একমালিকানা ব্যবসায় করছেন।"
        },
        {
          "label": "ঘ",
          "question": "মি. রহমান চাকুরি না করে ব্যবসায় করার সিদ্ধান্তের যৌক্তিকতা করো।",
          "explanation": "উদ্দীপকের মি. রহমানের চাকুরি না করে ব্যবসায় করার সিদ্ধান্তের যৌক্তিকতা রয়েছে বলে আমি মনে করি। ব্যবসায় একটি স্বাধীন পেশা। যে কেউ নিজস্ব উদ্যোগের মাধ্যমে ছোট- বড় পরিসরে ব্যবসায় শুরু করতে পারে। চাকুরিতে সীমিত বা নির্দিষ্ট বেতন থাকলেও ব্যবসায়ে প্রচুর মুনাফা অর্জনের সুযোগ রয়েছে। উদ্দীপকে মি. রহমান একজন ব্যবসায়ী। ঢাকার নিউমার্কেট তার একটি দোকান রয়েছে। দোকানটির যাবতীয় কার্যাবলি তিনি নিজেই সম্পাদন করে থাকেন। যোগ্যতা থাকা সত্ত্বেও তিনি চাকুরি না করে এই ব‍্যবসায় পরিচালনা করছেন। মি. রহমান তার যোগ্যতা অনুযায়ী চাকুরি পেতে পারতেন। এতে তিনি নির্দিষ্ট পরিমাণে মাসিক বেতন পেতে পারতেন। কিন্তু ব্যবসায় থেকে তার প্রাপ্ত আয় বেতনের চেয়েও বেশি হওয়ার সম্ভাবনা আছে। এছাড়া ব্যবসায়টি একক মালিকানায় পরিচালিত হওয়ায় তিনি তার সময় মতো এটি বন্ধ বা চালু করতে পারেন। কিন্তু চাকরি করলে তার নির্দিষ্ট নিয়মকানুন মেনে কাজ করতে হতো। আবার এ ব্যবসায়ের মাধ্যমে তার নিজের পাশাপাশি অন্যদেরও কর্মসংস্থানের সুযোগ রয়েছে। এসব দিক বিবেচনায় মি. রহমানের চাকুরি না করে ব্যবসায় করার সিদ্ধান্তটি যৌক্তিক।"
        }
      ]
    },
    {
      "number": "2",
      "uddipok": "সামির বেতপট্টি এলাকায় একটি উন্নতমানের সিরামিকসের দোকান ভ দিয়েছে। তার দোকানে তিনি বিভিন্ন ব্র্যান্ডের সিরামিকস পণ্য বিক্রয় করেন। বর্তমানে এত বড় বড় সিরামিকস কো. থাকা সত্ত্বেও তার শোরুম ভালোভাবেই টিকে আছে ও দিনে দিনে উন্নতি করছে। তিনি সার্বিক বিবেচনায় সিরামিকসের শো-রুম সম্প্রসারণ করার জন্য ২ জন অংশীদার নেওয়ার সিদ্ধান্তে গ্রহণ করেন।",
      "tag": "DC 24",
      "sub_questions": [
        {
          "label": "ক",
          "question": "নমনীয়তা কী?",
          "explanation": "পরিবর্তিত পরিস্থিতিতে প্রয়োজনীয় সংশোধন বা পরিবর্তন আনার সুযোগ রাখাকে নমনীয়তা বলে।"
        },
        {
          "label": "খ",
          "question": "উদ্যোক্তা সৃষ্টিতে একমালিকানা ব্যবাসায় ভূমিকা ব্যাখ্যা করো।",
          "explanation": "ঝুঁকি নিয়ে উৎপাদনের উপকরণসমূহ একত্র করে নিজের চেষ্টায় কোনো ব্যবসায় প্রতিষ্ঠানকে যারা সাফল্যের দিকে নিয়ে যান, তাদের ব্যবসায় উদ্যোক্তা বলা হয়। যেকোনো ব্যক্তি স্বল্প মূলধন নিয়ে একমালিকানা ব্যবসায় গঠন করতে পারেন। একক পরিচালনাগত সুবিধার ও আইনি জটিলতা না থাকায় যেকোনো সময় এ ব্যবসায় গঠন করা যায়। এ কারণে সহজেই একমালিকানা ব্যবসায়ের মাধ্যমে উদ্যোক্তা হওয়া যায়।"
        },
        {
          "label": "গ",
          "question": "উদ্দীপকে সামিরের শো-রুম টিকে থাকার কারণ ব্যাখ্যা করো।",
          "explanation": "একক মালিকানার ভিত্তিতে গঠিত ও পরিচালিত হওয়ায় শো-রুমটি টিকে আছে। বৃহদায়তন প্রতিষ্ঠানের তুলনায় একমালিকানা ব্যবসায়ের গঠন সহজ। এতে এটি অন্যান্য বড় পরিসরের ব্যবসায়ের সাথে তেমন প্রতিযোগিতায় লিপ্ত হয় না। আবার, মালিকের একক সিদ্ধান্ত, পরিচালনায় স্বাধীনতা থাকায় সে নমনীয়তার সাথে এ ব্যবসায় সফলভাবে পরিচালনায় সক্ষম হয়। উদ্দীপকে সামিরের বেতপট্টি এলাকায় একটি সিরামিকের দোকান রয়েছে। ব্যবসায়টি তিনি নিজস্ব প্রচেষ্টা, শ্রম, মূলধনের মাধ্যমে গড়ে তোলেন। বৈশিষ্ট্যানুযায়ী তার ব্যবসায়টি একমালিকানা ব্যবসায়। তার নিজস্ব উদ্যোগে ব্যবসায়টি গঠিত হওয়ায় ব্যবসায়টির প্রয়োজনীয় সিদ্ধান্ত তিনিই নেন। এজন্য ব্যবসায়টির পণ্য প্রতিযোগিতার মধ্যে পড়লেও তিনি দ্রুত, যথাপযুক্ত সিদ্ধান্ত নিতে পারেন। এ কারণে বাজারে বড় বড় সিরামিকের ব্র্যান্ড থাকায়ও তার ব্যবসায়টি ভালোই চলছে। সুতরাং, একক মালিকানায় ভিত্তিতে গঠিত ও পরিচালিত হওয়ায় সামিরের শোরুমটি টিকে আছে।"
        },
        {
          "label": "ঘ",
          "question": "উদ্দীপকে সামিরের অংশীদার গ্রহণ করার সিদ্ধান্ত মূল্যায়ন করো",
          "explanation": ""
        }
      ]
    },
    {
      "number": "3",
      "uddipok": "আলিফ ট্রেডার্স ৫ জন উদ্যোক্তার সম্মিলিত মূলধন, সিদ্ধান্ত, ঝুঁকি বণ্টন, চুক্তির মাধ্যমে গঠিত ও পরিচালিত হয়। তাদের ব্যবসায় কোনো সময়সীমা নেই। তারা সকলে অসীম দায় বহনে প্রতিশ্রুতিবদ্ধ হয়। অপরদিকে ব্যবসায় পরিচালনা করতে গিয়ে তারা আস্থা, সিদ্ধান্ত, মুনাফা বণ্টন সহ প্রভৃতি সমস্যার মুখোমুখি হচ্ছে।",
      "tag": "DC 24",
      "sub_questions": [
        {
          "label": "ক",
          "question": "চুক্তি কাকে বলে?",
          "explanation": "দুই বা ততোধিক ব্যক্তির মধ্যে কোনো নির্দিষ্ট বিষয়ে পারস্পরিক সমঝোতাকে চুক্তি বলে।"
        },
        {
          "label": "খ",
          "question": "সাধারণ অংশীদারদের দায় অসীম কেন?",
          "explanation": "ব্যবসায় গঠন ও পরিচালনায় মুখ্য ভূমিকা পালন করায় সাধারণ অংশীদারদের দায় অসীম। সাধারণ অংশীদার ব্যবসায়ে মূলধন বিনিয়োগ করে ও ব্যবসায় পরিচালনায় অংশগ্রহণ করে। ব্যবসায়ের সামগ্রিক কার্যক্রম পরিচালনায় এদের বিভিন্ন পক্ষের সাথে লেনদেন সম্পাদন করতে হয়। মূলত এর মাধ্যমে এরা ব্যবসায়িক দায়ের পাশাপাশি ব্যক্তিগত দায় বহনের দায়বদ্ধতায় পড়ে থাকে। এভাবে সাধারণ অংশীদাররা অসীম দায় বহনের অধিকারী হয়।"
        },
        {
          "label": "গ",
          "question": "আলিফ ট্রেডার্স কোন ধরনের অংশীদারি ব্যবসায় সংগঠন? ব্যাখ্যা করো",
          "explanation": "আলিফ ট্রেডার্স সাধারণ অংশীদারি ব্যবসায় সংগঠন। এ ধরনের সংগঠনে সকল অংশীদার পরিচালনায় প্রত্যক্ষভাবে অংশ নেয়। আর এতে বিদ্যমান সকল অংশীদারদের দায় অসীম। এ ব্যবসায়ে চুক্তি অনুযায়ী লাভ-ক্ষতি বণ্টিত হয়। উদ্দীপকে ৫ জন উদ্যোক্তা মিলে আলিফ ট্রেডার্স নামে একটি ব্যবসায় গড়ে তোলেন। এটি তাদের সম্মিলিত সিদ্ধান্ত, মূলধন, ঝুঁকি বণ্টন, মৌখিক চুক্তির মাধ্যমে গঠিত। এর সব সদস্যরা ব্যবসায় পরিচালনায় সরাসরি জড়িত। এছাড়া উক্ত ব্যবসায়ের সদস্যরা সবাই অসীম দায়ের অধিকারী। বৈশিষ্ট্যানুসারে এটি সাধারণ অংশীদারি ব্যবসায়ের সাথে মিল রয়েছে। সুতরাং, আলিফ ট্রেডার্স একটি সাধারণ অংশীদারি ব্যবসায় সংগঠন।"
        },
        {
          "label": "ঘ",
          "question": "আলিফ ট্রেডার্সের সমস্যাসমূহ যৌক্তিক কিনা? বিশ্লেষণ করো",
          "explanation": "লিখিত চুক্তি না থাকার কারণে ট্রেডার্সে বিদ্যমান সমস্যাসমূহ যৌক্তিক বলে আমি মনে করি। চুক্তি অংশীদারি ব্যবসায়ের মূলভিত্তি। এটির আলোকেই অংশীদারি ব্যবসায় পরিচালিত হয়। চুক্তি লিখিত হলে ব্যবসায় পরিচালনা, ভবিষ্যৎ কোনো সমস্যা প্রভৃতি চুক্তি মোতাবেক সমাধান করা যায়। উদ্দীপকের আলিফ ট্রেডার্স একটি অংশীদারি ব্যবসায়। এটি ৫জন অংশীদারদের সমঝোতার মাধ্যমে গঠিত ও পরিচালিত হয়। ব্যবসায়টি তারা সক্রিয়ভাবে পরিচালনা করছে। কিন্তু বর্তমানে তারা ব্যবসায়টিতে আস্থা, সিদ্ধান্ত, মুনাফা বণ্টন প্রভৃতি সমস্যার সুখোমুখি হচ্ছেন। আলিফ ট্রেডার্সে মৌখিক চুক্তির মাধ্যমে গঠিত হয়েছে। এজন্য ব্যবসায়টিতে ব্যবসায় পরিচালনা, সিদ্ধান্ত নেওয়া, মুনাফা বণ্টন সংক্রান্ত বিষয়ে সুনির্দিষ্ট কোনোকিছু উল্লেখ নেই। এসব বিষয় ঠিকমতো বিদ্যমান না থাকায় তাদের মধ্যে বিশ্বাস, আস্থার অভাব দেখা দিয়েছে। এক্ষেত্রে ব্যবসায়টিতে লিখিত চুক্তি থাকলে এসব বিষয় নিয়ে কোনো সমস্যা হতো না। চুক্তিপত্রের আলোকেই তারা যেকোনো সমস্যা সমাধান করতে পারত। তাই বলা যায়, লিখিত চুক্তি না থাকার কারণে আলিফ ট্রেডার্সের বিদ্যমান সমস্যাগুলোর যৌক্তিকতা রয়েছে।"
        }
      ]
    },
    {
      "number": "4",
      "uddipok": "আফনান ও সুমিত দুই বন্ধু ডিগ্রি পাস করে ব্যবসায় শুরু করল। আফনান এলাকার মৎস্য ব্যবসায়ীদের নিকট থেকে মাছ কিনে দেশের বড় বড় বাজারে বিক্রয়ের জন্য পাঠায়। অনেক সময় মাছ পাঠাতে বিলম্ব হওয়ায় বা বিক্রয় না হওয়ায় মাছ পচে সে ক্ষতিগ্রস্ত হয়। অন্যদিকে সুমিত এলাকার ছেলেমেয়েদের কম্পিউটার প্রশিক্ষণ দেওয়ার জন্য প্রতিষ্ঠান গড়ে তোলার পাশাপাশি ইন্টারনেট ও ফটোকপির ব্যবসায় গড়ে তোলে। কিন্তু মানুষজন না জানায় তার ব্যবসায় এগুচ্ছে না।",
      "tag": "DC 24",
      "sub_questions": [
        {
          "label": "ক",
          "question": "সামাজিক ব্যবসায় কী?",
          "explanation": "যে ব্যবসায়ে মুনাফা প্রাপ্তির কোনো উদ্দেশ্য থাকে না বরং তা সামাজিক কল্যাণ, দারিদ্র্য দূরীকরণ ও ব্যবসায় প্রসারের জন্য ব্যয় করা হয়, তাকে সামাজিক ব্যবসায় বলে।"
        },
        {
          "label": "খ",
          "question": "ব্যবসায়ের কোন শাখা স্বত্বগত উপযোগ সৃষ্টি করে? বুঝিয়ে লেখ।",
          "explanation": "কযে ব্যবসায়ে মুনাফা প্রাপ্তির কোনো উদ্দেশ্য থাকে না বরং তা সামাজিক কল্যাণ, দারিদ্র্য দূরীকরণ ও ব্যবসায় প্রসারের জন্য ব্যয় করা হয়, তাকে সামাজিক ব্যবসায় বলে।"
        },
        {
          "label": "গ",
          "question": "ব্যবসায়ের কোন কাজের সমস্যার কারণে আফনানের ক্ষতি হয়েছে? ব্যাখ্যা করো।",
          "explanation": "ব্যবসায়ের গুদামজাতকরণ কাজের সমস্যার কারণে উদ্দীপকের আফনানের ক্ষতি হয়েছে। উৎপাদন ও ভোগের মধ্যবর্তী সময়ে পণ্যকে নষ্ট হওয়া থেকে রক্ষার জন্য গুদামজাত করা হয়। এতে নির্দিষ্ট সময়ের জন্য পণ্যের গুণগত মান রক্ষা হয়। ফলে সময়গত উপযোগ সৃষ্টি হয়। উদ্দীপকে আফনান একজন মাছ ব্যবসায়ী। সে এলাকার মাছ ব্যবসায়ীদের থেকে মাছ কিনে দেশের বড় বড় মাছ বাজারে বিক্রি করে। কিন্তু অনেক সময় তার মাছ পাঠাতে দেরি হয়ে থাকে। আবার অনেক স সময় এক সাথে সব বিক্রিও হয় না। কিন্তু তার যথাযথ মাছ সংরক্ষণের নৈ ব্যবস্থা নেই। এজন্য দেরিতে পাঠানো ও অবিক্রীত মাছ পচে যায়। উ ফলে এ কারণে সে ক্ষতিগ্রস্ত হচ্ছে। মাছ যথাযথ সংরক্ষণ ব্যবস্থার অভাব গুদামজাতকরণের অভাবকে নির্দেশ করে। সুতরাং, ব্যবসায়ের গুদামজাতকরণ কাজের সমস্যার কারণে আফনান ক্ষতির সম্মুখীন হয়েছে।"
        },
        {
          "label": "ঘ",
          "question": "সুমিতের ব্যবসায়ের সফলতার জন্য করণীয় বিশ্লেষণ করো।",
          "explanation": "সুমিতের ব্যবসায় সফলতার জন্য বাজারজাতকরণ প্রসার ভূমিকা রাখতে পারে বলে আমি মনে করি। বাজারজাতকরণ প্রসার পণ্য বা সেবা সম্পর্কে গ্রাহকদের মধ্যে আগ্রহ সৃষ্টি করে। এর মাধ্যমে পণ্যের বিক্রি বাড়ে। এটি ব্যবসায়ের ক্ষেত্রে পণ্যের প্রচারগত বাধা দূর করে। বিজ্ঞাপন, বিক্রয় প্রসার, ব্যক্তিক বিক্রয় প্রভৃতি কার্যক্রম বাজারজাতকরণ প্রসারের অন্তর্গত। উদ্দীপকে সুমিত ডিগ্রি পাস করে ব্যবসায় শুরু করল। সে তার এলাকায় ছেলেমেয়েদের কম্পিউটার প্রশিক্ষণ দেওয়ার একটি প্রতিষ্ঠান গড়ে তোলে। এর পাশাপাশি সে ইন্টারনেট ও ফটোকপি ব্যবসায় গড়ে তোলে। কিন্তু মানুষজন না জানায় তার ব্যবসায়টি আশানুরূপ ফলাফল পাওয়া যাচ্ছে না। সুমিত তার ব্যবসায়ের জন্য যথাযথ বাজারজাতকরণ প্রসার অনুসরণ করতে পারে। এর মাধ্যমে সে তার ব্যবসায়ের তথ্য সম্পর্কিত পোস্টার, লিফলেট বিলি করতে পারে। এছাড়া সে সামাজিক যোগাযোগ মাধ্যমে তার ব্যবসায় সম্পর্কিত তথ্য নিয়ে বিজ্ঞাপন দিতে পারে। এতে এলাকার গ্রাহকেরা তার ব্যবসায় সম্পর্কে জানবে। ফলে তার ব্যবসায়ে গ্রাহক সমাগম বাড়বে। এর মাধ্যমে তার ব্যবসায়টিতে সফলতা আসবে। এভাবে বাজারজাতকরণ প্রসার অনুসরণের মাধ্যমে সুমিত তার ব্যবসায়ে সফলতা আনতে পারবে।"
        }
      ]
    },
    {
      "number": "5",
      "uddipok": "বেলাল একটি ময়দা কারখানার মালিক। স্থানীয় কৃষকদের নিকট থেকে কা বাছাইকৃত গম সংগ্রহ করে সে ময়দা তৈরি করে। বেলাল তার প্রস্তুতকৃত অন ময়দা স্থানীয় ভোক্তা ও খুচরা ব্যবসায়ীদের নিকট বিক্রয় করে। বাজারে চ অন্যান্য ময়দার চেয়ে বেলালের ময়দা উৎকৃষ্ট হওয়া সত্ত্বেও স্থানীয় ক ভাবে উৎপাদিত হওয়ায় তার ক্রেতার সংখ্যা সীমিত। বেলাল চায় তার ময়দার গুণাগুণ ও মান সম্পর্কিত তথ্য সব ক্রেতা ও ভোক্তার মাঝে ছড়িয়ে পড়ুক।",
      "tag": "DC 24,DRMC 23",
      "sub_questions": [
        {
          "label": "ক",
          "question": "ব্যবসায়ের প্রধান উদ্দেশ্য কোনটি?",
          "explanation": "ব্যবসায়ের মৌলিক বা মুখ্য উদ্দেশ্য হলো মুনাফা অর্জন করা।"
        },
        {
          "label": "খ",
          "question": "পর্যায়িতকরণ বলতে কী বোঝায়?",
          "explanation": "পণ্যকে বিভিন্ন ভাগে ভাগ করাকে পর্যায়িতকরণ বলা হয়। এর মাধ্যমে পণ্যকে মান, গুণাগুণ, ওজন, আকারের ভিত্তিতে ভাগ করা হয়। এসবের ভিত্তিতে পণ্যের আলাদা আলাদা শ্রেণি তৈরি হয়। এজন্য পর্যায়িতকরণকে শ্রেণিবদ্ধকরণও বলা হয়ে থাকে। এটি ব্যবসায়ের একটি অন্যান্য গুরুত্বপূর্ণ কার্যাবলি।"
        },
        {
          "label": "গ",
          "question": "বেলাল কোন ধরনের শিল্পের সাথে জড়িত? বর্ণনা করো",
          "explanation": "উদ্দীপকে বেলাল উৎপাদন শিল্পের সাথে জড়িত। এ শিল্পে যন্ত্রপাতির মাধ্যমে কাঁচামালকে রূপান্তর করে ব্যবহারযোগ্য পণ্যে পরিণত করা হয়। সাধারণত কয়েকটি স্তরে এ শিল্পের কাজ সংঘটিত হয়। চিনি শিল্প, সিমেন্ট শিল্প, বস্ত্র শিল্প প্রভৃতি উৎপাদন শিল্পের অন্তর্গত। উদ্দীপকের বেলাল একটি ময়দা কারখানার মালিক। সে স্থানীয় কৃষকদের কাছ থেকে বাছাইকৃত গম সংগ্রহ করে। এরপর এই গম সে কারখানায় ভাঙায়। এক্ষেত্রে তার কারখানায় যন্ত্রপাতি বা মেশিনের মাধ্যমে গমকে ময়দায় রূপান্তর করা হয়। ফলে এটি ব্যবহারযোগ্য পণ্যে পরিণত হয়ে বিক্রয়োপযোগী হয়। কারখানায় উৎপাদিত ময়দা সে স্থানীয় ভোক্তা বা খুচরা ব্যবসায়ীদের কাছে বিক্রি করে। এসব বৈশিষ্ট্যের সাথে উৎপাদন শিল্পের মিল আছে। সুতরাং, বেলালের কাজটি উৎপাদন শিল্পের সাথে জড়িত।"
        },
        {
          "label": "ঘ",
          "question": "বেলাল কীভাবে বিক্রয় সম্প্রসারণ করতে পারে বলে তুমি মনে কর? যুক্তিসহ লিখ।",
          "explanation": "বেলাল বাজারজাতকরণ প্রসারের মাধ্যমে বিক্রির পরিমাণ বাড়াতে পারে বলে আমি মনে করি। বাজারজাতকরণ প্রসার পণ্য বা সেবা সম্পর্কে গ্রাহকদের মধ্যে আগ্রহ সৃষ্টি করে। এর মাধ্যমে পণ্যের বিক্রি বাড়ে। এটি ব্যবসায়ের ক্ষেত্রে পণ্যের প্রচারগত বাধা দূর করে। বিজ্ঞাপন, বিক্রয় প্রসার, ব্যক্তিক বিক্রয় প্রভৃতি কার্যক্রম বাজারজাতকরণ প্রসারের অন্তর্গত। উদ্দীপকের বেলালের কারখানায় ময়দা তৈরি করা হয়। বাজারে অন্যান্য ময়দার চেয়ে তার কারখানায় উৎপাদিত ময়দা বেশ ভালো। কিন্তু এ ময়দা স্থানীয়ভাবে উৎপাদিত হওয়ায় ক্রেতার সংখ্যা সীমিত। তাই বেলাল চায় তার কারখানার ময়দার গুণাগুণ ও মান সম্পর্কে সকল ক্রেতা ও ভোক্তা জানুক। ব্যবসায়টির সমস্যা সমাধানে বেলাল বাজারজাতকরণ প্রসারের মাধ্যমে বিক্রি বাড়াতে পারে। এজন্য সে বিলবোর্ড, পোস্টার, ব্যানার, প্রচারপত্র প্রভৃতি কৌশলের ব্যবস্থা নিতে পারে। এতে তার কারখানায় উৎপাদিত ময়দার গুণাগুণ ও মান সম্পর্কে সব তথ্য ক্রেতা ও ভোক্তা জানতে পারবে। এসব তথ্যের ভিত্তিতে ধীরে ধীরে ক্রেতারা তার পণ্য কিনতে আগ্রহী হবে। ফলে তার কারখানার উৎপাদিত ময়দার ক্রেতা-ভোক্তা বাড়বে। এতে তার ময়দার বিক্রি আগের চেয়ে বেশি হবে। এভাবে বেলাল বাজারজাতকরণ প্রসারের মাধ্যমে বিক্রি বাড়াতে পারবে।"
        }
      ]
    },
    {
      "number": "6",
      "uddipok": "মি. তাহাসান তার এলাকায় অসহায়, দরিদ্র ও অসচ্ছল শ্রেণির ২৫ জন ব্যক্তি জোগাড় করে নিজেদের ভাগ্য উন্নয়নের জন্য সমবায় সমিতি গড়ে তোলেন। তারা এ সমবায় সমিতি হতে প্রয়োজনীয় ঋণ গ্রহণ করে, প্রয়োজনীয় পণ্য এ সমিতির মাধ্যমে ক্রয় করে ও তাদের গৃহে উৎপাদিত বিভিন্ন সামগ্রী এ সমিতির মাধ্যমেই ন্যায্যমূল্যে বিক্রির ব্যবস্থা করে। -এভাবে তারা সবাই এ সমিতি হতে সুবিধা ভোগ করে। এখন অনেকেই এ সমিতির সদস্য হতে আগ্রহী।",
      "tag": "DC 24",
      "sub_questions": [
        {
          "label": "ক",
          "question": "সমবায় উপবিধি কাকে বলে?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায়সমিতি সমিতির উপবিধি (By-Laws) বলে।"
        },
        {
          "label": "খ",
          "question": "কেন্দ্রীয় সমবায় সমিতি বলতে কী বোঝায়?",
          "explanation": "ন্যূনতম ১০টি প্রাথমিক সমবায় সমিতির সমন্বয়ে গঠিত উচ্চ পর্যায়ের সমবায় প্রতিষ্ঠানকে কেন্দ্রীয় সমবায় সমিতি বলে। এ সমিতিতে কোনো ব্যক্তি সদস্য হতে পারেন না। কেন্দ্রীয় সমবায়, সদস্য সমবায়গুলোর কাজ সুষ্ঠুভাবে পরিচালনায় সহায়তা করে। এ ধরনের সমিতি কোনো থানা, এলাকা বা অঞ্চলে অবস্থিত প্রাথমিক সমিতিসমূহের কেন্দ্রীয় সংস্থা হিসেবে কাজ করে।"
        },
        {
          "label": "গ",
          "question": "উদ্দীপকে মি. তাহাসান কোন ধরনের সমবায় সমিতি গঠন করেছেন?",
          "explanation": "উদ্দীপকে মি. তাহাসান বহুমুখী সমবায় সমিতি গঠন করেছেন। এ সমিতি একাধিক উদ্দেশ্য অর্জনের জন্য গঠিত হয়ে থাকে। এটি সাধারণত উৎপাদন, ঋণদান, পণ্য কেনা-বেচা প্রভৃতি উদ্দেশ্যার্জনের জন্য গঠিত হয়। এভাবে একাধিক উদ্দেশ্য সাধনের সাথে জড়িত থাকায় একে বহু উদ্দেশ্যক সমবায় সমিতিও বলা হয়। উদ্দীপকে মি. তাহাসান তার এলাকায় একটি সমবায় সমিতি গড়ে তোলেন। এটি তিনি এলাকার অসহায়, দরিদ্র ও অসচ্ছল শ্রেণির মানুষদের নিয়ে ভাগ্য উন্নয়নের জন্য গড়ে তোলেন। সমিতিটি থেকে তারা প্রয়োজনীয় ঋণ সুবিধা পেয়ে থাকে। আবার, এটির মাধ্যমে তারা প্রয়োজনীয় পণ্য ন্যায্যমূল্যে কিনতে, গৃহে উৎপাদিত পণ্য ন্যায্যমূল্যে বিক্রির সুবিধাও পাচ্ছে। এক্ষেত্রে সমিতিটি এর সদস্যদের একাধিক উদ্দেশ্য অর্জনে কাজ করে চলছে। বৈশিষ্ট্যানুযায়ী এটির সাথে বহুমুখী সমবায় সমিতির মিল আছে। সুতরাং, উদ্দীপকে মি. তাহাসান বহুমুখী সমবায় সমিতি গঠন করেছেন।"
        },
        {
          "label": "ঘ",
          "question": "বেকারত্ব দূরীকরণে ও সামাজিক উন্নয়নে সমবায় সমিতির ভূমিকা মূল্যায়ন করো।",
          "explanation": "বেকারত্ব দূরীকরণে ও সামাজিক উন্নয়নে উক্ত সমবায় সমিতিটির গুরুত্বপূর্ণ অবদান রয়েছে বলে আমি মনে করি। সমবায় সমিতি গড়ে তোলার মাধ্যমে স্বল্পবিত্ত ও অসহায় মানুষ নিজেদের আর্থিক কল্যাণ করতে পারেন। সমিতির মাধ্যমে সদস্যদের মধ্যে সঞ্চয়ের অভ্যাস গড়ে ওঠে। এছাড়া দারিদ্র্য ও বেকারত্ব কমাতে সমবায় সমিতি গুরুত্বপূর্ণ ভূমিকা রাখে। উদ্দীপকে মি. তাহাসান তার এলাকার স্বল্পবিত্ত শ্রেণির মানুষদের নিয়ে একটি বহুমুখী সমবায় সমিতি গড়ে তোলেন। এটির মাধ্যমে সদস্যরা ঋণ প্রাপ্তি, প্রয়োজনীয় পণ্য ন্যায্যমূল্যে ক্রয়, উৎপাদিত পণ্য বিক্রি প্রভৃতি • সুবিধা পাচ্ছে। এসবের মাধ্যমে তাদের ভাগ্যের চাকা ঘুরছে। এছাড়া তারা অর্থনৈতিকভাবে সমৃদ্ধ হচ্ছে। উক্ত সমবায় সমিতির মাধ্যমে ঋণ নিয়ে সদস্যরা নতুন ব্যবসায় শুরু বা বিদ্যমান উৎপাদন ক্ষেত্রে ব্যবহার করতে পারছে। এর মাধ্যমে তারা অর্থনৈতিকভাবেও স্বাবলম্বী হচ্ছে। ফলে সমাজের বেকারত্বের হার কমছে। সমিতিটির মাধ্যমে প্রয়োজনীয় পণ্য ন্যায্যমূল্যে কিনে তারা উন্নতমানের পণ্য ভোগের সুবিধা পাচ্ছে। আবার, এর মাধ্যমে পণ্য বিক্রি করে তারা তাদের জীবনযাত্রার মান উন্নত করতে পারছে। এসব তাদের সামাজিক উন্নয়নে কার্যকরী ভূমিকা রাখছে। এভাবে বেকারত্ব কমানো ও সামাজিক উন্নয়নে উক্ত সমবায় সমিতিটি যথাযথ ভূমিকা রাখছে।"
        }
      ]
    },
    {
      "number": "7",
      "uddipok": "মি. আলী গরিব হলেও সমাজ হিতৈষী মানুষ। বাজারে তার মুদির দোকান। তিনি দেখেন দেশে বড় কোন দুর্যোগ হলে কর্পোরেট প্রতিষ্ঠানগুলো মাননীয় প্রধানমন্ত্রীর ত্রাণ তহবিলে অনেক অর্থ জমা দেন। গণমাধ্যম তা ফলাও করে প্রচার করে। সেই টাকায় স্কুল কলেজ তৈরি হয়। কিন্তু মি. আলী ভাবেন তিনি গ্রাহকদের ঠকান না, মাপে কম দেন না, ভালো মাল দিতে সচেষ্টা থাকেন। তার সামর্থের মধ্যে তিনি যা করছেন এতেই সন্তুষ্ট।",
      "tag": "DC 24,BB 23",
      "sub_questions": [
        {
          "label": "ক",
          "question": "",
          "explanation": "কোনটা ভালো, কোনটা মন্দ, কোনটা করা উচিত এবং কোনটা করা উচিত নয় এ সংক্রান্ত মানুষের বোধ বা উপলব্ধিকে মূল্যবোধ বলে।"
        },
        {
          "label": "খ",
          "question": "",
          "explanation": "বায়ুতে বিভিন্ন খারাপ উপাদান মিশে বায়ুর স্বাভাবিকতা নষ্ট হওয়াকে বায়ুদূষণ বলে।  মানুষ ও প্রাণীজগতের সুস্থ ও স্বাভাবিকভাবে বেঁচে থাকার জন্য নির্মল বায়ু অত্যন্ত গুরুত্বপূর্ণ। কিন্তু ব্যবসায়ে আজ এই নির্মল বায়ু থেকেও মানুষকে বঞ্চিত করছে। যেখানে সেখানে গাছপালা ও জঙ্গল কেটে শিল্প ও ব্যবসার সম্প্রসারণ ও স্থাপন, যানবাহন চালানোর ফলে নির্গত ধোঁয়া, ইটভাটায় ইট পোড়ানো,কলকারখানা ও গাড়ি হতে নির্গত কালো ধোঁয়া, বর্জ্য নির্গমন, যেখানে সেখানে মল-মূত্র ত্যাগ প্রভৃতি করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত কর্পোরেট প্রতিষ্ঠানগুলোর সাধারণ সম্প্রদায়ের প্রতি দায়িত্ব পালন করছে। ব্যবসায়ের সমাজ ও সমাজের মানুষগুলো যে সহযোগিতা করে থাকে তার বিপরীতে সমাজের প্রতি ব্যবসায়ীরা যে দায় দায়িত্ব পালন করে তাকে সাধারণ সম্প্রদায়ের প্রতি ব্যবসায়ীদের দায়িত্ব বলে। এই দায়িত্ব গুলোর মধ্যে রয়েছে জাতীয় দুর্যোগে জনগণের পাশে দাঁড়ানো, এলাকার স্কুল, কলেজ, হাসপাতাল, গ্যাস, বিদ্যুৎ ও রাস্তাঘাট সুবিধা প্রদান করে ইত্যাদি। উদ্দীপকের মি. আলী গরিব হলেও সমাজ হিতৈষী মানুষ। বাজারে তার মুদির দোকান। তিনি দেখেন দেশে বড় কোন দুর্যোগ হলে কর্পোরেট প্রতিষ্ঠানগুলো মাননীয় প্রধানমন্ত্রীর ত্রান তহবিলে অনেক অর্থ জমা দেন। গণমাধ্যমে তা ফলাও করে প্রচার করে। সেই টাকায় স্কুল কলেজ তৈরি হয়। উক্ত দায়িত্ব গুলো সাধারণ সম্প্রদায়ের প্রতি দায়িত্ব পালনের মধ্যে পড়ে। তাই বলা যায়, উদ্দীপকে বর্ণিত কর্পোরেট প্রতিষ্ঠানগুলো সাধারণ সম্প্রদায়ের প্রতি দায়িত্ব পালন করছেন।"
        },
        {
          "label": "ঘ",
          "question": "",
          "explanation": "উদ্দীপকে মি. আলীর কর্মকাণ্ড নৈতিকতার মানদন্ডের নৈতিকতা সম্পন্ন। উচিত এবং ন্যায়নীতি মেনে চলাই হচ্ছে নৈতিকতা। আর কোনটা ভালো, কোনটা মন্দ এ সম্পর্কিত মানুষের বোধ বা উপলব্ধি হচ্ছে মূল্যবোধ। অর্থাৎ মূল্যবোধের বহিঃপ্রকাশ হচ্ছে নৈতিকতা। এ নৈতিকতার গুনেই একজন ব্যবসায়ী সৎ ও ন্যায়নিষ্ঠাবান হয়ে থাকেন। উদ্দীপকে মি. আলী গরিব হলেও সমাজ হিতৈষী মানুষ। বাজারে তার মুদির দোকান। কিন্তু মি. আলী ভাবেন তিনি গ্রাহকদের ঠকার না, মাপে কম দেন না, ভালো মাল দিতে সচেষ্টা থাকেন।তার সামর্থের মধ্যে তিনি যা করছেন এতেই সন্তুষ্ট। আলী একজন সমাজ হিতৈষী মানুষ। গ্রাহকদের কথা চিন্তা করে তার ব্যবসায় কর্মকান্ড পরিচালনা করেন। এজন্য তিনি সবসময় গ্রাহকদের সন্তুষ্টি অর্জনের লক্ষ্যে সঠিক দামে, উৎকৃষ্ট মানের পণ্য বিক্রয় করেন। এছাড়াও তিনি কখনো ওজন কম দেন না। এতে মানুষের জীবনযাত্রার মান উন্নত হয়। তাই বলা যায় ব্যবসায় ক্ষেত্রে আলীর কর্মকান্ড নৈতিকতার মানদন্ডে নৈতিকতা সম্পন্ন।"
        }
      ]
    },
    {
      "number": "8",
      "uddipok": "জনাব মিজান একজন গার্মেন্টস ব্যবসায়ী। ভার দোকানের পাশাপাশি জনাব হাসানও একই ব্যবসায় করে থাকেন। তবে জনাব মিজানের দোকানে সবসময় ভিড় লেগেই থাকে যা জনাব হাসানের দোকানে দেখা যায় না। জনাব মিজানের পণ্য সরবরাহের প্রক্রিয়া এবং ভোক্তাদের প্রতি, তার ব্যবহার ব্যবসা প্রতিষ্ঠানের সুনাম বৃদ্ধিতে সাহায্য করে। অন্যদিকে, জনাব হাসান পণ্য বিক্রয় করে বেশি লাভ করতে চান। পণ্যের গুণাগুণ বিবেচনা না করে নিজের লাভ নিয়ে ব্যস্ত থাকেন। কিন্তু জনাব মিজান মনে করেন গুণগত ও. চাহিদামাফিক পণ্য সরবরাহ ক্রেতাকে ধরে রাখার অন্যতম উপায়।",
      "tag": "DC 24",
      "sub_questions": [
        {
          "label": "ক",
          "question": "বণিক সমিতি কাকে বলে?",
          "explanation": "কোনো নির্দিষ্ট অঞ্চলের ব্যবসায়ী ও শিল্পপতিগণ নিজেদের স্বার্থরক্ষা ও ব্যবসায়িক উন্নয়নের জন্য যে সংগঠন প্রতিষ্ঠা করে তাকে শিল্প ও বণিক সমিতি বলে।"
        },
        {
          "label": "খ",
          "question": "দলীয় মূল্যবোধ বলতে কী বোঝ?",
          "explanation": "দলগতভাবে কোনো কাজ সম্পাদনে ভালো-মন্দ সম্পর্কে স্থায়ীভাবে গড়ে ওঠা বিশ্বাস বা বোধ অনুসরণ করাকে দলীয় মূল্যবোধ বলে। সমাজের অংশ হিসেবে ব্যক্তি একক কোনো কাজ করার পাশাপাশি দলগতভাবে বিভিন্ন কাজ সম্পাদন করে থাকে। এ সময় দলগতভাবে ভালো- মন্দ সম্পর্কে দীর্ঘদিন ধরে গড়ে ওঠা স্থায়ী বিশ্বাসই হলো দলগত মূল্যবোধ।"
        },
        {
          "label": "গ",
          "question": "একজন ব্যবসায়ী হিসেবে জনাব মিজানকে ক্রেতাদের প্রতি যেসব সামাজিক দায়িত্ব পালন করতে হয় তা ব্যাখ্যা করো।",
          "explanation": "একজন ব্যবসায়ী হিসেবে জনাব মিজানকে ক্রেতাদের প্রতি বিভিন্ন সামাজিক দায়িত্ব (উন্নতমানের পণ্য সরবরাহ, ভোক্তা সন্তুষ্টি নিশ্চিত) পালন করতে হয়। ক্রেতা ও ভোক্তারা সমাজের একটি গুরুত্বপূর্ণ অংশ। এদের সহযোগিতার ওপর ব্যবসায়ের সাফল্য নির্ভরশীল। তাই ভোক্তাদের প্রতি ব্যবসায়ীরা ন্যায্যমূল্যে পণ্য সরবরাহ, নতুন পণ্য উৎপাদন ও সংগ্রহ, বাজার স্থিতিশীল রাখা প্রভৃতিসহ বিভিন্ন দায়িত্ব পালন করে। উদ্দীপকে জনাব মিজান একজন গার্মেন্টস ব্যবসায়ী। এজন্য তিনি ক্রেতাদের ন্যায্যমূল্য উন্নতমানের পণ্য সরবরাহ করেন। তাদের সাথে ভালো ব্যবহার করেন। এর মাধ্যমে ক্রেতারা তার ব্যবসায়ের প্রতি ইতিবাচক মনোভাব প্রকাশ করছে। এভাবে তিনি ক্রেতা-ভোক্তা সন্তুষ্টি নিশ্চিত করছেন। এ কারণে তার দোকানে সবসময় ভিড় লেগেই থাকে। এসবের মাধ্যমেই জনাব মিজান ক্রেতা-ভোক্তাদের প্রতি দায়িত্ব পালন করে চলছেন। তাই বলা যায়, একজন ব্যবসায়ী হিসেবে জনাব মিজানকে ক্রেতাদের উন্নতমানের পণ্য সরবরাহ, সন্তুষ্টি নিশ্চিতের মাধ্যমে সামাজিক দায়িত্ব পালন করতে হবে।"
        },
        {
          "label": "ঘ",
          "question": "জনাব মিজানের ধারণাটি বাস্তবসম্মত- তুমি কি এর সাথে একমত? যুক্তিসহকারে উপস্থাপন করো।'",
          "explanation": "ব্যবসায় পরিচালনায় জনাব মিজানের ধারণাটি বাস্তবসম্মত বলে আমি মনে করি। নৈতিকতাবোধ মানুষকে ন্যায়-অন্যায়, উচিত-অনুচিত, ভালো-মন্দের মধ্যে পার্থক্য চিহ্নিত করতে সাহায্য করে। ব্যবসায়ের ক্ষেত্রে সংশ্লিষ্ট সব পক্ষের সাথে একটি নির্দিষ্ট আদর্শ বজায় রেখে নৈতিক আচরণ করতে হয়। ভেজাল না দেওয়া, ওজনে কম না দেওয়া, নিম্নমানের পণ্য না দেওয়া প্রভৃতি নৈতিক কাজের অন্তর্ভুক্ত। উদ্দীপকে জনাব মিজান ও জনাব হাসান দুইজন গার্মেন্টস ব্যবসায়ী। জনাব হাসান পণ্য বিক্রি করে বেশি লাভ করতে চান। অন্যদিকে জনাব মিজান ক্রেতাদের চাহিদামাফিক, গুণগতসম্পন্ন পণ্য সরবরাহ করে থাকে। এর মাধ্যমে তিনি ক্রেতা সন্তুষ্টি নিশ্চিত করায় তার দোকানে ক্রেতা সাধারনের ভিড় লেগেই থাকে। তিনি মনে করেন ক্রেতাকে ধরে রাখার অন্যতম উপায় হলো গুণগত ও চাহিদামাফিক পণ্য সরবরাহ। নৈতিকতার দৃষ্টিকোণ বিবেচনা করে জনাব মিজান তার ব্যবসায়ের কর্মকাণ্ড পরিচালনা করছেন। এজন্য তিনি জনাব হাসানের মতো বেশি মুনাফার আকাঙ্ক্ষা না করে ক্রেতা সন্তুষ্টি নিশ্চিতে মনোনিবেশ করছেন। এতে তিনি ক্রেতাদেরকে দীর্ঘমেয়াদে তার ব্যবসায়ের পণ্যের দিকে আকৃষ্ট করতে সক্ষম হবেন। এর মাধ্যমে তিনি ব্যবসায়ে দীর্ঘমেয়াদি সফলতা ভোগ করবেন। আর এসব বিষয়ে ভেবেই ব্যবসায় পরিচালনা করায় জনাব মিজানের ধারণাটি বাস্তবসম্মত বলে মনে করা যায়।"
        }
      ]
    },
    {
      "number": "9",
      "uddipok": "ব্যবসায় নীতি ও প্রয়োগ বিষয়ে ক্লাস নিচ্ছেন সাহেদ স্যার। তিনি বললেন, কোম্পানি আইনসৃষ্ট, কৃত্রিম ব্যক্তিসত্তার অধিকারী ব্যবসায় প্রতিষ্ঠান। এটি শুধু আইনের মধ্যে টিকেই থাকে না এর বিলোপও ঘটে আইনি প্রক্রিয়ার মধ্যেই। যদি এর সকল পরিচালক ও শেয়ারহোল্ডার কোনো কারণে সবাই মারাও যায় তথাপিও কোম্পানির বিলোপ ঘটে না। কারণ কোম্পানির সত্তা এর মালিক থেকে সম্পূর্ণ আলাদা। শেয়ারহোল্ডারগণ আইনি প্রক্রিয়ায় স্বেচ্ছায় যেমনি এর বিলোপ ঘটাতে পারেন তেমনি আদালতের নির্দেশে বাধ্যতামূলকভাবেও এর বিলোপ ঘটতে পারে।",
      "tag": "DC 24",
      "sub_questions": [
        {
          "label": "ক",
          "question": "কোম্পানি কী?",
          "explanation": "কোম্পানি আইনের অধীনে গঠিত, পরিচালিত কৃত্রিম ব্যক্তিসত্তার অধিকারী, সীমিত দায়বিশিষ্ট ব্যবসায় প্রতিষ্ঠানকে যৌথ মূলধনী ব্যবসায় বা কোম্পানি সংগঠন বলে।"
        },
        {
          "label": "খ",
          "question": "কোম্পানির বিলোসাধন বলতে কী বোঝায়?",
          "explanation": "যে প্রক্রিয়ার মাধ্যমে কোম্পানির আইনগত সত্তার অবসান হয়, তাকে কোম্পানির বিলোপসাধন বলে। কোম্পানি গঠিত ও পরিচালিত হয় আইনের মাধ্যমে। তাই এর অবসানও আইনের মাধ্যমে হয়ে থাকে। ১৯৯৪ সালের আইন অনুযায়ী কোম্পানির কাজ বন্ধ করলেই এর বিলোপসাধন হয়।"
        },
        {
          "label": "গ",
          "question": "কোম্পানির বাধ্যতামূলক বিলোপসাধন ও স্বেচ্ছায় বিলোপসাধনের মধ্যে পার্থক্য কী?",
          "explanation": "কোম্পানির বাধ্যতামূলক বিলোপসাধন আদালতের নির্দেশে হলেও স্বেচ্ছায় বিলোপসাধনে আদালতের হস্তক্ষেপ ছাড়াই কোম্পানির সদস্যদের মাধ্যমে হয়ে থাকে। কোম্পানি আইনের ২৩৪ (১) ধারা অনুযায়ী এর তিনটি পদ্ধতিতে বিলোপসাধন হয়ে থাকে। বিলোপসাধনের পদ্ধতিসমূহের মধ্যে বাধ্যতামূলক বিলোপসাধন আদালতের নির্দেশে সংঘটিত হয়ে থাকে। আর স্বেচ্ছায় বিলোপসাধন কোম্পানির সদস্য ও পাওনাদারদের বোঝাপড়ার মাধ্যমে হয়ে থাকে। উদ্দীপকে ব্যবসায় নীতি ও প্রয়োগের শিক্ষক সাহেদ স্যার কোম্পানির বিভিন্ন বিষয় সম্পর্কে ক্লাসে আলোকপাত করেন। তিনি উল্লেখ করেন কোম্পানির চিরন্তন অস্তিত্বের পাশাপাশি এর বিলোপসাধনও রয়েছে। এক্ষেত্রে তিনি বিলোপসাধনের দুইটি ধরনের উল্লেখ করেন। এ বিষয়ে তিনি জানান কোম্পানি সংগঠন শেয়ারহোল্ডারদের নিজস্ব মতামতের মাধ্যমে স্বেচ্ছায় বিলোপ ঘটতে পারে। এক্ষেত্রে আদালতের হস্তক্ষেপ ছাড়াই কোম্পানির বিলোপসাধন ঘটবে। অন্যদিকে তিনি আদালতের নির্দেশে বিলোপসাধনের কথা বলেন যাতে আদালত প্রত্যক্ষ সংযুক্তিতা থাকে। এক্ষেত্রে আদালত বিভিন্ন কারণে কোম্পানির বিলোপসাধনের নির্দেশ দেয়। এভাবে উদ্দীপকে উল্লিখিত কোম্পানির দুই ধরনের বিলোপ সাধনের মধ্যে মূল পার্থক্য হলো বাধ্যতামূরক বিলোপসাধনে আদালতের সংযুক্তি বিদ্যমান ও স্বেচ্ছামূলক বিলোপসাধনে আদালতের হস্তক্ষেপের অনুপস্থিতি।"
        },
        {
          "label": "ঘ",
          "question": "সাহেদ স্যার আদালতের নির্দেশে কোম্পানির বাধ্যতামূলক বিলোপসাধনের কথা বলেছেন। কোন কোন ক্ষেত্রে এ ধরনের বিলোপ ঘটে তা উল্লেখ করো।",
          "explanation": "উদ্দীপকে সাহেদ স্যরের উল্লিখিত আদালতের নির্দেশে বিলোপসাধন বিভিন্ন (ব্যবসায় শুরু করার বিলম্ব, গাফিলতি, সদস্য সংখ্যা কমে যাওয়া প্রভৃতি) কারণে হতে পারে। কোম্পানির আইনগত অস্তিত্বের পরিসমাপ্তির মাধ্যমে কোম্পানির বিলোপসাধন হয়ে থাকে। আর কোম্পানি আইনের ২৪১ ধারা অনুযায়ী কোম্পানি সংগঠনের আদালতের নির্দেশে বিলোপসাধন হয়। এক্ষেত্রে বিশেষ সিদ্ধান্ত, গাফিলতি, ব্যবসায় বিলম্বে শুরু বা বন্ধ, ঋণ/দেনা পরিশোধে ব্যর্থ প্রভৃতি কারণে আদালতের নির্দেশে কোম্পানির বিলোপসাধন ঘটে। উদ্দীপকে ব্যবসায় নীতি ও প্রয়োগ বিষয়ের শিক্ষক সাহেদ স্যার কোম্পানির সংগঠনের বিভিন্ন বৈশিষ্ট্য ক্লাসে তুলে ধরেন। এর পাশাপাশি তিনি কোম্পানির দুই পদ্ধতিতে হওয়া বিলোপসাধনের বিষয়টিও তুলে ধরেন। এ পদ্ধতিসমূহের মধ্যে একটি পদ্ধতি হলো শেয়ারহোল্ডারদের নিজস্ব ইচ্ছায় বিলোপসাধন। আর অন্যটি হলো আদালতের নির্দেশে বাধ্যতামূলক বিলোপসাধন। উদ্দীপকে উল্লিখিত আদালতের নির্দেশে বাধ্যতামূলক বিলোপসাধনে কোম্পানির সদস্য, অবদানকারী বা পাওনাদার বিভিন্ন বিষয়ের প্রেক্ষিতে 'আদালত বরাবর আবেদন করে। এসব বিষয়ের মধ্যে রয়েছে সদস্যদের বিশেষ সিদ্ধান্ত, ব্যবসায় শুরু করতে বিলম্ব, কোম্পানির সৃষ্ট ঋণ বা দায় পরিশোধে অসমতা প্রভৃতি। আর এসব বিষয় বিবেচনায় নিয়ে আদালত কোম্পানি বিলোপসাধনের নির্দেশ দিয়ে থাকে। এক্ষেত্রে কোম্পানিকে বাধ্যতামূলক বিলোপসাধন করতে হয়। সুতরাং, উল্লিখিত বিষয় বিবেচনায় উদ্দীপকে উল্লিখিত আদালতের নির্দেশে কোম্পানি বিলোপসাধন ঘটে।"
        }
      ]
    },
    {
      "number": "10",
      "uddipok": "বর্তমানে বিশ্বে একটি ব্যবসায় সংগঠন ব্যাপকভাবে পরিচালিত হচ্ছে। যার মালিক অসংখ্য ব্যক্তি, যারা বিভিন্নভাবে মূলধন সংগ্রহ করতে পারে। এই প্রতিষ্ঠানের মালিকগণ মুনাফা অর্জনের উদ্দেশ্যে যৌথভাবে পুঁজি বিনিয়োগ করে, দেশের প্রচলিত আইনের আওতায় সীমাবদ্ধ দায়ের ভিত্তিতে ব্যবসায় পরিচালনা করে থাকে। এই প্রতিষ্ঠানের নানা উপাদান ও প্রকৃতির কারণে এটি বর্তমানে বিশ্বের অন্যতম জনপ্রিয় সংগঠন হিসেবে পরিগণিত।",
      "tag": "DC 24",
      "sub_questions": [
        {
          "label": "ক",
          "question": "একমালিকানা ব্যবসায় কী?",
          "explanation": "একজন ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "কোম্পানির চিরন্তন অস্তিত্ব বলতে কী বোঝায়?",
          "explanation": "কোম্পানির চিরন্তন অস্তিত্ব বলতে, বিলোপ হয় না এমন অস্তিত্বকে বোঝায়। পৃথক ও স্বাধীন সত্তার কারণে শেয়ারহোল্ডারদের মৃত্যু, দেউলিয়াত্ব প্রভৃতি কোম্পানি সংগঠনের অস্তিত্বকে বিপন্ন করে না। শুধু আইনের মাধ্যমেই এ ব্যবসায়ের বিলোপসাধন সম্ভব। এটিই কোম্পানির চিরন্তন অস্তিত্ব।"
        },
        {
          "label": "গ",
          "question": "উদ্দীপকে কোন প্রতিষ্ঠানের বিষয়ে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে কোম্পানি সংগঠন প্রতিষ্ঠানের বিষয়ে ইঙ্গিত করা হয়েছে। কোম্পানি সংগঠন একটি আইন সৃষ্ট ও চিরন্তর অস্তিত্বের প্রতিষ্ঠান। এ প্রতিষ্ঠানের শেয়ার অবাধে হস্তান্তরযোগ্য। এর মূলধনের পরিমাণ বেশি থাকে এবং দায় সীমিত হয়। এটি বৃহদায়তন ব্যবসায় সংগঠনের ক্ষেত্রে উপযুক্ত। উদ্দীপকে বর্তমানে ব্যাপকভাবে পরিচালিত একটি ব্যবসায় সংগঠনের কথা উল্লেখ আছে। সংগঠনটি অসংখ্য মালিক, বিভিন্নভাবে সংগৃহীত মূলধনের মাধ্যমে গঠিত। এছাড়া এটির দায় সীমিত। শেয়ার কেনার মাধ্যমে এ ধরনের প্রতিষ্ঠানের মালিক হওয়া যায়। আবার প্রতিষ্ঠানটি দেশের প্রচলিত আইনের আওতা গঠিত হয়ে থাকে। বৈশিষ্ট্যানুযায়ী উক্ত ব্যবসায় সংগঠনের সাথে কোম্পানি সংগঠনের মিল রয়েছে। সুতরাং, উদ্দীপকে কোম্পানি সংগঠন প্রতিষ্ঠানের বিষয়ে ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত সংগঠনটির ব্যাপক সম্প্রসারণের বিষয়ে যুক্তি প্রদর্শন করো",
          "explanation": "উদ্দীপকে বর্ণিত কোম্পানি সংগঠনের বর্তমানে ব্যাপক সম্প্রসারণের যৌক্তিকতা রয়েছে বলে আমি মনে করি। কোম্পানি সংগঠন আইনসৃষ্ট বৃহদায়তন ব্যবসায় প্রতিষ্ঠান। এটি বৃহৎ আকারে পণ্য উৎপাদন ও বণ্টনের পাশাপাশি মূলধন গঠনেও ভূমিকা রাখে। এছাড়া বড় আকারের সংগঠন হওয়ায় এর মাধ্যমে বৃহৎ কর্মসংস্থানের ক্ষেত্রে তৈরি হয়। উদ্দীপকে কোম্পানি সংগঠনের বিভিন্ন বিষয়ের উল্লেখ রয়েছে। বর্তমান বিশ্বে এটির ব্যাপকতার বিষয়েরও উল্লেখ রয়েছে। এ ধরনের প্রতিষ্ঠানে অসংখ্য মালিকের মূলধন যৌথভাবে বিনিয়োগ করা হয়। দেশের প্রচলিত আইনের মাধ্যমে এ সংগঠন পরিচালিত হয়। এছাড়া এ জাতীয় প্রতিষ্ঠান উপাদান ও প্রকৃতি বিবেচনায় বর্তমানে অত্যন্ত জনপ্রিয় হিসেবে পরিগণিত হচ্ছে। উদ্দীপকে উল্লিখিত কোম্পানি সংগঠন আইনসৃষ্ট হওয়ায় এটি সহজেই বিলোপ হয় না। এজন্য এ ধরনের প্রতিষ্ঠান অনন্তকাল ধরে চলার সক্ষমতা রাখে। এছাড়া অসংখ্য মালিকের মূলধন এতে একত্রে বিনিয়োগ হওয়ায় এটি বৃহৎ সঞ্চয় ও মূলধন গঠনে ভূমিকা রাখছে। আবার এটির • মাধ্যমে উন্নতমানের পণ্য, বৃহৎ পরিসরে উৎপাদিত হচ্ছে। ফলে এটি অনেক লোকের কর্মসংস্থান সৃষ্টিতেও ভূমিকা রাখছে। এর মাধ্যমে এটি জনগণকে পণ্য ভোগের সুবিধা দেওয়ার পাশাপাশি কর্মসংস্থানের সুযোগ দিচ্ছে। এসব বিবেচনায় বর্তমানে উক্ত কোম্পানি সংগঠনের সম্প্রসারণের ব্যাপকতার বিষয়টি যৌক্তিক।"
        }
      ]
    },
    {
      "number": "11",
      "uddipok": "ফারুক বিভিন্ন মৌসুমি কৃষিপণ্যের ব্যবসায় করে। পেঁয়াজের সময় পেঁয়াজ কিনে মজুত করে রাখে। পরে বিক্রি করে। এভাবে ডালের সময় ডাল, পাটের সময় পাট। বন্যা, খরা ইত্যাদি কারণে উৎপাদন হ্রাস-বৃদ্ধি বিবেচনায় নিয়ে সে এতদিন ব্যবসায় করেছে। বিশ্বায়নের প্রভাবে ইদানীং কৃষিপণ্যের বাজার নিয়ে বড়ই সমস্যা। চাহিদা-যোগান ইত্যাদির গতি- প্রকৃতি বুঝে ওঠা কঠিন। বর্তমানে ব্যাংকগুলোও কৃষিপণ্যের ব্যবসায়ীদের ঋণ দিচ্ছে না। তাই ফারুকের খুবই সমস্যা। সে অন্য কিছু চিন্তা করছে।",
      "tag": "DC 24",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, | সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "সামাজিক পরিবেশ বলতে কী বোঝায়?",
          "explanation": "সমাজে বসবাসরত মানুষের সংখ্যা, শিক্ষা ব্যবস্থা, বেকারত্ব, জাতীয়তা, সভ্যতা প্রভৃতির সমন্বয়ে যে পরিবেশ গড়ে ওঠে, তাকে সামাজিক পরিবেশ বলে। এ পরিবেশের উপাদানগুলো মূলত মানুষের সৃষ্টি এবং মানুষের কাজের মাধ্যমে প্রভাবিত হয়। এটি ব্যবসায়ের আয়, লাভ-লোকসানকে নানাভাবে প্রভাবিত করে।"
        },
        {
          "label": "গ",
          "question": "ফারুকের ব্যবসায় প্রথমত কোন ধরনের পরিবেশের প্রভাব বেশি ছিল?",
          "explanation": "ফারুকের ব্যবসায়ে প্রথমত প্রাকৃতিক পরিবেশের প্রভাব বেশি ছিল। কোনো দেশের জলবায়ু, ভূ-প্রকৃতি, সাগর, নদ-নদীর সমন্বয়ে প্রাকৃতিক পরিবেশ গড়ে ওঠে। এসব উপাদানের তারতম্যের কারণে স্থানভেদে এই পরিবেশ ভিন্ন হয়। অনুকূল প্রাকৃতিক পরিবেশ ব্যবসায় গঠনে গুরুত্বপূর্ণ ভূমিকা রাখে। উদ্দীপকে ফারুক বিভিন্ন মৌসুমি কৃষিপণ্যের ব্যবসায় করে। পেঁয়াজের সময় পেঁয়াজ কিনে মজুত করে রাখে, পরে বিক্রি করে। এভাবে ডালের সময় ডাল, পাটের সময় পাট প্রভৃতির ব্যবসায় করে। বন্যা, বর্ষা, খরা প্রভৃতি কারণে উৎপাদন হ্রাস-বৃদ্ধি বিবেচনায় নিয়ে সে এতদিন ব্যবসায় করছে। কারণ দুর্যোগ প্রাকৃতিকভাবেই ঘটে। এর ওপর তার কোনো নিয়ন্ত্রণ নেই। তারপরও সে প্রাকৃতিক দুর্ঘটনার পূর্বাভাস জেনে ব্যবসায়ের সিদ্ধান্ত নেয়। এক্ষেত্রে ব্যবসায় পরিচালনায় বিবেচ্য বিষয়বস্তু প্রাকৃতিক পরিবেশের উপাদানের সাথে সাদৃশ্যপূর্ণ। তাই বলা যায়, প্রাকৃতিক পরিবেশের ওপর ভিত্তি করে ফারুক তার ব্যবসায় গড়ে তোলে।"
        },
        {
          "label": "ঘ",
          "question": "বর্তমান ফারুকের ব্যবসায়ের সমস্যার পেছনে কোন পরিবেশ প্রভাব রাখছে? তার নতুন চিন্তার যৌক্তিকতা বিশ্লেষণ করো।",
          "explanation": "ফারুকের ব্যবসায়ে নেতিবাচক প্রভাবের পেছনে অর্থনৈতিক পরিবেশ কাজ করছে। যেকোনো ব্যবসায় স্থাপন ও পরিচালনার জন্য অনুকূল অর্থনৈতিক পরিবেশ প্রয়োজন হয়। সঞ্চয়, বিনিয়োগ, মূলধন, ঋণ ও মেধাসম্পদ, উৎপাদন ও বণ্টন, বাজার ব্যবস্থা প্রভৃতি নিয়ে এ পরিবেশ গড়ে ওঠে। এ উপাদানগুলো অনুকূল হলে সহজে ব্যবসায় গঠন ও প্রসার করা যায়। উদ্দীপকের ফারুক প্রাকৃতিক পরিবেশ বিবেচনায় নিয়ে পেঁয়াজ, ডাল, পাট চাষ করতো। প্রাকৃতিক দুর্যোগের কথা ভেবে সে এতদিন ব্যবসায় করছে। কিন্তু বিশ্বায়নের প্রভাবে ইদানীং কৃষিপণ্যের বাজার নিয়ে সমস্যা, চাহিদা- যোগানের মাত্রা বুঝতে সমস্যা প্রভৃতি প্রতিকূলতা তৈরি হচ্ছে। এছাড়া ব্যাংকগুলো কৃষিপণ্যের ওপর ঋণ-সুবিধা দিচ্ছে না। এতে ফারুকের ব্যবসায়ে অর্থনৈতিক পরিবেশের নেতিবাচক প্রভাব ফুটে ওঠে। চাহিদা-যোগান ঠিকভাবে অনুমান করতে না পারার কারণে ফারুক ক্ষতির সম্মুখীন হচ্ছে। আবার ব্যাংক ঋণ না পাওয়ায় পণ্য সরবরাহ ও কঠিন হয়ে পড়েছে। এমতাবস্থায় ফারুক অন্য কোনো পণ্যের ব্যবসায় করার কথা ভাবছে। চাহিদা ও যোগান স্থিতিশীল এমন কোনো পণ্যের ব্যবসায় শুরু করলে ফারুক সফল হতে পারবে। আবার ব্যাংক ঋণ নিয়েও সহজে ব্যবসায় সম্প্রসারণ করা যাবে। তাই কৃষিপণ্যের মন্দা অবস্থায় ফারুকের অন্য কোনো ব্যবসায়ের চিন্তা করা যৌক্তিক।"
        }
      ]
    }
  ]
}