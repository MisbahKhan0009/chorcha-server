{
  "title": "সিলেট বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব রহিম মিয়া একজন টমেটো চাষি। চলতি মৌসুমে তার জমিতে প্রচুর টমেটো উৎপন্ন হয়। প্রতিদিন টমেটো বিক্রয় করে তার যথেষ্ট পরিমাণ আয় হতে লাগল। কিন্তু মৌসুমের মাঝামাঝি সময়ে তিনি টমেটো নিয়ে বেশ দুশ্চিন্তায় পড়ে গেলেন। বাজারে টমেটোর যোগান বেড়ে যাওয়ায় মূল্য কমে গেল এবং কিছু পরিমাণ টমেটো অবিক্রীত থাকে। অবিক্রীত টমেটো যথাযথ সংরক্ষণের অভাবে পচে নষ্ট হয়ে যায়। এতে তিনি প্রত্যাশিত মুনাফা অর্জনে ব্যর্থ হন।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "শিল্পে উৎপাদিত পণ্য প্রকৃত ভোগকারির নিকট বন্টন সংক্রান্ত যাবতীয় কার্যাবলির সমষ্টিকে বাণিজ্য বলে।"
        },
        {
          "label": "খ",
          "question": "",
          "explanation": "পণ্য ক্রয়-বিক্রয় সত্বগত উপযোগ সৃষ্টি করে।   মুনাফা অর্জনের উদ্দেশ্যে পণ্যদ্রব্য ক্রয়-বিক্রয় কার্যকে পণ্য বিনিময় বলে। বন্টনের ক্ষেত্রে উৎপাদনকারী ও ভোগকারির মধ্যে মালিকানাগত বাধা দূর করাই এর উদ্দেশ্য। পণ্য উৎপাদনের পর উৎপাদনকারী ও পণ্য ভোডকারির  মধ্যে একাধিকবার ক্রয় বিক্রয় হয়ে থাকে।যেখানে প্রতিবারই সত্বগত উপযোগ সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব রহিম মিয়ার ব্যবসায়ী কার্যক্রম প্রজনন শিল্পের সাথে জড়িত। এই শিল্পে উদ্ভিদ প্রাণীর বংশ বাড়ানোর মাধ্যমে উৎপাদন কাজ পরিচালিত হয়। প্রাকৃতিক উপায়ে গাছপালা ও প্রাণীর বংশ বাড়ানো এর প্রধান কাজ। নার্সারি পোল্ট্রি ফার্ম হ্যাচারি প্রভৃতি প্রজনন শিল্পের অন্তর্গত। উদ্দীপকের জনাব ইব্রাহিম মিয়া একজন টমেটো চাষী। তিনি নিজের জমিতে টমেটো চাষ করেন। এখানে ২০ থেকে টমেটোর চারা উৎপাদন করা হয়। এরপর চারাগুলো প্রাকৃতিক উপায়ে পরিচর্যা করে বড় কাছে পরিণত করা যায়। বড় গাছ থেকে টমেটো উৎপাদিত হয়। এর থেকে আবার বীজ ও চারা উৎপন্ন করা যায়। এভাবে এটি পরবর্তী উৎপাদনের কাজে ব্যবহার করা হয়। এসব বৈশিষ্ট্যের সাথে প্রজনন শিল্পের মিল আছে।। তাই বলা যায় জনাব রহিম মিয়া প্রজনন শিল্পের কাজে নিয়োজিত।"
        },
        {
          "label": "ঘ",
          "question": "",
          "explanation": "উদ্দীপকের পরিস্থিতিতে উৎপাদিত টমেটো ন্যায্য মূল্য প্রাপ্তি ও প্রত্যাশিত লাভ পেতে হলে গুদামজাতকরণের ব্যবস্থা গ্রহণ করা উচিত।   পণ্য সামগ্রী উৎপাদন হতে ভোগের সময় পর্যন্ত মধ্যবর্তী সময়ে বিনষ্ট হওয়ার হাত থেকে রক্ষা করতে যে ব্যবস্থা গড়ে তোলা হয় তাকে গুদামজাতকরণ বলে। গুদামজাতকরণ ব্যবসায়ের সময়গত বাধা দূর করে। গুদামজাতকরণের ফলে এক মৌসুমের পণ্য অন্য মৌসুমেও ভোগ করা যাচ্ছে।   উদ্দীপকের রহিম মিয়া একজন টমেটো চাষী। হঠাৎ বাজারে টমেটোর যোগান বেড়ে যাওয়ায় মূল্য কমে গেল এবং কিছু পরিমাণ টমেটো অবিক্রিত থাকে। অবিকৃত টমেটো যথাযথ সংরক্ষণের অভাবে পচে নষ্ট হয়ে যায়।   এমতাবস্থায় জনাব রহিম মিয়ার করণীয় ছিল টমেটো গুদামজাতকরণের ব্যবস্থা করা। এতে যখন টমেটোর যোগান বাজারে কমে যেত তখন তিনি এগুলো বিক্রয়ের মাধ্যমে লাভবান হতেন। তার উৎপাদিত টমেটোগুলো পচে নষ্ট ও হত না। তাই আমি মনে করি,উৎপাদিত টমেটো ন্যায্য মূল্য প্রাপ্তি ও প্রত্যাশিত লাভ পেতে গুদামজাতকরণের ব্যবস্থা গ্রহণ করা উচিত।"
        }
      ]
    },
    {
      "number": "2",
      "uddipok": "জনাব হুমায়ুন কবির কবির কৃষি জমি চাষের জন্য ১ লক্ষ ২০ হাজার টাকা দিয়ে ১ জোড়া হালের বলদ ক্রয় করেন। বড় ছেলেকে চাকরির জন্য সৌদি আরব পাঠাতে গিয়ে তিনি তার হালের গরু দুটি ১ লক্ষ ৫০ হাজার টাকায় বিক্রয় করেন। তার ছেলে আবদুল করিম সৌদি আরবে চাকরির পাশাপাশি বাংলাদেশ থেকে কাঁচা সবজি কিনে নিয়ে ঐ দেশে পাইকারি বিক্রয়ের পরিকল্পনা করলেন।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "উৎপাদনকারী বা আমদানিকারকদের নিকট থেকে অধিক পরিমাণে পণ্যদ্রব্য ক্রয় করে তা খুচরা ব্যবসায়ীদের নিকট বিক্রয় করাকে পাইকারি ব্যবসা বলে।"
        },
        {
          "label": "খ",
          "question": "",
          "explanation": "স্বাধীন পেশায় নিয়োজিত থেকে প্রত্যক্ষভাবে সেবাকর্ম বিক্রয় করাকে প্রত্যক্ষ সেবা বলে।   প্রত্যক্ষ সেবা ধরা ছোঁয়া যায় না,‌ শুধু অনুভব করা যায়। ডাক্তার,প্রকৌশলী, উকিল প্রভৃতি পেশাজীবীগণ গ্রাহকদের সেবা বা  তৃপ্তি দিয়ে অর্থ উপার্জন করেন। এটিই প্রত্যেক্ষ সেবা হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকের জনাব হুমায়ুনের গরু বিক্রয়ের কাজটি ব্যবসা নয়।   মুনাফা অর্জনের উদ্দেশ্যে পরিচালিত সকল বৈধ অর্থনৈতিক কর্মকাণ্ডকে ব্যবসা বলে। একটি কর্মকাণ্ডকে তখনই ব্যবসা হিসেবে গণ্য করা হবে যখন তার পিছনে ব্যক্তির মুনাফা অর্জনের উদ্দেশ্য থাকবে। সাথে তা আইন কত বৈধ হওয়াও আবশ্যক।   উদ্দীপকের জনাব হুমায়ুন কবির কৃষি জমি চাষের জন্য এক লক্ষ বিশ হাজার টাকা দিয়ে এক জোড়া হালের বলদ গরু ক্রয় করেন। বড় ছেলেকে চাকরির জন্য সৌদি আরবে পাঠাতে গিয়ে তিনি তার হালের গরু দুটিকে ১ লক্ষ ৫০ হাজার টাকায় বিক্রয় করে দেন। এখানে তার মুনাফা হলেও এরূপ কর্মকান্ডের পিছনে তার মুনাফা অর্জনের উদ্দেশ্য ছিল না; বরং তার ছেলেকে বিদেশ পাঠানোর উদ্দেশ্য ছিল মুখ্য। তাই বলা যায়, উদ্দীপকের জনাব হুমায়ুন কবিরের কাজটি ব্যবসায় নয়।"
        },
        {
          "label": "ঘ",
          "question": "",
          "explanation": "উদ্দীপকের জনাব আব্দুল করিম কর্তৃক গৃহীত পরিকল্পনা অর্থনৈতিকভাবে  তাৎপর্যপূর্ণ।   বিদেশের নিকট অথবা বিদেশি কোন ব্যবসায়ীর নিকট পণ্য সামগ্রি বিক্রয় করাকে রপ্তানি বলে।রপ্তানির মাধ্যমে দেশে মূল্যবান বৈদেশিক মুদ্রা অর্জিত হয়।বাংলাদেশ গার্মেন্টস সামগ্ৰী বিদেশে রপ্তানি করে প্রায় ৮০% এর অধিক অর্জন করে। তবে রপ্তানি কর্যে যথেষ্ট আনুষ্ঠানিকতা পালন করতে হয়।   উদ্দীপকে দেখা যায় আব্দুল করিম সৌদি আরবে চাকরির পাশাপাশি বাংলাদেশ থেকে কাঁচা সবজি কিনে নিয়ে ওই দেশে পাইকারি বিক্রয়ের পরিকল্পনা করলেন।   আব্দুল করিমের এরূপ কর্মকাণ্ড তাকে অর্থনৈতিকভাবে স্বাবলম্বী করে তুলবে। এই ব্যবসায়ের ফলে সে প্রচুর মুনাফা অর্জন করতে পারবে। দেশেরও প্রচুর বৈদেশিক মুদ্রা অর্জিত হবে। তাই বলা যায়, উদ্দীপকের জনাব আব্দুল করিম কর্তৃক গৃহীত পরিকল্পনা অর্থনৈতিকভাবে তাৎপর্যপূর্ণ।"
        }
      ]
    },
    {
      "number": "3",
      "uddipok": "নদী তীরবর্তী চাঁদপুর জেলা 'ইলিশের বাড়ি হিসেবে দেশ বিদেশে পরিচিত। প্রতি মৌসুমে জেলার প্রধান নদী মেঘনায় ঝাঁকে ঝাঁকে ইলিশ ধরা পড়ে । যোগাযোগ ব্যবস্থা উন্নত হওয়ায় ধৃত ইলিশ সহজেই দেশের বিভিন্ন অঞ্চলে এমনকি বিদেশেও রপ্তানি করা যায়। ইলিশ মাছের প্রজনন মৌসুমে মা ইলিশ ধরা বন্ধ করা গেলে এবং পরবর্তীতে জাটকা নিধন রোধ করা গেলে ইলিশের উৎপাদন আরও বৃদ্ধি পাবে। তখন বড় ইলিশ দেশের চাহিদা মিটিয়ে বিদেশে রপ্তানি করে বিপুল পরিমাণ বৈদেশিক মুদ্রা আয় করাও সম্ভব হবে।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "একটি দেশের ব্যবসা প্রতিষ্ঠানগুলো যে পারিপার্শ্বিকতার মধ্যে গঠিত ও পরিচালিত হয় তাকে ব্যবসা পরিবেশ বলে।"
        },
        {
          "label": "খ",
          "question": "",
          "explanation": "ব্যবসার প্রতিষ্ঠানের বাইরে যে সব পরিবেশ গত উপাদান ব্যবসায়ের উপর প্রত্যক্ষ বা পরোক্ষভাবে প্রভাব ফেলে তাকে ব্যবসায়ী ব্যাতিক পরিবেশ বলে। বাহ্যিক উপাদান গুলো নিয়ন্ত্রণের চাবিকাঠি প্রতিষ্ঠানের মালিকের হাতে থাকে না। এই উপাদান গুলো বিভিন্ন শক্তির উপর নির্ভর করে। অনেক সময় এর সাথে প্রাকৃতিক পরিবেশে জড়িত থাকে। তাই পরিবেশের বাহ্যিক উপাদান গুলো অনিয়ন্ত্রিত।"
        },
        {
          "label": "গ",
          "question": "",
          "explanation": "উদ্দীপকে চাঁদপুর 'ইলিশের বাড়ি' খ্যাত হওয়ার পিছনে প্রাকৃতিক পরিবেশের উপাদানের প্রভাব রয়েছে।   কোন দেশের অবস্থান, আয়তন, নদ-নদী,ভূ-প্রকৃতি, জলবায়ু ইত্যাদি মিলিয়ে যে পরিবেশের সৃষ্টি হয় তাকে প্রাকৃতিক পরিবেশ বলে।পৃথিবীর বিভিন্ন দেশের প্রাকৃতিক পরিবেশ বিচিত্র ধরনের।এ উপাদানগুলোর পার্থক্যের কারণে বিভিন্ন দেশের ব্যবসা কার্যকলাপও ভিন্নতর হয়ে থাকে।   উদ্দীপকের নদী তীরবর্তী চাঁদপুর জেলা 'ইলিশের বাড়ি' হিসেবে দেশ-বিদেশে পরিচিত। প্রতি মৌসুমে জেলার প্রধান নদী মেঘনায় ঝাকে ঝাকে ইলিশ ধরা পড়ে। মেঘনা নদী এবং চাঁদপুর জেলার জলবায়ু প্রাকৃতিক পরিবেশের উপাদান। তাই বলা যায়, চাঁদপুর \"ইলিশের বাড়ি\" খ্যাতি পাওয়ার পিছনে প্রাকৃতিক পরিবেশের উপাদানের প্রভাব বিদ্যমান।"
        },
        {
          "label": "ঘ",
          "question": "",
          "explanation": "ইলিশের উৎপাদন আরো বাড়াতে আর রাজনৈতিক পরিবেশের প্রয়োজনীয়তা অপরিহার্য বলে আমি মনে করি।   সার্বভৌমত্ব আইনশৃঙ্খলা সরকার নীতিমালা প্রভৃতি সমন্বয়ে রাজনৈতিক পরিবেশ গঠিত। দেশের ব্যবসা বাণিজ্যের উপরে পরিবেশের প্রত্যক্ষ ও পরোক্ষ প্রভাব রয়েছে। এ পরিবেশ অনুকূল থাকলে ব্যবসা সম্প্রসারণ সহজ হয়। উদ্দীপকে নদী তীরবর্তী জেলা চাঁদপুর ইলিশের বাড়ি হিসেবে খ্যাত। এখানে ধরা মাছ দেশ-বিদেশে সরবরাহ করা হয় কিন্তু ইলিশের প্রজনন মৌসুমে মাছ ধরার কারণে এর উৎপাদন বাড়ছে না। এটি বন্ধ করলেও যাত্রা নিধন রোধ করলে এর উৎপাদন আরো বাড়বে। এত বড় ইলিশ উৎপাদন ও রপ্তানি করে প্রচুর বৈদেশিক মুদ্রায় করা যাবে। এক্ষেত্রে সরকার ও আইনশৃঙ্খলা বাহিনীর প্রত্যক্ষ ভূমিকা রাখবে। ইলিশ না ধরার মৌসুমী আইনশৃঙ্খলা বাহিনী তারপরও তার মাধ্যমে মা মাছ ধরা এবং জাটকা নিধন রোধ করতে পারবে। এছাড়া ইলিশ না ধরার বিষয়ে যাবতীয় নিষেধাজ্ঞা বাস্তবায়নে আইন-শৃঙ্খলা বাহিনী ভূমিকা রাখবে। আবার সরকারি বিষয়ে গণসচেতনতা সৃষ্টির মাধ্যমে জনগণকে সহ্য করতে পারবে। এতে অসময়ে ইলিশ ধরার রোধ হবে এবং এর উৎপাদনও বাড়বে। আর সরকারো আইনশৃঙ্খলা বাহিনীর রাজনৈতিক পরিবেশের অন্তর্ভুক্ত। তাই ইলিশের উৎপাদন বাড়াতে রাজনৈতিক পরিবেশের ভূমিকা অপরিহার্য।"
        }
      ]
    },
    {
      "number": "4",
      "uddipok": "বিদেশ থেকে ফিরে জনাব বাবর বাণিজ্যিকভাবে ধান ও মাছ চাষ করার সিদ্ধান্ত নিলেন। তিনি তার নিজস্ব দু লক্ষ টাকা ও বন্ধুর কাছ থেকে একলক্ষ টাকা ধার নিয়ে নিজস্ব জমিতে ধান ও মাছ চাষ শুরু করলেন। এ বছর তার ধান ও মাছ উৎপাদন যথেষ্ট ভালো হয়েছে এবং স্থানীয় বাজারে বিক্রয় করে তিনি প্রত্যাশিত মুনাফা অর্জন করেন। বাবরের ব্যবসায়ের সফলতা দেখে গ্রামের অন্যরাও বাণিজ্যিক ভিত্তিতে ধান ও মাছ চাষে ব্যাপক আগ্রহী হয়ে ওঠে।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "স্থায়ী ব্যবসা করতে স্থানীয় ইউনিয়ন পরিষদ,উপজেলা পরিষদ,পৌরসভা বা মিউনিসিপাল কর্পোরেশন থেকে যে লাইসেন্স নিতে হয় তাকে ট্রেড লাইসেন্স বলে।"
        },
        {
          "label": "খ",
          "question": "",
          "explanation": "অসীম দায় বলতে ব্যবসায়ী বিনিয়কৃত নিজস্ব মূলধনের বাইরেও দায় সৃষ্টি হওয়াকে বুঝায়। এক মালিকানা ব্যবসায় মালিকের অসীম দায় সৃষ্টি হয়।এরূপ দায়ের কারণে মালিকের নিজস্ব ব্যক্তিগত সম্পর্ত্তি দায়বদ্ধ হয়ে যায়। এরূপ দায়ের কারণে সে দেউলিয়াও ঘোষিত হতে পারে।"
        },
        {
          "label": "গ",
          "question": "",
          "explanation": "উদ্দীপকের ব্যবসায়টি মালিকানার ভিত্তিতে এক মালিকানা ব্যবসা।   একক ব্যক্তির অধীনে গঠিত ও পরিচালিত ব্যবসাকে একমালিকানা ব্যবসায় বলে।যেকোনো ব্যক্তি যেকোনো স্থানে স্বল্প পরিসরে খুব সহজেই এরূপ ব্যবসা গঠন করতে পারে।   উদ্দীপকের জনাব বাবুর বিদেশ থেকে ফিরে এসে বাণিজ্যিকভাবে ধান ও মাছ চাষের সিদ্ধান্ত নেন।তিনি তার নিজস্ব দু লক্ষ টাকা ও বন্ধুর কাছ থেকে ১ লক্ষ টাকা ধার নেন। দেখা যাচ্ছে তার ব্যবসায়ের মালিক শুধুমাত্র তিনি নিজেই।তাই বলা যায়,উদ্দীপকের ব্যবসাটি মালিকানার ভিত্তিতে এক মালিকানা ব্যবসা।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ব্যবসায়টির জনপ্রিয়তার কারণ একক মালিকানা।   একক মালিকানা বলতে এমন প্রতিষ্ঠানকে যে ব্যবসার মালিক একজন মাত্র ব্যক্তি। মালিক নিজেই বা নিজ দায়িত্বে মূলধন সংস্থান করেন এবং ব্যবসা গঠন ও পরিচালনা করেন।মালিক ইচ্ছে করলে সীমিত মূলধন নিয়ে সহজেই ব্যবসা গঠন ও পরিচালনা করতে পারে।আইনের তেমন বাধ্যবাধকতাও নেই।   উদ্দীপকে দেখা যায় জনাব বাবুর বাণিজ্যিকভাবে ধান ও মাছ চাষ শুরু করেন।এ বছর তার ধান ও মাছ উৎপাদন যথেষ্ঠ ভালো হয়েছে। তিনি স্থানীয় বাজারে বিক্রয় করে যথেষ্ঠ মুনাফা অর্জন করেন। তার ব্যবসায়ের সফলতা দেখে গ্ৰামের অনেকেই বাণিজ্যিকভাবে ধান ও মাছ চাষে আগ্রহী হয়ে ওঠেন।   এক মালিকানা ব্যবসায়ের জনপ্রিয়তার মূল কারণ হলো একক মালিকানা। অন্যান্য ব্যবসা সংগঠনের মত এক মালিকানা ব্যবসায়ে একের অধিক মালিক নেই।তাই মালিক নিজের ইচ্ছে খুশি মতো ব্যবসা পরিচালনা করতে পারে। কারো আদেশ মানতে সে বাধ্য নয়। তাই বলা যায় এক মালিকানা ব্যবসা জনপ্রিয়তার কারণ একক মালিকানা।"
        }
      ]
    },
    {
      "number": "5",
      "uddipok": "তুর্ক, শিলা, ইফতি ও রানা চুক্তির ভিত্তিতে পাঁচ বৎসর মেয়াদি একটি পার্সেল ডেলিভারি ব্যবসায় আরম্ভ করলেন। তারা প্রচলিত আইনে তাদের সংগঠনটি নিবন্ধন করেনি। সম্প্রতি তাদের একজন দেনাদারের কাছ থেকে পাওনা ৮০,০০০ টাকা বার বার তাগাদা দেওয়া সত্ত্বেও আদায় করা সম্ভব হচ্ছে না। এক্ষেত্রে তারা আদালতের আশ্রয় নিতে গেলে আইনজীবী মামলা করতে পারবে না বলে জানিয়ে দেন ।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "অংশীদারদের মধ্যকার সমঝোতার বিষয়বস্তু যে দলিলে লিপিবদ্ধ করা হয় তাকে অংশীদারি চুক্তিপত্র বলে।"
        },
        {
          "label": "খ",
          "question": "",
          "explanation": "যে ব্যক্তির ১৮ বছর পূর্ণ হয়নি তাকে নাবালক অংশীদার বলে।   অংশীদারি আইন অনুযায়ী কোন নাবালক ব্যক্তি অংশীদার হতে পারে না। তবে সকল অংশীদারের সম্মতিতে নাবালককে সুবিধা দিতে ব্যবসার অংশীদার করা যেতে পারে। তবে সে হবে সীমাবদ্ধ অংশীদার।অর্থাৎ তার দায় হবে ব্যবসায়ে বিনিয়োগকৃত মূলধনের সমান।"
        },
        {
          "label": "গ",
          "question": "",
          "explanation": "উদ্দীপকের অংশীদারী ব্যবসায়টি নির্দিষ্ট মেয়াদের অংশীদারী ব্যবসা।   নির্দিষ্ট মেয়াদের জন্য বা নির্দিষ্ট উদ্দেশ্য অর্জনের জন্য অংশীদারী ব্যবসা গঠিত হলে তাকে নির্দিষ্ট অংশীদারী ব্যবসা বলে। নির্দিষ্ট সময়ের জন্য প্রতিষ্ঠিত অংশীদারি ব্যবসা মেয়াদান্তে বিলোপ ঘটে।   উদ্দীপকের তূর্য,শিলা,ইফতি ও রানা চুক্তির ভিত্তিতে পাঁচ বছর মেয়াদী একটি পার্সেল ডেলিভারির ব্যবসা গঠন করলেন। দেখা যাচ্ছে, তারা একটি নির্দিষ্ট সময়ের জন্য অংশীদারি ব্যবসাটি গঠন করেছেন। তাই বলা যায়, উদ্দীপকের ব্যবসায়টি নির্দিষ্ট অংশীদারী ব্যবসা।"
        },
        {
          "label": "ঘ",
          "question": "",
          "explanation": "উদ্দীপকের অংশীদারী ব্যবসায়টি নিবন্ধিত নয় বলে পাওনা আদায়ে তারা আদালতের আশ্রয় নিতে ব্যর্থ হচ্ছে বলে আমি মনে করি।   দেশের প্রচলিত আইন অনুযায়ী কোন অংশীদারী প্রতিষ্ঠানের চুক্তিপত্র নিবন্ধক কর্তৃক নিবন্ধিত এবং প্রতিষ্ঠানের নাম নিবন্ধন বইতে তালিকাভুক্ত করা হলে তাকে নিবন্ধিত অংশীদারী ব্যবসা বলে। অনিবন্ধিত অংশীদারি ব্যবসা তৃতীয় পক্ষের বিরুদ্ধে মামলা বা অন্য অংশীদারের বিরুদ্ধে মামলা করায় বাধার সম্মুখীন হয়।   উদ্দীপকে দেখা যায়, চার বন্ধুর ব্যবসায়ের একজন দেনাদার হতে ৮০,০০০ টাকা বারবার তাগাদা দেওয়া সত্ত্বেও আদায় করা যাচ্ছে না। এক্ষেত্রে তারা আদালতের আশ্রয় নিতে গেলে আইনজীবী মামলা করতে পারবেন না বলে জানিয়ে দেন।   যেহেতু উদ্দীপকের ব্যবসাটি নিবন্ধিত করা নেই তাই তারা দেনাদারের বিরুদ্ধে ১০০ টাকার অধিক পাওনা আদায়ে মামলা দায়ের করতে পারবেনা। যদি তাদের ব্যবসাটি নিবন্ধিত করা থাকত তাহলে আদালতে মামলা করে খুব সহজেই তারা তাদের পাওনা টাকা আদায় করতে পারতো। তাই আমি মনে করি,উদ্দীপকের অংশীদারী ব্যবসায়টি নিবন্ধিত নয় বলে তারা পাওনা আদায়ে আদালতের আশ্রয় নিতে ব্যর্থ হচ্ছে।"
        }
      ]
    },
    {
      "number": "6",
      "uddipok": "সিহাব, সাকিব ও শাহানা সমঝোতার ভিত্তিতে একত্রিত হয়ে একটি পোল্ট্রি ফার্ম ব্যবসায় শুরু করলেন। সাকিব পোল্ট্রি চাষে প্রশিক্ষণপ্রাপ্ত ও পারদর্শী কোনো প্রকার মূলধন প্রদান ছাড়াই সাকিবকে অভিজ্ঞতা পারদর্শিতার ভিত্তিতে ব্যবসায় পরিচালনার কাজে যুক্ত করা হয় সম্প্রতি আদালতের রায়ে শাহানা দেউলিয়া ঘোষিত হয়।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "দুই বা অধিক ব্যক্তির সমঝোতার ভিত্তিতে গঠিত ব্যবসাকে অংশীদারী ব্যবসা বলে।"
        },
        {
          "label": "খ",
          "question": "",
          "explanation": "অংশীদারদের মধ্যকার সমঝোতার বিষয়বস্তু যে দলিলে লিপিবদ্ধ করা হয় তাকে অংশীদারি চুক্তিপত্র বলে।   ব্যবসা পরিচালনার ক্ষেত্রে উদ্ভূত সকল সমস্যার সমাধানের বিষয় এতে অন্তর্ভুক্ত থাকে। অংশীদারি চুক্তিপত্র মৌখিক বা লিখিত হতে পারে।তবে ভবিষ্যৎ ভুল বোঝাবুঝি না রাখতে চাইলে চুক্তিপত্র লিখিত এবং নিবন্ধিত হওয়া উত্তম।"
        },
        {
          "label": "গ",
          "question": "",
          "explanation": "উদ্দীপকে জনাব সাকিব কর্মী অংশীদার।   যে অংশীদার ব্যবসায়ে কোনো মূলধন বিনিয়োগ করে না শুধুমাত্র তার শ্রম দিয়ে ব্যবসায়ে অংশগ্রহণ করে তাকে কর্মী অংশীদার বলে। চুক্তি অনুযায়ী এরূপ অংশীদার অসীম দায় বহনে বাধ্য থাকে।ব্যবসায় পরিচালনার জন্য এদেরকে নির্দিষ্ট হারে বেতন বা লাভের অংশ দেয়া হয়।   উদ্দীপকে সিহাব,সাকিব ও শাহানা সমঝোতার ভিত্তিতে একটি পোল্ট্রি ব্যবসায় শুরু করেন। কোনো প্রকার মূলধন প্রদান ছাড়াই সাকিবকে অভিজ্ঞতাও পারদর্শিতার ওপর ভিত্তি করে ব্যবসায়ে অংশীদার নেওয়া হয়। সাকিবের বৈশিষ্ট কর্মী অংশীদার সাথে সাদৃশ্যপূর্ণ।তাই বলা যায়, উদ্দীপকে জনাব সাকিব একজন কর্মী অংশীদার।"
        },
        {
          "label": "ঘ",
          "question": "",
          "explanation": "আমি মনে করি বর্ণিত পরিস্থিতিতে ব্যবসায়টির অস্তিত্ব হুমকির সম্মুখীন। ব্যবসায়টির বিশেষ ঘটনা সাপেক্ষে বিলোপ সাধন হবে।   যদি এমন কোনো ঘটনা ঘটে যেখানে অংশীদারি ব্যবসায় বিলোপ ঘটতে পারে তবে তাকে বিশেষ ঘটনা সাপেক্ষে বিলোপ সাধন বলে।অংশীদারি আইনের ৪২ ধারায় ঘটনাগুলো বিস্তারিত বর্ণনা করা হয়েছে।যার মধ্যে দেউলিয়া ঘোষিত হলে অন্যতম।   উদ্দীপকে দেখা যায় শিহাব,শাকিব ও শাহানা সমঝোতার ভিত্তিতে একটি পোল্ট্রি ফার্ম ব্যবসা শুরু করেন। সম্প্রতি আদালতের রায়ে শাহানা দেউলিয়া ঘোষিত হয়।   এমতাবস্থায় ব্যবসাটি টিকে থাকার কোন সম্ভাবনা নেই। যেহেতু শাহানা দেউলিয়া হয়ে গেছে তাই বাকি দুই অংশীদারকে অবশিষ্ট দায় পরিশোধ করতে হবে। শাহনা দেউলিয়া হওয়ায় তিনি উক্ত ব্যবসায়ের অংশীদার হওয়ার যোগ্যতা হারিয়েছেন। তাই আমি মনে করি, বর্ণিত পরিস্থিতিতে ব্যবসায়টির বিশেষ ঘটনা সাপেক্ষে হবে।"
        }
      ]
    },
    {
      "number": "7",
      "uddipok": "এনা অ্যান্ড কোং লি. ব্যবসার পরিচালনায় অতিরিক্ত মূলধনের প্রয়োজন হওয়ায় শেয়ার বিক্রয়ের মাধ্যমে মূলধন সংগ্রহের সিদ্ধান্ত গ্রহণ করে। এ লক্ষ্যে বিদ্যমান শেয়ারহোল্ডারদের মাঝে অগ্রাধিকারের ভিত্তিতে আনুপাতিক হারে শেয়ার বিক্রির সিদ্ধান্ত গৃহীত হয়। করোনার বিশ্বমন্দার কারণে প্রতিষ্ঠানটি আর্থিক ক্ষতির সম্মুখীন হয় এবং দেনা পরিমাণ দাঁড়ায় ২০ কোটি টাকা। যা পরিশোধে কোম্পানিটি অক্ষম।",
      "tag": "MC24,CTG.B 22,SB 22",
      "sub_questions": [
        {
          "label": "ক",
          "question": "",
          "explanation": "স্মারকলিপি হলো কোম্পানির মূল দলিল,সনদ বা সংবিধান।"
        },
        {
          "label": "খ",
          "question": "",
          "explanation": "যে শেয়ার মালিকগণের লভ্যাংশ প্রাপ্তির হার পূর্ব নির্ধারিত থাকে তাকে অগ্রাধিকার শেয়ার বলে।   এরুপ শিয়ার মালিকগণ কোম্পানির বিলপে মূলধন প্রত্যাবর্তনে অগ্রাধিকার পান। তবে সাধারণ শেয়ার হোল্ডারদের মতো কোম্পানির সুযোগ-সুবিধা ভোগ করতে পারেন না।যেমন কোম্পানির পরিচালক পদে প্রার্থী হতে,ভোট দিতে বা কোম্পানির বিভিন্ন সভায় অংশগ্রহণ বা সিদ্ধান্ত গ্রহণে মতামত প্রদান করতে পারেন না।"
        },
        {
          "label": "গ",
          "question": "",
          "explanation": "উদ্দীপকে মূলধন সংগ্রহের কোম্পানিটি অধিকারযোগ্য শেয়ার ইস্যুর সিদ্ধান্ত নিয়েছে।   যখন কোন কোম্পানি মূলধন সংগ্রহের উদ্দেশ্যে নতুন শেয়ার বিলির সিদ্ধান্ত গ্রহণের সময় সম্পূর্ণ অথবা আনুপাতিক হারে পুরাতন শেয়ারহোল্ডারদের  উদ্দেশ্যে ইস্যু করে তখন  ওই শেয়ারকে অধিকারযোগ্য শেয়ার বলে। এটা কোনো নতুন শেয়ার নয় সাধারণ শেয়ার।   উদ্দীপকের এনা অ্যান্ড কোং কোম্পানির ব্যবসা পরিচালনায় অতিরিক্ত মূলধনের প্রয়োজন হওয়ায় শেয়ার বিক্রয়ের মাধ্যমে মূলধন সংগ্রহের সিদ্ধান্ত নেয়। এ লক্ষ্যে বিদ্যমান শেয়ারহোল্ডারদের মাঝে অগ্রাধিকারের ভিত্তিতে আনুপাতিক হারে শেয়ার বিলির সিদ্ধান্ত হয়।ইস্যুকৃত শেয়ারের বৈশিষ্ট্য অধিকারযোগ্য শেয়ারের সাথে সম্পূর্ণ মিলে যায়।তাই বলা যায়, উদ্দীপকে মূলধন সংগ্রহে কোম্পানিটি অধিকারযোগ্য শেয়ার ইস্যুর সিদ্ধান্ত নিয়েছে।"
        },
        {
          "label": "ঘ",
          "question": "",
          "explanation": "অতিরিক্ত দেনা পরিশোধের ব্যর্থতায় কোম্পানিটির আদালত কর্তৃক বাধ্যতামূলক বিলোপসাধন হবে।   শেয়ার মালিক,পাওনাদার বা কোম্পানি নিবন্ধকের আবেদনের প্রেক্ষিতে বা অন্য কোন যুক্তি সঙ্গত কারণে আদালত কোম্পানির বিলোপ সাধনের নির্দেশ দিলে তাকে আদালত কর্তৃক বাধ্যতামূলক বিলোপ সাধন বলে।কোম্পানি আইনের ২৪১ ধারায় এ নিয়ে বিস্তারিত বর্ণনা হয়েছে যার মধ্যে ঋণ পরিশোধে অক্ষমতা অন্যতম।   উদ্দীপকে দেখা যায়, এনা অ্যান্ড কোং কোম্পানি করোনাকালের মন্দাবস্থায় আর্থিক ক্ষতির সম্মুখীন হয় এবং দেনার পরিমাণ দাঁড়ায় ২০ কোটি টাকা যা পরিশোধে কোম্পানিটি অক্ষম।   কোম্পানি আইনের ২৪২ ধারায় বলা হয়েছে যে যদি কোনো কোম্পানি পাঁচ হাজার টাকা বা এর বেশি পরিমাণ কোন ঋণ বিজ্ঞপ্তি দেয়ার পরও পরিশোধে অক্ষম হয় বা আদালত এরূপ মনে করে তখন কোম্পানিটির বিলোপ সাধন ঘটে। আদালত নির্দেশ দিলে কোনভাবেই কোম্পানির কার্যক্রম চালিয়ে নেওয়া যায় না। সুতরাং অতিরিক্ত দেনা পরিশোধের ব্যর্থতায় কোম্পানিটির আদালতের কর্তৃক বাধ্যতামূলক বিলপসাতন হবে।"
        }
      ]
    },
    {
      "number": "8",
      "uddipok": "একটি কোম্পানি গঠনের লক্ষ্যে ৩৫ জন ব্যক্তি মিলে কাজ করে যাচ্ছেন। তারা কোম্পানির একটি নাম ঠিক করে সেটার অনুমতিও নিয়েছেন। পরবর্তীতে একটি প্রধান দলিল তৈরি করে কোম্পানি আইনের 'তফসিল-১' কে দ্বিতীয় দলিল হিসেবে গ্রহণ করেছেন। সকল দলিলপত্র যথাযথভাবে দাখিলপূর্বক নিবন্ধনপত্র সংগ্রহ করেছেন।",
      "tag": "CTG.B 22,SB 22",
      "sub_questions": [
        {
          "label": "ক",
          "question": "",
          "explanation": "কোম্পানির বিধিবদ্ধ দায়িত্ব হচ্ছে খাতা পত্র তৈরি, হিসাব তৈরি ও বিভিন্ন সভা আহ্বান করা ইত্যাদি।"
        },
        {
          "label": "খ",
          "question": "",
          "explanation": "প্রাইভেট লিমিটেড কোম্পানির শেয়ার অবাধে হস্তান্তরযোগ্য নয়। যে কোম্পানি সদস্য সংখ্যা সর্বনিম্ন ২ জন এবং সর্বোচ্চ ৫০ জন,শেয়ার অবাধে হস্তান্তরযোগ্য নয় এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানাতে পারেনা তাকে প্রাইভেট লিমিটেড কোম্পানি বলে। কোম্পানি আইন অনুযায়ী এরুপ কোম্পানি শুধুমাত্র আত্মীয়-স্বজনের ও পরিচিতজনদের মধ্যে শেয়ার বিক্রয়ের আহ্বান জানাতে পারে।"
        },
        {
          "label": "গ",
          "question": "",
          "explanation": "উদ্দীপকে পাবলিক লিমিটেড কোম্পানি গঠন করা হয়েছে। যে কোম্পানি সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা দ্বারা সীমাবদ্ধ, শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে। উদ্দীপকে দেখা যায় ৩৫ জন ব্যক্তি মিলে একটি কোম্পানি গঠনের কাজ করে যাচ্ছেন। তারা একটি প্রধান দলিল তৈরি করে কোম্পানি আইনের তফসিল-১ কে দ্বিতীয় দলিল হিসেবে গ্রহণ করেছেন। সকল দলিল যথাযথভাবে দাখিলপূর্বক নিবন্ধন পত্র সংগ্রহ করেছেন। তাদের কর্মকাণ্ড পাবলিক লিমিটেড কোম্পানির গঠনের আনুষ্ঠানিকতার সাথে সামঞ্জস্যপূর্ণ।তাই বলা যায়, উদ্দীপকে পাবলিক লিমিটেড কোম্পানি গঠন করা হয়েছে।"
        },
        {
          "label": "ঘ",
          "question": "",
          "explanation": "আমি মনে করি কোম্পানি সংগঠনটি এখনই কাজ শুরু করতে পারবে না। যে পত্র সংগ্রহের পর পাবলিক লিমিটেড কোম্পানি তার কাজ শুরু করতে পারে তাকে কার্যারম্ভের অনুমতি পত্র বলে। প্রাইভেট লিমিটেড কোম্পানির মতো পাবলিক লিমিটেড কোম্পানি নিবন্ধনপত্র পাওয়ার পরপরই তাদের কার্যক্রম শুরু করতে পারেনা। উদ্দীপকে দেখা যায় ৩৫ জন ব্যক্তি মিলে একটি পাবলিক লিমিটেড কোম্পানি গঠন করেছেন। তারা সকল দলিলপত্র দাখিলপূর্বক নিবন্ধনপত্র সংগ্রহ করেছেন। নিবন্ধনপত্র সংগ্রহের পর তাদের কার্যারম্ভের অনুমতি পত্র সংগ্রহ করতে হবে। কোম্পানি আইন অনুযায়ী পাবলিক লিমিটেড কোম্পানিকে তার কার্যক্রম পরিচালনা করার জন্য নিবন্ধনপত্রের পর কার্যারম্ভূর অনুমতি পত্র সংগ্রহ করতে হয়। কোম্পানির সকল দলিলপত্র দেখে নিবন্ধক সন্তুষ্ট হলে কার্যারম্ভের অনুমতিপত্র প্রদান করা হয়। এই পত্র পাওয়ার পরপরই পাবলিক লিমিটেড কোম্পানি তার কার্যক্রম শুরু করে দিতে পারে। যেহেতু উদ্দীপকের কোম্পানিটি নিবন্ধনপত্রের পর এখনো কার্যারম্ভের অনুমতি পত্র সংগ্রহ করেনি; তাই তারা ব্যবসা পরিচালনা শুরু করতে পারবে না।"
        }
      ]
    },
    {
      "number": "9",
      "uddipok": "মুন্সিগঞ্জের ৪০ জন আলুচাষি ন্যায্যমূল্য প্রাপ্তির লক্ষ্যে একত্রিত হয়ে একটি সংগঠন গড়ে তোলেন। পাঁচ বছরে তাদের মূলধন দাঁড়ায় ২৫ লক্ষ টাকা । ৬ষ্ঠ বছরে মোট মুনাফা ১,০০,০০০ টাকা হতে ১৫,০০০ টাকা তাদের সংরক্ষিত তহবিলে এবং ৩,০০০ টাকা উন্নয়ন তহবিলে জমা করেন। অবশিষ্ট টাকা সদস্যরা নিজেদের মধ্যে সমানভাগে ভাগ করে নিলেন।",
      "tag": "CTG.B 22,SB 22",
      "sub_questions": [
        {
          "label": "ক",
          "question": "",
          "explanation": "নিজেদের অর্থনৈতিক কল্যাণের উদ্দেশ্যে সম শ্রেণীর মানুষ সমবায় আইনের আওতায় যে প্রতিষ্ঠান গঠন ও পরিচালনা করে তাকে সমবায় সমিতি বলে।"
        },
        {
          "label": "খ",
          "question": "",
          "explanation": "ঐক্যবদ্ধ থাকার উপরেই সমবায়ীদের সফলতা নির্ভর করে তাই ঐক্যই শক্তি সমবায়ের মূলনীতি।   সকলে মিলে একভাবে, একমনে ও একত্রে চলার দৃঢ় অভিব্যক্তি,প্রবণতা ও অবস্থাকে একতা বলে।ঐক্যবদ্ধভাবে এই চলার ফলে যে শক্তির সৃষ্টি হয় তাই একতাই বল নামে অভিহিত। প্রত্যেক সমবায়ীকে বুঝতে হয় যে ঐক্যই তাদের শক্তি। তাই এটি বিনষ্ট হয় এমন কোন কাজ থেকে সদস্যদের বিরত থাকা উচিত।"
        },
        {
          "label": "গ",
          "question": "",
          "explanation": "উদ্দীপকে বর্ণিত প্রতিষ্ঠানটি উৎপাদক সমবায় সমিতি।   কতিপয় উৎপাদক নিজেদের আর্থসামাজিক উন্নয়নে উৎপাদন ও বিক্রয় কার্যকে অধিকতর ফলপ্রসু করার উদ্দেশ্যে যে সমবায় সমিতি গড়ে তুলে তাকে উৎপাদক সমবায় সমিতি বলে।কমবৃত্ত সম্পন্ন উৎপাদক শ্রেণী মহাজন, মধ্যস্থ ব্যবসায়ী ইত্যাদি ব্যক্তিবর্গের দৌরাত্মে দিশেহারা থাকে।এ অসুবিধা থেকে পরিত্রাণের উপায় হিসেবে ক্ষুদ্র উৎপাদকগণ এ ধরনের সমবায় সমিতি প্রতিষ্ঠা করে।   উদ্দীপকের মুন্সীগঞ্জের ৪০ জন আলু চাষী ন্যায্যমূলক প্রাপ্তির লক্ষ্যে একটি সমিতি গড়ে তুলেন। সমিতির মাধ্যমে চাষীরা আলু চাষে ও বিক্রয়ে ন্যায্য মূল্য পাবে।তাই বলা যায়, উদ্দীপকের প্রতিষ্ঠানটি উৎপাদক সমবায় সমিতি।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির বিভিন্ন তহবিলে টাকা সংরক্ষণের পরিমাণ সমবায় মুনাফা বন্টন নীতি অনুযায়ী যথার্থ।   সমবায় সমিতিতে অর্জিত সকল লভ্যাংশ সমবায়ীদের মধ্যে বন্টন করা হয় না। সমবায় আইন অনুযায়ী মুনাফার ১৫% সংরক্ষিত তহবিলে এবং ৩ পার্সেন্ট উন্নয়ন তহবিলে মোট (১৫+৩)=১৮% বাধ্যতামূলকভাবে সংরক্ষণ করতে হয়।   উদ্দীপকে দেখা যায়, মুন্সীগঞ্জের ৪০ জন চাষী ন্যায্য মূল্য প্রাপ্তির লক্ষ্যে একটি উৎপাদক সমবয় সমিতি গঠন করেছেন। পাঁচ বছরে তাদের মূলধন দাঁড়ায় ২৫ লক্ষ টাকা। ষষ্ঠ বছরের মোট মুনাফা ১,০০,০০০ টাকা হতে ১৫,০০০ টাকা তাদের সংরক্ষিত তহবিলে এবং ৩,০০০ টাকা উন্নয়ন তহবিলে জমা করেন। অবশিষ্ট টাকা নিজেদের মধ্যে সমানভাগে ভাগ করে নেন।   সমবায় সমিতির আইন অনুযায়ী অর্জিত মুনাফার ১৫% সংরক্ষিত তহবিলে এবং ৩% উন্নয়ন তহবিলে এবং বাকি ৮২% সদস্যরা নিজেদের মধ্যে ভাগাভাগি করে নেয়। এক্ষেত্রে সংরক্ষিত তহবিলের পরিমাণ ১,০০,০০০×১৫%=১৫,০০০ টাকা এবং উন্নয়ন তহবিলের পরিমাণ ১,০০,০০০×৩%=৩০০০ টাকা এবং সদস্যদের মধ্যে বন্টিত মুনাফার পরিমান ১,০০,০০০×৮২%=৮২,০০০ টাকা। তাই আমি মনে করি উদ্দীপকে বর্নিত প্রতিষ্ঠানটি বিভিন্ন তহবিলে টাকা সংরক্ষণের পরিমাণ সমবায় সমিতির মুনাফা বন্টন নীতি অনুযায়ী যথার্থ।"
        }
      ]
    },
    {
      "number": "10",
      "uddipok": "গ্রীনভ্যালি আবাসিক এলাকায় ৩০ জন ব্যক্তি ন্যায্যমূল্যে পণ্য ক্রয়ের জন্য 'ঐকতান' নামে একটি সমবায় সমিতি গঠন করে। স্থানীয় উৎপাদনকারী ও নিকটস্থ বাজার থেকে প্রতিষ্ঠানটি তাজা ও ভালো মানের পণ্য ক্রয় করে ন্যূনতম লাভে সমিতির সদস্যদের মধ্যে বিক্রয় করে। এতে সমিতির সদস্যদের ন্যায্যমূল্যে ভালো মানের পণ্য প্রাপ্তি নিশ্চিত হয়।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "BARD এর পূর্ণরুপ Bangladesh Academy for Rural Development."
        },
        {
          "label": "খ",
          "question": "",
          "explanation": "যে সমবায় সমিতিতে ব্যক্তি সদস্যের পাশাপাশি প্রাথমিক সমবায়  সমিতিসমূহও সদস্য হয় তাকে মিশ্র সমবায় সমিতি বলে।   এরূপ সময়ে সমিতিতে ন্যূনতম ২০ জন সদস্যের মধ্যে কমপক্ষে ১২ জন প্রাথমিক সমবায় সমিতি সদস্য থাকতে হয়। ব্যক্তি ও সমিতির সদস্য হতে নির্বাচিত ব্যক্তিদের উপর সমবায়ের সকল ব্যবস্থাপনার দায়িত্ব ন্যস্ত থাকে।"
        },
        {
          "label": "গ",
          "question": "",
          "explanation": "সাংগঠনিক স্তর বিচারে উদ্দীপকের প্রতিষ্ঠানটি প্রাথমিক সমবায় সমিতি।   সমবায়ে যোগদানকারী ব্যক্তিবর্গকে নিয়ে প্রাথমিক বা নিজের স্তরে যে সমবায় সমিতি গঠিত হয় তাকে প্রাথমিক সমবায় সমিতি বলে। এরূপ সমিতি সমবায় সদস্যদের মতো হতে নির্বাচিত নির্বাহী কমিটি দ্বারা পরিচালিত হয়।   উদ্দীপকের গ্রীনভ্যালি আবাসিক এলাকায় ৩০ জন ব্যক্তি মিলে ন্যায্য মূল্যে পণ্য ক্রয়ের জন্য 'ঐকতান' নামে একটি সমবায় সমিতি গঠন করে। তাদের গটিত সমিতির বৈশিষ্ট্য প্রাথমিক সমবায় সমিতির সাথে সাদৃশ্যপূর্ণ।তাই বলা যায়, উদ্দীপকের প্রতিষ্ঠানটি সাংগঠনিক স্তর বিচারে প্রাথমিক সমবায় সমিতি।"
        },
        {
          "label": "ঘ",
          "question": "",
          "explanation": "আর্থ-সামাজিক উন্নয়নে উদ্দীপকের প্রতিষ্ঠান অর্থাৎ সমবায় সমিতির অবদান তাৎপর্যপূর্ণ।   পারস্পরিক অর্থনৈতিক কল্যাণের উদ্দেশ্যের মানুষ সমবায় আইনের আওতায় যে প্রতিষ্ঠান গঠন ও পরিচালনা করে তাকে সমবায় সমিতি বলে। সমবায় সমিতির মূল উদ্দেশ্যই হল সদস্যদের আর্থসামাজিক কল্যাণ নিশ্চিত করা।   উদ্দীপকে দেখা যায় গ্রীনভ্যালি আবাসিক এলাকায় ৩০ জন ব্যক্তি মিলে 'ঐকতান' নামে একটি সমবায় সমিতি গড়ে তুলেছে। স্থানীয় উৎপাদনকারী হতে তাজা ও ভালো মানের পণ্য ক্রয় করে স্বল্প লাভে তা সমিতির সদস্যদের মধ্যে বিক্রয় করে। ফলে ন্যায্য মূল্যে সমিতি সদস্যদের ভালো মানের পণ্য প্রাপ্তি নিশ্চিত হয়।   উৎপাদনকারীগণ হতে পণ্য ক্রয় করার ফলে তাদের আয় বাড়ছে।যা জাতীয় উৎপাদন ও জাতীয় আয় বৃদ্ধিতে ভূমিকা রাখছে। সমিতির সদস্যরাও ন্যায্য মূল্যে ভালো মানের পণ্য পাচ্ছে। সমবায় সমিতির কারণে সমবায়ীর আর্থিক সামর্থ্য ও সামাজিক মর্যাদা বাড়ে। যার প্রভাব অত্র এলাকায় পড়ে। তাই বলা যায়,আর্থসামাজিক উন্নয়নে সমবায় সমিতির অবদান গুরুত্বপূর্ণ।"
        }
      ]
    },
    {
      "number": "11",
      "uddipok": "রিপন ও অভি দুই বন্ধু রাজশাহীর আম বাগান থেকে আম সংগ্রহ করে অনলাইনে সারাদেশে বিক্রয় করেন। গত মৌসুমে অনলাইনে তাদের বিক্রীত আমের মান, গুণ ও স্বাদ নিয়ে অসংখ্য ক্রেতা প্রশ্ন তোলেন। অনেক ক্রেতা বিক্রীত আম অপরিপক্ক বলে অভিযোগ দেন। রিপন ও অভি খোঁজ নিয়ে জানতে পারেন দ্রুত পাকানোর জন্য বিক্রেতা আমের মধ্যে ক্ষতিকর রাসায়নিক কার্বাইড স্প্রে করেন। এ বছর তারা পূর্বের বাগান থেকে আম না কিনে নতুন বাগান থেকে আম সংগ্রহ করবেন যিনি অপরিপক্ষ আমে ক্ষতিকর রাসায়নিক না মিশানোর প্রতিকৃতি দিয়েছেন।",
      "tag": "CTG.B 22,SB 22",
      "sub_questions": [
        {
          "label": "ক",
          "question": "",
          "explanation": "CSR এর পূর্ণরুপ Corporate Social Responsibility."
        },
        {
          "label": "খ",
          "question": "",
          "explanation": "ব্যবসা পরিচালনার ক্ষেত্রে কোনটা ভালো কোনটা মন্দ,কোনটা উচিত কোনটা অনুচিত সংক্রান্ত ব্যবসায়ীর বোধ বা উপলব্ধিকেই মূল্যবোধ বলে।   দীর্ঘদিনের ধ্যান-ধারণা,চিন্তাভাবনা মানুষের আচরণকে বিশেষভাবে প্রভাবিত করে। মূল্যবোধ ও নৈতিকতা পরস্পর ঘনিষ্ঠ সম্পর্কযুক্ত। একজন নৈতিকতা সম্পন্ন মানুষ ভালো-মন্দের বোধ রাখেন। ব্যবসায়ের মাধ্যমে কোনো ভোক্তাকে না ঠকানো এবং ন্যায্যমূল্যে তাকে পণ্য সরবরাহ করা ব্যবসায়ের মূল্যবোধের অংশ।"
        },
        {
          "label": "গ",
          "question": "",
          "explanation": "\"গত মৌসুমের বাগানের বিক্রেতার কর্মকাণ্ড ব্যবসা নৈতিকতা বিরোধী\"- উক্তিটি যথার্থ।   ব্যবসায়ের ক্ষেত্রে উচিত অনুচিত মেনে চলা এবং ভালোকে গ্রহণ ও মন্দকে বর্জন করে চলাই হল ব্যবসা নৈতিকতা।ব্যবসা পরিচালনার ক্ষেত্রে ব্যবসা নৈতিকতা পালন ব্যবসায়ীদের দায়িত্ব। ক্রেতাদের ন্যায্যমূল্যে ভালো পণ্য সরবরাহ করা এবং ক্রেতাদের সর্বোচ্চ তৃপ্তি দ্বারা ব্যবস্থা করা ব্যবসায়ীদের উচিত।   উদ্দীপকের রিপন ও অভি দুই বন্ধু  আমবাগান থেকে আম সংগ্রহ করে অনলাইনের মাধ্যমে বিক্রয় করেন। গত বছর তাদের বিক্রিত আম নিয়ে অনেক ক্রেতা প্রশ্ন তোলেন। রিপন ও অভি খোঁজ নিয়ে জানতে পারেন দ্রুত পাকানোর জন্য বিক্রেতা আমে রাসায়নিক কার্বাইড স্প্রে করে। বিক্রেতার এরূপ কর্মকাণ্ড ছিল নৈতিকতা বিরোধী। তার এই কর্মকাণ্ড ক্রেতাদের স্বাস্থ্যের জন্য ক্ষতিকর।তার উচিত ছিল নির্ভেজাল আম বিক্রি করা। কিন্তু সে এরকম না করে ব্যবসা নৈতিকতা বিরোধী কর্মকাণ্ড করেছে।"
        },
        {
          "label": "ঘ",
          "question": "",
          "explanation": "উদ্দীপকের নতুন বাগান হতে আম সংগ্রহের সিদ্ধান্তের মাধ্যমে ক্রেতা ও ভোক্তাদের প্রতি সামাজিক দায়িত্ব পালন করেছেন।   সমাজের বিভিন্ন পক্ষের প্রতি ব্যবসায়ের যে দায়িত্ব তাকে ব্যবসার সামাজিক দায়িত্ব পালন বলে। ব্যবসাকে টিকে থাকতে হলে সমাজের বিভিন্ন পক্ষের প্রতি ব্যবসায়িক দায়িত্ব পালনের প্রয়োজন পড়ে। এর মাধ্যমে তার ব্যবসা সাফল্য বয়ে আনে।   উদ্দীপকে দেখা যায়, রিপন ও অভি যে বাগান থেকে আম সংগ্রহ করে বিক্রয় করে তা ছিল রাসায়নিক কার্বাইড মেশানো। এ বছর তারা পূর্বের বাগান থেকে আম না কিনে নতুন বাগান থেকে আম কিনবেন যিনি অপরিপক্ক আমে ক্ষতিকর রাসায়নিক না মিশানোর প্রতিশ্রুতি দিয়েছেন।   ব্যবসায়ের সবচেয়ে গুরুত্বপূর্ণ পক্ষ হল ক্রেতা ও ভোক্তা। ক্রেতা ও ভোক্তাদের নিকট পণ্য সামগ্রী বিক্রয়ের মাধ্যমেই ব্যবসা মুনাফা অর্জন করে। তাই ক্রেতাদের ন্যায্যমূল্যে উন্নত মানের পণ্য সরবরাহ করা ব্যবসায়ের দায়িত্ব। উদ্দীপকের নতুন আম ব্যবসায়ী অপরিপক্ক আমে ক্ষতিকর রাসায়নিক না মিশানোর মাধ্যমে ক্রেতাদের স্বাস্থ্যের কথা চিন্তা করেছেন; যা একজন ব্যবসায়ীর করা উচিত। তাই বলা যায়,উদ্দীপকের নতুন বাগান হতে আম সংগ্রহের সিদ্ধান্তের মাধ্যমে ক্রেতা ও ভোক্তাদের প্রতি সামাজিক দায়িত্ব পালন করেছেন।"
        }
      ]
    }
  ]
}