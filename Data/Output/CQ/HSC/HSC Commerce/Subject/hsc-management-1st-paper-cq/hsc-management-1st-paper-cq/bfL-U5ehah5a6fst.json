{
  "title": "ঢাকা বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "বরিশালের আর্থিকভাবে অসচ্ছল ও ব্যবসায় সহায়ক কার্যাবলির সুবিধাবঞ্চিত মাছ ব্যবসায়ীদের বর্তমানে ব্যস্ত সময় যাচ্ছে। কারণ নদীগুলোতে প্রচুর ইলিশ মাছ ধরা পড়ছে। দেশি ও বিদেশি বাজারে এই মাছের ব্যাপক সুনাম আছে। শুধুমাত্র স্থানীয় বাজারে ব্যাপক মাছ বিক্রি করলেও তাদের মুনাফার পরিমাণ খুব সামান্য হচ্ছে। এ অবস্থার উন্নয়নের জন্য তাৎক্ষণিক উপায় হিসেবে জেলা প্রশাসক মহোদয় কোল্ড স্টোরেজসমূহ শুধুমাত্র মাছ ব্যবসায়ীদের ব্যবহারের অনুমতি প্রদান করেন। কিন্তু এরপরও মাছ ব্যবসায়ীরা কাঙ্ক্ষিত মুনাফা লাভ করতে পারছে না।",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে উৎপাদন ও বন্টন সহ সকল বৈধ অর্থনৈতিক কাজকে ব্যবসা বলে"
        },
        {
          "label": "খ",
          "question": "",
          "explanation": "মুনাফা অর্জনের উদ্দেশ্যে সম্পাদিত সকল বৈধ অর্থনৈতিক কর্মকান্ডকে ব্যবসা বলে। ব্যবসা দেশের খনিজ সম্পদসহ সকল সম্পদের উপযুক্ত ব্যবহার নিশ্চিত করে। মূলধন গঠন ও তার সদ্ব্যবহার করে‌।ব্যক্তিগত ও জাতীয় আয় বৃদ্ধিতে মুখ্য ভূমিকা রাখে।সরকারের রাজস্ব আদায়ের মুখ্য খাত হলো দেশের ব্যবসা খাত। ব্যবসায়ের মাধ্যমে দেশে বিপুল সংখ্যক মানুষের কর্মসংস্থান সৃষ্টি হয়। এভাবে ব্যবসায় জীবনযাত্রার মান উন্নয়নে সহায়তা করে।"
        },
        {
          "label": "গ",
          "question": "",
          "explanation": "জেলা প্রশাসক মহোদয়ের গৃহীত পদক্ষেপ ব্যবসায়ের সময়গত বাধা দূরীকরণে সহায়ক। পণ্য উৎপাদনের পর ও ভোগের মধ্যবর্তী সময়ে পণ্য বিনষ্ট হওয়ার থেকে রক্ষা করার জন্য ব্যবসায়ীগণ পণ্য সংরক্ষণের জন্য যে ব্যবস্থা গড়ে তোলে তাকে গুদামজাতকরণ বলে। ব্যবসায়ের ক্ষেত্রে এটি সময়গত বাধা দূর করে। গুদামজাতকরণের ফলে এক মৌসুমের সবজি অন্য মৌসুমেও ভোক্তারা ভোগ করতে পারছে। উদ্দীপকে বলা হয়েছে,বরিশালে আর্থিকভাবে অসচ্ছল ও ব্যবসা সহায়ক কার্যাবলীর সুবিধাবঞ্চিত মাছ ব্যবসায়ীদের বর্তমানে ব্যস্ত সময় যাচ্ছে। কারণ নদীগুলোতে প্রচুর ইলিশ মাছ ধরা পড়ছে। শুধুমাত্র স্থানীয় বাজারে মাছ বিক্রি করে তারা সামান্য মুনাফা পাচ্ছে। এ অবস্থা উন্নয়নের জন্য জেলা প্রশাসক মহোদয় কোল্ড স্টোরেজসমূহ শুধুমাত্র মাছ ব্যবসায়ীদের ব্যবহারের অনুমতি দেন। কোলেস্টোরেজ হচ্ছে একটি গুদামজাতকরণ ব্যবস্থা যার মাধ্যমে মাছ দীর্ঘদিন সতেজ থাকবে। তাই বলা যায়, জেলা প্রশাসক মহোদয়ের গৃহীত পদক্ষেপ সময়গত বাধা দূরীকরণে সহায়ক।"
        },
        {
          "label": "ঘ",
          "question": "",
          "explanation": "উল্লেখিত মাছ ব্যবসায়ীদের কাঙ্খিত মাত্রায় মুনাফা পাওয়ার জন্য বৈদেশিক বাণিজ্য গুরুত্বপূর্ণ। এক দেশের সাথে অন্য দেশের বা এক দেশের ব্যবসায়ীর সাথে অন্য দেশের ব্যবসায়ীর যে ক্রয়-বিক্রয় কার্যক্রম সম্পাদিত হয়ে তাকে বৈদেশিক বাণিজ্য বলে। বৈদেশিক বাণিজ্যের মাধ্যমে একটি দেশ যেমনি তার অতিরিক্ত উৎপাদিত পণ্য সামগ্রী বৈদেশিক মুদ্রার বিনিময়ে রপ্তানি করতে পারে; তেমনি ঘাটতি পূরণ বাহিরের দেশ থেকে পণ্য সামগ্রী আমদানিও করতে পারে। উদ্দীপকে দেখা যায়,বরিশালের আর্থিকভাবে অসচ্ছল ও ব্যবসা সহায়ক কার্যবলির সুবিধা বঞ্চিত মাছ ব্যবসায়ীদের বর্তমানে ব্যস্ত সময় যাচ্ছে‌।কারণ নদীগুলোতে প্রচুর ইলিশ মাছ ধরা পড়ছে।কিন্তু শুধুমাত্র স্থানীয় বাজারে ব্যাপক মাছ বিক্রি করলেও তাদের মুনাফার পরিমান খুব সামান্য হচ্ছে। এই অবস্থায় জেলা প্রশাসক মহোদয় কোল্ড স্টোরেজসমূহ শুধুমাত্র মাছ ব্যবসায়ীদের ব্যবহারের অনুমতি প্রদান করেন।কিন্তু এরপরও মুনাফা লাভ করতে পারছে না। যেহেতু মাছ ব্যবসায়ীরা কোল্ড স্টোরেজের ব্যবস্থা পেয়েছে তাই তারা দীর্ঘদিন ধরে মাছ সংরক্ষণ করতে পারবে। তাই তাদের উচিত হবে বৈদেশিক বাণিজ্যে মনোযোগ দেওয়া। বিপুল পরিমাণ ইলিশ মাছ বাহিরে রপ্তানি করলে দেশে বিপুল বৈদেশিক মুদ্রা অর্জিত হবে।মাছ ব্যবসায়ীদের কাঙ্খিত মুনাফা অর্জিত হবে। এর ফলে দেশের অর্থনৈতিক অবস্থার উন্নতি হবে তাই বলা যায়, মাছ ব্যবসায়ীদের কাঙ্খিত মাত্রায় মুনাফা পাওয়ার জন্য বৈদেশিক বাণিজ্য গুরুত্বপূর্ণ।"
        }
      ]
    },
    {
      "number": "2",
      "uddipok": "মি. তপন আধুনিক যন্ত্রপাতির অপর্যাপ্ততা সত্তেও তার এলাকার কিছু শিক্ষিত বেকার যুবকদের নিয়ে একটি গার্মেন্টস শিল্প গড়ে তোলেন। একটি বাণিজ্যিক ব্যংকের সহায়তায় তার ব্যবসায়ে সফলতা আসে। কিন্তু বর্তমানে ঘন ঘন হরতাল, পরিবহন ধর্মঘট ইত্যাদির কারণে তার প্রতিষ্ঠানের তৈরি মালামাল সঠিক সময়ে সরবরাহ করা কঠিন হয়ে পড়েছে। ফলে তিনি ব্যবসায়ের ভবিষ্যৎ নিয়ে চিন্তিত।",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "কোন সমাজের বা জাতির মানুষের সংখ্যা, তাদের ধর্ম,বিশ্বাস, চিন্তাধারা, শিক্ষা-সংস্কৃতি, রীতিনীতি ও দেশীয় ঐতিহ্য মিলিয়ে যে পারিপার্শ্বিকতা গড়ে ওঠে তাকে সামাজিক পরিবেশ বলে"
        },
        {
          "label": "খ",
          "question": "",
          "explanation": "বিজ্ঞান ও কারিগরি শিক্ষা,গবেষণা, উন্নত প্রযুক্তির ব্যবহার, প্রযুক্তি আমদানি সুযোগ ইত্যাদি নিয়ে একটি অঞ্চলে যে পরিবেশ সৃষ্টি হয় তাকে প্রযুক্তিগত পরিবেশ বলে। বিজ্ঞান বা সংঘবদ্ধ জ্ঞানকে ব্যবসায়িকভাবে মানুষের প্রয়োজনে ব্যবহার করার জ্ঞানকে প্রযুক্তি বলে।বিজ্ঞানের অগ্রযাত্রা প্রযুক্তির ব্যবহার ছাড়া বাস্তবে রূপায়িত হতে পারে না। যান্ত্রিক প্রযুক্তির মাধ্যমে পণ্য উৎপাদিত হচ্ছে।স্যাটেলাইট প্রযুক্তির মাধ্যমে যোগাযোগে বিপ্লব ঘটছে।এভাবে প্রযুক্তিগত পরিবেশ ব্যবসায়ে উন্নয়নে গুরুত্বপূর্ণ।"
        },
        {
          "label": "গ",
          "question": "",
          "explanation": "মিস্টার তপনের ব্যবসায়িক সফলতায় অর্থনৈতিক পরিবেশের উপাদানের ভূমিকা সর্বাধিক। মানব সম্পদ,আর্থিক প্রতিষ্ঠানসমূহ,চাহিদা ও ভোগ, মূলধন ও বিনিয়োগ,অর্থ ও ঋণ ব্যবস্থা ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। অর্থনৈতিক পরিবেশের কল্যাণে একটি দেশ দ্রুত অগ্রগতি লাভ করতে পারে। সে দেশের ব্যবসা-বাণিজ্য তত উন্নত হয়। দেশে বৈদেশিক বিনিয়োগের মাত্রা বৃদ্ধি পায়। উদ্দীপকের মিষ্টার তপন আধুনিক যন্ত্রপাতির অপর্যাপ্ততা সত্ত্বেও তার এলাকার কিছু শিক্ষিত বেকার যুবকদের নিয়ে একটি গার্মেন্টস শিল্প গড়ে তোলেন।একটি বাণিজ্যিক ব্যাংকের সহায়তায় তার ব্যবসায় সফলতা আসে।ব্যাংক হচ্ছে অর্থনৈতিক পরিবেশের একটি গুরুত্বপূর্ণ উপাদান। ব্যাংকের আর্থিক সহায়তার ফলেই মিস্টার তপন গার্মেন্টস শিল্পটি গড়ে তুলতে পেরেছেন এবং ব্যবসায়ে সফলতা এসেছে।তাই বলা যায়, মিস্টার তপনের ব্যবসায়িক সফলতায় পরিবেশের অর্থনৈতিক উপাদানের ভূমিকা সর্বাধিক।"
        },
        {
          "label": "ঘ",
          "question": "",
          "explanation": "রাজনৈতিক স্থিতিশীলতা ছাড়া দেশের ব্যবসা বাণিজ্যে অগ্রসর হওয়া অসম্ভব'- উক্তিটি যথার্থ। রাজনৈতিক দল,সরকারের স্থিতিশীলতা, আইন-শৃঙ্খলা পরিস্থিতি,দেশের সার্বভৌমত্ব,নেতৃত্ব ইত্যাদি মিলিয়ে যে পরিবেশের জন্ম নেয় তাকে রাজনৈতিক পরিবেশ বলে। রাজনৈতিক পরিবেশ একটি দেশের ব্যবসা-বাণিজ্যে গুরুত্বপূর্ণ অবদান রাখে।অনুন্নত ও অসহনশীল রাজনৈতিক পরিবেশ যেখানে একটি দেশের ব্যবসা বাণিজ্যকে মারাত্মকভাবে ক্ষতিগ্রস্ত করে; অন্যদিকে সহযোগী রাজনৈতিক পরিবেশের ফলে একটি দেশে বৈদেশিক বিনিয়োগের পরিমাণ বৃদ্ধি পায়। উদ্দীপকে দেখা যায়,মিস্টার তপন একটি গার্মেন্টস শিল্প গড়ে তোলেন।একটি বাণিজ্যিক ব্যাংকের সহায়তায় তার ব্যবসায়ে সফলতাও আসে।কিন্তু বর্তমানে ঘন ঘন হরতাল,পরিবহন ধর্মঘট ইত্যাদির কারণে তার প্রতিষ্ঠানের তৈরি মালামাল সঠিক সময়ে সরবরাহ করা কঠিন হয়ে পড়ছে।ফলে তিনি ব্যবসার ভবিষ্যৎ নিয়ে চিন্তিত। আমাদের দেশের রাজনৈতিক অস্থিতিশীলতা ব্যবসা পরিবেশ উন্নয়নের বড় প্রতিবন্ধক। রাজনৈতিক হানাহানি,বিশৃঙ্খলা,হরতাল,ধর্মঘট ইত্যাদি বন্ধ করা না গেলে ব্যবসায়েরর উন্নতি হবে না এ বিষয়টি রাজনৈতিকদের বুঝতে হবে। দেশে ইতিবাচক রাজনীতির মাধ্যমে দেশের ইমেজ বাড়বে,দেশি-বিদেশি বিনিয়োগকারীদের মধ্যে আগ্রহ সৃষ্টি হবে। ফলে দেশের ব্যবসায়ী সমাজ সামনে এগুতে উদ্দীপ্ত হবে। সুতরাং বলাই যায়, রাজনৈতিক স্থিতিশীলতা ছাড়া দেশের ব্যবসা বাণিজ্যে অগ্রসর হওয়া অসম্ভব।"
        }
      ]
    },
    {
      "number": "3",
      "uddipok": "জনাব X একটি বেসরকারি কলেজের প্রভাষক। কলেজের নিকটেই বেশ কয়েকটি বাণিজ্যিক ব্যাংক এবং শিল্প প্রতিষ্ঠান রয়েছে। তিনি তার সঞ্চিত অর্থ দ্বারা কলেজের পাশেই একটি ভবনের নিচতলা ভাড়া নিয়ে একটি বড় দোকান শুরু করলেন। তার দোকানের প্রথম অংশে স্টেশনারি, দ্বিতীয় অংশে ফটোকপি এবং তৃতীয় অংশে মোবাইল ব্যাংকিং ব্যবসায় শুরু করলেন। জনাব X তার তিন ভাইকে দোকানের তিনটি অংশের দায়িত্ব প্রদান করলেন। অল্পদিনের মধ্যেই তার প্রতিষ্ঠিত ব্যবসায়টি সফলতা অর্জন করে।",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "যে শিল্পে ভূগর্ভ,পানি বা বায়ু হতে সম্পদ আহরণ করা হয় তাকে নিষ্কাশন শিল্প বলে।"
        },
        {
          "label": "খ",
          "question": "",
          "explanation": "যে ব্যবসায় গড়তে ব্যক্তি বা ব্যক্তিবর্গ মূলধন দেন কিন্তু তার পিছনে মুনাফা অর্জন বা লভ্যাংশ প্রাপ্তির কোন উদ্দেশ্য থাকে না বরং সমাজের কল্যাণ ও দারিদ্র দূরীকরণের উদ্দেশ্যই থাকে মুখ্য তাকে সামাজিক ব্যবসায় বলে। তাই আমরা বলতে পারি সমাজের দারিদ্র্যবিমোচন এবং কল্যাণমূলক কাজ করার জন্য সামাজিক ব্যবসায় খুবই গুরুত্বপূর্ণ একটি উদ্যোগ।"
        },
        {
          "label": "গ",
          "question": "",
          "explanation": "জনাব X এর ব্যবসায়টি মালিকানার ভিত্তিতে একমালিকানা ব্যবসা। একক ব্যক্তির অধীনে গঠিত ও পরিচালিত ব্যবসাকে এক মালিকানা ব্যবসা বলে।যে কোনো ব্যক্তি যেকোনো স্থানে স্বল্প পরিসরে খুব সহজে এ ধরনের ব্যবসা গঠন করতে পারেন। আইনগত তেমন ঝামেলা না থাকায় এ ব্যবসাটি বেশি জনপ্রিয়। উদ্দীপকের জনাব X একটি বেসরকারি কলেজের প্রভাষক। কলেজের নিকটেই বেশ কয়েকটি বাণিজ্যিক ব্যাংক ও শিল্প প্রতিষ্ঠান রয়েছে।তিনি তার সঞ্চিত অর্থ দ্বারা কলেজের পাশেই একটি ভবনের নিচ তলা ভাড়া নিয়ে একটি বড় দোকান শুরু করলেন।তার দোকানে মালিক এবং পুঁজি সরবরাহকারী শুধু তিনি নিজেই।তাই বলা যায়, জনাব X এর ব্যবসাটি মালিকানার ভিত্তিতে এক মালিকানা ব্যবসা।"
        },
        {
          "label": "ঘ",
          "question": "",
          "explanation": "জনাব X এর ব্যবসায় সফলতা লাভের মূল কারণ এক মালিকানা ব্যবসায়ের অবস্থানগত সুবিধা। এক মালিকানা ব্যবসা সাধারণত স্বল্প পরিসরে গঠন করা হয়।তাই এটি যেকোনো স্থানে গড়ে তোলা যায়।গ্ৰাহকদের খুব কাছাকাছি যাওয়া যায়। কিন্তু বৃহদায়তন ব্যবসা যেকোনো স্থানে গড়ে তোলা যায় না।ফলে ক্রেতাদের দোরগোড়ায় পণ্য বা সেবা পৌঁছে দেওয়ার ক্ষেত্রে এক মালিকানা ব্যবসার কোন বিকল্প নেই। উদ্দীপকে দেখা যায়,জনাব X কলেজের পাশে একটি ভবনের নিচতলা ভাড়া নিয়ে একটি বড় দোকান শুরু করলেন।তার দোকানের প্রথম অংশে স্টেশনারি,দ্বিতীয় অংশে ফটোকপি এবং তৃতীয় অংশে মোবাইল ব্যাংকিং ব্যবসা শুরু করছেন।তার তিন ভাইকে দোকানের তিনটি অংশের দায়িত্ব প্রদান করলেন। অল্প দিনের মধ্যেই তার প্রতিষ্ঠিত ব্যবসায়টি সফলতা অর্জন করে। এক্ষেত্রে জনাব X কে যে বিষয়টি সবচেয়ে বেশি সহায়তা করেছে তা হল একমালিকানা ব্যবসার অবস্থানগত সুবিধা। তিনি খুব স্বল্প পরিসরে একটি দোকান দিয়ে গ্রাহকদের প্রয়োজনীয় পণ্য সরবরাহ করছেন।কলেজের পাশেই দোকান দেওয়ার ফলে ছাত্র-ছাত্রীদের প্রয়োজনীয় সেবা তিনি দিতে পারছেন। ফলে তার ব্যবসায়ের ভালো বিক্রয় হচ্ছে। তাই বলা যায়, জনাব X এর ব্যবসায়ের সফলতা লাভের মূল কারণ এক মালিকানা ব্যবসার অবস্থানগত সুবিধা।"
        }
      ]
    },
    {
      "number": "4",
      "uddipok": "মি. বাইরন একজন ইঞ্জিনিয়ার। তিনি তাঁর বন্ধু করিমসহ আরো ১০ জন বন্ধু নিয়ে একটি ব্যবসায় প্রতিষ্ঠান গড়ে তোলেন। মি. বাইরন বলেন, তিনি ব্যবসায় পরিচালনায় অংশ নিতে পারবেন না এবং বিনিয়োগের অতিরিক্ত দায় গ্রহণ করবেন না। তবে, বছরশেষে প্রতিষ্ঠানের হিসাব-নিরীক্ষার কাজটি করবেন। সর্বসম্মতি ক্রমে জনাব করিমকে প্রতিষ্ঠান পরিচালনার দায়িত্ব দেয়া হয়। পরবর্তীতে একজন প্রভাবশালী দেনাদার ৫০,০০০ টাকা না দেয়ায় জনাব করিম তা আদায় সমর্থ হন।",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "দেশীয় ও আন্তর্জাতিক পর্যায়ে পাস করা বিভিন্ন আইনের সমন্বয়ে যে পরিবেশের সৃষ্টি হয় তাকে আইনগত পরিবেশ বলে।"
        },
        {
          "label": "খ",
          "question": "",
          "explanation": "অংশীদারদের মধ্যকার চুক্তির বিষয়বস্তু যে দলিলে লিখা হয় তাকে অংশীদারি চুক্তিপত্র বলে। অংশীদারি চুক্তি লিখিত হলে অংশীদারদের মধ্যে ভুল বোঝাবুঝির কোন অবকাশ থাকে না।যেকোন সময় চুক্তিপত্র দেখে সে অনুযায়ী সিদ্ধান্ত গ্রহণ সম্ভব হয়।এছাড়া লিখিত চুক্তি আদালতে প্রামাণ্য দলিলের মর্যাদা লাভ করে‌। তাই কোন অবস্থাতেই মৌখিক চুক্তির ভিত্তিতে অংশীদারি ব্যবসা চালানো উচিত নয়। বরং তা লিখিত এবং সম্ভাব হলে নিবন্ধন করা উচিত।"
        },
        {
          "label": "গ",
          "question": "",
          "explanation": "উদ্দীপকের বাইরণ সীমাবদ্ধ অংশীদার। অংশীদারি ব্যবসায়ের চুক্তি অনুযায়ী বা আইনগত কারণে কোন অংশীদারের দায় সীমাবদ্ধ হলে তাকে সীমাবদ্ধ অংশীদার বলে। এরূপ অংশিদারের দায় তার বিনিয়োগকৃত মূলধন পর্যন্ত সীমিত থাকে।আইন অনুযায়ী এরূপ অংশীদার ব্যবসা পরিচালনায় অংশগ্রহণ করতে পারে না। উদ্দীপকের মিস্টার বাইরন একজন ইঞ্জিনিয়ার।তিনি তার বন্ধু করিমসহ আরো ১০ জন বন্ধু নিয়ে একটি ব্যবসা প্রতিষ্ঠান গড়ে তোলেন।মিস্টার বাইরন বলেন তিনি ব্যবসা পরিচালনায় অংশ নিতে পারবেন না এবং বিনিয়োগের অতিরিক্ত দায় গ্রহণ করবেন না। তবে বছর শেষে প্রতিষ্ঠানের হিসাব-নিরীক্ষার কাজটি করবেন। মিস্টার বাইরনের বৈশিষ্ট্য অংশীদারি ব্যবসার সীমাবদ্ধ অংশীদারের সাথে সামঞ্জস্যপূর্ণ।তাই বলা যায়, উদ্দীপকের মিস্টার বাইরন একজন সীমাবদ্ধ অংশীদার।"
        },
        {
          "label": "ঘ",
          "question": "",
          "explanation": "অংশীদারি ব্যবসায়টি নিবন্ধিত হওয়ায় জনাব করিম পাওনা টাকা আদায়ে সফল হয়েছেন। অংশীদারি ব্যবসায়ের আইন মেনে কোনো অংশীদারি প্রতিষ্ঠানের চুক্তিপত্র নিবন্ধক কর্তৃক নিবন্ধিত এবং প্রতিষ্ঠানের নাম নিবন্ধন বইতে তালিকাভুক্ত করাকে অংশীদারি ব্যবসায়ের নিবন্ধন বলে। নিবন্ধিত অংশীদারি ব্যবসা তৃতীয় পক্ষের বিরুদ্ধে মামলা বা অন্য অংশীদারদের বিরুদ্ধে মামলা করতে গেলে আদালতে অধিক সুবিধা ভোগ করে যা অনিবন্ধিত অংশীদারি ব্যবসায় পায় না। উদ্দীপকে দেখা যায়,মিস্টার বাইরন কর্তৃক তার ১০ জন বন্ধু নিয়ে একটি অংশীদারী ব্যবসা গঠিত হয়েছে।ব্যবসাটিতে জনাব করিমকে প্রতিষ্ঠান পরিচালনার দায়িত্ব দেওয়া হয়।পরবর্তীতে একজন প্রভাবশালী দেনাদার ৫০,০০০ টাকা না দেওয়ায় জনাব করিম তা আদায়ে সমর্থ হন। ব্যবসায়টি নিবন্ধিত হওয়ায় সে পাওনা টাকা আদায়ে সফল হয়েছে। অংশীদারি ব্যবসার নিবন্ধন বাধ্যতামূলক নয়।তবে যদি অংশীদারী ব্যবসা নিবন্ধন করা হয় তবে তা আইনগত বিভিন্ন সুযোগ-সুবিধা লাভ করে। অনিবন্ধিত অংশীদারী ব্যবসা ১০০ টাকার অধিক পাওনা আদায়ে তৃতীয় পক্ষের বিরুদ্ধে মামলা করতে পারে না। কিন্তু নিবন্ধিত ব্যবসায়ে এমন কোনো বাধ্যবাধকতা নেই।এক্ষেত্রে তারা আদালতে মামলা দায়ের করতে পারে এবং আদালত সব বিবেচনা করে তার পক্ষেই রায় দেয়। তাই বলা যায়,উদ্দীপকের অংশীদারী ব্যবসায়টি নিবন্ধিত হওয়ায় জনাব করিম পাওনা টাকা আদায়ে সফল হয়ে ছেন।"
        }
      ]
    },
    {
      "number": "5",
      "uddipok": "জনাব রহিম তাঁর আরো ৪৯ জন ব্যবসায়ী বন্ধু মিলে PQR নামে একটি ব্যবসায় প্রতিষ্ঠান গঠন করেন। তারা কোম্পানি নিবন্ধকের নিকট হতে নিবন্ধন লাভ করে। প্রতিষ্ঠানটি ব্যবসায়ের কাজ শুরু করার সিদ্ধান্ত নিতে গেলে একজন এ্যাডভোকেট সদস্য তাতে বাধা দেন। তিনি বলেণ আরো একটি প্রয়োজনীয় আনুষ্ঠানিকতা বাদ আছে। প্রতিষ্ঠানটি প্রথমে মুনাফা অর্জন করলেও পরবর্তী তিন বছর ধারাবাহিকভাবে লোকসান দিতে থাকে। এ অবস্থায় XYZ নামে অন্য এটি ব্যবসায় প্রতিষ্ঠানের ৫২% মালিকানা শেয়ার কিনে নেয় এবং পচিালনার দায়িত্ব নেয়।",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "দেশে প্রচলিত আইন অনুযায়ী কোম্পানি যে নিবন্ধনপত্র সংগ্রহ কোম্পানি গঠন ও পরিচালনা কার্যক্রম শুরু করে করে থাকে কোম্পানি নিবন্ধন বলে।"
        },
        {
          "label": "খ",
          "question": "",
          "explanation": "কোম্পানি সংগঠন অন্যান্য ব্যবসায়ের ন্যায় সহজে বিলুপ্ত হয় না বিধায় আইন অনুযায়ী এ ব্যবসায় চিরন্তন অস্তিত্বের মর্যাদা লাভ করে। পৃথক ও স্বাধীন সত্তার কারণে শেয়ারহোল্ডারদের মৃত্যু, দেউলিয়াত্ব, শেয়ার হস্তান্তর ইত্যাদি এ ব্যবসায়ের অস্তিত্বকে বিপন্ন করে না। সুতরাং, কোম্পানি হলো চিরন্তন অস্তিত্বসম্পন্ন প্রতিষ্ঠান।"
        },
        {
          "label": "গ",
          "question": "",
          "explanation": "PQR কোম্পানিটি পাবলিক লিঃ কোম্পানি হিসেবে নিবন্ধিত হয়। যে কোম্পানির সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা দ্বারা সীমাবদ্ধ, শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে।এরুপ কোম্পানি তার পরিচালনা কার্যক্রম শুরু করতে নিবন্ধনপত্রের পরও কার্যারম্ভের অনুমতিপত্র সংগ্রহ করতে হয়। উদ্দীপকের জনাব রহিম তার আরো ৪৯ জন ব্যবসায়ী বন্ধু মিলে PQR নামে একটি ব্যবসায় গঠন করেন।তারা কোম্পানি নিবন্ধক হতে নিবন্ধনপত্র লাভ করেন। প্রতিষ্ঠানটি ব্যবসায় কার্যক্রম শুরু করতে চাইলে একজন অ্যডভোকেট সদস্য এতে বাধা দেন। তিনি বলেন আরো একটি প্রয়োজনীয় আনুষ্ঠানিকতা বাদ আছে। উদ্দীপকের এ্যডভোকেট সদস্য যে আনুষ্ঠানিকতার উল্লেখ করছেন তা হলো পাবলিক লিমিটেড কোম্পানির কার্যারম্ভের অনুমতিপত্র সংগ্রহ পর্যায়। তাই বলা যায় উদ্দীপকের PQR একটি পাবলিক লিমিটেড কোম্পানি হিসেবে নিবন্ধিত হয়।"
        },
        {
          "label": "ঘ",
          "question": "",
          "explanation": "XYZ হোল্ডিং কোম্পানি হিসেবে প্রতিষ্ঠানের নিয়ন্ত্রণ নেয়। যদি কোন কোম্পানি অন্য কোনো কোম্পানির ৫০% এর বেশি শেয়ারের মালিক হয় বা পরিচালনার ক্ষমতার অধিকারী হয় তখন ঐ কোম্পানিকে হোল্ডিং কোম্পানি বলে।এক্ষেত্রে যে কোম্পানিকে নিয়ন্ত্রণ করা হচ্ছে তাকে সাবসিডিয়ারি কোম্পানি বলে। সাবসিডিয়ারি কোম্পানির ৫০% এর অধিক শেয়ারের মালিক হয় হোল্ডিং কোম্পানি।ফলে পরিচালক নির্বাচন ও কোম্পানির পরিচালনায় কোম্পানিটির একক কর্তৃত্ব বজায় থাকে। উদ্দীপকে দেখা যায়, জনাব রহিম তার ৪৯ জন বন্ধু নিয়ে PQR নামে একটি পাবলিক লিমিটেড কোম্পানি গঠন করেছেন।প্রতিষ্ঠানটি প্রথমে মুনাফা অর্জন করলেও পরবর্তী ৩ বছর ধারাবাহিকভাবে লোকসান দিতে থাকে।এ অবস্থায় XYZ নামে অন্য একটি ব্যবসা প্রতিষ্ঠান PQR প্রতিষ্ঠানের ৫২% মালিকানা শেয়ার নেয় এবং পরিচালনার দায়িত্ব নেয়।XYZ প্রতিষ্ঠানটি এক্ষেত্রে হোল্ডিং কোম্পানি। বড় কোম্পানিগুলো তুলনামূলক ছোট কোম্পানির ৫০% এর অধিক শেয়ার কিনে নিয়ে ছোট কোম্পানিতে একক কর্তৃত্ব বজায় রাখে।সাবসিডিয়ারি কোম্পানির সকল সিদ্ধান্ত গ্ৰহণের ক্ষমতা হোল্ডিং কোম্পানির হাতে থাকে। উদ্দীপকের XYZ কোম্পানিটিও PQR কোম্পানির ৫২% শেয়ার কিনে নেয়।ফলে PQR প্রতিষ্ঠানের সকল সিদ্ধান্ত গ্রহণের ক্ষমতা XYZ কোম্পানির কাছে চলে গিয়েছে। প্রতিষ্ঠানটি পরিচালিত হবে XYZ কোম্পানি দ্বারা। তাই বলা যায়, উদ্দীপকের XYZ কোম্পানিটি হোল্ডিং কোম্পানি হিসেবে PQR কোম্পানির নিয়ন্ত্রণ নেয়।"
        }
      ]
    },
    {
      "number": "6",
      "uddipok": "মি. সুমন একজন স্বর্ণকার। তিনি তার কর্মচারীদের যথাযথ বেতন প্রদান করেন। এছাড়াও তিনি বিভিন্ন উৎসবে বোনাস ও বার্ষিক বনভোজনের ব্যবস্থা করেন। অধিকন্তু তিনি শীতকালে তার এলাকার দুঃস্থদের কম্বল ও শীতবস্ত্র বিতরণ করেন এবং স্কুল-কলেজের বিভিন্ন অনুষ্ঠানে অনুদান দিয়ে থাকেন।",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট অঞ্চলের ব্যবসায়ী বা শিল্পপতিগণ নিজেদের স্বার্থ রক্ষা ও ব্যবসায়ীক উন্নয়নের জন্য একত্রিত হয়ে যে সংগঠন প্রতিষ্ঠা করে তাকে বণিক সমিতি বলে।"
        },
        {
          "label": "খ",
          "question": "",
          "explanation": "ভবিষ্যৎ দূরদর্শিতার মাধ্যমে একজন ব্যক্তি স্বাবলম্বী হতে পারে। ভবিষ্যৎ দূরদর্শিতা বলতে বোঝায় ভবিষ্যত সম্পর্কে অনুমান করে কার্যকর ব্যবস্থা গ্রহণ করা। ব্যক্তির জীবন সবসময় বিভিন্ন অনিশ্চয়তার মধ্য দিয়ে যায়। এসব অনিশ্চয়তা মাঝেমধ্যে ব্যক্তিকে নিঃস্ব করে দিতে পারে। তাই একজন ব্যক্তি যদি ভবিষ্যৎ দূরদর্শিতা দক্ষতাটি অর্জন করতে পারে তবে সে ভবিষ্যতের বিভিন্ন অনিশ্চয়তারগুলোর বিপক্ষে পদক্ষেপ গ্রহণ করতে পারবে।ফলে সে বড় ধরনের লোকসানের সম্মুখীন হবে না ।"
        },
        {
          "label": "গ",
          "question": "",
          "explanation": "উদ্দীপকে বর্নিত সুমন তার প্রথম পর্যায়ের কাজগুলো দ্বারা সমাজের শ্রমিক-কর্মী পক্ষের প্রতি দায়িত্ব পালন করেছেন। সমাজের বিভিন্ন পক্ষের প্রতি ব্যবসা যে দায়িত্ব পালন করে তাকে ব্যবসায়ের সামাজিক দায়িত্ব পালন বলে। একটি ব্যবসা প্রতিষ্ঠান গঠন ও পরিচালনা বলতে গেলে শ্রমিক কর্মচারীদের পরিশ্রমের ওপর নির্ভরশীল। তাই তাদেরকে উপযুক্ত পারিশ্রমিক ও বিভিন্ন আর্থিক সুবিধা প্রদান করা ব্যবসায়ীদের দায়িত্ব।তাদের সাথে ভালো আচরণ করা ও বিভিন্ন উৎসবে প্রণোদনা দিলে তারাও ব্যবসায়ের বিক্রয় বৃদ্ধিতে গুরুত্বপূর্ণ অবদান রাখবে। উদ্দীপকের মিস্টার সুমন একজন স্বর্ণকার।তিনি তার কর্মচারীদের যথাযথ বেতন প্রদান করেন। এছাড়াও তিনি বিভিন্ন উৎসবে বোনাস ও বার্ষিক বনভোজনের ব্যবস্থা করেন। তার কাজগুলো দ্বারা শ্রমিক কর্মচারীদের"
        },
        {
          "label": "ঘ",
          "question": "",
          "explanation": "জনাব সুমনের দ্বিতীয় পর্যায়ের কাজগুলো দ্বারা ব্যবসা প্রতিষ্ঠান সামাজিক ও অর্থনৈতিক বিভিন্ন সুবিধা পেতে পারে। ব্যবসা প্রতিষ্ঠান সমাজ ও সমাজ সংশ্লিষ্ট বিভিন্ন পক্ষের প্রতি যে সকল দায়িত্ব পালন করে তাকে সামাজিক দায়িত্ব বলে।ব্যবসা প্রতিষ্ঠান সমাজের বিভিন্ন পক্ষের প্রতি নানারকম দায়িত্ব পালন করতে পারে। যেমন হাসপাতাল প্রতিষ্ঠা,শিক্ষাপ্রতিষ্ঠান গঠন,চিকিৎসা সেবা প্রদান,শিক্ষাবৃত্তিপ্রদান ইত্যাদি। উদ্দীপকে দেখা যায়, জনাব সুমন শীত মৌসুমে দুঃস্থদের মাঝে কম্বল ও শীতবস্ত্র বিতরণ করেন। পাশাপাশি তিনি বিভিন্ন স্কুল-কলেজের বিভিন্ন অনুষ্ঠানে আর্থিক অনুদান দেন। তার এই কর্মকাণ্ড গুলো সামাজিক দায়িত্ব পালনের মধ্যে পড়ে। ব্যবসা প্রতিষ্ঠানগুলো CSR পালনের মাধ্যমে সমাজে পরিচিতি পায়। এর মাধ্যমে সমগ্র দেশে এমনকি সারা বিশ্বেও সুনাম অর্জন করে। যার মাধ্যমে প্রতিষ্ঠানটি দেশে এবং বিদেশে পণ্য বিক্রয়ের পরিমাণ বৃদ্ধি পায়। ফলে প্রতিষ্ঠানটি অর্থনৈতিক সাফল্য অর্জন করে। তাই বলা যায় জনাব সুমনের দ্বিতীয় পর্যায়ে যে কাজগুলো করেছেন তা দ্বারা ব্যবসা প্রতিষ্ঠান নানান সুবিধা অর্জন করতে পারে।"
        }
      ]
    },
    {
      "number": "7",
      "uddipok": "কুয়াকাটার সামুদ্রিক মাছ ধরা জেলেরা ২০ জন মিলে আইনসৃষ্ট একটি প্রতিষ্ঠান গঠনের উদ্যোগ নেয়। এই প্রতিষ্ঠান পরিচালনার জন্য তারা একটি ব্যবস্থাপনা কমিটি গঠন করে যেখানে চেয়ারম্যান, ভাইস চেয়ারম্যান, সেক্রেটারি এবং কোষাধ্যক্ষ আছেন একজন করে এবং সাধারণ সদস্য তিনজন। প্রতিষ্ঠানটি নিবন্ধনের জন্য অন্যান্য আনুষ্ঠানিকতা সম্পন্ন করলেও ব্যবস্থাপনা কমিটি গঠনে ত্রুটি থাকার কারণে নিবন্ধক প্রতিষ্ঠানটির নিবন্ধনপত্র ইস্যু করতে বিরত থাকেন ।",
      "tag": "DB 19",
      "sub_questions": [
        {
          "label": "ক",
          "question": "বাণিজ্য কী?",
          "explanation": "উৎপাদিত পণ্য ভোক্তা বা ব্যবহারকারীর কাছে পৌঁছানোর ক্ষেত্রে সম্পাদিত যাবতীয় কাজকে (ক্রয়, বিক্রয়, পরিবহন প্রভৃতি) বাণিজ্য বলে।"
        },
        {
          "label": "খ",
          "question": "'বিমা হচ্ছে চরম সদ্বিশাসের চুক্তি'- ব্যাখ্যা করো।",
          "explanation": "চূড়ান্ত সদ্বিশ্বাস বলতে বিমাকারী ও বিমাগ্রহীতার মধ্যে পারস্পরিক বিশ্বাসের সম্পর্ক থাকাকে বোঝায় । বিমার ক্ষেত্রে বিমাগ্রহীতা বিমার বিষয়বস্তু সম্পর্কে গুরুত্বপূর্ণ তথ্য বিমাকারীকে জানায়। বিমাকারীও বিমা চুক্তির শর্তসমূহ সম্পূর্ণভাবে বিমাগ্রহীতাকে জানায়। এতে উভয় পক্ষ ধরে নেয় প্রয়োজনীয় সব তথ্য তারা একে অপরকে জানিয়েছে। এ বিশ্বাসের মাধ্যমে তাদের মধ্যে চুক্তি হওয়ায় বিমা চুক্তিকে চূড়ান্ত সদ্বিশ্বাসের চুক্তি বলে ।"
        },
        {
          "label": "গ",
          "question": "বর্ণিত প্রতিষ্ঠানটি কোন ধরনের ব্যবসায় সংগঠন? ব্যাখ্যা করো।",
          "explanation": "বর্ণিত প্রতিষ্ঠানটি একটি সমবায় সমিতি ব্যবসায় সংগঠন। সমবায় সমিতি সমাজের বিত্তহীন বা স্বল্পবিত্তসম্পন্ন মানুষের প্রচেষ্টায় গঠিত হয়। একে স্বল্প আয়ের মানুষের সংগঠন বলা হয়। এটি সম- অধিকারের ভিত্তিতে প্রতিষ্ঠিত হয়। এর মূল উদ্দেশ্য হলো সদস্যদের আর্থিক কল্যাণ করা। এখানে ঐক্য ও সাম্যের নীতি মেনে চলা হয় । উদ্দীপকে বলা হয়েছে, কুয়াকাটার বিশ জন জেলে মিলে আইনসৃষ্ট একটি প্রতিষ্ঠান গঠনের উদ্যোগ নেয়। এটি পরিচালনার জন্য তারা একটি ব্যবস্থাপনা কমিটি গঠন করে। এখানে একজন করে চেয়ারম্যান, ভাইস চেয়ারম্যান, সেক্রেটারি এবং কোষাধ্যক্ষ আছেন। আর সাধারণ সদস্য আছেন তিনজন। কমিটির প্রধান কাজ হলো সমিতির উপবিধি তৈরি করা। এ উপবিধি প্রতিষ্ঠানটির মূল দলিল হিসেবে বিবেচিত হয়। কারণ এতে উল্লিখিত নিয়ম-নীতি অনুযায়ী কাজ পরিচালনা করা হয় । এসব বৈশিষ্ট্যের সাথে সমবায় সমিতি সংগঠনের মিল আছে। তাই জেলেদের গড়ে তোলা প্রতিষ্ঠানটিকে সমবায় সমিতি বলা যায় ।"
        },
        {
          "label": "ঘ",
          "question": "উল্লিখিত প্রতিষ্ঠানটির নিবন্ধনপত্র পাওয়ার ক্ষেত্রে করণীয় কী? মতামত দাও।",
          "explanation": "উল্লিখিত সমবায় সমিতির নিবন্ধনপত্র পাওয়ার ক্ষেত্রে সমবায় আইন অনুযায়ী কমিটি গঠন করতে হবে বলে আমি মনে করি । সমবায় আইন অনুযায়ী সমিতির কাজ পরিচালনার জন্য একটি সুগঠিত ব্যবস্থাপনা কমিটি থাকে। কমিটির সদস্য ন্যূনতম ছয় এবং সর্বোচ্চ বারো জনের মধ্যে সীমাবদ্ধ থাকতে হয়। এ সংখ্যা সবসময় তিন দিয়ে বিভাজ্য হতে হবে । উদ্দীপকে কুয়াকাটার ২০ জন জেলে একটি সমিতি গঠন করে। এরপর তারা একটি ব্যবস্থাপনা কমিটি গঠন করে। সেখানে চেয়ারম্যান, ভাইস চেয়ারম্যান, সেক্রেটারি এবং কোষাধ্যক্ষ আছেন একজন করে। সাধারণ সদস্য আছেন তিনজন। তারা সমিতিটি নিবন্ধনের জন্য সব আনুষ্ঠানিকতা সম্পন্ন করেন। কিন্তু ব্যবস্থাপনা কমিটি গঠনে ত্রুটি থাকার কারণে তাদেরকে নিবন্ধনপত্র দেওয়া হয়নি। উদ্দীপকের সমিতির কমিটিতে সদস্যসহ মোট সংখ্যা সাত জন। এটি তিন দ্বারা বিভাজ্য নয়। আর সমবায় সমিতির কমিটি তিন দিয়ে বিভাজ্য না হলে তা আইনগতভাবে বৈধতা পায় না। এ অবস্থায় সদস্য সংখ্যা একজন কমিয়ে ছয় জন করতে হবে। অথবা, নয় জনে উন্নীত করতে হবে। এতে পরবর্তীতে আবেদন করে সমিতিটি নিবন্ধনপত্র পাওয়ার যোগ্য হবে।"
        }
      ]
    },
    {
      "number": "8",
      "uddipok": "সিলেট গ্যাস ফিল্ড লিমিটেড মুনাফা অর্জনকে গুরুত্ব না দিয়ে কমমূল্যে রাসায়নিক সার ও বিদ্যুৎ উৎপাদনকারী প্রতিষ্ঠানকে গ্যাস সরবরাহ করছে, যা দেশের অর্থনৈতিক উন্নয়নে গুরুত্বপূর্ণ ভূমিকা রাখছে। অন্যদিকে, অর্থনৈতিক ভিতকে আরও মজবুত করার জন্য সরকার অবকাঠামো নির্মাণে সরকারের পাশাপাশি বেসরকারি প্রতিষ্ঠানকে সংযুক্ত করছে। ফলে সরকার ও বেসরকারি প্রতিষ্ঠান উভয়ই লাভবান হচ্ছে। নতুন ব্যবসায় ধারণাটি বর্তমানে বিশ্বের বিভিন্ন দেশে জনপ্রিয় হয়ে উঠছে।",
      "tag": "DB 19",
      "sub_questions": [
        {
          "label": "ক",
          "question": "বিধিবদ্ধ কোম্পানি কী?",
          "explanation": "দেশের আইনসভায় বিল পাস বা রাষ্ট্রপতির বিশেষ অধ্যাদেশে গঠিত ও নিয়ন্ত্রিত কোম্পানিকে বিধিবদ্ধ/ সংবিধিবদ্ধ কোম্পানি বলে। বাংলাদেশ ব্যাংক, ওয়াসা প্রভৃতি এ ধরনের প্রতিষ্ঠানের উদাহরণ ।"
        },
        {
          "label": "খ",
          "question": "WASA কেন গুরুত্বপূর্ণ? ব্যাখ্যা করো।",
          "explanation": "পানি সরবরাহ ও পয়ঃনিষ্কাশন সুবিধা দেওয়ার ক্ষেত্রে দায়িত্ব পালনকারী প্রতিষ্ঠান হলো WASA (Water Supply and Sewerage Authority)। এ প্রতিষ্ঠানটি ১৯৭৪ সালে প্রথম ঢাকায় বিশুদ্ধ পানি সরবরাহের ব্যবস্থা করে। পরবর্তীতে এটি ড্রেনেজ ও স্যানিটেশন সেবার দায়িত্ব নেয়। এছাড়া, ওয়াসা এখন বোতলজাত খাবার পানিও সরবরাহ করছে। মূলত দূষিত পানি পান করা থেকে মানুষকে বিরত রাখার জন্য ওয়াসা এর এই কার্যক্রম। এতে জনগণ পানিবাহিত বিভিন্ন রোগ থেকে মুক্তি পাচ্ছে। আবার, যথাযথ পয়ঃনিষ্কাশন ব্যবস্থার ফলে পানি দূষণ রোধ হচ্ছে । তাই WASA প্রতিষ্ঠানটি গুরুত্বপূর্ণ ।"
        },
        {
          "label": "গ",
          "question": "সিলেট গ্যাস ফিল্ড লিমিটেড কোন ধরনের ব্যবসায় সংগঠনের আওতাভুক্ত?ব্যাখ্যা করো।",
          "explanation": "সিলেট গ্যাস ফিল্ড লিমিটেড রাষ্ট্রীয় ব্যবসায় সংগঠনের আওতাভুক্ত। এ ধরনের ব্যবসায় রাষ্ট্র কর্তৃক গঠিত, পরিচালিত ও নিয়ন্ত্রিত হয়। এর মূল উদ্দেশ্য হলো জনকল্যাণ। এটি জনগণকে ন্যায্যমূল্যে পণ্য ও সেবা সরবরাহ করে থাকে। ডাক বিভাগ, বাংলাদেশ রেলওয়ে, ওয়াসা, বাংলাদেশ রাসায়নিক শিল্প সংস্থা প্রভৃতি রাষ্ট্রীয় ব্যবসায় সংগঠন । উদ্দীপকে সিলেট গ্যাস ফিল্ড লিমিটেড সম্পর্কে বলা হয়েছে । প্রতিষ্ঠানটি মুনাফা অর্জনকে গুরুত্ব দেয় না। এটি কম মূল্যে বিদ্যুৎ উৎপাদনকারী প্রতিষ্ঠানকে গ্যাস সরবরাহ করে থাকে। এতে গ্যাসের মূল্যের স্থিতিশীলতা বজায় থাকে। জনগণও ন্যায্যমূল্যে প্রতিষ্ঠানটি থেকে গ্যাসের সুবিধা পেতে পারে। কিন্তু বেসরকারি প্রতিষ্ঠানের অধীনে হলে জনগণ এ সুবিধা পেতো না। আর অর্জিত মুনাফা কিছু ব্যবসায়ীর কুক্ষিগত হতো। সুতরাং, জনকল্যাণের উদ্দেশ্য নিয়ে কাজ করায় সিলেট গ্যাস ফিল্ড লিমিটেড একটি রাষ্ট্রীয় ব্যবসায় সংগঠন।"
        },
        {
          "label": "ঘ",
          "question": "উদ্দীপকের নতুন ব্যবসায় ধারণাটি দেশের অর্থনৈতিক ভিতকে শক্তিশালী করবে- এ বক্তব্যের যথার্থতা বিশ্লেষণ করো।",
          "explanation": "উদ্দীপকের নতুন ‘সরকারি-বেসরকারি অংশীদারিত্বভিত্তিক' ব্যবসায় ধারণাটি দেশের অর্থনৈতিক ভিতকে শক্তিশালী করবে — বক্তব্যটি যথার্থ । এটি সরকারি-বেসরকারি যৌথ অর্থায়ন ও সহযোগিতায় গঠিত, পরিচালিত ও নিয়ন্ত্রিত হয়। এক্ষেত্রে সরকার ব্যবসায় গঠনের উদ্যোগ দেন। আর বেসরকারি প্রতিষ্ঠান থেকে আর্থিক সহায়তা পেয়ে থাকে। ফলে বিভিন্ন অবকাঠামোগত উন্নয়নে সরকারের আর্থিক চাপ কমে । উদ্দীপকে বলা হয়েছে, সরকার অবকাঠামো নির্মাণের মাধ্যমে দেশের অর্থনৈতিক ভিতকে মজবুত করতে চায়। এক্ষেত্রে সরকার বেসরকারি প্রতিষ্ঠানকেও সংযুক্ত করছে। এতে সরকার ও বেসরকারি প্রতিষ্ঠান দুই পক্ষই লাভবান হচ্ছে । আর এ ধরনের ব্যবসায় ধারণাটি বর্তমান বিশ্বের বিভিন্ন দেশে জনপ্রিয় হচ্ছে।\" সরকার ও বেসরকারি প্রতিষ্ঠান একত্র হয়ে 'সরকারি-বেসরকারি অংশীদারিত্বভিত্তিক' ব্যবসায় গড়ে তোলে। এর মাধ্যমে বেসরকারি প্রতিষ্ঠানগুলোকে সরকার বিনিয়োগে উৎসাহিত করে। কারণ, এতে প্রতিষ্ঠানগুলো কম ঝুঁকিতে বিনিয়োগের সুযোগ পায়। আবার নির্দিষ্ট সময়ের জন্য বেসরকারি বিনিয়োগকারীরা কর মওকুফের সুবিধা পায়। এভাবে পিপিপি (PPP - Public Private Partnership বা সরকারি- বেসরকারি অংশীদারিত্বভিত্তিক) ব্যবসায় দেশের অর্থনৈতিক উন্নয়নে বেসরকারি প্রতিষ্ঠানগুলোকে নিয়োজিত করে। তাই বলা যায়, সরকারি- বেসরকারি অংশীদারিত্বভিত্তিক ব্যবসায় ধারণাটি দেশের অর্থনৈতিক ভিতকে শক্তিশালী করবে।"
        }
      ]
    },
    {
      "number": "9",
      "uddipok": "জনাব শাহরিয়ার ব্যবসায় ব্যবস্থাপনা নামে একটি বই লেখেন। 'X' প্রকাশনী বইটির গ্রন্থস্বত্ব কিনে নেয়। বইটি ব্যবসায় শিক্ষা বিভাগের শিক্ষার্থীদের কাছে খুবই সমাদৃত হওয়ায় এর চাহিদা দিন দিন বাড়ছে। 'Y' প্রকাশনী বইটির কভার পৃষ্ঠা ও বিষয়বস্তুর সামান্য পরিবর্তন করে হুবহু প্রকাশ করে। ফলে 'X' প্রকাশনীর বিক্রি কমে যায়। 'X' প্রকাশনী ক্ষতিপূরণ ও প্রতিকার চেয়ে 'Y' প্রকাশনীর বিরুদ্ধে মামলা করে।",
      "tag": "DB 19",
      "sub_questions": [
        {
          "label": "ক",
          "question": "পরিবেশ দূষণ কী?",
          "explanation": "প্রকৃতির বিভিন্ন উপাদানের সাথে জীবনের যে স্বাভাবিক ভারসাম্য বিদ্যমান তা কোনো কারণে নষ্ট হলে এবং পরিবেশের ওপর নেতিবাচক প্রভাব পড়লে, তাকে পরিবেশ দূষণ বলে ।"
        },
        {
          "label": "খ",
          "question": "ব্যবসায়ের আইনগত দিক সম্পর্কে জানা প্রয়োজন কেন? ব্যাখ্যা করো।",
          "explanation": "ব্যবসায় সঠিকভাবে পরিচালনা ও নিয়ন্ত্রণের জন্য নির্দিষ্ট আইনি বিধি-বিধানকে ব্যবসায়ের আইনগত দিক বলে । আইনের উদ্দেশ্য হলো অন্যায় কাজ থেকে ব্যক্তি ও প্রতিষ্ঠানকে বিরত রেখে ন্যায় ও ভালো কাজে উৎসাহিত করা। আইন এজন্য অন্যায়কারীর শাস্তি নির্দেশ করে এবং করণীয় সম্পর্কে নির্দেশনা দেয়। একজন ব্যবসায়ীকে সঠিকভাবে ব্যবসায় চালাতে আইনগত বিধিবিধান মেনে চলা আবশ্যক । তাই ব্যবসায়ীদের আইনগত দিক সম্পর্কে জানা প্রয়োজন ।"
        },
        {
          "label": "গ",
          "question": "'X' প্রকাশনীর গ্রন্থস্বত্ব ক্রয় ব্যবসায়ের কোন আইনের সাথে সম্পর্কিত? ব্যাখ্যা করো।",
          "explanation": "'X' প্রকাশনীর গ্রন্থস্বত্ব ক্রয় ব্যবসায়ের কপিরাইট আইনের সাথে সম্পর্কিত ! এটি এক ধরনের বিধিবদ্ধ অধিকার। এর মাধ্যমে লেখক বা শিল্পী তার নতুন সৃষ্টিশীল সাহিত্য বা শিল্পকর্মের ওপর একক অধিকার পান। গল্প, প্রবন্ধ, নাটক, সাহিত্যকর্ম, সফটওয়্যার প্রভৃতি কপিরাইট করা হয় । উদ্দীপকের জনাব শাহরিয়ার ব্যবসায় ব্যবস্থাপনা নামে একটি বই লেখেন। 'X' প্রকাশনী বইটির গ্রন্থস্বত্ব কিনে নেয়। এর মাধ্যমে 'X' প্রকাশনী বইটির মালিকানা লাভ করে। এখন এর ওপর শুধু 'X' প্রকাশনীর অধিকার আছে। এ প্রকাশনীর অনুমতি ছাড়া অন্য কেউ বইটি নকল বা বিক্রি করতে পারবে না। আইনগত এ সুরক্ষার বিষয়টির সাথে কপিরাইট আইনের মিল আছে। সুতরাং, 'X' প্রকাশনী গ্রন্থস্বত্ব কেনার মাধ্যমে বইটির কপিরাইট পেয়েছে।"
        },
        {
          "label": "ঘ",
          "question": "'উদ্দীপকে উল্লিখিত 'Y' এর বিরুদ্ধে গৃহীত সম্ভাব্য আইনি ব্যবস্থার সুপারিশ করো।",
          "explanation": "উদ্দীপকে উল্লিখিত 'Y' প্রকাশনীর বিরুদ্ধে কপিরাইট আইন অনুযায়ী 'X' প্রকাশনী ব্যবস্থা নিতে পারবে বলে আমি মনে করি । কপিরাইট আইনের মাধ্যমে লেখক আর্থিক ও সামাজিক ক্ষতির হাত থেকে রক্ষা পান। কেউ ইচ্ছাকৃতভাবে নিবন্ধিত বইয়ের নকল করলে তিনি কপিরাইট আইন লঙ্ঘনকারী হয়ে থাকেন। এতে আদালত থেকে নকলকারীকে শাস্তি বা জরিমানা করা হয় । উদ্দীপকের 'X' প্রকাশনী জনাব শাহরিয়ারের লেখা ব্যবসায় ব্যবস্থাপনা বইটি বিক্রি করছে। বইটির চাহিদা দিন দিন বাড়ছে। 'Y' প্রকাশনী বইটির কভার পৃষ্ঠা ও বিষয়বস্তুর সামান্য পরিবর্তন করে হুবুহু প্রকাশ করে। ফলে 'X' প্রকাশনীর বিক্রয় কমে যায়। এতে 'X' প্রকাশনী ক্ষতিপূরণ ও প্রতিকার চেয়ে 'Y' প্রকাশনীর বিরুদ্ধে মামলা করে। 'X' প্রকাশনীর বইটি কপিরাইটের মাধ্যমে সুরক্ষিত। তাই আদালত 'Y' প্রকাশনীর বিরুদ্ধে রায় দিবে। এতে 'Y' প্রকাশনী থেকে 'X' প্রকাশনী আর্থিক ক্ষতিপূরণ আদায় করতে পারবে। এভাবে 'X' প্রকাশনী কর্তৃক \"Y\" প্রকাশনীর বিরুদ্ধে আইনি ব্যবস্থা কার্যকর হবে।"
        }
      ]
    },
    {
      "number": "10",
      "uddipok": "জনাব হারুন একজন গার্মেন্টস ব্যবসায়ী। তিনি তার প্রতিষ্ঠানের তৈরি পোশাক বিদেশে রপ্তানি করেন। বিদেশের বাজার দখল করার জন্য তিনি আরও উন্নত যন্ত্রপাতি ব্যবহারের সিদ্ধান্ত নিয়েছেন। কিন্তু এক্ষেত্রে সরকারি সহায়তা পর্যাপ্ত না হওয়ায় যন্ত্রপাতি আমদানিতে সমস্যা হচ্ছে। সম্প্রতি সরকার গার্মেন্টস খাতে ব্যবহৃত যন্ত্রপাতি আমদানি ও তৈরি পোশাক রপ্তানি উভয়টিতে শুল্কহার বাড়িয়েছে। এগুলো নিয়ে জনাব হারুন খুব চিন্তিত। অথচ তিনি ২০১৫ সালে এই গার্মেন্টস খাতে নিয়োজিত ব্যবসায় সংঘের সাহায্যে আন্তর্জাতিক প্রদর্শনীতে অংশ নিয়ে পুরস্কার লাভ করেন। এছাড়া ঐ সংঘ থেকে তার প্রতিষ্ঠান গার্মেন্টস সংশ্লিষ্ট বিভিন্ন শিক্ষা ও প্রশিক্ষণও নিয়েছে ।",
      "tag": "DB 19",
      "sub_questions": [
        {
          "label": "ক",
          "question": "ASEAN কী?",
          "explanation": "আঞ্চলিক, রাজনৈতিক ও অর্থনৈতিক বিষয়ে পারস্পরিক সহযোগিতা ও অবাধ বাণিজ্য ব্যবস্থা গড়ে তোলার জন্য দক্ষিণ-পূর্ব এশিয়ার বিভিন্ন রাষ্ট্র মিলে যে শক্তিশালী সংস্থা গড়ে তুলেছে, সেটিই আসিয়ান ।"
        },
        {
          "label": "খ",
          "question": "বেসরকারি সংস্থা সামাজিক উন্নয়নে গুরুত্বপূর্ণ কেন? ব্যাখ্যা করো।",
          "explanation": "সমাজের দরিদ্র, অসহায় ও পিছিয়ে পড়া মানুষদের সাহায্য সহযোগিতার জন্য গঠিত বেসরকারি প্রতিষ্ঠানকে বলা হয় বেসরকারি সংস্থা বা এনজিও । বর্তমানে এ সংখ্যা বাংলাদেশে অর্থনৈতিক উন্নয়নে গুরুত্বপূর্ণ ভূমিকা পালন করে আসছে। মূলত গ্রামের গরিব ও অসহায়দের সহায়তা করে এসব সংস্থা। এছাড়া, দেশের উদ্যোক্তাদের উন্নয়নেও বেসরকারি সংস্থাগুলো কাজ করে যাচ্ছে। এর মধ্যে প্রশিকা, ব্র্যাক, গ্রামীণ ব্যাংক আশা, মাইডাস প্রভৃতি অন্যতম ।"
        },
        {
          "label": "গ",
          "question": "জনাব হারুন কোন প্রতিষ্ঠানের সহায়তায় আন্তর্জাতিক পুরস্কার পান? ব্যাখ্যা করো ।",
          "explanation": "জনাব হারুন 'বিজিএমইএ ( BGMEA - Bangladesh Garment Manufacturers and Exporters Association)' প্রতিষ্ঠানের সহায়তায় আন্তর্জাতিক পুরস্কার পান । এটি পোশাক প্রস্তুতকারক ও রপ্তানিকারকদের স্বার্থরক্ষা ও ব্যবসায়িক উন্নয়নে কাজ করে থাকে। সদস্যদের পোশাক রপ্তানি বিষয়ে সম্পর্ক স্থাপন, তথ্য সংগ্রহ ও সরবরাহের মাধ্যমে প্রতিষ্ঠানটি বাজার সম্প্রসারণে সহায়তা করে। এছাড়া এটি দেশে ও বিদেশে সদস্যদের জন্য পোশাক মেলার আয়োজন করে থাকে। উদ্দীপকের জনাব হারুন তার প্রতিষ্ঠানের তৈরি পোশাক বিদেশে রপ্তানি করেন। তিনি ২০১৫ সালে গার্মেন্টস খাতে নিয়োজিত ব্যবসায় সংঘের সাহায্যে আন্তর্জাতিক প্রদর্শনীতে অংশ নেন। এতে তিনি পুরস্কারও লাভ করেন'। এছাড়া, ঐ সংঘ থেকে গার্মেন্টস সংশ্লিষ্ট বিষয়ে বিভিন্ন শিক্ষা ও প্রশিক্ষণ পান। সংঘটির এই সাহায্যের মাধ্যমে জনাব হারুন প্রতিযোগিতাপূর্ণ বাজারে টিকে থাকতে পারছেন। কারণ, তিনি পোশাক শিল্প সংক্রান্ত নিত্য-নতুন বিষয়ে ধারণা পেতে পারেন। আবার, বিদেশে পোশাক রপ্তানির ক্ষেত্রে সমস্যা মোকাবিলায় তিনি সংঘটির সহায়তা পান। আর এদেশের পোশাক শিল্পের উন্নয়নে কাজ করছে বিজিএমইএ। সুতরাং, পোশাক রপ্তানি বিষয়ক আন্তর্জাতিক পুরস্কার পেতে জনাব হারুনকে বিজিএমইএ সহায়তা করেছে।"
        },
        {
          "label": "ঘ",
          "question": "কোন সমর্থনমূলক সহায়তার অভাব জনাব হারুনের দুশ্চিন্তার মূল কারণ? মতামত দাও।",
          "explanation": "সংরক্ষণমূলক সহায়তার অভাব জনাব হারুনের দুঃশ্চিন্তার মূল কারণ বলে আমি মনে করি। শিল্প প্রতিষ্ঠার পরও বিভিন্ন বাধা দেখা দিতে পারে। এক্ষেত্রে বাধাগুলো দূর করতে প্রয়োজন হয় সমর্থনমূলক সহায়তা। এতে প্রতিষ্ঠান ধারাবাহিক উৎপাদনের মাধ্যমে প্রতিযোগিতায় টিকে থাকতে পারে। ব্যবসায়ের আধুনিকীকরণ, পর্ণের বৈচিত্র্যকরণ, পণ্যমান নিয়ন্ত্রণ, আইনগত সহায়তা প্রভৃতি সংরক্ষণমূলক সহায়তার অন্তর্গত। উদ্দীপকের জনাব হারুন প্রতিষ্ঠানের তৈরি পোশাক বাইরে রপ্তানি করেন। তিনি বিদেশের বাজার দখল করার জন্য আরও উন্নত যন্ত্রপাতি ব্যবহারের সিদ্ধান্ত নিয়েছেন। কিন্তু, এক্ষেত্রে সরকারি সহায়তা পর্যাপ্ত না হওয়ায় যন্ত্রপাতি আমদানিতে সমস্যা হচ্ছে। এছাড়া সম্প্রতি সরকার যন্ত্রপাতি আমদানি ও পোশাক রপ্তানিতে শুল্ক হার বাড়িয়েছে। সরকারের নেওয়া এ নিয়ন্ত্রণ ব্যবস্থা পোশাক ব্যবসায়ীদের রপ্তানি খাতে বিনিয়োগে নিরুৎসাহিত করবে। এতে দেশে বৈদেশিক মুদ্রা অর্জনের পরিমাণ কমে যাবে। ফলে পোশাক শিল্পের উন্নয়ন বাধাগ্রস্ত হবে। জনাব হারুনের মতো ব্যবসায়ীদের ব্যবসায় সম্প্রসারণও সম্ভব হবে না। কিন্তু, সরকারি সহায়তা পর্যাপ্ত হলে জনাব হারুন ব্যবসায়ের পরিধি বাড়াতে পারতেন। এছাড়া উন্নত মানের পণ্য রপ্তানি করে তিনি দেশের 'অর্থনৈতিক উন্নয়নে অবদান রাখতে পারতেন। এক্ষেত্রে তিনি যথাযথ সহায়তার অভাবে ব্যবসায়ের ধারাবাহিক উৎপাদনে সমস্যার সম্মুখীন হয়েছেন। অতএব, ব্যবসায় সম্প্রসারণে সংরক্ষণমূলক সহায়তার অভাবে জনাব । হারুন দুঃশ্চিন্তায় আছেন ।"
        }
      ]
    },
    {
      "number": "11",
      "uddipok": "মি. সুদর্শন x ব্যাংকের একজন অফিসার। ব্যাংকটি লেজার বুকের পরিবর্তে \"কম্পিউটারে গ্রাহকদের হিসাবের লেনদেন সংরক্ষণ করে। তথ্য আদান-প্রদানে ব্যাংকটি চিঠির পরিবর্তে মোবাইল মেসেজ, ই-মেইল প্রভৃতি ব্যবহার করে। ব্যাংকের গ্রাহকরা কার্ড ব্যবহার করে ব্যাংকে না গিয়ে যে কোনো বুথ থেকে সব সময় টাকা তুলতে পারে। বর্তমানে এ ব্যাংকের গ্রাহকরা এ প্রযুক্তিতে পণ্যের দাম ও বিল পরিশোধ এবং কর্মচারীদের বেতন-ভাতাদি দিচ্ছে।",
      "tag": "DB 19",
      "sub_questions": [
        {
          "label": "ক",
          "question": "রাষ্ট্রীয় ব্যবসায় কী?",
          "explanation": "যেসব ব্যবসায় প্রতিষ্ঠান রাষ্ট্রের মাধ্যমে গঠিত, পরিচালিত ও নিয়ন্ত্রিত হয়; সেসব প্রতিষ্ঠানকে রাষ্ট্রীয় ব্যবসায় বলা হয়।"
        },
        {
          "label": "খ",
          "question": "ব্যবসায় নৈতিকতা কেন প্রয়োজন? ব্যাখ্যা করো।",
          "explanation": "ব্যবসায়ের ক্ষেত্রে উচিত-অনুচিত মেনে চলা বা ভালো-কে নেওয়া ও মন্দটিকে এড়িয়ে চলাই হলো ব্যবসায় নৈতিকতা। আইন মেনে ব্যবসায় পরিচালনা করা আবশ্যক। আবার, নীতি বা আদর্শ মেনে (করণীয় ও বর্জনীয়) ব্যবসায় পরিচালনা করাও অপরিহার্য। সঠিক মাপে পণ্য দেওয়া, ন্যায্যমূল্যে পণ্য বিক্রি করা, ক্রেতাদের সাথে উত্তম আচরণ প্রভৃতি ব্যবসায় নৈতিকতার আওতায় পড়ে ।"
        },
        {
          "label": "গ",
          "question": "X ব্যাংক কোন ধরনের ব্যাংকিং পদ্ধতি চালু করেছে? ব্যাখ্যা করো।",
          "explanation": "X ব্যাংক ই-ব্যাংকিং পদ্ধতি চালু করেছে। এ পদ্ধতিতে ইন্টারনেট প্রযুক্তি ব্যবহার করে বিভিন্ন ব্যাংকিং কাজ (অর্থ জমাদান, উত্তোলন, বিল পরিশোধ প্রভৃতি) করা হয়। এক্ষেত্রে ব্যাংকের ওয়েবসাইটে গ্রাহকের অ্যাকাউন্ট সুরক্ষিত থাকে। গ্রাহক ইউজার আইডি ও পাসওয়ার্ড ব্যবহার করে অ্যাকাউন্টে প্রবেশ করতে পারে। এতে বিশ্বের যেকোনো স্থান থেকে লেনদেন সংক্রান্ত কাজ করা যায়। উদ্দীপকের মি. সুদর্শন X ব্যাংকের একজন অফিসার। এ ব্যাংকে লেজার বুকের পরিবর্তে কম্পিউটারে গ্রাহকদের হিসাবের লেনদেন সংরক্ষণ করা হয়। তথ্য বিনিময়ে ব্যাংকটি মোবাইল মেসেজ, ইমেইল- প্রভৃতি ব্যবহার করে। ব্যাংকটির ওয়েবসাইটে প্রত্যেক গ্রাহকের অ্যাকাউন্ট আছে। এতে গ্রাহকের যেকোনো লেনদেন স্বয়ংক্রিভাবে সংরক্ষণ হয়। ফলে ব্যাংক কর্মকর্তাদের সময় নষ্ট করে কাগজ-কলমে তথ্য সংরক্ষণ করতে হয় না। এভাবে অনলাইনে গ্রাহকদের ব্যাংকিং সেবা দেওয়ার সাথে ই-ব্যাংকিং পদ্ধতির মিল আছে । অতএব, X ব্যাংক ই-ব্যাংকিং-এর মাধ্যমে গ্রাহকদের আধুনিক সেবা নিশ্চিত করছে।"
        },
        {
          "label": "ঘ",
          "question": "উদ্দীপকে বর্ণিত বিশেষ কার্ডটি গ্রাহকদের লেনদেন প্রক্রিয়াকে সহজ করেছে— তুমি কি এ বিষয়ে একমত? মতামত দাও।",
          "explanation": "উদ্দীপকে বর্ণিত বিশেষ ‘ডেবিট' কার্ডটি গ্রাহকদের লেনদেন প্রক্রিয়াকে সহজ করেছে— এ বিষয়ে আমি একমত। এটি চুম্বকীয় শক্তিসম্পন্ন প্লাস্টিকের তৈরি ইলেকট্রনিক কার্ড। এ কার্ড ব্যবহারের জন্য গ্রাহকের হিসাবে পর্যাপ্ত পরিমাণে অর্থ জমা থাকতে হয়। এতে যেকোনো প্রয়োজনে গ্রাহক এটিএম মেশিন থেকে টাকা উঠাতে পারে। ফলে নগদ অর্থ বহনের প্রয়োজন হয় না ৷ উদ্দীপকের X ব্যাংক গ্রাহকদের হিসাবের লেনদেন সংরক্ষণে কম্পিউটার ব্যবহার করে। এ ব্যাংকের গ্রাহকরা কার্ড ব্যবহার করে যেকোনো বুথ থেকে সব সময় টাকা তুলতে পারে। এছাড়া তারা কার্ডটির মাধ্যমে পণ্যের দাম ও বিল পরিশোধ এবং কর্মচারীদের বেতন দিচ্ছে । X ব্যাংকের ইস্যুকৃত কার্ড ব্যবহার করায় গ্রাহকদের নগদ অর্থ চুরি বা ছিনতাই হওয়ার ভয় থাকে না। প্রয়োজনে নির্দিষ্ট বুথ থেকে যেকোনো সময় টাকা উত্তোলন করতে পারে। এছাড়া কোনো বিল পরিশোধে দোকানের নির্দিষ্ট মেশিনে কার্ডটি পাঞ্চ করলেই হয়। মূলত নগদ অর্থ ব্যবহারের পরিবর্তে এই ইলেকট্রনিক কার্ড ব্যবহার করা হয়। আর বৈশিষ্ট্য অনুযায়ী এটি হলো ডেবিট কার্ড। তাই বলা যায়, গ্রাহকদের লেনদেন প্রক্রিয়াকে সহজ করতে X ব্যাংক ডেবিট কার্ড ইস্যু করে থাকে ।"
        }
      ]
    }
  ]
}