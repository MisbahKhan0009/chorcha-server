{
  "title": "চট্টগ্রাম বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব আহম্মেদ আলী একজন সরকারি চাকরিজীবী। বাজারে যখন নিত্যপ্রয়োজনীয় দ্রব্যের দাম ব্যাপকভাবে বেড়ে যায়, তখন জনাব আহম্মেদ আলীর প্রতিষ্ঠান কম দামে পণ্য বিক্রির ব্যবস্থা করে।' এতে জনগণ উপকৃত হয়। এ প্রতিষ্ঠানটি মুনাফার কথা বিবেচনা না করে জনকল্যাণকেই প্রাধান্য দেয়।",
      "tag": "RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের লক্ষ্যে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "বায়িং হাউজ হলো আমদানিকারক ও উৎপাদনকারীর মাঝে অবস্থানকারী কমিশন নেওয়া ব্যবসায় প্রতিষ্ঠান। এ প্রতিষ্ঠানটি আমদানিকারক ও উৎপাদনকারী দু'টি পক্ষের মধ্যস্থতাকারী হিসেবে কাজ করে। তাদের পণ্য সরবরাহের দায়িত্ব এ ধরনের প্রতিষ্ঠান পালন করে। এটি ক্রেতাদের সাথে চুক্তি অনুযায়ী নির্দিষ্ট সময়ের মধ্যে প্রস্তুতকারকের মাধ্যমে পণ্য তৈরি করে তা সরবরাহ করে থাকে।"
        },
        {
          "label": "গ",
          "question": "",
          "explanation": "উদ্দীপকের জনাব আহম্মেদ আলীর প্রতিষ্ঠানের নাম রাষ্ট্রীয় ব্যবসায় সংগঠন। রাষ্ট্রীয় ব্যবসায় রাষ্ট্র কর্তৃক গঠিত, পরিচালিত ও নিয়ন্ত্রিত হয়। এ ব্যবসায়ের মূল উদ্দেশ্য হলো জনকল্যাণ। এ ব্যবসায় মূলত সরকারি নিয়ম-কানুন পালন করে গঠন করা হয়। উদ্দীপকের জনাব আহম্মেদ আলী একজন সরকারি চাকরিজীবী। বাজারে যখন নিত্যপ্রয়োজনীয় দ্রব্যের দাম ব্যাপকভাবে বেড়ে যায় তখন জনাব আহম্মেদ আলীর প্রতিষ্ঠান সাশ্রয়ী মূল্যে পণ্য বিক্রির ব্যবস্থা করে। এতে জনগণ উপকৃত হয়। এ প্রতিষ্ঠানটি মুনাফার কথা বিবেচনা না করে জনকল্যাণকেই প্রাধান্য দেয়। রাষ্ট্রীয় মালিকানায় প্রতিষ্ঠিত এরূপ সরকারি প্রতিষ্ঠান জনকল্যাণের উদ্দেশ্যে পরিচালিত হয়। এরূপ প্রতিষ্ঠান জনকল্যাণে ন্যায্যমূল্যে উন্নতমানের পণ্য ও সেবা সরবরাহ নিশ্চিত করে। এসব কাজ রাষ্ট্রীয় ব্যবসায় সংগঠনের মাধ্যমে করা হয়। তাই বলা যায়, জনাব আহম্মেদ আলীর প্রতিষ্ঠানটি রাষ্ট্রীয় ব্যবসায়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "দেশের অর্থনৈতিক উন্নয়নের জন্য উদ্দীপকের রাষ্ট্রীয় ব্যবসায় প্রতিষ্ঠানের কাজ বাড়ানো উচিত। এ ব্যবসায় রাষ্ট্রের মালিকানা ও নিয়ন্ত্রণে গঠিত হয়। সম্পদের সুষম বণ্টন ও জণকল্যাণের উদ্দেশ্য নিয়ে এটি পরিচালিত হয়। এর মাধ্যমে দেশের একচেটিয়া ব্যবসায় রোধ হয় এবং সুষম শিল্পায়ন হয়। উদ্দীপকের প্রতিষ্ঠানটি একটি রাষ্ট্রীয় ব্যবসায়। বাজারে দ্রব্যমূল্য বেড়ে গেলে প্রতিষ্ঠানটি কম দামে পণ্য বিক্রির ব্যবস্থা করে। এতে জনগণ উপকৃত হয়। অর্থাৎ প্রতিষ্ঠানটি জনকল্যাণকে প্রাধান্য দিয়ে এ ধরনের -কাজ করছে। ফলে জনগণ উপকৃত হয়। প্রতিষ্ঠানটি এর কাজ আরও বাড়ালে অন্যান্য এলাকার জনগণও ন্যায্যমূল্যে পণ্য কিনে উপকৃত হবে। এছাড়া প্রতিষ্ঠানটি সম্প্রসারণের ফলে সেখানে অনেক লোকের কর্মসংস্থানের সুযোগ তৈরি হবে। এতে তারা নিজেদের অর্থনৈতিক কল্যাণের পাশাপাশি রাষ্ট্রীয় কল্যাণে কাজ করতে পারবে। এভাবে দেশের একচেটিয়া ব্যবসায় রোধ হবে এবং সুষম শিল্পায়ন সম্ভব হবে। ফলে দেশের সম্পদ কিছু লোকের হাতে পুঞ্জীভূত না থেকে তা ব্যাপক জনগোষ্ঠীর মধ্যে বণ্টিত হবে। এতে জনগণের জীবনযাত্রার মান উন্নত হবে। অতএব দেশের সামগ্রিক অর্থনীতির উন্নয়নে জনাব আহম্মেদ আলীর প্রতিষ্ঠানটির কাজের পরিধি বাড়ানো উচিত।"
        }
      ]
    },
    {
      "number": "2",
      "uddipok": "জনাব জাকির হোসেন বিবিএ অনার্স পাস করে বিভিন্ন প্রতিষ্ঠানে চাকরির জন্য চেষ্টা চালিয়ে ব্যর্থ হন। অবশেষে রাড়িতে ফিরে নিজেদের তিন বিঘা আয়তনের পুকুরটি সংস্কার করেন। এরপর তাতে বৈজ্ঞানিক উপায়ে স্তরভিত্তিক মাছ চাষ শুরু করেন। পুকুরে পানির ওপরের স্তর, মধ্যম স্তর এবং নিম্নস্তরের জন্য ভিন্ন ভিন্ন প্রজাতির মাছ চাষ করেন। বর্তমানে জনাব জাকির হোসেন একজন জনপ্রিয় এবং সফল মাছচাষি। তার এ কাজ এখন অনেকেই অনুসরণ করছেন।",
      "tag": "DB 17,CTG.B 17",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের লক্ষ্যে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "উৎপাদিত পণ্য বা সেবার বণ্টনসংক্রান্ত প্রয়োজনীয় সব কাজ হলো বাণিজ্য। এটি ব্যবসায়ের পণ্য বণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌঁছানো পর্যন্ত বিভিন্ন বাধার (স্থানগত, ব্যক্তিগত, সময়গত ও ঝুঁকিগত প্রভৃতি) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়াই বাণিজ্যের কাজ।"
        },
        {
          "label": "গ",
          "question": "",
          "explanation": "উদ্দীপকের জনাব জাকিরের করা কাজটি প্রজনন শিল্পের অন্তর্গত। এ শিল্পের উৎপাদিত সামগ্রী পুনরায় উৎপাদনের কাজে ব্যবহার করা হয়। এ শিল্পের মাধ্যমে প্রাকৃতিক সম্পদ আহরণ এবং লালন-পালন করে মানুষের ব্যবহার উপযোগী পণ্যে পরিণত করা হয়। নার্সারি, পোলট্রি ফার্ম, মাছ চাষ প্রভৃতি এ শিল্পের উদাহরণ। উদ্দীপকের জনাব জাকির হোসেন নিজেদের তিন বিঘা আয়তনের পুকুর সংস্কার করেন। এরপর এতে বৈজ্ঞানিক উপায়ে স্তরভিত্তিক মাছ চাষ শুরু করেন। পুকুরে পানির ওপরের স্তর, মধ্যম স্তর এবং নিম্নস্তরের জন্য বিভিন্ন প্রজাতির মাছ চাষ করেন। চাষকৃত মাছ পরিচর্যা করে তিনি মানুষের ভোগের উপযোগী করে তোলেন। এছাড়া, পুকুরে মাছ চাষ করে তিনি সেগুলোর বংশ বাড়ানোর ব্যবস্থা করেন। এসব কাজের সাথে প্রজনন শিল্পের মিল আছে। তাই বলা যায়, জনাব জাকির প্রজনন শিল্পের কাজে নিয়োজিত আছেন।"
        },
        {
          "label": "ঘ",
          "question": "",
          "explanation": "উদ্দীপকের জনাব জাকিরের নেওয়া উদ্যোগ দেশে বেকারত্ব কমাতে অবশ্যই ইতিবাচক ভূমিকা পালন করবে বলে আমি মনে করি। যেকোনো দেশেই অর্থনৈতিক উন্নয়নে ব্যবসায় বা শিল্প গুরুত্বপূর্ণ ভূমিকা রাখে। শিল্পের উন্নয়ন ছাড়া একটি দেশকে এগিয়ে নিয়ে যাওয়া সম্ভব নয়। শিল্পের প্রসার হলেই দেশে ব্যবসা-বাণিজ্যের কাজ বিস্তৃত হয়। উদ্দীপকের জনাব জাকির বিবিএ অনার্স পাস করে চাকরির জন্য চেষ্টা করেও ব্যর্থ হন। তাই তিনি নিজ উদ্যোগে বৈজ্ঞানিক উপায়ে পুকুরে মাছ চাষ শুরু করেন। বর্তমানে জনাব জাকির একজন জনপ্রিয় ও সফল মাছচাষি। তার এ কাজ এখন অনেকেই অনুসরণ করছেন। জনাব 'জাকিরের গড়ে তোলা ব্যবসায়ে তার নিজ কর্মসংস্থানের পাশাপাশি অন্যদের কর্মসংস্থানেরও সুযোগ হয়। জনাব জাকিরের মতো নিজ উদ্যোগে দেশের বেকার যুবসমাজ এরূপ প্রকল্প গড়ে তুললে, সেখানে অনেকেই কর্মসংস্থানের সুযোগ পাবে। এতে তারা আর চাকরির আশায় বসে থাকবে না। এছাড়া তারা নিজেদের ও দেশের অর্থনৈতিক উন্নয়ন করতে পারবে। সুতরাং, বেকারত্ব কমাতে জনাব জাকিরের উদ্যোগ সফল ভূমিকা রাখবে বলে আমি মনে করি।"
        }
      ]
    },
    {
      "number": "3",
      "uddipok": "শেরপুরের হাবিব স্থানীয় তাল, বাঁশ এর খেজুর গাছের ওপর ভিত্তি করে 'রূপসী বাংলা' নামে একটি কুটির শিল্প প্রতিষ্ঠান গড়ে তুলেছেন। তার উৎপাদিত পাখা, টুপি, পাটি ও খেলনা সামগ্রী ক্রেতাদের আকৃষ্ট করে। উৎপাদিত পণ্য বিদেশেও রপ্তানি হচ্ছে। বর্তমানে চাহিদা বাড়ায় তিনি কারখানাটি সম্প্রসারণের জন্য চেষ্টা করছেন। কিন্তু মূলধন সংকটের কারণে তিনি পদক্ষেপ নিতে পারছেন না।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "",
          "explanation": "যে অংশীদার মূলধন হিসেবে শ্রম, অর্থ, দক্ষতা বা অন্য কিছুই বিনিয়োগ করেন না এবং পরিচালনায়ও অংশ নেন না কিন্তু শুধু নাম ব্যবহারের অনুমতি দেন, তাকে নামমাত্র অংশীদার বলে। এ ধরনের অংশীদার সাধারণত কোনো ব্যক্তির সুনাম বা ব্যবসায়িক খ্যাতি অংশীদারি ব্যবসায়ে ব্যবহারের উদ্দেশ্যে নেওয়া হয়। এ অংশীদার চুক্তি অনুযায়ী মুনাফার অংশ ভোগ করে থাকেন। সাধারণত, এদের দায় অসীম হলেও চুক্তি অনুযায়ী তা সীমিতও হতে পারে। কোনো ব্যক্তি এরূপ অংশীদারকে সরল বিশ্বাসে সাধারণ অংশীদার মনে করে উক্ত ব্যবসায়ে ঋণ দিলে, সে ঋণের জন্য এরূপ অংশীদার দায়বদ্ধ হবেন।"
        },
        {
          "label": "গ",
          "question": "",
          "explanation": "উদ্দীপকের হাবিব প্রাকৃতিক পরিবেশের ওপর ভিত্তি করে প্রতিষ্ঠানটি গড়ে তুলেছেন। এ পরিবেশ কোনো দেশের প্রাকৃতিক উপাদানের (জলবায়ু, ভূ-প্রকৃতি, সাগর, নদ-নদী) সমন্বয়ে গড়ে ওঠে। এসব উপাদানের পার্থক্যের কারণে স্থানভেদে এই পরিবেশ ভিন্ন হয়। অনুকূল প্রাকৃতিক পরিবেশ ব্যবসায় গঠনে গুরুত্বপূর্ণ ভূমিকা রাখে। উদ্দীপকের হাবিব শেরপুরের বাসিন্দা। তিনি \"রূপসী বাংলা\" নামে একটি কুটির শিল্প প্রতিষ্ঠান গড়ে তুলেছেন। তার প্রতিষ্ঠানের উৎপাদিত পণ্যগুলো হলো- পাখা, টুপি, পাটি, খেলনা সামগ্রী প্রভৃতি। এসব পণ্যের কাঁচামাল তিনি শেরপুর থেকেই সংগ্রহ করেন। এ অঞ্চলের ভূমি, জলবায়ু ও আবহাওয়ার কারণে প্রচুর পরিমাণে তাল, বাঁশ ও খেজুর গাছ জন্মে। এ কারণে হাবিব সহজেই তার ব্যবসায়ের কাঁচামাল সংগ্রহ করতে পারেন। স্থানীয়ভাবে কাঁচামাল পাওয়া যায় বলে তার ব্যবসায়ের উৎপাদন খরচও কম হয়। এতে ব্যবসায়ে সফল হওয়ার সম্ভাবনা বেড়ে যায়। তাই বলা যায়, প্রাকৃতিক পরিবেশ অনুকূলে থাকার কারণেই হাবিব শেরপুরে ব্যবসায় স্থাপন করেছেন।"
        },
        {
          "label": "ঘ",
          "question": "",
          "explanation": "উদ্দীপকের হাবিবের ব্যবসায়ের সমস্যা সমাধানের জন্য আর্থিক সক্ষমতা বাড়াতে হবে। যেকোনো ব্যবসায় প্রতিষ্ঠান স্থাপন ও পরিচালনার জন্য অর্থ বা মূলধনের প্রয়োজন হয়। প্রয়োজন অনুযায়ী মূলধনের ব্যবস্থা করা গেলে সহজেই ব্যবসায় সম্প্রসারণ করা যায়। সাধারণত ব্যাংক, বিমা ও অন্যান্য আর্থিক প্রতিষ্ঠান অর্থ সরবরাহ করে ব্যবসায় সম্প্রসারণে গুরুত্বপূর্ণ ভূমিকা রাখে। উদ্দীপকের হাবিব শেরপুরে একটি কুটির শিল্প প্রতিষ্ঠান স্থাপন করেছেন। তার প্রতিষ্ঠানের উৎপাদিত পণ্য ক্রেতাদের আকৃষ্ট করে। বর্তমানে তিনি বিদেশেও পণ্য রপ্তানি করছেন। বর্তমানে পণ্যের চাহিদা বাড়ায় তিনি কারখানাটি সম্প্রসারণ করতে চান। কিন্তু পর্যাপ্ত অর্থ না থাকার কারণে তিনি তা করতে পারছেন না। ব্যবসায় সম্প্রসারণে হাবিব ব্যাংক বা অন্য কোনো আর্থিক প্রতিষ্ঠানে ঋণের জন্য আবেদন করতে পারেন। ব্যবসায়টি লাভজনক হওয়ায় আর্থিক প্রতিষ্ঠানগুলো সহজ শর্তে ঋণ দিতে এগিয়ে আসবে। অতএব, হাবিব প্রয়োজনীয় পুঁজি সংগ্রহ করে ব্যবসায়টির পরিধি বাড়াতে পারবেন।"
        }
      ]
    },
    {
      "number": "4",
      "uddipok": "রংপুরের মিতালী দত্ত নাটোর ও পাবনা থেকে মাছ সংগ্রহ করে শুঁটকি তৈরি করে তা দেশের বিভিন্ন অঞ্চলে সরবরাহ করেন। ঋণের জন্য তিনি বিভিন্ন ব্যাংকে যোগাযোগ করলেও জামানত ছাড়া ঋণ নিতে পারেন না। তার এক বন্ধু তাকে একটি ব্যাংকের নাম বলে যেখানে তার মতো ব্যবসায়ীদের জামানত ছাড়া ঋণ পাওয়ার সুযোগ রয়েছে। তিনি ঐ ব্যাংকের সাথে যোগাযোগ করে সফল হন এবং ব্যবসায় সম্প্রসারণ করতে সক্ষম হন।",
      "tag": "DB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "BSCIC-এর পূর্ণরূপ হলো Bangladesh Small and Cottage Industries Corporation |"
        },
        {
          "label": "খ",
          "question": "",
          "explanation": "ক্ষুদ্র ও মাঝারি ব্যবসায় সম্প্রসারণ ও উন্নয়নের জন্য ঋণ সহায়তা দেওয়ায় বাংলাদেশ সরকারের স্বাধীন ও স্বতন্ত্র প্রতিষ্ঠান হলো এসএমই ফাউন্ডেশন। এই ফাউন্ডেশন প্রতিষ্ঠা হওয়ার পর ক্ষুদ্র ও মাঝারি ব্যবসায় খাতে ঋণ সরবরাহ বেড়েছে। সংস্থাটি নতুন উদ্যোক্তাদের প্রয়োজনীয় তথ্য ও দিকনির্দেশনা দেয়। এছাড়া, উদ্যোক্তাদের ঋণ ও প্রশিক্ষণ সুবিধারও ব্যবস্থা করে।"
        },
        {
          "label": "গ",
          "question": "",
          "explanation": "জাউদ্দীপকের মিতালী দত্ত জামানত ছাড়া গ্রামীণ ব্যাংক থেকে ঋণ পেতে পারেন। এ ব্যাংক গ্রামের বিত্তহীন, দুস্থ নারী ও পুরুষদের ব্যাংকিং এবং ঋণ সুবিধা দেয়। দরিদ্র ও ভূমিহীন জনগোষ্ঠীকে ঋণ দেওয়ার কর্মসূচি নিয়ে এ প্রকল্প গঠিত হয়। উদ্দীপকের মিতালী দত্ত নাটোর ও পাবনা থেকে মাছ সংগ্রহ করে শুঁটকি তৈরি করেন। এরপর তা দেশের বিভিন্ন অঞ্চলে সরবরাহ করেন। ব্যবসায়টি সম্প্রসারণ করতে ঋণের জন্য তিনি বিভিন্ন ব্যাংকে যোগাযোগ করলেও জামানত ছাড়া ঋণ নিতে পারেন নি। তাই বন্ধুর পরামর্শে তিনি একটি ব্যাংকে ঋণের জন্য যান। এ ব্যাংকে ব্যবসায়ীদের জামানত ছাড়া ঋণ পাওয়ার সুযোগ আছে। ব্যাংকটি নারী উদ্যোক্তাদের বিশেষ ঋণ সুবিধা দিয়ে থাকে। এ ধরনের ঋণদান কাজ গ্রামীণ ব্যাংক করে থাকে। সুতরাং, মিতালী দত্ত গ্রামীণ ব্যাংক থেকে জামানত ছাড়া ঋণ পেতে পারেন।"
        },
        {
          "label": "ঘ",
          "question": "",
          "explanation": "নারী উদ্যোক্তা উন্নয়নে গ্রামীণ ব্যাংক-এর ঋণ গুরুত্বপূর্ণ অবদান রাখতে সক্ষম। এ ব্যাংক দরিদ্র নারী উদ্যোক্তাদের জামানতবিহীন ক্ষুদ্র ঋণ দেয়। এটি নারী উদ্যোক্তা উন্নয়নে প্রয়োজনীয় সহায়তা করে থাকে। উদ্দীপকের মিতালী দত্ত গ্রামীণ ব্যাংক থেকে জামানতবিহীন ঋণ পেয়ে তার ব্যবসায়িক কাজকে সম্প্রসারণ করেন। ফলে তিনি নিজের অর্থনৈতিক সমৃদ্ধি অর্জন করতে পেরেছেন। তিনি একজন নারী উদ্যোক্তা হিসেবে এ ঋণ পেয়ে সহজেই তার ব্যবসায়ের উন্নয়ন করতে সক্ষম হয়েছেন। এদেশে অসংখ্য দরিদ্র নারী উদ্যোক্তা আছে যারা সহজ শর্তে ঋণের অভাবে ব্যবসায় গঠনে পিছিয়ে পড়ছেন। গ্রামীণ ব্যাংক এই দরিদ্র নারী উদ্যোক্তাদের দলগতভাবে জামানতবিহীন ঋণ দিয়ে থাকে। এতে সহজে নারী ব্যবসায়ীরা তাদের ব্যবসায় চালাতে ও সম্প্রসারণ করে লাভবান হতে পারেন। এছাড়া, মহাজন শ্রেণিকে ঋণের অতিরিক্ত সুদ দেওয়া থেকে তারা রক্ষা পেতে পারেন। এ ধরনের ঋণ নিয়ে তারা মাছ চাষ, হাঁস-মুরগির খামার প্রভৃতি তৈরি করে ক্ষুদ্র শিল্পের উন্নয়ন করতে পারেন। মিতালী দত্তকে দেখে এলাকার অন্য নারীরাও ব্যবসায় গঠনে আগ্রহী হবেন। এতে তাদেরও কর্মসংস্থানের ব্যবস্থা হবে। সুতরাং, নারী উদ্যোক্তা উন্নয়নে গ্রামীণ ব্যাংক জামানতবিহীন ঋণ গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "মি. সাব্বির 'এবিসি ব্যাংক'-এর প্রধান নির্বাহী। তিনি তার ব্যাংকে সব লেনদেনের হিসাব ছাপানো খাতায় লেখার পরিবর্তে কম্পিউটারে বিশেষ ব্যবস্থায় লিপিবদ্ধ করার নিয়ম চালু করেন। গ্রাহকের হিসাব সংক্রান্ত যাবতীয় তথ্য চিঠিপত্রের মাধ্যমে লেনদেনের বদলে ই-মেইল ও মোবাইল ফোনে এসএমএস পদ্ধতি চালু করেন। উন্নত গ্রাহকসেবার কারণে তার ব্যাংকের জনপ্রিয়তা ব্যাপকভাবে বেড়েছে।",
      "tag": "DB 17,CTG.B 17",
      "sub_questions": [
        {
          "label": "ক",
          "question": "",
          "explanation": "ই-মেইল (Electronic Mail) বলতে এক কম্পিউটার থেকে ইন্টারনেটের মাধ্যমে অন্য কোনো কম্পিউটারে তথ্য দেওয়া-নেওয়াকে বোঝায়।"
        },
        {
          "label": "খ",
          "question": "",
          "explanation": "কোম্পানির পরিমেল নিয়মাবলিতে প্রাথমিক খরচের উদ্দেশ্যে ন্যূনতম প্রতিশ্রুত যে পরিমাণ অর্থ সংগ্রহ করার কথা বলা থাকে, তাই ন্যূনতম চাঁদা। পাবলিক লিমিটেড কোম্পানি কার্যারম্ভের অনুমতিপত্র সংগ্রহ ও শেয়ার বিলির আগে ন্যূনতম চাঁদা সংগ্রহের কাজ করে। এ চাঁদার অর্থ দিয়ে কোম্পানির প্রাথমিক খরচ ও গঠনসংক্রান্ত খরচ নির্বাহ করা হয়। এ চাঁদা সংগ্রহ ছাড়া পাবলিক কোম্পানি কাজ শুরুর অনুমতি পায় না।"
        },
        {
          "label": "গ",
          "question": "",
          "explanation": "উদ্দীপকের মি. সাব্বির ই-ব্যাংকিং কাজ চালু করেছেন। এটি ব্যাংকিং সেবা সুবিধা দেওয়ার আধুনিক পদ্ধতি। এক্ষেত্রে উন্নত প্রযুক্তি ব্যবহার করে দ্রুত ও নির্ভুল ব্যাংকিং সেবা দেওয়া সম্ভব হয়। উদ্দীপকের মি. সাব্বির 'এবিসি ব্যাংক'-এর প্রধান নির্বাহী। তিনি তার ব্যাংকে সব লেনদেনের হিসাব ছাপানো খাতায় লেখার পরিবর্তে কম্পিউটারে বিশেষ ব্যবস্থায় লিপিবদ্ধ করার নিয়ম চালু করেন। এর মাধ্যমে অতি দ্রুত এবং সহজে গ্রাহকদের ব্যাংকিং সেবা দেওয়া যাচ্ছে। আবার, তিনি গ্রাহকের হিসাব সংক্রান্ত যাবতীয় তথ্য দিতে চিঠিপত্রের বদলে ই-মেইল ও মোবাইল ফোনে এসএমএস পদ্ধতি চালু করেন। ব্যাংকিং সেবা দেওয়ার এ ব্যবস্থার ই-ব্যাংকিং-এর বৈশিষ্ট্যের সাথে মিল আছে। সুতরাং, মি. সাব্বির ইলেকট্রনিক ব্যাংকিং ব্যবস্থায় গ্রাহকদের সেবা দিচ্ছেন।"
        },
        {
          "label": "ঘ",
          "question": "",
          "explanation": "উদ্দীপকে নেওয়া ই-ব্যাংকিং পদ্ধতি গ্রাহকদের উন্নত সেবা দিতে সক্ষম হবে। এ পদ্ধতিতে ইন্টারনেট ও কম্পিউটার প্রযুক্তি ব্যবহার করে আধুনিক ব্যাংকিং সেবা দেওয়া হয়। এক্ষেত্রে অল্প সময়ে ও খরচে অর্থ জমা, উত্তোলন, স্থানান্তর এবং লেনদেনের তথ্য পাওয়া যায়। উদ্দীপকের 'এবিসি ব্যাংক'-এ ই-ব্যাংকিং পদ্ধতিতে ব্যাংকিং লেনদেনসমূহ কম্পিউটারে লিপিবদ্ধ করা হয়। এতে গ্রাহকের কোনো ব্যাংকিং তথ্য হারানোর আশঙ্কা থাকে না। তাই গ্রাহকরা নিশ্চিন্তভাবে ব্যাংকিং লেনদেন কাজ করতে পারেন। এছাড়া, প্রতিষ্ঠানটি গ্রাহকের হিসাব সংক্রান্ত তথ্য দিতে চিঠিপত্রের বদলে ই-মেইল ও মোবাইল ফোনে এসএমএস পদ্ধতি চালু করে। তার সততা ও দক্ষতার কারণে ব্যবসায়াট লাভ করা হয়। সে ব্যবসায়টির পরিধি আরও বাড়ায়। পণ্য কেনা-বেচার পাশাপাশি সে ফটোকপি, কম্পোজ, প্রিন্ট প্রভৃতি কাজ করে। কাজ বেড়ে যাওয়ায় সে মাসিক নির্দিষ্ট পরিমাণ টাকার বিনিময়ে তার ভাইকে নিয়োগ করে। কিন্তু বছর শেষে তার ভাই মুনাফা দাবি করে। সালাম শুধু ব্যবসায়িক কাজে সহায়তার জন্য তার ভাইকে নিয়োগ করেছে। এজন্য সে নির্দিষ্ট টাকার মাসিক বেতনও দেয়। তার ভাই এ ব্যবসায়ে কোনো মূলধন বিনিয়োগ করেনি। তাই সে এ ব্যবসায়ের বিনিয়োগকারী বা অংশীদার নয়। আর একমালিকানা ব্যবসায়ের মুনাফা মালিক একাই পায়। এজন্য সালামের ভাই মুনাফার কোনো অংশ পাওয়ার অধিকার রাখে না। অতএব, ব্যবসায়টির মুনাফার ওপর সালামের ভাইয়ের কোনো অধিকার নেই।"
        }
      ]
    },
    {
      "number": "6",
      "uddipok": "মি. রহমান একজন ফল ব্যবসায়ী। ঢাকার কাওরান বাজারে তার আড়ত আছে। তিনি নিজেই তার ব্যবসায়ের যাবতীয় কাজ তদারকি করেন। তিনি কখনও আম, কাঁঠাল, তরমুজ বিক্রি করেন। আবার কখনও আনারস, আগেস ও খেজুর বিক্রি করেন। ঢাকাসহ দেশের বিভিন্ন অঞ্চলের ফল ব্যবসায়ীদের কাছে তিনি একজন জনপ্রিয় ব্যবসায়ী। তিনি সবসময় একটি নীতি মেনে চলেন, তা হলো 'সৎ ব্যবসায়ী সবসময়ই সুখী'।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "",
          "explanation": "একক মালিকানায় গঠিত, পরিচালিত ও নিয়ন্ত্রিত সংগঠনকে একমালিকনা ব্যবসায় বলে। এ ব্যবসায়ের স্থায়িত্ব মালিকের ইচ্ছা-অনিচ্ছার ওপর নির্ভর করে। মালিকের মৃত্যু, শারীরিক অক্ষমতা, দেউলিয়াত্ব প্রভৃতি কারণে এ ব্যবসায় যেকোনো সময় বন্ধ হয়ে যেতে পারে। তাই, ব্যবসায়ের বৈশিষ্ট্য বিচারে এর স্থায়িত্বের অভাব দেখা যায়।"
        },
        {
          "label": "গ",
          "question": "",
          "explanation": "উদ্দীপকের মি. রহমানের ব্যবসায়টি একমালিকানা ব্যবসায়। এ ব্যবসায় একক মালিকানায় গঠিত ও পরিচালিত হয়। যে কেউ স্বল্প পুঁজি নিয়ে সহজে এ ব্যবসায় শুরু করতে পারেন। একমালিকানা ব্যবসায়ের মুনাফা মালিক একা পেয়ে থাকেন। আবার, ক্ষতি হলেও তাকেই বহন করতে হয়। উদ্দীপকের মি. রহমান একজন ফল ব্যবসায়ী। ঢাকার কাওরান বাজারে তার আড়ত আছে। তিনি নিজেই তার ব্যবসায়ের যাবতীয় কাজ তদারকি করেন। তিনি কখনো আনারস, আপেল ও খেজুর বিক্রি করেন। আবার কখনো আম, কাঁঠাল ও তরমুজ বিক্রি করেন। এভাবে তিনি সীমিত চাহিদার পণ্য মৌসুম অনুযায়ী বিক্রি করেন। এর সাথে একমালিকানা ব্যবসায়ের মিল আছে। সুতরাং বলা যায়, মি. রহমান একমালিকানা ব্যবসায় করছেন।"
        },
        {
          "label": "ঘ",
          "question": "",
          "explanation": "নৈতিকতা মেনে চলায় উদ্দীপকের মি. রহমানের ব্যবসায়ের মতো প্রতিষ্ঠানগুলোর দীর্ঘদিন টিকে থাকা সম্ভব। ব্যবসায় পরিচালনায় নৈতিকতা মেনে চলা অপরিহার্য। এতে ক্রেতা- ভোক্তাদের আস্থা অর্জন করা যায়। ফলে ক্রেতার সংখ্যা বাড়ে। এছাড়া, ব্যবসায়ী প্রতিযোগিতায় টিকে থাকতে পারে। উদ্দীপকের মি. রহমান মৌসুমি ফলের ব্যবসায় করেন,। তিনি কখনও ক্রেতাদের ঠকান না। ন্যায্যমূল্যেই তিনি ফল বিক্রি করেন। আবার, ব্যবসায় পরিচালনায় তিনি কখনও অনৈতিক কাজ করেন না। মি. রহমান সততার সাথে ব্যবসায় করায় তার মধ্যে মানসিক প্রশান্তি থাকে। ক্রেতারাও তার প্রতি ভালো ধারণা পোষণ করে। এ কারণে ব্যবসায় সমাজে তার সুনাম বাড়ে। তার প্রতি আস্থা থাকায় প্রতিনিয়ত ক্রেতা বাড়তে থাকে। মি. রহমানের মতো সৎ ব্যবসায়ীরাই এভাবে প্রতিযোগিতাপূর্ণ পরিবেশেও ব্যবসায় করতে পারেন। সুতরাং, সৎ ব্যবসায়ীদের প্রতিষ্ঠানগুলোই দীর্ঘদিন ব্যবসায়ে টিকে থাকতে পারে।"
        }
      ]
    },
    {
      "number": "7",
      "uddipok": "রফিক, শফিক ও করিম একটি অংশীদারি ব্যবসায়ের সদস্য। রফিক ব্যবসায়ে মূলধন বিনিয়োগ করেন ও পরিচালনায় অংশ নেন। শফিক মূলধন বিনিয়োগ করেন কিন্তু পরিচালনায় অংশ নেন না। করিম মূলধন বিনিয়োগ করেন না আবার পরিচালনায়ও অংশ নেন না। তবে ব্যবসায়ে তার যথেষ্ট সুনাম আছে। হঠাৎ রফিক মস্তিষ্কবিকৃতির' কারণে কর্তব্য পালনে স্থায়ীভাবে অসমর্থ হন।",
      "tag": "CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "যে প্লাস্টিক চৌম্বক ইলেকট্রনিক কার্ডের মাধ্যমে গ্রাহক ঋণ সুবিধা পাওয়াসহ বাকিতে পণ্যদ্রব্য কেনা-বেচা করতে পারেন, তাকে ক্রেডিট কার্ড বলে।"
        },
        {
          "label": "খ",
          "question": "",
          "explanation": "আধুনিক ইলেকট্রনিক প্রযুক্তি ব্যবহার করে ব্যাংকিং কাজ পরিচালনা করাকে ই-ব্যাংকিং বলে। ইন্টারনেট-নির্ভর কম্পিউটার প্রযুক্তি ব্যবহার করে সবসময় ব্যাংকিং সুবিধা দেওয়া যায়। এক্ষেত্রে কম সময় ও খরচে অর্থ জমা, উত্তোলন ও স্থানান্তর এবং লেনদেনের তথ্য পাওয়া যায়। আবার, ই-ব্যাংকিং ATM কার্ডের গ্রাহকদের ২৪ ঘণ্টা লেনদেনের সুবিধাও দিয়ে থাকে।"
        },
        {
          "label": "গ",
          "question": "",
          "explanation": "উদ্দীপকের করিম একজন নামমাত্র অংশীদার। এ ধরনের অংশীদার মূলধন, শ্রম ও দক্ষতা কিছুই বিনিয়োগ করেন না। শুধু তার নামটি ব্যবসায়ের কাজে ব্যবহারের অনুমতি দেন। তবে অন্যান্য অংশীদারের মতো অসীম দায় বহনে তিনি বাধ্য থাকেন না। উদ্দীপকের রফিক, শফিক ও করিম একটি অংশীদারি ব্যবসায়ের সদস্য। ব্যবসায়টিতে করিম মূলধন বিনিয়োগ করেননি। আবার ব্যবসায় পরিচালনায়ও অংশ নেন না। কিন্তু ব্যবসায়ে তার যথেষ্ট সুনাম আছে। তিনি তা ব্যবসায়ে ব্যবহারের অনুমতি দেন। তার সুনাম বা খ্যাতি ব্যবহার করেই ব্যবসায় বেশি মুনাফা অর্জন করতে পারছে। এজন্যই তাকে অংশীদার হিসেবে নেওয়া হয়েছে। এসব কাজের সাথে নামমাত্র অংশীদারের বৈশিষ্ট্যের মিল আছে। সুতরাং, করিম একজন নামমাত্র অংশীদার।"
        },
        {
          "label": "ঘ",
          "question": "",
          "explanation": "উল্লিখিত অংশীদারি ব্যবসায় আদালতের নির্দেশে বিলোপসাধন করতে হবে বলে এর টিকে থাকার সম্ভাবনা নেই। বিভিন্ন কারণে আদালতের নির্দেশে অংশীদারি ব্যবসায় বিলোপসাধন হতে পারে। সাধারণত কোনো অংশীদার পাগল হলে বা তার মস্তিষ্কবিকৃতি হলে কিংবা ব্যবসায় পরিচালনায় স্থায়ীভাবে অক্ষম হলে আদালত ঐ ব্যবসায় বিলোপসাধনের নির্দেশ দেয়। উদ্দীপকের রফিক, শফিক ও করিম একটি অংশীদারি ব্যবসায়ের সদস্য। তারা প্রত্যেকে সক্রিয় অংশীদার ছিলেন। হঠাৎ রফিকের মস্তিষ্কবিকৃতির কারণে তিনি কর্তব্য পালনে স্থায়ীভাবে অক্ষম হন। অংশীদারি আইনের ৪৪ ধারা অনুযায়ী কোনো অংশীদারের মস্তিষ্কবিকৃতি হলে ঐ ব্যবসায় আদালতের নির্দেশে বিলোপসাধন করতে হয়। রফিকের মস্তিষ্ক বিকৃতি হওয়ায় তিনি ব্যবসায় পরিচালনায় ও দায় পরিশোধে অসমর্থ হন। এ অবস্থায় ব্যবসায়টি পরিচালনা করা সম্ভব হবে না। আদালতের নির্দেশে ব্যবসায়টির বিলোপ হবে। তাই বলা যায়, রফিক, শফিক ও করিমের অংশীদারি ব্যবসায়টির টিকে থাকার কোনো সম্ভাবনা নেই।"
        }
      ]
    },
    {
      "number": "8",
      "uddipok": "মি. সাত্তার একজন ক্ষুদ্র বিনিয়োগকারী। তিনি বিভিন্ন কোম্পানির শেয়ার কেনা-বেচা করে মুনাফা অর্জন করেন। তিনি তিস্তা ব্যাংক লিমিটেড-এর কিছু শেয়ার কিনলেন। শেয়ার কেনার মাধ্যমে তিনি ব্যাংকটির সিদ্ধান্ত নেওয়ায় ভোটাধিকার প্রয়োগের ক্ষমতা লাভ করেন। সব সুযোগ-সুবিধা ঠিক থাকলেও তিনি লভ্যাংশ প্রাপ্তিতে অনিশ্চয়তায় ভোগেন।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "পারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে মিলিত হয়ে যে সংগঠন গড়ে তোলে, তাকে সমবায় সমিতি বলে।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানি যে দলিলের মাধ্যমে জনসাধারণের কাছ থেকে ঋণ নেয়, তাকে ঋণপত্র বলে। কোম্পানির অতিরিক্ত মূলধনের প্রয়োজন হলে ঋণপত্র বিক্রির মাধ্যমে মূলধন সংগ্রহ করে। এটি মূলধন বাড়াতে সাহায্য করে। এজন্য নির্দিষ্ট হারে সুদও দিতে হয়। ঋণপত্রে এ ঋণের পরিমাণ, সুদের হার, ঋণের মেয়াদ প্রভৃতি বিষয় স্পষ্টভাবে দেওয়া থাকে।"
        },
        {
          "label": "গ",
          "question": "",
          "explanation": "উদ্দীপকের মি. সাত্তার সাধারণ শেয়ার কিনেছেন। আইন অনুযায়ী সাধারণ শেয়ারের মালিকরা অধিকার, দায়িত্ব ও' কর্তব্যের বিভিন্ন দিক বিচারে বেশি সুবিধা ও মর্যাদা লাভ করেন। তবে তারা লভ্যাংশ বণ্টনে ও কোম্পানি অবসানের সময় মূলধন ফেরতে অগ্রাধিকার পান না। উদ্দীপকের মি. সাত্তার তিস্তা ব্যাংক লিমিটেড-এর কিছু শেয়ার কিনলেন। শেয়ার কেনার মাধ্যমে তিনি ব্যাংকটির সিদ্ধান্ত নেওয়ায় ভোটাধিকার প্রয়োগের ক্ষমতা লাভ করেন। সব সুযোগ-সুবিধা ঠিক থাকলেও তিনি লভ্যাংশ পাওয়ার ক্ষেত্রে অনিশ্চয়তায় ভোগেন। এসব বৈশিষ্ট্যের সাথে সাধারণ শেয়ারের মিল আছে। তাই বলা যায়, মি. সাত্তার সাধারণ শেয়ার কিনেছেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত প্রতিষ্ঠানটি মি. সাত্তারকে সাধারণ শেয়ারের সব সুবিধা নিশ্চিত করবে। ব্যবসায় প্রতিষ্ঠানের প্রকৃত মালিক হলেন সাধারণ শেয়ারহোল্ডারগণ। এ ধরনের শেয়ারহোল্ডার অধিকার, দায়িত্ব ও কর্তব্যের বিভিন্ন দিক বিচারে বেশি সুবিধা ও মর্যাদা লাভ করেন। কিন্তু শেয়ারমালিকের দায় বিনিয়োগকৃত অর্থের পরিমাণে সীমাবদ্ধ থাকে। উদ্দীপকের মি. সাত্তার তিস্তা ব্যাংক লিমিটেড-এর শেয়ার কেনার মাধ্যমে সাধারণ শেয়ারের মালিক হন। ফলে তিনি ব্যাংকটির সিদ্ধান্ত নেওয়ার ক্ষেত্রে মতামত প্রকাশের সুযোগ পান। আবার ভোটাধিকার প্রয়োগের ক্ষমতাও লাভ করেন। এ ভোটাধিকারের মাধ্যাম কোম্পানির পরিচালক পর্ষদ নির্বাচন করা হয়। মি. সাত্তার ব্যাংকটির অস্তিত্ব থাকা পর্যন্ত এর একজন মালিক থাকবেন। এছাড়া শেয়ারহোল্ডার হিসেবে তিনি কোম্পানির যাবতীয় কাজ নিয়ন্ত্রণে ভূমিকা রাখতে পারবেন। কিন্তু তাকে বিনিয়োগকৃত মূলধনের বেশি দায় নিতে হবে না। অতএব, তিস্তা ব্যাংক লিমিটেড থেকে মি. সাত্তার উপরোক্ত সুবিধা নিশ্চিতভাবে পাবেন।"
        }
      ]
    },
    {
      "number": "9",
      "uddipok": "জার্মানি, স্পেন ও ইতালি অর্থনৈতিকভাবে উন্নত তিনটি দেশ। একই মহাদেশের এ দেশগুলোর উন্নতির পেছনে রয়েছে একটি আন্তর্জাতিক জোট। এ জোটের অধীন দেশগুলো একই মুদ্রা ব্যবহার করে থাকে। পারস্পরিক অর্থনৈতিক উন্নয়ন ও সম্পর্ক উন্নয়নে এ জোট বিশ্বের অনন্য দৃষ্টান্ত হয়ে দাঁড়িয়েছে।",
      "tag": "RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "যে শিল্পে উদ্ভিদ ও প্রাণীর বংশবিস্তার প্রক্রিয়ার মাধ্যমে পুনরায় উৎপাদন কাজে ব্যবহার করা হয়, তাকে প্রজনন শিল্প বলে। যেমন: নার্সারি, পোলট্রি ফার্ম প্রভৃতি।"
        },
        {
          "label": "খ",
          "question": "",
          "explanation": "বিমা হলো বিমাগ্রহীতা ও বিমাকারীর মধ্যে সম্পাদিত চুক্তি, যেখানে বিমাকারী নির্দিষ্ট প্রিমিয়ামের বিনিময়ে, বিমাগ্রহীতাকে ভবিষ্যৎ সম্ভাব্য ঝুঁকির নেওয়ার জন্য আর্থিক নিরাপত্তা দেওয়ার নিশ্চয়তা দেয়। মানুষের ভবিষ্যৎ আর্থিক সমস্যা ও অন্যান্য বিপদ থেকে রক্ষা পাওয়ার ক্ষেত্রে বিমা সহায়ক ভূমিকা পালন করে। এক্ষেত্রে বিমাগ্রহীতার নিজের বা তার সম্পদের নির্দিষ্ট ক্ষতি হলে চুক্তি অনুযায়ী বিমাকারী বিমাগ্রহীতাকে ক্ষতিপূরণ দেয়। ফলে ঝুঁকির বিপরীতে আর্থিক নিরাপত্তা নিশ্চিত হয়"
        },
        {
          "label": "গ",
          "question": "",
          "explanation": "উদ্দীপকে ইউরোপীয় ইউনিয়ন জোটের কথা বলা হয়েছে। ইউরোপীয়ানরা তাদের মধ্যকার অর্থনৈতিক বন্ধনকে মজবুত করে নিজেদেরকে অর্থনৈতিক পরাশক্তি হিসেবে গড়ার লক্ষ্যে এ জোট গঠন করে। এটি সবচেয়ে বড় ও সবচেয়ে সফল আঞ্চলিক অর্থনৈতিক জোট হিসেবে বিবেচিত। উদ্দীপকে জার্মানি, স্পেন ও ইতালি অর্থনৈতিকভবে উন্নত তিনটি দেশের কথা বলা হয়েছে। একই মহাদেশের এ দেশগুলোর উন্নতির পেছনে একটি আন্তর্জাতিক জোট আছে। এ জোটের অধীন দেশগুলো একই মুদ্রা ব্যবহার করে থাকে। এটি ইউরো নামে পরিচিত। এছাড়া, এর অধীন সবদেশ একই বহিঃশুল্ক হার ধার্য করে। এসব সুবিধা দেওয়া ইউরোপীয় ইউনিয়ন জোটের সাথে মিল আছে। সুতরাং, উদ্দীপকে বর্ণিত জোটটি হলো ইউরোপীয় ইউনিয়ন।"
        },
        {
          "label": "ঘ",
          "question": "",
          "explanation": "উন্নয়নশীল দেশগুলোর জন্য ইউরোপীয় ইউনিয়ন জোট অনুসরণীয় হতে পারে। এটি (জোটকে) বাইরের জগতে মার্কিন যুক্তরাষ্ট্রসহ অনেকেই নিজেদের জন্য একটা চ্যালেঞ্জ হিসেবে দেখে। এটি গঠনের ফলে দ্রুত অর্থনৈতিক সুবিধা অর্জিত হয়। উদ্দীপকে জার্মানি, স্পেন ও ইতালি এ দেশগুলোর উন্নতির পেছনে আন্তর্জাতিক জোট ইউরোপীয় ইউনিয়ন আছে। পারস্পরিক অর্থনৈতিক সম্পর্ক উন্নয়নে এ জোট বিশ্বের অনন্য দৃষ্টান্ত হয়ে দাঁড়িয়েছে। ইউরোপীয় ইউনিয়ন জোট সবচেয়ে বড় ও সবচেয়ে সফল আঞ্চলিক অর্থনৈতিক জোট হিসেবে আত্মপ্রকাশ করে। এটি সদস্য দেশগুলোর মধ্যে পণ্য, সেবা, মূলধন ও জনশক্তির অবাধ প্রবাহ নিশ্চিত করে। এতে তাদের মধ্যে, সম্পর্কের উন্নয়ন হয়। তারা নিজেদের মধ্যে একটি সাধারণ মুদ্রা চালু করে ও একই হারে বহিঃশুল্ক ধার্য করে। ফলে ব্যবসায় বাধাসমূহ সহজেই দূর হয়। এতে ইউরোপীয় ইউনিয়ন অর্থনৈতিক জোট এবং অর্থনৈতিক পরাশক্তি হিসেবে প্রতিষ্ঠিত হয়েছে। এছাড়া, শক্তিশালী রাজনৈতিক সংস্থা হিসেবেও প্রতিষ্ঠিত। ইউরোপীয় ইউনিয়ন যেভাবে সদস্য দেশগুলোর উন্নতি করতে পেরেছে, তা উন্নয়নশীল দেশের জন্য অনুকরণীয় হতে পারে। তারাও এভাবে দেশের দুর্বলতাগুলো একজোট হয়ে অপসারণ করতে পারে এবং উন্নয়নের জন্য কাজ করতে পারে। অতএব, উন্নয়নশীল দেশগুলোর জন্য ইউরোপীয় ইউনিয়ন জোটটি অবশ্যই অনুসরণীয়।"
        }
      ]
    },
    {
      "number": "10",
      "uddipok": "গ্যালাক্সি লি.-এর কয়েকজন প্রকৌশলী বিশেষ এক ধরনের কাঁচ উদ্ভাবন করেছেন। এ কাঁচ ভবনের দরজা বা জানালায় ব্যবহার করলে তা একই সাথে সৌরবিদ্যুতের উৎস হিসেবে কাজ করবে। এ বিদ্যুৎ যেকোনো কাজে ব্যবহার করা সম্ভব। প্রতিষ্ঠানটি এ কাঁচ উৎপাদন ও বাজারজাতকরণের একক অধিকার পেতে চায়। তারা এ বিষয়ে সরকারের সাথে একটি চুক্তি করে।",
      "tag": "DB 17,RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "",
          "explanation": "পানিতে ক্ষতিকারক উপাদান মিশে তা ব্যবহারের অনুপযোগী হওয়াকে পানি দূষণ বলে। এ দূষণের অন্যতম কারণ ব্যবসায়িক কাজ। কারণ শিল্পবর্জ্য, তরল ময়লা প্রভৃতি পানিতে ফেলে দেওয়া হয়। এছাড়া কৃষকরা ফসলে বেশি মাত্রায় কীটনাশক ব্যবহার করে। ফলে পানি মানুষের ব্যবহারের উপযোগী থাকে না।"
        },
        {
          "label": "গ",
          "question": "",
          "explanation": "উদ্দীপকে গ্যালাক্সি লি.-এর উদ্ভাবিত পদ্ধতিটি মেধাসম্পদের অন্তর্ভুক্ত। এ সম্পদ সৃজনশীল ব্যক্তি তার মেধা ও মননশীলতা প্রয়োগ করে সৃষ্টি করেন। এক্ষেত্রে তার অনুমতি ছাড়া অন্য কেউ মেধাসম্পদ ব্যবহার করতে পারে না। গল্প, নাটক, চলচ্চিত্র, ফটোগ্রাফ, সফটওয়্যার প্রভৃতি মেধাসম্পদের উদাহরণ। উদ্দীপকের গ্যালাক্সি লি.-এর কয়েকজন প্রকৌশলী বিশেষ এক ধরনের কাঁচ উদ্ভাবন করেছেন। এই কাঁচ ভবনের দরজা বা জানালায় ব্যবহার করলে তা সৌর বিদ্যুতের উৎস হিসেবেও কাজ করবে। এই বিদ্যুৎ যেকোনো কাজে ব্যবহার করা সম্ভব। এখানে প্রকৌশলীরা নিজেদের মেধাকে কাজে লাগিয়ে এই কাঁচ উদ্ভাবন করেছেন এর সাথে বুদ্ধিবৃত্তিক সম্পদের বা মেধাসম্পদের বৈশিষ্ট্যের মিল আছে। সুতরাং, গ্যালাক্সি লি.-এর উদ্ভাবিত পদ্ধতিটি মেধাসম্পদের আওতাভুক্ত।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত উদ্ভাবিত কাঁচের জন্য পেটেন্ট চুক্তি করায় উত্ত প্রতিষ্ঠান একুকভাবে পণ্য ভোগের অধিকার লাভ করবে। নতুন আবিষ্কৃত পণ্যের ওপর আবিষ্কারকের একক অধিকার অর্জনের জন্য সরকারের সাথে পেটেন্ট চুক্তি করা হয়। এর মাধ্যমে আবিষ্কারক আবিষ্কৃত পণ্যের উন্নয়ন, ব্যবহার ও বিক্রির সম্পূর্ণ অধিকার পান। উদ্দীপকের গ্যালাক্সি লি.-এর কয়েকজন প্রকৌশলী একটি বিশেষ ধরনের কাঁচ উদ্ভাবন করেন। এটি সৌর বিদ্যুতের উৎস হিসেবেও কাজ করবে। প্রতিষ্ঠানটি এই কাঁচ উৎপাদন ও বিপণনের একক অধিকার পেতে চায়। এজন্য প্রতিষ্ঠানটি সরকারের সাথে একটি চুক্তি করে। উদ্ভাবিত কাঁচের জন্য চুক্তি করায় প্রতিষ্ঠানটি এর ব্যবহারে একক অধিকার লাভ করবে। অন্যদের হস্তক্ষেপ ছাড়াই প্রতিষ্ঠানটি এটি বিক্রি, ব্যবহার বা ভোগ করতে পারবে। এক্ষেত্রে গ্যালক্সি লি.-এর অনুমতি ছাড়া কেউ এটি ব্যবহার বা বিক্রি করলে আইনানুগ ব্যবস্থা নেওয়া যাবে। আদালতের মাধ্যমে ক্ষতিপূরণও আদায় করা যাবে। আবিষ্কৃত সম্পদ সংরক্ষণে এ ধরনের সুবিধা পেটেন্টের মাধ্যমেই পাওয়া যায়। অতএব, গ্যালাক্সি লি. প্রতিষ্ঠানটিকে পেটেন্ট চুক্তি উদ্ভাবিত কাঁচ এককভাবে ভোগের সুযোগ দেবে।"
        }
      ]
    },
    {
      "number": "11",
      "uddipok": "ঢাকার মিরপুর এলাকায় 'মেঘনা সমবায় সমিতি' ও 'আশার আলো' নামে দুটি সমবায় সমিতি আছে। মেঘনা সমবায় সমিতি এর সদস্যরা তাদের তৈরি করা খেলনাসামগ্রী একত্র করে ন্যায্যমূল্যে বিক্রি করে। এতে অত্র এলাকার মানুষের উপার্জন বেড়েছে। অপরদিকে আশার আলো সমবায় সমিতির সদস্যরা তাদের প্রয়োজনীয় ভোগ্যপণ্য সরাসরি কোম্পানি থেকে কিনে এনে নিজেরা ভাগ করে নেয়।",
      "tag": "RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "একটি প্রতিষ্ঠানের পণ্যকে অন্য কোনো প্রতিষ্ঠানের পণ্য থেকে আলাদা করার জন্য যে বিশেষ চিহ্ন, প্রতীক, শব্দ বা লোগো ব্যবহার করা হয়; তাকে ট্রেডমার্ক বলে।"
        },
        {
          "label": "খ",
          "question": "",
          "explanation": "চুক্তিতে আবদ্ধ না হয়েও আচরণের মাধ্যমে নিজেকে কোনো ব্যবসায়ের অংশীদার হিসেবে পরিচয় দিলে, তাকে আচরণে অনুমিত অংশীদার বলে। অংশীদারি আইনের ২৮(ক) ধারায় বলা হয়েছে, কোনো ব্যক্তি ব্যবসায়ের অংশীদার না হয়েও যদি মৌখিক কথাবার্তা, লেখা বা অন্য কোনো আচরণের মাধ্যমে নিজেকে ব্যবসায়ের অংশীদার বলে পরিচয় দেন, তবে তাকে আচরণে অনুমিত 'অংশীদার বলে। এ ধরনের' অংশীদারের আচরণের মাধ্যমে প্রভাবিত হয়ে তৃতীয় পক্ষ কোনো ঋণ দিলে তার জন্য আচরণে অনুমিত অংশীদার দায়বদ্ধ হয়। এরূপ অংশীদার শুধু পরিচয়দানকারী অংশীদার।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'আশার আলো' ভোক্তা। সমবায় সমিতির অন্তর্ভুক্ত। পণ্য কেনার সুবিধা পাওয়ার জন্য একই এলাকার সমশ্রেণির কয়েকজন ভোক্তা মিলে এই সমবায় সমিতি গঠন করেন। এ সমিতির মাধ্যমে তারা ন্যায্যমূল্যে উন্নতমানের পণ্যসামগ্রী সংগ্রহ করতে পারেন। এতে মধ্যস্থ ব্যবসায়ীদের কাছে যেতে হয় না। ফলে ভোক্তারা ন্যায্যমূল্যে পণ্য কিনে লাভবান হয়। উদ্দীপকের ঢাকার মিরপুর এলাকায় 'আশার আলো' নামে একটি সমিতি আছে। এর সদস্যরা তাদের প্রয়োজনীয় ভোগ্যপণ্য সরাসরি কোম্পানি থেকে কিনে এনে নিজেরা ভাগ করে নেন। ভোক্তারা তাদের আর্থিক লাভের জন্য এ সমিতি পরিচালনা করছেন। ফলে তারা সমিতির মাধ্যমে ন্যায্যমূল্যে পণ্য কিনতে পারেন। এসব বৈশিষ্ট্য ভোক্তা সমবায় সমিতির কাজের আওতায় পড়ে। সুতরাং বলা যায়, উদ্দীপকের 'আশার আলো' ভোক্তা সমবায় সমিতির অন্তর্ভুক্ত।"
        },
        {
          "label": "ঘ",
          "question": "",
          "explanation": "অত্র এলাকার আর্থ-সামাজিক উন্নয়নে 'মেঘনা সমবায় সমিতি' গুরুত্বপূর্ণ ভূমিকা রাখে। কোনো এলাকায় একই ধরনের ক্ষুদ্র উৎপাদনকারীরা তাদের উৎপাদিত পণ্য বিক্রির ক্ষেত্রে বেশি সুবিধা আদায়ের লক্ষ্যে বিক্রয় সমবায় সমিতি গঠন করেন। এর ফলে মধ্যস্থ ব্যবসায়ীদের ছাড়া ন্যায্যমূল্যে পণ্য বিক্রি করা যায়। উদ্দীপকে উল্লেখ্য, ঢাকার মিরপুরে 'মেঘনা সমবায় সমিতি' নামে একটি সমিতি রয়েছে। এর সদস্যরা তাদের তৈরি খেলনা সামগ্রী একত্র করে ন্যায্যমূল্যে বিক্রি করেন। এ সমিতিটি বিক্রয় সমবায় সমিতির অন্তর্ভুক্ত। এরূপ সমিতি গঠনের ফলে কোনো মধ্যস্থ ব্যবসায়ীর সাহায্য ছাড়াই তারা ন্যায্যদামে পণ্য বিক্রির সুযোগ পাচ্ছেন। এতে তারা বেশি লাভবান হচ্ছেন। ফলে সদস্যদের আর্থ-সামাজিক উন্নয়ন হচ্ছে। এছাড়া সমিতির সাফল্য দেখে এলাকার অন্যান্য লোকজনও এ ধরনের সমিতি গঠনে আগ্রহী হয়। এখানে অনেক মানুষের কর্মসংস্থানের সুযোগ তৈরি হয়। এভাবে সমিতিটি অত্র এলাকায় আর্থ-সামাজিক উন্নয়নে অবদান রাখে।"
        }
      ]
    }
  ]
}