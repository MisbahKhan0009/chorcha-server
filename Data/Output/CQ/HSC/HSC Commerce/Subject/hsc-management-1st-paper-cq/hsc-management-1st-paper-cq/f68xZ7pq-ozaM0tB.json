{
  "title": "চট্টগ্রাম বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব রফিক হবিগঞ্জের হাওর অঞ্চল থেকে ধান সংগ্রহ করে নিজস্ব কারখানায় চাল উৎপাদন করে দেশের বিভিন্ন জেলায় বিক্রি করেন। বর্তমানে তাঁর প্রতিষ্ঠানে কর্মীর সংখ্যা ৩,০০০ জন। সম্প্রতি তিনি মধ্যপ্রাচ্যে চাল রপ্তানি শুরু করেছেন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "স্বাধীন পেশায় নিয়োজিত থেকে পেশাজীবীগণ অর্থ উপার্জনের উদ্দেশ্যে প্রত্যক্ষভাবে যে সেবাকর্ম বিক্রয় করেন তাকে প্রত্যক্ষ সেবা বলে।"
        },
        {
          "label": "খ",
          "question": "",
          "explanation": "প্রকৃতি প্রদত সম্পদ আহরণ করে এতে উপযোগ সৃষ্টির মাধ্যমে মানুষের ব্যবহার উপযোগী পণ্য প্রস্তুত করাকে শিল্প বলা হয়। শিল্প হল উৎপাদনের বাহন।বন থেকে কাঠ সংগ্রহ করে তা থেকে কাঠ চেড়াই করা হচ্ছে।তা দিয়ে আসবাবপত্র তৈরি করা হচ্ছে।চেরাই এর মাধ্যমে কাঠের রূপ পরিবর্তন করা হচ্ছে।আবার আসবাবপত্র তৈরির মাধ্যমে কাঠের রূপ আবার পরিবর্তন করা হচ্ছে।এভাবে শিল্প নতুন উপযোগ সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে জনাব রফিক কর্তৃক সম্পাদিত কার্যক্রম হতে স্থানগত উপযোগ সৃষ্টি হয়। পণ্য উৎপাদনকারী ও প্রকৃত ভোগকারির মধ্যে স্থানগত দূরত্ব বাণিজ্যের ক্ষেত্রে বাধার সৃষ্টি করে। পরিবহনের মাধ্যমে এই প্রতিবন্ধকতা দূর করা হয়। ফলে পৃথিবীর এক প্রান্তে পণ্য উৎপাদিত হচ্ছে ও তা ভোগ হচ্ছে পৃথিবীর বিভিন্ন প্রান্তে। পণ্য প্রকৃত ভোগকারির নিকট পৌঁছানোর জন্য জলে,স্থলে ও আকাশ পথে ভিন্ন ধরনের পরিবহন প্রতিষ্ঠান কাজ করছে। উদ্দীপকের জনাব রফিক হবিগঞ্জের হাওর অঞ্চল থেকে ধান সংগ্রহ করে নিজস্ব কারখানায় চাল উৎপাদন করে দেশের বিভিন্ন জেলায় বিক্রয় করেন। তার এই কার্যক্রমের ফলে চাল দেশের বিভিন্ন জেলার ভোক্তাদের কাছে পৌঁছাচ্ছে। তাই বলা যায়,জনাব রফিক কর্তৃক সম্পাদিত কার্যক্রম হতে স্থানগত উপযোগ সৃষ্টি হয়।"
        },
        {
          "label": "ঘ",
          "question": "",
          "explanation": "দেশের অর্থনৈতিক উন্নয়নের জনাব রফিকের অবদান অনস্বীকার্য। পণ্য সামগ্রী ভোক্তার নিকট পৌঁছানোর ক্ষেত্রে সংগঠিত সকল কার্যাবলীর সমষ্টিকে বাণিজ্য বলে। ব্যবসায়ের বণ্টনকারী শাখা হলো বাণিজ্য। বাণিজ্যের মাধ্যমে পণ্য এক স্থান থেকে অন্য স্থানে বন্টন করা হয়। উদ্দীপকে দেখা যায় জনাব রফিক চাল উৎপাদন করে ও তা দেশের বিভিন্ন জেলায় বিক্রি করে। বর্তমানে তার প্রতিষ্ঠানে কর্মীর সংখ্যা ৩০০০ জন। সম্প্রতি তিনি মধ্যপ্রাচ্যের চাল রপ্তানি শুরু করেছেন। জনাব রফিকের এমন উদ্যোগের ফলে প্রচুর লোকের কর্মসংস্থান হয়েছে। তার থেকে অনুপ্রাণিত হয়ে দেশের অনেক যুবক ব্যবসায় শুরু করবে। ফলে দেশের অর্থনৈতিক উন্নয়ন ঘটবে। তিনি মধ্যপ্রাচ্যে চাল রপ্তানি করবেন। ফলে দেশে প্রচুর বৈদেশিক মুদ্রা আসবে। তাই বলা যায়, জনাব রফিকের অবদান দেশের অর্থনৈতিক উন্নয়নে গুরুত্বপূর্ণ।"
        }
      ]
    },
    {
      "number": "2",
      "uddipok": "জনাব আরিফ স্থানীয় তাল, বাঁশ, বেত ও খেজুর গাছের উপর ভিত্তি করে 'গ্রামবাংলা' নামে একটি কুটিরশিল্প গড়ে তোলেন। তাঁর শিল্পে উৎপাদিত হাত পাখা, বেতের টুপি, পাটি ও খেলনাসামগ্রীর চাহিদা দিন দিন বৃদ্ধি পাচ্ছে। সম্প্রতি তিনি তার পণ্য বিদেশে রপ্তানি করার চিন্তাভাবনা করছেন। এজন্য ব্যাংক ঋণ ও সরকারি সহযোগিতা প্রয়োজন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "একটি দেশের ব্যবসা প্রতিষ্ঠানগুলো যে পারিপার্শ্বিকতার মধ্যে গঠিত ও পরিচালিত হয় তাকে ব্যবসায় পরিবেশ বলে।"
        },
        {
          "label": "খ",
          "question": "",
          "explanation": "বিভিন্ন রাজনৈতিক দল, আইন-শৃঙ্গলা পরিস্থিতি, দেশের সার্বভৌমত্ব, নেতৃত্ব ইত্যাদি মিলিয়ে যে পরিবেশের সৃষ্টি হয় তাকে রাজনৈতিক পরিবেশ বলে। একটি দেশের ব্যবসা-বাণিজ্যে রাজনৈতিক পরিবেশ ব্যাপক প্রভাব বিস্তার করে। অসহনশীল রাজনৈতিক পরিবেশের কারণে ব্যবসা বাণিজ্য দে শের গণ্ডি পেরুতে পারে না, বিদেশি বিনিয়োগও আসে না। বিভিন্ন দলের রাজনৈতিক হানাহানি, অবরোধ, হরতাল ইত্যাদির কারণে উৎপাদন বন্ধ হয়ে যায়। ফলে ব্যবসায় প্রতিষ্ঠান মারাত্মক ক্ষতির সম্মুখীন হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব আরিফের চা উৎপাদন কমে যাওয়ার জন্য প্রাকৃতিক পরিবেশের উপাদান দায়ী। কোনো দেশের অবস্থান, আয়তন, জলবায়ু, ভূ-প্রকৃতি, নদ-নদী, মৃত্তিকা ইত্যাদি মিলিয়ে যে পরিবেশের সৃষ্টি হয় তাকে প্রাকৃতিক পরিবেশ বলে। প্রাকৃতিক পরিবেশের প্রভাবে পৃথিবীর বিভিন্ন দেশের প্রাকৃতিক পরিবেশ বিচিত্র ধরনের। এটির প্রভাব ব্যবসা-বাণিজ্যেও লক্ষ্য করা যায়। উদ্দীপকে জনাব আরিফের শ্রীমঙ্গলে একটি চা বাগান আছে। গত বছর খরার কারণে চায়ের উৎপাদন কমে যায়। ফলে তিনি লোকসানের সম্মুখীন হন। ওই এলাকায় খরার কারণ হলো জলবায়ু যা প্রাকৃতিক পরিবেশের উপাদান। তাই বলা যায়, যারা আরিফের চা উৎপাদন কমে যাওয়ার জন্য প্রাকৃতিক পরিবেশের উপাদান দায়ী।"
        },
        {
          "label": "ঘ",
          "question": "",
          "explanation": "\"গৃহীত পরিকল্পনা বাস্তবায়নের জনাব আরিফকে অর্থনৈতিক ও রাজনৈতিক পরিবেশ সহায়তা করতে পারবে\"- উক্তিটির সাথে আমি একমত। মানব সম্পদ,অর্থ ও ঋণ ব্যবস্থা,মূলধন ও বিনিয়োগ,আর্থিক প্রতিষ্ঠানসমূহ ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে।অন্যদিকে রাজনৈতিক দল,আইনশৃঙ্খলা পরিস্থিতি,নেতৃত্ব,দেশের সার্বভৌমত্ব,সরকারের স্থিতিশীলতা ইত্যাদি মিলিয়ে যে পরিবেশের সৃষ্টি হয় তাকে রাজনৈতিক পরিবেশ বলে। উদ্দীপকে জনাব আরিফ \"গ্রাম বাংলা\" নামে একটি কুটির শিল্প গড়ে তোলেন। এই শিল্পে উৎপাদিত পণ্যের চাহিদা দিন দিন বৃদ্ধি পাচ্ছে। সম্প্রতি তিনি তার পণ্য বিদেশে রপ্তানি করার চিন্তা ভাবনা করছেন। এজন্য ব্যাংক ঋণ ও সরকারি সহযোগিতা প্রয়োজন। অর্থনৈতিক পরিবেশ একটি দেশের ব্যবসা-বাণিজ্যের উন্নয়নে সহায়ক ভূমিকা পালন করে।জনাব আরিফ ব্যাংক হতে ঋণ নেওয়ার কথা ভাবছেন।ব্যাংক অর্থনৈতিক পরিবেশের উপাদান। অন্যদিকে রাজনৈতিক পরিবেশ একটি দেশের ব্যবসা-বাণিজ্যে ব্যাপক প্রভাব বিস্তার করে।উন্নত রাজনৈতিক পরিবেশের ফলে দেশের ভূখণ্ডে বৈদেশিক বিনিয়োগের মাত্রা বৃদ্ধি পায়। সরকারি বিভিন্ন প্রতিষ্ঠানের সহায়তার ফলে দেশের ব্যবসায়ীরা স্বাচ্ছন্দে রপ্তানি বাণিজ্য শুরু করতে পারে। তাই আমি মনে করি জনাব আরিফের গৃহীত পরিকল্পনা বাস্তবায়নে অর্থনৈতিক ও রাজনৈতিক পরিবেশ সহায়তা করতে পারবে।"
        }
      ]
    },
    {
      "number": "3",
      "uddipok": "জনাব আলতাফ জেলা সদর হাসপাতালের ঠিক উল্টো পাশে একটি রেস্টুরেন্ট চালু করেন। তিনি মাত্র ৬০ টাকায় দুপুরের খাবার এবং ২০ টাকায় সকাল ও বিকালের নাস্তা পরিবেশন করেন। সুলভমূল্যে মানসম্মত খাবার পাওয়ায় তার রেস্টুরেন্টটি রোগী ও তাদের স্বজনদের নিকট বেশ জনপ্রিয়। সম্প্রতি তিনি শহরের কেন্দ্রস্থলে রেস্টুরেন্টটির ২য় শাখা খোলার চিন্তাভাবনা করছেন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "দায় পরিশদে অক্ষম ব্যক্তিকে দেউলিয়া বলে।"
        },
        {
          "label": "খ",
          "question": "",
          "explanation": "পচনশীল পণ্যের ক্ষেত্রে একমালিকানা ব্যবসা উপযুক্ত। যে ব্যবসায়ে একজন মাত্র ব্যক্তির অধীনে গঠিত ও পরিচালিত হয়ে থাকে একমালিকানা ব্যবসা বলে। এক মালিকানা ব্যবসায়ের কার্যক্ষেত্র অন্যান্য সংগঠনের তুলনায় অনেক ছোট হয়ে থাকে। এখানে মালিক দ্রুত সিদ্ধান্ত নিতে পারে যা অন্য ব্যবসায়ে সম্ভব নয়। তাই পচনশীল পণ্যের ক্ষেত্রে এক মালিকানা ব্যবসা উপযুক্ত।"
        },
        {
          "label": "গ",
          "question": "",
          "explanation": "উদ্দীপকে জনাব আলতাফের ব্যবসায়টি মালিকানার ভিত্তিতে একমালিকানা ব্যবসা। একক ব্যক্তির অধীনে গঠিত ও পরিচালিত ব্যবসাকে এক মালিকানা ব্যবসা বলে।যেকোনো ব্যক্তি যেকোনো স্থানে খুব সহজেই আইনগত বাধ্যবাধকতা ছাড়া এরূপ ব্যবসা গড়ে তুলতে পারে। মালিক একজন মাত্র ব্যক্তি হওয়ায় এই ব্যবসায়ের মালিককে অসীম দায় বহন করতে হয়। উদ্দীপকের জনাব আলতাফ সদর হাসপাতালে ঠিক উল্টোপাশে একটি রেস্টুরেন্ট চালু করেন। উদ্দীপকে বুঝা যায় উক্ত ব্যবসায়ের মালিক শুধুমাত্র জনাব আলতাফ। তাই বলা যায়, জনাব আলতাবের ব্যবসায়টি মালিকানার ভিত্তিতে একমালিকানা ব্যবসা।"
        },
        {
          "label": "ঘ",
          "question": "",
          "explanation": "\"ব্যবসায়ের স্থান সঠিকভাবে নির্বাচন করেছিলেন বলেই তিনি সফলতা পেয়েছেন\"-উক্তিটি যথার্থ। এক মালিকানা ব্যবসা দ্রুত সফলতা পাবার অন্যতম কারণ হচ্ছে সঠিক জায়গা নির্বাচন। গ্রাহকদের খুব কাছাকাছি তাদের প্রয়োজনীয় সেবা নিয়ে গেলে তারাও খুশি হয়। ফলে ব্যবসা লাভবান হয়। উদ্দীপকের জনাব আলতাফ জেলা সদর হাসপাতালের দিক উল্টোপাশে একটি রেস্টুরেন্ট চালু করেন। তিনি মাত্র ৬০ টাকায় দুপুরের খাবার এবং ৪০ টাকায় সকাল-বিকালের নাস্তা পরিবেশন করেন। সুলভ মূল্যে মানসম্মত পণ্য পাওয়ায় রোগী ও তাদের স্বজনদের কাছে রেস্টুরেন্টটি বেশ জনপ্রিয়। জনাব হান্নান সঠিক জায়গা বুঝেই তার ব্যবসাটি স্থাপন করেছেন।যেহেতু হাসপাতালে প্রতিদিন অনেক মানুষের ভিড় হয় এবং তাদের মানসম্মত পুষ্টিকর খাদ্যের প্রয়োজন হয় তাই তারা আশেপাশের বিভিন্ন রেস্টুরেন্টে ভিড় করে। জনাব হান্নান গ্রাহকদের মানসম্মত খাবার সরবরাহ করে তাদের সন্তুষ্টি অর্জন করেছেন। ফলে তার রেস্টুরেন্টে গ্রাহকদের ভিড় বাড়ে এবং তার অধিক মুনাফা অর্জন হয়। তাই বলা যায়, সঠিক স্থান নির্বাচনের ফলে এই জনাব হান্নান ব্যবসায় সফলতা পেয়েছেন।"
        }
      ]
    },
    {
      "number": "4",
      "uddipok": "জনাব আবির, কাদের ও রায়হান পারস্পরিক সমঝোতার ভিত্তিতে একটি ব্যবসায় প্রতিষ্ঠান গড়ে তোলেন। ব্যবসায়ে কোনো বিনিয়োগ না করলেও সীমাহীন দায় বহন করবে এই শর্তে জনাব ইমনকে অংশীদার হিসেবে গ্রহণ করেন। জনাব কাদের ব্যতীত বাকি সকল অংশীদার ব্যবসায় পরিচালনায় অংশগ্রহণ করেন। বছর শেষে প্রতিষ্ঠানটি প্রচুর মুনাফা অর্জন করে । জনাব কাদের মুনাফার সমান অংশ দাবি করেন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "চুক্তি অংশীদারী ব্যবসায়ের মূল ভিত্তি।"
        },
        {
          "label": "খ",
          "question": "",
          "explanation": "যে ব্যক্তির ১৮ বছর পূর্ণ হয়নি তাকে নাবালক অংশীদার বলে। অংশীদারি আইন অনুযায়ী কোন নাবালক ব্যক্তি অংশীদার হতে পারে না। তবে সকল অংশীদারের সম্মতিতে নাবালককে সুবিধা দিতে ব্যবসার অংশীদার করা যেতে পারে। তবে সে হবে সীমাবদ্ধ অংশীদার।অর্থাৎ তার দায় হবে ব্যবসায়ে বিনিয়োগকৃত মূলধনের সমান।"
        },
        {
          "label": "গ",
          "question": "",
          "explanation": "উদ্দীপকের সংগঠনটি সাধারণ অংশীদারী ব্যবসা। যে অংশীদারি ব্যবসায়ে সকল অংশীদারের দায় অসীম থাকে এবং প্রত্যেকে ব্যবসা পরিচালনায় অংশগ্রহণের অধিকারী হয় তাকে সাধারন অংশীদারি ব্যবসা বলে। এরূপ ব্যবসায়ে সকল অংশীদারদের দায় তাদের বিনিয়গকৃত মূলধন অপেক্ষা অধিক হয় এবং ব্যক্তিগত সম্পত্তি দায়বদ্ধ থাকে। উদ্দীপকের জনাব আবির, কাদের ও রায়হান সমঝোতার ভিত্তিতে একটি ব্যবসা প্রতিষ্ঠান গড়ে তোলেন। ব্যবসায়ে কোনো বিনিয়োগ না করলেও জনাব ইমন সীমাহীন দায় বহন করবে এরূপ শর্তে তাকে অংশীদার করা হয়। তাদের ব্যবসায়ের বৈশিষ্ট্য সাধারন অংশীদারী ব্যবসায়ের সাথে সাদৃশ্যপূর্ণ।তাই বলা যায়,উদ্দীপকে সংগঠনটি সাধারণ অংশীদারী ব্যবসা।"
        },
        {
          "label": "ঘ",
          "question": "",
          "explanation": "জনাব কাদেরের সমান মুনাফা দাবি করা যৌক্তিক। যে অংশীদার ব্যবসায়ে মূলধন বিনিয়োগ করে, লাভ-ক্ষতিতে অংশগ্রহণ করে কিন্তু অধিকার থাকা সত্ত্বেও ব্যবসা পরিচালনায় অংশগ্রহণ করে না তাকে ঘুমন্ত অংশীদার বলে। এরুপ অংশীদারের দায় আইন অনুযায়ী অসীম হয়। উদ্দীপকের দেখা যায়,জনাব আবির, কাদের ও রায়হান সমঝোতার ভিত্তিতে একটি ব্যবসা প্রতিষ্ঠান গড়ে তোলেন। জনাব কাদের ব্যতীত বাকি সকল অংশীদার ব্যবসা পরিচালনায় অংশগ্রহণ করেন। বছর শেষে প্রতিষ্ঠানটি প্রচুর মুনাফা অর্জন করে। জনাব কাদের মুনাফার সমান অংশ দাবি করে। একজন ঘুমন্ত অংশীদার ব্যবসা পরিচালনায় অংশগ্রহণ না করলেও সম মুনাফার অধিকারি। যেহেতু কাদের ব্যবসায়ে অন্য অংশীদারদের ন্যায় সমান মূলধন বিনিয়োগ করেছে এবং সমান দায় বহন করছে তাই সে অন্যদের মত সমান মুনাফাও পাবে। যদি তাকে সমান মুনাফা না দেওয়া হয় তাহলে তাদের অংশীদারি ব্যবসাটি আইন ভঙ্গ করবে।ফলে ব্যবসাটি বিলোপ হতে পারে। তাই জনাব কাদেরের সমান মুনাফা দাবি করা সম্পূর্ণ যৌ ক্তিক।"
        }
      ]
    },
    {
      "number": "5",
      "uddipok": "মিস ফারহানা ও মিস তাহমিনা সমঝোতার ভিত্তিতে ৫ বছরের জন্য একটি হস্তশিল্পের কারখানা প্রতিষ্ঠা করেন এবং যথাযথ কর্তৃপক্ষের নিকট থেকে নিবন্ধন করিয়ে নেন। তারা নগদ ও বাকিতে পণ্য কেনা- বেচা করেন। কিন্তু মিস রিমি নামে একজন ক্রেতা দীর্ঘদিন তাদের টাকা পাওনা প্রদানে গড়িমসি করছেন। এমতাবস্থায় তারা আদালতের আশ্রয় নেওয়ার কথা ভাবছেন ।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায়ে মূলধন বিনিয়োগ করে না শুধুমাত্র তার নিজস্ব শ্রম দিয়ে ব্যবসা পরিচালনায় অংশগ্রহণ করে তাকে কর্মী অংশীদার বলে।"
        },
        {
          "label": "খ",
          "question": "",
          "explanation": "অংশীদারদের মধ্যকার চুক্তির বিষয়বস্তু যে দলিলে লিখা হয় তাকে অংশীদারি চুক্তিপত্র বলে। অংশীদারি চুক্তি লিখিত হলে অংশীদারদের মধ্যে ভুল বোঝাবুঝির কোন অবকাশ থাকে না।যেকোন সময় চুক্তিপত্র দেখে সে অনুযায়ী সিদ্ধান্ত গ্রহণ সম্ভব হয়।এছাড়া লিখিত চুক্তি আদালতে প্রামাণ্য দলিলের মর্যাদা লাভ করে‌। তাই কোন অবস্থাতেই মৌখিক চুক্তির ভিত্তিতে অংশীদারি ব্যবসা চালানো উচিত নয়। বরং তা লিখিত এবং সম্ভাব হলে নিবন্ধন করা উচিত।"
        },
        {
          "label": "গ",
          "question": "",
          "explanation": "উদ্দীপক অনুযায়ী ব্যবসায়টি একটি নির্দিষ্ট অংশীদারী ব্যবসা। নির্দিষ্ট সময়ের জন্য কোনো অংশীদারী ব্যবসা গঠিত হলে তাকে নির্দিষ্ট সময়ের জন্য প্রতিষ্ঠিত অংশীদারি ব্যবসা বলে। এরূপ ব্যবসায়ের মেয়াদান্তে  বিলোপ ঘটে। উদ্দীপকের মিস ফারহানা ও মিস তাহমিনা সমঝোতার ভিত্তিতে পাঁচ বছরের জন্য একটি হস্তশিল্প কারখানা প্রতিষ্ঠা করেন এবং যথাযথ কর্তৃপক্ষের নিকট হতে নিবন্ধন করিয়ে নেন। দেখা যাচ্ছে তারা একটি নির্দিষ্ট সময়ের জন্য অর্থাৎ পাঁচ বছরের জন্য ব্যবসায়টি গঠন করেছেন। তাই বলা যায়, উক্তিপক অনুযায়ী তারা একটি নির্দিষ্ট অংশীদারী ব্যবসা গঠন করেছেন।"
        },
        {
          "label": "ঘ",
          "question": "",
          "explanation": "আমি মনে করি, আদালতের মাধ্যমে প্রতিষ্ঠানটি পাওনা আদায় সম্ভব। অংশীদারি আইন মেনে কোন অংশীদারি ব্যবসায়ের চুক্তিপত্র নিবন্ধনক কর্তৃক নিবন্ধিত এবং প্রতিষ্ঠানের নাম নিবন্ধন বইতে তালিকাভুক্ত করা হলে সেই অংশীদারি ব্যবসাকে নিবন্ধিত অংশীদারী ব্যবসা বলে। নিবন্ধিত অংশীদারি ব্যবসা অনিবন্ধিত অংশীদারী ব্যবসা হতে অধিক সুবিধা ও মর্যাদা ভোগ করে। উদ্দীপকে দেখা যায় মিস ফারহানা ও মিস তাহমিনা সমঝোতার ভিত্তিতে পাঁচ বছরের জন্য একটি নিবন্ধিত অংশীদারি ব্যবসা প্রতিষ্ঠা করেন। মিস রিমি নামে একজন ক্রেতা দীর্ঘদিন তাদের ৩০,০০০ হাজার টাকা পাওনা পরিশোধে গড়িমসি করছেন। এমতাবস্থায় তারা আদালতের আশ্রয় নেওয়ার কথা ভাবছেন। যেহেতু তাদের ব্যবসায়টি নিবন্ধিত করা আছে তাই তারা আদালতে মামলা দায়ের করে পাওনা আদায় করতে সক্ষম হবে। অংশীদারি আইন অনুযায়ী নিবন্ধিত অংশীদারী ব্যবসা ১০০ টাকার অধিক পাওনা আদায়ে পাওনাদারের বিরুদ্ধে আদালতে মামলা দায়ের করতে পারে। ফলে দুই বান্ধবী আদালতে মামলা দায়ের করলে আদালত তাদের পক্ষে থাকবে।তাই আমি মনে করি, আদালতের মাধ্যমে প্রতিষ্ঠানটি পাওনা আদায় সম্ভব।"
        }
      ]
    },
    {
      "number": "6",
      "uddipok": "মি. জাকির ও তার ১৫ জন বন্ধু মিলে একটি ব্যবসায় প্রতিষ্ঠান গড়ে তোলেন। যথাযথ কর্তৃপক্ষের প্রদত্ত কার্যারম্ভের অনুমতিপত্র পাওয়ার পর ব্যবসায়িক কার্যক্রম পরিচালনা করেন। বিগত বছরে ব্যবসায়টি প্রচুর মুনাফা অর্জন করে। তারা ব্যবসায়টি সম্প্রসারণের লক্ষ্যে অধিক মূলধন করার জন্য জনসাধারণের নিকট শেয়ার বিক্রি করার সিদ্ধান্ত গ্রহণ করেন ।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "পাবলিক লিমিটেড কোম্পানি যে ঋণ স্বীকৃতিপত্র ইস্যু করে জনগণের নিকট হতে ঋণ সংগ্রহ করে তাকে ঋণপত্র বলে।"
        },
        {
          "label": "খ",
          "question": "",
          "explanation": "অন্যান্য শেয়ারহোল্ডারদের ভোটের মাধ্যমে কোম্পানির পরিচালক নির্বাচিত হয়। পরিচালক পদে দাঁড়ানো ব্যক্তিদের অবশ্যই যোগ্যতাসূচক শেয়ার থাকতে হয়। নির্দিষ্ট সময়ের মধ্যে এরূপ শেয়ার না থাকলে পরিচালক পদ আপনা আপনি শূন্য হয়ে যায় অথবা তার প্রার্থিতা বাতিল হয়ে যায়। কোম্পানির সভায় ভোট দানের মাধ্যমে শেয়ারহোল্ডাররা কোম্পানির পরিচালক নির্বাচন করেন।"
        },
        {
          "label": "গ",
          "question": "",
          "explanation": "উদ্দীপকে বর্ণিত ব্যবসায় প্রতিষ্ঠানটি পাবলিক লিমিটেড কোম্পানি। যে কোম্পানির সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা দ্বারা সীমাবদ্ধ, শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে। এরুপ কোম্পানির ব্যবসায়িক কার্যক্রম শুরু করতে কার্যারম্ভের অনুমতিপত্র সংগ্রহ করতে হয়। উদ্দীপকে মি. জাকির ও তার ১৫ জন বন্ধু নিয়ে একটি ব্যবসায় প্রতিষ্ঠান গড়ে তোলেন। যথাযথ কর্তৃপক্ষের প্রদত্ত কার্যারম্ভের অনুমতিপত্র সংগ্রহের পর ব্যবসায়িক কার্যক্রম শুরু করেন। দেখা যাচ্ছে, তারা কার্যারম্ভের অনুমতিপত্র সংগ্রহের পর ব্যবসায়িক কার্যক্রম শুরু করতে পেরেছেন যা পাবলিক লিমিটেড কোম্পানির সাথে মিলে যায়। তাই বলা যায়, উদ্দীপকে বর্ণিত প্রতিষ্ঠানটি একটি পাবলিক লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকের বর্ণিত প্রতিষ্ঠানটি কর্তৃক শেয়ার বিক্রয়ের মাধ্যমে অতিরিক্ত মূলধন সংগ্রহের গৃহীত সিদ্ধান্ত সম্পূর্ণ যৌক্তিক। কোম্পানি মূলধনের প্রতিটি ক্ষুদ্র ও সমান একককে শেয়ার বলে। শেয়ার ক্রয়ের বিনিময়ে শেয়ারহোল্ডারগণ কোম্পানি হতে মুনাফা পেয়ে থাকেন। কোম্পানি বিলোপের পূর্ব পর্যন্ত এই অর্থ পরিশোধের প্রশ্নই আসেনা। তাই শেয়ার ইস্যু করে কোম্পানি নিশ্চিন্তে থাকতে পারে। উদ্দীপকে দেখা যায়, জাকির একটি পাবলিক লিমিটেড কোম্পানি প্রতিষ্ঠা করেন। তার ব্যবসায়টি প্রচুর মুনাফা অর্জন করে। তারা ব্যবসায়টি সম্প্রসারণের লক্ষ্যে অধিক মূলধন সংগ্রহের জন্য জনগণের নিকট শেয়ার বিক্রি করার সিদ্ধান্ত নেন। শুধুমাত্র পাবলিক লিমিটেড কোম্পানি-ই শেয়ারবাজারে শেয়ার ইস্যু করে প্রয়োজনীয় মূলধন সংগ্রহ করতে পারে। এক্ষেত্রে শেয়ার মালিকগণ কোম্পানির আংশিক মালিকানা লাভ করেন। মিস্টার জাকির যেহেতু শেয়ার ইস্যুর সিদ্ধান্ত নিয়েছেন তাই তাকে শেয়ারমালিকদের অর্থ ফেরত দেওয়ার তাড়া থাকবে না। কোম্পানির কার্যক্রম হতে অর্জিত মুনাফার অংশ দিতে হবে। তাই বলা যে, উদ্দীপকের বর্ণিত প্রতিষ্ঠানটির শেয়ার ইস্যুর সিদ্ধান্ত সম্পূর্ণ যৌক্তিক।"
        }
      ]
    },
    {
      "number": "7",
      "uddipok": "এনা অ্যান্ড কোং লি. ব্যবসার পরিচালনায় অতিরিক্ত মূলধনের প্রয়োজন হওয়ায় শেয়ার বিক্রয়ের মাধ্যমে মূলধন সংগ্রহের সিদ্ধান্ত গ্রহণ করে। এ লক্ষ্যে বিদ্যমান শেয়ারহোল্ডারদের মাঝে অগ্রাধিকারের ভিত্তিতে আনুপাতিক হারে শেয়ার বিক্রির সিদ্ধান্ত গৃহীত হয়। করোনার বিশ্বমন্দার কারণে প্রতিষ্ঠানটি আর্থিক ক্ষতির সম্মুখীন হয় এবং দেনা পরিমাণ দাঁড়ায় ২০ কোটি টাকা। যা পরিশোধে কোম্পানিটি অক্ষম।",
      "tag": "MC24,CTG.B 22,SB 22",
      "sub_questions": [
        {
          "label": "ক",
          "question": "",
          "explanation": "স্মারকলিপি হলো কোম্পানির মূল দলিল,সনদ বা সংবিধান।"
        },
        {
          "label": "খ",
          "question": "",
          "explanation": "যে শেয়ার মালিকগণের লভ্যাংশ প্রাপ্তির হার পূর্ব নির্ধারিত থাকে তাকে অগ্রাধিকার শেয়ার বলে।   এরুপ শিয়ার মালিকগণ কোম্পানির বিলপে মূলধন প্রত্যাবর্তনে অগ্রাধিকার পান। তবে সাধারণ শেয়ার হোল্ডারদের মতো কোম্পানির সুযোগ-সুবিধা ভোগ করতে পারেন না।যেমন কোম্পানির পরিচালক পদে প্রার্থী হতে,ভোট দিতে বা কোম্পানির বিভিন্ন সভায় অংশগ্রহণ বা সিদ্ধান্ত গ্রহণে মতামত প্রদান করতে পারেন না।"
        },
        {
          "label": "গ",
          "question": "",
          "explanation": "উদ্দীপকে মূলধন সংগ্রহের কোম্পানিটি অধিকারযোগ্য শেয়ার ইস্যুর সিদ্ধান্ত নিয়েছে।   যখন কোন কোম্পানি মূলধন সংগ্রহের উদ্দেশ্যে নতুন শেয়ার বিলির সিদ্ধান্ত গ্রহণের সময় সম্পূর্ণ অথবা আনুপাতিক হারে পুরাতন শেয়ারহোল্ডারদের  উদ্দেশ্যে ইস্যু করে তখন  ওই শেয়ারকে অধিকারযোগ্য শেয়ার বলে। এটা কোনো নতুন শেয়ার নয় সাধারণ শেয়ার।   উদ্দীপকের এনা অ্যান্ড কোং কোম্পানির ব্যবসা পরিচালনায় অতিরিক্ত মূলধনের প্রয়োজন হওয়ায় শেয়ার বিক্রয়ের মাধ্যমে মূলধন সংগ্রহের সিদ্ধান্ত নেয়। এ লক্ষ্যে বিদ্যমান শেয়ারহোল্ডারদের মাঝে অগ্রাধিকারের ভিত্তিতে আনুপাতিক হারে শেয়ার বিলির সিদ্ধান্ত হয়।ইস্যুকৃত শেয়ারের বৈশিষ্ট্য অধিকারযোগ্য শেয়ারের সাথে সম্পূর্ণ মিলে যায়।তাই বলা যায়, উদ্দীপকে মূলধন সংগ্রহে কোম্পানিটি অধিকারযোগ্য শেয়ার ইস্যুর সিদ্ধান্ত নিয়েছে।"
        },
        {
          "label": "ঘ",
          "question": "",
          "explanation": "অতিরিক্ত দেনা পরিশোধের ব্যর্থতায় কোম্পানিটির আদালত কর্তৃক বাধ্যতামূলক বিলোপসাধন হবে।   শেয়ার মালিক,পাওনাদার বা কোম্পানি নিবন্ধকের আবেদনের প্রেক্ষিতে বা অন্য কোন যুক্তি সঙ্গত কারণে আদালত কোম্পানির বিলোপ সাধনের নির্দেশ দিলে তাকে আদালত কর্তৃক বাধ্যতামূলক বিলোপ সাধন বলে।কোম্পানি আইনের ২৪১ ধারায় এ নিয়ে বিস্তারিত বর্ণনা হয়েছে যার মধ্যে ঋণ পরিশোধে অক্ষমতা অন্যতম।   উদ্দীপকে দেখা যায়, এনা অ্যান্ড কোং কোম্পানি করোনাকালের মন্দাবস্থায় আর্থিক ক্ষতির সম্মুখীন হয় এবং দেনার পরিমাণ দাঁড়ায় ২০ কোটি টাকা যা পরিশোধে কোম্পানিটি অক্ষম।   কোম্পানি আইনের ২৪২ ধারায় বলা হয়েছে যে যদি কোনো কোম্পানি পাঁচ হাজার টাকা বা এর বেশি পরিমাণ কোন ঋণ বিজ্ঞপ্তি দেয়ার পরও পরিশোধে অক্ষম হয় বা আদালত এরূপ মনে করে তখন কোম্পানিটির বিলোপ সাধন ঘটে। আদালত নির্দেশ দিলে কোনভাবেই কোম্পানির কার্যক্রম চালিয়ে নেওয়া যায় না। সুতরাং অতিরিক্ত দেনা পরিশোধের ব্যর্থতায় কোম্পানিটির আদালতের কর্তৃক বাধ্যতামূলক বিলপসাতন হবে।"
        }
      ]
    },
    {
      "number": "8",
      "uddipok": "একটি কোম্পানি গঠনের লক্ষ্যে ৩৫ জন ব্যক্তি মিলে কাজ করে যাচ্ছেন। তারা কোম্পানির একটি নাম ঠিক করে সেটার অনুমতিও নিয়েছেন। পরবর্তীতে একটি প্রধান দলিল তৈরি করে কোম্পানি আইনের 'তফসিল-১' কে দ্বিতীয় দলিল হিসেবে গ্রহণ করেছেন। সকল দলিলপত্র যথাযথভাবে দাখিলপূর্বক নিবন্ধনপত্র সংগ্রহ করেছেন।",
      "tag": "CTG.B 22,SB 22",
      "sub_questions": [
        {
          "label": "ক",
          "question": "",
          "explanation": "কোম্পানির বিধিবদ্ধ দায়িত্ব হচ্ছে খাতা পত্র তৈরি, হিসাব তৈরি ও বিভিন্ন সভা আহ্বান করা ইত্যাদি।"
        },
        {
          "label": "খ",
          "question": "",
          "explanation": "প্রাইভেট লিমিটেড কোম্পানির শেয়ার অবাধে হস্তান্তরযোগ্য নয়। যে কোম্পানি সদস্য সংখ্যা সর্বনিম্ন ২ জন এবং সর্বোচ্চ ৫০ জন,শেয়ার অবাধে হস্তান্তরযোগ্য নয় এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানাতে পারেনা তাকে প্রাইভেট লিমিটেড কোম্পানি বলে। কোম্পানি আইন অনুযায়ী এরুপ কোম্পানি শুধুমাত্র আত্মীয়-স্বজনের ও পরিচিতজনদের মধ্যে শেয়ার বিক্রয়ের আহ্বান জানাতে পারে।"
        },
        {
          "label": "গ",
          "question": "",
          "explanation": "উদ্দীপকে পাবলিক লিমিটেড কোম্পানি গঠন করা হয়েছে। যে কোম্পানি সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা দ্বারা সীমাবদ্ধ, শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে। উদ্দীপকে দেখা যায় ৩৫ জন ব্যক্তি মিলে একটি কোম্পানি গঠনের কাজ করে যাচ্ছেন। তারা একটি প্রধান দলিল তৈরি করে কোম্পানি আইনের তফসিল-১ কে দ্বিতীয় দলিল হিসেবে গ্রহণ করেছেন। সকল দলিল যথাযথভাবে দাখিলপূর্বক নিবন্ধন পত্র সংগ্রহ করেছেন। তাদের কর্মকাণ্ড পাবলিক লিমিটেড কোম্পানির গঠনের আনুষ্ঠানিকতার সাথে সামঞ্জস্যপূর্ণ।তাই বলা যায়, উদ্দীপকে পাবলিক লিমিটেড কোম্পানি গঠন করা হয়েছে।"
        },
        {
          "label": "ঘ",
          "question": "",
          "explanation": "আমি মনে করি কোম্পানি সংগঠনটি এখনই কাজ শুরু করতে পারবে না। যে পত্র সংগ্রহের পর পাবলিক লিমিটেড কোম্পানি তার কাজ শুরু করতে পারে তাকে কার্যারম্ভের অনুমতি পত্র বলে। প্রাইভেট লিমিটেড কোম্পানির মতো পাবলিক লিমিটেড কোম্পানি নিবন্ধনপত্র পাওয়ার পরপরই তাদের কার্যক্রম শুরু করতে পারেনা। উদ্দীপকে দেখা যায় ৩৫ জন ব্যক্তি মিলে একটি পাবলিক লিমিটেড কোম্পানি গঠন করেছেন। তারা সকল দলিলপত্র দাখিলপূর্বক নিবন্ধনপত্র সংগ্রহ করেছেন। নিবন্ধনপত্র সংগ্রহের পর তাদের কার্যারম্ভের অনুমতি পত্র সংগ্রহ করতে হবে। কোম্পানি আইন অনুযায়ী পাবলিক লিমিটেড কোম্পানিকে তার কার্যক্রম পরিচালনা করার জন্য নিবন্ধনপত্রের পর কার্যারম্ভূর অনুমতি পত্র সংগ্রহ করতে হয়। কোম্পানির সকল দলিলপত্র দেখে নিবন্ধক সন্তুষ্ট হলে কার্যারম্ভের অনুমতিপত্র প্রদান করা হয়। এই পত্র পাওয়ার পরপরই পাবলিক লিমিটেড কোম্পানি তার কার্যক্রম শুরু করে দিতে পারে। যেহেতু উদ্দীপকের কোম্পানিটি নিবন্ধনপত্রের পর এখনো কার্যারম্ভের অনুমতি পত্র সংগ্রহ করেনি; তাই তারা ব্যবসা পরিচালনা শুরু করতে পারবে না।"
        }
      ]
    },
    {
      "number": "9",
      "uddipok": "মুন্সিগঞ্জের ৪০ জন আলুচাষি ন্যায্যমূল্য প্রাপ্তির লক্ষ্যে একত্রিত হয়ে একটি সংগঠন গড়ে তোলেন। পাঁচ বছরে তাদের মূলধন দাঁড়ায় ২৫ লক্ষ টাকা । ৬ষ্ঠ বছরে মোট মুনাফা ১,০০,০০০ টাকা হতে ১৫,০০০ টাকা তাদের সংরক্ষিত তহবিলে এবং ৩,০০০ টাকা উন্নয়ন তহবিলে জমা করেন। অবশিষ্ট টাকা সদস্যরা নিজেদের মধ্যে সমানভাগে ভাগ করে নিলেন।",
      "tag": "CTG.B 22,SB 22",
      "sub_questions": [
        {
          "label": "ক",
          "question": "",
          "explanation": "নিজেদের অর্থনৈতিক কল্যাণের উদ্দেশ্যে সম শ্রেণীর মানুষ সমবায় আইনের আওতায় যে প্রতিষ্ঠান গঠন ও পরিচালনা করে তাকে সমবায় সমিতি বলে।"
        },
        {
          "label": "খ",
          "question": "",
          "explanation": "ঐক্যবদ্ধ থাকার উপরেই সমবায়ীদের সফলতা নির্ভর করে তাই ঐক্যই শক্তি সমবায়ের মূলনীতি।   সকলে মিলে একভাবে, একমনে ও একত্রে চলার দৃঢ় অভিব্যক্তি,প্রবণতা ও অবস্থাকে একতা বলে।ঐক্যবদ্ধভাবে এই চলার ফলে যে শক্তির সৃষ্টি হয় তাই একতাই বল নামে অভিহিত। প্রত্যেক সমবায়ীকে বুঝতে হয় যে ঐক্যই তাদের শক্তি। তাই এটি বিনষ্ট হয় এমন কোন কাজ থেকে সদস্যদের বিরত থাকা উচিত।"
        },
        {
          "label": "গ",
          "question": "",
          "explanation": "উদ্দীপকে বর্ণিত প্রতিষ্ঠানটি উৎপাদক সমবায় সমিতি।   কতিপয় উৎপাদক নিজেদের আর্থসামাজিক উন্নয়নে উৎপাদন ও বিক্রয় কার্যকে অধিকতর ফলপ্রসু করার উদ্দেশ্যে যে সমবায় সমিতি গড়ে তুলে তাকে উৎপাদক সমবায় সমিতি বলে।কমবৃত্ত সম্পন্ন উৎপাদক শ্রেণী মহাজন, মধ্যস্থ ব্যবসায়ী ইত্যাদি ব্যক্তিবর্গের দৌরাত্মে দিশেহারা থাকে।এ অসুবিধা থেকে পরিত্রাণের উপায় হিসেবে ক্ষুদ্র উৎপাদকগণ এ ধরনের সমবায় সমিতি প্রতিষ্ঠা করে।   উদ্দীপকের মুন্সীগঞ্জের ৪০ জন আলু চাষী ন্যায্যমূলক প্রাপ্তির লক্ষ্যে একটি সমিতি গড়ে তুলেন। সমিতির মাধ্যমে চাষীরা আলু চাষে ও বিক্রয়ে ন্যায্য মূল্য পাবে।তাই বলা যায়, উদ্দীপকের প্রতিষ্ঠানটি উৎপাদক সমবায় সমিতি।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির বিভিন্ন তহবিলে টাকা সংরক্ষণের পরিমাণ সমবায় মুনাফা বন্টন নীতি অনুযায়ী যথার্থ।   সমবায় সমিতিতে অর্জিত সকল লভ্যাংশ সমবায়ীদের মধ্যে বন্টন করা হয় না। সমবায় আইন অনুযায়ী মুনাফার ১৫% সংরক্ষিত তহবিলে এবং ৩ পার্সেন্ট উন্নয়ন তহবিলে মোট (১৫+৩)=১৮% বাধ্যতামূলকভাবে সংরক্ষণ করতে হয়।   উদ্দীপকে দেখা যায়, মুন্সীগঞ্জের ৪০ জন চাষী ন্যায্য মূল্য প্রাপ্তির লক্ষ্যে একটি উৎপাদক সমবয় সমিতি গঠন করেছেন। পাঁচ বছরে তাদের মূলধন দাঁড়ায় ২৫ লক্ষ টাকা। ষষ্ঠ বছরের মোট মুনাফা ১,০০,০০০ টাকা হতে ১৫,০০০ টাকা তাদের সংরক্ষিত তহবিলে এবং ৩,০০০ টাকা উন্নয়ন তহবিলে জমা করেন। অবশিষ্ট টাকা নিজেদের মধ্যে সমানভাগে ভাগ করে নেন।   সমবায় সমিতির আইন অনুযায়ী অর্জিত মুনাফার ১৫% সংরক্ষিত তহবিলে এবং ৩% উন্নয়ন তহবিলে এবং বাকি ৮২% সদস্যরা নিজেদের মধ্যে ভাগাভাগি করে নেয়। এক্ষেত্রে সংরক্ষিত তহবিলের পরিমাণ ১,০০,০০০×১৫%=১৫,০০০ টাকা এবং উন্নয়ন তহবিলের পরিমাণ ১,০০,০০০×৩%=৩০০০ টাকা এবং সদস্যদের মধ্যে বন্টিত মুনাফার পরিমান ১,০০,০০০×৮২%=৮২,০০০ টাকা। তাই আমি মনে করি উদ্দীপকে বর্নিত প্রতিষ্ঠানটি বিভিন্ন তহবিলে টাকা সংরক্ষণের পরিমাণ সমবায় সমিতির মুনাফা বন্টন নীতি অনুযায়ী যথার্থ।"
        }
      ]
    },
    {
      "number": "10",
      "uddipok": "সুগন্ধা আবাসিক এলাকার ৩০ জন ব্যক্তি ন্যায্যমূল্যে পণ্য করের জন্য 'পাইওনিয়ার' নামে একটি সমবায় সমিতি গঠন করে। স্থানীয় উৎপাদনকারী ও নিকটস্থ বাজার থেকে প্রতিষ্ঠানটি তাজা ও ভালো মানের পণ্যক্রয় করে ন্যূনতম লাভে সমিতির সদস্যদের মধ্যে বিক্রয় করে। এতে সমিতির সদস্যদের ন্যায্যমূল্যে ভালো মানের পণ্য প্রাপ্তি নিশ্চিত হয়।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "একটি দেশের অভ্যন্তরে কার্যরত বিভিন্ন কেন্দ্রীয় সমবায় সমিতির সমন্বয়ে যে সমবায় সমিতি গঠিত হয়ে তাকে জাতীয় সমবায় সমিতি বলে।"
        },
        {
          "label": "খ",
          "question": "",
          "explanation": "সমবায় সমিতির উন্নয়নে BARD গুরুত্বপূর্ণ অবদান রেখেছে। BARD এর প্রতিষ্ঠাতা ড. আক্তার হামিদ খান গ্রামের কৃষকদেরকে সমবায়ের অধীনে সংঘটিত করেন ও তাকে থানা কেন্দ্রীয় সমবায় সমিতির আওতায় সংঘবদ্ধ করেন।তিনি পল্লী উন্নয়নে কাজ করছে এমন সরকারি ও বেসরকারি কর্মকর্তাদের প্রশিক্ষণ দেন। গ্রামীণ জনপদে কৃষকদের সংঘটিত করে সমবায় গঠনে ও আধুনিক চাষাবাদে উদ্বুদ্ধ করেন।"
        },
        {
          "label": "গ",
          "question": "",
          "explanation": "সাংগঠনিক স্তর বিচারে উদ্দীপকের প্রতিষ্ঠানটি প্রাথমিক সমবায় সমিতি। সমবায়ে যোগদানকারী ব্যক্তিবর্গকে নিয়ে প্রাথমিক বা নিজের স্তরে যে সমবায় সমিতি গঠিত হয় তাকে প্রাথমিক সমবায় সমিতি বলে। এরূপ সমিতি সমবায় সদস্যদের মতো হতে নির্বাচিত নির্বাহী কমিটি দ্বারা পরিচালিত হয়। উদ্দীপকের সুগন্ধা আবাসিক এলাকার ৩০ জন ব্যক্তি মিলে ন্যায্য মূল্যে পণ্য ক্রয়ের জন্য \"পাইওনিয়ার\" নামে একটি সমবায় সমিতি গঠন করে। তাদের গটিত সমিতির বৈশিষ্ট্য প্রাথমিক সমবায় সমিতির সাথে সাদৃশ্যপূর্ণ।তাই বলা যায়, উদ্দীপকের প্রতিষ্ঠানটি সাংগঠনিক স্তর বিচারে প্রাথমিক সমবায় সমিতি।"
        },
        {
          "label": "ঘ",
          "question": "",
          "explanation": "আর্থ-সামাজিক উন্নয়নে উদ্দীপকের প্রতিষ্ঠান অর্থাৎ সমবায় সমিতির অবদান তাৎপর্যপূর্ণ। পারস্পরিক অর্থনৈতিক কল্যাণের উদ্দেশ্যের মানুষ সমবায় আইনের আওতায় যে প্রতিষ্ঠান গঠন ও পরিচালনা করে তাকে সমবায় সমিতি বলে। সমবায় সমিতির মূল উদ্দেশ্যই হল সদস্যদের আর্থসামাজিক কল্যাণ নিশ্চিত করা। উদ্দীপকে দেখা যায় সুগন্ধা আবাসিক এলাকার ৩০ জন ব্যক্তি মিলে \"পাইওনিয়ার\" নামে একটি সমবায় সমিতি গড়ে তুলেছে। স্থানীয় উৎপাদনকারী হতে তাজা ও ভালো মানের পণ্য ক্রয় করে স্বল্প লাভে তা সমিতির সদস্যদের মধ্যে বিক্রয় করে। ফলে ন্যায্য মূল্যে সমিতি সদস্যদের ভালো মানের পণ্য প্রাপ্তি নিশ্চিত হয়। উৎপাদনকারীগণ হতে পণ্য ক্রয় করার ফলে তাদের আয় বাড়ছে।যা জাতীয় উৎপাদন ও জাতীয় আয় বৃদ্ধিতে ভূমিকা রাখছে। সমিতির সদস্যরাও ন্যায্য মূল্যে ভালো মানের পণ্য পাচ্ছে। সমবায় সমিতির কারণে সমবায়ীর আর্থিক সামর্থ্য ও সামাজিক মর্যাদা বাড়ে। যার প্রভাব অত্র এলাকায় পড়ে। তাই বলা যায়,আর্থসামাজিক উন্নয়নে সমবায় সমিতির অবদান গুরুত্বপূর্ণ।"
        }
      ]
    },
    {
      "number": "11",
      "uddipok": "রিপন ও অভি দুই বন্ধু রাজশাহীর আম বাগান থেকে আম সংগ্রহ করে অনলাইনে সারাদেশে বিক্রয় করেন। গত মৌসুমে অনলাইনে তাদের বিক্রীত আমের মান, গুণ ও স্বাদ নিয়ে অসংখ্য ক্রেতা প্রশ্ন তোলেন। অনেক ক্রেতা বিক্রীত আম অপরিপক্ক বলে অভিযোগ দেন। রিপন ও অভি খোঁজ নিয়ে জানতে পারেন দ্রুত পাকানোর জন্য বিক্রেতা আমের মধ্যে ক্ষতিকর রাসায়নিক কার্বাইড স্প্রে করেন। এ বছর তারা পূর্বের বাগান থেকে আম না কিনে নতুন বাগান থেকে আম সংগ্রহ করবেন যিনি অপরিপক্ষ আমে ক্ষতিকর রাসায়নিক না মিশানোর প্রতিকৃতি দিয়েছেন।",
      "tag": "CTG.B 22,SB 22",
      "sub_questions": [
        {
          "label": "ক",
          "question": "",
          "explanation": "CSR এর পূর্ণরুপ Corporate Social Responsibility."
        },
        {
          "label": "খ",
          "question": "",
          "explanation": "ব্যবসা পরিচালনার ক্ষেত্রে কোনটা ভালো কোনটা মন্দ,কোনটা উচিত কোনটা অনুচিত সংক্রান্ত ব্যবসায়ীর বোধ বা উপলব্ধিকেই মূল্যবোধ বলে।   দীর্ঘদিনের ধ্যান-ধারণা,চিন্তাভাবনা মানুষের আচরণকে বিশেষভাবে প্রভাবিত করে। মূল্যবোধ ও নৈতিকতা পরস্পর ঘনিষ্ঠ সম্পর্কযুক্ত। একজন নৈতিকতা সম্পন্ন মানুষ ভালো-মন্দের বোধ রাখেন। ব্যবসায়ের মাধ্যমে কোনো ভোক্তাকে না ঠকানো এবং ন্যায্যমূল্যে তাকে পণ্য সরবরাহ করা ব্যবসায়ের মূল্যবোধের অংশ।"
        },
        {
          "label": "গ",
          "question": "",
          "explanation": "\"গত মৌসুমের বাগানের বিক্রেতার কর্মকাণ্ড ব্যবসা নৈতিকতা বিরোধী\"- উক্তিটি যথার্থ।   ব্যবসায়ের ক্ষেত্রে উচিত অনুচিত মেনে চলা এবং ভালোকে গ্রহণ ও মন্দকে বর্জন করে চলাই হল ব্যবসা নৈতিকতা।ব্যবসা পরিচালনার ক্ষেত্রে ব্যবসা নৈতিকতা পালন ব্যবসায়ীদের দায়িত্ব। ক্রেতাদের ন্যায্যমূল্যে ভালো পণ্য সরবরাহ করা এবং ক্রেতাদের সর্বোচ্চ তৃপ্তি দ্বারা ব্যবস্থা করা ব্যবসায়ীদের উচিত।   উদ্দীপকের রিপন ও অভি দুই বন্ধু  আমবাগান থেকে আম সংগ্রহ করে অনলাইনের মাধ্যমে বিক্রয় করেন। গত বছর তাদের বিক্রিত আম নিয়ে অনেক ক্রেতা প্রশ্ন তোলেন। রিপন ও অভি খোঁজ নিয়ে জানতে পারেন দ্রুত পাকানোর জন্য বিক্রেতা আমে রাসায়নিক কার্বাইড স্প্রে করে। বিক্রেতার এরূপ কর্মকাণ্ড ছিল নৈতিকতা বিরোধী। তার এই কর্মকাণ্ড ক্রেতাদের স্বাস্থ্যের জন্য ক্ষতিকর।তার উচিত ছিল নির্ভেজাল আম বিক্রি করা। কিন্তু সে এরকম না করে ব্যবসা নৈতিকতা বিরোধী কর্মকাণ্ড করেছে।"
        },
        {
          "label": "ঘ",
          "question": "",
          "explanation": "উদ্দীপকের নতুন বাগান হতে আম সংগ্রহের সিদ্ধান্তের মাধ্যমে ক্রেতা ও ভোক্তাদের প্রতি সামাজিক দায়িত্ব পালন করেছেন।   সমাজের বিভিন্ন পক্ষের প্রতি ব্যবসায়ের যে দায়িত্ব তাকে ব্যবসার সামাজিক দায়িত্ব পালন বলে। ব্যবসাকে টিকে থাকতে হলে সমাজের বিভিন্ন পক্ষের প্রতি ব্যবসায়িক দায়িত্ব পালনের প্রয়োজন পড়ে। এর মাধ্যমে তার ব্যবসা সাফল্য বয়ে আনে।   উদ্দীপকে দেখা যায়, রিপন ও অভি যে বাগান থেকে আম সংগ্রহ করে বিক্রয় করে তা ছিল রাসায়নিক কার্বাইড মেশানো। এ বছর তারা পূর্বের বাগান থেকে আম না কিনে নতুন বাগান থেকে আম কিনবেন যিনি অপরিপক্ক আমে ক্ষতিকর রাসায়নিক না মিশানোর প্রতিশ্রুতি দিয়েছেন।   ব্যবসায়ের সবচেয়ে গুরুত্বপূর্ণ পক্ষ হল ক্রেতা ও ভোক্তা। ক্রেতা ও ভোক্তাদের নিকট পণ্য সামগ্রী বিক্রয়ের মাধ্যমেই ব্যবসা মুনাফা অর্জন করে। তাই ক্রেতাদের ন্যায্যমূল্যে উন্নত মানের পণ্য সরবরাহ করা ব্যবসায়ের দায়িত্ব। উদ্দীপকের নতুন আম ব্যবসায়ী অপরিপক্ক আমে ক্ষতিকর রাসায়নিক না মিশানোর মাধ্যমে ক্রেতাদের স্বাস্থ্যের কথা চিন্তা করেছেন; যা একজন ব্যবসায়ীর করা উচিত। তাই বলা যায়,উদ্দীপকের নতুন বাগান হতে আম সংগ্রহের সিদ্ধান্তের মাধ্যমে ক্রেতা ও ভোক্তাদের প্রতি সামাজিক দায়িত্ব পালন করেছেন।"
        }
      ]
    }
  ]
}