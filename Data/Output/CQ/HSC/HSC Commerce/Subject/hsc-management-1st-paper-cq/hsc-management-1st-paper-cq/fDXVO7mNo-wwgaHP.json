{
  "title": "রাজশাহী বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "উত্তরা ইপিজেড-এ তুহিনের একটি গার্মেন্টস ফ্যাক্টরী আছে। তিনি বিদেশ থেকে সুতা, কাপড় ও অন্যান্য উপকরণ কিনে এনে পোশাক তৈরি করে ইউরোপের বাজারে বিক্রি করেন। মান উন্নয়ন হওয়ায় উত্তর ও দক্ষিণ আমেরিকার ক্রেতারা তার তৈরি পোশাক ক্রয় করার ব্যাপারে আগ্রহ দেখাচ্ছেন। কিন্তু আর্থিক সমস্যার কারণে তুহিন সেখানে বাজারসম্প্রসারণ করতে পারছেন না।",
      "tag": "ISCM 24,RB 19",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে পণ্যদ্রব্য ক্রয়-বিক্রয় কার্যকে পণ্য বিনিময় বলে।"
        },
        {
          "label": "খ",
          "question": "",
          "explanation": "পণ্যকে ওজন,আকার,রং,গুনাগুন ইত্যাদি বিবেচনায় নিয়ে পন্যের সঠিক মানের সীমা নির্ধারণ করাকে প্রমিতকরণ বলে। ঢাকার একজন ব্যবসায়ী রাজশাহীতে কয়েকটা আমের বাগান ক্রয় করেছে বা নির্দিষ্ট আম গাছ থেকে সংগ্রহের পর আকার বা ওজন অনুযায়ী তাকে ছোট,বড় ও মাঝারি আকারে ভাগ করেছেন এই কাজটি প্রমিতকরণ।"
        },
        {
          "label": "গ",
          "question": "",
          "explanation": "উদ্দিপকের জনাব হাবিব ব্যবসায়ের আওতা বিবেচনায় ব্যবসায়। কারণ এটি পুনঃরপ্তানি যা বৈদেশিক বাণিজ্যের অন্তর্গত। বিদেশ থেকে পণ্যসামগ্রী বা কাঁচামাল আমদানি করে তা পুনরায় অন্য দেশে রপ্তানি করা হলে তাকে পুনঃরপ্তানি বলে। উদ্দিপকের তুহিন বিদেশ থেকে সুতা, কাপড় ও অন্যান্য উপকরণ কিনে এনে পোশাক তৈরি করে ইউরোপের বাজারে বিক্রি করেন।এটি পুনঃরপ্তানির অন্তর্গত।কারণ, একদেশ হতে কাঁচামাল নিয়ে আরেকটি দেশে রপ্তানি করছেন এই প্রক্রিয়াকে পুনঃরপ্তানি বলে ।"
        },
        {
          "label": "ঘ",
          "question": "",
          "explanation": "জনাব তুহিনের আর্থিক সমস্যার সমাধান হতে পারে অর্থ সংস্থান করে। অর্থসংস্থান বলতে ব্যবসায়ের প্রয়োজনে সঠিক উৎস হতে মূলধন সংগ্রহকে বুঝায়। ব্যবসায়ের প্রয়োজনে ব্যবসায়ীদের বিভিন্ন সময়ে অতিরিক্ত অর্থের প্রয়োজন পড়ে। বিভিন্ন উৎস হতে ব্যবসায়ীরা অর্থ সংগ্রহ করতে পারে। তবে যে উৎস হতেই মূলধন সংগ্রহ করা হোক না কেন তা অবশ্যই নিরাপদ এবং সহযোগী হতে হবে। উদ্দীপকে দেখা যায়,তুহিন একটি গার্মেন্টসের মালিক। তিনি বিদেশ থেকে সুতা,কাপড় ও অন্যান্য উপকরণ এনে পোশাক তৈরি করেন এবং ইউরোপের বাজারে বিক্রি করেন। মান উন্নত হওয়ায় উত্তর ও দক্ষিণ আমেরিকার ক্রেতারা তার তৈরি পোশাক ক্রয় করার ব্যাপারে আগ্রহ দেখাচ্ছেন।কিন্তু আর্থিক সমস্যার কারণে তুহিন সেখানে বাজার সম্প্রসারণ করতে পারছেন না। ব্যবসায়ীদের অর্থ সংক্রান্ত বাধা দূরীকরণে বিভিন্ন আর্থিক প্রতিষ্ঠান কাজ করছে। ব্যাংক তার মধ্যে একটি গুরুত্বপূর্ণ প্রতিষ্ঠান। জনাব কার্তিক ব্যাংক হতে তার প্রয়োজনীয় মূলধন সংগ্রহ করতে পারেন। ব্যাংক হতে ঋণ নিয়ে তিনি আর্থিক নিরাপত্তা এবং সুষ্ঠু লেনদেনের নিশ্চয়তা পাবেন। তাই আমি মনে করি, জনাব তুহিনের আর্থিক সমস্যার সমাধান হতে পারে অর্থসংস্থা ন করে।"
        }
      ]
    },
    {
      "number": "2",
      "uddipok": "জনাব রহমত আলীর পঞ্চগড়ে একটি চা বাগান আছে। গত বছর খরার কারণে চা এর উৎপাদন কমে যায়, ফলে তিনি লোকসানের সম্মুখীন হন। আর্থিক সমস্যা সমধানের জন্য তিনি একটি আর্থিক প্রতিষ্ঠানের সহযোগিতা কামনা করেন। এবং পুনরায় নূতন উদ্যোগে চায়ের আবাদ করার সিদ্ধান্ত নেন।",
      "tag": "RB 19",
      "sub_questions": [
        {
          "label": "ক",
          "question": "",
          "explanation": "যে পারিপার্শ্বিকতার মধ্যে একটি অঞ্চলের ব্যবসায় প্রতিষ্ঠানসমূহ গড়ে উঠে তাকে ব্যবসায় পরিবেশ বলে।"
        },
        {
          "label": "খ",
          "question": "",
          "explanation": "মানুষের মূল্যবোধ,বিশ্বাস,ধারণা,আচার-আচরণ নিয়ে একটি সমাজে যে পরিবেশের সৃষ্টি হয় সেই পরিবেশকে সাংস্কৃতিক পরিবেশ বলে। সাংস্কৃতিক পরিবেশের মাধ্যমে ব্যবসায়ীদের মূল্যবোধের পরিচয় মিলে। এই পরিবেশ ব্যবসায়ীদের কোনটি করা উচিত কোনটি নয়, মানুষকে ঠকানো গর্হিত কাজ ইত্যাদি শিখায়। ব্যবসায়ীদের গ্রাহকদের সাথে দৃঢ় বন্ধন, সমাজে অসাম্প্রদায়িক মনোভাব পোষণ করা শিখায়।তাই ব্যবসায়ের উপর সাংস্কৃতিক পরিবেশের প্রভাব গভী র।"
        },
        {
          "label": "গ",
          "question": "",
          "explanation": "জনাব রহমত আলী চা বাগান স্থাপনে প্রাকৃতিক পরিবেশের উপাদান বিবেচনা করেন। কোন দেশের অবস্থান,আয়তন,জলবায়ু,ভূ-প্রকৃতি , নদ-নদী,মৃত্তিকা ইত্যাদি মিলিয়ে যে পরিবেশের সৃষ্টি হয় তাকে প্রাকৃতিক পরিবেশ বলে প্রাকৃতিক পরিবেশের প্রভাবে পৃথিবীর বিভিন্ন দেশের প্রাকৃতিক পরিবেশ বিচিত্র ধরনের। এটির প্রভাব ব্যবসা-বাণিজ্যেও লক্ষ্য করা যায়। উদ্দীপকে জনাব রহমত মিয়ার পঞ্চগড়ে একটি চা বাগান আছে। গত বছর খরার কারণে চায়ের উৎপাদন কমে যায়। ফলে তিনি লোকসানের সম্মুখীন হন। ওই এলাকার মৃত্তিকা এবং জলবায়ু চা চাষের উপযোগী।ফলে সেখানে চায়ের উৎপাদন ভালো হয়। মৃত্তিকা এবং জলবায়ু হলো প্রাকৃতিক পরিবেশের উপাদান। তাই বলা যায়, জনাব রহমত মিয়া চা বাগান স্থাপনে প্রাকৃতিক পরিবেশের উপাদান বিবেচনায় নেন।"
        },
        {
          "label": "ঘ",
          "question": "",
          "explanation": "উদ্দীপকে অর্থনৈতিক পরিবেশের প্রভাব লক্ষ করা যায়। মানবসম্পদ,আর্থিক প্রতিষ্ঠান,চাহিদা ও ভোগ, অর্থ ও ঋণ ব্যবস্থা, মূলধন ও বিনিয়োগ ইত্যাদি নিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। অর্থনৈতিক পরিবেশের উপর একটি দেশের ব্যবসায়-বাণিজ্য অনেকটা নির্ভরশীল। যে দেশের অর্থনৈতিক পরিস্থিতি যত ভালো সে দেশ তত দ্রুত অগ্রগতি লাভ করতে পারে। উদ্দীপকে দেখা যায়, খরার কারণে জনাব রহমত মিয়া লোকসানের সম্মুখীন হন। আর্থিক সমস্যা সমাধানের জন্য তিনি একটি আর্থিক প্রতিষ্ঠানের সহযোগিতা কামনা করেন এবং নতুন উদ্যমে চায়ের আবাদ শুরু করেন। জনম রহমত আর্থিক যে প্রতিষ্ঠানের সহযোগিতা কামনা করছেন তা অর্থনৈতিক পরিবেশের উপাদান। আর্থিক প্রতিষ্ঠানগুলো ব্যবসায়ীদের বিভিন্ন আর্থিক সুযোগ-সুবিধা প্রদান করে থাকে।এই সহযোগিতার মাধ্যমে ব্যবসায়ীরা তাদের ব্যবসাকে দৃঢ় করে গড়ে তুলেন। তাই আমি মনে করি,উদ্দীপকের ব্যবসায়ে অর্থনৈতিক পরিবেশের প্রভাব র য়েছে।"
        }
      ]
    },
    {
      "number": "3",
      "uddipok": "এইচএসসি পাস করার পর মইনুল কিছুদিন চাকরির পিছনে ছুটাছুটি করেন। অবশেষে বাবার কাছ থেকে মাত্র এক লক্ষ টাকা নিয়ে স্থানীয় বাজারে একটি মুদি দোকান প্রতিষ্ঠা করেন। এর জন্য তাকে নামমাত্র ফি দিয়ে একটি লাইসেন্স সংগ্রহ করতে হয়। মইনুল দোকানে নিত্য প্রয়োজনীয় জিনিসপত্র রাখেন। তাছাড়া ক্রেতাদের যখন যা প্রয়োজন তখন তা নিমিষেই এনে দেন।",
      "tag": "RB 19",
      "sub_questions": [
        {
          "label": "ক",
          "question": "",
          "explanation": "যে ব্যবসার মালিক শুধুমাত্র একজন মাত্র ব্যক্তি তাকে একমালিকানা ব্যবসা বলে।"
        },
        {
          "label": "খ",
          "question": "",
          "explanation": "অসীম দায় বলতে ব্যবসায়ী বিনিয়কৃত নিজস্ব মূলধনের বাইরেও দায় সৃষ্টি হওয়াকে বুঝায়। এক মালিকানা ব্যবসায় মালিকের অসীম দায় সৃষ্টি হয়।এরূপ দায়ের কারণে মালিকের নিজস্ব ব্যক্তিগত সম্পর্ত্তি দায়বদ্ধ হয়ে যায়। এরূপ দায়ের কারণে সে দেউলিয়াও ঘোষিত হতে পারে।"
        },
        {
          "label": "গ",
          "question": "",
          "explanation": "একমালিকানা কারবার শুরু করার দুটি সুবিধা হচ্ছে স্বল্প মূলধন ও আইনগত ঝামেলামুক্ত। একমালিকানা ব্যবসায়ের মালিক শুধুমাত্র একজন মাত্র ব্যক্তি-ই হয়।তাই একক মালিকের সামর্থ্যের সীমাবদ্ধতার কারণে এ ধরনের ব্যবসায়ের মূলধন কম হয়ে থাকে। যেকোনো ব্যক্তি স্বল্প মূলধন নিয়েই একমালিকানা ব্যবসা আরম্ভ করতে পারে।অন্যদিকে একমালিকানা কারবারের প্রচলিত কোনো আইন নেই। ছোট পরিসরে পরিচালনা করা হয় বলে কোনো প্রতিষ্ঠানের বাধ্যবাধকতাও মানতে হয় না। শুধুমাত্র স্থানীয় প্রশাসন হতে ট্রেড লাইসেন্স সংগ্রহ করে একমালিকানা কারবার শুরু করা যায়। উদ্দীপকে এইচএসসি পাশ করে মইনুল কিছুদিন চাকরির পিছনে ছোটাছুটি করেন। অবশেষে বাবার কাছ থেকে মাত্র এক লক্ষ টাকা নিয়ে স্থানীয় বাজারে একটি মুদির দোকান প্রতিষ্ঠা করেন।এর জন্য তাকে নামমাত্র ফি দিয়ে একটি লাইসেন্স সংগ্রহ করতে হয়।উদ্দীপক হতে একমালিকানা কারবারের দুটি সুবিধা বর্ণনা করা হয়েছে।"
        },
        {
          "label": "ঘ",
          "question": "",
          "explanation": "'ক্রেতাদের সঙ্গে প্রত্যক্ষ যোগাযোগ ব্যবসায়ের উন্নতির অন্যতম কারণ'-উক্তিটি তাৎপর্যপূর্ণ। একমালিকানা ব্যবসায়ের প্রত্যক্ষ সম্পর্ক বলতে মালিকের সাথে কর্মচারী ও গ্রাহকদের সরাসরি সম্পর্ককে বুঝায়।ব্যবসায়ের পরিধি ছোট হওয়ায় মালিক স্বল্প সংখ্যক কর্মচারী সাথে নিয়ে নিজেই ব্যবসা পরিচালনা করে বলে কর্মীদের সাথে তার সরাসরি সম্পর্ক গড়ে ওঠে।মালিক প্রতিষ্ঠানে বসে নিজেই ব্যবসা চালানোর কারণে গ্রাহকদের সাথেও তার প্রত্যক্ষ সম্পর্ক গড়ে ওঠে।এতে মালিক যেমনি গ্রাহকদের সুবিধা ও অসুবিধা বুঝে কার্যব্যবস্থা নিতে পারে তেমন মালিকের সাহচর্যে আস্থার সাথে লেনদেন করতে সমর্থ হয়। উদ্দীপকে দেখা যায়, মইনুল তার বাবার কাছ থেকে মাত্র এক লক্ষ টাকা নিয়ে স্থানীয় বাজারে একটি মুদি দোকান প্রতিষ্ঠা করেন।এরজন্য তাকে নামমাত্র ফি দিয়ে একটি লাইসেন্স সংগ্রহ করতে হয়। মইনুল দোকানে নিত্য প্রয়োজনীয় জিনিসপত্র রাখেন। তাছাড়া ক্রেতাদের যখন যা প্রয়োজন তখন তিনি নিমিষেই এনে দেন। ক্রেতা ও ভোক্তাদের নিত্য প্রয়োজনীয় বিভিন্ন প্রয়োজন পুরণের উদ্দেশ্যেই বিভিন্ন ব্যবসা প্রতিষ্ঠান গঠিত হয়। ব্যবসা তার গ্রাহকদের প্রয়োজনীয় জিনিস সরবরাহ করতে পারলেই অধিক মুনাফা অর্জন সফল হয়। তাই ব্যবসার উচিত গ্রাহকদের সঙ্গে সরাসরি যোগাযোগ রাখা। এতে ব্যবসা গ্রাহকদের ক্রয় সামর্থ,রুচি,চাহিদা ইত্যাদি অনুযায়ী চাহিদা পূরণ করতে পারবে। তাই বলা যায়, ক্রেতাদের সঙ্গে প্রত্যক্ষ যোগাযোগ ব্যবসায়ের উন্নতির অন্যত ম কারণ।"
        }
      ]
    },
    {
      "number": "4",
      "uddipok": "যুদি ও জুহি সমঝোতার ভিত্তিতে একটি বিউটি পার্লার প্রতিষ্ঠা করেন এবং যথাযথ কর্তৃপক্ষের নিকট থেকে এর নিবন্ধন করিয়ে নেন। শর্ত মোতাবেক জুহি ব্যবসায়ে মূলধন বিনিয়োগ করবেন না। তাদের ব্যবসায় বেশ উন্নতি হচ্ছে। একজন দেনাদারের নিকট ২,০০০ টাকা পাওনা আদায় না হওয়ায় তারা আইনের আশ্রয় নেওয়ার কথা ভাবছেন।",
      "tag": "RB 19",
      "sub_questions": [
        {
          "label": "ক",
          "question": "",
          "explanation": "আইনের দ্বারা বলবৎযোগ্য সম্মতিকে চুক্তি বলে।"
        },
        {
          "label": "খ",
          "question": "",
          "explanation": "১৮ বছর পূর্ণ হয়নি এমন ব্যক্তিকে নাবালক বলে। অংশীদারি ব্যবসায়ের মূল ভিত্তি হলো চুক্তি। তাই অংশীদারী ব্যবসায়ের আইন অনুযায়ী অংশীদারদের সাবালক ও সুস্থ মস্তিষ্ক সম্পন্ন হওয়া আবশ্যক। একজন নাবালককে শুধুমাত্র সুবিধা প্রদানের উদ্দেশ্যে অংশীদার হিসেবে গ্রহণ করা যায়, তবে সেক্ষেত্রে ব্যবসায়ে তার দায় তার মূলধন পর্যন্ত সীমাবদ্ধ থাকে। অর্থাৎ সে সীমাবদ্ধ অংশীদার হিসেবে গণ্য হয়।"
        },
        {
          "label": "গ",
          "question": "",
          "explanation": "উদ্দীপকের ব্যবসায়ে জুহি একজন কর্মী অংশীদার। যে অংশীদার ব্যবসায়ে কোনো মূলধন বিনিয়োগ করে না শুধুমাত্র তার শ্রম দিয়ে ব্যবসা পরিচালনায় অংশগ্রহণ করে তাকে কর্মী অংশীদার বলে। চুক্তি অনুযায়ী এরা অন্যান্য অংশীদারের ন্যায়  ব্যবসায়ের লাভ-ক্ষতিতে অংশগ্রহণ করে এবং অসীম দায় বহনে বাধ্য থাকে। উদ্দীপকে যুদি ও জুহি সমঝোতার ভিত্তিতে একটি বিউটি পার্লার প্রতিষ্ঠা করেন এবং যথাযথ কর্তৃপক্ষের থেকে নিবন্ধন করিয়ে নেন। ব্যবসায়ের শর্ত অনুযায়ী ফারিহা কোনো মূলধন বিনিয়োগ করেন না। জুহির বৈশিষ্ট্য অংশীদারি ব্যবসায়ের কর্মী অংশীদারের সাথে সামঞ্জস্যপূর্ণ।তাই বলা যায়, উদ্দীপকের ব্যবসায়ে জুহি একজন কর্মী অংশী দার।"
        },
        {
          "label": "ঘ",
          "question": "",
          "explanation": "পাওনা আদায়ে যুদি ও জুহি সক্ষম হবে বলে আমি মনে করি। মে অংশীদারি ব্যবসায় প্রয়োজনীয় আনুষ্ঠানিকতা পালন করে নিবন্ধকের অফিস থেকে নিবন্ধন সংগ্রহ করে তাকে নিবন্ধিত অংশীদারী ব্যবসা বলে। এরূপ ব্যবসা অংশীদারি আইন অনুযায়ী নিবন্ধক হতে নিবন্ধনপত্র সংগ্রহ করে। ফলে আইনানুগ বিভিন্ন সুযোগ-সুবিধা ভোগ করে। উদ্দীপকের যুদি ও জুহি সমঝোতার ভিত্তিতে একটি বিউটি পার্লার প্রতিষ্ঠা করেন এবং যথাযথ কর্তৃপক্ষের থেকে নিবন্ধন করিয়ে নেন। ব্যবসায়ের শর্ত অনুযায়ী ফারিহা কোনো মূলধন বিনিয়োগ করেন না। একজন পাওনাদারের কাছ থেকে ১৫০০ টাকা আদায় না হওয়ায় তারা আইনের আশ্রয় নেওয়ার কথা ভাবছে। যেহেতু তাদের ব্যবসাটি নিবন্ধিত তাই তারা পাওনাদারের বিরুদ্ধে আদালতে মামলা দায়ের করতে পারবে। এক্ষেত্রে আদালত তাদের পক্ষে থাকবে। পাওনাদারকে যথা সময়ে পাওনা পরিশোধ করতে হবে অথবা তার ব্যক্তিগত সম্পত্তি বাজেয়াপ্ত করা হবে।তাই আমি মনে করি পাওনা আদায়ে যুদি ও জুহি সক্ষম হবে।"
        }
      ]
    },
    {
      "number": "5",
      "uddipok": "শাপলা কোম্পানি লি. স্টক এক্সচেঞ্জের একটি তালিকাভুক্ত কোম্পানি। তারা অনেক দিন তেকে সুনামের সাথে ব্যবসায় করে আসছে। তাদের বিধিবদ্ধ সঞ্চিতির পরিমাণও বেশ সন্তোষজনক। কোম্পানিটি নূতন ব্যবসায় স্থাপনের লক্ষ্যে বাজারে শেয়ার ইস্যু না করে মূলধন সংগ্রহের সিদ্ধান্ত নিয়েছে।",
      "tag": "RB 19",
      "sub_questions": [
        {
          "label": "ক",
          "question": "",
          "explanation": "কোনো কোম্পানি নতুন শেয়ার বিলির সিদ্ধান্ত গ্রহণের সময় তা ক্রয়ের অধিকার আনুপাতিক হারে পুরাতন শেয়ারহোল্ডারদের জন্য সংরক্ষণ করলে তাকে রাইট শেয়ার বলে।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানি যে ঋণ স্বীকৃতিপত্র ইস্যু করে জনগণের নিকট হতে ঋণ সংগ্রহ করে তাকে ঋণপত্র বলে। সাধারণত ঋণপত্র শেয়ারের ন্যায় সমান অংশের ক্ষুদ্র এককে ভাগ করা থাকে। ঋণপত্রে অবশ্যই কোম্পানির সাধারণ সিলমোহর এবং ক্ষমতাপ্রাপ্ত ব্যক্তির স্বাক্ষর থাকে। ঋণপত্র ইস্যু করতে চাইলে শেয়ারের ন্যায় যথাযথ কর্তৃপক্ষের অনুমতি নিতে হয় ।"
        },
        {
          "label": "গ",
          "question": "",
          "explanation": "উদ্দীপকের 'শাপলা কোম্পানি লি.' একটি পাবলিক লিমিটেড কোম্পানি। যে কোম্পানির সদস্য সংখ্যা সর্বনিম্ন সাতজন এবং সর্বোচ্চ শেয়ার সংখ্যা দ্বারা সীমাবদ্ধ, জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে। এরকম কোম্পানির সদস্য সংখ্যা সাধারণত অনেক বেশি হয়। যার ফলে এটি বৃহদায়তন প্রকৃতিতে গড়ে ওঠে। উদ্দীপকে 'শাপলা কোম্পানি লি.' স্টক এক্সচেঞ্জের একটি তালিকাভুক্ত সদস্য। প্রতিষ্ঠানটি গত অনেকদিন যাবৎ সুনামের সাথে কার্যক্রম পরিচালনা করে আসছে। প্রতিষ্ঠানটির বৈশিষ্ট্য পাবলিক লিমিটেড কোম্পানির সাথে সাদৃশ্যপূর্ণ তাই বলা যায়, 'শাপলা কোম্পানি লি.' একটি পাবলিক লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকের 'শাপলা কোম্পানি লি.' বাজারে শেয়ার ইস্যু না করে ঋণপত্র বিক্রয়ের মাধ্যমে মূলধন সংগ্রহ করতে পারে।' পাবলিক লিমিটেড কোম্পানি যে ঋণ স্বীকৃতিপত্র ইস্যু করে জনগণের নিকট হতে ঋণ সংগ্রহ করে তাকে ঋণপত্র বলে। এরূপ পত্রে ঋণ গ্রহণের স্বীকৃতির সাথে ঋণের পরিমাণ, সুদের হার, ঋণের মেয়াদ ইত্যাদি বিষয় উল্লেখ থাকে। সাধারণত শেয়ারের ন্যায় ঋণপত্রও শেয়ার বাজারে ক্রয়- বিক্রয় করা যায়। এরূপ দলিলে অবশ্যই কোম্পানির সাধারণ সিলমোহরযুক্ত থাকে এবং যথাযথ ক্ষমতাপ্রাপ্ত ব্যক্তির স্বাক্ষর থাকে। উদ্দীপকের 'শাপলা কোম্পানি লি.' একটি পাবলিক লিমিটেড কোম্পানি। এটি স্টক এক্সচেঞ্জের একটি তালিকাভুক্ত সদস্য। প্রতিষ্ঠানটি অনেকদিন যাবৎ সুনামের সাথে কার্যক্রম পরিচালনা করে আসছে। তাদের বিধিবদ্ধ সঞ্চিতির পরিমাণও সন্তোষজনক। কোম্পানিটি নতুন একটি ব্যবসা স্থাপনের লক্ষ্যে বাজারে শেয়ার ইস্যু না করে মূলধন সংগ্রহের সিদ্ধান্ত নিয়েছে। যেহেতু কোম্পানিটি শেয়ার ইস্যু করতে চাচ্ছেনা তাই কোম্পানিটি ঋণপত্রের মাধ্যমে মূলধন সংগ্রহ করতে পারে। কোম্পানি ঋণপত্র গ্রহিতাদের কাছ থেকে অর্থ সংগ্রহ করে নির্দিষ্ট সময় পর তা ফেরত দিতে পারবে। তাই আমি মনে করি, 'শাপলা কোম্পানি লিমিটেড' বাজারে শেয়ার ইস্যু না করে ঋণপত্র বিক্রয়ের মাধ্যমে মূলধন সংগ্রহ করতে পারে।"
        }
      ]
    },
    {
      "number": "6",
      "uddipok": "রংপুরের তিস্তা পাড়ের জেলেরা তাদের আর্থ-সামাজিক উন্নয়নের জন্য একটি সমবায় সমিতি গঠন করেছেন। তাদের উৎপাদিত মৎস্য ঢাকার বাজারে বিক্রি করেন। গত বছর তাদের অর্জিত মুনাফার পরিমাণ ছিল ২,৫০,০০০ টাকা। তারা বিধিবদ্ধভাবে সংরক্ষিত তহবিল সংরক্ষণ করেন। বর্তমানে সমিতির প্রয়োজনে ৬০,০০০ টাকায় একটি ফ্রিজ ক্রয় করতে চান। এজন্য তারা সংরক্ষিত তহবিলকে কাজে লাগাতে চাইলেন।",
      "tag": "ACC 24,RB 19",
      "sub_questions": [
        {
          "label": "ক",
          "question": "প্রাথমিক সমবায় সমিতি কাকে বলে?",
          "explanation": "যে সমবায় সমিতি তৃণমূল পর্যায়ের কমপক্ষে ২০ জন ব্যক্তিবর্গের সমন্বয়ে গড়ে ওঠে, তাকে প্রাথমিক সমবায় সমিতি বলে।"
        },
        {
          "label": "খ",
          "question": "ভোক্তা সমবায় সমিতি বলতে কী বোঝায়?",
          "explanation": "ন্যায্যমূল্যে উন্নতমানের পণ্য পাওয়ার লক্ষ্যে কোনো নির্দিষ্ট এলাকার ভোগকারীরা সংঘবদ্ধ হয়ে যে সমবায় সমিতি গঠন করেন, তাকে ভোক্তা সমবায় সমিতি বলে। এর প্রধান উদ্দেশ্য হলো ন্যায্যমূল্যে সদস্যদের মধ্যে পণ্য সরবরাহ করা। এ ধরনের সমবায় বিপণি থেকে সমিতির সদস্য ছাড়া বাইরের লোকজনও পণ্যদ্রব্য কিনতে পারে। এক্ষেত্রে সমিতির অর্জিত মুনাফা সদস্যদের মধ্যে তাদের বার্ষিক মোট কেনার অনুপাতে ভাগ করা হয়।"
        },
        {
          "label": "গ",
          "question": "উদ্দীপকে বর্ণিত সংগঠনটি কোন ধরনের সমবায় সমিতি? ব্যাখ্যা করো।",
          "explanation": "উদ্দীপকে বর্ণিত সংগঠনটি উৎপাদক সমবায় সমিতির অন্তর্গত। এ ধরনের সমিতি কয়েকজন ক্ষুদ্র উৎপাদক পারস্পরিক আর্থিক কল্যাণের উদ্দেশ্যে গঠন করেন। এতে বৃহদায়তন উৎপাদন সুবিধা পাওয়া যায়। মধ্যস্থব্যবসায়ীদের শোষণ থেকে রক্ষা পেতে উৎপাদকরা এ সমিতি গড়ে তোলেন। উদ্দীপকে রংপুরের তিস্তা পাড়ের জেলেরা একটি সমিতি গঠন করেছেন। তাদের আর্থ-সামাজিক উন্নয়নের জন্য তারা এ সমিতি গঠন করেন। তাদের উৎপাদিত মাছ তারা নিজেরাই ঢাকার বাজারে এনে বিক্রি করেন। এতে সরাসরি ভোক্তার কাছে বিক্রি করে তারা মাছের ন্যায্য মূল্য পান। ফলে কোনো মধ্যস্থব্যবসায়ীর ঝামেলা পোহাতে হয় না। এভাবে সমিতির মাধ্যমে জেলেরা লাভবান হচ্ছেন। এসব বৈশিষ্ট্য উৎপাদক সমবায়ের সাথে সম্পর্কিত। সুতরাং, জেলেদের সংগঠনটিকে উৎপাদক সমবায় সমিতি বলা হয়।"
        },
        {
          "label": "ঘ",
          "question": "উদ্দীপকের প্রতিষ্ঠানটির সংরক্ষিত তহবিল থেকে ফ্রিজ কেনার সামর্থ্য আছে কি? যুক্তি দেখাও।",
          "explanation": "উদ্দীপকের প্রতিষ্ঠানটির সংরক্ষিত তহবিল থেকে ফ্রিজ কেনার সামর্থ্য নেই বলে আমি মনে করি। সমবায় সমিতির অর্জিত মুনাফার পুরো অংশ সদস্যদের মধ্যে বণ্টন করা হয় না। আইন অনুযায়ী অর্জিত মুনাফার কমপক্ষে ১৫% সঞ্চিতি তহবিলে ও ৩% সমবায় উন্নয়ন তহবিলে জমা করা হয়। সঞ্চিতি তহবিলের অর্থ সমিতির ব্যবসায় সম্প্রসারণে ব্যবহার করা হয়। উদ্দীপকের রংপুরের তিস্তা পাড়ের জেলেরা একটি উৎপাদক সমবায় সমিতি গড়ে তোলেন। গত বছর সমিতিটির অর্জিত মুনাফার পরিমাণ ছিল ২,৫০,০০০ টাকা। সমিতিরি সদস্যরা বিধিবদ্ধভাবে সংরক্ষিত তহবিল সংরক্ষণ করেন। বর্তমানে সমিতির প্রয়োজনে তারা এ তহবিল কাজে লাগিয়ে ৬০,০০০ টাকায় একটি ফ্রিজ কিনতে চাইছেন। উদ্দীপকের সমবায় সমিতিতে গত বছরের অর্জিত মুনাফার পরিমাণ ছিল ২,৫০,০০০ টাকা। সুতরাং, সঞ্চিতি তহবিলের পরিমাণ হয়- উদ্দীপকের সদস্যরা ৬০,০০০ টাকা খরচ করে ফ্রিজ কিনতে চান। কিন্তু, তাদের সঞ্চিতি তহবিলে আছে ৩৭,৫০০ টাকা। এতে ফ্রিজ কেনার জন্য প্রয়োজনীয় টাকার চেয়ে (৬০,০০০ – ৩৭,৫০০) বা ২২,৫০০ টাকা কম আছে। তাই সংরক্ষিত তহবিল থেকে তারা ফ্রিজ কিনতে পারবেন না।"
        }
      ]
    },
    {
      "number": "7",
      "uddipok": "ওয়াসা কর্মী মিজানুর রহমান পরিবারসহ পার্বত্য চট্টগ্রাম বেড়াতে গেছেন। সেখানকার প্রাকৃতিক দৃশ্য তাদের মুগ্ধ করেছে। মিজানুর রহমান ভাবলেন, পার্বত্য এলাকায় প্রয়োজনীয় যাতায়াত, আবাসিক ব্যবস্থা, গাইড ও নিরাপত্তা ব্যবস্থা নিশ্চিত করা গেলে এ এলাকায় প্রচুর লোক বেড়াতে আসবেন এবং প্রচুর পরিমাণে অর্থ উপার্জন করা যাবে ।",
      "tag": "RB 19",
      "sub_questions": [
        {
          "label": "ক",
          "question": "WASA কী?",
          "explanation": "বাংলাদেশের মেট্রোপলিটন শহরগুলোতে পানি সরবরাহ ও পয়ঃনিষ্কাশন সুবিধার জন্য দায়িত্ব পালনকারী সরকারি মালিকানায় প্রতিষ্ঠিত ও পরিচালিত প্রতিষ্ঠানের নাম হলো ওয়াসা বা Water Supply and Sewerage Authority"
        },
        {
          "label": "খ",
          "question": "বিআরটিসি গুরুত্বপূর্ণ কেন?",
          "explanation": "বাংলাদেশে সাশ্রয়ী মূল্যে সড়কপথে যাত্রী ও পণ্য পরিবহনে নিয়োজিত সরকারি দায়িত্বপ্রাপ্ত প্রতিষ্ঠান হলো বিআরটিসি (Bangladesh Road Transport Corporation) | এ প্রতিষ্ঠানটি যাত্রীদের সাশ্রয়ী ভাড়ায় দ্রুত ও আরামদায়ক পরিবহন সেবা দেয়। এক্ষেত্রে ড্রাইভারদের প্রশিক্ষণের মাধ্যমে দক্ষ করে তোলা হয়। ফলে তারা নিরাপদ ও স্বাচ্ছন্দ্যময় পরিবহন সেবা দিয়ে থাকে। আর সরকার কর্তৃক নির্ধারিত ভাড়ায় এ সেবা দেওয়া হয়। বর্তমানে মহিলা, শিক্ষার্থী ও সরকারি কর্মকর্তা-কর্মচারীদের জন্য বিআরটিসি বিশেষ বাস সার্ভিস চালু করেছে। এসব কারণে বিআরটিসি গুরুত্বপূর্ণ ।"
        },
        {
          "label": "গ",
          "question": "মিজানুর রহমান কোন ধরনের ব্যবসায় সংগঠনে কর্মরত? ব্যাখ্যা করো।",
          "explanation": "মিজানুর রহমান রাষ্ট্রীয় ব্যবসায় সংগঠনে কর্মরত। এ ধরনের ব্যবসায় রাষ্ট্র কর্তৃক গঠিত, পরিচালিত ও নিয়ন্ত্রিত হয়। এর মূল উদ্দেশ্য হলো জনকল্যাণ। এ ব্যবসায়ের মাধ্যমে জনগণ ন্যায্যমূল্যে পণ্য ও সেবা পেয়ে থাকে। ডাক বিভাগ, বাংলাদেশ রেলওয়ে, ওয়াসা প্রভৃতি রাষ্ট্রীয় ব্যবসায়ের আওতায় পড়ে ।উদ্দীপকের মিজানুর রহমান পরিবারসহ পার্বত্য চট্টগ্রামে বেড়াতে গেছেন। তিনি ওয়াসা (WASA- Water Supply and Sewerage Authority) -এর একজন কর্মী। এ প্রতিষ্ঠানটি ন্যায্যমূল্যে জনগণকে বিশুদ্ধ খাবার পানি সরবরাহ করে। এছাড়া এটি ড্রেনেজ ও স্যানিটেশন সুবিধাও দিয়ে থাকে। ঢাকা, নারায়ণগঞ্জ, চট্টগ্রাম ও খুলনা শহরে ওয়াসা-এর কার্যক্রম চালু আছে। মূলত জনগণের কল্যাণে কাজ করাই ওয়াসা-এর উদ্দেশ্য। আর এর কার্যক্রম রাষ্ট্রীয় ব্যবসায়ের সাথে সম্পর্কিত। তাই বলা যায়, ওয়াসা একটি রাষ্ট্রীয় ব্যবসায় সংগঠন।"
        },
        {
          "label": "ঘ",
          "question": "উদ্দীপকে উল্লিখিত স্থানটি রাষ্ট্রীয় উদ্যোগে পরিচালিত ব্যবসায়ের জন্য একটি উত্তম ক্ষেত্র। তুমি কি এ বক্তব্যের সাথে একমত? তোমার মতামতের সপক্ষে যুক্তি দাও ।",
          "explanation": "উদ্দীপকে উল্লিখিত স্থানটি ‘বাংলাদেশ পর্যটন করপোরেশন'-এর উদ্যোগে পরিচালিত হওয়ার জন্য একটি উত্তম ক্ষেত্র— বক্তব্যের সাথে আমি একমত । এ প্রতিষ্ঠানটি দেশের পর্যটন শিল্পের উন্নয়নে কাজ করে থাকে। এর উদ্দেশ্য হলো দেশের বিভিন্ন অঞ্চলকে পর্যটন এলাকা হিসেবে গড়ে তোলা । এছাড়া, এটি পর্যটকদের সুবিধার জন্য হোটেল-মোটেল নির্মাণ ও তা রক্ষণাবেক্ষণ করে। আবার, সহজ যাতায়াতের জন্য বিভিন্ন অবকাঠামো (সড়কপথ, রেলপথ প্রভৃতি) তৈরিতে সরকারকে সহায়তা করে । উদ্দীপকের মিজানুর রহমানকে চট্টগ্রামের প্রাকৃতিক দৃশ্য মুগ্ধ করেছে। তিনি মনে করেন পার্বত্য এলাকায় প্রয়োজনীয় যাতায়াত, আবাসিক ব্যবস্থা, গাইড ও নিরাপত্তা ব্যবস্থা নিশ্চিত করা গেলে প্রচুর লোক বেড়াতে আসবেন । দেশের পার্বত্য এলাকাকে পর্যটনযোগ্য করতে বাংলাদেশ পর্যটন করপোরেশন ভূমিকা রাখতে পারে। এতে পর্যটন এলাকাগুলো ভ্রমণে পর্যটকদের প্রয়োজনীয় সুবিধা নিশ্চিত হবে। এক্ষেত্রে পর্যটকরা ন্যায্যমূল্যে সুবিধাগুলো পাবে। এছাড়া, সরকারি সংস্থা হওয়ায় নিরাপত্তা ব্যবস্থাও নিশ্চিত হবে। আর প্রতিষ্ঠানটির নেওয়া বিভিন্ন ব্যবস্থার (পর্যটন মেলার আয়োজন) মাধ্যমে দেশি বিদেশি পর্যটকদের উৎসাহিত করা সম্ভব হবে। এতে পর্যটন খাতে আয়ের পরিমাণ বাড়বে ৷ সুতরাং, চট্টগ্রামের পার্বত্য এলাকা বাংলাদেশ পর্যটন করপোরেশন-এর মাধ্যমে পরিচালিত হওয়া প্রয়োজন ।"
        }
      ]
    },
    {
      "number": "8",
      "uddipok": "অনুন্নত দেশের শহরগুলোতে উচ্চস্বরে গাড়ীর বিরক্তিকর হর্ন বাজানোর ফলে প্রায়ই শিশুদের শ্রবণশক্তির সমস্যা দেখা দিচ্ছে। তাছাড়া এ কারণে অনেক রোগীকে আরও বেশি অসুস্থ হতে দেখা যায়। এ অবস্থা থেকে মুক্তির জন্য সরকারি আইন থাকলেও সেগুলোর যথাযথ বাস্তবায়ন নেই ।",
      "tag": "RB 19",
      "sub_questions": [
        {
          "label": "ক",
          "question": "ট্রেডমার্ক কী?",
          "explanation": "একটি প্রতিষ্ঠানের পণ্যকে অন্য কোনো প্রতিষ্ঠানের পণ্য থেকে আলাদা করার জন্য যে বিশেষ চিহ্ন, প্রতীক, শব্দ বা লোগো ব্যবহার করা হয়; তাকে ট্রেডমার্ক বলে ।"
        },
        {
          "label": "খ",
          "question": "আইএসও বলতে কী বোঝায়?",
          "explanation": "আইএসও (ISO) হলো আন্তর্জাতিক মান নিয়ন্ত্রণকারী সংস্থা। এটি কোনো উৎপাদনকারী প্রতিষ্ঠান বা প্রতিষ্ঠানের পণ্য/সেবার গুণগত মান পরীক্ষা-নিরীক্ষা করে আন্তর্জাতিক মান নিশ্চিত করে সনদ দেয়। এর মাধ্যমে পণ্য ও সেবার শিল্প বিবরণী দিয়ে এটি আন্তর্জাতিক মানের শিল্পকে আরও দক্ষ ও কার্যকর করতে সাহায্য করে। এছাড়া, আন্তর্জাতিক ঐকমত্য স্থাপনের মাধ্যমে এটি আন্তর্জাতিক বাণিজ্যের বাধা দূর করে ।"
        },
        {
          "label": "গ",
          "question": "উদ্দীপকে কোন সমস্যার কারণে শব্দ দূষণ কমছে না - ব্যাখ্যা করো ।",
          "explanation": "উদ্দীপকে পরিবেশ আইনের যথাযথ প্রয়োগের অভাবে শব্দ দূষণ কমছে না। উচ্চ মাত্রায় শব্দ নিঃসরণ হলে শব্দ দূষণ হয়। এটি মানুষের স্বাভাবিক জীবনে বাধা সৃষ্টি করে । এটি এক ধরনের পরিবেশ দূষণ; যা পরিবেশ আইন প্রয়োগ করে রোধ করা যায়। এ আইন অমান্য করলে মানবজীবনে নেতিবাচক প্রভাব পড়ে । উদ্দীপকে বলা হয়ছে, অনুন্নত দেশের শহরগুলোতে উচ্চ শব্দে গাড়ীর হর্ণ বাজানো হয়। ফলে প্রায়ই শিশুদের শ্রবণ শক্তির সমস্যা দেখা দিচ্ছে। এছাড়া রোগীরা আরও অসুস্থ হয়ে যাচ্ছে। এ ধরনের শব্দ দূষণ রোধে পরিবেশ আইন আছে। তবে তা মেনে চলা হয় না। আর যথাযথ কর্তৃপক্ষও এ ব্যাপারে কোনো পদক্ষেপ নেয়নি। আইন ভঙ্গকারীর বিরুদ্ধে কোনো ব্যবস্থাও নেওয়া হচ্ছে না। ফলে এ সমস্যা (দূষণ) বেড়েই চলেছে। সুতরাং, যথাযথ আইনের প্রয়োগের অভাবে শব্দ দূষণ নিয়ন্ত্রণ সম্ভব হচ্ছে না।"
        },
        {
          "label": "ঘ",
          "question": "\"আইনের সঠক প্রয়োগ থাকলেই শব্দ দূষণ কমবে\"--- তুমি কি একমত? মতামত দাও।",
          "explanation": "\"আইনের সঠিক প্রয়োগ থাকলেই শব্দ দূষণ কমবে” – কথাটির সাথে আমি একমত । পরিবেশ আইনের সুষ্ঠু প্রয়োগ ও এর অনুসরণ সুস্থ, সুন্দর পরিবেশ সৃষ্টি করে। কোনো দেশের পরিবেশ সংরক্ষিত থাকলে আন্তর্জাতিক অঙ্গনে সুনাম বাড়ে । উদ্দীপকে বলা হয়েছে, অনুন্নত দেশের শহরগুলোতে বেশি মাত্রায় শব্দ দূষণ হয়। ফলে শিশুসহ রোগীরা আরও অসুস্থ হচ্ছে। এ অবস্থা থেকে মুক্তির জন্য সরকারি আইন থাকলেও সেগুলোর বাস্তবায়ন হয় না । পরিবেশকে রক্ষা করার জন্য শুধু আইন থাকলেই হবে না, এর প্রয়োগ ব্যবস্থাও থাকতে হবে। শব্দ দূষণ রোধে শিল্প কারখানাসহ ব্যবসায়ের সব স্তরে উন্নত প্রযুক্তির ব্যবহার নিশ্চিত করতে হবে। সহনীয় মাত্রায় শব্দ নিঃসরণ হয়, এমন প্রযুক্তি ব্যবহার করতে হবে। এছাড়া সব আবাসিক এলাকা থেকে শিল্প কারখানা শিল্প এলাকায় স্থানান্তর করতে হবে। মাইকের ব্যবহার ও সড়কে গাড়ির হাইড্রোলিক হর্ণের ব্যবহার নিয়ন্ত্রণ করতে হবে। এছাড়া, এ নিয়মগুলো যাতে সকলে মেনে চলে সেজন্য যথাযথ কর্তৃপক্ষকে সতর্ক থাকতে হবে। এভাবে আইনের যথাযথ প্রয়োগের মাধ্যমে শব্দ দূষণ কমানো সম্ভব হবে ।"
        }
      ]
    },
    {
      "number": "9",
      "uddipok": "তুষার বিবিএ পাস করে ব্যবসায় করার সিদ্ধান্ত নেয়। সে বিসিকের অধীন প্রশিক্ষণ ও ২০,০০০ টাকা ঋণ নিয়ে একটি বুটিক কারখানা স্থাপন করে। সরকারি ব্যাংকগুলোর ঋণ সহায়তা পেলে সে তার কারখানা থেকে উৎপাদিত পণ্য বিদেশে রপ্তানির উদ্যোগ নিতে পারে।",
      "tag": "RB 19",
      "sub_questions": [
        {
          "label": "ক",
          "question": "বিজিএমইএ কী?",
          "explanation": "বাংলাদেশের তৈরি পোশাক প্রস্তুতকারক ও রপ্তানিকারকদের স্বার্থরক্ষা ও ব্যবসায়িক উন্নয়নের জন্য গঠিত বেসরকারি সংস্থা হলো বিজিএমইএ (BGMEA)।"
        },
        {
          "label": "খ",
          "question": "EPB কীভাবে রপ্তানি বাণিজ্যে সহায়তা করে?",
          "explanation": "দেশের রপ্তানি আয় বাড়ানোর লক্ষ্যে সরকারি মালিকানায় যে আধা- স্বায়ত্তশাসিত প্রতিষ্ঠান কাজ করছে, তাকে EPB (Export Promotion Bureau-রপ্তানি উন্নয়ন ব্যুরো) বলে । দেশের টেকসই অর্থনৈতিক উন্নয়নে রপ্তানি বাণিজ্যের ভূমিকা উল্লেখযোগ্য। EPB এই লক্ষ্য নিয়ে রপ্তানি খাত উন্নয়নে কাজ করছে। এটি প্রতি বছর রপ্তানিযোগ্য পণ্যের মেলার আয়োজন করে। বিভিন্ন দেশের বিদেশি ক্রেতাদের সাথে দেশীয় রপ্তানিকারকদের চুক্তি করতে সহায়তা করে। এছাড়া, রপ্তানিকারকদের ঋণ দেয় ও ব্যবসায় তথ্য সরবরাহ করে। ফলে দেশের রপ্তানি আয় বাড়ছে। এভাবে EPB রপ্তানি বাণিজ্যের উন্নয়নে সহায়তা করে ।"
        },
        {
          "label": "গ",
          "question": "বুটিক কারখানা স্থাপনে তুষারকে কোন ধরনের সহায়ক সেবা দেওয়া হয়েছে? ব্যাখ্যা করো।",
          "explanation": "বুটিক কারখানা স্থাপনে তুষারকে উদ্দীপনামূলক ও সমর্থমূলক সহায়তা দেওয়া হয়েছে। উদ্দীপনামূলক সহায়তা উদ্যোক্তাকে শিল্প স্থাপনে আগ্রহী করে তোলে । প্রশিক্ষণ, তথ্য সরবরাহ, বিনিয়োগের সুযোগ-সুবিধা প্রভৃতি এ ধরনের সহায়তা। ব্যবসায় স্থাপনে আগ্রহী হওয়ার পর পরিকল্পনা বাস্তবায়নে উদ্যোক্তার সমর্থনমূলক সহায়তার প্রয়োজন হয়। পুঁজি সরবরাহ, অবকাঠামোগত সুবিধা, কর অবকাশ প্রভৃতি সমর্থনমূলক সহায়তা । উদ্দীপকের তুষার বিবিএ পাস করে ব্যবসায় করার সিদ্ধান্ত নেন। ব্যবসায় গঠনের উদ্দেশ্যে তিনি বিসিক থেকে প্রশিক্ষণ নেন। পরবর্তীতে বিসিক থেকেই ২০,০০০ টাকা ঋণ নিয়ে তিনি একটি বুটিক কারখানা স্থাপন করেন। এক্ষেত্রে তুষার প্রথম পর্যায়ে প্রশিক্ষণ নিয়েছেন। এটি উদ্দীপনামূলক সহায়তার অন্তর্ভুক্ত। পরবর্তীতে তিনি বিসিক থেকেই পুঁজির ব্যবস্থা করেন, যা সমর্থমূলক সহায়তার মধ্যে পড়ে। সুতরাং, তুষার বিসিক থেকে উদ্দীপনামূলক ও সমর্থনমূলক সহায়তা পেয়েছেন ।"
        },
        {
          "label": "ঘ",
          "question": "কেবল সরকারি সহায়তাই কি তুষারের উৎপাদিত পণ্য বিদেশে রপ্তানি নিশ্চিত করতে পারবে? মতামত দাও।",
          "explanation": "সরকারি ও বেসরকারি সহায়তার মাধ্যমে তুষার উৎপাদিত পণ্য বিদেশে রপ্তানি নিশ্চিত করতে পারবেন বলে আমি মনে করি । দেশের শিল্প ও বাণিজ্যের উন্নয়নে সরকারি ও বেসরকারি সংস্থা সহায়তা দিয়ে থাকে। বিসিক, এসএমই ফাউন্ডেশন, সরকারি ব্যাংক প্রভৃতি সরকারি সংস্থার উদাহরণ। অন্যদিকে মাইডাস, ব্র্যাক, গ্রামীণ ব্যাংক, আশা প্রভৃতি বেসরকারি সহায়তাকারী প্রতিষ্ঠান । উদ্দীপকের জনাব তুষার বিসিক থেকে প্রশিক্ষণ ও ঋণ নিয়ে একটি বুটিক কারখানা স্থাপন করেন। তিনি উৎপাদিত পণ্য বিদেশে রপ্তানি করতে চাচ্ছেন । এক্ষেত্রে সরকারি ব্যাংকগুলো থেকে ঋণ সহায়তা পেলে তার পক্ষে পণ্য রপ্তানি করা সহজ হতো । বাংলাদেশে সরকারি সহায়তাদানকারী প্রতিষ্ঠানগুলো শিল্প বাণিজ্যের উন্নয়নে অসামান্য অবদান রাখছে। তবে এ সুবিধা এখনো সবার কাছে সহজলভ্য হয়নি । এক্ষেত্রে বেসরকারি সংস্থাগুলো চেষ্টা করছে সকলের কাছে সহায়ক সেবা পৌঁছে দিতে। তুষার সরকারি প্রতিষ্ঠান থেকে প্রশিক্ষণ ও ঋণ সহায়তা পেয়েছেন। এখন তিনি ব্যবসায় আরও সম্প্রসারণ করতে চাচ্ছেন। প্রয়োজনীয় ঋণ সুবিধা তিনি বেসরকারি সংস্থা থেকেও নিতে পারেন। এতে তিনি সহজেই ঋণ নিয়ে পণ্য রপ্তানি শুরু করতে পারবেন। তাই বলা যায়, সরকারি ও বেসরকারি দুই 'পক্ষ থেকে সহায়তা নিলে তুষারের পণ্য রপ্তানি করার কাজটি সহজ হবে।"
        }
      ]
    },
    {
      "number": "10",
      "uddipok": "মুকুল রায় এসএসসি পাস করে টাকার অভাবে লেখাপড়া করতে পারলেন না। তিনি একটি মোটর গ্যারেজে কয়েক বছর কাজ করার পর নিজেই একটি মোটর কার গ্যারেজ প্রতিষ্ঠা করেন। পুরোনো মোটর পার্টস ব্যবহার করে তিনি ছোট আকারের মোটর যান তৈরি করে বিক্রি শুরু করলেন। তার ব্যবসায়টি বেশ লাভজনক হওয়ায় তিনি ধীরে ধীরে তা সম্প্রসারণের চিন্তা করেন।",
      "tag": "RB 19",
      "sub_questions": [
        {
          "label": "ক",
          "question": "উদ্যোক্তা কে?",
          "explanation": "একজন উদ্যোক্তা হলেন এমন একজন ব্যক্তি যিনি একটি নতুন ব্যবসায়িক উদ্যোগ শুরু করেন, সেটিকে সংগঠিত করেন এবং এর সাথে জড়িত ঝুঁকিগুলো গ্রহণ করে সফলভাবে পরিচালনা করার চেষ্টা করেন।"
        },
        {
          "label": "খ",
          "question": "আত্মকর্মসংস্থান বলতে কী বোঝ?",
          "explanation": "আত্মকর্মসংস্থান বলতে নিজেই নিজের কর্মসংস্থান তৈরি করাকে বোঝায় । এর মাধ্যমে নিজের দক্ষতা, চেষ্টা ও গুণাবলি দিয়ে নিজেই নিজের কাজের সুযোগ তৈরি করা যায়। এক্ষেত্রে ব্যক্তি স্বল্প পুঁজি বিনিয়োগ করে ও বুদ্ধিমত্তাকে কাজে লাগিয়ে ঝুঁকি নিয়ে জীবিকা অর্জনের ব্যবস্থা করতে পারে । এটি একটি স্বাধীন ও সম্মানীয় পেশা।"
        },
        {
          "label": "গ",
          "question": "মুকুল রায়ের মোটর কার গ্যারেজ স্থাপনকে ব্যবসায় এর ভাষায় কী বলা হয়? ব্যাখ্যা করো।",
          "explanation": "মুকুল রায়ের মোটর কার গ্যারেজ স্থাপনকে ব্যবসায়ের ভাষায় আত্মকর্মসংস্থান বলে । এর মাধ্যমে ব্যক্তি জীবিকা অর্জনের জন্য নিজেই নিজের কর্মসংস্থানের ব্যবস্থা করে। এক্ষেত্রে নিজস্ব পুঁজি, দক্ষতা ও বুদ্ধিমত্তাকে কাজে লাগিয়ে আত্মকর্মসংস্থানের চেষ্টা করা হয়। এটি একটি স্বাধীন পেশা । উদ্দীপকের মুকুল রায় টাকার অভাবে পড়ালেখা করতে পারেননি। তাই একটি মোটর গ্যারেজে-এ কাজ নেন। কয়েক বছর গ্যারেজে কাজ করার ফলে তিনি অভিজ্ঞ হয়ে ওঠেন। তার অভিজ্ঞতার আলোকে নিজেই একটি মোটর কার গ্যারেজ প্রতিষ্ঠা করেন। এর মাধ্যমে তিনি নিজেই নিজের কর্মসংস্থানের ব্যবস্থা করেছেন। তিনি এখন স্বাধীনভাবে কাজ পরিচালনা করেন। এভাবে নিজের দক্ষতা ও অভিজ্ঞতা দিয়ে নিজের কর্মসংস্থান তৈরি করা হলো আত্মকর্মসংস্থান। সুতরাং, মুকুল রায়ের কাজটি আত্মকর্মসংস্থানের অন্তর্ভুক্ত।"
        },
        {
          "label": "ঘ",
          "question": "“ব্যবসায় সম্প্রসারণ মুকুল রায়কে একটি উন্নততর অবস্থানে নিয়ে যাবে\"—তুমি কি একমত? মতামত দাও।",
          "explanation": "“ব্যবসায় সম্প্রসারণ মুকুল রায়কে একটি উন্নততর অবস্থানে নিয়ে যাবে”— উক্তিটির সাথে আমি সম্পূর্ণ একমত । লাভের আশায় ঝুঁকি নিয়ে নতুন ব্যবসায় প্রতিষ্ঠাকে বলা হয় ব্যবসায় উদ্যোগ। এর মাধ্যমে নিজের পাশাপাশি অন্যদেরও কর্মসংস্থানের সুযোগ তৈরি করা যায়। এছাড়া সম্পদের যথাযথ ব্যবহার, ভোক্তা চাহিদা পূরণ, জাতীয় আয় বাড়ানো প্রভৃতি ক্ষেত্রে ব্যবসায় উদ্যোক্তার ভূমিকা অনস্বীকার্য। উদ্দীপকের মুকুল রায় প্রথমদিকে আত্মকর্মসংস্থানে যুক্ত ছিলেন। এর মাধ্যমে তিনি নিজের কর্মসংস্থান করেছেন। বর্তমানে তিনি পুরনো মোটর পার্টস দিয়ে ছোট আকারের মোটর যান বানাচ্ছেন । এই মোটরযান বিক্রির মাধ্যমে তার ব্যবসায়ের পরিসর বাড়ছে। তাই তিনি ব্যবসায়টি সম্প্রসারণের চিন্তা করছেন। মুকুল রায়ের ব্যবসায়টি সম্প্রসারণ করলে আরও লোকের কর্মসংস্থানের সুযোগ তৈরি হবে। এছাড়া তিনি পুরনো মোটর পার্টস ব্যবহার করে নতুন মোটরযান বানাচ্ছেন। এতে প্রাপ্ত সম্পদের যথাযথ ব্যবহার নিশ্চিত হচ্ছে। অন্যদিকে গ্রাহকদের মোটরযানের চাহিদা পূরণ হচ্ছে। এতে দেশের জাতীয় আয় বাড়ছে। এছাড়া অনেক লোকের কর্মসংস্থানের মাধ্যমে তাদের জীবনযাত্রার মান উন্নত হচ্ছে। এভাবে মুকুল রায় তার কাজের মাধ্যমে দেশের কল্যাণ করে যাচ্ছেন। তাই বলা যায়, একজন উদ্যোক্তা হিসেবে মুকুল রায়ের অবদান অসামান্য ।"
        }
      ]
    },
    {
      "number": "11",
      "uddipok": "রসুলপুরের মুদি দোকানদার রিপন। গ্রামের অনেকেই ঢাকায় থাকেন। মাসে মাসে বাড়িতে টাকা পাঠান। এ টাকা উঠানোর জন্য তাদের স্বজনদেরকে শহরে যেতে হয়। তাছাড়া বিদ্যুৎ বিল, গ্যাসের বিল প্রভৃতি পরিশোধ করতে শহরে গিয়ে ব্যাংকে পুরো একটা দিন ব্যয় করতে হয়। এসব বিড়ম্বনা দেখে রিপন তার মোবাইল সেটে ইন্টারনেট সংযোগ নেন। এখন গ্রামবাসী এসব কাজ তার দোকানে মোবাইল সেটের মাধ্যমেই সম্পন্ন করেন।",
      "tag": "RB 19",
      "sub_questions": [
        {
          "label": "ক",
          "question": "ক্রেডিট কার্ড কী?",
          "explanation": "যে প্লাস্টিক চৌম্বক ইলেকট্রনিক কার্ডের মাধ্যমে গ্রাহক ঋণ সুবিধা পাওয়াসহ বাকিতে পণ্যদ্রব্য কেনা-বেচা করতে পারে, তাকে ক্রেডিট কার্ড বলে ।"
        },
        {
          "label": "খ",
          "question": "ই-কমার্স বলতে কী বোঝ?",
          "explanation": "পণ্য বণ্টন ও কেনা-বেচার কাজে আইসিটি-নির্ভর যোগাযোগ ব্যবস্থাকে ই-কমার্স বলে । এ পদ্ধতিতে কোনো নির্দিষ্ট অফিসের প্রয়োজন হয় না। এক্ষেত্রে গ্রাহকদের সাথে দ্রুত যোগাযোগ করা যায়। এছাড়া, তাদের পছন্দ- অপছন্দ সম্পর্কে জেনে তা অনুযায়ী পদক্ষেপ নেওয়া যায়। তাই ই- কমার্স একটি আধুনিক ব্যবসায় পদ্ধতি।"
        },
        {
          "label": "গ",
          "question": "রিপন কোন ধরনের ব্যাংকিং ব্যবহার করছেন? ব্যাখ্যা করো।",
          "explanation": "রিপন মোবাইল ব্যাংকিং পদ্ধতি ব্যবহার করছেন । এ পদ্ধতিতে গ্রাহক মোবাইল ফোন প্রযুক্তি ব্যবহার করে ব্যাংকিং ও আর্থিক সেবা পেয়ে থাকে। এক্ষেত্রে গ্রাহকের নিজস্ব মোবাইল নম্বরটি মোবাইল অ্যাকাউন্ট নম্বর বলে বিবেচিত হয়। আর মোবাইল ব্যাংকিং পদ্ধতির মাধ্যমে যেকোনো স্থান থেকে টাকা জমা ও উঠানো যায় । উদ্দীপকের রিপন রসুলপুরের একজন মুদি দোকানদার। তার গ্রামের অনেকেই গ্রামের বাড়িতে টাকা পাঠান। এ টাকা উঠানোর জন্য স্বজনদের শহরে যেতে হয় । এতে ব্যাংকে তাদের সময় নষ্ট হয়। তাই রিপন এসব সমস্যা সমাধানে ইন্টারনেট সংযোগ নেন। এখন গ্রামবাসী তার দোকান থেকে টাকা উঠাতে পারেন। এভাবে মোবাইলের সাহায্যে লেনদেন করা মোবাইল ব্যাংকিং-এর সাথে সম্পর্কিত। সুতরাং, রিপন মোবাইল সেট ব্যবহার করে গ্রামবাসীদের মোবাইল ব্যাংকিং সেবা দিচ্ছেন ।"
        },
        {
          "label": "ঘ",
          "question": "উদ্দীপকে গৃহীত ব্যাংকিং ব্যবস্থা মানুষের জীবনে স্বচ্ছন্দ নিয়ে এসেছে তুমি কি উক্তির সাথে একমত? তোমার উত্তরের সপক্ষে যুক্তি দাও ।",
          "explanation": "উদ্দীপকের মোবাইল ব্যাংকিং ব্যবস্থা মানুষের জীবনে স্বাচ্ছন্দ্য নিয়ে এসেছে'— এ উক্তির সাথে আমি একমত । এ ব্যাংকিং পদ্ধতিতে মোবাইল ফোন প্রযুক্তির মাধ্যমে গ্রাহককে ব্যাংকিং ও আর্থিক সেবা দেওয়া হয়। এতে গ্রাহক ব্যাংকে না গিয়েও টাকা জমা ও উঠাতে পারে । ফলে গ্রাহকের অর্থ ও সময় সাশ্রয় হয় । এছাড়া, প্রযুক্তি নির্ভর হওয়ায় যেকোনো স্থান থেকে এ পদ্ধতিতে লেনদেন করা যায়। উদ্দীপকের মুদি দোকানদার রিপনের গ্রামের অনেকেই বাড়িতে টাকা পাঠান। এ টাকা উঠাতে স্বজনদের শহরে যেতে হয়। এছাড়া বিদ্যুৎ বিল; গ্যাসের বিল প্রভৃতি পরিশোধ করতে ব্যাংকে সময় নষ্ট হয়। এসব সমস্যা সমাধানে রিপন এখন মোবাইল সেট ব্যবহার করেন । মোবাইল ব্যাংকিং ব্যবস্থা রসুলপুরের গ্রামবাসীদের জীবনযাত্রা সহজ করেছে। আগে ব্যাংকের লাইনে দাঁড়িয়ে তাদের সময় ও অর্থের অপচয় হতো। এখন রিপনের দোকানের মোবাইল সেটের মাধ্যমেই তারা টাকা উত্তোলন ও বিল পরিশোধ করেন। এক্ষেত্রে প্রত্যেক গ্রামবাসী নিজস্ব মোবাইল অ্যাকাউন্ট দিয়ে লেনদেন করেন। ফলে যেকোনো স্থান থেকে অর্থ স্থানান্তর এখন দ্রুত, নিরাপদ ও সহজ হয়েছে। তাই বলা যায়, মানুষের জীবনে স্বাচ্ছন্দ্য এনে দিতে মোবাইল ব্যাংকিং ব্যবস্থা গুরুত্বপূর্ণ ভূমিকা রাখছে ।"
        }
      ]
    }
  ]
}