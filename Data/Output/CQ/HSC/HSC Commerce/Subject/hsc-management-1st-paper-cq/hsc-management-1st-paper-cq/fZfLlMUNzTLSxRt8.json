{
  "title": "সিলেট বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব শাদীদ বিসিক (BSCIC) থেকে হস্তশিল্প তৈরির প্রশিক্ষণ নিয়ে পাটজাত ব্যাগ ও গৃহসজ্জার পণ্য তৈরি শুরু করেন। উদ্ভাবনী শক্তি ও নৈপুণ্যের কারণে তার উৎপাদিত পণ্য ভোক্তাদের কাছে খুবই জনপ্রিয়তা পায়। চাহিদা বৃদ্ধির কারণে তার প্রতিষ্ঠানে নতুন ৪০ জন কর্মী নিয়োগ দেন এবং উক্ত প্রতিষ্ঠান থেকে ঋণ নিয়ে প্রতিষ্ঠানটির ব্যবসায় সম্প্রসারণ করেন। শাদীদ পাশাপাশি অনলাইনেও টেলিভিশনে পণ্য সম্পর্কে গ্রাহকদের জানানোর ব্যবস্থা করেন। এতে তার পণ্যের চাহিদা আমেরিকাসহ সারা বিশ্বে ছড়িয়ে পড়ে। তিনি সেখানে পণ্য রপ্তানি করতে সক্ষম হচ্ছেন।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে পণ্যদ্রব্য কেনা-বেচা করাকে পণ্য বিনিময় বা ট্রেড বলে।"
        },
        {
          "label": "খ",
          "question": "",
          "explanation": "উৎপাদিত পণ্য বা সেবার বণ্টনসংক্রান্ত প্রয়োজনীয় সব কাজ হলো বাণিজ্য। এটি ব্যবসায়ের পণ্য বণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌছানো পর্যন্ত বিভিন্ন বাধার (স্থানগত, ব্যক্তিগত, সময়গত ও ঝুঁকিগত প্রভৃতি) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়াই বাণিজ্যের কাজ।"
        },
        {
          "label": "গ",
          "question": "",
          "explanation": "উদ্দীপকের বিসিক প্রতিষ্ঠানটি থেকে জনাব শাদীদ উদ্দীপনামূলক সহায়তা পেয়েছেন। এ ধরনের সহায়তার মাধ্যমে উদ্যোক্তা বা ব্যবসায়ীকে ব্যবসায় স্থাপনে আগ্রহী করে তোলা হয়। প্রশিক্ষণ, কারিগরি ও অর্থনৈতিক তথ্য সরবরাহ ও পরামর্শ দেওয়া প্রভৃতি উদ্দীপনামূলক সহায়তার অন্তর্ভুক্ত। উদ্দীপকের জনাব শাদীদ বিসিক থেকে হস্তশিল্প তৈরির ওপর প্রশিক্ষণ নেন। প্রশিক্ষণ শেষে তিনি পাটজাত ব্যাগ ও গৃহসজ্জার পণ্য তৈরি শুরু করেন। এখানে তিনি বিসিক থেকে প্রশিক্ষণ নিয়ে হস্তশিল্প স্থাপনে উৎসাহিত হন। কারণ, এর মাধ্যমে তিনি জানতে পারেন কীভাবে হস্তশিল্প তৈরির কাজ করা যায়। সুতরাং, বিসিক প্রতিষ্ঠানটি জনাব ate শাদীদকে উদ্দীপনামূলক সহায়তা দিয়েছে।"
        },
        {
          "label": "ঘ",
          "question": "",
          "explanation": "'পণ্য বিনিময় সহায়ক কাজের মাধ্যমে জনাব শাদীদ সারা বিশ্বে পণ্য রপ্তানি করতে সক্ষম হচ্ছেন' কথাটি যৌক্তিক। অভ্যন্তরীণ ও বৈদেশিক বাণিজ্য সুষ্ঠুভাবে সম্পাদনের ক্ষেত্রে বেশকিছু বাধার সম্মুখীন হতে হয়। অর্থসংক্রান্ত, ঝুঁকিগত, স্থানগত, সময়গত এবং তথ্যগত প্রভৃতি এ ধরনের বাধা। এসব বাধা দূর করার জন্য যেসব কাজ করা হয়, সেগুলোকে বিনিময় সহায়ক কাজ বলে। উদ্দীপকের জনাব শাদীদ বিসিক-এর প্রশিক্ষণ শেষে হস্তশিল্প তৈরির কাজ শুরু করেন। উদ্ভাবনী শক্তি ও নৈপুণ্যের কারণে তার উৎপাদিত পণ্য ভোক্তাদের কাছে খুবই জনপ্রিয়তা পায়। তাই তিনি ব্যবসায় সম্প্রসারণের জন্য বিসিক থেকে ঋণ নেন, যা অর্থগত বাধা দূর করে। আবার, তার পণ্য সম্পর্কে টেলিভিশনের মাধ্যমে গ্রাহকদের জানানো হয়। এটি তথ্যগত বাধা দূর করে। বর্তমানে তার পণ্যের চাহিদা সারা বিশ্বে ছড়িয়ে পড়েছে। তাই তিনি ঐ পণ্য বিদেশে রপ্তানি করতে পারছেন। এতে স্থানগত বাধা দূর হয়। বিভিন্ন বাধা দূর করে জনাব শাদীদ তার ব্যবসায়ের পণ্য বিনিময়ে সফল হয়েছেন। এক্ষেত্রে বাণিজ্যের বিভিন্ন কাজ (ব্যাংকিং, পরিবহন, যোগাযোগ প্রভৃতি) তাকে সাহায্য করে। তাই বলা যায়, পণ্য বিনিময় সহায়ক কাজের মাধ্যমে জনাব শাদীদ সারা বিশ্বে পণ্য রপ্তানি করতে সক্ষম হচ্ছেন।"
        }
      ]
    },
    {
      "number": "2",
      "uddipok": "বাংলাদেশ একটি জনবহুল দেশ। আশির দশকের শুরুতে জনাব আওলাদ বাংলাদেশের জনসম্পদকে কেন্দ্র করে ঢাকায় একটি পোশাক কারখানা গড়ে তোলেন, যার লক্ষ্য ছিল বাংলাদেশের অভ্যন্তরীণ চাহিদা মিটানো। আশির দশকের মাঝামাঝি জনাব আওলাদ যুক্তরাষ্ট্রে চলে যান এবং বাড়ি বাড়ি গিয়ে তার তৈরি পোশাক বিক্রি করেন। ক্রমান্বয়ে তার তৈরি পোশাক জনপ্রিয় হয়ে ওঠে। জনাব আওলাদ যুক্তরাষ্ট্রে বসে তার কারখানায় নিয়োজিত জনাব সেজাদকে প্রয়োজনীয় সংখ্যক পোশাক উৎপাদনের নির্দেশ দেন। জনাব সেজাদ কারখানার কর্মীদেরকে দিয়ে পোশাক উৎপাদন করে জনাব আওলাদ বরাবর প্রেরণ করেন। জনাব আওলাদ একের পর এক তৈরি পোশাকের নতুন বাজারের দ্বার উন্মুক্ত করেন।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "উৎপাদক, পাইকার, বিক্রয় প্রতিনিধি বা আমদানিকারকের কাছ থেকে পণ্য কিনে চূড়ান্ত ভোক্তাদের কাছে বিক্রি করা হলে, তাকে খুচরা ব্যবসায় বলে।"
        },
        {
          "label": "খ",
          "question": "",
          "explanation": "কোনো দেশের জলবায়ু, ভূ-প্রকৃতি, মৃত্তিকা, নদ-নদী, আয়তন, অবস্থান প্রভৃতির সমন্বয়ে যে পরিবেশ গড়ে ওঠে, তাকে প্রাকৃতিক পরিবেশ বলে। এ পরিবেশের উপাদানের ওপর ভিত্তি করে মানুষের জীবিকার পরিবর্তন হয়। দেশে প্রাকৃতিক সম্পদের পরিমাণ বেশি হলে, সেসব দেশে শিল্প- বাণিজ্যভিত্তিক জীবন-জীবিকাও বেশি হয়ে থাকে। এর উপাদানগুলো ব্যবসায়েও অনুকূল ও প্রতিকূণ প্রভাব ফেলে।"
        },
        {
          "label": "গ",
          "question": "",
          "explanation": "উদ্দীপকের জনাব আওলাদ অর্থনৈতিক পরিবেশ বিবেচনায় ঢাকায় পোশাক কারখানা গড়ে তোলেন। কোনো স্থানে বিদ্যমান অর্থনৈতিক পরিবেশের উপাদান সেখানে অবস্থিত ব্যবসায়ের সাফল্য বা ব্যর্থতার সাথে প্রত্যক্ষভাবে জড়িত। জনগণের আয় ও সঞ্চয়, অর্থ ও ঋণ ব্যবস্থা, বিনিয়োগ, মূলধন ও জনসম্পদ প্রভৃতি অর্থনৈতিক পরিবেশের উপাদান। উদ্দীপকের জনাব আওলাদ আশির দশকের শুরুতে বাংলাদেশের জনসম্পদকে কেন্দ্র করে ঢাকায় একটি পোশাক কারখানা গড়ে তোলেন।' এর লক্ষ্য ছিল দেশের অভ্যন্তরীণ চাহিদা মেটানো। যেকোনো দেশের অর্থনৈতিক উন্নয়নের মূল চালিকাশক্তি হলো জনসম্পদ। এ সম্পদকে বাদ দিয়ে দেশের তঅর্থনৈতিক উন্নয়ন সম্ভব নয়। তাই জনসম্পদকে সঠিকভাবে কাজে লাগানোর প্রয়োজন আছে। তাই বলা যায়, জনাব আওলাদ দেশের অর্থনৈতিক পরিবেশের জনসম্পদ উপাদানটিকে সঠিকভাবে কাজে লাগিয়ে ঢাকায় পোশাক কারখানা গড়ে তোলেন।"
        },
        {
          "label": "ঘ",
          "question": "",
          "explanation": "উদ্দীপকের জনাব আওলাদের কাজটি ব্যবসায় উদ্যোগ, জনাব সেজাদের কাজটি নয়। উদ্যোগ ছাড়া কোনো ব্যবসায় বা শিল্প স্থাপন করা যায় না। কোনো নতুন চিন্তা মাথায় রেখে উদ্যোক্তারা তা বাস্তবায়নের চেষ্টা করেন। দেশে উদ্যোক্তার সংখ্যা বেশি হলে শিল্পায়নের পরিমাণও বাড়ে। উদ্দীপকের জনাব আওলাদ দেশের অভ্যন্তরীণ চাহিদা মেটানোর জন্য ঢাকায় একটি পোশাক কারখানা স্থাপন করেন। আশির দশকের মাঝামাঝি সময়ে তিনি যুক্তরাষ্ট্রে চলে যান। সেখানে গিয়ে তিনি বিভিন্ন বাড়িতে পোশাক বিক্রি শুরু করেন। তাই তার এ কাজকে উদ্যোগ বলা যায়। তঅন্যদিকে, জনাব সেজাদ জনাব আওলাদের দেওয়া নির্দেশ অনুযায়ী পোশাক উৎপাদন করেন। এক্ষেত্রে তিনি জনাব আওলাদের প্রতিষ্ঠানে চাকরি করেন। তাই তার এ কাজকে উদ্যোগ বলা যায় না। নতুন উদ্যোগ নেওয়ার মাধ্যমে উদ্যোক্তারা দেশের শিল্পায়ন ও অর্থনৈতিক সমৃদ্ধি অর্জনে সহায়তা করেন। জনাব আওলাদও এমন একজন ব্যক্তি, য়িনি দেশের অর্থনৈতিক উন্নয়নে পোশাক কারখানা। স্থাপন করেন। এতে দেশের অনেক লোকের কর্মসংস্থানের সুযোগ হয়েছে। অর্থাৎ, জনাব আওলাদের প্রতিষ্ঠানে জনাব সেজাদের কর্মসংস্থান হয়েছে। তাই উভয়ের কাজের মধ্যে জনাব আওলাদের কাজটি-উদ্যোগ হলেও জনাব সেজাদের কাজটি উদ্যোগ নয়।"
        }
      ]
    },
    {
      "number": "3",
      "uddipok": "জনাব আরেফিন, ক ও খ নামক দুটি প্রতিষ্ঠানের মালিকানার সাথে সম্পৃক্ত। ক প্রতিষ্ঠানটি ট্রেড লাইসেন্স এবং খ প্রতিষ্ঠানটি নিবন্ধনপত্র নিয়ে কাজ শুরু করেন। দুটি প্রতিষ্ঠান ব্যবসায় সম্প্রসারণের জন্য ব্যাংক থেকে ঋণ গ্রহণ করেছিল। মেয়াদ শেষে ঋণের টাকা পরিশোধের জন্য ক প্রতিষ্ঠানের ক্ষেত্রে ব্যাংক জনাব আরেফিনকে নোটিশ প্রদান করে। খ এর ক্ষেত্রে মালিক আরেফিনের পরিবর্তে প্রতিষ্ঠানকে নোটিশ দেয়। দুটি প্রতিষ্ঠানই বর্তমানে সচ্ছল।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "প্রাকৃতিক সম্পদকে প্রক্রিয়াজাত করে মানুষের ব্যবহারযোগ্য পণ্যে পরিণত করার প্রক্রিয়াকে শিল্প বলে।"
        },
        {
          "label": "খ",
          "question": "",
          "explanation": "মুনাফা অর্জনের লক্ষ্যে পণ্যদ্রব্য, উৎপাদন, বণ্টন ও বণ্টনের সাথে জড়িত সব কাজ হলো ব্যবসায়। এটি মানুষের কাজের সুযোগ তৈরি করে। এর কাজ বাড়লে দেশে বেশি শিল্প-কারখানা ও বাণিজ্যিক প্রতিষ্ঠান গড়ে ওঠে। এসব প্রতিষ্ঠানে অনেক লোকের কাজের ব্যবস্থা হয়। এভাবে ব‍্যবসায় বেকার সমস্যা দূর করে।"
        },
        {
          "label": "গ",
          "question": "",
          "explanation": "লাউদ্দীপকে বর্ণিত খ প্রতিষ্ঠানটি মালিকানার ভিত্তিতে কোম্পানি সংগঠন। এটি আইনের অধীনে গঠিত ও পরিচালিত সীমিত দায়বিশিষ্ট ব্যবসায় প্রতিষ্ঠান। নিবন্ধনপত্র পাওয়ার পর এ সংগঠন ব্যবসায়ের কাজ শুরু করতে পারে। উদ্দীপকের জনাব আরেফিন ক ও খ নামক দুটি প্রতিষ্ঠানের মালিকানার সাথে জড়িত। এ দুটি প্রতিষ্ঠানের মধ্যে খ প্রতিষ্ঠানটি নিবন্ধনপত্র পাওয়ার পরপরই কাজ শুরু করে দেয়। এটি কৃত্রিম ব্যক্তিসত্তার অধিকারী হওয়ায় নিজ নামে পরিচালিত হয়। এর সত্তা মালিক থেকে সম্পূর্ণ আলাদা। এসব বৈশিষ্ট্যের সাথে কোম্পানি সংগঠনের মিল আছে। তাই বলা যায়, খ প্রতিষ্ঠানটি মালিকানার ভিত্তিতে কোম্পানি সংগঠন।"
        },
        {
          "label": "ঘ",
          "question": "",
          "explanation": "উদ্দীপকের ক প্রতিষ্ঠানটি একমালিকানা ব্যবসায় হওয়ায় জনাব আরেফিনকে ঋণ পরিশোধের জন্য নোটিশ দেওয়া যুক্তিসঙ্গত হয়েছে। একমালিকানা ব্যবসায় হলো একক মালিকানায় গঠিত ও পরিচালিত ব্যবসায়। যে কেউ ট্রেড লাইসেন্স সংগ্রহ করে এ ব্যবসায় গঠন করতে পারেন। এ ব্যবসায় মালিকের নামেই পরিচালিত হয়। এজন্য ব্যবসায়ের দায় মালিককেই নিতে হয়। উদ্দীপকের জনাব আরেফিন ক নামক প্রতিষ্ঠানের মালিকানার সাথে সম্পৃক্ত। এটি ব্যাংক থেকে ঋণ নেয়। মেয়াদ শেষে ব্যাংকটি জনাব আরেফিনকে ঋণ পরিশোধের জন্য নোটিশ দেয়। অর্থাৎ, প্রতিষ্ঠানটি একমালিকানা ব্যবসায়। এ ব্যবসায়ের দায় অসীম। এজন্য বিনিয়োগকৃত মূলধন দিয়ে দায় পরিশোধ করা সম্ভব না হলে, মালিকের ব্যক্তিগত সম্পদ দিয়ে দায় পরিশোধ করতে হয়। তাই উদ্দীপকের প্রতিষ্ঠানটি একমালিকানা ব্যবসায় হওয়ায় ব্যাংক জনাব আরেফিনকে ঋণ পরিশোধের জন্য নোটিশ দিয়েছে। তিনি এ ঋণ পরিশোধে বাধ্য থাকবেন। অতএব, ব্যাংক কর্তৃক সরাসরি জনাব আরেফিনকে ঋণ পরিশোধের নোটিশ দেওয়া সম্পূর্ণ যৌক্তিক।"
        }
      ]
    },
    {
      "number": "4",
      "uddipok": "শফিক, আজিম ও রনি পারস্পরিক সমঝোতার ভিত্তিতে একটি গৃহনির্মাণ ফার্ম গঠন করার পরিকল্পনা করে। তারা উক্ত ফার্মে প্রকৌশলী রফিকের সুনাম ব্যবহার করার জন্য তাকে অংশীদার হিসেবে গ্রহণ করে। চুক্তি অনুযায়ী তিনি উক্ত ব্যবসায়ে মূলধন, শ্রম বা দক্ষতা কিছুই বিনিয়োগ করেন না কিন্তু মুনাফা ভোগ করেন এবং তিনি ১০,০০০ টাকা পর্যন্ত দায় বহন করবেন। তিন বছর পর আজিম দুর্ঘটনায় মৃত্যুবরণ করেন। তার ১৫ বছর বয়সী সন্তান তামীমকে তারা অংশীদার হিসেবে গ্রহণ করে। পরবর্তী দুই বছরের মধ্যে প্রতিষ্ঠানটির দশ লক্ষ টাকা দায় সৃষ্টি হয়। প্রতিষ্ঠানের সম্পদ ও মূলধনসহ মোট দুই লক্ষ টাকা দায় মিটানো সম্ভব। অবশিষ্ট দায় মিটানোর জন্য শফিক ও রনি দুই লক্ষ টাকা করে চার লক্ষ টাকা প্রদান করে এবং জনাব রফিক ও তামীমকে দুই লক্ষ টাকা করে প্রদান করার জন্য চিঠি দেন।",
      "tag": "ISCM 23,SB 17",
      "sub_questions": [
        {
          "label": "ক",
          "question": "",
          "explanation": "যে অংশীদার অংশীদারি ব্যবসায়ে মূলধন সরবরাহ করেন এবং লাভ-লোকসান বহন করেন, কিন্তু অধিকার থাকা সত্ত্বেও ব্যবসায় পরিচালনায় সক্রিয়ভাবে অংশ নেন না, তাকে ঘুমন্ত বা নিষ্ক্রিয় বা সুপ্ত অংশীদার বলে।"
        },
        {
          "label": "খ",
          "question": "",
          "explanation": "একাধিক ব্যক্তি চুক্তির ভিত্তিতে যে ব্যবসায় গঠন করেন, তাকে অংশীদারি ব্যবসায় বলে। এ চুক্তি লিখিত বা মৌখিক কিংবা লিখিত ও নিবন্ধিত হতে পারে। তবে চুক্তি থাকা আবশ্যক। এ চুক্তিতে বিভিন্ন বিষয় (অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি) বিস্তারিত উল্লেখ করা হয়। চুক্তি থেকেই অংশীদারি ব্যবসায় জন্মলাভ করে। এছাড়া, অংশীদারি ব্যবসায়ের সবকিছু চুক্তির মাধ্যমেই নিয়ন্ত্রিত হয়। তাই চুক্তিকে অংশীদারি ব্যবসায়ের ভিত্তি বলা হয়।"
        },
        {
          "label": "গ",
          "question": "",
          "explanation": "উদ্দীপকের উল্লিখিত ব্যবসায়টি হলো নির্দিষ্ট অংশীদারি ব্যবসায়। এ ব্যবসায় নির্দিষ্ট মেয়াদের বা উদ্দেশ্য অর্জনের জন্য গঠিত হয়। নির্দিষ্ট মেয়াদ শেষে বা উদ্দেশ্য অর্জনের পর এরূপ ব্যবসায়ের বিলোপসাধিত হয়। উদ্দীপকের শফিক, আজিম ও রনি তিন বন্ধু পারস্পরিক সমঝোতার ভিত্তিতে একটি অংশীদারি ব্যবসায় গঠন করেন। উক্ত ব্যবসায়ের উদ্দেশ্য হলো একটি গৃহনির্মাণ কাজ সম্পন্ন করা। গৃহনির্মাণের কাজ শেষ হলে ব্যবসায়টি বন্ধ হয়ে যাবে। এক্ষেত্রে একটি নির্দিষ্ট উদ্দেশ্য অর্জনের জন্য ব্যবসায়টি গঠিত হয়েছে। এর সাথে নির্দিষ্ট অংশীদারি ব্যবসায়ের মিল আছে। সুতরাং, উদ্দীপকের ব্যবসায়টি নির্দিষ্ট অংশীদারি ব্যবসায়।"
        },
        {
          "label": "ঘ",
          "question": "",
          "explanation": "উদ্দীপকের রফিক নামমাত্র এবং তামীম নাবালক অংশীদার হওয়ায়, দায় পরিশোধের জন্য তাদের চিঠি পাঠানো যুক্তিসঙ্গত হয়নি। নামমাত্র অংশীদার নির্দিষ্ট অর্থের বিনিময়ে অংশীদারি ব্যবসায়ে তার সুনাম ব্যবহার করার অনুমতি দেয়। এ ধরনের অংশীদারের দায় চুক্তি অনুযায়ী সীমিত হয়ে থাকে। অন্যদিকে যার বয়স এখনো ১৮ বছর হয়নি, সে নাবালক অংশীদার। এ ধরনের অংশীদারের দায় সীমিত হয়'। উদ্দীপকের ফার্মে প্রকৌশলী রফিকের সুনাম ব্যবহারের জন্য তাকে অংশীদার হিসেবে, নেওয়া হয়। তবে তিনি মুনাফা পেলেও ১০,০০০ টাকার অতিরিক্ত দায় বহন করবেন না। অপরদিকে তামীম ১৫ বছর বয়সে উত্ত ফার্মের অংশীদার হয়। ২ বছর পর তার বয়স বেড়ে ১৭ হয়েছে। তার বয়স যেহেতু ১৮ হয়নি, তাই সে একজন নাবালক অংশীদার। ব্যবসায়টির দশ লক্ষ টাকা দায় হয়। রফিক ও তামীমকে দুই লক্ষ টাকা করে দেওয়ার জন্য চিঠি দেওয়া হয়। কিন্তু চুক্তি অনুযায়ী রফিক ১০,০০০ টাকার অতিরিক্ত দায় বহনে বাধ্য নন। আর তামীম নাবালক হওয়ায় তার বিনিয়োগকৃত মূলধনের বেশি দায় সে বহন করবে না। সুতরাং, প্রতিষ্ঠানের দায় পরিশোধের জন্য রফিক ও তামীমকে চিঠি পাঠানো সম্পূর্ণ অযৌক্তিক।"
        }
      ]
    },
    {
      "number": "5",
      "uddipok": "মাশরাফি ও তার ৬ বন্ধু মিলে এমন একটি ব্যবসায় সংগঠন গঠন করার জন্য পরিকল্পনা করে যাতে জনগণ থেকেও মূলধন সংগ্রহ করা সম্ভব। তাই তারা প্রয়োজনীয় দলিলপত্রসহ কর্তৃপক্ষের নিকট আবেদন করেন। কর্তৃপক্ষ সন্তুষ্ট হয়ে তাদেরকে একটি সনদ ইস্যু করেন। কিন্তু ব্যবসায় শুরু করার জন্য আরও দলিলপত্রসহ আনুষ্ঠানিকতা সম্পন্ন করত হবে।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "স্মারকলিপি এবং পরিমেল নিয়মাবলিতে বর্ণিত যে নির্ধারিত সংখ্যক সাধারণ শেয়ার কিনলে কোম্পানির পরিচালক হওয়ার যোগ্যতা অর্জন করা যায়, তাকে পরিচালকের যোগ্যতাসূচক শেয়ার বলে।"
        },
        {
          "label": "খ",
          "question": "",
          "explanation": "কোম্পানির বিধিমালা বা ধারাসমূহের বর্ণনার তালিকাকে তফসিল A বলে। নির্দিষ্ট ধারা বা বিধিমালা অনুযায়ী কোম্পানি পঠিত ও পরিচালিত হয়। তফসিল A-তে এ ধারাসমূহের সম্পূর্ণ ব্যাখ্যা ও আলোচনা করা থাকে। এতে কোম্পানির পরিচালনাসংক্রান্ত সব নিয়ম লেখা থাকে।"
        },
        {
          "label": "গ",
          "question": "",
          "explanation": "উদ্দীপকের মাশরাফিদের ব্যবসায় সংগঠন মালিকানার ভিত্তিতে কোম্পানি সংগঠন। এ সংগঠন কোম্পানি আইনের অধীনে গঠিত ও পরিচালিত হয়। এটি সীমিত দায়বিশিষ্ট ব্যবসায় প্রতিষ্ঠান। এ ধরনের সংগঠন জনগণের কাছে শেয়ার বিক্রির মাধ্যমে মূলধন সংগ্রহ করতে পারে। নিবন্ধনপত্র ও কার্যারম্ভের অনুমিতপত্র নেওয়ার মাধ্যমে কোম্পানি সংগঠন শুরু করা যায়। উদ্দীপকের মাশরাফি ও তার ৬ বন্ধু মিলে একটি ব্যবসায় গঠন করার পরিকল্পনা নেয়। তারা এ প্রতিষ্ঠানের মাধ্যমে জনগণের কাছ থেকে মূলধন সংগ্রহ করতে চায়। এজন্য তারা নিবন্ধনপত্র সংগ্রহ করে। কিন্তু ব্যবসায় শুরুর জন্য আরও দলিলপত্র প্রয়োজন। এসব কাজ কোম্পানি সংগঠন শুরুর সাথে জড়িত। তাই বলা যায়, মাশরাফিদের ব্যবসায়টি মালিকানার ভিত্তিতে কোম্পানি সংগঠন।"
        },
        {
          "label": "ঘ",
          "question": "",
          "explanation": "উদ্দীপকের সংগঠনটির আনুষ্ঠানিকতা সম্পন্ন করার জন্য মাশরাফিদের কাজ শুরুর অনুমতিপত্র সংগ্রহ করতে হবে। নিবন্ধনপত্র সংগ্রহের পর পাবলিক লিমিটেড কোম্পানিকে কাজ শুরুর জন্য অনুমতিপত্র সংগ্রহ করতে হয়। এজন্য বিবরণপত্র, যোগ্যতাসূচক শেয়ার কেনা ও ন্যূনতম চাঁদা সংগ্রহের ঘোষণা পত্র নিবন্ধকের অফিসে জমা দিতে হয়। উদ্দীপকের মাশরাফি ও তার ৬ বন্ধু মিলে একটি ব্যবসায় গঠনের পরিকল্পনা করে। এ লক্ষ্যে তারা প্রয়োজনীয় দলিলপত্রসহ কর্তৃপক্ষের কাছে আবেদন করে। কর্তৃপক্ষ সন্তুষ্ট হয়ে তাদেরকে একটি সনদ (নিবন্ধনপত্র) ইস্যু করে। কিন্তু কর্তৃপক্ষ ব্যবসায় শুরু করার জন্য আরও দলিলপত্রসহ আনুষ্ঠানিকতা সম্পন্ন করতে বলে। মাশরাফিরা পাবলিক লিমিটেড কোম্পানি গঠন করতে চায়। তাই তাদেরকে নিবন্ধনপত্র সংগ্রহের পাশাপাশি কার্যারম্ভের অনুমিতপত্রও নিতে হবে। এছাড়া তাদেরকে বিবরণপত্র, যোগ্যতাসূচক শেয়ার কেনা ও ন্যূনতম চাঁদা সংগ্রহের ঘোষণাপত্র নিবন্ধকের অফিসে জমা দিতে হবে। অতএব মাশরাফিদের প্রতিষ্ঠানের জন্য উপরোক্ত আনুষ্ঠানিকতা সম্পন্ন করতে হবে।"
        }
      ]
    },
    {
      "number": "6",
      "uddipok": "বাংলাদেশ সরকার তার নিজস্ব প্রতিষ্ঠানের মাধ্যমে চট্টগ্রাম-কক্সবাজার ট্রেন সার্ভিস চালু করার প্রকল্প বাস্তবায়ন করছে, যাতে পর্যটকগণ নিরাপদে ও আরামে কক্সবাজার যেতে পারে। অপরদিকে সরকার নিজস্ব বিনিয়োগের পাশাপাশি বেসরকারি বিনিয়োগকারীদের সহায়তায় ঢাকা-চট্টগ্রাম বুলেট ট্রেন সার্ভিস দেয়ার জন্য একটি নতুন ব্যবসায় গঠন করার উদ্যোগ নিয়েছে।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "বাংলাদেশের মেট্রোপলিটন শহরগুলোতে পানি সরবরাহ ও পয়ঃনিষ্কাশন সুবিধার জন্য পালনকারী সরকারি মালিকানায় প্রতিষ্ঠিত ও পরিচালিত প্রতিষ্ঠানের নাম হলো ওয়াসা বা Water Supply and Sewerage Authority |"
        },
        {
          "label": "খ",
          "question": "",
          "explanation": "রাষ্ট্রীয় মালিকানায় ব্যবসায় গঠনের মূল উদ্দেশ্য জনকল্যাণ। দেশের জনগণের স্বল্পমেয়াদি ও দীর্ঘমেয়াদি কল্যাণের লক্ষ্যে এ ব্যবসায় গঠন করা হয়। এজন্য জাতীয় গুরুত্বপূর্ণ ও জরুরি পণ্য ও সেবা উৎপাদন ও বণ্টন রাষ্ট্রীয় মালিকানায় করা হয়ে থাকে। আবার, জনস্বার্থে দ্রব্যমূল্য স্থিতিশীল রাখতেও অনেক ব্যবসায় রাষ্ট্রীয় মালিকানায় পরিচালনা করা হয়ে থাকে। তাই, জনকল্যাণের উদ্দেশ্যে রাষ্ট্রীয় ব্যবসায় গঠিত হয়।"
        },
        {
          "label": "গ",
          "question": "",
          "explanation": "উদ্দীপকে পর্যটকদের নিরাপদ ও সহজ যাতায়াতের জন্য সরকারের বাংলাদেশ রেলওয়ে প্রতিষ্ঠানটি প্রকল্প বাস্তবায়ন করছে। এ প্রতিষ্ঠানটি রেল যোগাযোগ ব্যবস্থা গড়ে তুলে সাশ্রয়ী মূল্যে যাত্রী ও মালামাল পরিবহন সুবিধা দেওয়ার জন্য পরিচালিত হচ্ছে। এটি বাংলাদেশের সরকারি মালিকানায় প্রতিষ্ঠিত ও নিয়ন্ত্রিত হয়। উদ্দীপকে বলা হয়েছে, বাংলাদেশ সরকার দেশের অর্থনৈতিক সমৃদ্ধি অর্জনের জন্য দেশের পর্যটন খাতের উন্নয়ন করতে চাচ্ছে। এ লক্ষ্যে সরকার চট্টগ্রাম-কক্সবাজারের ট্রেন সার্ভিস চালু করার প্রকল্প বাস্তবায়ন করছে। এতে পর্যটকরা নিরাপদে ও আরামে কক্সবাজার যেতে পারবে। এতে কক্সবাজারে পর্যটকের পরিমাণ বাড়বে। এসব কাজ বাংলাদেশ রেলওয়ে প্রতিষ্ঠানটি করে থাকে। তাই বলা যায়, পর্যকটদের নিরাপদ ও সহজ যাতায়াতের জন্য বাংলাদেশ রেলওয়ে সরকারের প্রকল্পটি বাস্তবায়ন করছে।"
        },
        {
          "label": "ঘ",
          "question": "",
          "explanation": "পদ্মা সেতুর অপর পাড়ে বৃহদায়তন আন্তর্জাতিক বিমানবন্দর নির্মাণে উদ্দীপকের সরকারি-বেসরকারি অংশীদারি ব্যবসায় গুরুত্বপূর্ণ ভূমিকা পালন করবে। এটি দীর্ঘমেয়াদি অংশীদারি ব্যবসায়। এখানে জনগণকে সেবা দেওয়ার উদ্দেশ্যে বেসরকারি খাত সরকারের সাথে চুক্তি করে। এরপর যৌথভাবে মূলধন বিনিয়োগ করে। সাধারণত জনগণের জন্য গুরুত্বপূর্ণ অবকাঠামো নির্মাণে এবং সেবা খাতগুলোর উন্নয়নের জন্য এ ব্যবসায় ভূমিকা রাখে। উদ্দীপকে বলা হয়েছে, সরকার ঢাকা-চট্টগ্রাম বুলেট ট্রেন সার্ভিস চালু করার জন্য দেশের বেসরকারি উদ্যোক্তাদের আহ্বান জানায়। এতে সরকারের আর্থিক চাপ কিছুটা কমবে। পাশাপাশি বেসরকারি বিনিয়োগকারীরাও নিরাপদে তাদের অর্থ বিনিয়োগ করতে পারবে। সরকারি-বেসরকারি অংশীদারি ব্যবসায়ের মাধ্যমে পদ্মা সেতুর অপর পাড়ে বৃহদায়তন আন্তর্জাতিক বিমানবন্দর নির্মাণ করা সম্ভব। এক্ষেত্রে সরকারের আর্থিক চাপ কমার পাশাপাশি বেসরকারি প্রতিষ্ঠানগুলোও কম ঝুঁকিতে দীর্ঘমেয়াদি বিনিয়োগে অংশ নিতে পারবে। এছাড়া যৌথ উদ্যোগে বৃহদায়তন আন্তর্জাতিক বিমানবন্দর নির্মাণ করা হলে দুর্ত কাজ সম্পন্ন হবে। তাই বলা যায়, সরকারি-বেসরকারি অংশীদারি ব্যবসায়ের মাধ্যমে আন্তর্জাতিক বিমানবন্দর নির্মাণ করা যথাযথ হবে।"
        }
      ]
    },
    {
      "number": "7",
      "uddipok": "ইলিয়াছ এমন একটি নতুন প্রযুক্তির যন্ত্র উদ্ভাবন করেন, যা দিয়ে বিদ্যুৎবিতান অবস্থায় ২৪ ঘণ্টা ফ্রিজ চালানো যায়। তিনি এ যন্ত্রটি 'VOLTA' নাম দিয়ে বাজারজাত করেন। 'VOLTA' নাম ও চিহ্নটি তিনি একটি বিশেষ আইনে নিবন্ধন করবে 'VOLTA' ব্যাপক জনপ্রিয়তা লাভ করায় বগুড়ার সানোয়ার VOLIA' নামে একই ধরনের যন্ত্র তৈরি করে বাজারে বিক্রয় শুরু করে। অপরদিকে সিলেটের নাসির 'ELECTRO' নাম দিয়ে একই প্রযুক্তির যন্ত্র তৈরি করে বাজারজাত করছে। ইলিয়াছ তাদের বিরুদ্ধে আইনগত ব্যবস্থা নেয়ার জন্য আইনজীবীর পরামর্শ চান। আইনজীবী অভিমত দেন যে সানোয়ারের বিরুদ্ধে আইনগত প্রতিকার পাওয়া গেলেও সীমাবদ্ধতার কারণে নাসিরের বিরুদ্ধে প্রতিকার পাওয়া সম্ভব হবে না।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "লেখক বা শিল্পীর মৌলিক ও সৃজনশীল সাহিত্য বা শিল্পকর্ম নির্দিষ্ট সময়ের জন্য বিক্রি, উন্নয়ন বা ব্যবহারের একক ও বিধিবদ্ধ অধিকারকে কপিরাইট বলে।"
        },
        {
          "label": "খ",
          "question": "",
          "explanation": "বিমা হলো বিমাগ্রহীতা ও বিমাকারী প্রতিষ্ঠানের মধ্যে সম্পাদিত চুক্তি, যেখানে বিমাকারী বিমাগ্রহীতাকে নির্দিষ্ট প্রিমিয়ামের বিনিময়ে ভবিষ্যতের সম্ভাব্য ঝুঁকি বা বিপদে ক্ষতি হলে ক্ষতিপূরণ দিতে সম্মত হয়। ব্যবসায়ে সবসময় ঝুঁকি থাকে। বিমা এ ঝুঁকিগত প্রতিবন্ধকতা দূর করে। তাই বিমা শুধু অভ্যন্তরীণ শিল্প-বাণিজ্যের ক্ষেত্রেই উন্নয়ন করে না। এটি আমদানি-রপ্তানি বাণিজ্যের উন্নয়নেও সাহায্য করছে। বর্তমানে বিমা ছাড়া বৈদেশিক বাণিজ্য মোটেই সম্ভব নয়। তাই বিমা হচ্ছে শিল্প- বাণিজ্যে সাহায্যকারী উপাদান।"
        },
        {
          "label": "গ",
          "question": "",
          "explanation": "উদ্দীপকের যন্ত্রটি ইলিয়াছ ট্রেডমার্ক আইনে নিবন্ধন করেছেন। কোনো প্রতিষ্ঠান বা এর পণ্যের স্বাতন্ত্র্যতা প্রকাশ করার জন্য ট্রেডমার্ক ব্যবহৃত হয়। এটি প্রতিষ্ঠানের ব্র্যান্ড হিসেবে পরিচিত। এটি কোনো প্রতিষ্ঠানের পণ্যকে ক্রেতাদের কাছে সহজে পরিচিত করে তোলে। উদ্দীপকে ইলিয়াছ নতুন প্রযুক্তি ব্যবহার করে একটি যন্ত্র উদ্ভাবন করেন। এটি দিয়ে বিদ্যুৎবিহীন অবস্থায় ২৪ ঘণ্টা পর্যন্ত ফ্রিজ চালানো যায়। তিনি তার উদ্ভাবিত এ যন্ত্রটি বাজারে ছাড়ার আগে 'VOLTA' নাম নির্ধারণ করেন। এ VOLTA নামটি তিনি একটি বিশেষ আইনে নিবন্ধন করেন। VOLTA নামেই যন্ত্রটি বাজারে পরিচিতি লাভ করে, যা ট্রেডমার্কের বৈশিষ্ট্যর সাথে মিল আছে। তাই বলা যায়, ইলিয়াছের উদ্ভাবিত VOLTA নামক যন্ত্রটি ট্রেডমার্ক আইনে নিবন্ধন করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ইলিয়াছ নতুন প্রযুক্তিটি ট্রেডমার্ক আইনে নিবন্ধন করলেও পেটেন্ট চুক্তি না করার কারণে তিনি সব ধরনের আইনগত সুবিধা পাবেন না। আবিষ্কারক তার নতুন আবিষ্কৃত পণ্য এককভাবে ব্যবহারের জন্য সরকারের সাথে পেটেন্ট চুক্তি করে। এই চুক্তি না থাকলে আবিষ্কারকের উদ্ভাবিত পণ্য কেউ নকল করলেও তার বিরুদ্ধে কোনো আইনগত ব্যবস্থা নেওয়া যায় না। উদ্দীপকের ইলিয়াছ একটি যন্ত্র আবিষ্কার করে 'VOLTA' নামে তা নিবন্ধন করেন। সানোয়ার নামের এক ব্যক্তি 'VOLTA' নামে একই ধরনের যন্ত্র বাজারে ছাড়ে। অপরদিকে সিলেটের নাসির 'ELECTRO' নামে ঐ ধরনের আরও একটি যন্ত্র বাজারে ছাড়ে। উভয়ের বিরুদ্ধে ইলিয়াছ আইনগত ব্যবস্থা নিতে চান। কিন্তু সানোয়ারের বিরুদ্ধে আইনগত প্রতিকার পাওয়া গেলেও নাসিরের বিরুদ্ধে ব্যবস্থা নেওয়া সম্ভব হবে না বলে তার আইনজীবী জানান। নতুন প্রযুক্তিটি ইলিয়াছ ট্রেডমার্ক আইনে নিবন্ধন করলেও পেটেন্ট চুক্তি করেননি। ট্রেডমার্ক আইনে নিবন্ধন থাকায় সানোয়ার 'VOLTA' নামে পণ্য বাজারে ছাড়তে পারেন না। তাই ইলিয়াছ সানোয়ারের বিরুদ্ধে আইনগত ব্যবস্থা নিতে পারবেন। কিন্তু যন্ত্রটির পেটেন্ট চুক্তি না থাকায় যে কেউ নকল করে অন্য নামে তা বাজারে ছাড়তে পারে। নাসির এই সুযোগটি নিয়ে একই ধরনের যন্ত্র ভিন্ন নামে বাজারে ছেড়েছে। তাই আইনজীবী বলছেন, সানোয়ারের বিরুদ্ধে আইনত প্রতিকার পাওয়া গেলেও নাসিরের বিরুদ্ধে ব্যবস্থা নেওয়া সম্ভব হবে না।"
        }
      ]
    },
    {
      "number": "8",
      "uddipok": "দোহাজারীর আলুচাষি নাসির আরও ৪০ জন আলুচাষি নিয়ে একটি সমবায় সমিতি গঠন করেন। তাদের উদ্দেশ্য হলো প্রয়োজনীয় সার, বীজ, কীটনাশক ক্রয়ে এবং আলু সংরক্ষণ ও বিক্রয়ে সুবিধা লাভ করা। উক্ত সমবায় গঠনের চূড়ান্ত পর্যায়ে সমবায় নিবন্ধক তার সিল ও স্বাক্ষরযুক্ত গুরুত্বপূর্ণ দলিল নাসিরকে প্রদান করেন। উক্ত দলিলে সমিতির মোট শেয়ার সংখ্যা ১,০০০ উল্লেখ আছে। নাসির ২০০ শেয়ার ক্রয় করেন। আগামী নির্বাচনে সমবায় সমিতির চেয়ারম্যান নির্বাচিত হওয়ার জন্য তিনি আরও শেয়ার ক্রয়ের পরিকল্পনা করছেন।",
      "tag": "RUMC 24,SB 17",
      "sub_questions": [
        {
          "label": "ক",
          "question": "",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণসংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে।"
        },
        {
          "label": "খ",
          "question": "",
          "explanation": "সমবায় সমিতির সর্বোচ্চ পর্যায়ের সমিতিকে বলে জাতীয় সমবায় সমিতি। এ সমিতি কেন্দ্রীয় সমবায় সমিতির সমন্বয়ে গঠিত হয়। এর সদস্য সাধারণত কেন্দ্রীয় সমিতিগুলোই হয়ে থাকে। দশ বা ততোধিক কেন্দ্রীয় সমিতির মাধ্যমে জাতীয় সমবায় সমিতি গঠিত হয়। এক্ষেত্রে কেন্দ্রীয় সমবায় সমিতি থেকে নির্বাচিত প্রতিনিধির সমন্বয়ে এরূপ সমিতির নির্বাহী কমিটি গঠন ও তা পরিচালনা করা হয়।"
        },
        {
          "label": "গ",
          "question": "",
          "explanation": "সদস্যদের প্রকৃতি বিচারে উদ্দীপকের সমিতিটি উৎপাদক সমবায় সমিতি। কয়েকজন উৎপাদক নিজেদের আর্থ-সামাজিক উন্নয়নে উৎপাদন ও বিক্রির কাজকে অধিকতর ফলপ্রসূ করতে এ সমবায় সমিতি গড়ে তোলেন। মহাজন ও মধ্যস্থব্যবসায়ীদের কাছ থেকে রক্ষা পেতে ক্ষুদ্র উৎপাদকরা এরূপ সমিতি গঠন করে থাকেন। এ সমিতির মাধ্যমে উৎপাদকরা পণ্যের উপযুক্ত দাম পেয়ে থাকেন। উদ্দীপকের দোহাজারীর নাসির আরও ৪০ জন আলুচাষি নিয়ে একটি সমবায় সমিতি গঠন করেন। তাদের সমিতির উদ্দেশ্য হলো আলু চাষে প্রয়োজনীয় সার, বীজ, কীটনাশক কেনা এবং আলু সংরক্ষণ ও বিক্রির সুবিধা লাভ করা। এ সমিতির মাধ্যমে তারা উৎপাদিত আলু মধ্যস্থ ব্যবসায়ীদের সাহায্য ছাড়াই ন্যায্যমূল্যে বিক্রি করতে পারেন। এতে তারা আর্থিকভাবে লাভবান হবেন। অর্থাৎ তারা নিজেদের অর্থনৈতিক কল্যাণের উদ্দেশ্যে এ সমিতি গড়ে তোলেন। তাদের এ কাজগুলো উৎপাদক সমবায় সমিতির সাথে মিলে যায়। তাই বলা যায়, উদ্দীপকের সমিতিটি উৎপাদক সমবায় সমিতি।"
        },
        {
          "label": "ঘ",
          "question": "",
          "explanation": "আইন অনুযায়ী সমবায় সমিতির একজন সদস্য সর্বোচ্চ শেয়ার ৫ কিনতে পারেন বলে উদ্দীপকের নাসিরের পক্ষে আর শেয়ার কেনা সম্ভব নয়। সমবায় সমিতির সদস্যদের মধ্যে যেন কোনো বৈষম্য তৈরি না হয় সেজন্য অবাধে শেয়ার কেনার সুযোগ দেওয়া হয় না। কেননা অর্থনৈতিক সমতা বিধানই সমবায়ের উদ্দেশ্য। ফলে সকল সদস্যের সমান অধিকার বজায় থাকে। উদ্দীপকের দোহাজারীর নাসির আরও ৪০ জন আলুচাষি মিলে একটি উৎপাদক সমবায় সমিতি গড়ে তোলেন। এই সমিতির উপবিধিতে (By- Laws) মোট শেয়ার সংখ্যা ১,০০০টি উল্লেখ আছে। ইতিমধ্যে নাসির ২০০টি অর্থাৎ মোট শেয়ারের ভাগ শেয়ার কিনেছেন। সমবায় সমিতি সম্পদের বৈষম্য কমানো ও সদস্যদের সম-অধিকার পানকারী প্রতিষ্ঠান। এতে প্রত্যেক সদস্য একটি মাত্র ভোট দিতে পারেন। আর একজন সদস্য মোট শেয়ারের সর্বোচ্চ শেয়ার কিনতে د পারেন, উদ্দীপকের নাসিরও শেয়ারই কিনেছেন। তাই আগামী নির্বাচনে চেয়ারম্যান নির্বাচিত হওয়ার জন্য অতিরিক্ত শেয়ার কেনার ইচ্ছা থাকলেও তিনি তা কিনতে পারবেন না।"
        }
      ]
    },
    {
      "number": "9",
      "uddipok": "ক, খ, গ তিন বন্ধু। ক তার হ্যাচারিতে আলো, তাপ ও বায়ু নিয়ন্ত্রণের মাধ্যমে ডিম থেকে মুরগির বাচ্চা পেয়ে থাকেন। গ তথ্য ও যোগাযোগ প্রযুক্তি বিশেষজ্ঞ। তিনি তথ্য লিখন ও প্রক্রিয়াকরণের ব্যবসায়ে নিয়োজিত। খ, ক-এর হ্যাচারি থেকে পণ্য সংহার করেন। খ উত্ত পণ্যের চাহিদা, মূল্যস্তর, যোগাযোগ ব্যবস্থা ইত্যাদি বিষয়ে প্রয়োজনীয় তথ্য গ-এর নিকট থেকে সংগ্রহ করে উত্ত পণ্য সারাদেশে সরবরাহ করে থাকেন।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "কে মুনাফা অর্জনের লক্ষ্যে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "বিদেশ থেকে পণ্য নিজ দেশে আমদানি করার পর প্রক্রিয়াজাত করে অথবা না করে তা আবার অন্য কোনো দেশে রপ্তানি করা হলে, তাকে পুনঃরপ্তানি বলে। বিদেশ থেকে পণ্য আমদানি করে তা বেশি দামে বিক্রি করে মুনাফা অর্জন করা হয়। আবার, অনেক সময় দু'টি দেশের মধ্যে বাণিজ্যিক সম্পর্ক না থাকলে তৃতীয় কোনো দেশ উক্ত দুই দেশের এক দেশ থেকে পণ্য আমদানি করে অন্য দেশে তা রপ্তানি করে থাকে। এভাবে পুনঃরপ্তানি সংঘটিত হয়।"
        },
        {
          "label": "গ",
          "question": "",
          "explanation": "উদ্দীপকের গ-এর কাজটি ব্যবসায়ের প্রত্যক্ষ সেবা শাখার অন্তর্গত। এ ব্যবসায়ে গ্রাহকদের প্রত্যক্ষভাবে সেবা দেওয়ার বিনিময়ে অর্থ উপার্জন করা হয়। চিকিৎসক, আইনজীবী ও প্রকৌশলীর কাজ প্রভৃতি প্রত্যক্ষ সেবার অন্তর্গত। উদ্দীপকের ক, খ ও গ তিন বন্ধু। তিন বন্ধু জীবনধারণের জন্য বিভিন্ন কাজের সাথে জড়িত। তাদের মধ্যে 'গ' তথ্য ও যোগাযোগ প্রযুক্তি বিশেষজ্ঞ। তিনি তথ্য লিখন ও প্রক্রিয়াকরণের ব্যবসায়ে নিয়োজিত। তিনি তার কাজের মাধ্যমে গ্রাহকদের বিভিন্ন তথ্য সরবরাহ করে সেবা দেন। এ সেবা পেয়ে গ্রাহক উপকৃত ও সন্তুষ্ট হয়। এ কাজের মাধ্যমে 'গ' অর্থ উপার্জন করেন এর সাথে ব্যবসায়ের প্রত্যক্ষ সেবার মিল আছে। তাই বলা যায়, 'গ' ব্যবসায়ের প্রত্যক্ষ সেবায় নিয়োজিত আছে।"
        },
        {
          "label": "ঘ",
          "question": "",
          "explanation": "উদ্দীপকের 'ক' রূপগত উপযোগ এবং 'খ' স্থানগত উপযোগ সৃষ্টি করেন। শিল্পের মাধ্যমে প্রাকৃতিক সম্পদের আকার পরিবর্তন করে রূপগত উপযোগ সৃষ্টি করা হয়। আর পরিবহনের মাধ্যমে উৎপাদিত পণ্য ভোক্তার কাছে পৌঁছানোর মাধ্যমে স্থানগত উপযোগ সৃষ্টি করা হয়। উদ্দীপকের ক, খ ও গ তিন বন্ধু বিভিন্ন ধরনের ব্যবসায়ের সাথে জড়িত। এদের মধ্যে 'ক' তার হ্যাচারিতে আলো, তাপ ও বায়ু নিয়ন্ত্রণের মাধ্যমে ডিম থেকে মুরগির বাচ্চা পেয়ে থাকেন। সুতরাং, তিনি পণ্য উৎপাদন কাজের সাথে জড়িত। অপরদিকে খ, ক-এর হ্যাচারি থেকে বাচ্চা সংগ্রহ করে দেশের বিভিন্ন অঞ্চলে তা সরবরাহ করেন। এক্ষেত্রে তিনি পরিবহন কাজের সাথে জড়িত। পণ্য উৎপাদন ও তা ভোক্তার কাছে পৌঁছানো ব্যবসায়ের কাজ। এ উভয় প্রকার কাজ দেশের অর্থনৈতিক উন্নয়নে গুরুত্বপূর্ণ ভূমিকা রাখে। এর একপক্ষ উৎপাদন করে এবং অপরপক্ষ তা ভোক্তার কাছে সরবরাহ করে। এভাবে 'ক' উৎপাদন কাজের সাথে এবং 'খ' পরিবহন কাজের সাথে জড়িত। তাই বিভিন্ন ধরনের উপযোগ সৃষ্টিতে 'ক' ও 'খ' উভয়ের কাজই ভূমিকা রাখছে।"
        }
      ]
    },
    {
      "number": "10",
      "uddipok": "জনাব সোবহান 'একের ভিতর তিন' নামে একটি নতুন কলম বাজারে চালু করেন। যেখানে একই কলম দিয়ে লাল, সবুজ ও কালো রঙের কালি দিয়ে লেখা সম্ভব। কলমটির বাজারে ব্যাপক চাহিদা আছে। কারখানার যন্ত্রপাতির উৎপাদন ক্ষমতা থাকা সত্ত্বেও কর্মীদের আচরণকে প্রভাবিত করে উৎপাদনমুখী করে পর্যাপ্ত পরিমাণ কলম উৎপাদন করতে না পারায় তিনি বাজারের চাহিদা মেটাতে ব্যর্থ হন। কোরবান নামক একজন ব্যবসায়ী সোবহানের বিনা অনুমতিতে উক্ত পণ্য উৎপাদন শুরু করেছেন।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "বাংলাদেশের তৈরি পোশাক প্রস্তুকারক ও রপ্তানিকারকদের স্বার্থরক্ষা ও ব্যবসায়িক উন্নয়নের জন্য গঠিত বেসরকারি সংস্থা হলো বিজিএমইএ (BGMEA) |"
        },
        {
          "label": "খ",
          "question": "",
          "explanation": "প্রাকৃতিক বিভিন্ন উপাদানের সাথে জীবনের যে স্বাভাবিক ভারসাম্য বিদ্যমান, কোনো কারণে তা নষ্ট হলে বা প্রকৃতিতে তার নেতিবাচক প্রভাব পড়লে; তাকে পরিবেশ দূষণ বলে। এটি মানুষসহ অন্যান্য জীবজন্তু এবং তাদের পরিবেশের জন্য ক্ষতিকর। বিভিন্ন দূষণ ও বিষাক্ত পদার্থের মাধ্যমে পরিবেশ দূষিত হয়। এটি মানুষের স্বাভাবিক চলাফেরা বা জীবনযাপনে বাধা তৈরি করে।"
        },
        {
          "label": "গ",
          "question": "",
          "explanation": "উদ্দীপকের জনাব সোবহান 'সাংগঠনিক ক্ষমতা' গুণের অভাবে বাজারে পণ্যের চাহিদা মেটাতে ব্যর্থ হন। সাংগঠনিক ক্ষমতার মাধ্যমে প্রতিষ্ঠানের মানবীয় (শ্রমিক-কর্মী) ও বস্তুগত (কাঁচামাল, মেশিন) উপকরণাদিকে কার্যকরভাবে পরিচালনা করা যায়। এ গুণ প্রতিষ্ঠানকে সফলতার দিকে পরিচালিত করতে সহায়তা করে। এজন্য উদ্যোক্তার এ গুণটি থাকা জরুরি। উদ্দীপকের জনাব সোবহান 'একের ভিতর তিন' নামে একটি নতুন কলম বাজারে চালু করেন। এটি দিয়ে লাল, সবুজ ও কালো রঙের কালি দিয়ে লেখা যায়। কলমটির বাজারে ব্যাপক চাহিদা আছে। কিন্তু যন্ত্রপাতির উৎপাদন ক্ষমতা থাকা সত্ত্বেও তিনি কর্মীদেরকে প্রভাবিত করে উৎপাদনের পরিমাণ বাড়াতে পারেন না। এজন্য তিনি বাজারে পণ্যের চাহিদা মেটাতে ব্যর্থ হন। এ থেকে বোঝা যায়, জনাব সোবহান কর্মীদের ঠিকমতো কাজ করতে উদ্বুদ্ধ করতে পারেন না। কর্মীরা আগ্রহ নিয়ে কাজ করে না। ফলে প্রতিষ্ঠানের উৎপাদনশীলতা কমে যায়। তাই বলা যায়, সাংগঠনিক ক্ষমতা গুণের অভাবেই জনাব সোবহান বাজারে পণ্যের চাহিদা মেটাতে ব্যর্থ হন।"
        },
        {
          "label": "ঘ",
          "question": "",
          "explanation": "উদ্দীপকের কোরবানের কাজটি ব্যবসায়ের দৃষ্টিকোণ থেকে অনৈতিক। নৈতিকতা ধারণা অনুযায়ী যা করা উচিত তা পালন করা এবং যা করা উচিত নয় তা থেকে বিরত থাকা হয়। ব্যবসায়ের ক্ষেত্রে ভালো-মন্দ, উচিত-অনুচিত এসব বিষয় খেয়াল করে ব্যবসায় পরিচালনা করতে হয়। ব্যবসায়ী অনৈতিক কাজে লিপ্ত হলে বেশি দিন ব্যবসায়ে টিকে থাকতে পারে না। উদ্দীপকের জনাব সোবহান 'একের ভিতর তিন' নামে একটি নতুন কলম বাজারে ছাড়েন। কিন্তু, তিনি বাজারে পণ্যের চাহিদা পূরণ করতে ব্যর্থ হন। এ সুযোগে কোরবান নামক একজন ব্যবসায়ী জনাব সোবহানের বিনা অনুমতিতে একই নাম ব্যবহার করে কলম উৎপাদন শুরু করেন। নৈতিকতা মানুষকে সত্য ও ন্যায়ের পথে চলতে সহায়তা করে। কিন্তু কোরবান, জনাব সোবহানের উদ্ভাবিত কলম একই নাম ব্যবহার করে তিনি প্রতারণার আশ্রয় নিয়েছেন। এতে জনাব সোবহানের ব্যবসায়ে আর্থিক ক্ষতি হবে। তাই বলা যায়, কোরবানের কাজটি ব্যবসায়ের দৃষ্টিকোণ থেকে ঠিক হয়নি।"
        }
      ]
    },
    {
      "number": "11",
      "uddipok": "জনাব আজাদ সাংগু ব্যাংক, ঢাকা শাখায় একটি হিসাব খুলেছেন। তিনি উত্ত হিসাবে লেনদেনের সময় কাগুজে ডকুমেন্ট যেমন: রশিদ, চেক ব্যবহার করেন তার হিসাবে সবসময় পর্যাপ্ত পরিমাণ অর্থ জমা থাকে। জনাব মজিদ কুশিয়ারা ব্যাংক রংপুর শাখায় একটি হিসাব খোলেন। তিনি ব্যাংক লেনদেনে কোনো কাগুজে ডকুমেন্ট ব্যবহার করেন না। তারা দুজনই স্বপরিবারে কক্সবাজারে বেড়াতে গেলেন যেখানে দুটি ব্যাংকেরই শাখা আছে। দুজনই সংশ্লিষ্ট ব্যাংক শাখায় টাকা উত্তোলন করতে গেলেন। মজিদ যথাযথভাবে উত্তোলনে সমর্থন হন। আজাদ যথাযথ নিয়ম মেনে চেক উপস্থাপন করলেও অন্য শাখার চেক হওয়ায় ব্যাংক তাকে প্রয়োজনীয় সেবা প্রদানে ব্যর্থ হন।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "ই-বিজনেসের B2C মডেল হচ্ছে খুচরা ব্যবসায়ের মতো যেখানে ব্যবসায়ীরা সরাসরি ভোক্তার কাছে পণ্য বা তথ্যাদি বিক্রি করেন।"
        },
        {
          "label": "খ",
          "question": "",
          "explanation": "ব্যবসায়ের অংশীদাররা চুক্তিতে আবদ্ধ নন এমন কোনো ব্যক্তিকে যদি অংশীদার হিসেবে পরিচয় দেন এবং সে ব্যক্তি তা জেনেও নীরবতা অবলম্বন করেন, তাহলে তাকে প্রতিবন্ধ অংশীদার বলে। এ ধরনের অংশীদারকেও অন্য সাধারণ অংশীদারের মতো অংশীদারি ব্যবসায়ে সৃষ্ট দায় নিতে হয়। অর্থাৎ ব্যবসায়িক কোনো সুবিধা না পেলেও তার কারণে কেউ ঐ ব্যবসায়ের সাথে আবদ্ধ হলে সৃষ্ট দায়ে সেও দায়বদ্ধ হবে।"
        },
        {
          "label": "গ",
          "question": "",
          "explanation": "উদ্দীপকের কুশিয়ারা ব্যাংক ই-ব্যাংকিং সেবা দিচ্ছে। এটি ব্যাংকিং সেবা সুবিধা দেওয়ার আধুনিক পদ্ধতি। এক্ষেত্রে ইন্টারনেট এবং কম্পিউটার প্রযুক্তি ব্যবহার করে দ্রুত ও নির্ভুলভাবে ব্যাংকিং সেবা দেওয়া হয়। উদ্দীপকের জনাব মজিদ কুশিয়ারা ব্যাংক, রংপুর শাখায় একটি হিসাব খোলেন। তিনি তার ব্যাংকিং লেনদেন করার জন্য কোনো কাগজের ডকুমেন্ট ব্যবহার করেন না। তিনি রংপুর থেকে কক্সবাজার বেড়াতে গেলে ব্যাংক থেকে খুব সহজেই টাকা উত্তোলন করেন। এজন্য কোনো কাগজপত্রের প্রয়োজন হয়নি। এভাবে ব্যাংকিং কাজ করার সাথে ই- ব্যাংকিং-এর মিল আছে। তাই বলা যায়, জনাব মজিদকে কুশিয়ারা ব্যাংক ই-ব্যাংকিং সেবা দিচ্ছে।"
        },
        {
          "label": "ঘ",
          "question": "",
          "explanation": "উদ্দীপকে সাংগু ব্যাংক-এর সেবা দেওয়ার ব্যর্থতা দূর করার জন্য ই-ব্যাংকিং সেবা পদ্ধতি চালু করা প্রয়োজন। এটি একটি ইলেকট্রনিক ব্যাংকিং পদ্ধতি। এ পদ্ধতিতে ইন্টারনেট এবং কম্পিউটার প্রযুক্তি ব্যবহার করে দ্রুত ও নির্ভুলভাবে ব্যাংকিং সেবা দেওয়া হয়। উদ্দীপকের জনাব আজাদ সাংগু ব্যাংক, ঢাকা শাখায় একটি হিসাব খোলেন। তিনি ব্যাংকটির সব কাজ কাগজের ডকুমেন্টের (রসিদ, চেক প্রভৃতি) মাধ্যমে করেন। এক্ষেত্রে কাজগুলো প্রথাগত পদ্ধতিতে করা হয়। তাই জনাব আজাদ কক্সবাজারে টাকা উত্তোলনের জন্য ব্যাংকে গেলে ব্যাংক তাকে অর্থ দিতে ব্যর্থ হয়। ইলেকট্রনিক ব্যাংকিং পদ্ধতির মাধ্যমে এক শাখায় হিসাব খুলে দেশের সব জায়গায় টাকা জমা দেওয়া ও ওঠানো যায়। এতে ব্যাংকের গ্রাহকদের সমস্যায় পড়তে হয় না। সাংগু ব্যাংকটি এর সব কাজ প্রথাগত পদ্ধতিতে করায় জনাব আজাদ ঢাকায় হিসাব খুলে কক্সবাজার গিয়ে টাকা তুলতে ব্যর্থ হন। ব্যাংকটি ই-ব্যাংকিং পদ্ধতি চালু করলে জনাব মজিদের মতো তিনিও কক্সবাজার গিয়ে টাকা তুলতে পারতেন। অতএব, সাংগু ব্যাংক-এর ব্যর্থতা দূর করার জন্য এর সব কাজ ই- ব্যাংকিং পদ্ধতিতে হওয়া উচিত।"
        }
      ]
    }
  ]
}