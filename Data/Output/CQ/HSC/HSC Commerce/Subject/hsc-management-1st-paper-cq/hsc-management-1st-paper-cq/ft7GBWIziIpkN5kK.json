{
  "title": "আইডিয়াল কলেজ, মতিঝিল ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "উত্তরা ইপিজেড-এ তুহিনের একটি গার্মেন্টস ফ্যাক্টরী আছে। তিনি বিদেশ থেকে সুতা, কাপড় ও অন্যান্য উপকরণ কিনে এনে পোশাক তৈরি করে ইউরোপের বাজারে বিক্রি করেন। মান উন্নয়ন হওয়ায় উত্তর ও দক্ষিণ আমেরিকার ক্রেতারা তার তৈরি পোশাক ক্রয় করার ব্যাপারে আগ্রহ দেখাচ্ছেন। কিন্তু আর্থিক সমস্যার কারণে তুহিন সেখানে বাজারসম্প্রসারণ করতে পারছেন না।",
      "tag": "ISCM 24,RB 19",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে পণ্যদ্রব্য ক্রয়-বিক্রয় কার্যকে পণ্য বিনিময় বলে।"
        },
        {
          "label": "খ",
          "question": "",
          "explanation": "পণ্যকে ওজন,আকার,রং,গুনাগুন ইত্যাদি বিবেচনায় নিয়ে পন্যের সঠিক মানের সীমা নির্ধারণ করাকে প্রমিতকরণ বলে। ঢাকার একজন ব্যবসায়ী রাজশাহীতে কয়েকটা আমের বাগান ক্রয় করেছে বা নির্দিষ্ট আম গাছ থেকে সংগ্রহের পর আকার বা ওজন অনুযায়ী তাকে ছোট,বড় ও মাঝারি আকারে ভাগ করেছেন এই কাজটি প্রমিতকরণ।"
        },
        {
          "label": "গ",
          "question": "",
          "explanation": "উদ্দিপকের জনাব হাবিব ব্যবসায়ের আওতা বিবেচনায় ব্যবসায়। কারণ এটি পুনঃরপ্তানি যা বৈদেশিক বাণিজ্যের অন্তর্গত। বিদেশ থেকে পণ্যসামগ্রী বা কাঁচামাল আমদানি করে তা পুনরায় অন্য দেশে রপ্তানি করা হলে তাকে পুনঃরপ্তানি বলে। উদ্দিপকের তুহিন বিদেশ থেকে সুতা, কাপড় ও অন্যান্য উপকরণ কিনে এনে পোশাক তৈরি করে ইউরোপের বাজারে বিক্রি করেন।এটি পুনঃরপ্তানির অন্তর্গত।কারণ, একদেশ হতে কাঁচামাল নিয়ে আরেকটি দেশে রপ্তানি করছেন এই প্রক্রিয়াকে পুনঃরপ্তানি বলে ।"
        },
        {
          "label": "ঘ",
          "question": "",
          "explanation": "জনাব তুহিনের আর্থিক সমস্যার সমাধান হতে পারে অর্থ সংস্থান করে। অর্থসংস্থান বলতে ব্যবসায়ের প্রয়োজনে সঠিক উৎস হতে মূলধন সংগ্রহকে বুঝায়। ব্যবসায়ের প্রয়োজনে ব্যবসায়ীদের বিভিন্ন সময়ে অতিরিক্ত অর্থের প্রয়োজন পড়ে। বিভিন্ন উৎস হতে ব্যবসায়ীরা অর্থ সংগ্রহ করতে পারে। তবে যে উৎস হতেই মূলধন সংগ্রহ করা হোক না কেন তা অবশ্যই নিরাপদ এবং সহযোগী হতে হবে। উদ্দীপকে দেখা যায়,তুহিন একটি গার্মেন্টসের মালিক। তিনি বিদেশ থেকে সুতা,কাপড় ও অন্যান্য উপকরণ এনে পোশাক তৈরি করেন এবং ইউরোপের বাজারে বিক্রি করেন। মান উন্নত হওয়ায় উত্তর ও দক্ষিণ আমেরিকার ক্রেতারা তার তৈরি পোশাক ক্রয় করার ব্যাপারে আগ্রহ দেখাচ্ছেন।কিন্তু আর্থিক সমস্যার কারণে তুহিন সেখানে বাজার সম্প্রসারণ করতে পারছেন না। ব্যবসায়ীদের অর্থ সংক্রান্ত বাধা দূরীকরণে বিভিন্ন আর্থিক প্রতিষ্ঠান কাজ করছে। ব্যাংক তার মধ্যে একটি গুরুত্বপূর্ণ প্রতিষ্ঠান। জনাব কার্তিক ব্যাংক হতে তার প্রয়োজনীয় মূলধন সংগ্রহ করতে পারেন। ব্যাংক হতে ঋণ নিয়ে তিনি আর্থিক নিরাপত্তা এবং সুষ্ঠু লেনদেনের নিশ্চয়তা পাবেন। তাই আমি মনে করি, জনাব তুহিনের আর্থিক সমস্যার সমাধান হতে পারে অর্থসংস্থা ন করে।"
        }
      ]
    },
    {
      "number": "2",
      "uddipok": "ওমর গাজীপুর জেলার প্রত্যন্ত অঞ্চলে পাঁচ একর জমি কিনে বাণিজ্যিক ভিত্তিতে পেয়ারার বাগান করেন। অঞ্চলটি পেয়ারা চাষের জন্য খুবই উপযোগী। তার বাগানের পেয়ারা ঢাকার পাইকাররা এসে কিনে নিয়ে যায়। তিনি লক্ষ করলেন, তার বাগানের পাশে প্রচুর উঁচু জমি পতিত অবস্থায় পড়ে আছে। ব্যাংক, বিমা প্রভৃতি ধরনের প্রতিষ্ঠানের অনুপস্থিতির কারণে এসব জমির লাভজনক ব্যবহারের জন্য কেউ আগ্রহ দেখাচ্ছে না।",
      "tag": "ISCM 24,SB 19",
      "sub_questions": [
        {
          "label": "ক",
          "question": "পরিবেশ কী?",
          "explanation": "মানুষ যে পারিপার্শ্বিকতার মধ্যে বসবাস ও জীবনধারণ করে এবং যা জীবনধারাকে প্রভাবিত করে, তাকে পরিবেশ বলে।"
        },
        {
          "label": "খ",
          "question": "ব্যবসায়ে আইনগত পরিবেশ প্রয়োজন কেন?'",
          "explanation": "দেশীয় ও আন্তর্জাতিক পর্যায়ে প্রচলিত বিভিন্ন আইনের সমন্বয়ে সৃষ্ট পরিবেশ হলো আইনগত পরিবেশ। বাণিজ্য ও শিল্প আইন, শ্রম আইন, পরিবেশ আইন প্রভৃতি এ পরিবেশের উপাদান। ব্যবসায় সংক্রান্ত আইন ব্যবসায়ের অনুকূল হলে দেশি-বিদেশি > উদ্যোক্তারা ব্যবসায়ে উৎসাহী হয়। এতে দেশে ব্যবসায়ের প্রসার সহজ হয়। এজন্য ব্যবসায়ে আইনগত পরিবেশ প্রয়োজন।"
        },
        {
          "label": "গ",
          "question": "উদ্দীপকে ওমরের গাজীপুরের পেয়ারা বাগান স্থাপনে কোন পরিবেশ প্রভাব বিস্তার করছে? যুক্তিসহ ব্যাখ্যা করো।",
          "explanation": "উদ্দীপকে ওমরের গাজীপুরে পেয়ারা বাগান স্থাপনে প্রাকৃতিক পরিবেশ প্রভাব বিস্তার করেছে। এ পরিবেশ কোনো দেশের জলবায়ু, ভূ-প্রকৃতি, আয়তন প্রভৃতির সমন্বয়ে গড়ে ওঠে। এসব উপাদানের পার্থক্যের কারণে অবস্থানভেদে প্রাকৃতিক পরিবেশ ভিন্ন হয়। ফলে দেশের ব্যবসায় কার্যক্রম ও মানুষের জীবনধারণও ভিন্ন হতে পারে। এজন্য অনুকূল প্রাকৃতিক পরিবেশ ব্যবসায় গঠনে গুরুত্বপূর্ণ ভূমিকা পালন করে। উদ্দীপকে ওমর গাজীপুর জেলার প্রত্যন্ত অঞ্চলের জমিতে পেয়ারার বাগান করেন। পেয়ারা চাষের জন্য এলাকাটি খুবই অনুকূল। অঞ্চলটির আর্দ্রতা, বৃষ্টিপাত, মাটির গুণাগুণ পেয়ারা গাছকে সঠিকভাবে বেড়ে ওঠতে সাহায্য করে। ফলে মানসম্মত পেয়ারা উৎপাদন হয়। এসব বিষয় ভেবেই ওমর এলাকাটিতে পেয়ারা বাগান করেন। এক্ষেত্রে পেয়ারা উৎপাদনে সহায়তাকারী এ উপাদানসমূহ প্রাকৃতিক পরিবেশের উপাদানের সাথে মিলে যায়। তাই বলা যায়, ওমরের গাজীপুরে পেয়ারা বাগান করার ক্ষেত্রে প্রাকৃতিক পরিবেশের প্রভাব আছে।'"
        },
        {
          "label": "ঘ",
          "question": "যে পরিবেশের অভাবে ওমরের বাগানের পাশের জমি অব্যবহৃত রয়েছে উদ্দীপকের আলোকে তা বিশ্লেষণ করো।",
          "explanation": "অর্থনৈতিক পরিবেশের উপাদানের অভাবে ওমরের বাগানের পাশের জমি অব্যবহৃত আছে। ব্যবসায় পরিবেশের একটি গুরুত্বপূর্ণ উপাদান হলো অর্থনৈতিক পরিবেশ। এ পরিবেশ জনগণের সঞ্চয়, বিনিয়োগ, মূলধন প্রভৃতির ওপর ভিত্তি করে সৃষ্টি হয়। সাধারণত ব্যাংক, বিমা ও অন্যান্য আর্থিক প্রতিষ্ঠান ব্যবসায়ের কাজে মূলধন সরবরাহ করে। এসব উপকরণের সহজপ্রাপ্যতা ব্যবসায় সম্প্রসারণে সহায়তা করে। উদ্দীপকে ওমরের পেয়ারা বাগানের পাশে প্রচুর পতিত জমি আছে। এসব জমির সঠিক ব্যবহারের মাধ্যমে বিভিন্ন ব্যবসায় প্রতিষ্ঠান, শিল্প কারখানা স্থাপন করা যায়। আবার ওমরের পেয়ারা বাগানের মতো কৃষি খামারও গড়ে তোলা যায়। কিন্তু ব্যাংক, বিমা প্রভৃতি আর্থিক প্রতিষ্ঠানের অনুপস্থিতির কারণে তা সম্ভব হচ্ছে না। প্রতিটি ব্যবসায়ের জন্য মূলধন প্রয়োজন। কিন্তু মূলধন সরবরাহের জন্য ওমরের এলাকায় প্রয়োজনীয় আর্থিক প্রতিষ্ঠান নেই। তাই আগ্রহী উদ্যোক্তারা ব্যবসায় প্রতিষ্ঠার জন্য ঋণ সুবিধা পাচ্ছে না। আবার, ব্যবসায়ের ঝুঁকি মোকাবেলা করতে বিমা প্রতিষ্ঠানের প্রয়োজন। কিন্তু তেমন কোনো বিমা প্রতিষ্ঠান না থাকায় এলাকার জনগণ ব্যবসায় স্থাপনে নিরুৎসাহী হচ্ছে। মূলত ঐ অঞ্চলের অর্থনৈতিক পরিবেশ অনুকূল না হওয়ায় উদ্যোক্তারা ব্যবসায় স্থাপনে আগ্রহী হচ্ছে না। তাই বলা যায়, অর্থনৈতিক পরিবেশের উপাদানের অভাবের জন্য ওমরের বাগানের পাশে প্রচুর পতিত জমি অব্যবহৃত আছে।"
        }
      ]
    },
    {
      "number": "3",
      "uddipok": "হুমায়ূন বিবিএ পড়ুয়া বিশ্ববিদ্যালয়ের একজন মেধাবী ছাত্র। একজন আত্মনির্ভরশীল ব্যক্তি হিসেবে নিজের লেখাপড়ার খরচ চালানোর জন্য লেখাপড়ার পাশাপাশি অল্প মূলধন নিয়ে বাড়ির পাশেই একটি ফটোকপির ব্যবসায় আরম্ভ করে। ফটোকপির পাশাপাশি ভোক্তা সাধারণকে ইন্টারনেটের মাধ্যমে বিভিন্ন পরীক্ষার ফরম পূরণ, রেজাল্ট প্রকাশ, মেইলের তথ্য আদানপ্রদান, টার্ম পেপার প্রস্তুত ইত্যাদি সেবা প্রদান করে বেশ ভালোই মুনাফা অর্জন করে। তিনি নিজে ব্যবসায়ের সমস্ত বিষয় সামাল দিতে না পারায় বড় ভাইকে ফটোকপি অংশের দায়িত্ব দিয়েছেন। ফলশ্রতিতে হুমায়ূনের প্রতিষ্ঠিত ব্যবসায় সফলতার আলো দেখতে শুরু করে।",
      "tag": "ISCM 24,CB 19",
      "sub_questions": [
        {
          "label": "ক",
          "question": "",
          "explanation": "যে ব্যবসার মালিক শুধুমাত্র একজন মাত্র ব্যক্তি তাকে একমালিকানা ব্যবসা বলে।"
        },
        {
          "label": "খ",
          "question": "",
          "explanation": "একক ব্যক্তির অধীনে গঠিত ও পরিচালিত ব্যবসাকে এক মালিকানা ব্যবসা বলে।  যেহেতু এখানে একজন মাত্র ব্যক্তি সকল মূলধন জোগাড় করে এবং প্রতিষ্ঠানটি পরিচালনা করে, তাই তার একার পক্ষে অধিক মূলধনের সংস্থান করা সম্ভব হয়ে ওঠেনা। ব্যবসার পৃথক সত্তা না থাকায় সকল কাজে এ ব্যবসা মালিকের উপর নির্ভরশীল।যে কোনো সময় বিলুপ্ত হতে পারে বিধায় এ ব্যবসায়ে কেউ ঋণ দিতে ও লেনদেন করতে অনেকে নিরুয়সাহিত হয়।তাই সব বিচারে এ ব্যবসার আয়তন ছোট হয়ে থাকে।"
        },
        {
          "label": "গ",
          "question": "",
          "explanation": "মালিকানার ভিত্তিতে হুমায়ূনের ব্যবসাটি এক মালিকানা ব্যবসা। যে ব্যবসায়ের মালিক একজন মাত্র ব্যক্তি তাকে একমালিকানা ব্যবসা বলে।এ ধরনের ব্যবসা যেকোনো স্থানে কোনো আইনগত ঝামেলা ছাড়াই গঠন করা যায়।এই ব্যবসায়ের মালিককে অসীম দায় বহন করতে হয়। এরূপ দায়ের কারণে মালিকের ব্যক্তিগত সম্পত্তি পর্যন্ত দায়বদ্ধ থাকে এবং মালিক দেউলিয়া পর্যন্ত হয়ে যেতে পারে। উদ্দীপকের হুমায়ুন নিজের লেখাপড়ার খরচ চালানোর জন্য লেখাপড়ার পাশাপাশি অল্প মূলধন নিয়ে বাড়ির পাশে একটি ফটোকপির ব্যবসা আরম্ভ করে। ফটোকপির পাশাপাশি ভোক্তা সাধারণকে ইন্টারনেটের মাধ্যমে বিভিন্ন পরীক্ষার ফরম পূরণ,রেজাল্ট প্রকাশ,মেইলের তথ্য আদান-প্রদান,টার্ম পেপার প্রস্তুত ইত্যাদি সেবা প্রদান করে বেশ ভালই মুনাফা অর্জন করে। তার দোকানটির বৈশিষ্ট্য এক মালিকানা ব্যবসায়ের সাথে সাদৃশ্যপূর্ণ। তাই বলা যায়, মালিকানার ভিত্তিতে হুমায়ুনের ব্যবসায়টি একমালিকানা ব্যবসা।"
        },
        {
          "label": "ঘ",
          "question": "",
          "explanation": "ব্যক্তিগত দক্ষতার মাধ্যমে হুমায়ুন তার ব্যবসায়ে সফল হয়েছেন বলে আমি মনে করি। যে  ব্যবসায়ের মালিক একজন মাত্র ব্যক্তি তাকে একমালিকানা ব্যবসা বলে।এ ধরনের ব্যবসা যেকোনো স্থানে কোনো আইনগত ঝামেলা ছাড়াই গঠন করা যায়।এই ব্যবসায়ের মালিককে অসীম দায় বহন করতে হয়। এরূপ দায়ের কারণে মালিকের ব্যক্তিগত সম্পত্তি পর্যন্ত দায়বদ্ধ থাকে এবং মালিক দেউলিয়া পর্যন্ত হয়ে যেতে পারে। উদ্দীপকে দেখা যায়, হুমায়ুন তার পড়ালেখার খরচ চালানোর জন্য লেখাপড়ার পাশাপাশি অল্প মূলধন নিয়ে বাড়ির পাশে একটি ফটোকপির ব্যবসা আরম্ভ করে।সে ভোক্তা সাধারণকে বিভিন্ন সেবা প্রদান করে বেশ ভালো মুনাফা অর্জন করে।ব্যবসার সমস্ত বিষয় নিজে সামাল দিতে না পারায় সে তার বড় ভাইকে ফটোকপির অংশের দায়িত্ব দিয়েছে। ফলশ্রুতিতে হুমায়ুনের প্রতিষ্ঠিত ব্যবসা সফলতার আলো দেখতে শুরু করে। প্রথমত হুমায়ূন আত্মনির্ভরশীল ব্যক্তি হিসেবে নিজের লেখাপড়া খরচ চালানোর জন্য এক মালিকানা ব্যবসা আরম্ভ করে। সে ব্যক্তিগত বিচক্ষণতার মাধ্যমে ভোক্তাদের প্রয়োজন বুঝে তাদের সেই সেবা প্রদান করে।ফলে তার ব্যবসা সফল হয় এবং দিন দিন ভালো মুনাফা অর্জন শুরু হয়। তাই আমি মনে করি,হুমায়ুন তার ব্যবসা থেকে সফল হয়েছে।"
        }
      ]
    },
    {
      "number": "4",
      "uddipok": "মি. সিফাত একজন ইঞ্জিনিয়ার। তার দক্ষতা ও অভিজ্ঞতার কারণে মূলধন ছাড়াই সাইদ, মুনিম ও রিফাত তাকে অংশীদার করে নেন। সিফাত, মুনিম ও সাইদ ব্যবসায় পরিচালনায় অংশগ্রহণ করে কিন্তু রিফাত ব্যবসায়ে পুঁজি বিনিয়োগ করলেও পরিচালনায় অংশগ্রহণ করেন না। বছর শেষে সমান মুনাফা দাবি করেন।",
      "tag": "ISCM 24,MB 21",
      "sub_questions": [
        {
          "label": "ক",
          "question": "ট্রেড লাইসেন্স কী?",
          "explanation": "ব্যবসায় শুরু করার জন্য স্থানীয় সরকার বা পৌরসভা থেকে দেওয়া সরকারি অনুমতিপত্রই হলো ট্রেড লাইসেন্স।"
        },
        {
          "label": "খ",
          "question": "অংশীদারি ব্যবসায়ে পৃথক সত্তা থাকে না কেন?",
          "explanation": "যে সত্তা বা অস্তিত্ব বলে ব্যবসায় নিজ নামে গঠিত ও পরিচালিত হওয়া যায় তাকে পৃথক সত্তা বলে। কয়েকজন ব্যক্তি পারস্পরিক সমঝোতার ভিত্তিতে চুক্তিবদ্ধ হয়ে অংশীদারি ব্যবসায় গঠন করে। এক্ষেত্রে অংশীদারদের নামে লেনদেন ও চুক্তি সম্পাদিত হয়। ব্যবসায়টি নিজ নামে কোনো লেনদেন ও চুক্তি সম্পাদন করতে পারে না। অংশীদারি ব্যবসায় আইনসৃষ্ট নয় বলে এর পৃথক সত্তা থাকে না।"
        },
        {
          "label": "গ",
          "question": "উদ্দীপকে বর্ণিত মি. সিফাত কোন ধরনের অংশীদার? ব্যাখ্যা করো।",
          "explanation": "মি. সিফাত একজন কর্মী অংশীদার। এরূপ অংশীদার ব্যবসায়ে মূলধন বিনিয়োগ করেন না। এরা চুক্তি অনুযায়ী নিজস্ব শ্রম ও দক্ষতার মাধ্যমে ব্যবসায়ে সক্রিয় থাকেন। তবে তারা অন্য অংশীদারদের মতো লাভ-লোকসানে অংশগ্রহণ করেন। উদ্দীপকের মি. সিফাত একজন ইঞ্জিনিয়ার। তার দক্ষতা ও অভিজ্ঞতার কারণে বিনা মূলধনে সাইদ, মুনিম ও রিফাত তাকে অংশীদার হিসেবে নিয়োগ করেন। অর্থাৎ মি. সিফাত মূলধন হিসেবে কোনো অর্থ বিনিয়োগ করেননি। তিনি নিজের মেধা ও শ্রমকেই ব্যবসায়ে মূলধন হিসেবে বিনিয়োগ করেছেন। এর বিনিময়ে তিনি মুনাফায় অংশগ্রহণ করেছেন। এসব বৈশিষ্ট্যের সাথে কর্মী অংশীদারের মিল পাওয়া যায়। সুতরাং, মি. সিফাতকে একজন কর্মী অংশীদার বলা যায়।"
        },
        {
          "label": "ঘ",
          "question": "তুমি কি মনে করো রিফাত অন্যদের মতো সমান মুনাফা পাবে? মতামত দাও।",
          "explanation": "উদ্দীপকে বর্ণিত রিফাত অন্যদের মতো সমান মুনাফা পাবে বলে আমি মনে করি। অংশীদারি ব্যবসায় চুক্তির ভিত্তিতে গঠিত হয়। এ চুক্তিতে মূলধন সরবরাহ, মুনাফা বণ্টন ও ব্যবসায় পরিচালনা সংক্রান্ত নিয়মাবলির উল্লেখ থাকে। তবে চুক্তিপত্রে মুনাফা বণ্টনের কথা উল্লেখ না থাকলে সবাই সমান হারে মুনাফা পাবে। উদ্দীপকের সাইদ, মুনিম ও রিফাত একটি অংশীদারি ব্যবসায় গঠন করেন। মি. সিফাত অর্থ বিনিয়োগ না করেও তার দক্ষতা ও অভিজ্ঞতা কাজে লাগিয়ে মুনিম ও সাইদের সাথে ব্যবসায় পরিচালনায় অংশগ্রহণ করেন। কিন্তু রিফাত ব্যবসায় পরিচালনায় অংশগ্রহণ করেননি। তবে বছর শেষে তিনি অন্যদের মতো সমান মুনাফা দাবি করেন। রিফাত ব্যবসায়ের ঘুমন্ত বা নিষ্ক্রিয় অংশীদার। এ ধরনের অংশীদার ব্যবসায়ের অন্য অংশীদারদের মতো মুনাফার অংশ পায়। তাই রিফাত মুনাফার দাবি আর অংশীদারি ব্যবসায়ের ক্ষেত্রে চুক্তিতে মুনাফা বণ্টনের হার উল্লেখ না থাকলে সকল অংশীদার সমানভাবে মুনাফা পাবে। এ হিসেবে রিফাত সমান হারে মুনাফা পাওয়ার অধিকার রাখেন। তাই রিফাতের সমান হারে মুনাফা পাওয়ার দাবিটি যৌক্তিক।"
        }
      ]
    },
    {
      "number": "5",
      "uddipok": "সুমন ও রুমন নামের দুই বন্ধু শেয়ার বাজার থেকে একটি কোম্পানির যথাক্রমে ১২ লক্ষ ও ৭ লক্ষ টাকার শেয়ার কিনেন। সুমন কোম্পানির বার্ষিক সাধারণ সভায় যোগদানের আমন্ত্রণপত্র পেলেও জনাব রুমন কোনো আমন্ত্রণপত্র পাননি। কোম্পানিটি বিলোপের সিদ্ধান্ত হলে রুমন তার বিনিয়োগকৃত ৭ লক্ষ টাকা ফেরত পান। কিন্তু সুমন তার বিনিয়োগকৃত টাকার অর্ধেক ফেরত পান।",
      "tag": "ISCM 24,MB 22",
      "sub_questions": [
        {
          "label": "ক",
          "question": "নামমাত্র অংশীদার কী?",
          "explanation": "যে অংশীদার মূলধন, শ্রম বা দক্ষতা কিছুই বিনিয়োগ করেন না এবং পরিচালনায়ও অংশ নেন না; শুধু নাম ব্যবহারের অনুমতি দেন, তাকে নামমাত্র অংশীদার বলে।"
        },
        {
          "label": "খ",
          "question": "\"আউটসোর্সিং বেকার সমস্যা সমাধানে সহায়ক\"-ব্যাখ্যা করো।",
          "explanation": "চুক্তির মাধ্যমে নিজ প্রতিষ্ঠানের বাইরে অন্য কাউকে দিয়ে কাজ করানোকে আউটসোর্সিং বলে। ব্যবসায় প্রতিষ্ঠানের সব কাজ নিজের ব্যবস্থাপনার লোক দিয়ে করানো সম্ভব হয় না। অনেক সময় অতিরিক্ত কাজ দ্রুত সম্পন্নের জন্য আউটসোর্সিং-এর প্রয়োজন হয়। এ কাজের জন্য প্রতিষ্ঠানের বাইরে থেকে লোক আনা হয়। চুক্তির ভিত্তিতে তাদের দিয়ে কাজ করিয়ে নেওয়া হয়। এতে অনেক বেকার ছেলের স্বল্পকালীন কাজ ও আয়ের ব্যবস্থা হয়। এভাবে আউটসোর্সিং বেকার সমস্যা কমাতে সহায়ক হয়।"
        },
        {
          "label": "গ",
          "question": "উদ্দীপকে বর্ণিত কোম্পানিটি কোন ধরনের? ব্যাখ্যা করো।",
          "explanation": "উদ্দীপকে বর্ণিত প্রতিষ্ঠানটি একটি পাবলিক লিমিটেড কোম্পানি। এ ধরনের কোম্পানির সর্বনিম্ন সদস্য সংখ্যা সাত জন ও সর্বোচ্চ শেয়ার সংখ্যা দ্বারা সীমাবদ্ধ থাকে। এর কাজ শুরুর জন্য নিবন্ধনের পর কার্যারম্ভের অনুমতিপত্র সংগ্রহ করতে হয়। এটি জনগণের কাছে শেয়ার কেনার জন্য আমন্ত্রণ জানাতে পারে। তাই পাবলিক লিমিটেড কোম্পানির মূলধনের পরিমাণ বেশি হয়ে থাকে। উদ্দীপকের সুমন ও রুমন শেয়ার বাজার থেকে যথাক্রমে ১২,০০,০০০ ও ৭,০০,০০০ টাকার শেয়ার কেনেন। এক্ষেত্রে তারা কোম্পানিটির শেয়ার মালিকানা পান। শেয়ার বিক্রি করার জন্য কোম্পানিটি প্রথমে বিবরণপত্র প্রচার করে। এর মাধ্যমে সুমন ও রুমন আমন্ত্রণ পেয়ে কোম্পানিটির শেয়ার কেনার জন্য আবেদন করেন। কোম্পানির পক্ষ থেকে তারা দু'জন শেয়ারের মালিকানা লাভ করেন। এতে প্রতিষ্ঠানটি মোট (১২,০০,০০০ + ৭,০০,০০০) টাকা = ১৯,০০,০০০ টাকা শেয়ার মূলধন পায়। এভাবে শেয়ার ইস্যুর মাধ্যমে পাবলিক লিমিটেড কোম্পানি মূলধন সংগ্রহ করে। তাই বলা যায়, উদ্দীপকে পাবলিক লিমিটেড কোম্পানি সম্পর্কে বর্ণনা করা হয়েছে।"
        },
        {
          "label": "ঘ",
          "question": "সুমন কেন বুমনের চেয়েও কম অর্থ ফেরত পেলেন? মতামত দাও।",
          "explanation": "সুমন সাধারণ শেয়ারহোল্ডার হওয়ায় রুমনের চেয়ে কম অর্থ পেয়েছেন। কোম্পানির সাধারণ শেয়ারহোল্ডাররা অধিকার, দায়িত্ব ও কর্তব্যের দিক বিচার বেশি মর্যাদা পান। তারা কোম্পানির মালিক হিসেবে বিবেচিত হন। কিন্তু লভ্যাংশ বণ্টনে তারা অগ্রাধিকার পান না।' আর অগ্রাধিকার শেয়ারহোল্ডাররা সবার আগে লভ্যাংশ ও মূলধন ফেরত পান। তবে তারা কোম্পানির কোনো বিষয়ে মতামত দেওয়ার সুযোগ পান না। উদ্দীপকের সুমন ও রুমন একটি কোম্পানির ১৯,০০,০০০ টাকার শেয়ার কিনেছেন। সুমন কোম্পানির বার্ষিক সভায় উপস্থিত থাকার আমন্ত্রণ পেলেও রুমন পাননি। আবার রুমন বিনিয়োগকৃত ৭,০০,০০০ টাকা ফেরত পেলেও সুমন কম পেয়েছেন। কোম্পানির যেকোনো সিদ্ধান্তে সাধারণ শেয়ারহোল্ডাদের মতামত দেওয়ার সুযোগ থাকে। তারা ভোট দিতে পারেন ও পরিচালক পদে - নির্বাচিত হওয়ার জন্য ভোট চাইতে পারেন। কিন্তু, কোম্পানির বিলোপসাধনে তারা সবার পরে মূলধন ফেরত পান। আবার লোকসান হলে তার দায় নিতে হয়। তাই রুমন ১২,০০,০০০ টাকার পরিবর্তে অর্ধেক টাকা ফেরত পেয়েছেন। আর অগ্রাধিকার শেয়াহোল্ডাররা কোম্পানির পাওনাদার হিসেবে বিবেচিত হন। তাই সবার আগে তাদের মূলধন পরিশোধ করতে হয়। কিন্তু তারা ভোট প্রয়োগে ও পরিচালক পদে ক্ষমতা পান না। রুমন সম্পূর্ণ বিনিয়োগকৃত অর্থ ৭,০০,০০০ টাকা ফেরত পেয়েছেন। অতএব, সুমন সাধারণ শেয়ারহোল্ডার হওয়ায় • রুমনের চেয়ে কম অর্থ ফেরত পেলেন।"
        }
      ]
    },
    {
      "number": "6",
      "uddipok": "ফারজানা ও তার তিন বোন বোঝাপড়ার ভিত্তিতে জোকস নামক বুটিক হাউস গড়ে তোলেন। ভালো ডিজাইন ও সুলভ মূল্যের কারণে প্রতিষ্ঠানটির পণ্য ক্রেতাদের মধ্যে গ্রহণযোগ্যতা পায়। ফলে প্রতিষ্ঠানটি অল্পদিনে প্রচুর মুনাফা অর্জন করে। ৪ বছর পর ফারজানার বড় বোন মারা গেলে তার ১৬ বছর বয়সী ছেলে তৌকিরকে ব্যবসায় দেখাশোনার সুযোগ দেয়। ব্যবসায় সম্প্রসারণের জন্য প্রতিষ্ঠানটি ৫০ লক্ষ টাকা ওয়ান ব্যাংক হতে ঋণ নেয়।",
      "tag": "ISCM 24,JB 17",
      "sub_questions": [
        {
          "label": "ক",
          "question": "নামমাত্র অংশীদার কে?",
          "explanation": "যে অংশীদার মূলধন, শ্রম বা দক্ষতা কিছুই বিনিয়োগ করে না এবং পরিচালনায়ও অংশ নেয় না কিন্তু শুধু নাম ব্যবহারের অনুমতি দেয় ও মুনাফা ভোগ করে, তাকে নামমাত্র অংশীদার বলে।"
        },
        {
          "label": "খ",
          "question": "অংশীদারি চুক্তিপত্র বলতে কী বোঝায়?",
          "explanation": "অংশীদারদের মধ্যকার চুক্তির বিষয়বস্তু যে দলিলে লিপিবদ্ধ করা হয়, তাকে অংশীদারি চুক্তিপত্র বলে। চুক্তি অংশীদারি ব্যবসায়ের মূল ভিত্তি। এই চুক্তি হতে পারে মৌখিক, লিখিত এবং লিখিত ও নিবন্ধিত। এর লিখিত রূপকে চুক্তিপত্র বলে। অংশীদারি চুক্তিপত্র এ ধরনের ব্যবসায় পরিচালনার ভবিষ্যৎ দিকনির্দেশক হিসেবে কাজ করে। এর বিষয়বস্তু এমনভাবে ঠিক করা হয়, যাতে যেকোনো সমস্যার সমাধান পাওয়া যায়। এতে পরিবর্তিত পরিস্থিতিতে সৃষ্ট সমস্যা সমাধানে অংশীদারি চুক্তিপত্রের শর্ত পরিবর্তন করা যায়।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটি কোন প্রকৃতির? ব্যাখ্যা করো।",
          "explanation": "উদ্দীপকের বর্ণিত প্রতিষ্ঠানটি একটি অংশীদারি ব্যবসায় সংগঠন। চুক্তি সম্পাদনে যোগ্য কমপক্ষে দু'জন ব্যক্তি মুনাফা অর্জন ও তা নিজেদের মধ্যে বণ্টনের উদ্দেশ্যে চুক্তিবদ্ধ হয়ে এ ব্যবসায় গঠন করেন। মূলত চুক্তিবদ্ধ সম্পর্কের আলোকে এ ব্যবসায় গঠিত ও পরিচালিত হয় । অংশীদারের মুনাফা ও দায়ও চুক্তি অনুযায়ী বণ্টিত হয়। উদ্দীপকের ফারজানা ও তার তিন বোন পারস্পরিক বোঝাপড়ার ভিত্তিতে জেকস নামক বুটিক হাউজ গড়ে তোলেন। ভালো ডিজাইন ও সুলভ মূল্যের কারণে প্রতিষ্ঠানটির পণ্য ক্রেতাদের মধ্যে গ্রহণযোগ্যতা পায়। তারা চুক্তিবদ্ধ সম্পর্কে আবদ্ধ হয়ে এ ব্যবসায় গঠন করেন। চুক্তির আলোকেই তারা ব্যবসায় পরিচালনা করেন। এ বৈশিষ্ট্যগুলোর সাথে অংশীদারি ব্যবসায়ের মিল আছে। সুতরাং, উদ্দীপকে বর্ণিত প্রতিষ্ঠানটি অংশীদারি ব্যবসায় সংগঠন।"
        },
        {
          "label": "ঘ",
          "question": "উদ্দীপকের প্রতিষ্ঠানে গৃহীত ব্যাংক ঋণের দায় পরিশোধের ক্ষেত্রে তৌকিরের ভূমিকা মূল্যায়ন করো।",
          "explanation": "উদ্দীপকের প্রতিষ্ঠানে নেওয়া ব্যাংক ঋণ পরিশোধের ক্ষেত্রে তৌকির নাবালক হওয়ার কারণে তার দায় সীমিত থাকবে। চুক্তির মাধ্যমে কোনো নাবালককে অংশীদারি ব্যবসায়ের অংশীদার হিসেবে নেওয়া যায় এক্ষেত্রে বিনিয়োগকৃত মূলধনের বেশি দায় তাকে বহন করতে হয় না। আইনতভাবে নাবালকের দায় সবসময় সীমিত থাকে। উদ্দীপকের ফারজানা ও তার তিন বোন অংশীদারি প্রতিষ্ঠান গড়ে তোলেন। ৪ বছর পর ফারজানার বড় বোন মারা গেলে তার ১৬ বছর বয়সী ছেলে তৌকিরকে ব্যবসায় দেখাশোনার সুযোগ দেওয়া হয়। তৌকির ব্যবসায়টির নাবালক বা সীমিত অংশীদার। ব্যবসায় বাড়ানোর জন্য প্রতিষ্ঠানটি ৫০ লক্ষ টাকা ওয়ান ব্যাংক থেকে ঋণ নেয় । এই ব্যাংক ঋণ পরিশোধের জন্য তৌকিরকে দায় বহনে বাধ্য করা যাবে না । কারণ, নাবালক অংশীদার ব্যবসায়ের ঋণকৃত অর্থ পরিশোধে বাধ্য নয় । তবে সাবালক হওয়ার পর এরূপ দায় বহনে সে অন্য অংশীদারদের মতোই বাধ্য থাকবে। সুতরাং, ব্যাংক ঋণ পরিশোধে বর্তমানে তৌকিরকে দায়ী করা যাবে না'।"
        }
      ]
    },
    {
      "number": "7",
      "uddipok": "আমীন ম্যানুফ্যাকচারিং লিমিটেড নিবন্ধনপত্র পাওয়ার পর জনগণের কাছে শেয়ার বিক্রির জন্য তাদের প্রয়োজনীয় তথ্য সম্বলিত একটি দলিল তৈরি করে নিবন্ধকের কাছে জমা দেয়। নিবন্ধক উক্ত দলিল অনুমোদন করে তাদের উৎপাদনে যাওয়ার অনুমতি দেয়। অনুমতি পাওয়ার দেড় বছরের মধ্যেও তারা উৎপাদনে না যাওয়ায় আদালত তাদের প্রতিষ্ঠানটি বিলুপ্ত ঘোষণা করে।",
      "tag": "ISCM 24,SB 21",
      "sub_questions": [
        {
          "label": "ক",
          "question": "বিধিবদ্ধ সভা কী?",
          "explanation": "প্রত্যেক কোম্পানির জীবনে অন্তত একবার বাধ্যতামূলকভাবে আহ্বান করা সভাকে বিধিবদ্ধ সভা বলে।"
        },
        {
          "label": "খ",
          "question": "চলতি মূলধনের জন্য স্বল্পমেয়াদি উৎসই উত্তম কেন?",
          "explanation": "যে মূলধন ব্যবসায়ে বারবার আবর্তিত হয় এবং ব্যবসায়কে গতিশীল রাখে, তাকে চলতি মূলধন বলে। চলতি মূলধন ব্যবসায়ের একটি বৃহৎ শক্তি। ব্যবসায় প্রতিষ্ঠানের দৈনন্দিন কাজে এটি প্রতিনিয়ত প্রয়োজন হয়। কাঁচামাল, শ্রমিক-কর্মীদের বেতন, পরিবহন ব্যয়, পাওনা পরিশোধসহ দৈনন্দিন সব খরচ নির্বাহে চলতি মূলধন ব্যবহার করা হয়। এরূপ মূলধন স্বল্প সময়ের জন্য বিনিয়োগ করে আবার স্বল্প সময়ে নগদে রূপান্তর করা যায়। এ কারণেই চলতি মূলধনের জন্য স্বল্পমেয়াদি উৎসই উত্তম।"
        },
        {
          "label": "গ",
          "question": "আমীন ম্যানুফ্যাকচারিং কোং কে কোন দলিল বই তৈরি করতে হয়েছে? ব্যাখ্যা করো।",
          "explanation": "উদ্দীপকের আমীন ম্যানুফ্যাকচারিং লিমিটেড পাবলিক লিমিটেড কোম্পানির বিবরণপত্র দলিল বইটি তৈরি করতে হয়েছে। এটি হলো পাবলিক লিমিটেড কোম্পানি শেয়ার বিক্রি করে মূলধন সংগ্রহের জন্য জনসাধারণের উদ্দেশ্যে প্রচার করা বিজ্ঞপ্তি। পাবলিক লিমিটেড কোম্পানিকে কাজ শুরুর অনুমতিপত্র সংগ্রহের সময় বিবরণপত্রও নিবন্ধকের কাছে জমা দিতে হয়। এতে কোম্পানির প্রয়োজনীয় সব বিষয় উল্লেখ করে জনসাধারণকে কোম্পানির শেয়ার কিনতে উদ্বুদ্ধ করা হয়। উদ্দীপকের আমীন ম্যানুফ্যাকচারিং লিমিটেড নিবন্ধনপত্র পাওয়ার পর জনগণের কাছে শেয়ার বিক্রি করতে আগ্রহী হয়। এজন্যে তারা প্রয়োজনীয় তথ্য সম্বলিত একটি দলিল তৈরি করে নিবন্ধকের কাছে জমা দেয়। নিবন্ধক অনুমোদন দিলে তারা শেয়ার বিক্রির উদ্দেশ্যে বিবরণপত্রটি প্রচার করতে পারবে। এ দলিলটিতে তাদের কোম্পানির গুরুত্বপূর্ণ তথ্য ও বিষয়সমূহের সঠিক বর্ণনা রয়েছে। এসব বৈশিষ্ট্য পাবলিক লিমিটেড কোম্পানির বিবরণপত্রের সাথে সামঞ্জস্যপূর্ণ। সুতরাং, উদ্দীপকের প্রতিষ্ঠানটিকে বিবরণপত্র তৈরি করতে হয়েছে।"
        },
        {
          "label": "ঘ",
          "question": "উদ্দীপকের কোম্পানি সংগঠনটির ধরন বিবেচনা করে আদালতের গৃহীত কার্যক্রমের যৌক্তিকতা বিশ্লেষণ করো।",
          "explanation": "উদ্দীপকের প্রতিষ্ঠানটি পাবলিক লি. কোম্পানি হওয়ায় কাজ বিলম্বে শুরুর কারণে আদালতের গৃহীত বিলোপের ঘোষণার যৌক্তিকতা আছে বলে আমি মনে করি। পাবলিক লি. কোম্পানি নিবন্ধনপত্র পাওয়ার পরপরই কাজ শুরু করতে পারে না। কাজ শুরুর জন্য কার্যারম্ভের অনুমতিপত্র সংগ্রহ করতে হয়। তবে কোম্পানি নিবন্ধিত হওয়ার এক বছরের মধ্যে কাজ শুরু না হলে বা এক বছর ব্যবসায়িক কার্যক্রম বন্ধ থাকলে এর বিলোপসাধন হয়। উদ্দীপকের আমীন ম্যানুফ্যাকচারিং লিমিটেড নিবন্ধনপত্র পাওয়ার পর জনগণের কাছে শেয়ার বিক্রির জন্য নিবন্ধকের কাছে বিবরণপত্র জমা দেয়। নিবন্ধক তাদের উক্ত দলিল অনুমোদন করে কার্যারম্ভের অনুমতি দেয়। অনুমতি পাওয়ার দেড় বছরের মধ্যেও তারা উৎপাদনে যায়নি। এতে আদালত তাদের প্রতিষ্ঠানটি বিলুপ্ত ঘোষণা করে। আমীন ম্যানুফ্যাকচারিং লিমিটেড কার্যারম্ভের অনুমতিপত্র পাওয়ার পর নির্দিষ্ট সময়ের মধ্যে উৎপাদন শুরু করতে ব্যর্থ হয়। আইন অনুযায়ী কোনো পাবলিক লিমিটেড কোম্পানিকে কার্যারম্ভের অনুমতিপত্র পাওয়ার ১ বছরের মধ্যে কাজ শুরু করতে হয়। কিন্তু তারা উৎপাদনের অনুমতি পাওয়ার দেড় বছরের মধ্যেও কাজ শুরু করেনি। এক্ষেত্রে তারা কোম্পানি আইন যথাযথভাবে অনুসরণ করেনি। ফলে আদালত তাদের প্রতিষ্ঠানটি বিলুপ্ত ঘোষণা করে। তাই বলা যায়, উদ্দীপকের কোম্পানিটির আদালত কর্তৃক বিলোপসাধানের কার্যক্রমটি যৌক্তিক হয়েছে।"
        }
      ]
    },
    {
      "number": "8",
      "uddipok": "'সাগর কোং লি' অতিরিক্ত মূলধনের প্রয়োজন হওয়ায় তা সংগ্রহ করার জন্য পুরাতন শেয়ারহোল্ডারদের অগ্রাধিকার দেওয়ার সিদ্ধান্ত গ্রহণ করেছে। ব্যবসায়ে লোকসানের কারণে প্রতিষ্ঠানটি ৫ কোটি টাকা দেনা হয়ে যায়, যা কোম্পানিটি পরিশোধে অক্ষম। এ অবস্থা নিরসনে তারা উপরিউক্ত সিদ্ধান্ত গ্রহণ করে।",
      "tag": "ISCM 24,DRMC 24",
      "sub_questions": [
        {
          "label": "ক",
          "question": "কৃত্রিম ব্যক্তিসত্তা কী?",
          "explanation": "যে সত্তা বা অস্তিত্বের মাধ্যমে কোম্পানি ব্যক্তি না হয়েও ব্যক্তির মতো আইনগত মর্যাদা ও অধিকার লাভ করে এবং স্বাধীনভাবে নিজ নামে পরিচিত ও পরিচালিত হয়, তাকে কোম্পানির কৃত্রিম ব্যক্তিসত্তা বলে।"
        },
        {
          "label": "খ",
          "question": "কোম্পানির বিধিবদ্ধ দায়িত্ব বলতে কী বোঝায়?",
          "explanation": "কোম্পানির খাতাপত্র সংরক্ষণ, হিসাবপত্র তৈরি ও নিরীক্ষণ, সভা আহ্বান প্রভৃতি হলো কোম্পানির বিধিবদ্ধ দায়িত্ব। এরূপ দায়িত্ব পালনে ব্যর্থ হলে কোম্পানি নিবন্ধক আইন অনুযায়ী জরিমানা আরোপ করতে পারেন। এছাড়া কোম্পানির নিবন্ধনও বাতিল করতে পারেন। তবে প্রাইভেট লিমিটেড কোম্পানিকে কিছু কিছু বিধিবদ্ধ দায়িত্ব হতে অব্যাহতি দেওয়া হয়ে থাকে।"
        },
        {
          "label": "গ",
          "question": "উদ্দীপকের কোম্পানিটি কোন ধরনের শেয়ার ইস্যু করতে চায়? ব্যাখ্যা করো।",
          "explanation": "উদ্দীপকের কোম্পানিটি রাইট শেয়ার ইস্যু করতে চায়। কোম্পানি বেশি মূলধন সংগ্রহের জন্য নতুন শেয়ার বিক্রির সিদ্ধান্ত নিতে পারে। এ সময় তারা পুরাতন শেয়ারহোল্ডারদের অগ্রাধিকার দেয়। এ ধরনের শেয়ার রাইট শেয়ার নামে পরিচিত। বাজারে কোম্পানির অবস্থান ভালো থাকলে পুরাতন শেয়ার মালিকরা এ স্বার্থ দাবি করে। উদ্দীপকের 'সাগর কোং লি.'-এর অতিরিক্ত মূলধনের প্রয়োজন। আর এ মূলধন সংগ্রহ করার জন্য তারা পুরাতন শেয়ারহোল্ডারদের অগ্রাধিকার দেওয়ার সিদ্ধান্ত নিয়েছে। এতে পুরাতন শেয়ারহোল্ডারদের মূল্যায়ন করা হয়েছে। এক্ষেত্রে নতুন ইস্যুকৃত শেয়ারে পুরাতন শেয়ার মালিকরা তাদের স্বার্থ দাবি করতে পারেন। এ দাবি পূরণের জন্যই মূলত এ ধরনের শেয়ার বণ্টন পদ্ধতি অনুসরণ করা হয়। এসবের সাথে রাইট শেয়ারের মিল রয়েছে। তাই বলা যায়, উদ্দীপকের কোম্পানিটি রাইট শেয়ার ইস্যু করতে চায়।"
        },
        {
          "label": "ঘ",
          "question": "অতিরিক্ত দেনার দায়ে কোম্পানিটি পরিচালনা সম্ভব না হলে সেটির কোন ধরনের অবসান ঘটবে? বিশ্লেষণ কর?",
          "explanation": "অতিরিক্ত দেনার দায়ে কোম্পানি পরিচালনা সম্ভব না হলে আদালত কর্তৃক বাধ্যতামূলক অবসান ঘটবে। কোম্পানি আইনের ২৪১ ধারা অনুযায়ী কোম্পানির আদালতের মাধ্যমে বিলোপসাধন ঘটে। এ ধারা অনুযায়ী দেনা পরিশোধে ব্যর্থ হলে, ব্যবসায় শুরুতে বিলম্ব, সদস্য সংখ্যা কমে যাওয়া, গাফিলতি প্রভৃতি কারণে আদালত এ ধরনের বিলোপসাধনের নির্দেশ দিয়ে থাকে। উদ্দীপকের 'সাগর কোং লি.' একটি পাবলিক লি. কোম্পানি সংগঠন। প্রতিষ্ঠানটির ব্যবসায়ে লোকসানের কারণে ৫ কোটি টাকা দেনা হয়ে যায়। কোম্পানিটি এ দেনা পরিশোধে অক্ষম। এই দেনা পরিশোধ করার জন্য কোম্পানিটি পদক্ষেপ নিয়েছে। 'সাগর কোং লি.' অনবরত লোকসানের কারণে এর পরিচালনা কার্যক্রম সম্পাদন করতে হিমশিম খাচ্ছে। আবার প্রতিষ্ঠানটি তাদের ৫ কোটি টাকার দেনা পরিশোধেও অক্ষম। এ দেনা পরিশোধে ব্যর্থ হলে প্রতিষ্ঠানটির বিলোপসাধন হতে পারে। কোম্পানি আইনের ২৪২ ধারা অনুযায়ী ৫ হাজার টাকা বা এর বেশি ঋণ পরিশোধে অক্ষম হলে ঐ কোম্পানির বাধ্যতামূলক বিলোপসাধন হয়। এক্ষেত্রে 'সাগর কোং লি.' এর দেনার পরিমাণ ৫ কোটি টাকা যা ৫ হাজার টাকার বেশি। তাই বলা যায়, 'সাগর কোং লি.' এর দেনার দায়ে পরিচালনা সম্ভব না হলে আদালতের আদেশে বাধ্যতামূলক বিলোপসাধন হবে। এতে আদালত তাদের 'প্রতিষ্ঠানটি বিলুপ্ত ঘোষণা করে। আমীন ম্যানুফ্যাকচারিং লিমিটেড কার্যারম্ভের অনুমতিপত্র পাওয়ার পর নির্দিষ্ট সময়ের মধ্যে উৎপাদন শুরু করতে ব্যর্থ হয়। আইন অনুযায়ী কোনো পাবলিক লিমিটেড কোম্পানিকে কার্যারম্ভের অনুমতিপত্র পাওয়ার ১ বছরের মধ্যে কাজ শুরু করতে হয়। কিন্তু তারা উৎপাদনের অনুমতি পাওয়ার দেড় বছরের মধ্যেও কাজ শুরু করেনি। এক্ষেত্রে তারা কোম্পানি আইন যথাযথভাবে অনুসরণ করেনি। ফলে আদালত তাদের প্রতিষ্ঠানটি বিলুপ্ত ঘোষণা করে। তাই বলা যায়, উদ্দীপকের কোম্পানিটির আদালত কর্তৃক বিলোপসাধানের কার্যক্রমটি যৌক্তিক হয়েছে।"
        }
      ]
    },
    {
      "number": "9",
      "uddipok": "অর্থসংস্থানের নতুন ক্ষেত্র হিসেবে পানামা লিমিটেড ঋণপত্র ইস্যু করে অর্থ সংগ্রহ করে। বিক্রয়ের শর্ত অনুসারে এ ঋণপত্রটি একটি নির্ধারিত সময়ের পর শেয়ারে রূপান্তর হবে। অর্থাৎ ঋণপত্রের মালিকরা শেয়ার পাবেন। কোম্পানির কিছু পরিচালক এ উদ্যোগের বিরোধিতা করেছিলেন। তাদের মতামত ছিল ঋণপত্র ইস্যু না করে তারা ব্যাংক থেকেও ঋণ নিতে পারতেন।",
      "tag": "ISCM 24",
      "sub_questions": [
        {
          "label": "ক",
          "question": "ন্যূনতম মূলধন কী?",
          "explanation": "পাবলিক লিমিটেড কোম্পানির পরিমেল নিয়মাবলি ও বিবরণপত্রে কোম্পানি গঠনের প্রাথমিক খরচ, চলতি মূলধন ও অন্যান্য প্রাথমিক খরচের উদ্দেশ্যে যে ন্যূনতম পরিমাণ মূলধন সংগ্রহের প্রতিশ্রুতির কথা বলা থাকে, তাকে ন্যূনতম মূলধন বা ন্যূনতম চাঁদা বলে।"
        },
        {
          "label": "খ",
          "question": "কোম্পানিকে কেন উপযুক্ত বিনিয়োগ ক্ষেত্র বলা হয়?",
          "explanation": "কোম্পানি হলো আইন দ্বারা সৃষ্ট কৃত্রিম ব্যক্তি সত্তার অধিকারী এক ধরনের সংগঠন। কোম্পানির শেয়ারের মূল্য সাধারণত কম হয়ে থাকে। ফলে সব ধরনের মানুষ ও প্রতিষ্ঠান সামর্থ্য অনুযায়ী এতে বিনিয়োগ করতে পারে। এখানে শেয়ার কিনলে লভ্যাংশ পাওয়া যায়। এছাড়া শেয়ার মূল্য বৃদ্ধি, বোনাস শেয়ার প্রাপ্তি প্রভৃতি সুবিধা থাকায় তা সবার কাছে লাভজনক ও উত্তম বিনিয়োগ ক্ষেত্র হিসেবে বিবেচিত হয়।"
        },
        {
          "label": "গ",
          "question": "পানামা লিমিটেড এর ঋণপত্র কোন শ্রেণির? ব্যাখ্যা করো।",
          "explanation": "পানামা লিমিটেডের ইস্যুকৃত ঋণপত্রটি হলো রূপান্তরযোগ্য ঋণপত্র। এরূপ ঋণপত্রের মালিকগণ শর্ত অনুসারে একটি নির্দিষ্ট সময় পর তাদের ঋণপত্রকে শেয়ারে রূপান্তর করতে পারেন। তাই এটিকে রূপান্তরযোগ্য বা পরিবর্তনীয় ঋণপত্র বলে। এর মাধ্যমে ঋণদাতাগণ একসময় কোম্পানির মালিকে পরিণত হন। উদ্দীপকের পানামা লিমিটেড অর্থসংস্থানের জন্য ঋণপত্র ইস্যু করে। এক্ষেত্রে তাদের ঋণপত্রের মালিকরা ইচ্ছে করলে নির্দিষ্ট সময় পর এ ঋণপত্র শেয়ারে রূপান্তর করতে পারবেন। অর্থাৎ, তাদের এ ঋণপত্রকে সাধারণ শেয়ারে রূপান্তর করতে পারবেন। এতে তারা কোম্পানির মালিকে পরিণত হবেন। এসব বৈশিষ্ট্য রূপান্তরযোগ্য ঋণপত্রের সাথে মিলে যায়। তাই বলা যায়, উদ্দীপকের প্রতিষ্ঠানটির ইস্যুকৃত ঋণপত্রটি হলো রূপান্তরযোগ্য ঋণপত্র।"
        },
        {
          "label": "ঘ",
          "question": "'অর্থসংস্থানের পদক্ষেপটি যথাযথ হয়েছে।'- উদ্দীপকের",
          "explanation": "রূপান্তরযোগ্য ঋণপত্র ইস্যুর মাধ্যমে অর্থসংস্থানের পদক্ষেপটি যথাযথ হয়েছে বলে আমি মনে করি। ঋণপত্র দীর্ঘমেয়াদি অর্থসংস্থানের একটি অন্যতম উৎস। সাধারণত অতিরিক্ত মূলধন সংগ্রহের উদ্দেশ্যে ঋণপত্র ইস্যু করা হয়। এক্ষেত্রে প্রতিষ্ঠানকে ঋণ নেওয়ার বিপরীতে সুদ দিতে হয়। শুধু পাবলিক লিমিটেড কোম্পানিই ঋণপত্র ইস্যু করতে পারে। উদ্দীপকের পানামা লিমিটেড একটি পাবলিক লিমিটেড কোম্পানি সংগঠন। এক্ষেত্রে অর্থ সংস্থানের নতুন ক্ষেত্র হিসেবে তারা ঋণপত্র ইস্যু করে মূলধন সংগ্রহ করে। এ ঋণপত্রের মালিকরা একটি নির্দিষ্ট সময়, পর তাদের ঋণপত্রকে সাধারণ শেয়ারে রূপান্তর করতে পারবেন। কিন্তু কোম্পানির কিছু পরিচালক এ উদ্যোগের বিরোধিতা করেছিলেন। তাদের মতামত ছিল ঋণপত্র ইস্যু না করে ব্যাংক থেকেও ঋণ নিতে পারতেন। পানামা লিমিটেড কোম্পানি রূপান্তরযোগ্য ঋণপত্র ইস্যু করে প্রয়োজনীয় মূলধন সংগ্রহ করে। এজন্য এ ঋণপত্রের ধারকদের একটি নির্দিষ্ট সময় পর্যন্ত সুদ দিতে হবে। 'এরপর ঋণপত্রগুলো সাধারণ শেয়ারে রূপান্তর হবে। এতে কোম্পানির দায় কমবে। আবার সংগৃহীত মূলধনগুলো তাদের প্রতিষ্ঠানেই থেকে যাবে এবং দীর্ঘদিন ব্যবহার করা যাবে। কিন্তু ব্যাংক ঋণ নিয়ে অর্থসংস্থান করলে এর জন্য প্রতিষ্ঠানটিকে নির্দিষ্ট সময় পর সুদসহ ঋণের অর্থ পরিশোধ করতে হবে। এতে কোম্পানিটির মূলধনের পরিমাণ কমে যাবে। এটি কোম্পানির জন্য লাভজনক নয়। সুতরাং, এসব বিষয় বিবেচনায় বলা যায়, রূপান্তরযোগ্য ঋণপত্রের মাধ্যমে অর্থসংস্থানের পদক্ষেপটি যথার্থ হয়েছে।"
        }
      ]
    },
    {
      "number": "10",
      "uddipok": "সান, মুন ও গ্যালাক্সি গার্মেন্টসের প্রায় ২০০ জন কর্মী মিলে উক্ত প্রতিষ্ঠানের কাছে সমবায়ের ভিত্তিতে 'সমবায় ট্রেডার্স' নামে একটি দোকান চালু করেন। এখানে ন্যায্যমূল্যে নিত্যপ্রয়োজনীয় পণ্য বিক্রি হয়। উক্ত সদস্যগণ ছাড়াও সাধারণ ভোক্তারাও এখান থেকে পণ্য কিনতে পারেন। এখানে ন্যূনতম হারে সঞ্চিত তহবিলে টাকা রাখা হয়। বিগত তিন বছরে সমবায় ট্রেডার্সের মুনাফা অর্জিত হয় ২০,০০,০০০/- [বিশ লক্ষ) টাকা। এবছর এরূপ আরও কয়েকটি দোকান চালু হয়। এতে 'সমবায় ট্রেডার্স' এর ব্যবসায়ে মন্দাভাব দেখা দিয়েছে। এমনকি দুইজন কর্মচারীর বেতন বাবদ ১,৪০,০০০/- (একলক্ষ চল্লিশ হাজার) টাকা বকেয়া রয়ে গেছে।",
      "tag": "ISCM 24",
      "sub_questions": [
        {
          "label": "ক",
          "question": "বার্ড এর প্রতিষ্ঠাতা কে?",
          "explanation": "বার্ড-এর প্রতিষ্ঠাতা ড. আখতার হামিদ খান।"
        },
        {
          "label": "খ",
          "question": "ঋণদান সমবায় সমিতি গড়ে ওঠে কেন?",
          "explanation": "সুদি মহাজন ও ঋণদাতাদের হাত থেকে রক্ষা পাওয়ার জন্য ঋণদান সমবায় সমিতি গড়ে ওঠে। ঋণ সুবিধা লাভের জন্য ক্ষুদ্র ও কুটির শিল্পের উৎপাদক, কৃষিজীবী বা স্বল্প আয়ের মানুষ এ সমিতি গঠন করে। নিজেদের ক্ষুদ্র সঞ্চয় একত্র করে এ সুবিধা নিতে পারে। এতে সুদি মহাজনদের দৌরাত্ম্য থেকে তারা মুক্তি পায়।"
        },
        {
          "label": "গ",
          "question": "সাংগঠনিক স্তরের ভিত্তিতে সমবায় ট্রেডার্সকে কোন ধরনের সমিতি বলা যায়? ব্যাখ্যা করো।",
          "explanation": "সাংগঠনিক স্তরের ভিত্তিতে 'সমবায় ট্রেডার্স'-কে প্রাথমিক সমবায় সমিতি বলা যায়। এ সমবায় প্রাথমিকভাবে যোগদানকারী সদস্যদের নিয়ে গঠিত হয়। সাধারণত তৃণমূল পর্যায়ের লোকজন এ সমিতি গঠন করেন। কমপক্ষে ২০ জন সদস্য নিয়ে এ সমিতি গঠন করা যায়। উদ্দীপকের সান, মুন ও গ্যালাক্সি গার্মেন্টসের প্রায় ২০০ জন কর্মী মিলে সমবায়ের ভিত্তিতে 'সমবায় ট্রেডার্স' নামে একটি দোকান চালু করেন। এখানে ন্যায্যমূল্যে নিত্যপ্রয়োজনীয় পণ্য বিক্রি হয়। এর সদস্য ছাড়াও সাধারণ ভোক্তারা এখান থেকে নিত্যপ্রয়োজনীয় পণ্য কিনতে পারেন। তৃণমূল পর্যায়ের এ কর্মীরা নিজেদের আর্থ-সামাজিক কল্যাণের জন্য দোকানটি স্থাপন করেছেন। এ দোকানটির বৈশিষ্ট্য প্রাথমিক সমবায় সমিতির সাথে মিলে যায়। সুতরাং, উদ্দীপকের 'সমবায় ট্রেডার্স' প্রাথমিক সমবায় সমিতির অন্তর্গত।"
        },
        {
          "label": "ঘ",
          "question": "কর্মচারীদের বকেয়া বেতন কি সমিতির সঞ্চিতি তহবিল থেকে পরিশোধ করা সম্ভব? যুক্তিসহ লেখো।",
          "explanation": "কর্মচারীদের বকেয়া বেতন সমিতির সঞ্চিতি তহবিল থেকে পরিশোধ করা সম্ভব বলে আমি মনে করি। সমবায় সমিতিতে অর্জিত মুনাফা থেকে ন্যূনতম হারে সংরক্ষিত তহবিলে জমা রাখতে হয়। এ নিয়ম অনুযায়ী মুনাফার ১৫% সঞ্চিত এবং ৩% উন্নয়ন তহবিলে জমা রাখতে হয়। বাকি মুনাফা সদস্যদের মধ্যে বণ্টন করা যায়। উদ্দীপকের 'সমবায় ট্রেডার্স' দোকানটি একটি প্রাথমিক সমবায় সমিতি। এখানে ন্যূনতম হারে সঞ্চিতি তহবিলে টাকা রাখা হয়। বিগত তিন বছরে এর মুনাফা হয় ২০,০০,০০০ টাকা। এ বছর আরও কয়েকটি দোকান চালু করায় ব্যবসায়ে মন্দাভাব দেখা দেয়। আবার, দুজন কর্মচারীর বেতন বাবদ ১,৪০,০০০ টাকা বকেয়া রয়েছে। উক্ত সমিতিটি সমবায়ের সাধারণ নিয়ম বা নীতি অনুযায়ী মুনাফার ১৫% সঞ্চিতি তহবিলে জমা রাখে। সুতরাং, সঞ্চিতি তহবিলের পরিমাণ হবে (২০,০০০ × ১৫%) বা ৩,০০,০০০ টাকা। আবার দুইজন কর্মচারীর বেতন বকেয়া রয়েছে ১,৪০,০০০ টাকা। এক্ষেত্রে কর্মচারীদের এ বকেয়া বেতন পরিশোধের যথেষ্ট অর্থ সঞ্চিতি তহবিলে আছে। আর সমবায় আইনানুযায়ী এ বকেয়া বেতন সমিতির সঞ্চিতি তহবিল থেকে পরিশোধ করা যাবে। সুতরাং, সঞ্চিতি তহবিলের অর্থ দিয়ে কর্মচারীদের বকেয়া বেতন পরিশোধ করা সম্ভব হবে।"
        }
      ]
    },
    {
      "number": "11",
      "uddipok": "জনাব টগর মাস্ক প্রস্তুতকারী একজন ব্যবসায়ী। করোনার প্রকোপ বেড়ে যাওয়ায় সরকার আবার লকডাউন ঘোষণা করতে পারে এমনটি আঁচ করে বেশি মুনাফার আশায় তার গোডাউনে সংরক্ষিত মাস্ক বিক্রি বন্ধ করে দেন। ফলে ক্রেতারা বাজারে মাস্ক পাচ্ছেন না। এ সুযোগে এক সময় ৫ টাকার মাস্ক ৫০ টাকায় বিক্রি করেন।",
      "tag": "ISCM 24,RB 21",
      "sub_questions": [
        {
          "label": "ক",
          "question": "ব্যবসায় নৈতিকতা কী?",
          "explanation": "ব্যবসায়ের পরিচালনাগত বিষয়ে ভালো-মন্দ, উচিত-অনুচিত, ন্যায়- অন্যায় প্রভৃতি বিশ্লেষণ করে সঠিকটি গ্রহণ করাকে ব্যবসায় নৈতিকতা বলে।"
        },
        {
          "label": "খ",
          "question": "উন্নয়নশীল দেশের জন্য CSR কেন গুরুত্বপূর্ণ?",
          "explanation": "ব্যবসায় প্রতিষ্ঠানের করণীয় কাজের পাশাপাশি প্রত্যক্ষ বা পরোক্ষভাবে জড়িত বিভিন্ন পক্ষকে সুযোগ-সুবিধা দিয়ে তাদের সহযোগিতা অর্জন ও সম্পর্ক প্রতিষ্ঠা হলে CSR (Corporate Social Responsibility বা কর্পোরেট সামাজিক দায়বদ্ধতা)। ব্যবসায় একটি সামাজিক প্রতিষ্ঠান এবং জনগণের সমর্থনের ওপর এর স্থায়িত্ব ও মুনাফা নির্ভরশীল। তাই ব্যবসায়ীগণ সামাজিক দায়িত্ব পালন করেন। এ লক্ষ্যে তারা জনকল্যাণমূলক ও অবকাঠামোগত উন্নয়নেও ভূমিকা রাখেন। যেমন- বিভিন্ন অবকাঠামো নির্মাণ (স্কুল, কলেজ, হাসপাতাল প্রভৃতি), দুর্যোগে ত্রাণ ও অর্থ সহায়তা, কর্মসংস্থানের ব্যবস্থা করা প্রভৃতি কাজ করে থাকেন। এতে উন্নয়নশীল দেশগুলো ধীরে ধীরে এগিয়ে যাচ্ছে। তাই উন্নয়নশীল দেশের জন্য CSR গুরুত্বপূর্ণ।"
        },
        {
          "label": "গ",
          "question": "উদ্দীপকের জনাব টগর সমাজের কোন পক্ষের প্রতি দায়িত্ব পালনে অবহেলা করেছেন? ব্যাখ্যা করো।",
          "explanation": "জনাব টগর সমাজের ক্রেতা ও ভোক্তা পক্ষের প্রতি দায়িত্ব পালনে অবহেলা করেছেন। ক্রেতা ও ভোক্তা হলো ব্যবসায়ের প্রাণ। এজন্য প্রত্যেক ব্যবসায়ীকে ক্রেতা ও ভোস্তার প্রতি দায়িত্ব পালন করতে হয়। ন্যায্যমূল্যে পণ্য সরবরাহ, ভেজাল না মেশানো, পণ্যের বাজার স্থিতিশীল রাখা প্রভৃতি এ পক্ষের প্রতি ব্যবসায়ের সামাজিক দায়িত্ব। উদ্দীপকের জনাব টগর মাস্ক প্রস্তুতকারী একজন ব্যবসায়ী। তিনি আগে থেকে বুঝতে পারেন করোনার প্রকোপ বাড়লে সরকার আবার লকডাউন দিতে পারে। এজন্য বেশি মুনাফার আশায় তিনি গোডাউনে সংরক্ষিত মাস্ক বিক্রি বন্ধ করে দেন। ফলে ক্রেতারা বাজারে মাস্ক পাচ্ছেন না। অর্থাৎ, জনাব টগর বাজারে পণ্য সরবরাহ বন্ধ করে কৃত্রিম সংকট তৈরি করেন। এতে ক্রেতা ও ভোক্তারা অতি প্রয়োজনীয় পণ্য মাস্ক না পেয়ে, ক্ষতির সম্মুখীন হন। ঝজারে পণ্যের কৃত্রিম সংকট সৃষ্টি করা ক্রেতা ও ভোক্তার পক্ষের প্রতি দায়িত্বের লঙ্ঘন। তাই বলা যায়, জনাব টগর সমাজের ক্রেতা ও ভোক্তা পক্ষের প্রতি সামাজিক দায়িত্ব পালনে অবহেলা করেছেন।"
        },
        {
          "label": "ঘ",
          "question": "তুমি কি মনে করো জনাব টগর ব্যবসায় নৈতিকতা বর্জনীয় কাজ করেছেন? তোমার মতামতের পক্ষে যুক্তি দাও।",
          "explanation": "জনাব টগর তার কর্মকাণ্ডের মাধ্যমে ব্যবসায় নৈতিকতা বর্জনীয় কাজ করেছেন বলে আমি মনে করি। ব্যবসায়ের নৈতিকতার মাধ্যমে ব্যবসায়ের ভালো-মন্দ, সত্য-মিথ্যা, সঠিক-ভুল বিচার করে কাজ করা হয়। প্রত্যেক ব্যবসায়ীরই উচিত নৈতিকভাবে ব্যবসায় পরিচালনা করা। ওজনে কম দেওয়া, বেশি মুনাফা করা, পণ্যের সরবরাহ বন্ধ করে কৃত্রিম সংকট তৈরি করা, নিম্নমানের, পণ্য বিক্রি প্রভৃতি ব্যবসায়ের অনৈতিক কাজ। উদ্দীপকের জনাব টগর মাস্ক প্রস্তুতকারী ব্যবসায়ী। তিনি করোনা পরিস্থিতিতে অধিক মুনাফার আশায় গোডাউনে সংরক্ষিত মাস্ক বিক্রি বন্ধ করে দেন। ফলে ক্রেতারা বাজারে মাস্ক পাচ্ছেন না। পরবর্তীতে তিনি সুযোগ বুঝে ৫ টাকার মাস্ক ৫০ টাকায় বিক্রি করেন। - জনাব টগর বেশি লাভের আশায় বাজারে মাস্কের কৃত্রিম সংকট তৈরি করেন। আবার তিনি বেশি দামে পণ্য বিক্রি করেন। এগুলো ব্যবসায়ের নৈতিকতার বহির্ভূত কাজ। তার এ ধরনের কাজের জন্য ক্রেতা ও ভোক্তারা ভোগান্তির শিকার হন। এতে ক্রেতারা জনাব টগরের ওপর অসন্তুষ্ট হবেন। ফলে তার ব্যবসায়ের সুনাম নষ্ট হবে। তাই আমি মনে করি জনাব টগর তার ব্যবসায়ে নৈতিকতা বর্জিত কাজ করেছেন।"
        }
      ]
    }
  ]
}