{
  "title": "দিনাজপুর বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (10)",
  "questions": [
    {
      "number": "1",
      "uddipok": "জনি তার জেলা শহরের উৎপাদিত গম সংগ্রহ করে নির্দিষ্ট সময়ান্তে দেশের বিভিন্ন স্থানে নৌ-পথে সরবরাহ করে। শীতকালে অতিরিক্ত কুয়াশার কারণে ময়দা সরবরাহ করতে দেরি হওয়ায় তাতে পোকার আক্রমণ দেখা দিল।",
      "tag": "JB 19,DIN.B 19",
      "sub_questions": [
        {
          "label": "ক",
          "question": "",
          "explanation": "একটি সমাজের মানুষের আচার-আচরণ, বিশ্বাস,মূল্যবোধ ইত্যাদি নিয়ে যে পরিবেশ সৃষ্টি হয় তাকে সাংস্কৃতিক পরিবেশ বলে।"
        },
        {
          "label": "খ",
          "question": "",
          "explanation": "মুনাফা অর্জনের উদ্দেশ্যে স্বাধীন পেশায় নিয়োজিত থেকে গ্রাহকদের প্রয়োজন পূরণ করাকে প্রত্যক্ষ সেবা বলে। প্রত্যক্ষ সেবা প্রকৃতপক্ষে একটি পেশা। ডাক্তার,আইনজীবী, উকিল,প্রকৌশলী ইত্যাদি পেশাজীবীগণ অর্থ উপার্জনের উদ্দেশ্যে প্রত্যক্ষ সেবা প্রদান করেন। এটি সংরক্ষণ করা যায় না কারণ গ্রাহক সরাসরি গিয়ে পরামর্শের মাধ্যমে তার সেবা গ্রহণ করে থাকে।"
        },
        {
          "label": "গ",
          "question": "",
          "explanation": "উদ্দীপকের জনির কাজটি ব্যবসায়ের বাণিজ্য শাখার অন্তর্ভুক্ত। শিল্পে উৎপাদিত পণ্য সামগ্রী পরবর্তী শিল্পে বা প্রকৃত ভোগকারীর নিকট বন্টনের ক্ষেত্রে সম্পাদিত কার্যাবলীর সমষ্টিকে বাণিজ্য বলে। বাণিজ্য হলো ব্যবসা ব্যবসার বন্টনকারী শাখা। বাণিজ্যের মাধ্যমে পৃথিবীর এক প্রান্তে কোনো জিনিস উৎপাদিত হচ্ছে অথচ তা ভোগ হচ্ছে পৃথিবীর বিভিন্ন প্রান্তে। এটি পণ্য উৎপাদনকারী ও ভোগকারীর মধ্যে মালিকানাগত বাঁধা দূর করে। উদ্দীপকের জনি তার জেলার উৎপাদিত গম সংগ্রহ করে নির্দিষ্ট সময়ান্তে দেশের বিভিন্ন স্থানে নৌপথে সরবরাহ করে। সে যে কাজটি করছে তার মাধ্যমে পণ্য সরবরাহকারী বা ভোগকারীরা পণ্য হাতে পাচ্ছে। তাই বলা যায়, উদ্দীপকের জনির কাজটি ব্যবসায়ের বাণিজ্য শাখা অন্তর্ভুক্ত।"
        },
        {
          "label": "ঘ",
          "question": "",
          "explanation": "প্রাকৃতিক পরিবেশের উপাদান বিবেচনায় জনাব জনি ব্যবসায়িক কার্যক্রম পরিচালনা করছে। কোনো দেশের আয়তন,নদ-নদী,মৃত্তিকা, জলবায়ু ভূ-প্রকৃতি,অবস্থান ইত্যাদি মিলে যে পরিবেশের সৃষ্টি হয় তাকে প্রাকৃতিক পরিবেশ বলে।পৃথিবীর বিভিন্ন দেশের প্রাকৃতিক পরিবেশ বিচিত্র ধরনের। প্রাকৃতিক উপাদানের পার্থক্যের কারণে দেশের ব্যবসা কার্যকলাপও ভিন্নতর হয়ে থাকে। উদ্দীপকে দেখা যায়,জনি তার জেলার উৎপাদিত গম সংগ্রহ করে নির্দিষ্ট সময়ান্তে দেশের বিভিন্ন স্থানে নৌপথে সরবরাহ করে। তার জেলার ভূ-প্রকৃতি ও নদ-নদী বিবেচনায় সে ব্যবসাটি স্থাপন করেছে। কোন দেশের উৎপাদিত ফসল সে দেশের মৃত্তিকার উপর নির্ভর করে। একেক অঞ্চলে একেক ধরনের ফসল ভালো জন্মে। জনি যে জেলায় বাস করে সেখানে গম ভালো জন্মে। ফলে সে কম মূল্যে ভালো মানের গম সংগ্রহ করতে পারছে। সে পণ্য সরবরাহের জন্য নৌপথ বেছে নিয়েছে কারণ ওই জেলার নৌ ব্যবস্থা উন্নত। তাই বলা যায়, প্রাকৃতিক পরিবেশের উপাদান বিবেচনায় জনাব জনি তার ব্যবসায়ের কার্যক্রম করছে।"
        }
      ]
    },
    {
      "number": "2",
      "uddipok": "জনাব মাসুদ গুলশানের ‘খুশবু’ নামক চাইনিজ রেস্টুরেন্টের মালিক। তাঁর ছোট ভাই সাহেদসহ ১২ জন কর্মচারী এখানে কাজ করেন। স্থানীয়ভাবে তাঁর রেস্টুরেন্টের বেশ চাহিদা থাকায় তিনি এটি সম্প্রসারণ করতে চাইলেও পারছেন না। তখন তাঁর ভাই তাকে মালিকানায় অন্তর্ভুক্ত করার প্রস্তাব দিল।",
      "tag": "JB 19,DIN.B 19",
      "sub_questions": [
        {
          "label": "ক",
          "question": "",
          "explanation": "ব্যাবসাকে স্থায়ীভাবে গড়তে স্থানীয় ইউনিয়ন পরিষদ,উপজেলা পরিষদ, মিউনিসিপাল কর্পোরেশন থেকে যে লাইসেন্স নিতে হয় তাকে ট্রেড লাইসেন্স বলে।"
        },
        {
          "label": "খ",
          "question": "",
          "explanation": "কোম্পানির স্বাধীন সত্তা বলতে ব্যক্তি না হয়েও কোন কিছুর ব্যক্তির ন্যায় মর্যাদা ও অধিকার লাভকে বুঝায়। কোম্পানি সংগঠন ব্যক্তি‌ না হলেও এটি আইন অনুযায়ী কৃত্রিম ও স্বাধীন ব্যক্তিসত্তার মর্যাদা ভোগ করে।ফলে এরূপ প্রতিষ্ঠান নিজ নামে অন্যের সাথে চুক্তি করতে,লেনদেন করতে এবং প্রয়োজনের মোকদ্দমা দায়ের করতে পারে। অন্যরাও একইভাবে কোম্পানি বিরুদ্ধে মামলা দায়ের করতে পারে ।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি একমালিকানা ব্যবসা। একক ব্যক্তির মালিকানায় প্রতিষ্ঠিত ও পরিচালিত ব্যবসাকে একমালিকানা ব্যবসা বলে।একজন ব্যক্তি কোন অভিজ্ঞতা ও আইনগত অনুষ্ঠানিকতা ছাড়াই যে কোনো স্থানে স্বল্প পূজিত নিয়ে এ ব্যবসা শুরু করতে পারে। উদ্দীপকে জনাব মাসুদ গুলশানের খুশবু নামক চাইনিজ রেস্টুরেন্টের মালিক। তাঁর ছোট ভাই শাহেদসহ ১২ জন কর্মচারি এখানে কাজ করেন। ব্যবসার সাথে মিল পাওয়ায় নির্দ্বিধায় বলা-ই যায় প্রতিষ্ঠানটি এক মালিকানা ব্যবসা।"
        },
        {
          "label": "ঘ",
          "question": "",
          "explanation": "জনাব মাসুদের ব্যবসায়ের ধরন পরিবর্তন করা উচিত হবে বলে আমি মনে করি। দুই বা অধিক ব্যক্তির চুক্তিবদ্ধ সম্পর্কের ভিত্তিতে প্রতিষ্ঠিত ব্যবসাকে অংশীদারি ব্যবসা বলে। এই ব্যবসা নিবন্ধন বাধ্যতামূলক নয় তবে নিবন্ধন করলে অন্যান্য সুযোগ-সুবিধা পাওয়া যায়।সদস্যদের পারস্পরিক সমঝোতার ভিত্তিতে ব্যবসা গঠিত পরিচালিত হয়। উদ্দীপকে জনাব মাসুদ রেস্টুরেন্টের ছোট ভাই শাহেদসহ ১২ জন কর্মচারি কাজ করেন।স্থায়ীভাবে তার রেস্টুরেন্টের বেশ চাহিদা থাকায় তিনি এটি সম্প্রসারণ করতে চাইলেও পারছেন না। তখন তার ভাই তাকে মালিকানায় অন্তর্ভুক্ত করার প্রস্তাব দিল। জনাব মাসুদ প্রথম পর্যায়ে এক মালিকানা ব্যবসার মালিক।তিনি যদি তার প্রতিষ্ঠানকে সম্প্রসারণ করতে চায় তাহলে তার উচিত হবে অংশীদার গ্রহণ করে অংশীদারী ব্যবসা বানানো। অংশীদারি ব্যবসা একমালিকানা ব্যবসা হতে কিছুটা বড় প্রকৃতির হয়। অংশীদারি ব্যবসা পাওনা আদায় তৃতীয় পক্ষের উপর মামলা করতে পারে যা এক মালিকানায় সম্ভব নয়।অংশীদারী ব্যবসায় জনাব মাসুক ও তার ভাই শাহেদ মিলে ব্যবসার বিভিন্ন দিকে আলাদাভাবে পর্যবেক্ষণ করতে পারবেন। ফলে প্রতিষ্ঠান আরও সফলতার দিকে এগিয়ে যাবে।"
        }
      ]
    },
    {
      "number": "3",
      "uddipok": "",
      "tag": "JB 19,DIN.B 19",
      "sub_questions": [
        {
          "label": "ক",
          "question": "",
          "explanation": "যে অংশীদারি ব্যবসায়ের সকল অংশীদারের দায় সীমাহীন থাকে এবং ব্যবসায় পরিচালনায় প্রত্যেকেই অংশগ্রহণের অধিকারী হয় তাকে সাধারণ অংশীদারি ব্যবসা বলে।"
        },
        {
          "label": "খ",
          "question": "",
          "explanation": "অংশীদারি ব্যবসায়ের অংশীদারদের দায় অসীম হয়। অসীম দায় বলতে ব্যবসায়ে বিনিয়োগকৃত  মূলধনের বাইরেও অংশীদারদের দায় সৃষ্টি হওয়াকে বুঝায়। এরূপ দায়ের জন্য অংশীদারদের ব্যক্তিগত সম্পত্তি দায়বদ্ধ থাকে এবং ব্যক্তি দেউলিয়া হওয়ার পূর্ব পর্যন্ত তা বিস্তৃত থাকে। এরূপ অসীম দায়ের কারণেই অংশীদারি ব্যবসা গঠনে মানুষ উৎসাহিত হয় না।"
        },
        {
          "label": "গ",
          "question": "",
          "explanation": "উদ্দীপকে উল্লিখিত একটি অংশীদারি ব্যবসার গঠন প্রণালীর সাথে সামঞ্জস্যপূর্ণ। দুই বা অধিক ব্যক্তির সমঝোতার ভিত্তিতে গঠিত ও পরিচালিত ব্যবসা প্রতিষ্ঠানকে অংশীদারি ব্যবসা বলে। চুক্তি এরূপ ব্যবসার মূল ভিত্তি। চুক্তির অবর্তমানে ১৯৩২ সালের অংশীদারি আইন অনুযায়ী এ ব্যবসা গঠিত ও পরিচালিত হয়। এই ব্যবসায়ের সদস্যরা অসীম দায় বহনে বাধ্য থাকে। অংশীদারি ব্যবসায়ের নিবন্ধন বাধ্যতামূলক নয়। তবে নিবন্ধন করলে আইনগত বিভিন্ন সুযোগ-সুবিধা পাওয়া যায়। উদ্দীপকের ছকে দেখা যাচ্ছে প্রথমে সদস্য সংগ্রহ তারপর সমঝোতা। আমরা জানি অংশীদারি ব্যবসায়ের সদস্যরা সংঘটিত হয় তারপর তাদের ভিতর সমঝোতা হয়। তারপর দেখা যাচ্ছে নিবন্ধন করা বা ব্যবসা আরম্ভের কোনো অতিরিক্ত অনুমতিপত্র সংগ্রহ করা ঐচ্ছিক। অংশীদারি ব্যবসায়ের নিবন্ধন করাও বাধ্যতামূলক নয় এবং ব্যবসায় আরম্ভে অতিরিক্ত কোনো দলিলের প্রয়োজন হয় না। তাই বলা যায়,উদ্দীপকে উল্লেখিত ছকটি অংশীদারি ব্যবসার গঠন প্রণালীর সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "নিবন্ধন কার্যক্রম সম্পাদনের মাধ্যমে অংশীদারি ব্যবসা বিভিন্ন গুরুত্বপূর্ণ আইনগত অধিকার ভোগ করবে বলে আমি মনে করি। দেশের প্রচলিত আইন অনুযায়ী কোনো অংশীদারি প্রতিষ্ঠানের চুক্তিপত্র নিবন্ধক কর্তৃক নিবন্ধিত এবং প্রতিষ্ঠানের নাম নিবন্ধন বইতে তালিকাভুক্ত করাকে অংশীদারি প্রতিষ্ঠানের নিবন্ধন বলে। নিবন্ধিত ব্যবসায় তৃতীয় পক্ষের বিরুদ্ধে মামলা,অন্য অংশীদারদের বিরুদ্ধে মামলা করায় বাধার সম্মুখীন হয় না। কিন্তু অনিবন্ধিত অংশীদারি ব্যবসা এসবে বাধার সম্মুখীন হয়। উদ্দীপকে দেখা যাচ্ছে,একটি ব্যবসায়ের গঠন প্রণালী ছক।যেখানে সদস্য সংগ্রহ ও সমঝোতা আবশ্যিক। এবং নিবন্ধন বা অন্যান্য দলিল সংগ্রহ ঐচ্ছিক।ছকটি অংশীদারি ব্যবসার গঠন প্রণালীর সাথে সামঞ্জস্যপূর্ণ। ১৯৩২ সালের অংশদারি আইন অনুযায়ী এই ব্যবসায়ের নিবন্ধনকে বাধ্যতামূলক করা হয়নি। তবে নিবন্ধনের ফলে একটি অংশীদারী ব্যবসা আইনানুগভাবেই বেশ কিছু অতিরিক্ত সুবিধা ভোগ করে। নিবন্ধিত অংশীদারি ব্যবসা আদালতে তৃতীয় পক্ষের বিরুদ্ধে মামলা করতে পারে। অধিকার আদায়ে অপর অংশীদার বা প্রতিষ্ঠানের বিরুদ্ধে মামলা করতে পারে। আদালতও এক্ষেত্রে নিবন্ধিত অংশীদারি ব্যবসায়ের পক্ষে থাকে। কিন্তু একটি অনিবন্ধিত অংশীদারি ব্যবসায় এসব সুবিধা ভোগ করতে পারে না।তাই আমি মনে করি, নিবন্ধন কার্যক্রম সম্পাদনের মাধ্যমে অংশীদারী ব্যবসা বিভিন্ন গুরুত্বপূর্ণ আইনগত অধিকার ভোগ করবে।"
        }
      ]
    },
    {
      "number": "4",
      "uddipok": "নূরাজ এন্টারপ্রাইজ নামে ৪০ সদস্যবিশিষ্ট একটি প্রতিষ্ঠান জুতা তৈরির উদ্দেশ্য নিয়ে নিবন্ধন পাওয়ার পরপরই ব্যবসায় শুরু করে। দক্ষতার সাথে পরিচালিত হওয়ায় প্রতিষ্ঠানটি অতি অল্প সময়ে সফলতা পায়। প্রতিষ্ঠানটি বর্তমানে জুতা তৈরির পাশাপাশি ঔষধ প্রস্তুতের পরিকল্পনা করছে।",
      "tag": "JB 19,DIN.B 19",
      "sub_questions": [
        {
          "label": "ক",
          "question": "",
          "explanation": "কোনো দেশের আইনসভা,সংসদ বা রাষ্ট্রপতির বিশেষ অধ্যাদেশবলে গঠিত ও নিয়ন্ত্রিত কোম্পানিকে বিধিবদ্ধ কোম্পানি বলে।"
        },
        {
          "label": "খ",
          "question": "",
          "explanation": "শুধুমাত্র নিবন্ধকের নিকট জমা দেয়ার উদ্দেশ্যে বিবরণপত্রের অনুরূপ প্রস্তুতকৃত বিবৃতিতেই বিবরণপত্রের বিকল্প বিবৃতি বলে। নিবন্ধনপত্র পাওয়ার পর পাবলিক লিঃ কোম্পানি প্রয়োজনীয় মূলধন জোগাড় করে। সেজন্য বিবরণপত্র প্রস্তুত ও নিবন্ধকের নিকট তা জমা দিতে হয়। কোনো কোম্পানি যদি উদ্যোক্তাদের মধ্য থেকেই প্রয়োজনীয় মূলধন সংগ্রহ করতে পারে তখন আর তাকে বিবরণপত্র তৈরি করতে হয় না। সেক্ষেত্রে কার্যারম্ভের অনুমতিপত্র পাওয়ার জন্য বিবরণপত্রের অনুরূপ বিকল্প বিবৃতি তৈরি করে নিবন্ধন এর নিকট জমা দিতে হয়।"
        },
        {
          "label": "গ",
          "question": "",
          "explanation": "উদ্দীপকের 'নূরাজ এন্টারপ্রাইজ' একটি প্রাইভেট লিমিটেড কোম্পানি। যে কোম্পানির সদস্য সংখ্যা সর্বনিম্ন ২জন এবং সর্বোচ্চ ৫০ জন, শেয়ার অবাধে হস্তান্তরযোগ্য নয় এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় না তাকে প্রাইভেট লিমিটেড কোম্পানি বলে। সাধারণত ঘরোয়া পরিবেশে পরিচিতজনদের নিয়ে তুলনামূলকভাবে কম মূলধন সম্বলিত এই ব্যবসা গঠিত হলেও এটি আইনসৃষ্ট কৃত্রিম ব্যক্তিসত্তার অধিকারী চিরন্তন অস্তিত্ববিশিষ্ট ব্যবসা সংগঠন। 'নূরাজ এন্টারপ্রাইজ' নামে ৪০ সদস্য বিশিষ্ট একটি প্রতিষ্ঠান জুতা তৈরীর উদ্দেশ্য নিয়ে নিবন্ধন পাওয়ার পর পরেই ব্যবসা শুরু করে। প্রাইভেট লিমিটেড কোম্পানি নিবন্ধনপত্র পাওয়ার পর পরে কার্যক্রম শুরু করতে পারে। পাবলিক লিমিটেড কোম্পানির মতো কার্যারম্ভের অনুমতিপত্র সংগ্রহের প্রয়োজন পড়ে না। তাই বলা যায়, উদ্দীপকের 'নুরাজ এন্টারপ্রাইজ' একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "প্রতিষ্ঠানটির ঔষধ প্রস্তুতের পরিকল্পনা বাস্তবায়নে তাদের করণীয় হবে অধিক মূলধন সংগ্রহের উদ্দেশ্যে পাবলিক লিমিটেড কোম্পানিতে রূপান্তরিত হওয়া। যে কোম্পানির সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা দ্বারা সীমাবদ্ধ,শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে। অধিক সদস্য সংখ্যা থাকার সুবাদে এবং যেকোনো সময় জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানোর সুযোগে এই সংগঠন অনেক বৃহদায়তন কোম্পানি হিসেবে গড়ে ওঠে। উদ্দীপকের 'নূরাজ এন্টারপ্রাইজ' একটি প্রাইভেট লিমিটেড কোম্পানি। দক্ষতার সাথে পরিচালিত হওয়ায় প্রতিষ্ঠানটি অল্প সময়ে সফলতা পায়। প্রতিষ্ঠানটি বর্তমানে জুতা তৈরীর পাশাপাশি ওষুধ প্রস্তুতের পরিকল্পনা করছে। যেহেতু প্রতিষ্ঠানটি আরো একটি নতুন পণ্য উৎপাদনে যেতে চায় তাই তাদের আরো মূলধনের প্রয়োজন হবে। ব্যবসা পরিচালনায় অধিক সদস্য সংখ্যার প্রয়োজন হবে। যেহেতু প্রতিষ্ঠানটি বর্তমানে প্রাইভেট লিমিটেড কোম্পানি তাই প্রতিষ্ঠানটি শেয়ার বা ঋণপত্রের মাধ্যমে মূলধন সংগ্রহ করতে পারবেনা। প্রতিষ্ঠানটি শেয়ার ইস্যুর মাধ্যমে মূলধন সংগ্রহ করতে হলে পাবলিক লিমিটেড কোম্পানিতে পর্যাবসিত হতে হবে। তাই আমি মনে করি, প্রতিষ্ঠানটির ঔষধ প্রস্তুতের পরিকল্পনা বাস্তবায়নে তাদের করণীয় হবে পাবলিক লিমিটেড কোম্পানিতে রূপান্তরিত হওয়া।"
        }
      ]
    },
    {
      "number": "5",
      "uddipok": "কুসমবাগ এলাকার ৭৬ জন বাসিন্দ স্বল্পমূল্যে পণ্য ক্রয়ের জন্য প্রত্যাশা’ নামে সমবায় সমিতি গঠন করে। প্রতিষ্ঠানটি স্থানীয় উৎপাদনকারী ও নিকটস্থ বাজার হতে পণ্য ক্রয় করে স্বল্পলাভে সদস্যদের মধ্যে বিক্রি করে। প্রত্যেক সদস্যের ক্রয়ের পরিমাণ নির্দিষ্ট টোকেনের মাধ্যমে হিসাব করে রাখা হয়।",
      "tag": "JB 19,DIN.B 19",
      "sub_questions": [
        {
          "label": "ক",
          "question": "",
          "explanation": "যে দলিলে সমবায় সমিতির অভ্যন্তরীণ ও বাহ্যিক কার্যক্রম পরিচালনা ও নিয়ন্ত্রণ সংক্রান্ত নিয়ম-নীতি লেখা থাকে তাকে সমবায়ের উপবিধি বলে।"
        },
        {
          "label": "খ",
          "question": "",
          "explanation": "সমবায়ের শেয়ার বন্টন নীতি অন্যান্য সংগঠনের মত নয়। সমবায়ের সদস্যদের মধ্যে যেনো কোনো অর্থনৈতিক বৈষম্য সৃষ্টি না হয় এবং কেউ কাউকে কুক্ষিগত করে রাখতে না পারে সেজন্য এখানে অবাধে শেয়ার ক্রয়ের সুযোগ দেয়া হয় না। সমবায় আইন অনুযায়ী একজন সদস্য শেয়ার মূলধনের সর্বোচ্চ এক-পঞ্চমাংশ(২০%) এর অধিক মূল্যের শেয়ার ক্রয় করতে পারবেনা ।"
        },
        {
          "label": "গ",
          "question": "",
          "explanation": "সাংগঠনিক স্তর বিবেচনায় উদ্দীপকের প্রতিষ্ঠানটি একটি প্রাথমিক সমবায় সমিতি। সমবায়ে যোগদানকারী ব্যক্তিবর্গকে নিয়ে প্রাথমিক বা নিচের স্তরে যে সমবায় সমিতি গঠিত হয় তাকে প্রাথমিক সমবায় সমিতি বলে।এরূপ সমিতি সমবায়ের সদস্যদের মধ্য হতে নির্বাচিত নির্বাহী কমিটি দ্বারা পরিচালিত হয়।সমবায় সমিতি বলতে এরূপ সমবায় সমিতিকেই বুঝানো হয়। উদ্দীপকে কুসুমবাগ এলাকায় ৭৬ জন বাসিন্দা স্বল্পমূল্যে পণ্য ক্রয়ের জন্য 'প্রত্যাশা' নামের সমবায় সমিতি গঠন করে।প্রতিষ্ঠানটি স্থানীয় উৎপাদনকারী ও নিকটস্থ বাজার হতে পণ্য ক্রয় করে স্বল্প লাভে সদস্যদের মধ্যে বিক্রি করে। তাই বলা যায়, সাংগঠনিক স্তর বিবেচনায় উদ্দীপকের প্রতিষ্ঠানটি একটি প্রাথমিক সমবায় সমিতি।"
        },
        {
          "label": "ঘ",
          "question": "",
          "explanation": "প্রকৃতি বিচারে উদ্দীপকের প্রতিষ্ঠানের সদস্যদের হিসাব রাখা যৌক্তিক। ভোক্তাগণ ক্রয় সুবিধা প্রাপ্তির লক্ষ্যে নিজেদের প্রচেষ্টা ও সহযোগিতায় কোন সমবায় সমিতি গঠনপূর্বক সমবায় বিপনী স্থাপন ও পরিচালনা করলে তাকে ভোক্তা সমবায় সমিতি বলে। এর মাধ্যমে একদিকে ন্যায্যমূল্যে উন্নতমানের সামগ্রী সংগ্রহ করা যায় এবং অন্যদিকে অর্জিত মুনাফাও তারা ভোগ করতে পারে। এ ধরনের সমিতিতে সদস্য ক্রেতাদের বার্ষিক ক্রয়কৃত পণ্যের মূল্য অনুসারে মুনাফা বন্টিত হয়। উদ্দীপকে কুসুমবাগ এলাকায় ৭৬ জন বাসিন্দা স্বল্প মূল্যে পণ্য ক্রয় করার জন্য 'প্রত্যাশা' নামে সমবায় সমিতি গঠন করে।প্রতিষ্ঠানটি স্থানীয় উৎপাদনকারী ও নিকটস্থ বাজার হতে পণ্য ক্রয় করে সল্প লাভে সদস্যদের মধ্যে বিক্রি করে। প্রত্যেক সদস্যের ক্রয়ের পরিমাণ নির্দিষ্ট টোকেনের মাধ্যমে হিসেব করে রাখা হয়। ভোক্তা সমবায় সমিতি ভোক্তাগণকে কম মূল্যে পণ্য ক্রয়ের সুবিধা প্রদান করে।এবং বছর শেষে ক্রয়কৃত পণ্যের মূল্য অনুসারে মুনাফা বন্টন করা হয়। ফলে প্রত্যেক সদস্য বার্ষিক কি পরিমাণ পণ্য ক্রয় করছে এবং তার মূল্য যথাযথভাবে লিপিবদ্ধ করার প্রয়োজন পড়ে। উদ্দীপকের প্রতিষ্ঠানটি সদস্যদের ক্রয়ের পরিমাণ নির্দিষ্ট টোকেনের মাধ্যমে হিসেব করে রাখছে।ফলে বছর শেষে তাদের মুনাফা বন্টনে কোনো ঝামেলা হবে না।তাই আমি মনে করি, প্রতিষ্ঠানটির সদস্যদের ক্রয়ের হিসাব রাখা সম্পূর্ণ যৌক্তিক।"
        }
      ]
    },
    {
      "number": "6",
      "uddipok": "চট্টগ্রাম সিটি কর্পোরেশন এলাকায় বিশুদ্ধ পানির সমস্যা নিরসনের জন্য গৃহীত “কর্ণফুলী পানি সরবরাহ প্রকল্প-২” বাস্তবায়নের কাজ ২০২২ সালের জানুয়ারি মাসে শেষ হবে। জাপান ইন্টারন্যাশনাল কো-অপারেশন এজেন্সি (জাইকা) এবং বাংলাদেশ সরকারের যৌথ অর্থায়নে প্রকল্পটি বাস্তবায়ন হচ্ছে। ৬১৭ কিলোমিটার পুরাতন পাইপ লাইন আধুনিকায়নের দায়িত্বও জাইকাকে দেওয়া হয়েছে।",
      "tag": "DIN.B 19",
      "sub_questions": [
        {
          "label": "ক",
          "question": "ডাক বিভাগের মূল কাজ কী?",
          "explanation": "জনগণকে ডাক সংশ্লিষ্ট পণ্য ও সেবা (চিঠিপত্র, মানি অর্ডার, পার্সেল প্রভৃতি) পৌঁছে দেওয়াই ডাক বিভাগ-এর মূল কাজ।"
        },
        {
          "label": "খ",
          "question": "রাষ্ট্রীয় ব্যবসায় কেন বৃহদায়তন হয়?",
          "explanation": "যেসব প্রতিষ্ঠান রাষ্ট্রের স্বার্থে গঠিত হয় এবং রাষ্ট্রের মাধ্যমে পরিচালিত ও নিয়ন্ত্রিত হয়, তাকে রাষ্ট্রীয় ব্যবসায় সংগঠন বলে । এ ধরনের ব্যবসায় সরকারি মালিকানায় প্রতিষ্ঠিত হয়। দেশের জনগণকে সেবা দেওয়াই এর মূল লক্ষ্য। এক্ষেত্রে ক্রেতা বা ভোক্তা ব্যবসায় থেকে ন্যায্যমূল্যে সেবা নেওয়ার অধিকার পায়। এ ধরনের ব্যবসায় দেশ ও জনগণের স্বার্থে সবার কাছে ব্যবসায়িক সুযোগ-সুবিধা পৌঁছাতে নিয়োজিত থাকে। তাই, বড় পরিসরে সেবা বা পণ্য সরবরাহের কারণে রাষ্ট্রীয় ব্যবসায় বড় আকারের হয়ে থাকে।"
        },
        {
          "label": "গ",
          "question": "উদ্দীপকে উল্লিখিত প্রকল্পটি রাষ্ট্রীয় কোন প্রতিষ্ঠানের অধীন? ব্যাখ্যা করো।",
          "explanation": "উদ্দীপকে উল্লিখিত প্রকল্পটি রাষ্ট্রীয় প্রতিষ্ঠান 'ওয়াসা (WASA- Water Supply and Sewerage Authority)' এর অধীন। বাংলাদেশের মেট্রোপলিটন শহরগুলোতে পানি সরবরাহ ও পয়ঃনিষ্কাশন সুবিধা দেওয়ার ক্ষেত্রে ওয়াসা দায়িত্ব পালন করে। এটি রাষ্ট্রীয় মালিকানায় প্রতিষ্ঠিত ও পরিচালিত হয়। এর প্রধান উদ্দেশ্য হলো বিশুদ্ধ খাবার পানি সরবরাহ করা। ঢাকা নারায়ণগঞ্জ, চট্টগ্রাম ও খুলনা শহরে এর কার্যক্রম চালু আছে। উদ্দীপকে বলা হয়েছে, চট্টগ্রাম সিটি কর্পোরেশন এলাকায় বিশুদ্ধ পানির সমস্যা। এ সমস্যা সমাধানে 'কর্ণফুলী পানি সরবরাহ প্রকল্প-২' বাস্তবায়নের কাজ করা হচ্ছে। এর দায়িত্বে আছে বাংলাদেশ সরকারের একটি সংস্থা। আর এটি হলো ওয়াসা। কারণ, দেশে বিশুদ্ধ পানি সরবরাহে এ প্রতিষ্ঠানটি কাজ করে থাকে। এতে জনগণ ন্যায্যমূল্যে বিশুদ্ধ পানি ব্যবহারের সুযোগ পায়। ফলে পানিবাহিত বিভিন্ন রোগ থেকে এদেশের জনগণ মুক্তি পাচ্ছে। তাই বলা যায়, জনকল্যাণে নিয়োজিত উদ্দীপকের রাষ্ট্রীয় প্রতিষ্ঠানটি হলো ওয়াসা।"
        },
        {
          "label": "ঘ",
          "question": "পুরাতন পাইপ লাইন আধুনিকায়নে 'জাইকা’–কে দায়িত্ব দেওয়ার যৌক্তিকতা উদ্দীপকের আলোকে মূল্যায়ন করো।",
          "explanation": "পিপিপি ব্যবসায়ের আওতায় পুরাতন পাইপ লাইন আধুনিকায়নে 'জাইকা'-কে দায়িত্ব দেওয়ার সম্পূর্ণ যৌক্তিকতা আছে। পিপিপি সরকারি-বেসরকারি যৌথ অর্থায়ন ও সহযোগিতায় গঠিত, পরিচালিত ও নিয়ন্ত্রিত হয়। এক্ষেত্রে সরকার ব্যবসায় গঠনের উদ্যোগ নেয়। আর বেসরকারি প্রতিষ্ঠান থেকে সহায়তা নেওয়া হয়। ফলে সরকার ও বিভিন্ন বেসরকারি প্রতিষ্ঠান একত্র হয়ে জনকল্যাণে কাজ করতে পারে। উদ্দীপকে চট্টগ্রাম শহরের বিশুদ্ধ পানির সংকট সম্পর্কে বলা হয়েছে। তাই বাংলাদেশ সরকার' 'কর্ণফুলী পানি সরবরাহ প্রকল্প-২' এর বাস্তবায়নের কাজ শুরু করেছে। এক্ষেত্রে জাপান ইন্টারন্যাশনাল কো- অপারেশন এজেন্সি' (জাইকা)-এর সাহায্য নেওয়া হয়েছে। এছাড়া প্রতিষ্ঠানটিকে ৬১৭ কিলোমিটার পুরাতন পাইপ লাইন আধুনিকায়নের দায়িত্ব দেওয়া হয়েছে। বাংলাদেশ সরকার ও জাইকা-এর চুক্তিবদ্ধ সম্পর্কটি হলো পিপিপি। এক্ষেত্রে জাইকা প্রতিষ্ঠানটি উন্নয়ন কাজে সরকারকে প্রয়োজনীয় অর্থসংস্থান করবে। এতে প্রকল্পটিতে জাইকা কম ঝুঁকিতে বিনিয়োগের সুযোগ ও কর সুবিধা পাবে। এছাড়া, এটি নির্দিষ্ট সময় পর্যন্ত মুনাফা পাবে। এসব সুবিধার জন্য প্রতিষ্ঠানটি প্রকল্পটিতে বিনিয়োগে উৎসাহিত হয়েছে। এক্ষেত্রে বেসরকারি প্রতিষ্ঠানটির দক্ষতা প্রকল্পটির কাজ সঠিকভাবে সম্পাদনে সহায়তা করবে। আর প্রকল্পটি বাস্তবায়নের পর এর সম্পূর্ণ নিয়ন্ত্রণ সরকারের অধীনে থাকবে। এছাড়া পাইপ লাইন মেরামতের পরও তা নিয়ন্ত্রণের দায়িত্ব সরকার পাবে। এভাবে পিপিপি ব্যবসায়ের মাধ্যমে সরকার বেসরকারি প্রতিষ্ঠানগুলো থেকে আর্থিক সহায়তা পেয়ে থাকে ।' তাই, অর্থসংস্থান ও দক্ষতার সমাবেশের জন্য ‘জাইকা’-কে পাইপ লাইন আধুনিকায়নের দায়িত্ব দেওয়া সম্পূর্ণ যৌক্তিক হয়েছে।"
        }
      ]
    },
    {
      "number": "7",
      "uddipok": "জনাব সায়েম চট্টগ্রামের EPZ এলাকায় একটি রপ্তানিমুখী গার্মেন্টস শিল্প স্থাপন করেন। তিনি নিজ স্বার্থ এবং ব্যবসায়ের সার্বিক দিক বিবেচনা করে একটি সমিতির চট্টগ্রামস্থ আঞ্চলিক শাখায় যোগ দেন। এ সমিতি একটি, অবাণিজ্যিক প্রতিষ্ঠান। সরকারকে অনুকূল বাণিজ্য, শিল্পনীতি ও আইন প্রণয়নে পরামর্শ দান, আলাপ-আলোচনার মাধ্যমে সদস্যদের পারস্পরিক সমস্যার সমাধান, রপ্তানি পণ্যের অনুকূলে প্রভবলেখ ইস্যু এ সমিতির অন্যতম কাজ। জনাব সায়েম আরও একটি বেসরকারি সংস্থায় যোগ দেন, যার কার্যক্রম শুধু পোশাক শিল্পের সাথে জড়িত। এই সংস্থা ১৯ জন সদস্য নিয়ে ১৯৭৭ সালে যাত্রা শুরু করে ।",
      "tag": "DIN.B 19",
      "sub_questions": [
        {
          "label": "ক",
          "question": "SME এর পূর্ণরূপ কী ?",
          "explanation": "Small and Medium Enterprise !"
        },
        {
          "label": "খ",
          "question": "ভর্তুকি দান সহায়তা বলতে কী বোঝায়? ব্যাখ্যা করো ।",
          "explanation": "যা ভর্তুকি দান হলো একটি সমর্থনমূলক সহায়ক সেবা । ভতুর্কি দেওয়ার মাধ্যমে উদ্যোক্তাকে ব্যবসায় স্থাপনে আগ্রহী হতে ও তার আশা-আকাঙ্ক্ষার বাস্তবায়নে সমর্থন দেওয়া হয়। ফলে ব্যবসায় স্থাপন, পরিচালনা ও সম্পদের যথাযথ ব্যবহার নিশ্চিত হয়। ব্যবসায়ী বা উদ্যোক্তা আর্থিকভাবে ক্ষতিগ্রস্ত হলে, সরকার তখন বিভিন্নভাবে ভর্তুকি ফি দিয়ে থাকে। এতে উদ্যোক্তা লাভবান এবং নতুন ব্যবসায় স্থাপনে অনুপ্রাণিত হন ।"
        },
        {
          "label": "গ",
          "question": "জনাব সায়েমের যোগদানকৃত অবাণিজ্যিক প্রতিষ্ঠানটির ধরন উল্লেখপূর্বক ব্যাখ্যা করো ।",
          "explanation": "জনাব সায়েমের যোগদানকৃত অবাণিজ্যিক প্রতিষ্ঠানটি হলো শিল্প ও বণিক সমিতি । এটি দেশের ব্যবসায়ীদের সর্বোচ্চ সংস্থা। শিল্পপতি বা ব্যবসায়ীগণ পারস্পরিক স্বার্থরক্ষা ও উন্নয়নের জন্য এ সমিতি গড়ে তোলে। ব্যবসায়ের অনুকূল পরিবেশ তৈরি, রপ্তানি বাড়াতে সহায়তা, নিষ্পত্তি প্রভৃতি এ সমিতির অন্যতম কাজ। উদ্দীপকের জনাব সায়েম চট্টগ্রামে একটি রপ্তানিমুখী গার্মেন্টস শিল্প স্থাপন করেন। তিনি নিজ স্বার্থ ও ব্যবসায়ের সার্বিক দিক বিবেচনা করে একটি সমিতিতে যোগ দেন। এ সমিতি অনুকূল বাণিজ্য, শিল্পনীতি ও আইনি পরামর্শ দান, সদস্যদের পারস্পরিক সমস্যা সমাধান, প্রভবলেখ (Certificate of origin) ইস্যু প্রভৃতি কাজ করে। এর সাথে শিল্প ও বণিক সমিতির কার্যক্রমের মিল আছে। তাই বলা যায়, জনাব সায়েম অবাণিজ্যিক প্রতিষ্ঠান শিল্প ও বণিক সমিতিতে যোগ দিয়েছেন।"
        },
        {
          "label": "ঘ",
          "question": "পোশাক শিল্পের উন্নয়নে উদ্দীপকের বেসরকারি সংস্থাটির অবদান মূল্যায়ন করো ।",
          "explanation": "যে পোশাক শিল্পের উন্নয়নে উদ্দীপকের বিজিএমইএ (BGMEA) নামক সংস্থাটির অবদান অনস্বীকার্য । BGMEA-এর পূর্ণরূপ হলো- Bangladesh Garment Manufacturers and Exporters Association। এটি বাংলাদেশের পোশাক প্রস্তুতকারক ও রপ্তানিকারকদের স্বার্থরক্ষাকারী প্রতিষ্ঠান। এ সমিতি পোশাক প্রস্তুতকারক ও রপ্তানিকারকদের তথ্য সরবরাহ, বিরোধ নিষ্পত্তি, বাজার সৃষ্টি, রপ্তানি সহায়তা প্রভৃতি সুবিধা দিয়ে থাকে । উদ্দীপকের জনাব সায়েম চট্টগ্রামের EPZ এলাকায় একটি গার্মেন্টস শিল্প স্থাপন করেন। পরবর্তীতে তিনি পোশাক শিল্পের সাথে জড়িত একটি বেসরকারি সংস্থায় যোগ দেন। এর মাধ্যমে তিনি পোশাক শিল্প বিষয়ক সব ধরনের সুবিধা পেয়ে থাকেন । বাংলাদেশে পোশাক শিল্পের সাথে জড়িত বিজিএমইএ সর্বোচ্চ প্রতিষ্ঠান এটি একটি বেসরকারি সংস্থা। এর মাধ্যমে জনাব সায়েম পোশাক রপ্তানি বিষয়ক প্রয়োজনীয় তথ্য পেতে পারেন। এছাড়া বিদেশে তৈরি পোশাকের বাজার তৈরিতেও বিজিএমইএ সহযোগিতা করে। বিজিএমইএ-এর কাছ থেকে প্রয়োজনীয় তথ্য ও সহায়তা নিয়ে জনাব সায়েম তার ব্যবসায় আরও সম্প্রসারণ করতে পারেন। এভাবে তার গার্মেন্টস শিল্পের উন্নয়নে বিজিএমইএ মুখ্য ভূমিকা পালন করবে। বলা যায়, বাংলাদেশের পোশাক শিল্পের উন্নয়নে বিজিএমইএ গুরুত্বপূর্ণ অবদান রেখে চলছে।"
        }
      ]
    },
    {
      "number": "8",
      "uddipok": "আরিয়া যুব অধিদপ্তরের অধীনে ব্লক ও বাটিকের কাজের ওপর প্রশিক্ষণ নেয়। মায়ের জমানো টাকা দিয়ে মায়ের নামে অনুমতি নিয়ে 'মাম্মাস্ রেসিংস' নামে সে একটি বুটিক শপ গড়ে তোলে। ভোক্তাদের চাহিদা ও রুচি অনুযায়ী পণ্য সরবরাহ করায় তার ব্যবসায় সফলতা লাভ করছে।",
      "tag": "DIN.B 19",
      "sub_questions": [
        {
          "label": "ক",
          "question": "ASA-এর পূর্ণরূপ লেখো ।",
          "explanation": "ASA এর পূর্ণরূপ হলো--\"Assoiation for Social Advancement\" I"
        },
        {
          "label": "খ",
          "question": "একজন উদ্যোক্তাকে আত্মবিশ্লেষণ করতে হয় কেন?",
          "explanation": "নিজের সক্ষমতা, গুণ বা কাজের দক্ষতা যাচাইয়ের জন্য নিজেই নিজের কাজ ও আচরণ প্রতিনিয়ত মূল্যায়নের প্রক্রিয়াকে আত্মবিশ্লেষণ বলে। ব্যবসায় উদ্যোগ নেওয়া একটি ঝুঁকিপূর্ণ কাজ। এক্ষেত্রে উৎপাদনেরউপকরণসমূহ একত্র করে তা সঠিকভাবে কাজে লাগাতে হয়। এটি করতে গিয়ে অত্যন্ত সচেতনতার সাথে সব অবস্থা বিবেচনা করতে হয়। এক্ষেত্রে সফলতার প্রশংসা উদ্যোক্তাই পান। আবার, ব্যর্থতার দায়ভারও তাকেই নিতে হয় । তাই উদ্যোগ নিতে আত্মবিশ্লেষণ খুবই গুরুত্বপূর্ণ ।"
        },
        {
          "label": "গ",
          "question": "আরিয়া যুব অধিদপ্তর থেকে কোন ধরনের সহায়ক সেবা পেয়েছে? ব্যাখ্যা করো।",
          "explanation": "আরিয়া যুব উন্নয়ন অধিদপ্তর থেকে উদ্দীপনামূলক সহায়ক সেবা পেয়েছে। এ সহায়তা উদ্যোক্তাকে শিল্প স্থাপনে আগ্রহী করে তোলে। এটি ব্যবসায় প্রতিষ্ঠা থেকে শুরু করে সম্প্রসারণ ও উন্নয়নের ভিত্তি হিসেবে কাজ করে। প্রশিক্ষণ, বিনিয়োগের সুযোগ-সুবিধা, কারিগরি ও অর্থনৈতিক তথ্য সরবরাহ প্রভৃতি এ সহায়তার অন্তর্ভুক্ত । উদ্দীপকের আরিয়া ব্লক ও বাটিকের কাজের ওপর প্রশিক্ষণ নেয়। যুব উন্নয়ন অধিদপ্তর তাকে এ প্রশিক্ষণ দিয়েছে। এর মাধ্যমে কীভাবে ব্লক ও বাটিকের কাজ করা যায়, তা সম্পর্কে আরিয়া বাস্তব ধারণা পেয়েছে। হাতে-কলমে কাজ শেখার ফলে সে এ কাজে দক্ষতা অর্জন করেছে। এটি তাকে বুটিক শপ গড়ে তোলায় আগ্রহী করে তুলেছে। এ বিষয়টি উদ্দীপনামূলক সহায়তার সাথে সম্পর্কিত। তাই বলা যায়, আরিয়া প্রশিক্ষণের মাধ্যমে উদ্দীপনামূলক সহায়তা পেয়েছে ।"
        },
        {
          "label": "ঘ",
          "question": "আরিয়া একজন সফল নারী উদ্যোক্তা' – যুক্তিসহ বিশ্লেষণ করো।",
          "explanation": "'আরিয়া একজন সফল নারী উদ্যোক্তা'— উদ্দীপকের আলোকে এটি যৌক্তিক বলে আমি মনে করি একজন নারী উদ্যোক্তা কোনো নতুন ব্যবসায় গঠনের উদ্যোগ নিয়ে নিজের পাশাপাশি অন্যের কাজেরও সুযোগ করে দেন । তিনি নতুন পণ্য ও বাজার অনুসন্ধান করেন। এক্ষেত্রে তিনি নতুন কৌশল প্রবর্তন করেন। এভাবে দেশের উন্নয়নে তিনি অবদান রাখেন। উদ্দীপকের আরিয়া ব্লক ও বাটিকের কাজের প্রশিক্ষণ নিয়ে একটি বুটিক শপ গড়ে তোলে । সে একজন নারী উদ্যোক্তা। সে ভোক্তাদের চাহিদা ও রুচি জেনে বিভিন্ন পণ্য তৈরি করে। এরপর তা সরবরাহ করে। এভাবে সে ব্যবসায়কে এগিয়ে নিয়েছে । আরিয়া তার ব্যবসায়ে সফলতা পেতে কৌশল অবলম্বন করেছে। সে জানে ভোক্তাদের চাহিদা ও রুচি পরিবর্তনশীল। তাই সে সব সময় তাদের চাহিদার ধরন অনুযায়ী পণ্য তৈরি করে। এতে তার পণ্যের প্রতি ক্রেতাদের আকর্ষণ বাড়ে। ফলে বিক্রয়ও বাড়ে। এভাবে সে বুটিক শপের ব্যবসায়ে সফলতা লাভ করেছে। তাই 'আরিয়াকে একজন সফল নারী উদ্যোক্তা বলা যায় ।"
        }
      ]
    },
    {
      "number": "9",
      "uddipok": "জনাব আবীদ চট্টগ্রাম শহরে অবস্থান করলেও তার স্ত্রী পুত্র-কন্যা নিয়ে রাজশাহীতে থাকেন। তিনি চট্টগ্রামে থেকেই চট্টগ্রাম ও রাজশাহী দুই বাসার উপযোগ বিল ব্যাংকের মাধ্যমে পরিশোধ করেন। তিনি নগদ টাকা বহন করতে ভয় পান। তাই ব্যাংক হিসাবের বিপরীতে একটি কার্ড ইস্যু করেন, যার মাধ্যমে সব ধরনের কেনাকাটা করতে পারেন ।",
      "tag": "DIN.B 19",
      "sub_questions": [
        {
          "label": "ক",
          "question": "ই-রিটেইলিং কাকে বলে?",
          "explanation": "মধ্যস্থব্যবসায়ীর সহযোগিতা ছাড়াই ইন্টারনেট প্রযুক্তির ব্যবহার অথবা ফোন কলের মাধ্যমে ক্রেতার কাছে খুচরা পণ্য বা সেবা বিক্রিকেই-রিটেইলিং বলে ।"
        },
        {
          "label": "খ",
          "question": "ই-কমার্স কীভাবে ই-বিজনেস থেকে আলাদা?",
          "explanation": "ইন্টারনেটের মাধ্যমে পণ্য ও সেবা লেনদেন করাকে ই-কমার্স বলে। আর ইন্টারনেটের সাহায্যে পণ্য ও সেবা উৎপাদন থেকে শুরু করে চূড়ান্ত ভোক্তার কাছে পৌঁছানো পর্যন্ত যাবতীয় কাজের সমষ্টিকে ই-বিজনেস বলে। ই-কমার্স মূলত ই-বিজনেসের একটি শাখা বা অংশ। ই-কমার্স পণ্য ও সেবা কেনা-বেচার মধ্যে সীমাবদ্ধ। কিন্তু ই-বিজনেস পণ্য ও সেবা কেনা-বেচাসহ ব্যবসায়ের সব কাজের সাথে জড়িত। ই-কমার্স একটি বাহ্যিক প্রক্রিয়া হলেও ই-বিজনেস অভ্যন্তরীণ প্রক্রিয়া। তাই ই-কমার্সে ক্রেতা, বিক্রেতা, সরবরাহকারী প্রভৃতি পক্ষ জড়িত থাকে। আর ই- বিজনেসে অভ্যন্তরীণ উৎপাদন, মজুদ ব্যবস্থাপনা, পণ্য উন্নয়ন প্রভৃতি কাজ সম্পাদন সম্পর্কিত। এভাবে ই-কমার্স, ই-বিজনেস থেকে আলাদা ।"
        },
        {
          "label": "গ",
          "question": "উদ্দীপকে জনাব আবীদ কোন ধরনের কার্ড ব্যবহার করেন?",
          "explanation": "উদ্দীপকে জনাব আবীদ ডেবিট কার্ড ব্যবহার করেন। এটি একটি চুম্বকীয় ইলেকট্রনিক কার্ড। এর মাধ্যমে গ্রাহক জমাকৃত অর্থ এটিএম মেশিন থেকে উত্তোলন করতে পারেন। চেকের পরিবর্তে এখন ডেবিট কার্ড ব্যবহার করা হয়। এটি ব্যাংক কার্ড, চেক কার্ড, পেমেন্ট কার্ড প্রভৃতি নামেও পরিচিত। উদ্দীপকের জনাব আবীদ চট্টগ্রামে থাকেন। তিনি নগদ অর্থ বহন করতে ভয় পান। তাই ব্যাংক তাকে একটি কার্ড ইস্যু করে। এর মাধ্যমে তিনি সব ধরনের কেনাকাটা করতে পারেন। এক্ষেত্রে জনাব আবীদ নগদ অর্থের পরিবর্তে কার্ডটি ব্যবহার করেন। এতে টাকা চুরি বা ছিনতাই হওয়ার ভয় নেই। নগদ অর্থ ছাড়াও তিনি কার্ডটির মাধ্যমে মূল্য পরিশোধ করতে পারেন। আর এ সুবিধাগুলো ডেবিট কার্ডের ব্যবহারে পাওয়া যায়। সুতরাং, নগদ টাকা বহনের বিপরীতে জনাব আবীদ ডেবিট কার্ড ব্যবহার করেন ।"
        },
        {
          "label": "ঘ",
          "question": "কোন ধরনের ব্যাংকিং প্রক্রিয়া জনাব আবীদের জীবনযাত্রা সহজ করে দিয়েছে বলে তুমি মনে করো? যুক্তিসহ মতামত দাও।",
          "explanation": "ই-ব্যাংকিং প্রক্রিয়া জনাব আবীদের জীবনযাত্রা সহজ করে দিয়েছে বলে আমি মনে করি । এ পদ্ধতিতে ইন্টারনেট প্রযুক্তি ব্যবহার করে বিভিন্ন ব্যাংকিং কাজ (অর্থ) জমাদান, উত্তোলন, বিল পরিশোধ প্রভৃতি) করা হয়। এতে গ্রাহক বিশ্বের যেকোনো স্থান থেকে লেনদেন সংক্রান্ত কাজ করতে পারেন। এর মাধ্যমে যেকোনো সময় (২৪/৭) ব্যাংকিং সেবা পাওয়া যায় । ডেবিট ও ক্রেডিট কার্ড, মোবাইল ব্যাংকিং, অনলাইন এনি ব্রাঞ্চ ব্যাংকিং প্রভৃতি ই-ব্যাংকিং সেবা । উদ্দীপকের জনাব আবীদ চট্টগ্রাম শহরে থাকলেও তার পরিবারের সদস্যরা রাজশাহীতে থাকেন। তিনি চট্টগ্রাম থেকেই দুই বাসার উপযোগ বিল ব্যাংকের মাধ্যমে পরিশোধ করেন। এছাড়া নগদ অর্থের পরিবর্তে তিনি একটি কার্ড ব্যবহার করেন । জনাব আবীদ ব্যাংকের মাধ্যমে বিল পরিশোধে অনলাইন এনি ব্রাঞ ব্যাংকিং পদ্ধতি ব্যবহার করেন। এ পদ্ধতিতে ব্যাংকের একটি শাখায় হিসাব খুলে দেশের অন্য যেকোনো শাখায় লেনদেন করা যায়। এতে জনাব আবীদও রাজশাহীর বাসার উপযোগ বিল চট্টগ্রামে থেকে পরিশোধ করতে পারেন। এছাড়া তিনি নগদ অর্থ ছাড়াই ডেবিট কার্ডের মাধ্যমে পণ্য মূল্য পরিশোধ করতে পারেন। আর এ দু'টি সেবা ই-ব্যাংকিং ব্যবস্থার অন্তর্গত। অতএব, দ্রুত ও সহজ লেনদেনে জনাব আবীদ ই-ব্যাংকিং পদ্ধতিটির সহায়তা নিচ্ছেন ।"
        }
      ]
    },
    {
      "number": "10",
      "uddipok": "জনাব মঈন একজন প্রতিষ্ঠিত ব্যবসায়ী। তিনি মানসম্মত ওষুধ ও চিকিৎসা সামগ্রী উৎপাদন ও তা ন্যায্যমূল্যে বিক্রি করেন। দায়িত্ববোধ থেকে তিনি বিভিন্ন স্থানে ফ্রি-ফ্লাইডে ক্লিনিক চালু করেছেন,যার মাধ্যমে দুস্থদের মাঝে বিনামূল্যে ওষুধ ও চিকিৎসা সেবা দেওয়া হয়।",
      "tag": "DIN.B 19",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কোনো বিষয়ে ভালো-মন্দ সম্পর্কে একান্ত ব্যক্তিগত ও স্থায়ী ধ্যান-ধারণা ও বিশ্বাসকে মূল্যবোধ বলে ।"
        },
        {
          "label": "খ",
          "question": "পলিথিন উৎপাদন ও ব্যবহারের কুফল বর্ণনা করো ।",
          "explanation": "পলিথিন এক ধরনের পলিমার; যা একটি শক্ত, সাদা ও স্বচ্ছ বস্তু। পলিথিন মাটিতে বা অন্যান্য আবর্জনার সাথে মিশে পচে সম্পূর্ণ নিঃশেষ হতে অনেক বছর লাগে। ফলে মাটির আবর্জনা ও বর্জ্য পচন প্রক্রিয়া বাধাগ্রস্ত হয়। এতে মাটির উৎপাদন ক্ষমতা কমে যায়। পলিথিন পোড়ালে ডাইঅক্সিন নামক বিষাক্ত গ্যাস তৈরি হয়, যা বায়ু দূষণ করে। এটি উৎপাদনের ক্ষেত্রে ক্ষতিকর রাসায়নিক ব্যবহার করা হয়, যা নদী ও সাগরে গিয়ে পড়ে। ফলে পানির স্বাভাবিক গুণাগুণ নষ্ট হয়। এভাবে মাটি, পানি, বায়ু সব ক্ষেত্রে দূষণ হয়। তাই পলিথিন উৎপাদন ও ব্যবহারের ফলে প্রাণী ও মানবজীবনে ক্ষতিকর প্রভাব পড়ে।"
        },
        {
          "label": "গ",
          "question": "উদ্দীপকে জনাব মঈনের ব্যবসায়িক কাজে কোন ধরনের মানদণ্ড লক্ষণীয়? ব্যাখ্যা করো।",
          "explanation": "উদ্দীপকে জনাব মঈনের ব্যবসায়িক কাজে ব্যবসায় নৈতিকতার মানদণ্ড লক্ষণীয় । ব্যবসায়ের সাথে প্রত্যক্ষ বা পরোক্ষভাবে জড়িত বিভিন্ন পক্ষের কথা ভেবে ব্যবসায়ীর নৈতিকভাবে কাজ করা উচিত। এতে তার প্রতি সমাজের সকল পক্ষ সন্তুষ্ট থাকে। ফলে ব্যবসায়ীর সুনাম প্রতিষ্ঠিত হয় । উদ্দীপকের জনাব মঈন একজন ব্যবসায়ী। তিনি ওষুধ ও চিকিৎসা সামগ্রী উৎপাদন করেন। এগুলো উৎপাদনের ক্ষেত্রে তিনি গুণগত মান বজায় রাখেন । আর, এ মানসম্মত পণ্য তিনি রোগীদের জন্য ন্যায্যমূল্যে বিক্রি করেন। ভোক্তারা সব সময় ন্যায্যমূল্যে উৎকৃষ্ট মানের পণ্য পাওয়ার প্রত্যাশা করে। জনাব মঈন ভোক্তাদের প্রতারিত না করে তাদের প্রত্যাশা পূরণ করছেন। এটি ব্যবসায়ের নৈতিকতার সাথে সম্পর্কিত। তাই বলা যায়, জনাব মঈন ব্যবসায় নৈতিকতা মেনে কাজ করছেন।"
        },
        {
          "label": "ঘ",
          "question": "উদ্দীপকে জনাব মঈন যে পক্ষের প্রতি দায়িত্ব পালন করেছেন তার যথার্থতা মূল্যায়ন করো ।",
          "explanation": "উদ্দীপকে জনাব মঈনের স্থানীয় সম্প্রদায়ের প্রতি সামাজিক দায়িত্ব পালন যথার্থ হয়েছে বলে আমি মনে করি। সমাজ ও সমাজের মানুষকে ঘিরেই ব্যবসায় ও এর কাজ পরিচালিত হয়। সমাজ থেকে বিভিন্ন সুযোগ-সুবিধা নিয়ে ব্যবসায়ী সমৃদ্ধি লাভ করে। তাই ব্যবসায়ীদের সমাজের সাধারণ মানুষের উপকারে আসে এমন কাজ করা উচিত। উদ্দীপকের জনাব মঈন একজন প্রতিষ্ঠিত ব্যবসায়ী। তিনি ন্যায্যমূল্যে মানসম্মত ওষুধ ও চিকিৎসা সামগ্রী বিক্রি করেন। দায়িত্ববোধ থেকে তিনি বিভিন্ন স্থানে 'ফ্রি ফ্রাইডে' ক্লিনিক চালু করেছেন। এর মাধ্যমে দুস্থদের মধ্যে বিনামূল্যে ওষুধ ও চিকিৎসা সেবা দেওয়া হয়। এ কাজগুলোর মাধ্যমে তিনি স্থানীয় সম্প্রদায়ের প্রতি দায়িত্ব পালন করছেন ।জনাব মঈনের কাজগুলো সমাজের মানুষকে উপকৃত করছে। গরীব ও দুস্থ অসহায় রোগীরা ব্যয়বহুল চিকিৎসা ও ওষুধ নিতে পারে না। তাই তারা ফ্রি সেবা পেয়ে উপকৃত হচ্ছে। এছাড়া, ন্যায্যমূল্যে চিকিৎসা সেবা ও ওষুধ দেওয়ায় সমাজের মানুষের মধ্যে তার সুনাম প্রতিষ্ঠিত হয়েছে। তার প্রতি সমাজের আস্থা তৈরি হয়েছে। এতে তিনি দীর্ঘদিন ব্যবসায়ে টিকে থাকবেন। আর, প্রতিযোগিতাপূর্ণ পরিবেশেও তিনি সফলতার সাথে এগিয়ে যাবেন। সুতরাং, স্থানীয় সম্প্রদায়ের প্রতি দায়িত্ব পালন করে জনাব মঈন যথার্থ কাজ করেছেন ।"
        }
      ]
    }
  ]
}