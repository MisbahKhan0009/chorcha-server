{
  "title": "চট্টগ্রাম বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব মাহি স্থানীয় যুব উন্নয়ন কেন্দ্র থেকে প্রশিক্ষণ শেষে মাত্র ৩০,০০০ টাকা পুঁজি নিয়ে নিজেদের পুকুরে মাছ চাষ শুরু করেন। তার সংগৃহীত উন্নত জাতের তেলাপিয়া মাছের পোনা অল্প কিছুদিনের মধ্যে বিক্রয়যোগ্য হয়ে ওঠে। বাজারে ক্রেতারা যাতে নিজেদের পছন্দমতো মাছ ক্রয় করতে পারেন, এজন্য জনাব মাহি দীর্ঘ সময় সতেজ রাখার জন্য মাছগুলো সংরক্ষণ করেন। এর ফলে তার মাছের চাহিদা বৃদ্ধি পেতে থাকে। বিভিন্ন সীমাবদ্ধতার কারণে এ বাড়তি চাহিদা তার পক্ষে মেটানো সম্ভবপর হয়ে ওঠে না।",
      "tag": "CTG.B 25",
      "sub_questions": [
        {
          "label": "ক",
          "question": "পাবলিক লি. কোম্পানির ন্যূনতম পরিচালক কত জন?",
          "explanation": "পাবলিক লি. কোম্পানির ন্যূনতম পরিচালক সংখ্যা তিনজন।"
        },
        {
          "label": "খ",
          "question": "পণ্য বিনিময় বলতে কী বোঝায়?",
          "explanation": "মুনাফার লক্ষ্যে পণ্যসামগ্রী কেনা-বেচাকে পণ্যবিনিময় বা ট্রেড বলে। উৎপাদনকারীর কাছ থেকে পণ্য ভোগকারীর কাছে পৌঁছানোর ক্ষেত্রে একাধিকবার হাতবদল তথা কেনা-বেচার প্রয়োজন হতে পারে। এরূপ কেনা-বেচার মাধ্যমে পণ্যের স্বত্বগত, মালিকানা বা ব্যক্তিগত বাধা দূর হয়। এক্ষেত্রে ট্রেড বা পণ্য বিনিময় পাইকারি ব্যবসায়, খুচরা ব্যবসায়, আমদানি, রপ্তানি প্রভৃতির মাধ্যমে মালিকানা বা স্বত্বগত বাধা দূর করে পণ্য কেনা-বেচা সহজ করে।"
        },
        {
          "label": "গ",
          "question": "উদ্দীপকে জনাব মাহির কর্মকাণ্ড কোন শিল্পের অন্তর্গত? ব্যাখ্যা করো।",
          "explanation": "উদ্দীপকের জনাব মাহিরের শিল্পটি-প্রজনন শিল্পের মধ্যে পড়ে। এ শিল্পে উৎপাদিত সামগ্রী পুনরায় সৃষ্টি বা উৎপাদনের কাজে ব্যবহার করা হয়। এ শিল্পের মাধ্যমে গাছপালা ও প্রাণীর বংশ বাড়ানো হয়। নার্সারি, হ্যাচারি প্রভৃতি প্রজনন শিল্পের অন্তর্গত। উদ্দীপকের জনাব রূপম স্থানীয় যুব উন্নয়ন কেন্দ্র থেকে প্রশিক্ষণ নেন। এরপর দুই লক্ষ টাকা পুঁজি নিয়ে নিজেদের পুকুরে মাছ চায় শুরু করেন। তার সংগৃহীত উন্নত জাতের কার্প মাছের পোনা অল্প কিছুদিনের মধ্যেই বিক্রিযোগ্য হয়ে ওঠে। এক্ষেত্রে জনাব মাহি তার পুকুরে প্রথমে মাছের পোনা চাষ করেন। এরপর পর্যাপ্ত খাদ্যসামগ্রী সরবরাহ ও সঠিক পরিচর্যার মাধ্যমে এ পোনাগুলো বড় করা হয়। এরপর তা মানুষের খাবার উপযোগী হয়। এছাড়া পুকুরে মাছের ছাড়া ডিম থেকেই আবার নতুন বংশবিস্তার হয়। এসব বৈশিষ্ট্যের সাথে প্রজনন শিল্পের মিল আছে। তাই বলা যায়, জনাব মাহিরের শিল্পটি প্রজনন শিল্পের অন্তর্গত।"
        },
        {
          "label": "ঘ",
          "question": "ক্রেতাদের বাড়তি চাহিদা পূরণে জনাব মাহির করণীয় সম্পর্কে তোমার মতামত উপস্থাপন করো।",
          "explanation": "বাজার সম্প্রসারণ করে বাড়তি চাহিদা পূরণের জন্য জনাব মাহিরের অর্থসংস্থান করতে হবে বলে আমি মনে করি। ব্যবসা-বাণিজ্যের ক্ষেত্রে অর্থের প্রয়োজনীয়তা অনস্বীকার্য। কারণ প্রয়োজনীয় অর্থ ছাড়া ব্যবসায় গঠন, পরিচালনা ও সম্প্রসারণের কাজগুলো করা যায় না। এক্ষেত্রে ব্যাংক ঋণ দেওয়ার মাধ্যমে ব্যবসায়ে প্রয়োজনীয় অর্থসংস্থান করে থাকে। উদ্দীপকের জনাব মাহি একজন মাছ ব্যবসায়ী। তিনি উৎপাদিত কার্প মাছ ক্রেতাদের চাহিদা পূরণের জন্য কৃত্রিম উপায়ে সংরক্ষণ করেন। এতে মাছের চাহিদা দিন দিন বাড়তে থাকে। কিন্তু অর্থ স্বল্পতার কারণে এ বাড়তি চাহিদা মেটানোর জন্য তার পক্ষে প্রায় অসম্ভব। উক্ত অবস্থায় জনাব মাহি প্রয়োজনীয় অর্থ পেলে কৃত্রিম উপায়ে বেশি পরিমাণে মাছ সংরক্ষণ করতে পারেন। এক্ষেত্রে তিনি ব্যাংক বা বিভিন্ন আর্থিক প্রতিষ্ঠানের থেকে ঋণ নিতে পারেন। এ ঋণ দিয়ে তিনি তার ব্যবসায়টি সম্প্রসারণ করতে পারবেন। এতে তিনি বেশি মাছ সংরক্ষণ করে বাড়তি চাহিদা মেটাতে পারবেন। এভাবে অর্থসংস্থানের মাধ্যমে জনাব মাহি বাজার সম্প্রসারণ করে বাড়তি চাহিদা পূরণ করতে পারবেন।"
        }
      ]
    },
    {
      "number": "2",
      "uddipok": "নোয়াখালী জেলার সুবর্ণচর উপজেলা নারিকেলের জন্য বিখ্যাত। স্বাভাবিকভাবেই ঐ এলাকায় ডাব খুবই সস্তা। সুবর্ণচরের বাসিন্দা জনাব করিম বোতলজাত ডাবের পানি বিক্রির ব্যবসায় শুরু করেন। জনাব করিমের বোতলজাতকৃত ডাবের পানির স্বাদ ও গুণ ১২ ঘণ্টা অটুট থাকে। ফলে বাজারজাতকরণে সমস্যার সৃষ্টি হয়।",
      "tag": "CTG.B 25",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "প্রযুক্তিগত পরিবেশ কীভাবে ব্যবসায়কে প্রভাবিত করে?",
          "explanation": "বিজ্ঞান ও কারিগরি শিক্ষা, বিজ্ঞান সংক্রান্ত প্রশিক্ষণ ও গবেষণা, উন্নত প্রযুক্তির ব্যবহার প্রভৃতির সমন্বয়ে সৃষ্ট পরিবেশ হলো প্রযুক্তিগত পরিবেশ। আধুনিক প্রযুক্তি ব্যবহারের ফলে উন্নতমানের পণ্য ও সেবা উৎপাদন নিশ্চিত করা যায়। আবার, বিজ্ঞান ও গবেষণাধর্মী প্রতিষ্ঠানের কারণে উৎপাদনের নতুন কলা-কৌশল উদ্ভাবন হয়। এতে ব্যবসায়ের জন্য নতুন ক্ষেত্র তৈরি করা যায়। এভাবে প্রযুক্তিগত পরিবেশ ব্যবসায়কে প্রভাবিত করে।"
        },
        {
          "label": "গ",
          "question": "জনাব করিমের ব্যবসায় উদ্যোগ গ্রহণে কোন পরিবেশের প্রভাব সর্বাধিক? ব্যাখ্যা করো।",
          "explanation": "জনাব করিমের ব্যবসায় উদ্যোগ গ্রহণে প্রাকৃতিক পরিবেশের প্রভাব বেশি। জলবায়ু, ভূ-প্রকৃতি, নদ-নদী, আয়তন, অবস্থান প্রভৃতি প্রাকৃতিকভাবে সৃষ্ট উপাদানের সমন্বয়ে এ পরিবেশ গঠিত। এ পরিবেশের উপাদান মানুষের পক্ষে নিয়ন্ত্রণ করা সম্ভব নয়। এ পরিবেশের উপাদানের ওপর ভিত্তি করে মানুষের জীবিকা পরিবর্তন হয়। অনুকূল প্রাকৃতিক পরিবেশ ব্যবসায় গঠনে গুরুত্বপূর্ণ ভূমিকা রাখে। উদ্দীপকের নোয়াখালী জেলার সুবর্ণচর উপজেলা নারিকেলের জন্য বিখ্যাত। ঐ এলাকায় ডাব খুবই সস্তা। এজন্য জনাব করিম ডাবের পানি বোতলজাত করে ব্যবসায় শুরু করেন। নোয়াখালী জেলার সুবর্ণচর উপজেলার মাটি, আবহাওয়া ও জলবায়ু নারিকেল চাষের উপযোগী। ফলে এখানে প্রচুর নারিকেল উৎপন্ন হয়। এসব বিষয় বিবেচনা করেই জনাব করিম বোতলজাত ডাবের পানি বিক্রির ব্যবসায় শুরু করেন। ভূ-প্রকৃতির এই অনুকূল অবস্থা প্রাকৃতিক পরিবেশের উপাদান। তাই বলা যায়, জনাব করিমের ব্যবসায় শুরু করার পেছনে প্রাকৃতিক পরিবেশের উপাদান অধিক ভূমিকা রেখেছে।"
        },
        {
          "label": "ঘ",
          "question": "সৃষ্ট সমস্যা সমাধানে পরিবেশের যে উপাদানের সহযোগিতা প্রয়োজন তা উদ্দীপকের আলোকে বিশ্লেষণ করো।",
          "explanation": "বাজারজাতকরণ সমস্যা সমাধানে অর্থনৈতিক পরিবেশের উপাদানের সহযোগিতা প্রয়োজন বলে আমি মনে করি। জনগণের সঞ্জয়, বিনিয়োগ, মূলধন, উৎপাদন ও বণ্টন প্রভৃতি উৎপাদন ও বণ্টন সমন্বয়ে এ পরিবেশ গঠিত। ব্যবসায় স্থাপন ও পরিচালনার জন্য অর্থ প্রয়োজন। এই পরিবেশ অনুকূলে থাকলে সহজে ব্যবসায় পরিচালনা ও সম্প্রসারণ করা যায়। উদ্দীপকে নোয়াখালী জেলার সুবর্ণচর উপজেলা নারিকেলের জন্য বিখ্যাত। তাই জনাব করিম সেখানে ডাবের পানি বোতলজাত করে বিক্রির ব্যবসায় শুরু করেন। কিন্তু বোতলজাতকৃত ডাবের পানি স্বাদ ও গুণ ১২ ঘণ্টা পর্যন্ত ঠিক থাকে। ফলে বাজারজাতকরণে সমস্যার সৃষ্টি হয়। এক্ষেত্রে তিনি আর্থিক প্রতিষ্ঠান থেকে অর্থ সংগ্রহ করে বাজারজাতকরণ সমস্যার সমাধান করতে পারেন। জনাব করিম আর্থিক প্রতিষ্ঠান থেকে ঋণ নিয়ে নিজস্ব পরিবহনের ব্যবস্থা করতে পারবেন। এই পরিবহনের মাধ্যমে তিনি দ্রুত ডাবের পানি অন্যান্য জেলায় সরবরাহ করতে পারবেন। এতে নির্দিষ্ট সময়ের মধ্যে তিনি তার পণ্যের বণ্টন কাজ শেষ করতে পারবেন। এতে তার বিক্রি ও মুনাফার পরিমাণ বাড়বে। এছাড়া তিনি প্রয়োজনীয় যন্ত্রপাতি কেনার মাধ্যমে ডাবের পানি সংরক্ষণের ব্যবস্থা করতে পারেন। এতে তার পণ্য পরবর্তী সময়ে বাজারজাতকরণ করতে পারবেন। তাই বলা যায়, জনাব করিমের বাজারজাতকরণ সমস্যা সমাধানে অর্থনৈতিক পরিবেশের উপাদান গুরুত্বপূর্ণ ভূমিকা রাখবে।"
        }
      ]
    },
    {
      "number": "3",
      "uddipok": "জনাব শরীফ আটজন কর্মী নিয়ে জেলা সদর হাসপাতালের ঠিক উল্টোপাশে একটি রেস্টুরেন্ট চালু করেন। উক্ত রেস্টুরেন্টে মাত্র ৭০ টাকায় দুপুরের খাবার এবং ২৫ টাকায় সকালের নাস্তা পরিবেশন করা হয়। রেস্টুরেন্টটি রোগী ও তাদের স্বজনদের নিকট বেশ জনপ্রিয়। সম্পতি শহরের কেন্দ্র স্থলে রেস্টুরেন্টটির আরেকটি শাখা খোলার চিন্তা- ভাবনা করা হচ্ছে।",
      "tag": "CTG.B 25",
      "sub_questions": [
        {
          "label": "ক",
          "question": "খুচরা ব্যবসায় কী?",
          "explanation": "উৎপাদক, পাইকার, বিক্রয় প্রতিনিধি বা আমদানিকারকের কাছ থেকে পণ্য কিনে চূড়ান্ত ভোক্তাদের কাছে বিক্রি করা হলে, তাকে খুচরা ব্যবসায় বলে।"
        },
        {
          "label": "খ",
          "question": "অসীম দায় বলতে কী বোঝায়?",
          "explanation": "ব্যবসায়ে অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। এ দায় সৃষ্টি হলে তা ব্যবসায়ের বিনিয়োগকৃত মূলধনের বাইরে মালিকের ব্যক্তিগত সম্পত্তি দায়বদ্ধ হয়। এরূপ দায় ব্যস্তিকে দেউলিয়া করতে পারে। অসীম দায়ের কারণে অনেক সামর্থ্যবান ব্যক্তিও ব্যবসায় গঠনে উৎসাহিত হন না।"
        },
        {
          "label": "গ",
          "question": "উদ্দীপকে বর্ণিত ব্যবসায় প্রতিষ্ঠানটি মালিকানার ভিত্তিতে কোন ধরনের? ব্যাখ্যা করো।",
          "explanation": "উদ্দীপকের বর্ণিত ব্যবসায় প্রতিষ্ঠানটি মালিকানার ভিত্তিতে একমালিকানা ব্যবসায় সংগঠন। এ ব্যবসায় একক মালিকানায় গঠিত ও পরিচালিত হয়। যে কেউ স্বল্প পুঁজি নিয়ে সহজেই এ ব্যবসায় শুরু করতে পারেন। এ ব্যবসায়ের মুনাফা মালিক একাই ভোগ করেন। আবার ক্ষতি হলে তার দায়ও মালিককে বহন করতে হয়। উদ্দীপকের জনাব শরীফ জেলা সদর হাসপাতালের উল্টো পাশে একটি রেস্টুরেন্ট চালু করেন। তিনি একাই ব্যবসায়টি পরিচালনা করেন। ব্যবসায়ের সব মূলধনও তিনি একাই বিনিয়োগ করেছেন। সুলভ ল্যে মানসম্মত খাবার দেওয়ায় তার রেস্টুরেন্টটি অধিক জনপ্রিয়তা লাভ করে। ফলে ব্যবসায়ে মুনাফা অর্জিত হয়, যা তিনি একাই ভোগ করবেন। বর্তমানে তিনি ব্যবসায় সম্প্রসারণের কথা ভাবছেন। এসব বৈশিষ্ট্য একমালিকানা ব্যবসায় সংগঠনকে ইঙ্গিত করে। সুতরাং, জনাব শরীফের ব্যবসায়টি একমালিকানা ব্যবসায় সংগঠন।"
        },
        {
          "label": "ঘ",
          "question": "জনাব শরীফের ব্যবসায় প্রতিষ্ঠানে সফলতা লাভের কারণ সম্পর্কে তোমার মতামত ব্যক্ত করো।",
          "explanation": "জনাব শরীফের ব্যবসায় প্রতিষ্ঠানটি সঠিকভাবে স্থান নির্বাচন করেছিলেন বলেই সফলতা পেয়েছেন বলে আমি মনে করি। একমালিকানা ব্যবসায়ের ক্ষেত্রে স্থান নির্বাচন অত্যন্ত গুরুত্বপূর্ণ। কারণ যে স্থানে জনসমাগম বেশি সেখানে পণ্যের চাহিদা বেশি। এক্ষেত্রে এ রকম স্থানে কেনা-বেচাও বেশি হয়। আবার দৈনন্দিন জীবনের প্রয়োজনীয় পণ্যের ব্যবসায় করলে সহজে সফলতা লাভ করা যায়। উদ্দীপকের জনাব শরীফ জেলা সদর হাসপাতালের উল্টো পাশে একটি রেস্টুরেন্ট চালু করেন। তিনি ৭০ টাকায় দুপুরের খাবার এবং ২৫ টাকায় সকালের নাস্তা পরিবেশন করেন। রোগীদের সুলভ মূল্যে মানসম্মত খাবার দেওয়ায় তার ব্যবসায় জনপ্রিয়তা লাভ করে। এতে তিনি সফলতা লাভ করেন এবং আরেকটি রেস্টুরেন্ট খোলার চিন্তা-ভাবনা করছেন। সাধারণত হাসপাতালে প্রতিদিন বিভিন্ন রোগী ও রোগীর আত্মীয়-স্বজন আসে। জনাব শরীফের রেস্টুরেন্টটি হাসপাতালের পাশে হওয়ায় এর চাহিদা বেড়ে যায়। আর তিনি স্বল্প মূল্যে তার গ্রাহকদের মানসম্মত খাবার পরিবেশন করেন। ফলে গ্রাহকদের চাহিদা যেমন পূরণ হয় তেমনি ব্যবসায়ের মুনাফাও বাড়ে। তাছাড়া হাসপাতালের পাশে হওয়ায় সার্বক্ষণিক ক্রেতার সমাগম থাকে এবং বিক্রিও বেশি হয়। তাই বলা যায়, ব্যবসায়ের স্থান সঠিকভাবে নির্বাচন করেছিলেন বলেই জনাব শরীফ সফলতা পেয়েছেন।"
        }
      ]
    },
    {
      "number": "4",
      "uddipok": "মি. হালিম মৌসুমের সময় বিভিন্ন জেলা হতে পেঁয়াজ সংগ্রহ করে নিজস্ব কোন্ড স্টোরেজে সংরক্ষণ করেন। সারা বছর নিজস্ব পরিবহন ব্যবস্থাপনায় উক্ত সংগৃহীত পেঁয়াজ দেশের বিভিন্ন জেলার ব্যবসায়ীদের নিকট সরবরাহ করেন। বিভিন্ন জেলার প্রতিনিধিগণ পেঁয়াজ সংগ্রহ ও সরবরাহের কাজে মি. হালিমকে সহায়তা করেন।",
      "tag": "CTG.B 25",
      "sub_questions": [
        {
          "label": "ক",
          "question": "প্রত্যক্ষ সেবা কী?",
          "explanation": "গ্রাহকদের সরাসরি সেবা দেওয়ার বিনিময়ে অর্থ উপার্জন করাকে প্রত্যক্ষ সেবা বলে। যেমন:ডাক্তারি, ওকালতি প্রভৃতি।"
        },
        {
          "label": "খ",
          "question": "পুনঃরপ্তানি বলতে কী বোঝায়?",
          "explanation": "বিদেশ থেকে পণ্য আমদানি করার পর তা আবার অন্য কোনো দেশে রপ্তানি করা হলে, তাকে পুনঃরপ্তানি বলে। এক্ষেত্রে প্রথমে কোনো দেশ থেকে পণ্য আমদানি করা হয়। তারপর প্রক্রিয়াজাত করে বা গুণগত মান পরিবর্তন করে তৃতীয় কোনো দেশে রপ্তানি করা হয়। এভাবে পুনঃরপ্তানি সংঘটিত হয়।"
        },
        {
          "label": "গ",
          "question": "মি.হালিম কোন ধরনের অভ্যন্তরীণ বাণিজ্যের সাথে সম্পৃক্ত? ব্যাখ্যা কর",
          "explanation": "উদ্দীপকের মি. হালিম অভ্যন্তরীণ পাইকারি বাণিজ্যের সাথে সম্পৃক্ত। অভ্যন্তরীণ বাণিজ্যের কাজ কোনো দেশের ভৌগোলিক সীমানার মধ্যে করা হয়। পাইকারি ও খুচরা ব্যবসায় এ বাণিজ্যের অন্তর্গত। এ ব্যবসায়ে উৎপাদকের কাছ থেকে পাইকার বেশি পরিমাণে পণ্য কিনে তা গুদামজাত করে রাখেন। এরপর খুচরা ব্যবসায়ীদের কাছে তা বিক্রি করেন। উদ্দীপকের মি. হালিম একজন পেঁয়াজের ব্যবসায়ী। তিনি মৌসুমের সময় বিভিন্ন জেলা থেকে পেঁয়াজ সংগ্রহ করেন। এরপর নিজস্ব পরিবহন ব্যবস্থার মাধ্যমে দেশের বিভিন্ন ব্যবসায়ীদের কাছে বেশি দামে বিক্রি করেন। এক্ষেত্রে তার থেকে পেঁয়াজ কেনা ব্যবসায়ীরা হলো খুচরা ব্যবসায়ী। আর এখানে তিনি উৎপাদক ও খুচরা ব্যবসায়ীর মধ্যে মধ্যস্থতাকারী হিসেবে যোগসূত্র স্থাপন করেছেন। এটি একজন পাইকারের কাজের সাথে সম্পর্কিত। সুতরাং, মি. হালিমের কাজ অভ্যন্তরীণ বাণিজ্যের পাইকারি ব্যবসায়ের অন্তর্গত।"
        },
        {
          "label": "ঘ",
          "question": "\"পণ্য বিনিময়ের পাশাপাশি মি. হালিম ব্যবসায় সহায়ক কার্যাবলির সাথেও সম্পর্কযুক্ত”- উক্তিটি বিশ্লেষণ করো।",
          "explanation": "পণ্য বিনিময়ের পাশাপাশি মি. হালিম ব্যবসায় সহায়ক কার্যাবলির সাথেও সম্পর্কযুক্ত - উক্তিটি যথার্থ। বাণিজ্যের পণ্য বিনিময়ের কাজগুলো পাইকারি ব্যবসায়, খুচরা ব্যবসায়, আমদানি, রপ্তানি প্রভৃতি কাজের মাধ্যমে সম্পন্ন হয়। আর বাণিজ্যের সময়গত, স্থানগত, অর্থগত, ঝুঁকিগত প্রভৃতি বাধা পণ্য বিনিময় সহায়ক কার্যাবলির মাধ্যমে দূর হয়। এজন্য পরিবহন, গুদামজাতকরণ, ব্যাংকিং, বিমার সহায়তা নেওয়া হয়। উদ্দীপকে মি. হালিম একজন পেঁয়াজ ব্যবসায়ী। তিনি একজন পাইকার হিসেবে উৎপাদিত পেঁয়াজ কিনে খুচরা ব্যবসায়ীদের সরবরাহ করেন। তিনি সংগৃহীত পেঁয়াজ কোল্ড স্টোরেজ সংরক্ষণ করেন। আবার, তিনি নিজস্ব পরিবহনের মাধ্যমে পুরো দেশে পেঁয়াজ সরবরাহ করে থাকেন। এছাড়া পেঁয়াজ সংগ্রহ ও সরবরাহের জন্য প্রয়োজনীয় তথ্য তিনি বিভিন্ন জেলার প্রতিনিধিদের থেকে নেন। মি. হালিম পেঁয়াজ সংরক্ষণের মাধ্যমে সময়গত বাধা দূর করে থাকেন। আর তিনি সংগৃহীত পেঁয়াজ নিজস্ব পরিবহনের মাধ্যমে সরবরাহ করে স্থানগত বাধা দূর করেন। আবার, পেঁয়াজ সংগ্রহ ও যথাযথ সরবরাহ নিশ্চিতে তিনি জেলা প্রতিনিধিদের থেকে তথ্য নেন। এর মাধ্যমে তিনি তথ্যগত বাধা দূর করেন। এক্ষেত্রে তিনি শুধু পণ্য কেনা-বেচা কাজই করছেন না, বিদ্যমান বাধা দূর করতে সাহায্য করছেন। যা ব্যবসায় সহায়ক কার্যাবলির অন্তর্ভুক্ত। তাই বলা যায়, পণ্য বিনিময়ের পাশাপাশি মি. হালিম ব্যবসায় সহায়ক কার্যাবলির সাথেও সম্পর্কযুক্ত।"
        }
      ]
    },
    {
      "number": "5",
      "uddipok": "২০২২ সালের ১লা জানুয়ারি তারিখে জামাল, কামাল ও শাহেদ লিখিত চুক্তির ভিত্তিতে অংশীদারি প্রতিষ্ঠান পরিচালনা করছে। তিন জনের মূলধনের পরিমাণ সমান এবং মুনাফা ভোগের হারও সমানুপাতিক। চুক্তির শর্ত অনুযায়ী শাহেদ শুধুমাত্র মূলধনের সমপরিমাণ দায় বহন করে। ২০২৩ সালের ৩১ ডিসেম্বর তারিখে কামালের মৃত্যুর পর তার ১৫ বছরের কন্যা তমালিকাকে ব্যবসায়ে সম্পৃক্ত করতে জামাল ও শাহেদ সম্মত, হয়। এক বছর পর প্রতিষ্ঠানের ৭৫,০০০ টাকা লোকসান হয়। কিন্তু তমালিকা কোনো দায় বহন করে না।",
      "tag": "CTG.B 25",
      "sub_questions": [
        {
          "label": "ক",
          "question": "কর্মী অংশীদার কে?",
          "explanation": "যে অংশীদার ব্যবসায়ে মূলধন বিনিয়োগ না করে চুক্তি অনুযায়ী নিজস্ব শ্রম ও দক্ষতা ব্যবহার করে নিয়োজিত থাকেন, তিনিই কর্মী অংশীদার।"
        },
        {
          "label": "খ",
          "question": "চুস্তিকে অংশীদারি ব্যবসায়ের মূল ভিত্তি বলা হয় কেন?",
          "explanation": "দুই বা ততোধিক ব্যক্তি চুক্তির ভিত্তিতে কোনো ব্যবসায় গঠন ও পরিচালনা করলে তাকে অংশীদারি ব্যবসায় বলে। চুক্তি থেকেই অংশীদারি ব্যবসায় জন্মলাভ করে। এ চুন্ডিতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি বিস্তারিত উল্লেখ করা হয়। অংশীদারি ব্যবসায়ের সবকিছু চুস্তির মাধ্যমেই নিয়ন্ত্রিত হয়। তাই চুস্তিকে অংশীদারি ব্যবসায়ের মূল ভিত্তিবলা হয়।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটি কোন ধরনের অংশীদারি সংগঠন? ব্যাখ্যা করো।",
          "explanation": "উদ্দীপকে বর্ণিত প্রতিষ্ঠানটি সীমাবদ্ধ অংশীদারি ব্যবসায় সংগঠন। এ ধরনের অংশীদারি ব্যবসায়ে কমপক্ষে একজন অংশীদারের দায় সীমিত বা সীমাবদ্ধ থাকে। সাধারণত এ প্রকৃতির ব্যবসায়ে দায় অসীম হয়। তবে চুক্তি অনুযায়ী বা আইনগতভাবে এর এক বা একাধিক ব্যস্তির দায় সীমিত রাখা যায়। সাধারণত নাবালককে সীমিত অংশীদার হিসেবে এরূপ সুবিধা দেওয়া যায়। উদ্দীপকে জামাল, কামাল ও শাহেদ লিখিত চুক্তির ভিত্তিতে একটি অংশীদারি ব্যবসায় পরিচালনা করেন। ব্যবসায়ে তিনজনের মূলধনের পরিমাণ সমানও সকলে সমান মুনাফা ভোগ করেন। চুক্তির শর্ত অনুযায়ী শাহেদ শুধু মূলধনের সমপরিমাণ দায় বহন করবে। এক্ষেত্রে ব্যবসায়ে শাহেদের দায় সীমিত। ২০২৩ সালে কামালের মৃত্যুর পর তার ১৫ বছরের কন্যা তমালিকাকে ব্যবসায়ে সম্পৃক্ত করা হয়। এক্ষেত্রে তমালিকা নাবালক হওয়ায় সে ব্যবসায়ের একজন সীমিত অংশীদার। এসব বৈশিষ্ট্য সীমাবদ্ধ অংশীদারি ব্যবসায়ের সাথে সঙ্গগতিপূর্ণ। সুতরাং, উদ্দীপকের সংগঠনটিকে সীমাবদ্ধ অংশীদারি ব্যবসায় বলা যায়।"
        },
        {
          "label": "ঘ",
          "question": "উদ্দীপকে তমালিকার দায় অস্বীকার করার যৌক্তিকতা বিশ্লেষণ করো।",
          "explanation": "উদ্দীপকে তমালিকার দায় অস্বীকার করাটা অযৌক্তিক।। অংশীদারি ব্যবসায়ে নাবালক অংশীদাররা সীমিত অংশীদার হিসেবে গণ্য হয়। ফলে ব্যবসায়ে তাদের দায়সীমিত হয়। এক্ষেত্রে নাবালক অংশীদাররা ব্যবসায়ে রাখা তাদের মুনাফা ও মূলধন পর্যন্ত দায় বহনে বাধ্য থাকে। উদ্দীপকে জামাল, কামাল ও শাহেদ একটি সীমাবদ্ধ অংশীদারি ব্যবসায় পরিচালনা করেন। ২০২৩ সালে কামালের মৃত্যুর পর তার ১৫ বছরের কন্যা তমালিকাকে ব্যবসায়ে যুক্ত করা হয়। সে একজন সীমিত অংশীদার। এক বছর পরে প্রতিষ্ঠানটির ৭৫,০০০ টাকা লোকসান হয়। এমতাবস্থায় তমালিকা উক্ত দায় বহন করেনা। এক্ষেত্রে সীমিত অংশীদার হলেও তমালিকা লোকসানের দায় এড়াতে পারবে না। কারণ ব্যবসায়ে তার বাবার বিনিয়োজিত মূলধন রয়েছে। তাই উক্ত মূলধন ও কোনো মুনাফা জমা থাকলে, তার মাধ্যমে দায় মেটাতে হবে। তবে সীমিত অংশীদার হওয়ায় ব্যবসায়ে তার দায় মূলধন পর্যন্ত সীমাবদ্ধ। এসব বিবেচনায় বলা যায়, তমালিকার দায় অস্বীকার করার বিষয়টি অযৌক্তিক।"
        }
      ]
    },
    {
      "number": "6",
      "uddipok": "করিম, হামিদ ও রহিম একটি অংশীদারি ব্যবসায়ের সদস্য। করিম ব্যবসায়ে মূলধন বিনিয়োগ করেন এবং ব্যবসায় পরিচালনাও অংশগ্রহণ করেন। হামিদ ব্যবসায়ে মূলধন বিনিয়োগ করেন কিন্তু ব্যবসায় পরিচালনায় অংশগ্রহণ করেন না। রহিম ব্যবসায়ে মূলধন বিনিয়োগ করেন না, আবার ব্যবসায় পরিচালনায়ও অংশ গ্রহণ করেন না। তবে ব্যবসায়ে তার যথেষ্ট সুনাম রয়েছে। পরবর্তী সময়ে করিমের মৃত্যু হলে তারা ব্যবসায়টি অবসায়নের সিদ্ধান্ত গ্রহণ করেন।",
      "tag": "CTG.B 25",
      "sub_questions": [
        {
          "label": "ক",
          "question": "অংশীদারি ব্যবসায় কী?",
          "explanation": "মুনাফা অর্জনের উদ্দেশ্যে ২ থেকে ২০ জন ব্যক্তি (ব্যাংকিং ব্যবসায়ে সর্বোচ্চ ১০ জন) চুক্তির ভিত্তিতে যে ব্যবসায় গড়ে তোলে, তাকে অংশীদারি ব্যবসায় বলে।"
        },
        {
          "label": "খ",
          "question": "অংশীদারি ব্যবসায়ের নিবন্ধন বাধ্যতামূলক কেন?",
          "explanation": "সীমাবদ্ধ অংশীদারি ব্যবসায়ের ক্ষেত্রে নিবন্ধন বাধ্যতামূলক। সীমাবদ্ধ অংশীদারি ব্যবসায়ে সীমিত ও অসীম উভয় প্রকার দায় বিশিষ্ট অংশীদার থাকে। নিবন্ধন না করলে এ ব্যবসায়ের সীমিত অংশীদার সাধারণ অংশীদার বলে গণ্য হবে। ফলে সীমিত দায়বিশিষ্ট অংশীদার রাখা যাবে না। তাই এরূপ ব্যবসায়ের নিবন্ধন বাধ্যতামূলক।"
        },
        {
          "label": "গ",
          "question": "উদ্দীপকে জনাব রহিম কোন ধরনের অংশীদার? ব্যাখ্যা করো।",
          "explanation": "উদ্দীপকের রহিম একজন নামমাত্র অংশীদার। এ ধরনের অংশীদার ব্যবসায়ে কোনো মূলধন বিনিয়োগ করেন না। আবার ব্যবসায় পরিচালনায়ও অংশ নেন না। এরূপ অংশীদার শুধুমাত্র ব্যবসায়কে তার সুনাম ব্যবহার করতে দেয়। এর বিনিময়ে তারা ব্যবসায় থেকে মুনাফা ভোগ করেন। উদ্দীপকে করিম, হামিদ ও রহিম একটি অংশীদারি ব্যবসায়ের অংশীদার। করিম ব্যবসায়ে মূলধন বিনিয়োগ করেন এবং ব্যবসায় পরিচালনায়ও অংশ নেন। অন্যদিকে, হামিদ মূলধন বিনিয়োগ করলেও ব্যবসায় পরিচালনা করেন না। তবে রহিম কোনো মূলধন বিনিয়োগ করেননি। তাছাড়া তিনি ব্যবসায় পরিচালনায়ও অংশগ্রহণ করেন না। তবে ব্যবসায়ে তার যথেষ্ট সুনাম রয়েছে। এক্ষেত্রে তিনি ব্যবসায়টিতে শুধু তার সুনাম ব্যবহার করার অনুমতি দেন। এর বিনিময়ে তিনি ব্যবসায় থেকে মুনাফা পান। এসব বৈশিষ্ট্য নামমাত্র অংশীদারের সাথে মিলে যায়। তাই বলা যায়, রহিম একজন নামমাত্র অংশীদার।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানটির বিলোপসাধন করা সম্ভব কি না? তোমার মতামত বিশ্লেষণ করো।",
          "explanation": "উদ্দীপকে বর্ণিত অংশীদারি ব্যবসায় প্রতিষ্ঠানটি বিশেষ ঘটনাসাপেক্ষে বিলোপসাধন করা সম্ভব বলে আমি মনে করি। অংশীদারি আইনানুযায়ী অংশীদারি ব্যবসায় বিশেষ ঘটনাসাপেক্ষে বিলোপসাধন হতে পারে। সাধারণত কোনো অংশীদার মারা গেলে কিংবা দেউলিয়া হয়ে গেলে বিশেষ ঘটনাসাপেক্ষে বিলোপসাধন হয়। তাছাড়া নির্দিষ্ট অংশীদারি ব্যবসায়ের নির্দিষ্ট সময় বা উদ্দেশ্য পূর্ণ হলে এরূপ বিলোপসাধন হয়ে থাকে। উদ্দীপকে করিম, হামিদ ও রহিম একটি অংশীদারি ব্যবসায় প্রতিষ্ঠা করেন। করিম এ ব্যবসায়ে মূলধন বিনিয়োগ করেন এবং ব্যবসায় পরিচালনায়ও অংশগ্রহণ করেন। কিন্তু একসময় করিম মৃত্যুবরণ করেন। ফলে ব্যবসায়টি বিপর্যয়ের মুখে পড়ে। এতে অন্য অংশীদাররা ব্যবসায়টি অবসায়নের সিদ্ধান্ত নেন। ব্যবসায়টিতে করিম একজন সাধারণ অংশীদার ছিলেন। তার মৃত্যু একটি বিশেষ ঘটনা। অংশীদারি ব্যবসায়ের কোনো অংশীদার মারা গেলে বিশেষ ঘটনাসাপেক্ষে তা বিলোপসাধন হয়। এতে অন্য অংশীদাররা চাইলেও ব্যবসায়টি সচল রাখতে পারবেন না। এক্ষেত্রে আইনানুযায়ী ব্যবসায়টি বন্ধ করে দিতে হয়। তাই বলা যায়, বিশেষ ঘটনাসাপেক্ষে উদ্দীপকের অংশীদারি ব্যবসায়টি বিলোপসাধন করা সম্ভব।"
        }
      ]
    },
    {
      "number": "7",
      "uddipok": "রূপালী ফ্যাশন একটি স্বনামধন্য কোম্পানি। রাশেদ ও আলতাফ উভয়ে ঐ কোম্পানির শেয়ারহোন্ডার। রাশেদ নির্দিষ্ট হারে কোম্পানি হতে লভ্যাংশ পান। আলতাফ রাশেদের পরে লভ্যাংশ পান এবং লভ্যাংশের হার প্রতি বছর সমান থাকে না। বর্তমানে প্রতিষ্ঠানটি ব্যবসায় সম্প্রসারণের জন্য একটি সাধারণ সভা আহ্বান করে।",
      "tag": "CTG.B 25",
      "sub_questions": [
        {
          "label": "ক",
          "question": "শেয়ার কী?",
          "explanation": "কোম্পানির অনুমোদিত মোট শেয়ার মূলধনের প্রতিটি সমান ও ক্ষুদ্র অংশের একককে শেয়ার বলে।"
        },
        {
          "label": "খ",
          "question": "বিবরণপত্র বলতে কী বোঝায়?",
          "explanation": "পাবলিক লিমিটেড কোম্পানির শেয়ার বিক্রি করে মূলধন সংগ্রহের জন্য জনসাধারণের উদ্দেশ্যে যে বিজ্ঞপ্তি প্রচার করা হয়, তাকে বিবরণপত্র বলে। পাবলিক লিমিটেড কোম্পানিকে কাজ শুরুর অনুমতিপত্র সংগ্রহের সময় বিবরণপত্র নিবন্ধকের কাছে জমা দিতে হয়। এতে কোম্পানির প্রয়োজনীয় সব বিষয় উল্লেখ করে জনসাধারণকে কোম্পানির শেয়ার কিনতে উদ্বুদ্ধ করা হয়।"
        },
        {
          "label": "গ",
          "question": "উদ্দীপকে জনাব রাশেদ কোন ধরনের শেয়ার ক্রয় করেছেন? ব্যাখ্যা করো।",
          "explanation": "উদ্দীপকের জনাব রাশেদ অগ্রাধিকার শেয়ার ক্রয় করেছেন এ শেয়ারের মালিকরা অন্যদের চেয়ে বেশি অগ্রাধিকার পান। ব্যবসায়ের লভ্যাংশ বণ্টনের ক্ষেত্রে তাদের সবার আগে গুরুত্ব দেওয়া হয়। কিন্তু আরা পরিচালক নির্বাচনে ভোট দিতে পারেন না। এছাড়া তারা পরিচালক নির্বাচনে প্রার্থীও হতে পারেন না। উদ্দীপকের জনাব রাশেদ রূপালী ফ্যাশন নামক একটি কোম্পানির শেয়ার কিনেন। প্রতিষ্ঠানটি থেকে তিনি নির্দিষ্ট হারে লভ্যাংশ পান। এ লভ্যাংশ পাওয়ার ক্ষেত্রে তাকে অন্যান্য শেয়ার মালিকদের চেয়ে সবচেয়ে বেশি অগ্রাধিকার দেওয়া হয়। কিন্তু প্রতিষ্ঠানটিতে তার কোনো ভোটাধিকার নেই। অর্থাৎ, তিনি পরিচালক নির্বাচনে ভোট দিতে পারবেন না। এছাড়া তিনি পরিচালক নির্বাচনে প্রার্থীও হতে পারবেন না। এসব বৈশিষ্ট্যের সাথে অগ্রাধিকার শেয়ারের মিল আছে। তাই বলা যায়, জনাব রাশেদের ক্রয়কৃত শেয়ারটি হচ্ছে অগ্রাধিকার শেয়ার।"
        },
        {
          "label": "ঘ",
          "question": "জনাব আলতাফ উল্লিখিত কোম্পানির সাধারণ সভায় যোগদান করতে পারবেন কি? যুক্তিসহ মতামত দাও।",
          "explanation": "উদ্দীপকের জনাব আলতাফ সাধারণ শেয়ারের মালিক হওয়ায় কোম্পানির সাধারণ সভায় যোগদান করতে পারবেন বলে আমি মনে করি। সাধারণ শেয়ার মালিকগণ অধিকার, দায়িত্ব ও কর্তব্যের দিক থেকে বেশি সুবিধা ও মর্যাদা পান। তারা পরিচালক নির্বাচনে ভোট দিতে এবং প্রার্থী হতে পারেন। এছাড়া তারা কোম্পানির সাধারণ 'সভাসহ বিভিন্ন সভায় অংশগ্রহণ করতে পারেন। উদ্দীপকের রূপালী ফ্যাশন একটি স্বনামধন্য কোম্পানি। জনাব আলতাফ ঐ কোম্পানির একজন শেয়ারহোল্ডার। প্রতিষ্ঠানে তিনি অন্যান্য শেয়ারমালিকদের পরে লভ্যাংশ পান। এছাড়া তার লভ্যাংশের হার প্রতি বছর সমান থাকে না। সম্প্রতি প্রতিষ্ঠানটি ব্যবসায় সম্প্রসারণের জন্য একটি সাধারণ সভা আহ্বান করে। জনাব আলতাফ উদ্দীপকের কোম্পানির একজন সাধারণ শেয়ারহোল্ডার। এজন্য প্রতিষ্ঠানটিতে তার ভোটাধিকার রয়েছে। তিনি কোম্পানির পরিচালক নির্বাচনে ভোট দিতে পারবেন। এছাড়া তার কোম্পানির পরিচালক হওয়ার সুযোগ রয়েছে। ফলে তিনি কোম্পানির গুরুত্বপূর্ণ সিদ্ধান্ত নিতে পারবেন। আবার তার কোম্পানির সভায় অংশগ্রহণ করার সুযোগও রয়েছে। তাই বলা যায়, জনাব আলতাফ প্রতিষ্ঠানটির সাধারণ শেয়ারের মালিক হওয়ায় এর সাধারণ সভায় যোগদান করতে পারবেন।"
        }
      ]
    },
    {
      "number": "8",
      "uddipok": "'সৃজন' সমবায় সমিতির মোট মূলধন ২ লক্ষ টাকা, যা ১০ টাকার ২০ হাজার শেয়ারে বিভক্ত। ১০০ জন রিকশাচালক এর সদস্য হিসেবে থাকতে সম্মত হয়েছে। এদের মধ্যে একজন সদস্য একাই ৫ হাজার শেয়ার ক্রয় করতে চাইলে কার্যকরি কমিটি উক্ত প্রস্তাব প্রত্যাখ্যান করে।",
      "tag": "CTG.B 25",
      "sub_questions": [
        {
          "label": "ক",
          "question": "প্রাইভেট লিমিটেড কোম্পানির সর্বোচ্চ সদস্য সংখ্যা কত জন?",
          "explanation": "প্রাইভেট লি. কোম্পানির সর্বোচ্চ সদস্য সংখ্যা ৫০ জন।"
        },
        {
          "label": "খ",
          "question": "সমবায়ে সম-ভোটাধিকার বলতে কী বোঝায়?",
          "explanation": "সমবায় সমিতিতে সদস্যরা একের বেশিসংখ্যক শেয়ার কিনলেও প্রত্যেকে একটি মাত্র ভোট দেওয়ার অধিকারী হবেন, এটিই হলো সমভোটাধিকার নীতি। সমবায় সমিতি হচ্ছে সাম্যের প্রতীক। এখানে সকলের অধিকার সমান। সমিতিতে ভোটের ক্ষেত্রেও এর প্রয়োগ হয়। যে যতই শেয়ার কিনুক প্রত্যেকসদস্য একটি ভোটই দিতে পারবেন।"
        },
        {
          "label": "গ",
          "question": "সদস্য প্রকৃতি বিচারে 'সৃজন' কোন ধরনের সমবায় সমিতি? ব্যাখ্যা করো।",
          "explanation": "উদ্দীপকের সদস্যদের প্রকৃতি বিচারে 'সৃজন' শ্রমজীবী সমবায় সমিতি। শ্রমজীবী মানুষরা সাধারণত বিভিন্ন সমস্যায় জর্জরিত থাকেন। তাই তারা আর্থ-সামাজিক উন্নয়নের জন্য ঐক্যবদ্ধ হয়ে শ্রমজীবী সমবায় সমিতি গঠন করেন। এর মাধ্যমে তারা তাদের শ্রমস্বার্থ রক্ষার পাশাপাশি নিজেদের অর্থনৈতিক কল্যাণসাধন করতে পারেন। উদ্দীপকে ১০০ জন রিকশাচালক মিলে একটি সমবায় সমিতি গঠন করেন। তারা এ সমিতিটির নাম দেয় 'সৃজন'। তারা নিজেদের আর্থিক কল্যাণসাধনের লক্ষ্যে এ সমবায় সমিতিটি গঠন করেছে। সমিতি থেকে প্রয়োজনে ঋণ নিয়ে তারা ব্যবসায়িক কাজে লাগিয়ে আর্থিকভাবে লাভবান হতে পারে। এছাড়া সমিতির যেকোনো সদস্য কোনো বিপদে পড়লে বাকি সদস্যরা এগিয়ে আসে। সাধারণত শ্রমজীবী চালকরা নিজেদের আর্থসামাজিক কল্যাণের উদ্দেশ্যে এ ধরনের সমিতি গঠন করে। তাই বলা যায়, উদ্দীপকের 'সৃজন'সমবায় সমিতিটি হলো শ্রমজীবী সমবায় সমিতি।"
        },
        {
          "label": "ঘ",
          "question": "উদ্দীপকে কার্যকরি কমিটি কর্তৃক প্রস্তাব প্রত্যাখ্যানের যৌক্তিকতা মূল্যায়ন করো `",
          "explanation": "উদ্দীপকে কার্যকরি কমিটি কর্তৃক প্রস্তাব প্রত্যাখ্যান যৌস্তিক বলে আমিমনে করি। বাংলাদেশে সমবায় আইন অনুযায়ী সমবায় সমিতি গঠিত, পরিচালিত ও নিয়ন্ত্রিত হয়। এ আইন অনুযায়ী একজন সদস্য মোট শেয়ার বা শেয়ার মূলধনের ১/৫ ভাগ শেয়ার কিনতে পারেন। আর এ শেয়ার অবাধে হস্তান্তরযোগ্য নয়। উদ্দীপকে রিকশাচালকরা নিজেদের আর্থিক কল্যাণসাধনের লক্ষ্যে 'সৃজন' নামক একটি সমবায় সংগঠন গঠন করেন। সমিতিটির সদস্য সংখ্যা ১০০ জন। সমিতিটির মোট মূলধন ২ লক্ষ টাকা; যা ১০ টাকার ২০ হাজার শেয়ারে বিভক্ত। এদের মধ্যে একজন সদস্য একাই ৫ হাজার শেয়ার ক্রয়ের প্রস্তাব দেন। কিন্তু কার্যকরী কমিটি উক্ত প্রস্তাব প্রত্যাখ্যান করে। 'সৃজন' সমবায় সমিতি বাংলাদেশের প্রচলিত সমবায় আইন অনুযায়ী গঠিত। এজন্য আইন অনুযায়ী সমিতিটির একজন সদস্য সর্বাধিক '% ভাগ বা ২০% একজন সদস্য সর্বোচ্চ (২০,০০০ × ২০%) বা ৪,০০০ শেয়ার কেনার ক্ষমতা রাখেন। কিন্তু একজন সদস্য ৫ হাজার শেয়ার কেনার প্রস্তাব দেন,যা সমবায় নীতিমালার পরিপন্থি। এজন্য সমবায় আইন যথাযথ পালনের লক্ষ্যে কার্যকরী কমিটি তার এ প্রস্তাবে একমত হননি। তাই শেয়ার ক্রয়ে কার্যকরী কমিটির প্রস্তাব প্রত্যাখ্যানের যৌক্তিকতা রয়েছে।"
        }
      ]
    },
    {
      "number": "9",
      "uddipok": "শায়লা কোম্পানি লিমিটেড একটি শক্তিশালী এবং স্বানামধন্য ব্যবসায় প্রতিষ্ঠান। উক্ত কোম্পানি সাফল্যের সাথে ব্যবসায় কার্যক্রম পরিচালনা করছে। অপরদিকে, Y কোম্পানি লি. ব্যবসায় কার্যক্রম পরিচালনার ক্ষেত্রে মূলধন সংকটের সম্মুখীন হয়। এমতাবস্থায় Yকোম্পানি লি, তাদের ৫৫% শেয়ারের মালিকানা শায়লা কোম্পানি লি. এর নিকট বিক্রয় করার সিদ্ধান্ত গ্রহণ করে। শায়লা কোম্পানি লি. উক্ত শেয়ারের মালিকানা গ্রহণে সম্মত হয়।",
      "tag": "CTG.B 25",
      "sub_questions": [
        {
          "label": "ক",
          "question": "বিধিবদ্ধ কোম্পানি কী?",
          "explanation": "দেশের আইনসভায় বিল পাস বা রাষ্ট্রপতির বিশেষ অধ্যাদেশে ' গঠিত ও নিয়ন্ত্রিত কোম্পানিকে বিধিবদ্ধ কোম্পানি বলে।"
        },
        {
          "label": "খ",
          "question": "কোম্পানির কৃত্রিম ব্যক্তিসত্তা বলতে কী বোঝায়?",
          "explanation": "যে সত্তা বা অস্তিত্বের মাধ্যমে কোম্পানি নিজ নামে গঠিত ও পরিচালিত হয়, তাকে কোম্পানির কৃত্রিম ব্যক্তিসত্তা বলে। কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয়। এ সংগঠন ব্যক্তি না হয়েও নিজ নামে চুক্তি করা, লেনদেন ও প্রয়োজনে মামলা করতে পারে। কোম্পানি সিলমোহর ব্যবহার করে নিজ নামেই পরিচিত ও পরিচালিত হয়। এটিই কোম্পানির কৃত্রিম ব্যক্তিসত্তা।"
        },
        {
          "label": "গ",
          "question": "উদ্দীপকে বর্ণিত শায়লা কো. লি. কোন ধরনের কোম্পানিতে রূপান্তরিত হয়েছে? ব্যাখ্যা করো।",
          "explanation": "উদ্দীপকে বর্ণিত শায়লা কোম্পানি লিমিটেড হোল্ডিং কোম্পানিতে রূপান্তরিত হয়েছে। এ ধরনের কোম্পানি অন্য কোনো কোম্পানির ৫০% এর বেশি শেয়ারের মালিকানা লাভ করে। এ কোম্পানি প্রত্যক্ষ বা পরোক্ষভাবে অধিকাংশ পরিচালক নিয়োগ করার অধিকারী হয়। এরা অধীনস্থ কোম্পানির নিয়ন্ত্রণের ভার গ্রহণ করে। উদ্দীপকে শায়লা কোম্পানি একটি শক্তিশালী ও স্বনামধন্য ব্যবসায় প্রতিষ্ঠান। কোম্পানিটি সাফল্যের সাথে ব্যবসায় পরিচালনা করছে। এটি Yকোম্পানি লিমিটেড এর ৫৫% শেয়ারের মালিকানা গ্রহণে সম্মত হয়। এক্ষেত্রে অধিকাংশ শেয়ার কেনায় শায়লা কোম্পানি Yকোম্পানির পরিচালনা ও নিয়ন্ত্রণের অধিকার লাভ করবে। এতে শায়লা কোম্পানি Y কোম্পানির গুরুত্বপূর্ণ সিদ্ধান্তে হস্তক্ষেপের ক্ষমতা ভোগ করবে। শায়লা কোম্পানির এসব বৈশিষ্ট্যের সাথে হোল্ডিং কোম্পানির মিল রয়েছে। সুতরাং, উদ্দীপকের শায়লা কোম্পানি হোন্ডিং কোম্পানিতে রূপান্তরিত হয়েছে।"
        },
        {
          "label": "ঘ",
          "question": "উদ্দীপকে Y কো. লি. এর গৃহীত সিদ্ধান্তের যৌক্তিকতা বিশ্লেষণ করো।",
          "explanation": "উদ্দীপকে Y কোম্পানি লিমিটেড-এর ৫৫% শেয়ার বিক্রি করে দেওয়ার সিদ্ধান্তটি যৌক্তিক বলে আমি মনে করি। সাবসিডিয়ারি কোম্পানির ৫০%-এর বেশি শেয়ারের মালিকানা হোল্ডিং কোম্পানির কাছে থাকে। হোল্ডিং কোম্পানি প্রত্যক্ষ বা পরোক্ষভাবে সাবসিডিয়ারি কোম্পানির পরিচালক নিয়োগের অধিকারী হয়। এক্ষেত্রে হোন্ডিং কোম্পানির সুদক্ষ ব্যবস্থাপনার মাধ্যমে সাবসিডিয়ারি কোম্পানিকে পরিচালনা করে থাকে। উদ্দীপকের Y কোম্পানি লিমিটেড ব্যবসায় কার্যক্রম পরিচালনার ক্ষেত্রে তেমন দক্ষ নয়। প্রতিষ্ঠানটি মূলধন সংকটের সম্মুখীন হয়। এ অবস্থায় প্রতিষ্ঠানটি তাদের ৫৫% শেয়ার শায়লা কোম্পানি লিমিটেড এর কাছে বিক্রয়ের সিদ্ধান্ত নেয়। আর শায়লা কোম্পানিও শেয়ারের মালিকানা গ্রহণে সম্মতি দেয়। Y কোম্পানি ৫৫% শেয়ার বিক্রি করে দেওয়ায় বর্তমানে সাবসিডিয়ারি কোম্পানি হিসেবে পরিচিতি পাবে। এক্ষেত্রে শায়লা কোম্পানি হোল্ডিং কোম্পানি হিসেবে Yকোম্পানির নিয়ন্ত্রণভার নিবে। শায়লা কোম্পানির বড় আয়তন এবং বেশি মূলধন থাকায় এটি সহজেই Y কোম্পানিটি পরিচালনা করতে পারবে। এক্ষেত্রে তারা তাদের অভিজ্ঞত এবং পরিচালনা দক্ষতা দিয়ে Y কোম্পানিকে একটি লাভজনক প্রতিষ্ঠানে রূপান্তর করতে পারবে। আবার ঋণ নিয়ে মূলধন বাড়ানোও সহজ হবে। এতে Y কোম্পানির মূলধনের সমস্যার সমাধান হবে। এসব বিষয় বিবেচনায় বলা যায়, Y কোম্পানির ৫৫% শেয়ার বিক্রি করে দেওয়ার সিদ্ধান্তটি যৌস্তিক।"
        }
      ]
    },
    {
      "number": "10",
      "uddipok": "১০০ জন কৃষক ক্রয়, বিক্রয় ও ঋণ সুবিধা পাওয়ার উদ্দেশ্যে 'সততা' নামের একটি সমবায় সমিতি গঠন করে। সমিতিতে প্রত্যেকের শেয়ার সমান। ২০২৪ সালে উক্ত সমিতি ১০ লক্ষ টাকা মুনাফা অর্জন করে। সমবায় আইন অনুযায়ী সদস্যগণ অর্জিত মুনাফা নিজেদের মধ্যে বণ্টন করে।",
      "tag": "CTG.B 25",
      "sub_questions": [
        {
          "label": "ক",
          "question": "সমবায় উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি বলে।"
        },
        {
          "label": "খ",
          "question": "ভোক্তা সমবায় সমিতি বলতে কী বোঝায়?",
          "explanation": "ন্যায্যমূল্যে উন্নতমানের পণ্য পাওয়ার লক্ষ্যে কোনো নির্দিষ্ট এলাকার ভোগকারীরা সংঘবদ্ধ হয়ে যে সমবায় সমিতি গঠন করেন, তাকে ভোক্তা সমবায় সমিতি বলে। মধ্যস্থব্যবসায়ীদের শোষণ থেকে রক্ষা পাওয়ার জন্য এ ধরনের সমিতি গঠন করা হয়। এর প্রধান উদ্দেশ্য হলো ন্যায্যমূল্যে সদস্যদের মধ্যে পণ্য সরবরাহ করা। এ ধরনের সমবায় বিপণিবিতান থেকে সদস্য ছাড়া বাইরের লোকজনও পণ্যদ্রব্য কিনতে পারে। এক্ষেত্রে সমিতির অর্জিত মুনাফা সদস্যদের মধ্যে তাদের বার্ষিক মোট ক্রয়ের অনুপাতে ভাগ করা হয়।"
        },
        {
          "label": "গ",
          "question": "উদ্দেশ্যগত দিক বিচারে উদ্দীপুকে 'সততা' কোন ধরনের সমবায় সমিতি? ব্যাখ্যা করো।",
          "explanation": "উদ্দেশ্যগত দিক বিচারে উদ্দীপকের 'সততা' বহুমুখী সমবায় সমিতির অন্তর্ভুক্ত। এ ধরনের সমবায় সমিতি একাধিক উদ্দেশ্য অর্জনের জন্য গঠিত হয়। এ সমিতি একাধারে ক্রয়, বিক্রয়, ঋণদান প্রভৃতি কাজ করে। আমাদের দেশে, অধিকাংশ সমবায় সমিতিই বহুমুখী উদ্দেশ্য নিয়ে গঠিত ও পরিচালিত। উদ্দীপকে ১০০ জন কৃষক একত্রিত হয়ে 'সততা' নামে একটি সমবায় সমিতি প্রতিষ্ঠা করে। তাদের প্রধান উদ্দেশ্য ক্রয়, বিক্রয় ও ঋণ সুবিধা লাভ। অর্থাৎ, এর মাধ্যমে তারা সার, বীজ ন্যায্যদামে কিনতে পারছে। আবার, এসব ব্যবহার করে উৎপাদিত ফসলও তারা এ সমিতির মাধ্যমে বিক্রি করতে পারবে। এতে তারা তাদের ফসলের ন্যায্যদাম পাবে। এছাড়া এ সমিতি থেকে তারা সহজশর্তে ঋণ সুবিধাও ভোগ করতে পারবে। এভাবেই সমিতিটি মূলত এর সদস্যদের ক্রয়-বিক্রয়, ঋণদান প্রভৃতি সুবিধা প্রদান করবে। অর্থাৎ, বহুমুখী উদ্দেশ্য নিয়ে গঠিত ও পরিচালিত হচ্ছে। এসব বৈশিষ্ট্য বহুমুখী সমবায় সমিতির সাথে মিলে যায়। সুতরাং, উদ্দীপকের সমবায় সমিতিটি একটি বহুমুখী সমবায় সমিতি।"
        },
        {
          "label": "ঘ",
          "question": "'সততা' সমবায় সমিতির প্রত্যেক সদস্যের প্রাপ্ত মুনাফা উদ্দীপকের আলোকে নির্ণয় করো।",
          "explanation": "উদ্দীপকে বর্ণিত 'সততা' সমবায় সমিতির প্রত্যেক সদস্যের প্রাপ্ত মুনাফা হবে ৮,২০০ টাকা।. সমবায় সমিতি দেশে বিদ্যমান সমবায় আইন অনুযায়ী গঠিত ও পরিচালিত হয়। এক্ষেত্রে আইন অনুযায়ী সমবায় সমিতির মুনাফার ন্যূনতম ১৫% সঞ্চিতি তহবিলে ও ৩% সমবায় উন্নয়ন তহবিলে জমা রাখতে হয়। বাকি মুনাফা সদস্যদের মধ্যে লভ্যাংশ আকারে বণ্টন করা যায়। উদ্দীপকে ১০০ জন কৃষক মিলে 'সততা' নামক একটি সমবায় সমিতি গঠন করে। সমিতির মাধ্যমে সদস্যরা ক্রয়-বিক্রয় সুবিধা পেয়ে থাকে। সমিতি থেকে সদস্যরা প্রয়োজনে ঋণও নিয়ে থাকে। সমিতির সদস্যদের প্রত্যেকের শেয়ার সমান। সমিতিটিতে ২০২৪ সালে ১০ লক্ষ টাকা মুনাফা হয়, যা সমবায় আইনানুযায়ী সদস্যরা বণ্টন করে নেয়। সঞ্চিতি তহবিল ও সমবায় উন্নয়ন তহবিলে মোট মুনাফার (১৫% + ৩%) বা ১৮% জমা রাখতে হবে। এক্ষেত্রে বিভিন্ন তহবিলে মোট জমার পরিমাণ হবে (১০,০০,০০০ × ১৮%) বা ১,৮০,০০০ টাকা। বাকি মুনাফা (১০,০০,০০০ – ১,৮০,০০০) বা ৮,২০,০০০ টাকা ১০০ জন সদস্যের মধ্যে সমহারে বণ্টন করা হবে। এক্ষেত্রে একজন সদস্যের মুনাফা হবে (৮,২০,০০০ + ১০০) বা, ৮,২০০ টাকা করে। তাই বলা যায়, উক্ত সমবায়ে অর্জিত মুনাফা থেকে প্রত্যেক সদস্য ৮,২০০ টাকা করে মুনাফা পাবে।"
        }
      ]
    },
    {
      "number": "11",
      "uddipok": "মি. রহিম সাভারে অবস্থিত একটি পোশাক কারখানার মালিক। কারখানাতে প্রায় ৪০০ জন শ্রমিক-কর্মী কর্মরত আছেন। মি. রহিম কর্মীদের সুযোগ-সুবিধার চেয়ে উৎপাদনের প্রতি সর্বাধিক গুরুত্ব আরোপ করেন। ফলে কারখানাতে শ্রমিক অসন্তোষ সৃষ্টি হয় এবং উৎপাদন কার্য ব্যহত হয়। কারখানাটির বর্জ্য নিকটবর্ততী নদীতে ফেলা হয়।",
      "tag": "CTG.B 25",
      "sub_questions": [
        {
          "label": "ক",
          "question": "নৈতিকতা কী?",
          "explanation": "কোনো বিষয়ে ভালো-মন্দ, উচিত-অনুচিত, ঠিক-বেঠিক, ন্যায়অন্যায় প্রভৃতি বিচারের মাপকাঠিকে নৈতিকতা বলে।"
        },
        {
          "label": "খ",
          "question": "ব্যবসায় মূল্যবোধ বলতে কী বোঝায়?",
          "explanation": "ব্যবসায় পরিচালনাগত বিষয়ে ব্যবসায়ী যে বিশ্বাস, ধ্যান-ধারণা, মতামত প্রভৃতি স্থায়ীভাবে পালন করে, তাই ব্যবসায় মূল্যবোধ। মূল্যবোধ ব্যবসায়ীর ব্যবসায় পরিচালনায় প্রভাব ফেলে। মানুষ, সমাজ ও পরিবেশের অনুকূল পণ্যদ্রব্য ও সেবা উৎপাদন এবং সেগুলোর সরবরাহে সততা ও ন্যায়ের পথ অবলম্বনে ব্যবসায়ীর ধনাত্মক মূল্যবোধ থাকা প্রয়োজন।"
        },
        {
          "label": "গ",
          "question": "উদ্দীপকে বর্ণিত কারখানায় উৎপাদন কার্য ব্যাহত হওয়ার কারণ ব্যাখ্যা করো।",
          "explanation": "কর্মচারীদের প্রতি সামাজিক দায়িত্ব লঙ্ঘনের কারণে উদ্দীপকে বর্ণিত কারখানায় উৎপাদন কাজ ব্যাহত হয়েছে। ব্যবসায়ের উন্নতি নির্ভর করে কর্মচারীদের পরিশ্রমের ওপর। তাদের আন্তরিকতা ও একনিষ্ঠতা ব্যবসায়ে সফলতা এনে, দেয়। তাই কর্মচারীদের প্রতি ব্যবসায়ীকে কিছু দায়িত্ব পালন করতে হয়। তাদের সাথে আন্তরিক ব্যবহার, ন্যায্য মজুরি দেওয়া, সুষ্ঠু কাজের পরিবেশ তৈরি প্রভৃতি এ দায়িত্বের অন্তর্ভুক্ত। উদ্দীপকের মি, রহিম সাভারে অবস্থিত একটি পোশাক শিল্পকারখানার মালিক। কারখানাটিতে প্রায় ৪০০ জন কর্মী কর্মরত আছে। এ সকল কর্মীর সুযোগ-সুবিধা মি. রহিম বিবেচনা করেন না। তিনি শুধু উৎপাদন বাড়াতে বলেন। এতে কর্মীদের মধ্যে অসন্তুষ্টি আসে। ফলে উৎপাদন কাজ ব্যাহত হয়। এখানে কর্মীদের প্রতি মি. রহিমের আন্তরিক ব্যবহারের অভাব দেখা দেয়। এটি কর্মচারীদের প্রতি পালনীয় দায়িত্বে তার অবহেলাকে নির্দেশ করে। তাই বলা যায়, কর্মচারীদের প্রতি সামাজিক দায়িত্ব লঙ্ঘনের জন্য উক্ত কারখানাটিতে উৎপাদন কাজ ব্যাহত হয়।"
        },
        {
          "label": "ঘ",
          "question": "তুমি কি মনে করো উক্ত কারখানাটির কার্যক্রম পরিবেশের জন্য হুমকিস্বরূপ? মতামত ব্যক্ত করো।",
          "explanation": "উক্ত কারখানাটির কার্যক্রম পরিবেশের জন্য হুমকিস্বরূপ বলে আমি মনে করি। শিল্প ও কলকারখানার বর্জ্য সরাসরি পানিতে ফেললে পানি দূষিত হয়। এর সাথে বায়ু, মাটি প্রভৃতি দূষণ হতে থাকে। এ দূষণ মানুষের স্বাভাবিক জীবনযাপনেবাধা সৃষ্টি করে। উদ্দীপকে মি. রহিম একটি পোশাক কারখানার মালিক। কারখানাটি সাভারে অবস্থিত। তার কারখানা থেকে নিঃসৃত বর্জ্য এটি কাছের নদীতে ফেলছে। এতে পানিসহ পরিবেশের অন্যান্য উপাদান ব্যাপকভাবে দূষিত হচ্ছে। মি. রহিমের কারখানার বর্জ্য নদীতে ফেলায় নদীর পানি দূষিত হচ্ছে। এ পানি ব্যবহার করলে মানুষ ও পশুপাখি মারাত্মকভাবে ক্ষতিগ্রস্ত হচ্ছে। আবার বর্জ্য পানিতে পচে দুর্গন্ধের সৃষ্টি হচ্ছে। এটি বায়ুকে দূষিত করছে। এছাড়া ক্ষতিকর বর্জ্য নদীর চারপাশের মাটিও দূষণ করছে। এভাবে কারখানাটির মাধ্যমে পরিবেশের সব উপাদান দূষিত হচ্ছে। তাই বলা যায়,উক্ত কারখানাটির, কার্যক্রম পরিবেশের জন্য হুমকিস্বরূপ।"
        }
      ]
    }
  ]
}