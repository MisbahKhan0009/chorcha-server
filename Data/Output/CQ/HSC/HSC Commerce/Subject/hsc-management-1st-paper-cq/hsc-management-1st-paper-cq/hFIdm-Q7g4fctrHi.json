{
  "title": "আনন্দ মোহন কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব সামা একজন ব্যবসায়ী। তিনি ভারত থেকে চাল আমদানি করে প্রক্রিয়াকরণের পর ইংল্যান্ডের বিভিন্ন বিপণিতে বিক্রয় করেন। গত বছর তিনি যে চাল আমদানি করেছেন তা দুই মাস পর ইংল্যান্ডে বিক্রয় করলে অনেক বেশি লাভ পেতেন। কিন্তু আমদানিকৃত চাল সংরক্ষণের জন্য জায়গার ব্যবস্থা না থাকায় লাভের জন্য অপেক্ষা না করে নির্দিষ্ট সময়ের পূর্বেই বিক্রয় করতে বাধ্য হলেন।",
      "tag": "AMC 25",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "শিল্প বলতে কী বোঝায়?",
          "explanation": "যে প্রক্রিয়ায় প্রাকৃতিক সম্পদ প্রক্রিয়াজাত করে মানুষের ব্যবহার উপযোগী পণ্যে পরিণত করা হয়, তাকে শিল্প বলে। শিল্প পণ্য ও সেবা উৎপাদন ও রূপান্তর প্রক্রিয়ার সাথে জড়িত। এর কাজ হলো প্রাকৃতিক সম্পদ সংগ্রহ এবং এর রূপগত পরিবর্তন করা। এটি পণ্যের নতুন উপযোগ সৃষ্টি করে।"
        },
        {
          "label": "গ",
          "question": "জনাব সামা কোন ধরনের বাণিজ্য করেন? ব্যাখ্যা করো।",
          "explanation": "উদ্দীপকের জনাব সামার ব্যবসায়িককাজ পুনঃরপ্তানি,বাণিজ্যের অন্তর্গত। এ ধরনের বাণিজ্যে বিদেশ থেকে পণ্যসামগ্রী আমদানি করে তা অন্য কোনো দেশে বিক্রি করা হয়। এক্ষেত্রে প্রথমে পণ্য আমদানি করে তার গুণগত মান বা প্রকৃতির পরিবর্তন করা হয়। এরপর তৃতীয় কোনো দেশে তা বিক্রি করা হয়। এভাবে তিনটি দেশের মধ্যে পুনঃরপ্তানির বাণিজ্যের কাজ সংঘটিত হয়। উদ্দীপকের জনাব সামা একজন চাল ব্যবসায়ী। তিনি প্রথমে ভারত থেকে চাল আমদানি করেন। আমদানিকৃত চাল তিনি প্রক্রিয়াজাত করেন। এরপর তিনি ইংল্যান্ডের বিভিন্ন বিপণির কাছে তা বিক্রি করেন। এভাবে আমদানিকৃত চাল তিনি তৃতীয় কোনো দেশে রপ্তানি করেন। এসব বৈশিষ্ট্যের সাথে পুনঃরপ্তানি বাণিজ্যের মিল আছে। তাই বলা যায়, জনাব সামা পুনঃরপ্তানি বাণিজ্যের সাথে জড়িত।"
        },
        {
          "label": "ঘ",
          "question": "জনাব সামা কেন তার পণ্য নির্দিষ্ট সময়ের পূর্বেই বিক্রয় করতে বাধ্য হলেন? মতামত দাও।",
          "explanation": "জনাব সামা গুদামজাতকরণের অভাবে তার পণ্য নির্দিষ্ট সময়ের পূর্বে বিক্রি করতে বাধ্য হলেন। গুদামজাতকরণের মাধ্যমে পণ্য নির্দিষ্ট স্থানে সুষ্ঠুভাবে দীর্ঘদিন সংরক্ষণ করে রাখা যায়। এতে ব্যবসায়ী চাহিদা অনুযায়ী সারা বছর পণ্য সরবরাহ করতে পারে। ফলে ব্যবসায়ের কাঙ্ক্ষিত লক্ষ্য অর্জিত হয়। উদ্দীপকের জনাব সামা একজন চাল ব্যবসায়ী। তিনি গত বছর ভারত থেকে চাল আমদানি করে প্রক্রিয়াকরণের পর ইংল্যান্ডে বিক্রি করেন। তবে ২ মাস পর চাল বিক্রি করলে তিনি অনেক বেশি লাভ পেতেন। কিন্তু তিনি চাল সংরক্ষণের পর্যাপ্ত জায়গার অভাবে তা পচে যাওয়া বা নষ্ট হওয়ার আশঙ্কায় ছিলেন। তাই তিনি নির্দিষ্ট সময়ের আগেই চাল বিক্রি করতে বাধ্য হলেন। চাল গুদামজাতকরণের ব্যবস্থা থাকলে জনাব সামা এ ধরনের সমস্যায় পড়তেন না। এ ব্যবস্থায় চালের গুণগত মান দীর্ঘদিন বজায় থাকতো। ফলে বাজারে চালের দাম বাড়লে তিনি সুযোগমতো তা বিক্রি করতে পারতেন। এতে তার ব্যবসায়ের লাভ আরও বেশি হতো। কিন্তু গুদামজাতকরণের অভাবে তিনি কম লাভে পণ্য বিক্রি করতে বাধ্য হয়েছেন। তাই বলা যায়, গুদামজাতকরণ ব্যবস্থা না থাকার কারণে জনাব সামা তার পণ্য নির্দিষ্ট সময়ের পূর্বেবিক্রি করতে বাধ্য হলেন।"
        }
      ]
    },
    {
      "number": "2",
      "uddipok": "জনাব মুরাদ রংপুরে একটি রাইস মিল স্থাপন করেছেন। তিনি তার এলাকার বিভিন্ন স্থানে চাল বিক্রি করেন। তিনি অভিজ্ঞতার মাধ্যমে ব্যবসায় বেশ উন্নতি সাধন করেছেন। তিনি এখন একটি স্বয়ংক্রিয় রাইস মিল স্থাপন করতে চান। কিন্তু এজন্য তার যথেষ্ট সক্ষমতা নেই।",
      "tag": "AMC 25",
      "sub_questions": [
        {
          "label": "ক",
          "question": "প্রত্যক্ষ সেবা কী?",
          "explanation": "গ্রাহকদের সরাসরি সেবা দেওয়ার বিনিময়ে অর্থ উপার্জন করাকে প্রত্যক্ষ সেবা বলে। যেমন: ডাক্তারি, ওকালতি প্রভৃতি।"
        },
        {
          "label": "খ",
          "question": "বিমা কীভাবে প্রতিবন্ধকতা দূর করে?",
          "explanation": "বিমা হলো বিমাগ্রহীতা ও বিমাকারীর মধ্যে একটি চুক্তি, যেখানে বিমাকারী বিমাগ্রহীতাকে নির্দিষ্ট প্রিমিয়ামের বিনিময়ে ভবিষ্যৎ সম্ভাব্য ঝুঁকি বা বিপদে ক্ষতি হলে ক্ষতিপূরণ দিতে সম্মত হয়। ব্যবসায়িক কাজের সাথে জড়িত ঝুঁকি হলো- চাহিদা কমে যাওয়া, পণ্য পচন, মূল্য কমে যাওয়া,দুর্ঘটনা, চুরি, ডাকাতি প্রভৃতি। এসব ঝুঁকির কারণে ব্যবসায়ে প্রচুর আর্থিক ক্ষতি হতে পারে। এই আর্থিক ক্ষতি থেকে রক্ষা পাওয়ার জন্য নির্দিষ্ট ঝুঁকির বিপরীতে বিমা করা হয়। এভাবে বিমা ব্যবসায়ের ঝুঁকিগত প্রতিবন্ধকতা দূর করে।"
        },
        {
          "label": "গ",
          "question": "জনাব মুরাদ কী ধরনের শিল্প স্থাপন করেছেন? ব্যাখ্যা করো।",
          "explanation": "উদ্দীপকের জনাব মুরাদ উৎপাদন বা প্রস্তুত শিল্প স্থাপন করেছেন। এ শিল্পে মেশিন ও যন্ত্রপাতির সাহায্যে কাঁচামাল বা অর্ধপ্রস্তুত পণ্যকে 'প্রক্রিয়াজাত করে চূড়ান্ত পণ্যে রূপান্তর করা হয়। এ শিল্পে সংঘটিত কাজগুলো ধাপে ধাপে সম্পাদন করা হয়। তুলা থেকে সুতা, আখ থেকে চিনি, সরিষা থেকে তেল তৈরি প্রভৃতি এ শিল্পের উদাহরণ। উদ্দীপকের জনাব মুরাদ রংপুরে একটি রাইসা মিল স্থাপন করেছেন। রাইস মিলে চাল উৎপাদনের জন্য প্রথমে তিনি কৃষকদের থেকে ধান ক্রয় করেন। এরপর তিনি রাইস মিলে নির্দিষ্ট প্রক্রিয়া অনুসরণ করে সেগুলো থেকে চাল তৈরির কার্যক্রম শুরু করেন। নির্দিষ্ট প্রক্রিয়া অনুসরণ করে রাইস মিলে ধানগুলো মেশিনের মাধ্যমে পরিশোধিত হয়ে চালে পরিণত হয়। এভাবে ধাপে ধাপে তিনি চাল উৎপাদনের কাজটি করে থাকেন। পরবর্তীতে উৎপাদিত চালগুলো তিনি এলাকার বিভিন্ন স্থানে বিক্রি করেন। তার ধান থেকে চাল তৈরির প্রক্রিয়ার সাথে উৎপাদন শিল্পের মিল পাওয়া যায়। সুতরাং, জনাব মুরাদের শিল্পটি হলো উৎপাদন বা প্রস্তুত শিল্প।"
        },
        {
          "label": "ঘ",
          "question": "জনাব মুরাদের সমস্যা উত্তরণে তোমার পরামর্শ দাও।",
          "explanation": "উদ্দীপকে জনাব মুরাদের সমস্যা সমাধানে ব্যাংক ঋণ গুরুত্বপূর্ণ ভূমিকা পালন করবে বলে আমি মনে করি। শিল্প ও বাণিজ্যের ক্ষেত্রে অর্থের প্রয়োজনীয়তা অনস্বীকার্য। পণ্য বিনিময়ের ক্ষেত্রে সৃষ্ট আর্থিক বাধা দূর করতে এবং ব্যবসায় সম্প্রসারণে ব্যাংকিং সহায়তা প্রয়োজন। এর মাধ্যমে ব্যবসায়ী ঋণ নেওয়ার মাধ্যমে আর্থিক সমস্যার সমাধান করতে পারেন। উদ্দীপকের জনাব মুরাদ রংপুরে একটি রাইস,মিল স্থাপন করেছেন। তিনি তার এলাকার বিভিন্ন স্থানে চাল বিক্রি করেন। তার অভিজ্ঞতার মাধ্যমেতিনি কাজে বেশ উন্নতি করেছেন। বর্তমানে তিনি একটি স্বয়ংক্রিয় রাইস মিলস্থাপন করতে চান। কিন্তু প্রয়োজনীয় অর্থের অভাবে তিনি তা করতে পারছেন না। এক্ষেত্রে জনাব মুরাদ ব্যাংক ঋণ নিয়ে তার এ সমস্যা সমাধান করতে পারেন। এক্ষেত্রে তিনি ব্যাংকে ঋণের জন্য প্রথমে আবেদন করবেন। আবার, তিনি তার সুবিধামতো ঋণ পরিশোধের সময় ঠিক করতে পারবেন। প্রাপ্ত ঋণ দিয়ে তিনি স্বয়ংক্রিয় রাইস মিল স্থাপন করতে পারবেন। এসব তার উৎপাদন বাড়াতে সাহায্য করবে। এছাড়া পণ্যের চাহিদা থাকায় এ বর্ধিত উৎপাদনের ফলে তার বিক্রিও বাড়বে। এভাবে তিনি সহজেই তার ব্যবসায় সম্প্রসারণ করতে পারবেন। তাই বলা যায়, জনাব মুরাদ ব্যাংক ঋণের মাধ্যমে স্বয়ংক্রিয় রাইস মিল স্থাপনের সমস্যার সমাধান করতে পারবেন।"
        }
      ]
    },
    {
      "number": "3",
      "uddipok": "জনাব মুহিবের শ্রীমঙ্গলে একটি চা বাগান আছে। গত বছর খরার কারণে চায়ের উৎপাদন কমে যায়। ফলে তিনি লোকসানের সম্মুখীন হন। আর্থিক সমস্যা সমাধানের জন্য তিনি একটি আর্থিক প্রতিষ্ঠানের সহযোগিতা কামনা করেন এবং নতুন উদ্যোমে চায়ের আবাদ করার সিদ্ধান্ত নেন।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "একটি সমাজের মানুষের মাঝে বিদ্যমান ধারণা,বিশ্বাস,মূল্যবোধ ও আচার-আচরণের মাধ্যমে ওই সমাজে যে পরিবেশের সৃষ্টি হয় তাকে সংস্কৃতিক পরিবেশ বলে।"
        },
        {
          "label": "খ",
          "question": "",
          "explanation": "উন্নত প্রযুক্তি, প্রযুক্তি আমদানির সুযোগ, বিজ্ঞান ও কারিগরি শিক্ষা,ইত্যাদি মিলিয়ে যে পরিবেশের সৃষ্টি হয় তাকে প্রযুক্তিগত পরিবেশ বলে। বর্তমানকালে ব্যবসায়ের উপর প্রযুক্তিগত পরিবেশের প্রভাব বেশ লক্ষণীয়। প্রযুক্তি ব্যবহারের মাধ্যমে ব্যবসার নতুন নতুন পণ্য ও সেবা সৃষ্টি করছে। প্রযুক্তির ব্যবহারে উৎপাদন দ্বিগুণ হচ্ছে। ফলে দেশের অর্থনৈতিক উন্নয়ন ত্বরান্বিত হচ্ছে। ব্যবসা দেশের গণ্ডি পেরিয়ে বিদেশে সফল হচ্ছে। তাই প্রযুক্তিগত পরিবেশ দেশের উন্নয়নে অপরিহার্য।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনা মুহিবের চা উৎপাদন কমে যাওয়ার জন্য প্রাকৃতিক পরিবেশের উপাদান দায়ী। কোন দেশের অবস্থান,আয়তন,জলবায়ু,ভূ-প্রকৃতি , নদ-নদী,মৃত্তিকা ইত্যাদি মিলিয়ে যে পরিবেশের সৃষ্টি হয় তাকে প্রাকৃতিক পরিবেশ বলে প্রাকৃতিক পরিবেশের প্রভাবে পৃথিবীর বিভিন্ন দেশের প্রাকৃতিক পরিবেশ বিচিত্র ধরনের। এটির প্রভাব ব্যবসা-বাণিজ্যেও লক্ষ্য করা যায়। উদ্দীপকে জনাব মহীবের শ্রীমঙ্গলে একটি চা বাগান আছে। গত বছর খরার কারণে চায়ের উৎপাদন কমে যায়। ফলে তিনি লোকসানের সম্মুখীন হন। ওই এলাকায় খরার কারণ হলো জলবায়ু যা প্রাকৃতিক পরিবেশের উপাদান। তাই বলা যায়,যারা মুহিবের চা উৎপাদন কমে যাওয়ার জন্য প্রাকৃতিক পরিবেশের উপাদান দায়ী।"
        },
        {
          "label": "ঘ",
          "question": "",
          "explanation": "জনাম মুহিব মূলত অর্থনৈতিক পরিবেশের উপাদানের ভিত্তিতে নতুন উদ্যমে চা আবাদের সিদ্ধান্ত নেন। মানবসম্পদ,আর্থিক প্রতিষ্ঠান,চাহিদা ও ভোগ, অর্থ ও ঋণ ব্যবস্থা, মূলধন ও বিনিয়োগ ইত্যাদি নিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। অর্থনৈতিক পরিবেশের উপর একটি দেশের ব্যবসায়-বাণিজ্য অনেকটা নির্ভরশীল। যে দেশের অর্থনৈতিক পরিস্থিতি যত ভালো সে দেশ তত দ্রুত অগ্রগতি লাভ করতে পারে। উদ্দীপকে দেখা যায়, খরার কারণে জনাব মুহিব লোকসানের সম্মুখীন হন। আর্থিক সমস্যা সমাধানের জন্য তিনি একটি আর্থিক প্রতিষ্ঠানের সহযোগিতা কামনা করেন এবং নতুন উদ্যমে চায়ের আবাদ শুরু করেন। জনম মুহিব আর্থিক যে প্রতিষ্ঠানের সহযোগিতা কামনা করছেন তা অর্থনৈতিক পরিবেশের উপাদান। আর্থিক প্রতিষ্ঠানগুলো ব্যবসায়ীদের বিভিন্ন আর্থিক সুযোগ-সুবিধা প্রদান করে থাকে।এই সহযোগিতার মাধ্যমে ব্যবসায়ীরা তাদের ব্যবসাকে দৃঢ় করে গড়ে তুলেন। তাই আমি মনে করি,উদ্দীপকের জনাব মুহিব মূলত অর্থনৈতিক পরিবেশের উপাদানের ভিত্তিতে নতুন উদ্যমে চায়ের আবাদ শুরু করার সিদ্ধান্ত নেন।"
        }
      ]
    },
    {
      "number": "4",
      "uddipok": "কাজল স্থানীয় কৃষকদের নিকট থেকে সবজি সংগ্রহ ও বাছাই করে সরাসরি ভোক্তাদের নিকট সরবরাহ করে। অল্পদিনের মধ্যে সে ভোক্তাদের দৃষ্টি আকর্ষণ করে এবং ব্যবসায় সফলতা আসে। ব্যবসায় সম্প্রসারণের জন্য সে প্রতি মাসে নির্দিষ্ট পরিমাণ অর্থ প্রদানের শর্তে বন্ধু মিরাজের নিকট থেকে ৩০,০০০ টাকা গ্রহণ করে।",
      "tag": "AMC 25",
      "sub_questions": [
        {
          "label": "ক",
          "question": "ট্রেড লাইসেন্স কী?",
          "explanation": "ব্যবসায় শুরু করার জন্য স্থানীয় সরকার বা পৌরসভা থেকে দেওয়া সরকারি অনুমতিপত্রই হলো ট্রেড লাইসেন্স।"
        },
        {
          "label": "খ",
          "question": "একমালিকানা ব্যবসায়ের অসীম দায় বলতে কী বোঝায়?",
          "explanation": "একক ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে। এ ব্যবসায়ের মালিক একজন হওয়ায় এর দায় সৃষ্টি হলে তা বণ্টনের কোনো সুযোগ থাকে না। ফলে দায়ের জন্য মালিকের ব্যক্তিগত সম্পত্তিও দায়বদ্ধ হতে পারে। তাই একমালিকানা ব্যবসায়ের দায় অসীম।"
        },
        {
          "label": "গ",
          "question": "উদ্দীপকে বর্ণিত কাজলের ব্যবসায়টি কোন ধরনের? ব্যাখ্যা করো।",
          "explanation": "উদ্দীপকের কাজলের ব্যবসায়টি হলো একমালিকানা ব্যবসায়। এ ব্যবসায় একক মালিকানায় গঠিত, পরিচালিত ও নিয়ন্ত্রিত হয়। যে কেউ ইচ্ছা করলে সীমিত মূলধন নিয়ে সহজে ব্যবসায়টি শুরু করতে পারেন। একমালিকানা ব্যবসায়ের মুনাফা মালিক একাই ভোগ করেন। আবার, ব্যবসায়ের ক্ষতি তাকেই বহন করতে হয়। উদ্দীপকের কাজল স্থানীয় কৃষক থেকে সবজি সংগ্রহ ও বাছাই করে সরাসরি ভোক্তাদের কাছে সরবরাহ করে। অল্পদিনের মধ্যে সে ভোক্তাদের দৃষ্টি আকর্ষণ করে এবং ব্যবসায় সফলতা, আসে। কাজলের সবজির ব্যবসায়টি সে একা নিয়ন্ত্রণ ও পরিচালনা করে। এতে লাভ হলে কাজল একা পেয়ে থাকে। আবার, লোকসান হলেও একাই দায়ভার নেয়। এতে ব্যবসায়টির সাথে কাজলের সম্পর্ক প্রত্যক্ষ। প্রত্যক্ষ সম্পর্ক বজায় রেখে সে ক্রেতা আকৃষ্ট করে। এর সাথে একমালিকানার ব্যবসায়ের মিল আছে। তাই বলা যায়, কাজল একমালিকানা ব্যবসায় করছে।"
        },
        {
          "label": "ঘ",
          "question": "\"কাজলের ব্যবসায়িক সফলতা অর্জন তার ব্যবসায়িক কৌশলগুলোর ফল\"-যুক্তিসহ বর্ণনা করো।",
          "explanation": "\"কাজলের ব্যবসায়িক সফলতা অর্জন তার ব্যবসায়িক কৌশলগুলোর ফল\"- উক্তিটি যৌক্তিক বলে আমি মনে করি। একমালিকানা ব্যবসায়ে মালিক ক্রেতার সাথে সরাসরি যোগাযোগ স্থাপন করে তাদের রুচি, পছন্দ, চাহিদা প্রভৃতি সম্পর্কে জানতে পারেন। এছাড়া মালিক এককভাবে দ্রুত সময়োপযোগী সিদ্ধান্ত নেওয়ার মাধ্যমে ব্যবসায়টি এগিয়ে নিয়ে যেতে পারেন। তাই ব্যবসায়ের সফলতা মালিকের পরিচালনাগত ও নিয়ন্ত্রণগত বিষয়ের ওপর অনেকটা নির্ভরশীল। উদ্দীপকে কাজল একক মালিকানার ভিত্তিতে সবজি বিক্রির একটি ব্যবসায় পরিচালনা করে। সে স্থানীয় কৃষকদের থেকে সবজি কিনে সরাসরি ভোক্তাদের কাছে সরবরাহ করে। অল্প দিনের মধ্যেই সে ভোক্তাদের দৃষ্টি আকর্ষণ করে। ব্যবসায় সম্প্রসারণের জন্য সে মাসিক নির্দিষ্ট পরিমাণ অর্থ প্রদানের শর্তে মিরাজের থেকে ৩০,০০০ টাকা ঋণ নেয়। কাজল বাছাই করা মানসম্মত সবজি ক্রেতাদের কাছে বিক্রি করে। এক্ষেত্রে ক্রেতাদের সাথে সরাসরি যোগাযোগ করে সে তাদের রুচি-পছন্দ মাথায় নিয়ে তাদেরকে পণ্য সরবরাহ করে। এর মাধ্যমে সে তার ব্যবসায়টি সঠিকভাবে পরিচালনা করতে সক্ষম হচ্ছে। আবার ব্যবসায়ের অর্থসংস্থানের জন্য সে একটি নির্দিষ্ট শর্তে তার বন্ধুর থেকে ধার নেয়। এতে সে সহজেই ব্যবসায় সম্প্রসারণ করতে পারে। এসব তার ব্যবসায়িক কৌশল যা তাকে অল্প সময়ে ব্যবসায়ে সফলতা এনে দেয়। তাই বলা যায়, “কাজলের ব্যবসায়িক সফলতা অর্জন তার ব্যবসায়িক কৌশলগুলোর ফল।\""
        }
      ]
    },
    {
      "number": "5",
      "uddipok": "জনাব সেলিম সম্প্রতি চারুকলা কলেজ হতে স্নাতক পাস করেন। তার আঁকা ছবি বেশ সুনাম অর্জন করে। শহরে 'চারুকারু' নামে তার একটি দোকান আছে। ব্যাপক সাফল্যের প্রেক্ষিতে তিনি বন্ধু আনিসকে অংশীদার করে ব্যবসায় সম্প্রসারণের কথা চিন্তা করছেন।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "",
          "explanation": "ব্যবসায়ে অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। এ দায় সৃষ্টি হলে তা ব্যবসায়ের বিনিয়োগকৃত মূলধনের বাইরে মালিকের ব্যক্তিগত সম্পত্তি দায়বদ্ধ হয়। এরূপ দায় ব্যক্তিকে দেউলিয়া করতে পারে। অসীম দায়ের কারণে অনেক সামর্থ্যবান ব্যক্তিরাও ব্যবসায় গঠনে উৎসাহিত হন না।"
        },
        {
          "label": "গ",
          "question": "",
          "explanation": "উদ্দীপকের 'চারুকারু' একটি একমালিকানা ব্যবসায় প্রতিষ্ঠান। এ ব্যবসায় একজন ব্যক্তির মালিকানায় গঠিত, পরিচালিত ও নিয়ন্ত্রিত হয়।' এ ব্যবসায়ে মালিক একাই সব দায়ভার বহন করেন। যে কেউ চাইলে সহজেই এ ব্যবসায় গঠন করতে পারেন। উদ্দীপকের জনাব সেলিম তার নিজের আঁকা ছবি বিক্রি করেন। তিনি চারুকলা কলেজ থেকে স্নাতক পাস করে অল্প পুঁজি নিয়ে একাই এ ছবি বিক্রির দোকান খুলেছেন। এ ব্যবসায়ের মুনাফা তিনি একাই ভোগ করেন। এছাড়া ব্যবসায়ের সব ঝুঁকি ও দায় তিনি একা বহন করেন। তার 'চারুকারু' নামের দোকানটি তিনি তার নিজস্ব নিয়ন্ত্রণের মাধ্যমে পরিচালনা করেন। তার ব্যবসায়ের সাথে একমালিকানা সংগঠনের বৈশিষ্ট্যের মিল আছে। তাই বলা যায়, 'চারুকার' দোকানটি একটি একমালিকানা ব্যবসায় সংগঠন।"
        },
        {
          "label": "ঘ",
          "question": "",
          "explanation": "উদ্দীপকের জনাব সেলিমের ব্যবসায়ে ব্যাপক সাফল্যের জন্য বন্ধু আনিসকে অংশীদার করে ব্যবসায় সম্প্রসারণের নতুন চিন্তা সম্পূর্ণ যৌক্তিক। চুক্তিবদ্ধ সম্পর্কের ভিত্তিতে একাধিক ব্যক্তি নিয়ে অংশীদারি ব্যবসায় গঠিত ও পরিচালিত হয়। এ ব্যবসায় একমালিকানার চেয়ে বেশি সুবিধা ভোগ করে। অধিক মূলধন, দলবদ্ধ প্রচেষ্টা, ঝুঁকি বণ্টন, সম্মিলিত সিদ্ধান্ত প্রভৃতি অংশীদারি ব্যবসায়ের সুবিধার অন্তর্ভুক্ত। উদ্দীপকের জনাব সেলিম চারুকলা কলেজ থেকে স্নাতক পাস করে 'চারুকারু' নামে একটি দোকান খুলেছেন। মালিকানার ভিত্তিতে তার এ ব্যবসায়টি একমালিকানা ব্যবসায়। তার আঁকা ছবির ব্যাপক সুনামের কারণে দ্রুতই তার ব্যবসায়টি সফলতা লাভ করে। ব্যবসায় সম্প্রসারণের জন্য তিনি অংশীদার হিসেবে তার বন্ধু আনিসকে এ ব্যবসায় নিতে চাচ্ছেন। জনাব সেলিম তার বন্ধু আনিসকে অংশীদার করলে অংশীদারি ব্যবসায়ের সুবিধাগুলো অর্জন করতে পারবেন। এতে তিনি ব্যবসায় সম্প্রসারণের জন্য বেশি মূলধনের ব্যবস্থা করতে পারবেন। এছাড়া তাকে ব্যবসায়টির দায়-দায়িত্ব একা নিতে হবে না। তিনি তার বন্ধুর সাথে লাভ-ক্ষতি ভাগ করে ব্যবসায়টি চালাতে পারবেন। আবার ব্যবসায় পরিচালনায় যেকোনো সিদ্ধান্ত ও সম্মিলিতভাবে নিতে পারবেন। সুতরাং, জনাব সেলিমের সিদ্ধান্তটি যথার্থ বলে আমি মনে করি।"
        }
      ]
    },
    {
      "number": "6",
      "uddipok": "সুমন, জসিম ও কাসেম তিন বন্ধু চুক্তির মাধ্যমে একটি ব্যবসায় প্রতিষ্ঠান গড়ে তোলেন। ব্যবসায় ভালো হওয়ায় কয়েক বছরেই মূলধন দ্বিগুণ বৃদ্ধি পায়। কিন্তু মতিনের নিকট পাওনা পাঁচ লক্ষ টাকা বারবার তাগাদা দেওয়া সত্ত্বেও আদায় করতে পারছে না। এমনকি আদালতের আশ্রয় নিতেও তারা ব্যর্থ হয়।",
      "tag": "AMC 25",
      "sub_questions": [
        {
          "label": "ক",
          "question": "চুক্তি কী?",
          "explanation": "দুই বা ততোধিক ব্যক্তির মধ্যে কোনো নির্দিষ্ট বিষয়ে পারস্পরিক সমঝোতাকে চুক্তি বলে।"
        },
        {
          "label": "খ",
          "question": "ঘুমন্ত অংশীদার কে? ব্যাখ্যা করো।",
          "explanation": "যে অংশীদার ব্যবসায়ে মূলধন বিনিয়োগ করে লাভ-ক্ষতিতে অংশগ্রহণ করেন, কিন্তু অধিকার থাকা সত্ত্বেও ব্যবসায় পরিচালনায় সক্রিয়ভাবে অংশ নেন না, তাকে ঘুমন্ত বা নিষ্ক্রিয় অংশীদার বলে। এ ধরনের অংশীদার ব্যবসায় পরিচালনায় অংশ না নিলেও এদের দায় সাধারণ অংশীদারের মতো অসীম। তবে কোনো কারণে এরা ব্যবসায় থেকে অব্যাহতি নিলে অন্য অংশীদারদের মতো বিজ্ঞপ্তি দেওয়ার প্রয়োজন হয় না।"
        },
        {
          "label": "গ",
          "question": "উদ্দীপকের ব্যবসায়টি কোন ধরনের ব্যবসায়? ব্যাখ্যা করো।",
          "explanation": "উদ্দীপকে বর্ণিত ব্যবসায়টি অংশীদারি ব্যবসায় সংগঠন। মুনাফা অর্জনের উদ্দেশ্যে দুই বা ততোধিক ব্যক্তি পারস্পরিক সমঝোতার ভিত্তিতে এ ধরনের ব্যবসায় গঠন ও পরিচালনা করেন। এর সদস্য সংখ্যা সর্বনিম্ন ২ জন এবং সর্বোচ্চ ২০ জন। চুক্তি এ ব্যবসায়ের মূলভিত্তি। অংশীদাররা চুক্তি অনুযায়ী এ ব্যবসায়ের লাভ-লোকসান ও দায়-দায়িত্ব বহন করেন। উদ্দীপকের সুমন, জসিম ও কাসেম তিন বন্ধু চুক্তির মাধ্যমে একটি ব্যবসায় গড়ে তোলেন। তারা চুক্তি অনুযায়ী ব্যবসায়ের মূলধন বিনিয়োগ ও পরিচালনায় অংশগ্রহণ করেন। ব্যবসায়ের লাভ-লোকসানও তারা চুক্তি অনুযায়ী বণ্টন করেন। এ ব্যবসায়ে তাদের দায় অসীম। এসব বৈশিষ্ট্য অংশীদারি ব্যবসায়ের সাথে মিলে যায়। তাই বলা যায় তাদের ব্যবসায়টি অংশীদারি ব্যবসায়।"
        },
        {
          "label": "ঘ",
          "question": "কী কারণে তিন বন্ধু পাওনা আদায়ে আদালতের আশ্রয় নিতে ব্যর্থ হলো? অংশীদারি আইনের আলোকে যথার্থতা বিশ্লেষণ করো।",
          "explanation": "ব্যবসায় নিবন্ধন না করার কারণে তিন বন্ধু পাওনা আদায়ে আদালতের আশ্রয় নিতে ব্যর্থ হলো বলে আমি মনে করি। ১৯৩২ সালের অংশীদারি আইন অনুযায়ী অংশীদারি ব্যবসায়ের নিবন্ধন বাধ্যতামূলক নয়। তবে নিবন্ধিত অংশীদারি ব্যবসায় আইনগত সুযোগ-সুবিধা বেশি পেয়ে থাকে। অনিবন্ধিত অংশীদারি ব্যবসায়ের পক্ষে তা পাওয়া সম্ভব হয় না। এছাড়া অনিবন্ধিত অংশীদারি ব্যবসায়ের সদস্যরা ১০০ টাকার বেশি পাওনা আদায়ে মামলা করতে পারেন না। উদ্দীপকের সুমন, জসিম ও কাসেম তিন বন্ধু চুক্তির মাধ্যমে একটি ব্যবসায় প্রতিষ্ঠান গড়ে তোলেন। তারা মতিনের কাছে পাঁচ লক্ষ টাকা পান। বারবার তাগাদা দেওয়া সত্ত্বেও তারা পাওনা টাকা আদায় করতে পারছেন না। এমনকি তারা পাওনা আদায়ে আদালতের আশ্রয়ও নিতে পারছেন না। কারণ তাদের ব্যবসায়টি নিবন্ধিত ছিল না। অংশীদারি ব্যবসায় নিবন্ধিত হলে তৃতীয় পক্ষের বিরুদ্ধে পাওনা আদায়ে মামলা করা যায়। কিন্তু নিবন্ধিত না হলে এসব সুবিধা পাওয়া যায় না। উদ্দীপকের তিন বন্ধুর ব্যবসায়টিও নিবন্ধিত ছিল না। এ কারণে সুমন, জসিম ও কাসেম তাদের পাওনা মতিনের কাছ থেকে আদায় করতে পারছেন না। এমনকি আদালতের আশ্রয় নিতেও তারা ব্যর্থ হয়েছেন।' তাই বলা যায়, উদ্দীপকের ব্যবসায়টি নিবন্ধিত না হওয়ার কারণে অংশীদাররা পাওনা আদায়ে আদালতের আশ্রয় নিতে ব্যর্থ হলো।"
        }
      ]
    },
    {
      "number": "7",
      "uddipok": "শ্রেয়া, কণা এবং রিনা তিনজন ঘনিষ্ঠ বন্ধু। তারা তিনজনে ঢাকায় ধানমন্ডিতে বিউটি পার্লার দেন। এছাড়াও শ্রেয়ার নিজের একটি বিউটি পার্লার আছে। বেশি লাভের আশায় তারা তিনজন মিলে ব্যবসা যাবতীয় বিষয় নিজেদের মতামত অনুযায়ী দলিল আকারে লিপিবদ্ধ ও নিবন্ধন করেন। ব্যবসায় পরিধি বেড়ে যাওয়ায় শ্রেয়া তার নিজের পার্লারটি বন্ধ করে দেন।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায় মূলধন বিনিয়োগ করে না,ব্যবসায় পরিচালনায় অংশগ্রহণ করে না কিন্তু ব্যবসায় স্বার্থে নিজের খ্যাতি বা সুনাম ব্যবহার করার সুযোগ দেয় তাকে নামমাত্র অংশীদার বলে।"
        },
        {
          "label": "খ",
          "question": "",
          "explanation": "অংশীদারী ব্যবসা আইন অনুযায়ী অংশীদারী ব্যবসায় নিবন্ধনকে বাধ্যতামূলক বলা হয়নি। অংশীদারি ব্যবসায় নিবন্ধন বলতে নিবন্ধকের অফিসের ব্যবসায়ের নাম তালিকাভূক্ত করা কে বোঝায়। এরূপ ব্যবসায় নিবন্ধন না করলে চুক্তিতে অধিকার আদায়ে অপর অংশীদারের বিরুদ্ধে মামলা করতে পারেনা, তৃতীয় পক্ষের বিরুদ্ধে মামলা করতে পারে না,পাল্টা পাওনা দাবিতে মামলা করা যাবেনা বা পাওনা আদায় মামলা করা যাবে না। কিন্তু অংশীদার ব্যবসায়ীটি নিবন্ধিত হলে উক্ত সুবিধাগুলো ভোগ করতে পারবেন। তাই অংশীদারী ব্যবসায় নিবন্ধন করাটা উত্তম।"
        },
        {
          "label": "গ",
          "question": "",
          "explanation": "শ্রেয়ার ব্যবসায়টি হচ্ছে এক মালিকানা ব্যবসায়,উক্ত ব্যবসায় অনিশ্চিত স্থায়িত্ব বৈশিষ্ট্যের কারণে ব্যবসায়ীটি বন্ধ করে দেয়া হয়েছে। অনিশ্চিত স্থায়িত্ব বলতে যে কোন সময় বন্ধ হয়ে যাওয়ার সম্ভাবনাকে বোঝায়। এক মালিকানা ব্যবসায় গড়ে তুলতে আইনের কোন ঝামেলা পোহাতে হয় না এবং বন্ধ করতেও আইনের কোন আনুষ্ঠানিকতা পালন করতে হয় না। সল্পপুজির এ ব্যবসাটির অনিশ্চিত স্থায়িত্বের কারণে মালিক ইচ্ছা করলেই যে কোন সময় ব্যবসা বন্ধ করে দিতে পারে। উদ্দীপকে শ্রেয়া, কণা এবং রিনা তিনজন ঘনিষ্ঠ বন্ধু। তারা তিনজনে ঢাকায় ধানমন্ডিতে বিউটি পার্লার দেন। এছাড়াও শ্রেয়ার নিজের একটি বিউটি পার্লার আছে। বেশি লাভের আশায় তারা তিনজন মিলে ব্যবসা যাবতীয় বিষয় নিজেদের মতামত অনুযায়ী দলিল আকারে লিপিবদ্ধ ও নিবন্ধন করেন। ব্যবসায় পরিধি বেড়ে যাওয়ায় শ্রেয়া তার নিজের পার্লার টি বন্ধ করে দেন। এক্ষেত্রে এক মালিকানা ব্যবসায়ের অনিশ্চিত স্থায়িত্বের বৈশিষ্ট্যটি বিদ্যমান থাকা শ্রেয়ার ব্যবসায়ীটি বন্ধ করে দেওয়া সহজ হয়েছে।"
        },
        {
          "label": "ঘ",
          "question": "",
          "explanation": "উদ্দীপকে তিনজনের দ্বারা পরিচালিত ব্যবসায়ীটি হলো অংশীদারি ব্যবসায়,দলিল আকারে লিপিবদ্ধ ও নিবন্ধন করার পেছনে আইনগত অধিকার পাওয়ার কারণ রয়েছে। অংশীদার ব্যবসায় নিবন্ধন বলতে নিবন্ধকের অফিসের ব্যবসায়ের নাম ও চুক্তিপত্র নিবন্ধন করাকে বোঝায়। উক্ত নিবন্ধন অংশীদারি আইনের বাধ্যতামূলক করা না হলেও ভবিষ্যৎ আইনগত সুবিধা পাওয়ার জন্য নিবন্ধন করাটাই উত্তম। উদ্দীপকে শ্রেয়া, কণা এবং রিনা তিনজন ঘনিষ্ঠ বন্ধু। তারা তিনজনে ঢাকায় ধানমন্ডিতে বিউটি পার্লার দেন। এছাড়াও শ্রেয়ার নিজের একটি বিউটি পার্লার আছে। বেশি লাভের আশায় তারা তিনজন মিলে ব্যবসা যাবতীয় বিষয় নিজেদের মতামত অনুযায়ী দলিল আকারে লিপিবদ্ধ ও নিবন্ধন করেন। উদ্দীপকে শ্রেয়া,কনা ও রীনা তিনজনে মিলে একটা অংশীদারী ব্যবসা গঠন করেন। উক্ত ব্যবসায়ের মূল দলিলকে চুক্তিপত্র বলে। উক্ত চুক্তিপত্র নিবন্ধন করা না থাকলে ভবিষ্যতে আইনগত কোন সুযোগ-সুবিধা পাওয়া যায় না। তাই বলা যায়, তাদের ব্যবসায়ীটি নিবন্ধন করার ক্ষেত্রে আইনগত অধিকার পাওয়ার কারণ রয়েছে।"
        }
      ]
    },
    {
      "number": "8",
      "uddipok": "জনাব রায়হান তার আরও ৬ বন্ধুকে নিয়ে 'বন্ধন' নামের কৃত্রিম ব্যক্তিসত্তা বিশিষ্ট প্রতিষ্ঠান গড়ে তোলেন। প্রতিষ্ঠালগ্নে প্রতিষ্ঠানটি স্মারকলিপি তৈরি করলেও কোম্পানি আইনে বর্ণিত তফসিল-১ কে পরিমেল নিয়মাবলি হিসেবে গ্রহণ করে। সম্প্রতি প্রতিষ্ঠানটি একটি নতুন প্রকল্পে অর্থায়নের জন্য শেয়ার ছাড়ার কথা চিন্তা করছেন যাতে মালিকানাস্বত্ব অক্ষুণ্ণ থাকে।",
      "tag": "AMC 25",
      "sub_questions": [
        {
          "label": "ক",
          "question": "শেয়ার কী?",
          "explanation": "কোম্পানির অনুমোদিত মোট শেয়ার মূলধনের প্রতিটি সমান ও ক্ষুদ্র অংশের একককে শেয়ার বলে।"
        },
        {
          "label": "খ",
          "question": "ঋণপত্র বলতে কী বোঝায়?",
          "explanation": "পাবলিক লিমিটেড কোম্পানি যে দলিলের মাধ্যমে জনসাধারণের কাছ থেকে ঋণ নেয়, তাকে ঋণপত্র বলে। কোম্পানির অতিরিক্ত মূলধনের 'প্রয়োজন হলে ঋণপত্র বিক্রির মাধ্যমে মূলধন সংগ্রহ করে। এটি মূলধন বাড়াতে সাহায্য করে। এজন্য নির্দিষ্ট হারে সুদও দিতে হয়। ঋণপত্রে এ ঋণের পরিমাণ, সুদের হার, ঋণের মেয়াদ প্রভৃতি বিষয় স্পষ্টভাবে দেওয়া থাকে।"
        },
        {
          "label": "গ",
          "question": "উদ্দীপকে উল্লিখিত কোম্পানিটির ধরন ব্যাখ্যা করো।",
          "explanation": "উদ্দীপকে উল্লিখিত কোম্পানিটি একটি পাবলিক লিমিটেড কোম্পানি। এ কোম্পানির সদস্য সংখ্যা সর্বনিম্ন সাতজন ও সর্বোচ্চ শেয়ার সংখ্যায় সীমাবদ্ধ। এটি জনগণের কাছে শেয়ার বিক্রি করতে পারে। তাই বেশি পরিমাণে মূলধন সংগ্রহের জন্য পাবলিক লিমিটেড কোম্পানি গঠন করা হয়। উদ্দীপকের জনাব রায়হান তার আরও ৬ জন বন্ধুকে নিয়ে কৃত্রিম ব্যক্তিসত্তা বিশিষ্ট একটি প্রতিষ্ঠান গড়ে তোলেন। প্রতিষ্ঠানটি গঠনের পর্যায়ে তারা এটির একটি স্মারকলিপি তৈরি করেন। এছাড়া তারা তফসিল-১ কে এটির পরিমেল নিয়মাবলি হিসেবে নেন। এতে তারা তাদের প্রতিষ্ঠানটির অভ্যন্তরীণ পরিচালনাগত বিষয়সমূহ উল্লেখ করেন। আবার তাদের কোম্পানিটির শেয়ার অবাধে হস্তান্তরযোগ্য। এসব বৈশিষ্ট্যের সাথে পাবলিক লিমিটেড কোম্পানির মিল পাওয়া যায়। তাই বলা যায়, উদ্দীপকের প্রতিষ্ঠানটি একটি পাবলিক লিমিটেড কোম্পানি।"
        },
        {
          "label": "ঘ",
          "question": "প্রতিষ্ঠানটির করণীয় বিশ্লেষণ করো।",
          "explanation": "উদ্দীপকের প্রতিষ্ঠানটির অর্থায়নে রাইট শেয়ার ইস্যু করা যুক্তিযুক্ত হবে বলে আমি মনে করি। কোম্পানি অতিরিক্ত মূলধন সংগ্রহের উদ্দেশ্যে নতুন শেয়ার বাজারে ছাড়ে। এক্ষেত্রে পুরাতন শেয়ারমালিকদের অগ্রাধিকার দিয়ে রাইট শেয়ার ইস্যু করা হয়। ফলে নতুন ইস্যুকৃত শেয়ারে পুরাতন মালিকরা তাদের স্বার্থ দাবি করতে পারে। উদ্দীপকের জনাব রায়হান ও তার ৬ জন বন্ধু একটি প্রতিষ্ঠান গড়ে তোলেন। প্রতিষ্ঠানটি পাবলিক লিমিটেড কোম্পানি। এটি নতুন প্রকল্পে অর্থায়নের জন্য শেয়ার ছাড়ার চিন্তা করছে। কিন্তু শেয়ার বিক্রির ক্ষেত্রে মালিকানাস্বত্ব বজায় রাখার চিন্তা করা হয়েছে। জনাব রায়হানের প্রতিষ্ঠানটি এক্ষেত্রে রাইট শেয়ার ইস্যু করতে পারে। এ শেয়ার ক্রয়ের অধিকার শুধু প্রতিষ্ঠানটির পুরাতন শেয়ারমালিকদের মধ্যে সংরক্ষিত থাকবে। ফলে অর্থ সংগ্রহে প্রতিষ্ঠানটির বাইরে শেয়ার বিক্রি করতে হবে না। এতে তাদের মালিকানাস্বত্ব ও অক্ষুণ্ণ থাকবে। এর মাধ্যমে প্রতিষ্ঠানটিতে পরিচালনাগত ও সিদ্ধান্তগত বিষয়ে কোনো সমস্যা সৃষ্টি হবে না। তাই বলা যায়, মালিকানাস্বত্ব বজায় রাখতে প্রতিষ্ঠানটির রাইট শেয়ার ইস্যু করা উচিত।"
        }
      ]
    },
    {
      "number": "9",
      "uddipok": "নরসিংদীর মেঘনা পাড়ের জেলেরা তাদের আর্থ-সামাজিক উন্নয়নের জন্য একটি সমবায় সমিতি গঠন করেছেন। তাদের উৎপাদিত মৎস্য ঢাকার বাজারে বিক্রি করেন। গত বছর তাদের অর্জিত মুনাফার পরিমাণ ছিল ২,৫০,০০০ টাকা। তারা বিধিবদ্ধভাবে সংরক্ষিত তহবিল সংরক্ষণ করেন। বর্তমানে সমিতির প্রয়োজনে ৬০,০০০ টাকায় একটি ফ্রিজ ক্রয় করতে চান। এজন্য তারা সংরক্ষিত তহবিলকে কাজে লাগাতে চাচ্ছেন।",
      "tag": "AMC 25",
      "sub_questions": [
        {
          "label": "ক",
          "question": "সমবায়কে সামাজিক ধারণা হিসেবে উপস্থাপন করেন কে?",
          "explanation": "সমবায়কে সামাজিক ধারণা হিসেবে প্রথম উপস্থাপন করেন রবার্ট ওয়েন।"
        },
        {
          "label": "খ",
          "question": "'ঐক্যই শক্তি' সমবায়ের প্রধান মূলনীতি কেন?'",
          "explanation": "সকলে মিলে একভাবে, একমনে ও একত্রে চলার প্রবণতাকে ঐক্য বলে। দরিদ্র ও সমমনা ব্যক্তিরা নিজেদের পারস্পরিক কল্যাণে সমবায় গঠন করেন। তাই সফলতা লাভের জন্য সব অবস্থাতেই এর সদস্যদের ঐক্যবদ্ধ থাকতে হয়। এতে তাদের কেউ ঠকাতে পারে না। এজন্যই বলা হয়, ঐক্যই শক্তি সমবায় সমিতির মূলনীতি।"
        },
        {
          "label": "গ",
          "question": "উদ্দীপকে বর্ণিত সংগঠনটি কোন ধরনের সমবায় সমিতি? ব্যাখ্যা করো।",
          "explanation": "উদ্দীপকে বর্ণিত সংগঠনটি উৎপাদক সমবায় সমিতির অন্তর্গত। এ ধরনের সমিতি কয়েকজন ক্ষুদ্র উৎপাদক পারস্পরিক আর্থিক কল্যাণের উদ্দেশ্যে গঠন করেন। মধ্যস্থব্যবসায়ীদের শোষণ থেকে রক্ষা পেতে উৎপাদকরা এ সমিতি গড়ে তোলেন। এতে বৃহদায়তন উৎপাদন সুবিধা পাওয়া যায়। উদ্দীপকে নরসিংদীর মেঘনা পাড়ের জেলেরা একটি সমিতি গঠন করেছেন। তাদের আর্থ-সামাজিক উন্নয়নের জন্য তারা এ সমিতি গঠন করেন। তাদের উৎপাদিত মাছ তারা নিজেরাই ঢাকার বাজারে এনে বিক্রি করেন। এতে সরাসরি ভোক্তার কাছে বিক্রি করে তারা মাছের ন্যায্যমূল্য পান। ফলে কোনো মধ্যস্থব্যবসায়ীর ঝামেলা পোহাতে হয় না। এভাবে সমিতির মাধ্যমে জেলেরা লাভবান হচ্ছেন। এসব বৈশিষ্ট্য উৎপাদক সমবায়ের সাথে সম্পর্কিত। সুতরাং, উদ্দীপকের জেলেদের সংগঠনটিকে উৎপাদক সমবায় সমিতি বলা যায়।"
        },
        {
          "label": "ঘ",
          "question": "উদ্দীপকের প্রতিষ্ঠানটির সংরক্ষিত তহবিল থেকে ফ্রিজ কেনার সামর্থ্য আছে কি? যুক্তি দাও।",
          "explanation": "উদ্দীপকের প্রতিষ্ঠানটির সংরক্ষিত তহবিল থেকে ফ্রিজ কেনার সামর্থ্য নেই বলে আমি মনে করি। সমবায় সমিতির অর্জিত মুনাফার পুরো অংশ সদস্যদের মধ্যে বণ্টন করা হয় না। আইন অনুযায়ী অর্জিত মুনাফার কমপক্ষে ১৫% সঞ্চিতি তহবিলে ও ৩% সমবায় উন্নয়ন তহবিলে জমা করা হয়। সঞ্চিতি তহবিলের অর্থ চাইলে সমিতির ব্যবসায় সম্প্রসারণে ব্যবহার করা হয়। উদ্দীপকের নরসিংদীর মেঘনা পাড়ের জেলেরা একটি উৎপাদক সমবায় সমিতি গড়ে তোলেন। গত বছর সমিতিটির অর্জিত মুনাফার পরিমাণ ছিল ২,৫০,০০০ টাকা। সমিতিরি সদস্যরা বিধিবদ্ধভাবে সংরক্ষিত তহবিল সংরক্ষণ করেন। বর্তমানে সমিতির প্রয়োজনে তারা এ তহবিল কাজে লাগিয়ে ৬০,০০০ টাকায় একটি ফ্রিজ কিনতে চাইছেন। উদ্দীপকের সমবায় সমিতিতে গত বছরের অর্জিত মুনাফার পরিমাণ ছিল ২,৫০,০০০ টাকা। সুতরাং, সঞ্চিতি তহবিলের পরিমাণ হয়- = মোট মুনাফা × ১৫ ১০০ = ২ , ৫০ , ০০০ × ১৫ ১০০ = ৩৭ , ৫০০ টাকা। =\\frac{মোট\\ মুনাফা\\times১৫}{১০০}=\\frac{২,৫০,০০০\\times১৫}{১০০}=৩৭,৫০০\\ টাকা। = ১০০ মোট   মুনাফা × ১৫ ​ = ১০০ ২ , ৫০ , ০০০ × ১৫ ​ = ৩৭ , ৫০০   টাকা। উদ্দীপকের সদস্যরা ৬০,০০০ টাকা খরচ করে ফ্রিজ কিনতে চান। কিন্তু তাদের সঞ্চিতি তহবিলে আছে ৩৭,৫০০ টাকা। এতে ফ্রিজ কেনার জন্য প্রয়োজনীয় টাকার চেয়ে (৬০,০০০-৩৭,৫০০) বা ২২,৫০০ টাকা কম আছে। তাই সংরক্ষিত তহবিল থেকে উক্ত সমিতির সদস্যরা ফ্রিজ কিনতে পারবেন না।"
        }
      ]
    },
    {
      "number": "10",
      "uddipok": "মি. রউফ  শহরতলীতে একটি পলিথিন উৎপাদনে কারখানা স্থাপন করেছেন। তিনি পরবর্তীতে জানতে পারেন যে, এই পলিথিন দ্রব্য ব্যবহারে মাটির উর্বরতা যেমন হ্রাস পায় তেমনি বায়ু দূষিত হয়। এই অবস্থা হতে পরিবেশকে রক্ষা করতে সরকার জেল জরিমানা আইন প্রণয়ন করেছেন এবং গণসচেতনতা সৃষ্টির কর্মসূচি ও গ্রহণ করেছেন।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "কোনটা ভালো, কোনটা মন্দ, কোনটা করা উচিত, কোনটা করা উচিত নয় এই সংক্রান্ত বোধ বা উপলব্ধিকে মূল্যবোধ বলে।"
        },
        {
          "label": "খ",
          "question": "",
          "explanation": "CSR এর পূর্ণরূপ হল corporate social responsibility.  সমাজের মানুষের কাছ থেকে ব্যবসায়ীরা যেসব সুযোগ-সুবিধা গ্রহণ করে তার বিপরীদের সমাজের মানুষের প্রতি ব্যবসায়ীদের যে দায়ের সৃষ্টি হয় তাকে ব্যবসা সামাজিক দায়বদ্ধতা বলে। ব্যবসায় একটি সামাজিক প্রতিষ্ঠান। তাই মুনাফা অর্জনের পাশাপাশি ব্যবসায়ীকে সমাজের মানুষের বিভিন্ন বস্তুগত ও অ-বস্তুগত চাহিদা পূরণ করতে হয়। যা ব্যবসায়ের সামাজিক দায়িত্ব হিসেবে গণ্য। ব্যবসায়ের সামাজিক দায়িত্ব সেসব দায়বদ্ধতার সঙ্গে সম্পর্কযুক্ত যা পালনের মাধ্যমে সমাজের কল্যাণ ও এর অগ্রগতি ঘটে।"
        },
        {
          "label": "গ",
          "question": "",
          "explanation": "উদ্দীপকে মি. রউফ সমাজের সাধারণ সম্প্রদায় পক্ষের প্রতি দায়িত্ব অবহেলা করেছেন। ব্যবসায় সমাজ ও সমাজের মানুষের জন্য যে সহযোগিতা করে থাকে তার বিপরীতে সমাজের প্রতি ব্যবসায়ীরা যে দায় দায়িত্ব পালন করে থাকে তাকে সাধারণ সম্প্রদায়রদের প্রতি ব্যবসায়ীদের গুরুত্ব বলে। এই দায়িত্বগুলো হচ্ছে: পরিবেশের সুস্থতা বজায় রাখা, জাতীয় দুর্যোগে জনগণের পাশে দাঁড়ানো, এলাকায় স্কুল, হাসপাতাল, কলেজ, গ্যাস, বিদ্যুৎ ও রাস্তাঘাট সুবিধা প্রদান করা ইত্যাদি। উদ্দীপকে মি. রাউফ শহরতলীতে একটি পলিথিন উৎপাদনে কারখানা স্থাপন করেছেন। মি.রউফের উৎপাদিত পলিথিন এর মাধ্যমে এমন দূষন সাধারণ সম্প্রদায়ের প্রতি অবহেলার দিকে ইঙ্গিত করে। তাই বলা যায়, উদ্দীপকের রউফ সমাজের সাধারণ সম্প্রদায় পক্ষের প্রতি দায়িত্ব অবহেলা করেছেন।"
        },
        {
          "label": "ঘ",
          "question": "",
          "explanation": "\"গণসচেতনতাই পারে পলিথিনের ব্যবহার ও উৎপাদন বন্ধ করতে\"- উক্তিটির সাথে আমি একমত।  পলিথিন উৎপাদন ও ব্যবহার পরিবেশকে মারাত্মকভাবে দূষিত করে। এর ব্যবহারে মাটি দূষণ ও ড্রেনেজ ব্যবস্থা বন্ধ হয়ে পরিবেশের মারাত্মক বিপর্যয় ঘটায়। তাই সরকারের উৎপাদন ও ব্যবহার নিষিদ্ধ ঘোষণা করে আইন প্রণয়ন করেন। এরূপ আইন বাস্তবায়নে জনগণের সচেতনতা অত্যন্ত গুরুত্বপূর্ণ। উদ্দীপকে তিনি পরবর্তীতে জানতে পারেন যে, এই পলিথিন দ্রব্য ব্যবহারে মাটির উর্বরতা যেমন হ্রাস পায় তেমনি বায়ু দূষিত হয়। এই অবস্থা হতে পরিবেশকে রক্ষা করতে সরকার জেল জরিমানা আইন প্রণয়ন করেছেন এবং গণসচেতনতা সৃষ্টির কর্মসূচি ও গ্রহণ করেছেন। পলিথিনের উৎপাদন ও ব্যবহার সরকার আইন প্রণয়ন করে বন্ধ করতে যাচ্ছে। কিন্তু সরকার চাইলে আইনের যথাযথ বাস্তবায়ন সম্ভব হয় না।এজন্য জনগণ কেউ হতে হয় সচেতন। তাই এই সচেতনতা বৃদ্ধির লক্ষ্যে সরকারের উচিত বিভিন্ন গণমাধ্যমে পলিথিনের ক্ষতিকারক দিক নিয়ে আলোচনা করা। ফলে সবাই পলিথিন এর বিরুদ্ধে কথা বলবে এবং গনসচেতনতা তৈরি হয়ে এর উৎপাদন ও ব্যবহার বন্ধ হবে। তাই বলা যায়, গণসচেতনতাই পারে পলিথিন এর ব্যবহার ও উৎপাদন বন্ধ করতে।"
        }
      ]
    },
    {
      "number": "11",
      "uddipok": "মি. সবুজ একজন ইউক্রেন প্রবাসী তথ্য প্রযুক্তির ইঞ্জিনিয়ার। সম্প্রতি রাশিয়া ও ইউক্রেন যুদ্ধের কারণে তিনি দেশে ফিরে আসতে বাধ্য হন। বর্তমানে তিনি বেকার অবস্থায় দিন অতিবাহিত করছেন। তিনি তার দক্ষতা অনুযায়ী কাজ খুঁজলেন কিন্তু পেলেন না। বাড়িতে থেকে বিদেশে কাজ করার চেষ্টা করলেন কিন্তু ইন্টারনেটের ধীরগতির জন্য সেটাও সম্ভব হলো না ।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "একটি দেশের ব্যবসা প্রতিষ্ঠানগুলো যে পারিপার্শ্বিকতার মধ্যে গঠিত ও পরিচালিত হয় তাকে ব্যবসা পরিবেশ বলে।"
        },
        {
          "label": "খ",
          "question": "",
          "explanation": "পারস্পরিক অর্থনৈতিক কল্যাণের উদ্দেশ্যে সম শ্রেণীর মানুষ সমবায় আইনের অধীনে যে প্রতিষ্ঠান গঠন ও পরিচালনা করে তাকে সমবায় সমিতি বলে। পুঁজিবাদের বিকাশ একদিকে মালিক সমাজের ব্যাপক বিত্ত-বৈভব অন্যদিকে সাধারণ শ্রমিক ও মেহনতি মানুষের দুর্ভোগের প্রেক্ষিতে সমবায়ের উদ্ভব। ঐক্যবদ্ধভাবে অর্থনৈতিক লড়াইয়ের প্রচেষ্টা সমবায়ের শুরু থেকে স্বল্পবৃত্তসম্পন্ন মানুষকে আশার আলো দেখিয়েছে।ফলে এ শ্রেণীর মানুষের সংগঠন হিসেবে সমবায় পরিচিতি পেয়েছে। তাই সমবায়কে স্বল্পবৃত্ত সম্পন্ন মানুষের সংগঠন বলা হয়।"
        },
        {
          "label": "গ",
          "question": "",
          "explanation": "মিস্টার সবুজের বেকারত্বের জন্য ব্যবসা পরিবেশের রাজনৈতিক উপাদান দায়ী। আইন-শৃঙ্খলা পরিস্থিতি,দেশের সার্বভৌমত্ব, রাজনৈতিক দল, সরকারের স্থিতিশীলতা, নেতৃত্ব ইত্যাদি মিলিয়ে যে পরিবেশের সৃষ্টি হয় তাকে রাজনৈতিক পরিবেশ বলে। উন্নত ও সহনশীল রাজনৈতিক পরিবেশ ব্যবসা-বাণিজ্যের অগ্রগতিতে গুরুত্বপূর্ণ ভূমিকা রাখে। উদ্দীপকের মিস্টার সবুজ একজন ইউক্রেন প্রবাসী তথ্যপ্রযুক্তি ইঞ্জিনিয়ার। সম্প্রতি রাশিয়া ও ইউক্রেন যুদ্ধের কারণে তিনি দেশে ফেরত আসতে বাধ্য হন। বর্তমানে তিনি বেকার অবস্থায় দিন অতিবাহিত করছেন। রাশিয়া ও ইউক্রেন যুদ্ধের কারণ হলো রাজনৈতিক অস্থিরতা। যা রাজনৈতিক পরিবেশের উপাদান। তাই বলা যায়, মিস্টার সবুজের বেকারত্বের জন্য ব্যবসা পরিবেশের রাজনীতি উপাদান দা য়ী।"
        },
        {
          "label": "ঘ",
          "question": "",
          "explanation": "সবুজ নিজ দেশ থেকে কাজ সম্পন্ন করার প্রতিবন্ধকতার ক্ষেত্রে মূলত প্রযুক্তিগত পরিবেশ দায়ী।  উন্নত প্রযুক্তির ব্যবহার, প্রযুক্তি ব্যবহারকারী প্রতিষ্ঠানসমূহ, প্রযুক্তি আমদানির সুযোগ ইত্যাদি মিলিয়ে যে পরিবেশ সৃষ্টি হয় তাকে প্রযুক্তিগত পরিবেশ বলে। বর্তমানে সারা বিশ্বব্যাপী ব্যবসায়ের উপর প্রযুক্তিগত পরিবেশের ব্যাপক প্রভাব লক্ষণীয়। উদ্দীপকের মিস্টার সবুজ বর্তমানে বেকার অবস্থায় দিন অতিবাহিত করছেন। তিনি তার দক্ষতা অনুযায়ী কাজ খুজলেন কিন্তু পেলেন না। বাড়িতে থেকে বিদেশে কাজ করার চেষ্টা করলেন কিন্তু ধীরগতি ইন্টারনেটের জন্য সেটাও সম্ভব হচ্ছে না। বর্তমানে প্রযুক্তির ব্যবহার সর্বক্ষেত্রে লক্ষণীয়। প্রযুক্তির কল্যাণে পৃথিবীর কোনো এক কোনায় বসবাসকারী ব্যক্তি সারা বিশ্বের খবর ঘরে বসে জানতে পারে। দ্রুতগতি ইন্টারনেটের মাধ্যমে মানুষ কম সময়ে যেকোনো তথ্য বের করতে পারে। উদ্দীপকের সবুজের ক্ষেত্রে দ্রুতগতির ইন্টারনেট সেবা উপলভ্য ছিল না। ফলে সে বাইরের দেশের সাথে যোগাযোগ স্থাপন করে কাজ করতে পারছে না। তাই আমি মনে করি, সবুজ নিজ দেশ থেকে কাজ সম্পন্ন করার প্রতিবন্ধকতার ক্ষেত্রে প্রযুক্তিগত পরিবেশের উপাদান দায়ী।"
        }
      ]
    }
  ]
}