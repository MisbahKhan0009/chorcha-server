{
  "title": "ময়মনসিংহ বোর্ড ২০২১",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. তাজউদ্দিন গরিব হলেও সমাজ হিতৈষী ব্যক্তি। তার বাজারে একটি মুদি দোকান আছে। তিনি দেখেন, দেশের যে কোনো দুর্যোগে বিভিন্ন কর্পোরেট প্রতিষ্ঠানগুলো প্রধানমন্ত্রীর ত্রাণ তহবিলে অর্থ জমা দেয়, যা গণমাধ্যমে ফলাও করে প্রচার করা হয়। তারা স্কুল-কলেজ প্রতিষ্ঠা করে। মি. তাজউদ্দিন গ্রাহকদের ঠকান না, ওজনে কম দেন না, উৎকৃষ্ট পণা দিতে সচেষ্ট থাকেন। তিনি সামর্থ্যের মধ্যে যা করেছেন এতেই তিনি সন্তুষ্ট।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "ব্যবসা পরিচালনার ক্ষেত্রে উচিত অনুচিত মেনে চলা,ভালোকে গ্রহণ ও মন্দকে বর্জন করে চলাই হল ব্যবসা নৈতিকতা।"
        },
        {
          "label": "খ",
          "question": "",
          "explanation": "ভবিষ্যৎ কার্যক্রম সম্পর্কে পূর্বেই অনুমান করে রাখাকে ভবিষ্যৎ দূরদর্শিতা বলে।   এর মাধ্যমে একজন ব্যক্তি ভবিষ্যৎ সম্পর্কে সতর্ক থাকতে পারে।সে অর্থনৈতিক এবং সামাজিক দিক দিয়ে এগিয়ে যায়‌। পূর্বেই ঝুঁকি মোকাবেলার ব্যবস্থা করে সে ঝুঁকি হ্রাস করতে পারে। তাই বলা যায় ভবিষ্যৎ দূরদর্শিতা ব্যক্তিকে স্বাবলম্বী করে।"
        },
        {
          "label": "গ",
          "question": "",
          "explanation": "উদ্দীপকের কর্পোরেট প্রতিষ্ঠানগুলো সাধারণ সম্প্রদায়ের প্রতি দায়িত্ব পালন করে।   সাধারণ সম্প্রদায় বলতে সমাজের সাধারণ মানুষকে বুঝায়।এই সাধারণ মানুষ ব্যবসায়ের কোন প্রত্যক্ষ সম্পর্কযুক্ত নয়।শ্রমিক-কর্মী,গ্রাহক,পণ্য সরবরাহকারী, মালিক ইত্যাদির প্রতি একটা ব্যবসা প্রতিষ্ঠান যে দায়িত্ব পালন করে তারা ব্যবসা সম্পৃক্ত প্রত্যক্ষ সম্প্রদায়।কিন্তু সাধারণ সম্প্রদায় সেভাবে সংযুক্ত থাকে না।   উদ্দীপকে মি. তাজউদ্দিন দেখেন দেশের যেকোনো দুর্যোগে কর্পোরেট প্রতিষ্ঠানগুলো প্রধানমন্ত্রীর ত্রাণ তহবিলে অর্থ জমা দেয়।এখানে দুর্যোগে ক্ষতিগ্রস্ত মানুষজন হলো সাধারণ সম্প্রদায়। বিভিন্ন জায়গায় স্কুল কলেজ প্রতিষ্ঠার মাধ্যমে এসব বড় কর্পোরেট প্রতিষ্ঠান সাধারণ মানুষের পাশে থাকে।তাই উদ্দীপকে সাধারণ সম্প্রদায়ের প্রতি দায়িত্ব পালন বিষয়ে বলা হয়েছে।"
        },
        {
          "label": "ঘ",
          "question": "",
          "explanation": "মিস্টার তাজউদ্দিনের গৃহীত পদক্ষেপ নৈতিকতার মানদন্ডে নৈতিক।   ব্যবসায়ের ক্ষেত্রে উচিত অনুচিত মেনে চলা, ভালোকে গ্রহণ ও মন্দকে বর্জন করে চলাই হল ব্যবসায় নৈতিকতা।   উদ্দীপকের মি. তাজউদ্দিন গ্রাহকদের ঠকান না,ওজনে কম দেন না, উৎকৃষ্ট পণ্য দিতে সচেষ্ট থাকেন। তিনি ব্যবসা নৈতিকতা বিষয়টি ভালোভাবেই মেনে চলছেন। ক্রেতা বা ভোক্তাদের প্রতি তার দায়িত্ব যথাযথভাবে পালন করছেন।   একটি ব্যবসা আশেপাশে সমাজের বিভিন্ন পক্ষকে নিয়েই হয়ে থাকে। একটি ব্যবসায়ের জন্য ক্রেতা হলো সবচেয়ে মূল্যবান পক্ষ।ক্রেতাকে ন্যায্য মূল্যে ভালো পণ্য ও সেবা দেয়া ব্যবসায়ের দায়িত্ব।মি. তাজউদ্দিন এই দায়িত্ব যথাযথভাবেই পালন করছেন। তাই বলা যায় মিস্টার তাজউদ্দিন ব্যবসায় নৈতিকতা মেনে তার ব্যবসা পরিচালনা করছেন।"
        }
      ]
    },
    {
      "number": "2",
      "uddipok": "জনাব আতিক সম্প্রতি সিলেট বিজ্ঞান ও প্রযুক্তি বিশ্ববিদ্যালয় থেকে লেখাপড়া শেষ করে ব্লক, বাটিক, গ্রাফিক্স ডিজাইন ও সেলাইয়ের উপর আধুনিক প্রশিক্ষণ নেন। বড় ভাইয়ের কাছ থেকে পাঁচ লক্ষ ও নিজের সঞ্চিত দুই লক্ষ টাকা দিয়ে একটি ব্যবসায় প্রতিষ্ঠান গড়ে তোলেন। তার প্রতিষ্ঠানে ৭ জন কর্মচারী কাজ করেন। বড় ভাই ব্যবসায়িক কাজে সহযোগিতা ও পরামর্শ দিয়ে থাকেন। ব্যবসায়ে প্রচুর মুনাফা হওয়ায় তৃতীয় সমুদ্র বন্দরের নিকটবর্তী পায়রা বন্দরে একটি শাখা স্থাপনের সিদ্ধান্ত নেন।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "একক ব্যক্তির অধীনে গঠিত ও পরিচালিত ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "",
          "explanation": "যে ব্যবসায়ের মালিক ও পরিচালক একজন মাত্র ব্যক্তি তাকে একমালিকানা ব্যবসায় বলে।   এ ব্যবসায়ে অন্য কোনো মালিক থাকে না।একজন মাত্র মালিক-ই সকল লাভ ও সুযোগ-সুবিধা ভোগ করে। তেমনি সকল দায়ও তাকে বহন করতে হয়। এই ব্যবসায়ের দায় কারবারে বিনিয়োগকৃত মূলধনের বাইরেও তার ব্যক্তিগত সম্পত্তি পর্যন্ত পরিব্যপ্ত। এটিই একমালিকানা ব্যবসায়ের অসীম দায়।"
        },
        {
          "label": "গ",
          "question": "",
          "explanation": "উদ্দীপকে বর্ণিত প্রতিষ্ঠানটি একটি একমালিকানা ব্যবসায়।   যে ব্যবসায়ের মালিক একজন মাত্র ব্যক্তি এবং মালিক নিজেই ব্যবসায়ের যাবতীয় সকল কার্যক্রম তদারকি করে তাকে একমালিকানা ব্যবসায় বলে।একমালিকানা ব্যবসায় খুবই স্বল্প পরিসরের ব্যবসায়। যে কেউ যেকোনো স্থানে এই ব্যবসায় আরম্ভ করতে পারে।   উদ্দীপকের জনাব আতিক পড়ালেখা শেষ করে ব্লক, বাটিক, গ্রাফিক্স ডিজাইন ও সেলাইয়ের উপর আধুনিক প্রশিক্ষণ নেন। পরে মূলধন সংগ্রহ করে একটি ব্যবসায় প্রতিষ্ঠান গড়ে তোলেন। তার ব্যবসায়ে অন্য কোনো অংশীদার নেই। তাই বলা যায় তার গঠিত ব্যবসাটি একটি একমালিকানা ব্যবসায়।"
        },
        {
          "label": "ঘ",
          "question": "",
          "explanation": "জনাব আতিককে পায়রা বন্দরে শাখা স্থাপনের জন্য ট্রেড লাইসেন্স সংগ্রহ করতে হবে।   স্থায়ীভাবে ব্যবসায় করতে স্থানীয় ইউনিয়ন পরিষদ, উপজেলা পরিষদ, পৌরসভা থেকে যে লাইসেন্স সংগ্রহ করতে হয় তাকে ট্রেড লাইসেন্স বলে।   উদ্দীপকের জনাব আতিক একটি একমালিকানা ব্যবসায় প্রতিষ্ঠা করেন। ব্যবসায়ে প্রচুর মুনাফা হওয়ায় তিনি তৃতীয় সমুদ্র বন্দরের নিকটবর্তী পায়রা সমুদ্র বন্দর একটি শাখা স্থাপনের সিদ্ধান্ত নেন। এক্ষেত্রে তাকে উক্ত এলাকার কর্তৃপক্ষের থেকে লাইসেন্স সংগ্রহ করতে হবে।   এক মালিকানা ব্যবসায়ের গঠন অত্যন্ত সহজ।এখানে আইনগত তেমন ঝামেলা নেই। তবে ব্যবসায় প্রতিষ্ঠানকে স্থায়ী করতে ইউনিয়ন পরিষদ, পৌরসভা বা সিটি কর্পোরেশন থেকে ট্রেড লাইসেন্স সংগ্রহ করতে হয়। এ লাইসেন্স-এর মাধ্যমে প্রতিষ্ঠানটি সমাজে বৈধতা পায়। তাই বলা যায় জনাব আতিককে সংশ্লিষ্ট কর্তৃপক্ষের নিকট হতে ট্রেড লাইসেন্স সংগ্রহ করতে হবে।"
        }
      ]
    },
    {
      "number": "3",
      "uddipok": "কীর্তনখোলা নদীর ধারে ম্যানিকিউর ফার্মসিউটিক্যাল লি. এর কারখানা অবস্থিত। প্রতিষ্ঠানটি ভালো মানের ঔষধ উৎপাদন ও বিক্রয় করে সাফল্য লাভ করেছে। কারখানার অপরিশোধিত বর্জ্য সরাসরি নদীর পানিতে মিশছে। এতে করে নদীর পানি ও এলাকার বায়ু দূষিত হচ্ছে। এলাকার অধিকাংশ লোক ক্ষুব্ধ হাওয়ায় প্রতিষ্ঠানটি দূষণ রোধে পদক্ষেপ গ্রহণের চিন্তা করে।",
      "tag": "ISCM 23,MB 21",
      "sub_questions": [
        {
          "label": "ক",
          "question": "",
          "explanation": "কোনটা ভালো কোনটা মন্দ, কোনটা উচিত কোনটা অনুচিত এ সংক্রান্ত মানুষের বোধ বা উপলব্ধিকেই মূল্যবোধ বলে।"
        },
        {
          "label": "খ",
          "question": "",
          "explanation": "কোনটা ভালো কোনটা মন্দ, কোনটা উচিত কোনটা অনুচিত এ সংক্রান্ত মানুষের বোধ বা উপলব্ধিকেই মূল্যবোধ বলে। যেটি করা উচিত তা করা এবং যা করা উচিত নয় তা না করাই হলো নৈতিকতা।মানুষ কি করবে তা তার ধারণা ও বিশ্বাস থেকে সৃষ্ট। যে বিশ্বাস করে অন্যায় পথে চলে শান্তি হয় না সে নৈতিকতার বিষয়টি মেনে চলবে। কিন্তু যে মনে করে অর্থের মধ্যে সকল সুখ সে ন্যয়-অন্যায়ের পরোয়া করবে না‌। যা নৈতিকতার পরিপন্থী। তাই বলা হয় মূল্যবোধ নৈতিকতার ভিত্তি।"
        },
        {
          "label": "গ",
          "question": "",
          "explanation": "উদ্দীপকের ম্যানিকিউর ফার্মাসিউটিক্যালস লিমিটেড পরিবেশ সংরক্ষণ আইন অমান্য করছে।   বর্তমানে পরিবেশ দূষণের সবচেয়ে বড় দায় ব্যবসায়ের। বড় বড় শিল্প কারখানার বর্জ্যের মাধ্যমে পানি,বায়ু,মাটি দূষিত হচ্ছে। এতে পুরো বিশ্বের চেহারা পাল্টে যাচ্ছে। পরিবেশ সংরক্ষণের বিষয়টি বর্তমানে সারা বিশ্বেই ব্যাপক আলোচনার বিষয়। দূষণ ঠেকাতে বর্তমানের দেশি ও বিদেশী বিভিন্ন আইন কার্যকর রয়েছে।   উদ্দীপকে দেখা যায় কীর্তনখোলা নদীর তীরে ম্যানিকিউর ফার্মাসিউটিক্যালস লিমিটেডের কারখানা অবস্থিত। কারখানার অপরিশোধিত বর্জ্য সরাসরি নদীতে মিশছে। এতে করে নদীর পানি ও এলাকার বায়ু দূষিত হচ্ছে। কারখানাটি অপরিশোধিত বর্জ্যের মাধ্যমে পানি ও বায়ু দূষিত হচ্ছে। তারা পরিবেশ সংরক্ষণের আইন অনুযায়ী কারখানা পরিচালনা করছে না।তাই বলা যায় কোম্পানিটি পরিবেশ সংরক্ষণ আইন অমান্য করছে।"
        },
        {
          "label": "ঘ",
          "question": "",
          "explanation": "দূষণ রোধে ম্যানিকিওর ফার্মাসিউটিক্যালস লিমিটেড কিছু ইতিবাচক পদক্ষেপ গ্রহণ করতে পারে।   বর্তমানে সারা বিশ্বে শিল্প-বাণিজ্য বেড়ে ওঠার কারণে পরিবেশ দূষণের মাত্রা বৃদ্ধি পেয়েছে। শিল্প কারখানার বর্জ্যৈর মাধ্যমে পানি,বায়ু,মাটি দূষণ হচ্ছে।   উদ্দীপকে ম্যানিকিউর ফার্মাসিউটিক্যালস লিমিটেড কীর্তনখোলা নদীর তীরে একটি কারখানা স্থাপন করে।তাদের কারখানার অপরিশোধিত বর্জ্য সরাসরি নদীতে গিয়ে পড়ছে।ফলে নদীর পানি ও এলাকার বায়ু দূষিত হচ্ছে। এলাকার অধিকাংশ লোক ক্ষুব্ধ হওয়ায় প্রতিষ্ঠানটি দূষণ রোধে প্রয়োজনীয় পদক্ষেপ গ্রহণ করার চিন্তা করছে।এই পরিকল্পনাগুলো হওয়া উচিত আধুনিক এবং কার্যকর।   ম্যানিকিউর ফার্মাসিউটিকাস লিমিটেড পানি দূষণের মাত্রা কমানোর জন্য বর্জ্য শোধন যন্ত্রপাতি বা Effluent Treatment Plant(ETP) বসাতে পারে। বর্তমানে শিল্প কারখানায় এটির ব্যবহার বাধ্যতামূলক করা হয়েছে। পানি দূষণ ঠেকাতে ফিল্টারের ব্যবহারও করা যেতে পারে।বায়ু দূষণ ঠেকাতে চিমুনি লাগাতে পারে অথবা উন্নত প্রযুক্তির ব্যবহার করতে পারে। এসব পদক্ষেপ গ্রহণ করার মাধ্যমে ম্যানিকিউর ফার্মাসিউটিক্যালস লিমিটেড দূষণ রোধ করতে পারে।"
        }
      ]
    },
    {
      "number": "4",
      "uddipok": "মি. সিফাত একজন ইঞ্জিনিয়ার। তার দক্ষতা ও অভিজ্ঞতার কারণে মূলধন ছাড়াই সাইদ, মুনিম ও রিফাত তাকে অংশীদার করে নেন। সিফাত, মুনিম ও সাইদ ব্যবসায় পরিচালনায় অংশগ্রহণ করে কিন্তু রিফাত ব্যবসায়ে পুঁজি বিনিয়োগ করলেও পরিচালনায় অংশগ্রহণ করেন না। বছর শেষে সমান মুনাফা দাবি করেন।",
      "tag": "ISCM 24,MB 21",
      "sub_questions": [
        {
          "label": "ক",
          "question": "ট্রেড লাইসেন্স কী?",
          "explanation": "ব্যবসায় শুরু করার জন্য স্থানীয় সরকার বা পৌরসভা থেকে দেওয়া সরকারি অনুমতিপত্রই হলো ট্রেড লাইসেন্স।"
        },
        {
          "label": "খ",
          "question": "অংশীদারি ব্যবসায়ে পৃথক সত্তা থাকে না কেন?",
          "explanation": "যে সত্তা বা অস্তিত্ব বলে ব্যবসায় নিজ নামে গঠিত ও পরিচালিত হওয়া যায় তাকে পৃথক সত্তা বলে। কয়েকজন ব্যক্তি পারস্পরিক সমঝোতার ভিত্তিতে চুক্তিবদ্ধ হয়ে অংশীদারি ব্যবসায় গঠন করে। এক্ষেত্রে অংশীদারদের নামে লেনদেন ও চুক্তি সম্পাদিত হয়। ব্যবসায়টি নিজ নামে কোনো লেনদেন ও চুক্তি সম্পাদন করতে পারে না। অংশীদারি ব্যবসায় আইনসৃষ্ট নয় বলে এর পৃথক সত্তা থাকে না।"
        },
        {
          "label": "গ",
          "question": "উদ্দীপকে বর্ণিত মি. সিফাত কোন ধরনের অংশীদার? ব্যাখ্যা করো।",
          "explanation": "মি. সিফাত একজন কর্মী অংশীদার। এরূপ অংশীদার ব্যবসায়ে মূলধন বিনিয়োগ করেন না। এরা চুক্তি অনুযায়ী নিজস্ব শ্রম ও দক্ষতার মাধ্যমে ব্যবসায়ে সক্রিয় থাকেন। তবে তারা অন্য অংশীদারদের মতো লাভ-লোকসানে অংশগ্রহণ করেন। উদ্দীপকের মি. সিফাত একজন ইঞ্জিনিয়ার। তার দক্ষতা ও অভিজ্ঞতার কারণে বিনা মূলধনে সাইদ, মুনিম ও রিফাত তাকে অংশীদার হিসেবে নিয়োগ করেন। অর্থাৎ মি. সিফাত মূলধন হিসেবে কোনো অর্থ বিনিয়োগ করেননি। তিনি নিজের মেধা ও শ্রমকেই ব্যবসায়ে মূলধন হিসেবে বিনিয়োগ করেছেন। এর বিনিময়ে তিনি মুনাফায় অংশগ্রহণ করেছেন। এসব বৈশিষ্ট্যের সাথে কর্মী অংশীদারের মিল পাওয়া যায়। সুতরাং, মি. সিফাতকে একজন কর্মী অংশীদার বলা যায়।"
        },
        {
          "label": "ঘ",
          "question": "তুমি কি মনে করো রিফাত অন্যদের মতো সমান মুনাফা পাবে? মতামত দাও।",
          "explanation": "উদ্দীপকে বর্ণিত রিফাত অন্যদের মতো সমান মুনাফা পাবে বলে আমি মনে করি। অংশীদারি ব্যবসায় চুক্তির ভিত্তিতে গঠিত হয়। এ চুক্তিতে মূলধন সরবরাহ, মুনাফা বণ্টন ও ব্যবসায় পরিচালনা সংক্রান্ত নিয়মাবলির উল্লেখ থাকে। তবে চুক্তিপত্রে মুনাফা বণ্টনের কথা উল্লেখ না থাকলে সবাই সমান হারে মুনাফা পাবে। উদ্দীপকের সাইদ, মুনিম ও রিফাত একটি অংশীদারি ব্যবসায় গঠন করেন। মি. সিফাত অর্থ বিনিয়োগ না করেও তার দক্ষতা ও অভিজ্ঞতা কাজে লাগিয়ে মুনিম ও সাইদের সাথে ব্যবসায় পরিচালনায় অংশগ্রহণ করেন। কিন্তু রিফাত ব্যবসায় পরিচালনায় অংশগ্রহণ করেননি। তবে বছর শেষে তিনি অন্যদের মতো সমান মুনাফা দাবি করেন। রিফাত ব্যবসায়ের ঘুমন্ত বা নিষ্ক্রিয় অংশীদার। এ ধরনের অংশীদার ব্যবসায়ের অন্য অংশীদারদের মতো মুনাফার অংশ পায়। তাই রিফাত মুনাফার দাবি আর অংশীদারি ব্যবসায়ের ক্ষেত্রে চুক্তিতে মুনাফা বণ্টনের হার উল্লেখ না থাকলে সকল অংশীদার সমানভাবে মুনাফা পাবে। এ হিসেবে রিফাত সমান হারে মুনাফা পাওয়ার অধিকার রাখেন। তাই রিফাতের সমান হারে মুনাফা পাওয়ার দাবিটি যৌক্তিক।"
        }
      ]
    },
    {
      "number": "5",
      "uddipok": "শফিক, আসিফ ও সালাম তিন বন্ধু সমানভাবে নয় লক্ষ টাকা পুঁজি নিয়ে সমঝোতার মাধ্যমে ব্যবসায় পরিচালনা করেন। আসিফ মারা যাওয়ায় তার ১৫ বছরের ছেলে হাবিবকে অংশীদার হিসাবে গ্রহণ করেন। দুই বছর পর ব্যবসায়টির দশ লক্ষ টাকা দেনা রেখে বিলোপসাধন ঘটে।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায়ে কোনো মূলধন,শ্রম বা দক্ষতা কিছুই বিনিয়োগ করে না শুধুমাত্র তার নামের সুনাম ব্যবহারের অনুমতি দেয় তাকে নামমাত্র অংশীদার বলে।"
        },
        {
          "label": "খ",
          "question": "",
          "explanation": "অংশীদারি ব্যবসার অংশীদারদের দায় অসীম হয়।   অসীম দায় বলতে ব্যবসায়ে বিনিয়োগকৃত মূলধনের বাইরেও অংশীদারদের দায় সৃষ্টি হওয়াকে বুঝায়। এতে তাদের ব্যক্তিগত সম্পত্তিও দায়বদ্ধ হয়ে যায় এবং ব্যক্তি দেউলিয়া পর্যন্ত হয়ে যেতে পারে। এটিই অংশীদারি ব্যবসার অসীম দায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ব্যবসায়টি একটি অংশীদারী ব্যবসা।   চুক্তির ভিত্তিতে এক বা অধিক ব্যক্তির একত্রে গঠিত ও পরিচালিত ব্যবসায়কে অংশীদারি ব্যবসা বলে। আইন অনুযায়ী এরূপ ব্যবসায়ের দায় অসীম।   উদ্দীপকে শফিক,আসিফ ও সালাম তিন বন্ধু সমঝোতার ভিত্তিতে একটি ব্যবসা পরিচালনা করে। বৈশিষ্ট্য বিচারে তাদের এই প্রতিষ্ঠানটি একটি অংশীদারী ব্যবসা।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত অবস্থায় ব্যবসায়ের বিলোপসাধনে হাবিবের দায় হবে সীমাবদ্ধ অংশীদারের স্বরূপ।   ১৮ বছর পূর্ণ হয়নি এমন কোন ব্যক্তি অংশীদারি ব্যবসায়ের অংশীদার বলে তাকে নাবালক অংশীদার বলে।এরূপ অংশীদারকে কোন অংশীদারি ব্যবসায়ের অংশীদার করলে তাকে সীমাবদ্ধ অংশীদার হিসেবে গণ্য করা হবে।   উদ্দীপকে সোফিক, আসিফ ও সালাম তিন বন্ধু সমঝোতার ভিত্তিতে একটি অংশীদারী ব্যবসা পরিচালনা করে। আসিফ মারা যাওয়ায় তার ১৫ বছরের ছেলে হাবিবকে অংশীদার হিসেবে গ্রহণ করা হয়। দুই বছর পর প্রতিষ্ঠানটি ১০ লক্ষ টাকা দেনা রেখে বিলোপসাধন করে।   বৈশিষ্ট্যের বিচারে হাবিব উক্ত ব্যবসায় একজন নাবালক অংশীদার তদ্রূপে সীমাবদ্ধ অংশীদার। সীমাবদ্ধ অংশীদারের দায় ব্যবসায়ে তার বিনিয়গকৃত মূলধন পর্যন্তই হয়। হাবিব যেহেতু একজন সীমাবদ্ধতা অংশীদার, তাই তাকে তার বিনিয়োগকৃত মূলধনের সমান দায় বহন করতে হবে। তাই ব্যবসার বিলোপ সাধনে হাবিবের দায় হবে সীমাবদ্ধ অংশীদারের ন্যায়।"
        }
      ]
    },
    {
      "number": "6",
      "uddipok": "ABC লি, একটি স্বনামধন্য কোম্পানি। রহিম ও করিম উভয়েই ঐ কোম্পানির শেয়ার হোল্ডার। রহিমের নিকট ১,৫০,০০০ টাকার শেয়ার আছে। তিনি নির্দিষ্ট হারে কোম্পানি হতে লভ্যাংশ পান। অন্যদিকে করিমের নিকট ২,০০,০০০ টাকার শেয়ার আছে। তিনি রহিমের পরে লভ্যাংশ পান এবং লভ্যাংশের হার প্রতিবছর সমান থাকে না। প্রতিষ্ঠানটি সম্প্রসারণের জন্য বার্ষিক সাধারণ সভা আহ্বান করেছে।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "কোম্পানির মূল দলিল স্মারকলিপি।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানি তার শেয়ার ও ঋণপত্র বিক্রয়ের জন্য জনগণ বরাবর যে বিজ্ঞপ্তি প্রকাশ করে তাকে বিবরণপত্র বলে।   বিবরণপত্র প্রচার করা হয় কোম্পানির শেয়ার ক্রয়ে উদ্বুদ্ধ করার জন্য। বিবরণ পত্রে কোম্পানির যাবতীয় সকল তথ্য উল্লেখ থাকে।কোনরূপ মিথ্যা তথ্য প্রদান কোম্পানি আইন অনুযায়ী শাস্তিযোগ্য অপরাধ।"
        },
        {
          "label": "গ",
          "question": "",
          "explanation": "উদ্দীপকের এবিসি লিমিটেড কোম্পানিতে করিম সাধারণ শেয়ারের মালিক।   যে শেয়ারের লভ্যাংশের হার পূর্বনির্দিষ্ট থাকে না তাকে সাধারণ শেয়ার বলে। এরুপ শেয়ার মালিকগণ কোম্পানির সুযোগ সুবিধায় অন্যান্য শেয়ার মালিকগণ হতে অধিক সুবিধা ভোগ করে।   উদ্দীপকে করিমের নিকট দুই লক্ষ টাকা শেয়ার আছে। তিনি রহিমের পরে লভ্যাংশ পান এবং লভ্যাংশের হার প্রতিবছর সমান থাকে না। বৈশিষ্ট্য বিচারে তার এই শেয়ার সাধারণ শেয়ারের সাথে সাদৃশ্যপূর্ণ। তাই বলা যায় করিম সাধারণ শেয়ারের মালিক।"
        },
        {
          "label": "ঘ",
          "question": "",
          "explanation": "এবিসি কোম্পানি এর সিদ্ধান্ত গ্রহণের ক্ষেত্রে করিমের অগ্রাধিকার বেশি।   যে শেয়ারের লভ্যাংশের হার পূর্বনির্দিষ্ট থাকে না তাকে সাধারণ শেয়ার বলে। এরুপ শেয়ার মালিকগণ কোম্পানির সুযোগ সুবিধায় অন্যান্য শেয়ার মালিকগণ হতে অধিক সুবিধা ভোগ করে।   উদ্দীপকের রহিম বিবিসি কোম্পানি অগ্রাধিকার শেয়ারহোল্ডার। তিনি নির্দিষ্ট হারে লভ্যাংশ পান। করিম একই কোম্পানির সাধারণ শেয়ারহোল্ডার। তিনি রহিমের পরে লভ্যাংশ পান এবং লভ্যাংশের হার প্রতি বছর সমান থাকে না। কোম্পানি সিদ্ধান্ত গ্রহণের ক্ষেত্রে করিম রহিমের থেকে বেশি অগ্রাধিকার পাবেন।   সাধারণ শেয়ারহোল্ডারগণ অন্যান্য শেয়ারহোল্ডারগণের চেয়ে কোম্পানির সকল সুযোগ-সুবিধা ও মর্যাদা অধিক ভোগ করেন। সাধারণ শেয়ারহোল্ডারগণ কোম্পানির পরিচালক নির্বাচনে প্রার্থী হতে পারে, নির্বাচনে ভোট দিতে পারে ও শেয়ার হোল্ডারদের বিভিন্ন সভায় অংশগ্রহণ ও সিদ্ধান্ত নিতে পারে কিন্তু অগ্রাধিকার শেয়ারহোল্ডাররা এরূপ কোন সুবিধা ভোগ করতে পারেনা। সুতরাং বলা যায় সিদ্ধান্ত গ্রহণের ক্ষেত্রে রহিম ও করিমের মধ্যে করিমের অগ্রাধিকার বেশি।"
        }
      ]
    },
    {
      "number": "7",
      "uddipok": "ইসলামিয়া লিমিটেড দেশের স্বনামধন্য ফার্নিচার কোম্পানি। কোম্পানিটি শেয়ার বিক্রয়ের মাধ্যমে মূলধন সংগ্রহ করে। বিভিন্ন উৎসবের সময় ফার্নিচারের চাহিদা 'বেড়ে যায়, তাই পণ্য সরবরাহ বৃদ্ধির লক্ষ্যে কোম্পানিটি ঋণপত্র বিক্রির মাধ্যমে মূলধন সংগ্রহের সিদ্ধান্ত নেন। ঋণপত্র বিক্রির শর্তে উল্লেখ করা হয় যে, কোম্পানি বিলোপসাধনের পূর্বে ঋণপত্র গ্রহীতারা ঋণপত্রের অর্থ ফেরত পাবে না।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "কোম্পানি ঋণ পরিশোধের নিশ্চয়তা হিসেবে তার কোন সম্পত্তি বন্ধক না রেখে যে ঋণপত্র বিক্রয় করে তাকে খোলা ঋণপত্র বলে।"
        },
        {
          "label": "খ",
          "question": "",
          "explanation": "কোন দেশের আইনসভা,সংসদ বা প্রেসিডেন্টের বিশেষ অধ্যাদেশবলে গঠিত ও নিয়ন্ত্রিত কোম্পানিকে বিধিবদ্ধ কোম্পানি বলে।   সাধারণত এরকম কোম্পানি দেশের জনকল্যাণের লক্ষ্যে গঠন করা হয়।এরূপ কোম্পানি দেশের অর্থনীতিতে গুরুত্বপূর্ণ ভূমিকা পালন করে।তেমন: ওয়াসা,বাংলাদেশ বিমান,বিআরটিএ ইত্যাদি।"
        },
        {
          "label": "গ",
          "question": "",
          "explanation": "উদ্দীপকে বর্ণিত ইসলামিয়া ফার্নিচার অপরিশোধযোগ্য ঋণপত্র বিক্রয়ের উদ্যোগ নিয়েছে।   কোম্পানি বিলোপের পূর্বে যে ঋণপত্রের অর্থ কোম্পানি পরিশোধে বাধ্য থাকেনা তাকে অপরিশোধযোগ্য ঋণপত্র বলে। ঋণপত্রে এরূপ শর্ত কোম্পানি উল্লেখ করে দেয়।একে স্থায়ী ঋণপত্র নামেও ডাকা হয়।   উদ্দীপকে ইসলামিয়া ফার্নিচার ঋণপত্র বিক্রয়ের মাধ্যমে মূলধন সংগ্রহের সিদ্ধান্ত নেয়। ঋণপত্রের বিক্রয়ের শর্তে উল্লেখ করা হয় যে, কোম্পানি বিলোপ সাধনের পূর্বে ঋণপত্র গ্রহীতারা ঋণের অর্থ ফেরত পাবে না। অপরিশোধযোগ্য ঋণপত্রের শর্তের সাথে ইসলামিয়া ফার্নিচারের ঋণপত্রের মিল থাকায় বলা যায় যে, ইসলামিয়া ফার্নিচার অপরিশোধযোগ্য ঋণপত্র বিক্রয়ের সিদ্ধান্ত নিয়েছে।"
        },
        {
          "label": "ঘ",
          "question": "",
          "explanation": "উদ্দীপকের ইসলামিয়া লিমিটেড এর ঋণপত্র বিক্রয়ের মাধ্যমে মূলধন সংগ্রহ করা যৌক্তিক।   পাবলিক লিমিটেড কোম্পানি যে ঋণ স্বীকৃতিপত্র ইসু্্য করে জনগন বা প্রতিষ্ঠানের নিকটে হতে ঋণ গ্রহণ করে তাকে ঋণপত্র বলে।   উদ্দীপকে ইসলামিয়া লিমিটেডের ঋণপত্র বিক্রয়ের শর্তে উল্লেখ করা হয় যে, কোম্পানি বিলপ সাধনের পূর্বে ঋণপত্র গ্রহিতারা ঋণের অর্থ ফেরত পাবে না।তারা অপরিশোধযোগ্য ঋণপত্র বিক্রয়ের সিদ্ধান্ত নিয়েছে।   অপরিশোধযোগ্য ঋণপত্রে কোম্পানি বিলোপের পূর্বে অর্থ পরিশোধে কোম্পানি বাধ্য থাকেনা।এরুপ ঋণপত্রে কোম্পানির কোনো সম্পত্তি আবদ্ধ বা জামানত হিসেবেও রাখতে হয় না। তাই কোম্পানির উপর কোন চাপ থাকে না। তাই বলা যায়, ইসলামিয়া লিমিটেডের ঋণপত্রের মাধ্যমে মূলধন সংগ্রহ করা সম্পূর্ণ যৌক্তিক।"
        }
      ]
    },
    {
      "number": "8",
      "uddipok": "মি X, মি Y ও মি Z একটি অংশীদারি ব্যবসারের সদস্য। মি. X ব্যবসায়ে মূলধন বিনিয়োগ করেন ও ব্যবসায় পরিচালনায় ও অংশগ্রহণ করেন। মি. Y মূলধন বিনিয়োগ করেন কিন্তু পরিচালনায় অংশগ্রহণ করেন না। মি. Z মূলধন বিনিয়োগ করেন না আবার পরিচালনায় ও অংশগ্রহণ করেন না, তবে ব্যবসায়ে তার যথেষ্ট সুনাম রয়েছে। হঠাৎ করে মি. X মস্তিষ্ক বিকৃতির কারণে কর্তব্য পালনে স্থায়িভাবে অসমর্থ হন।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "অংশীদারদের মধ্যকার চুক্তির বিষয়বস্তু যে দলিলে লিখিত থাকে তাকে অংশীদারি চুক্তিপত্র বলে।"
        },
        {
          "label": "খ",
          "question": "",
          "explanation": "১৮ বছর পূর্ণ হয়নি এমন ব্যক্তি কোন অংশীদারি ব্যবসায়ের অংশীদার হলে তাকে নাবালক অংশীদার বলে।   অংশীদারি আইন অনুযায়ী কোন নাবালক অংশীদার হওয়ার যোগ্য নয়। তবে সকল অংশীদার সম্মত হলে নাবালককে অংশীদার করা যেতে পারে।এরুপ গ্রহণ করা হলে নাবালক সীমাবদ্ধ অংশীদার হিসেবে গণ্য হবে।"
        },
        {
          "label": "গ",
          "question": "",
          "explanation": "মিস্টার Z নামমাত্র অংশীদার।   যে অংশীদার চুক্তি অনুযায়ী ব্যবসায়ের লাভের অংশ অথবা অর্থের বিনিময়ে তার নামের সুনাম অংশীদারি ব্যবসাকে ব্যবহারের অনুমতি দেয় তাকে নামমাত্র অংশীদার বলে।এরূপ অংশীদার ব্যবসায়ে কোন মূলধন বিনিয়োগ করে না,ব্যবসা পরিচালনায়ও অংশ নেয় না।   উদ্দীপকে মিস্টার X,Y ও Zএকটি অংশীদারি ব্যবসায়ের সদস্য। মিস্টার Z ব্যবসায়ে মূলধন বিনিয়োগ করে না আবার পরিচালনায়ও অংশ নেয় না। তবে ব্যবসায় তার যথেষ্ট সুনাম রয়েছে। তিনি তার এই সুনাম ব্যবসায়ে বিনিয়োগ করেছেন তাই অংশীদারির বৈশিষ্ট্য বিচারে বলা যায়, তিনি একজন নামমাত্র অংশীদার।"
        },
        {
          "label": "ঘ",
          "question": "",
          "explanation": "উদ্দীপকের অংশীদারি ব্যবসায়টি টিকে থাকার কোনো সম্ভাবনা নেই।   অংশীদারদের মধ্যকার অংশীদারি সম্পর্কের বিলোপকে অংশীদারি ব্যবসায়ের বিলোপসাধন বলে। অংশীদারি ব্যবসায়ের ৪৪ ধারায় আদালত কর্তৃক বিলোপ সাধনের বিস্তারিত কারণ বর্ণনা করা হয়েছে।যার মধ্যে মস্তিষ্ক বিকৃতি অন্যতম।   উদ্দীপকে অংশীদারি ব্যবসায়টির অংশীদার মি. X এর হঠাৎ মস্তিষ্ক বিকৃতির কারণে কর্তব্য পালনে স্থায়ীভাবে অসমর্থন হয়। অংশীদারি আইনের ৪৪ ধারা অনুযায়ী কোন অংশীদার স্থায়ীভাবে কারবার পরিচালনায় অক্ষম হলে আবেদনের প্রেক্ষিতে আদালতের নির্দেশে অংশীদারি ব্যবসায়টির বিলোপ ঘটে।   যেহেতু মিস্টার এক্স চুক্তি সম্পাদনের যোগ্যতা হারিয়েছেন সেহেতু এই ব্যবসাটি চালানো যাবে না। আদালতে বিলোপের আবেদন না করে ব্যবসাটি চালানো যেতে পারে কিন্তু আইনের দৃষ্টিতে তা অবৈধ হবে। তাই এ ব্যবসায়টি টিকে থাকার কোন সম্ভাবনা নেই।"
        }
      ]
    },
    {
      "number": "9",
      "uddipok": "মিস্ লায়লা স্নাতক পাস করার পর চাকরির আশায় বসে না থেকে রাজশাহী শহরে একটি বুটিক হাউস প্রতিষ্ঠা করেন। সেখানে তিনি ১০ জন নারী- নিয়োগ করেন। পণ্যের গুণগত মান ও ডিজাইনের কারণে অল্পদিনেই তিনি ব্যবসায়ে সফলতা লাভ করেন। এ কারণে বর্তমানে তিনি রাজশাহীসহ পাবনা ও সিরাজগঞ্জে আরও তিনটি কারখানা স্থাপন করে ২০০ জন নারী-পুরুষ শ্রমিক নিয়োগ দেন। তিনটি কারখানার জন্য ৩ জন ম্যানেজারও নিয়োগ দেন। তার উৎপাদিত পণ্য ঢাকাসহ দেশের বিভিন্ন অঞ্চলে ফ্যাশন হাউসের মাধ্যমে বিক্রয় হয়ে থাকে।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "উৎপাদনের বাহন শিল্প।"
        },
        {
          "label": "খ",
          "question": "",
          "explanation": "বিদেশ থেকে পণ্য সামগ্রী আমদানি করে তা পুনরায় অন্য কোন দেশে রপ্তানি করাকে পুনঃরপ্তানি বলে।   যখন কোন দুটি দেশের ব্যবসায়িক সম্পর্ক থাকে না তখন এ ধরনের ব্যবসা গুরুত্বপূর্ণ ভূমিকা পালন করে। ভারত থেকে চা কিনে ইংল্যান্ডের ব্যবসায়ীরা তাদের লেভেল লাগিয়ে পৃথিবীর বিভিন্ন দেশে দীর্ঘকাল ধরে পুনঃরপ্তানি করে আসছেন।"
        },
        {
          "label": "গ",
          "question": "",
          "explanation": "মিস লায়লার ব্যবসা প্রতিষ্ঠানটি অভ্যন্তরীণ বাণিজ্যের সাথে সম্পর্কিত।   একটি দেশের ভৌগলিক সীমানার মধ্যে যে ক্রয়-বিক্রয় কার্য পরিচালিত হয় তাকে অভ্যন্তরীণ বাণিজ্য বলে।   উদ্দীপকে মিস লায়লা রাজশাহীতে একটি বুটিক হাউস প্রতিষ্ঠা করেন। ব্যবসা সফলতা লাভ করায় তিনি রাজশাহীসহ পাবনা ও সিরাজগঞ্জে আরও তিনটি কারখানায় স্থাপন করেন। তার উৎপাদিত পণ্য ঢাকাসহ দেশের বিভিন্ন অঞ্চলে ফ্যাশন হাউজের মাধ্যমে বিক্রীত হয়ে থাকে। এখানে দেখা যাচ্ছে মিস লায়লা শুধুমাত্র বাংলাদেশের ভূখণ্ডের ভিতর তার ব্যবসা কার্যক্রম পরিচালনা করছেন। তাই বলা যায় মিস লায়লার ব্যবসা প্রতিষ্ঠানটি অভ্যন্তরীণ বাণিজ্যের সাথে সম্পর্কিত।"
        },
        {
          "label": "ঘ",
          "question": "",
          "explanation": "মিস লায়লার উদ্যোগটি দেশের বেকারত্ব দূরীকরণে অপরিসীম ভূমিকা রাখবে।   বেকারত্ব দূরীকরণে ব্যবসায়ের গুরুত্ব অপরিসীম। বড় বড় ব্যবসা প্রতিষ্ঠানের মাধ্যমে দেশের লক্ষ লক্ষ মানুষের কর্মসংস্থান সৃষ্টি হয়। একজন মানুষ চাকরির উপর নির্ভর না করে নিজেই নিজের কর্মসংস্থান করতে পারে; সাথে আরো অনেক মানুষের।   উদ্দীপকে মিস লায়লা একটি বুটিক হাউজ প্রতিষ্ঠা করেন। সেখানে তিনি ১০ জন নারী পুরুষ শ্রমিক নিয়োগ দেন। পরবর্তীতে তিনি আরও তিনটি কারখানায় স্থাপন করে ২০০ জন নারী পুরুষ শ্রমিক নিয়োগ দেন। তার এমন কর্মকাণ্ড বেকারত্ব দূরীকরণে ভূমিকা রাখছে।   বাংলাদেশ একটি জনবহুল দেশ হওয়ায় এখানে বেকার মানুষের সংখ্যা অনেক বেশি। মিস লায়লার মত আরো মানুষ যদি নিজেই নিজের কর্মসংস্থান তৈরিতে সচেষ্ট থাকে তাহলে তার সাথে আশেপাশের আরো মানুষের কর্মসংস্থান তৈরি হবে। ফলে দেশে বেকারত্বের সংখ্যা ধীরে ধীরে হ্রাস পাবে। তাই বলা যায় মিস লায়লার উদ্যোগটি দেশের বেকারত্ব দূরীকরণে গুরুত্বপূর্ণ অবদান রাখছে।"
        }
      ]
    },
    {
      "number": "10",
      "uddipok": "দেশের অধিকাংশ লোকজনের ভোগ ও ব্যয়ের প্রবণতা বেশি। তাদের আয়ের আগ্রহ কম এবং সঞ্চিত অর্থের পরিমাণও কম। ইতিমধ্যে বিশ্বব্যাপী করোনার প্রাদুর্ভাব দেখা দেয়। সরকার দ্রুত সিদ্ধান্ত নিয়ে কঠোর বিধিনিষেধ আরোপ করে। শুধুমাত্র জরুরি পণ্যসামগ্রী-কেনা-বেচার অনুমতি দেওয়া হয়। নগদ অর্থের অভাব কর্মহীনতার কারণে লোকজনের জীবনধারণ কঠিন হয়ে পড়ে। এসব বিবেচনায় সরকার স্বাস্থ্যবিধি এবং সামাজিক দূরত্ব মেনে চলার শর্তে মার্কেট, শপিংমল নির্দিষ্ট সময় বেধে খোলার অনুমতি দেয়। তবে স্বাস্থ্য সচেতন লোকজন ঘরে বসেই মোবাইল, কম্পিউটার, ল্যাপটপ ও ইন্টারনেট ব্যবহার করে কেনাবেচা করে থাকেন।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "একটা সমাজের অভ্যন্তরে দীর্ঘদিনে মানুষের মাঝে কিছু মূল্যবোধ,ধারণা ও বিশ্বাস গড়ে ওঠে।এগুলোর সমষ্টিতে ওই সমাজে যে পরিবেশের সৃষ্টি হয় তাকেই সাংস্কৃতিক পরিবেশ বলে।"
        },
        {
          "label": "খ",
          "question": "",
          "explanation": "মানবসম্পদ অর্থনৈতিক পরিবেশের উপাদান।   অর্থ ও ঋণ ব্যবস্থা, মানবসম্পদ,বিনিয়োগ, জনগণের আয় ও সঞ্চয়, চাহিদা ও ভোগ ইত্যাদি মিলিয়ে যে পরিবেশ সৃষ্টি হয় তাকে অর্থনৈতিক পরিবেশ বলে। দক্ষ মানবসম্পদ দ্বারা একটি ব্যবসা এবং সর্বোপরি একটি দেশ অর্থনৈতিক দিক দিয়ে এগিয়ে যায়‌। তাই মানবসম্পদ অর্থনৈতিক পরিবেশের উপাদান।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনজীবন কঠিন হওয়ার পিছনে ব্যবসায় পরিবেশের অর্থনৈতিক উপাদান দায়ী। আর্থিক প্রতিষ্ঠান, চাহিদা ও ভোগ, মানবসম্পদ, জনগণের আয় ও সঞ্চয়, বিনিয়োগ ইত্যাদি মিলিয়ে যে পরিবেশ সৃষ্টি হয় তাকে অর্থনৈতিক পরিবেশ বলে।   উদ্দীপকে দেখা যায় দেশের অধিকাংশ লোকের ভোগ ও ব্যয়ের প্রবণতা বেশি। তাদের সঞ্চয় কম ও সঞ্চিত অর্থের পরিমাণ ও কম। উল্লেখিত উপাদানগুলো অর্থনৈতিক পরিবেশের উপাদান। তাই বলা যায় উদ্দীপকে বর্ণিত জনজীবন কঠিন হওয়ার পিছনে ব্যবসায় পরিবেশের অর্থনৈতিক উপাদানগুলো দায়ী।"
        },
        {
          "label": "ঘ",
          "question": "",
          "explanation": "ঘরে বসে কেনা-বেচা প্রযুক্তিগত পরিবেশের সাথে সংগতিপূর্ণ।   উন্নত প্রযুক্তির ব্যবহার, প্রযুক্তি আমদানির সুযোগ, উন্নত প্রযুক্তি ব্যবহারকারী প্রতিষ্ঠানসমূহ, বিজ্ঞান ও কারিগরি শিক্ষা ইত্যাদি মিলিয়ে যে পরিবেশ সৃষ্টি হয় তাকে প্রযুক্তিগত পরিবেশ বলে।   উদ্দীপকে দেখা যায় স্থাস্থ্য সচেতন লোকজন ঘরে বসেই মোবাইল, কম্পিউটার,ল্যাপটপ ও ইন্টারনেট ব্যবহার করে কেনাবেচা করে থাকেন।এই উপাদানগুলো প্রযুক্তিগত পরিবেশের উপাদান।   বর্তমানে সারা বিশ্বজুড়ে প্রযুক্তির ব্যবহার বেড়েই চলেছে। ব্যবসায়ও এর ব্যতিক্রম নয়। মানুষ এখন ঘরে বসেই দেশ-বিদেশের যে কোনো পণ্য কিনতে পারছেন। ইন্টারনেট, মোবাইল,ল্যাপটপ, কম্পিউটার ইত্যাদি প্রযুক্তির-ই উদ্ভাবন। তাই বলা যায় ঘরে বসে কেনাবেচা প্রযুক্তিগত পরিবেশের সাথে সংগতিপূর্ণ।"
        }
      ]
    },
    {
      "number": "11",
      "uddipok": "জনাব কামাল স্থানীয় যুব উন্নয়ন কেন্দ্র থেকে প্রশিক্ষণ নিয়ে ৫০,০০০ টাকা পুঁজি নিয়ে খুলনার আজাদ হ্যাচারি থেকে ডিম সংগ্রহ করে নিজ পুকুরে মাছের পোনা উৎপাদন ও চাষ শুরু করেন। তার উৎপাদিত মাছের পোনা অল্প কিছুদিনের মধ্যেই বিক্রয়যোগ্য হয়ে ওঠে। জনাব কামালের উৎপাদিত মাছের পোনা সতেজ থাকায় ক্রেতাদের চাহিদা বৃদ্ধি পেতে থাকে। স্বল্প পুঁজির কারণে ক্রেতাদের বাড়তি চাহিদা মেটানো তার পক্ষে সম্ভবপর হয়ে ওঠে না।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যে কার্যপ্রচেষ্টা বা প্রক্রিয়ার মাধ্যমে প্রাকৃতিক সম্পদ আহরণ এবং এতে উপযোগ সৃষ্টির মাধ্যমে মানুষের ব্যবহার উপযোগী পণ্য প্রস্তুত করা হয় তাকে শিল্প বলে।"
        },
        {
          "label": "খ",
          "question": "",
          "explanation": "যে ব্যবসায়ে বিনিয়োগকারীরা মূলধন বিনিয়োগ করেন কিন্তু তার পিছনে মুনাফা অর্জন বা লভ্যাংশ প্রাপ্তির কোন উদ্দেশ্য থাকে না বরং সমাজের কল্যাণ উদ্দেশ্যই থাকে মুখ্য তাকে সামাজিক ব্যবসা বলে।   এরূপ ব্যবসায়ের অর্জিত সকল মুনাফা সমাজের দরিদ্র ও অবহেলিত শ্রেণীর মানুষের উন্নয়নে কাজে লাগানো হয়। বিনিয়োগকারীরা কোন মুনাফা বা লভ্যাংশ পাবেন না। তবে একসময় তাদের বিনিয়োগকৃত পুঁজি ফেরত পাবেন।"
        },
        {
          "label": "গ",
          "question": "",
          "explanation": "উদ্দীপকের জনাব কামাল প্রজনন শিল্পের সাথে জড়িত।   অর্থনৈতিক উদ্দেশ্যে নির্বাচিত উদ্ভিদ ও প্রাণীর বংশবিস্তারকরণ প্রচেষ্টাকে প্রজনন শিল্প বলে। এই শিল্পে উৎপাদিত পণ্য মানুষের প্রয়োজন পূরণ বা ভোগ উপযোগী পণ্যের সৃষ্টি করে থাকে। হ্যাচারিতে মাছের পোনা উৎপাদন,পোল্ট্রি ফার্মের ডিম বা বাচ্চা উৎপাদন ইত্যাদি এই শিল্পের উদাহরণ।   উদ্দীপকে জনাব কামাল আজাদ হ্যাচারি থেকে ডিম সংগ্রহ করে নিজ পুকুরে মাছের পোনা উৎপাদন ও চাষ শুরু করেন। তার এই মাছ চাষের মাধ্যমে নতুন মাছের বংশবিস্তার হবে।তাই তার এই কর্মকান্ড প্রজনন শিল্পের অন্তর্গত।"
        },
        {
          "label": "ঘ",
          "question": "",
          "explanation": "ক্রেতাদের বাড়তি চাহিদা পূরণে জনাব কামালের করণীয় হবে ব্যাংকের সহায়তা নেওয়া।   ব্যবসায়ের ক্ষেত্রে অর্থ সংক্রান্ত প্রতিবন্ধকতা দূর করতে ব্যাংক দায়িত্ব পালন করে।ব্যাংকের মাধ্যমে আর্থিক নিরাপত্তা ও সুষ্ঠু লেনদেনের নিশ্চয়তা পাওয়া যায়।   উদ্দীপকে দেখা যায় জনাব কামালের উৎপাদিত মাছের পোনা সতেজ থাকায় ক্রেতাদের চাহিদা বাড়তে থাকে। স্বল্প পুঁজির কারণে ক্রেতাদের বাড়তি চাহিদা মেটানো তার পক্ষে সম্ভব হয়ে ওঠে না। ক্রেতাদের বাড়তি চাহিদা মেটাতে তার ব্যবসা সম্প্রসারণের প্রয়োজনে ব্যাংক আর্থিকভাবে সহায়তা প্রদান করতে পারবে।   জনাব কামাল ব্যাংক থেকে ঋণ নিয়ে অতিরিক্ত পুঁজির সংস্থান করতে পারেন। এই পুঁজি তিনি তার ব্যবসা সম্প্রসারণে কাজে লাগাতে পারেন। তাই বলা যায়, জনাব কামালের করণীয় হবে ব্যাংক থেকে আর্থিক সহায়তা নেওয়া।"
        }
      ]
    }
  ]
}