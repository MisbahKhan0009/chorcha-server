{
  "title": "সিলেট কমার্স কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব ফারদিন একজন ব্যবসায়ী। তিনি ভারত থেকে চাল আমদানি করে প্রক্রিয়াকরণের পর ইংল্যান্ডের বিভিন্ন বিপণিতে বিক্রয় করেন। গত বছর তিনি যে চাল আমদানি করেছেন তা দুই মাস পর ইংল্যান্ডে বিক্রয় করলে অনেক বেশি লাভ পেতেন। কিন্তু চাল সংরক্ষণের জন্য জায়গার ব্যবস্থা না থাকায় লাভের জন্য অপেক্ষা না করে নির্দিষ্ট সময়ের পূর্বেই বিক্রয় করতে বাধ্য হলেন।",
      "tag": "SCC 25",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "শিল্প বলতে কী বোঝায়?",
          "explanation": "যে প্রক্রিয়ায় প্রাকৃতিক সম্পদ প্রক্রিয়াজাত করে মানুষের ব্যবহার উপযোগী পণ্যে পরিণত করা হয়, তাকে শিল্প বলে। শিল্প পণ্য ও সেবা উৎপাদন ও রূপান্তর প্রক্রিয়ার সাথে জড়িত। এর কাজ হলো প্রাকৃতিক সম্পদ সংগ্রহ এবং এর রূপগত পরিবর্তন করা। এটি পণ্যের নতুন উপযোগ সৃষ্টি করে।"
        },
        {
          "label": "গ",
          "question": "জনাব ফারদিন কোন ধরনের বাণিজ্য করেন? ব্যাখ্যা করো।",
          "explanation": "নিম্নের অনুরূপঃ উদ্দীপকের জনাব সামার ব্যবসায়িক কাজ পুনঃরপ্তানি বাণিজ্যের অন্তর্গত। এ ধরনের বাণিজ্যে বিদেশ থেকে পণ্যসামগ্রী আমদানি করে তা অন্য কোনো দেশে বিক্রি করা হয়। এক্ষেত্রে প্রথমে পণ্য আমদানি করে তার গুণগত মান বা প্রকৃতির পরিবর্তন করা হয়। এরপর তৃতীয় কোনো দেশে তা বিক্রি করা হয়। এভাবে তিনটি দেশের মধ্যে পুনঃরপ্তানির বাণিজ্যের কাজ সংঘটিত হয়। উদ্দীপকের জনাব সামা একজন চাল ব্যবসায়ী। তিনি প্রথমে ভারত থেকে চাল আমদানি করেন। আমদানিকৃত চাল তিনি প্রক্রিয়াজাত করেন। এরপর তিনি ইংল্যান্ডের বিভিন্ন বিপণির কাছে তা বিক্রি করেন। এভাবে আমদানিকৃত চাল তিনি তৃতীয় কোনো দেশে রপ্তানি করেন। এসব বৈশিষ্ট্যের সাথে পুনঃরপ্তানি বাণিজ্যের মিল আছে। তাই বলা যায়, জনাব সামা পুনঃরপ্তানি বাণিজ্যের সাথে জড়িত।"
        },
        {
          "label": "ঘ",
          "question": "জনাব ফারদিন কেন তার পণ্য নির্দিষ্ট সময়ের পূর্বেই বিক্রয় করতে বাধ্য হলেন? মতামত দাও।",
          "explanation": "নিম্নের অনুরূপঃ জনাব সামা গুদামজাতকরণের অভাবে তার পণ্য নির্দিষ্ট সময়ের পূর্বে বিক্রি করতে বাধ্য হলেন। গুদামজাতকরণের মাধ্যমে পণ্য নির্দিষ্ট স্থানে সুষ্ঠুভাবে দীর্ঘদিন সংরক্ষণ করে রাখা যায়। এতে ব্যবসায়ী চাহিদা অনুযায়ী সারা বছর পণ্য সরবরাহ করতে পারে। ফলে ব্যবসায়ের কাঙ্ক্ষিত লক্ষ্য অর্জিত হয়। উদ্দীপকের জনাব সামা একজন চাল ব্যবসায়ী। তিনি গত বছর ভারত থেকে চাল আমদানি করে প্রক্রিয়াকরণের পর ইংল্যান্ডে বিক্রি করেন। তবে ২ মাস পর চাল বিক্রি করলে তিনি অনেক বেশি লাভ পেতেন। কিন্তু তিনি চাল সংরক্ষণের পর্যাপ্ত জায়গার অভাবে তা পচে যাওয়া বা নষ্ট হওয়ার আশঙ্কায় ছিলেন। তাই তিনি নির্দিষ্ট সময়ের আগেই চাল বিক্রি করতে বাধ্য হলেন। চাল গুদামজাতকরণের ব্যবস্থা থাকলে জনাব সামা এ ধরনের সমস্যায় পড়তেন না। এ ব্যবস্থায় চালের গুণগত মান দীর্ঘদিন বজায় থাকতো। ফলে বাজারে চালের দাম বাড়লে তিনি সুযোগমতো তা বিক্রি করতে পারতেন। এতে তার ব্যবসায়ের লাভ আরও বেশি হতো। কিন্তু গুদামজাতকরণের অভাবে তিনি কম লাভে পণ্য বিক্রি করতে বাধ্য হয়েছেন। তাই বলা যায়, গুদামজাতকরণ ব্যবস্থা না থাকার কারণে জনাব সামা তার পণ্য নির্দিষ্ট সময়ের পূর্বে বিক্রি করতে বাধ্য হলেন।"
        }
      ]
    },
    {
      "number": "2",
      "uddipok": "দিনাজপুর জেলা চাল ও লিচুর জন্য বিখ্যাত। এখানকার অধিকাংশ কৃষক ধান ও লিচু চাষ করেন। ফলে এখানে রাইস মিল ও লিচু বাগান ব্যাপক হারে গড়ে ওঠেছে। চালের বাজারমূল্য প্রতি বছর ওঠানামার কারণে চাষিরা ধান চাষের চেয়ে লিচু চাষের প্রতি বেশি ঝুঁকে পড়ছে। ফলে চাল ব্যবসায়ীরা এতে প্রত্যাশিত লাভ করতে পারছে না।",
      "tag": "SCC 25",
      "sub_questions": [
        {
          "label": "ক",
          "question": "শ্রমশক্তি ব্যবসায়ের কোন পরিবেশের উপাদান?",
          "explanation": "শ্রমশক্তি ব্যবসায়ের অর্থনৈতিক পরিবেশের উপাদান।"
        },
        {
          "label": "খ",
          "question": "ব্যবসায়ের আইনগত পরিবেশ বলতে কী বোঝায়? ব্যাখ্যা করো।",
          "explanation": "দেশীয় ও আন্তর্জাতিক পর্যায়ে প্রচলিত বিভিন্ন আইনের সমন্বয়ে সৃষ্ট পরিবেশ হলো আইনগত পরিবেশ। বাণিজ্য ও শিল্প আইন, শ্রম আইন, পরিবেশ আইন প্রভৃতি এ পরিবেশের উপাদান। ব্যবসায় সংক্রান্ত আইন ব্যবসায়ের অনুকূল হলে দেশি-বিদেশি উদ্যোক্তারা ব্যবসায়ে উৎসাহিত হয়। এতে দেশে ব্যবসায়ের প্রসার সহজ হয়। এজন্য ব্যবসায়ের আইনগত পরিবেশ প্রয়োজন।"
        },
        {
          "label": "গ",
          "question": "উদ্দীপকে ব্যবসায় পরিবেশের কোন উপাদান বিদ্যমান আছে বলে তুমি মনে করো? ব্যাখ্যা করো।",
          "explanation": "উদ্দীপকে ব্যবসায় পরিবেশের প্রাকৃতিক উপাদান বিদ্যমান আছে বলে আমি মনে করি। জলবায়ু, ভূ-প্রকৃতি, সাগর, নদ-নদী প্রভৃতি প্রাকৃতিক উপাদান নিয়ে এ পরিবেশ গড়ে ওঠে। বিভিন্ন অঞ্চলের বা দেশের প্রাকৃতিক পরিবেশে ভিন্নতা থাকায় ব্যবসা-বাণিজ্য প্রভাবিত হয়। অনুকূল প্রাকৃতিকপরিবেশে যেকোনো ব্যবসায় সহজে গড়ে ওঠে। আবার, প্রতিকূল পরিবেশে ব্যবসায় গড়ে তোলা কঠিন। উদ্দীপকে বলা হয়েছে, দিনাজপুর জেলা চাল ও লিচুর জন্য বিখ্যাত। এখানকার অধিকাংশ কৃষক ধান ও লিচু চাষ করে। কারণ এ জায়গার আবহাওয়া, জলবায়ু, মাটি প্রভৃতি ধান ও লিচু চাষের উপযুক্ত। ফলে এখানে রাইস মিল ও লিচু বাগান ব্যাপক হারে গড়ে ওঠেছে। এক্ষেত্রে আবহাওয়া, মাটি, জলবায়ু প্রাকৃতিক পরিবেশের উপাদানের অন্তর্ভুক্ত। সুতরাং, দিনাজপুরে ধান ও লিচু ব্যবসায় গড়ে ওঠায় প্রাকৃতিক পরিবেশের প্রভাব আছে।"
        },
        {
          "label": "ঘ",
          "question": "ধান চাষ বাদ দিয়ে লিচু চাষের প্রতি আকৃষ্ট হওয়া তুমি কি সমর্থন করো? যুক্তিসহ ব্যাখ্যা করো।",
          "explanation": "অর্থনৈতিক পরিবেশের প্রতিবন্ধকতার কারণেই উদ্দীপকের কৃষকরা ধান চাষ বাদ দিয়ে লিচু চাষের প্রতি আকৃষ্ট হচ্ছে বলে আমি মনে করি। মূলধন, উৎপাদন ও ভোগ, চাহিদা, অর্থ ও ঋণ ব্যবস্থা প্রভৃতির সমন্বয়ে অর্থনৈতিক পরিবেশ গঠিত। এ পরিবেশের অনুকূলতা ব্যবসা-বাণিজ্যপ্রসারে ভূমিকা রাখে। অন্যদিকে, এর প্রতিকূলতা ব্যবসা-বাণিজ্যের কার্যক্রমে বাধা সৃষ্টি করে। উদ্দীপকে দিনাজপুর জেলা চাল ও লিচু চাষের জন্য বিখ্যাত। এজন্য এ এলাকায় রাইস মিল ও লিচু বাগান ব্যাপক হারে গড়ে ওঠেছে। সম্প্রতি চালের বাজারমূল্য ওঠানামা করায় চাষিরা ধান চাষের চেয়ে লিচু চাষের দিকে ঝুঁকে পড়েছে। এতে চাল ব্যবসায়ীরা প্রত্যাশিত লাভ করতে পারছে না। এলাকাটিতে চালের বাজারমূল্য ওঠানামা করায় কৃষকরা দ্বিধাগ্রস্ত। এতে তারা কখনো ভালো মুনাফা করতে পারছেন, আবার কখনো পারছেন না। ফলে অনেক কৃষক চাল উৎপাদন বাদ দিয়ে লিচু চাষে ঝুঁকে. পড়ে। এতে চালের বিদ্যমান চাহিদা ও জোগানের মধ্যেও অসামঞ্জস্যতা দেখা দেয়। তাই দামে ওঠানামা, উৎপাদন ও ভোগে অসমতা প্রভৃতি সমস্যার কথা ভেবে কৃষকরা ধান চাষে নিরুৎসাহিত হয়। আর এসব সমস্যা অর্থনৈতিক পরিবেশের প্রতিকূলতাকে নির্দেশ করে। তাই প্রতিকূল অর্থনৈতিক পরিবেশের কারণেই কৃষকদের ধান চাষ থেকে লিচু চাষের প্রতি আকৃষ্ট হওয়াকে আমি সমর্থন করি।"
        }
      ]
    },
    {
      "number": "3",
      "uddipok": "জনাব কামেল তার নিজস্ব কারখানায় মানসম্মত সুতা উৎপাদন করে বিভিন্ন বৃহদায়তন শিল্পকারখানায় সরবরাহ করে থাকেন। উন্নত ও মানসম্পন্ন হওয়ায় জনাব কামেলের উৎপাদিত সুতা বিভিন্ন পোশাক শিল্পকারখানায় ব্যাপকভাবে সমাদৃত। নিজস্ব তত্ত্বাবধান ও নিয়ন্ত্রণের মাধ্যমে উৎপাদন কার্য পরিচালনার কারণে ধীরে ধীরে তিনি মানসম্পন্ন সুতা উৎপাদন করতে সক্ষম হয়েছেন। ভবিষ্যতে তার আন্তর্জাতিক বাজারে প্রবেশের পরিকল্পনা আছে।",
      "tag": "SCC 25",
      "sub_questions": [
        {
          "label": "ক",
          "question": "ট্রেড লাইসেন্স কী?",
          "explanation": "ব্যবসায় শুরু করার জন্য স্থানীয় সরকার বা পৌরসভা থেকে দেওয়া সরকারি অনুমতিপত্রই হলো ট্রেড লাইসেন্স।"
        },
        {
          "label": "খ",
          "question": "অসীম দায় বলতে কী বোঝায়?",
          "explanation": "ব্যবসায়ে অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। এ দায় সৃষ্টি হলে তা ব্যবসায়ের বিনিয়োগকৃত মূলধনের বাইরে মালিকের ব্যক্তিগত সম্পত্তি দায়বদ্ধ হয়। এরূপ দায় ব্যক্তিকে দেউলিয়া করতে পারে। অসীম দায়ের কারণে অনেক সামর্থ্যবান ব্যক্তিরাও ব্যবসায় গঠনে উৎসাহিত হন না।"
        },
        {
          "label": "গ",
          "question": "জনাব কামেলের ব্যবসায়টি কোন ধরনের ব্যবসায় সংগঠন?ব্যাখ্যা করো।",
          "explanation": "উদ্দীপকের জনাব কামেলের ব্যবসায়টি একমালিকানা সংগঠনের অন্তর্ভুক্ত। এ ব্যবসায় একক মালিকানায় গঠিত ও পরিচালিত হয়। মালিক নিজেই মূলধনের ব্যবস্থা করেন এবং লাভ-ক্ষতি একাই বহন করেন। ব্যবসায় পরিচালনার ক্ষেত্রে সব সিদ্ধান্ত মালিক নিজেই নিতে পারেন। তবে তাকে সহযোগিতার জন্য তিনি বেতনভুক্ত কর্মচারী নিয়োগ দিতে পারেন। উদ্দীপকের জনাব কামেলের একটি কারখানা রয়েছে। এতে তিনি সুতা উৎপাদন করে বৃহদায়তন শিল্প কারখানায় সরবরাহ করেন। কারখানাটি তিনি নিজস্ব উদ্যোগে ও প্রচেষ্টায় স্থাপন করেছিলেন। এটির প্রয়োজনীয় মূলধনও তিনি একাই বিনিয়োগ করেছিলেন। এজন্য এর যাবতীয় লাভ-ক্ষতিও তিনি একা ভোগ করেন। আবার ব্যবসায়টির সব কাজ মূলত জনাব কামেলের মাধ্যমেই পরিচালিত হয়। এসব বৈশিষ্ট্যের সাথে একমালিকানা ব্যবসায়ের মিল আছে। সুতরাং, জনাব কামেল একমালিকানা ব্যবসায় গঠন করেছেন।"
        },
        {
          "label": "ঘ",
          "question": "জনাব কামেলের ব্যবসায়টি দেশের অর্থনৈতিক উন্নয়নে কী ধরনের ভূমিকা রাখতে পারে? মতামত দাও।",
          "explanation": "নিম্নের অনুরূপঃ উদ্দীপকের জনাব মাজহার একমালিকানা ব্যবসায়টি অর্থনৈতিক উন্নয়নে ইতিবাচক ভূমিকা রাখতে পারে। এ ব্যবসায় অল্প মূলধন নিয়ে যে কেউ সহজে গঠন করতে পারেন। এতে তার কর্মসংস্থানের ব্যবস্থা হয়। আবার, কর্মচারী নিয়োগ করলে তাদেরও কাজের সুযোগ তৈরি হয়। এতে অর্থনৈতিক উন্নয়ন হয়। উদ্দীপকের জনাব মাজহার চামড়ার জুতা উৎপাদন করে বিভিন্ন বৃহদায়তন প্রতিষ্ঠানে সরবরাহ করেন। তার কারখানার উৎপাদিত জুতা মানসম্মত হওয়ায় বিভিন্ন প্রতিষ্ঠানে এর সুনাম আছে। এছাড়া তার দুজন বন্ধু প্রতিষ্ঠানের ব্যবস্থাপক হিসেবে কর্মরত আছেন। জনাব মাজহারের ব্যবসায়ের মাধ্যমে তার নিজের কাজের ব্যবস্থা হয়েছে। আবার ৫০ জন কর্মী রাখায় তাদের বেকারত্ব দূর হয়েছে। এছাড়া তার দুজন বন্ধুও তার কারখানায় কর্মরত আছে। তাদেরও এক্ষেত্রে কর্মসংস্থানের ব্যবস্থা হয়েছে। উৎপাদিত জুতা নান্দনিক ও টেকসই হওয়ায় তার বাজার আরও সমাদৃত হয়েছে। এতে বর্তমানে তিনি আন্তর্জাতিক বাজারে প্রবেশের চিন্তা করছেন। এতে আরও অনেকের কাজের ব্যবস্থা হবে। আবার, তাকে দেখে অনুপ্রাণিত হয়ে অনেকেই এ ধরনের ব্যবসায় গঠন করতে পারে। এতে ব্যবসায় সংশ্লিষ্ট সকলের আর্থিক অবস্থার উন্নয়ন হবে। সুতরাং বলা যায়, জনাব মাজহারের ব্যবসায়টি দেশের অর্থনৈতিক উন্নয়নে গুরুত্বপূর্ণ ভূমিকা রাখতে পারে।"
        }
      ]
    },
    {
      "number": "4",
      "uddipok": "সানি, সিয়াম ও কামরুল তিন বন্ধু পড়ালেখা শেষ করে সুবিধামতো চাকরি না পেয়ে নিজেদের উদ্যোগে সমঝোতার ভিত্তিতে একটি গার্মেন্টস শিল্প গড়ে তোলেন। পরবর্তীতে সানি ব্যবসায় হতে অবসর গ্রহণ করেন। কিন্তু তিনি তার বিনিয়োজিত মূলধন ব্যবসায়ে রেখে দেন। তাদের প্রতিষ্ঠানে মাঝে মধ্যে কামরুলের বাবা দেখাশোনা করতে আসেন। অংশীদাররা তাকে ব্যবসায়ের অংশীদার বলে পরিচয় দেন, তা জেনেও তিনি মৌনতা অবলম্বন করেন।",
      "tag": "SCC 25",
      "sub_questions": [
        {
          "label": "ক",
          "question": "অংশীদারি ব্যবসায় কী?",
          "explanation": "মুনাফা অর্জনের উদ্দেশ্যে ২ থেকে ২০ জন ব্যক্তি (ব্যাংকিং ব্যবসায়ে সর্বোচ্চ ১০ জন) চুক্তির ভিত্তিতে যে ব্যবসায় গড়ে তোলে, তাকে অংশীদারি ব্যবসায় বলে।"
        },
        {
          "label": "খ",
          "question": "\"চুক্তিই অংশীদারি ব্যবসায়ের মূলভিত্তি\"-ব্যাখ্যা করো।",
          "explanation": "দুই বা ততোধিক ব্যক্তি চুক্তির ভিত্তিতে কোনো ব্যবসায় গঠন ও পরিচালনা করলে তাকে অংশীদারি, ব্যবসায় বলে। চুক্তি থেকেই অংশীদারি ব্যবসায় জন্মলাভ করে। এ চুক্তিতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসা প্রভৃতি বিস্তারিত উল্লেখ করা হয়। অংশীদারি ব্যবসায়ের সবকিছু চুক্তির মাধ্যমেই নিয়ন্ত্রিত হয়। তাই চুক্তিকে অংশীদারি ব্যবসায়ের মূলভিত্তি বলা হয়।"
        },
        {
          "label": "গ",
          "question": "উদ্দীপকে বর্ণিত সানি কোন ধরনের অংশীদার? ব্যাখ্যা করো।",
          "explanation": "উদ্দীপকে বর্ণিত সানি ব্যবসায়টির আপাতদৃষ্টিতে অংশীদার। এ ধরনের অংশীদার ব্যবসায় থেকে অবসর নেওয়ার পর মূলধন উত্তোলন না করে তা ঋণ হিসেবে ব্যবসায়ে রেখে দেয়। এরা ব্যবসায় থেকে মুনাফার পরিবর্তে সুদ পায়। বাস্তবে এরা অংশীদার নয়। এজন্য এদেরকে ব্যবসায়ের ঋণদাতা বা পাওনাদার বলা হয়। উদ্দীপকে সানি, সিয়াম ও কামরুল তিন বন্ধু মিলে সমঝোতার ভিত্তিতে একটি গার্মেন্টস শিল্প গড়ে তোলেন। এটি একটি অংশীদারি ব্যবসায়। ব্যবসায়টি থেকে সানি একসময় অবসর নেন। কিন্তু তিনি তার বিনিয়োগকৃত মূলধন ব্যবসায়টি থেকে উত্তোলন করেননি। এক্ষেত্রে অবসর নেওয়ার পরও এ মূলধনের বিনিময়ে তিনি ব্যবসায়টি থেকে সুদ পান। আর ব্যবসায়টি তার এ মূলধনকে ঋণ হিসেবে বিবেচনা করে। এসব বৈশিষ্ট্যের সাথে আপাতদৃষ্টিতে অংশীদারের মিল পাওয়া যায়। সুতরাং, উদ্দীপকে বর্ণিত সানি একজন আপাতদৃষ্টিতে অংশীদার।"
        },
        {
          "label": "ঘ",
          "question": "উদ্দীপকে বর্ণিত জনাব কামরুলের বাবা কোন ধরনের অংশীদার? বিশ্লেষণ করো।",
          "explanation": "উদ্দীপকে বর্ণিত জনাব কামরুলের বাবা একজন আচরণে অনুমিত অংশীদার। এ অংশীদার ব্যবসায়ে কোনো মূলধন দেন না কিংবা পরিচালনায় অংশ নেন না। ব্যবসায়ের অংশীদার না হয়েও কথা-বার্তা ও আচার-আচরণের মাধ্যমে নিজেকে অংশীদার হিসেবে পরিচয় দেন। তবে এরূপ অংশীদারদের আচরণে প্রভাবিত হয়ে কেউ ব্যবসায়ে ঋণ দিলে তারা সাধারণ অংশীদারদের মতো দায়বদ্ধ হয়। উদ্দীপকে সানি, সিয়াম ও কামরুল মিলে একটি অংশীদারি ব্যবসায় স্থাপন করেন। তাদের মধ্যে সানি একজন আপাতদৃষ্টিতে অংশীদার তাদের ব্যবসায় প্রতিষ্ঠানে মাঝে মধ্যে কামরুলের বাবা দেখাশোনা করতে আসেন। ব্যবসায়টির বিদ্যমান অংশীদাররা অন্যদের কাছে তাকে অংশীদার বলে পরিচয় দেন। আর তিনি তা জেনেও মৌনতা অবলম্বন করেন। কামরুলের বাবা ব্যবসায়টিতে কোনো মূলধন বিনিয়োগ করেননি। এছাড়াও তিনি এর পরিচালনায়ও অংশ নেন না। কিন্তু ব্যবসায়টির অংশীদাররা তাকে তাও অংশীদার হিসেবে পরিচয় দেন। আর তিনি এ বিষয়টি মৌনতার মাধ্যমে সম্মতি প্রকাশ করছেন। এক্ষেত্রে তিনি অংশীদার হিসেবে পরিচয় পাওয়ার কারণে কেউ এ ব্যবসায়ে ঋণ দিলে তাকে সে দায় বহন করতে হবে। এসব বৈশিষ্ট্যের সাথে আচরণে অনুমিত অংশীদারের মিল পাওয়া যায়। তাই উক্ত ব্যবসায়ে কামরুলের বাবাকে আচরণে অনুমিত অংশীদার বলা যায়।"
        }
      ]
    },
    {
      "number": "5",
      "uddipok": "সেলিম ও রনি দুজন মিলে ডায়াগনস্টিক সেন্টার খুললেন। তাদের মূলধন বৃদ্ধির প্রয়োজন হওয়ায় লাবিবকে অংশীদার হওয়ার প্রস্তাব দিলেন। লাবিব ব্যবসায়িক ঝামেলায় না গিয়ে শুধু মূলধন বিনিয়োগ করতে সম্মত হলেন। লাবিবের সরবরাহকৃত মূলধনের দায় সীমিত হবে-এই মর্মে তাদের মধ্যে একটি চুক্তি হয়।",
      "tag": "SCC 25",
      "sub_questions": [
        {
          "label": "ক",
          "question": "অংশীদারি চুক্তিপত্র কী?",
          "explanation": "অংশীদারি ব্যবসায়ে অংশীদারদের মধ্যে নির্ধারিত শর্তসমূহ যে দলিলে লিপিবদ্ধ থাকে, তাকে অংশীদারি চুক্তিপত্র বলে।"
        },
        {
          "label": "খ",
          "question": "অংশীদারি ব্যবসায়ের স্থায়িত্ব কেন আস্থা ও বিশ্বাসের ওপর নির্ভরশীল?",
          "explanation": "দুই থেকে ২০ জন ব্যক্তি (ব্যাংকিং ব্যবসায়ে সর্বোচ্চ ১০ জন) স্বেচ্ছায় মূলধন সরবরাহ করে চুক্তির ভিত্তিতে যে ব্যবসায় গড়ে তোলেন, তাকে অংশীদারি ব্যবসায় বলে। অংশীদারদের পারস্পরিক বিশ্বাসের ওপরই অংশীদারি ব্যবসায় টিকে থাকে। বিশ্বাসের ভিত্তিতে সদস্যরা একে অন্যের প্রতিনিধি হিসেবে কাজ করেন। চূড়ান্ত সদ্বিশ্বাসের কারণে যেমন এ ব্যবসায় টিকে থাকে, তেমনি এ বিশ্বাসের ঘাটতি হলে ব্যবসায়ের বিলোপ হতে পারে। এজন্য অংশীদারি ব্যবসায়ের স্থায়িত্ব আস্থা ও বিশ্বাসের ওপর নির্ভরশীল।"
        },
        {
          "label": "গ",
          "question": "উদ্দীপকে বর্ণিত ব্যবসায়টি কোন ধরনের অংশীদারি ব্যবসায়? ব্যাখ্যা করো।",
          "explanation": "নিম্নের অনুরূপঃ উদ্দীপকে শফিক একজন সীমিত অংশীদার। এ ধরনের অংশীদার চুক্তি অনুযায়ী তাদের বিনিয়োগকৃত মূলধন পর্যন্ত দায় বহন করে থাকেন। তারা ব্যবসায় থেকে প্রয়োজনীয় মুনাফা পায় ও হিসাবপত্র দেখতে পারেন। কিন্তু তারা পরিচালনায় অংশ নিতে পারেন না। আবার, সীমিত অংশীদার ব্যবসায় থেকে মূলধন উত্তোলন ও ঋণ নিতে পারেন না। উদ্দীপকে সালাম, রফিক ও শফিক সমঝোতার ভিত্তিতে একটি অংশীদারি ব্যবসায় গঠন করেন। চুক্তি অনুযায়ী সালাম ব্যবসায়ে মূলধন বিনিয়োগ করেন এবং পরিচালনায় অংশ নেন। রফিক মূলধন না দিয়েও সক্রিয়ভাবে ব্যবসায়ে নিয়োজিত থাকেন। কিন্তু, শফিক চুক্তি অনুযায়ী বিনিয়োগকৃত মূলধনের বাইরে দায় বহন করবেন না। তার দায় মূলধন পর্যন্ত সীমাবদ্ধ থাকবে। তিনি ব্যবসায় থেকে চুক্তি অনুযায়ী লাভ-লোকসান ভোগ করতে পারবেন। কিন্তু পরিচালনায় অংশ নিতে পারবেন না। তবে প্রয়োজন হলে হিসাবপত্র দেখতে পারবেন। এ বৈশিষ্ট্যগুলোর সাথে সীমিত অংশীদারের মিল আছে। তাই বলা যায়, শফিক একজন সীমিত অংশীদার।"
        },
        {
          "label": "ঘ",
          "question": "\"রনি, লাবিবের মতো কম ঝুঁকির চুক্তি গ্রহণ করতে পারবে না\"-তুমি কি এই উক্তির সাথে একমত? যুক্তি দাও।",
          "explanation": "উদ্দীপকের রনি, লাবিবের মতো কম ঝুঁকি নেওয়ার চুক্তি করতে পারবে না- উক্তিটির সাথে আমি একমত।। এক বা এর বেশি সদস্যের দায় সীমিত হলে তা সীমাবদ্ধ অংশীদারি ব্যবসায় হিসেবে বিবেচিত হয়। তবে এ ধরনের ব্যবসায়ে কমপক্ষে দুজন অসীম দায়সম্পন্ন অংশীদার থাকা আবশ্যক। অন্যথায়, উক্ত অংশীদারি ব্যবসায় টিকে থাকতে পারে না। উদ্দীপকের সেলিম ও রনি একটি অংশীদারি ব্যবসায় গঠন করেন। ব্যবসায়ে তাদের দায় অসীম। পরবর্তীতে তাদের ব্যবসায় বাড়ানোর জন্য মূলধনের প্রয়োজন হয়। এজন্য, লাবিবকে সীমিত অংশীদার হিসেবে চুক্তির মাধ্যমে সদস্য হিসেবে নেন। বৈশিষ্ট্যানুযায়ী তাদের ব্যবসায়টি একটি সীমিত অংশীদারি ব্যবসায়। রনি চাইলেও লাবিবের মতো সীমিত দায়ের সুবিধা নিতে পারবে না। কারণ সে ব্যবসায়ের একজন সাধারণ অংশীদার, অংশীদারি ব্যবসায়ের আইনানুসারে তার দায় অসীম। এছাড়া ব্যবসায়ের ঋণ পরিশোধে তার ব্যক্তিগত সম্পত্তিও দায়বদ্ধ। এক্ষেত্রে ব্যবসায়টিতে তার ঝুঁকির পরিমাণ বেশি। তাই বলা যায়, সাধারণ অংশীদার হওয়ায় রনি ও লাবিবের মতো কম ঝুঁকি গ্রহণের সুবিধাটি পাবে না।"
        }
      ]
    },
    {
      "number": "6",
      "uddipok": "মুকুল, মুরাদ ও মঞ্জু একত্রে 'দেশি এন্টারপ্রাইজ' নামক একটি স্বনামধন্য প্রতিষ্ঠানের মালিক। মুকুল ব্যবসায়ে ৫০ হাজার টাকা মূলধন সরবরাহ - করেন এবং ব্যবসায় পরিচালনায় অংশগ্রহণ করেন। মুরাদ ব্যবসায়ে ৩০ হাজার টাকা মূলধন সরবরাহ করেন। কিন্তু ব্যবসায় পরিচালনায় অংশগ্রহণ করেন না। স্বনামধন্য ব্যবসায়ী মঞ্জু কোনো মূলধন সরবরাহ করেন না। কিছুদিন পর তাদের ভেতর মনোমালিন্য হওয়ায় মুকুল ব্যবসায় থেকে অব্যাহতি চান এবং লিখিত নোটিশ প্রদান করেন।",
      "tag": "SCC 25",
      "sub_questions": [
        {
          "label": "ক",
          "question": "ঘুমন্ত অংশীদার কে?",
          "explanation": "যে অংশীদার ব্যবসায়ে মূলধন সরবরাহ করে এবং লাভ-লোকসান বহন করে, কিন্তু অধিকার থাকা সত্ত্বেও ব্যবসায় পরিচালনায় সক্রিয়ভাবে অংশ নেন না, তাকে ঘুমন্ত বা নিষ্ক্রিয় বা সুপ্ত অংশীদার বলে।"
        },
        {
          "label": "খ",
          "question": "নিবন্ধিত অংশীদারি ব্যবসায় উত্তম কেন? ব্যাখ্যা করো।",
          "explanation": "সরকার কর্তৃক নির্ধারিত নিবন্ধকের অফিসে অংশীদারি ব্যবসায়ের চুক্তিপত্র সংরক্ষণ ও নাম তালিকাভুক্ত করাকে অংশীদারি ব্যবসায়ের নিবন্ধন বলে। নিবন্ধিত অংশীদারি ব্যবসায় অপর অংশীদারের বিরুদ্ধে অধিকার আদায়ের জন্য মামলা করতে পারে। এ ব্যবসায় তৃতীয় পক্ষের বিরুদ্ধেও মামলা করতে পারে। এছাড়া পাল্টা পাওনা আদায়ে নিবন্ধিত অংশীদারি ব্যবসায় সুবিধা পায়। তাই নিবন্ধিত অংশীদারি ব্যবসায় উত্তম।"
        },
        {
          "label": "গ",
          "question": "উদ্দীপকে বর্ণিত মঞ্জু কোন ধরনের অংশীদার? ব্যাখ্যা করো।",
          "explanation": "নিম্নের অনুরূপঃ উদ্দীপকের শরিফ একজন নামমাত্র অংশীদার। এ ধরনের অংশীদার ব্যবসায়ে কোনো মূলধন বিনিয়োগ করে না। আবার ব্যবসায় পরিচালনায়ও অংশ নেয় না। এরূপ অংশীদার শুধুমাত্র ব্যবসায়কে তার সুনাম ব্যবহার করতে দেয়। এর বিনিময়ে তারা ব্যবসায় থেকে মুনাফা বা আর্থিক সুবিধা ভোগ করে। উদ্দীপকে রাসেল, রুপম, কাশেম ও শরিফ চারজন মিলে ইলেকট্রনিক্স পণ্যের ব্যবসায় শুরু করেন। রূপম ও কাশেম মূলধন বিনিয়োগ ও পরিচালনায় অংশগ্রহণ করেন। তবে শরিফ কোনো মূলধন বিনিয়োগ করেননি। তাছাড়া তিনি ব্যবসায় পরিচালনায়ও অংশগ্রহণ করেন না। এক্ষেত্রে তিনি ব্যবসায়টিতে শুধু তার সুনাম ব্যবহার করতে দেন। এর বিনিময়ে তিনি ব্যবসায় থেকে মুনাফা ভোগ করেন। এসব বৈশিষ্ট্য নামমাত্র অংশীদারের সাথে মিলে যায়। তাই বলা যায়, শরিফ একজন নামমাত্র অংশীদার"
        },
        {
          "label": "ঘ",
          "question": "উদ্দীপকের প্রতিষ্ঠানটির বিলোপসাধন ঘটবে কীভাবে? তোমার মতামত দাও।",
          "explanation": "উদ্দীপকের প্রতিষ্ঠানটির বিজ্ঞপ্তির মাধ্যমে বিলোপসাধন ঘটবে বলে আমি মনে করি। অংশীদারি ব্যবসায়ে ৪৩ ধারায় বিজ্ঞপ্তির মাধ্যমে বিলোপসাধনের কথা বলা আছে। ঐচ্ছিক অংশীদারি ব্যবসায়ের ক্ষেত্রে এ বিলোপসাধন ঘটে। এক্ষেত্রে যেকোনো অংশীদার যেকোনো সময়ে অন্য অংশীদারদের ব্যবসায় পরিচালনায় অপারগতার কথা জানিয়ে ব্যবসায়ের বিলোপসাধন করে। উদ্দীপকে মুকুল, মুরাদ ও মঞ্জু 'দেশি এন্টারপ্রাইজ' নামক একটি স্বনামধন্য প্রতিষ্ঠানের মালিক। তাদের ব্যবসায়টি অংশীদারি ব্যবসায়ের অন্তর্গত। ব্যবসায়টিতে মঞ্জু একজন নামমাত্র অংশীদার। কিছুদিন পর তাদের ভেতর মনোমালিন্য দেখা দেয়। এজন্য মুকুল লিখিত নোটিশ দিয়ে ব্যবসায়টি থেকে অব্যাহতি চান। উদ্দীপকের ব্যবসায়টিতে কোনো মেয়াদ উল্লেখ নেই বলে এটি একটি ঐচ্ছিক অংশীদারি ব্যবসায়। তাই এ ব্যবসায়ের যেকোনো অংশীদার যেকোনো সময় বিজ্ঞপ্তি দিয়ে অব্যাহতির নেওয়ার অধিকার রয়েছে। এজন্য মুকুল মনোমালিন্যের কারণে ব্যবসায়টিতে থাকবেন না বলে লিখিত নোটিশ দেন। আর অংশীদারি আইনানুযায়ী, ঐচ্ছিক অংশীদারি ব্যবসায়ে অংশীদার বিজ্ঞপ্তি দিলে এটির বিজ্ঞপ্তি দ্বারা বিলোপসাধন ঘটে। এক্ষেত্রে মুকুলের লিখিত নোটিশের পর থেকে ব্যবসায়টি আর চালিয়ে যেতে পারবে না। সুতরাং, উদ্দীপকের প্রতিষ্ঠানটির বিজ্ঞপ্তির মাধ্যমে বিলোপসাধন ঘটবে বলে আমি মনে করি।"
        }
      ]
    },
    {
      "number": "7",
      "uddipok": "বিটা এন্টারপ্রাইজ নামে চল্লিশ সদস্যবিশিষ্ট একটি প্রতিষ্ঠান জুতা তৈরির উদ্দেশ্য নিয়ে নিবন্ধন পাওয়ার পরপরই ব্যবসায় শুরু করে। প্রতিষ্ঠানটি অতি অল্প সময়ে সফলতা পায়। প্রতিষ্ঠানটি বর্তমানে জুতা তৈরির পাশাপাশি টয়লেট্রিজ সামগ্রী প্রস্তুতির পরিকল্পনার পাশাপাশি বিদেশে রপ্তানির চিন্তা করছে। কিন্তু এজন্য তাদের অনেক মূলধন প্রয়োজন।",
      "tag": "SCC 25",
      "sub_questions": [
        {
          "label": "ক",
          "question": "বিবরণপত্র কী?",
          "explanation": "পাবলিক লিমিটেড কোম্পানির শেয়ার বিক্রির জন্য জনসাধারণের উদ্দেশ্যে কোম্পানির বিষয়াদি উল্লেখ করে যে প্রচারপত্র ইস্যু করে, তাকে বিবরণপত্র বলে।"
        },
        {
          "label": "খ",
          "question": "কখন বিবরণপত্রের বিকল্প বিবৃতি প্রচারের প্রয়োজন পড়ে?",
          "explanation": "পাবলিক লিমিটেড কোম্পানি জনগণকে শেয়ার কেনার আহ্বান না জানিয়ে কোম্পানি সম্পর্কে শুধু নিবন্ধককে জানিয়ে যে প্রচারপত্র প্রকাশ করে, তাকে বিবরণপত্রের বিকল্প বিবৃতি বলে। কোম্পানির উদ্যোক্তা কিংবা সদস্যরা সব শেয়ার কিনলে বিবরণপত্রের বিকল্প বিবৃতি প্রচারের প্রয়োজন হয়। এক্ষেত্রে পত্রিকায় কোম্পানি সম্পর্কে বিস্তারিত তথ্য তুলে ধরা হয়। কিন্তু শেয়ার কেনার আহ্বান জানানো হয় না।"
        },
        {
          "label": "গ",
          "question": "উদ্দীপকে বিটা এন্টারপ্রাইজ কোন ধরনের সংগঠন? ব্যাখন করো।",
          "explanation": "নিম্নের অনুরূপঃ উদ্দীপকে ১ম পর্যায়ের উল্লিখিত প্রতিষ্ঠানটি একটি প্রাইভেট লিমিটেড কোম্পানি। এ কোম্পানির সদস্য সংখ্যা সর্বনিম্ন ২ এবং সর্বোচ্চ ৫০ জন হয়ে থাকে। এর ন্যূনতম পরিচালক সংখ্যা ২ জন। এ কোম্পানির শেয়ার অবাধে হস্তান্তরযোগ্য নয়। অর্থাৎ এ কোম্পানি জনসাধারণের কাছে শেয়ার বিক্রি করতে পারে না। উদ্দীপকের মিসেস আরিহা তার চারজন বন্ধুকে নিয়ে একটি কোম্পানি গঠন করেন। অর্থাৎ এটি একটি কৃত্রিম সত্তাবিশিষ্ট প্রতিষ্ঠান। এ প্রতিষ্ঠানের শেয়ার হস্তান্তরযোগ্য নয়। তাই প্রতিষ্ঠানটি অবাধে শেয়ার বিক্রি করে মূলধন সংগ্রহ করতে পারে না। ফলে তারা সহজে ব্যবসায় সম্প্রসারণও করতে পারে না। এসব বৈশিষ্ট্যের সাথে প্রাইভেট লিমিটেড কোম্পানির মিল আছে। তাই বলা যায়, ১ম পর্যায়ের প্রতিষ্ঠানটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "প্রতিষ্ঠানটির টয়লেট্রিজ সামগ্রী প্রস্তুতের পরিকল্পনা বাস্তবায়ন ও বিদেশে রপ্তানির ব্যাপারে তাদের করণীয় বিশ্লেষণ করো।",
          "explanation": "উদ্দীপকের প্রতিষ্ঠানটির টয়লেট্রিজ সামগ্রী প্রস্তুতের পরিকল্পনা বাস্তবায়ন ও বিদেশে রপ্তানির জন্য এটিকে পাবলিক লিমিটেড কোম্পানিতে রূপান্তরিত হতে হবে বলে আমি মনে করি। এ ধরনের কোম্পানির সর্বনিম্ন সদস্য সংখ্যা সাতজন ও সর্বোচ্চ শেয়ার সংখ্যায় সীমাবদ্ধ থাকে। এর পরিচালক সংখ্যা থাকে ন্যূনতম তিনজন হতে হয়। এছাড়া এর শেয়ায় জনসাধারণের কাছে অবাধে হস্তান্তরযোগ্য। এর মাধ্যমে বৃহদাকারে মূলধন সংগ্রহ করা যায়। উদ্দীপকের 'বিটা এন্টারপ্রাইজ' চল্লিশ জন সদস্য নিয়ে গঠিত একটি প্রাইভেট লি. কোম্পানি। এটি দক্ষতার সাথে পরিচালিত হওয়ায় দ্রুত সফলতা পায়। প্রতিষ্ঠানটি বর্তমানে জুতা তৈরির পাশাপাশি টয়লেট্রিজ সামগ্রী উৎপাদন ও বিদেশে রপ্তানির চিন্তা করছে। কিন্তু এ পরিকল্পনা বাস্তবায়নে তাদের অনেক মূলধন প্রয়োজন। মূলধন সংগ্রহ করতে হলে প্রতিষ্ঠানটিকে প্রাইভেট থেকে পাবলিক লিমিটেড কোম্পানিতে পরিণত করতে হবে। এটিকে আইনগত আনুষ্ঠানিকতাসম্পন্ন করে কার্যারম্ভের অনুমতিপত্র সংগ্রহ করতে হবে। আবার, স্মারকলিপি ও সংঘবিধিতেও প্রয়োজনীয় পরিবর্তন আনতে হবে। এতে প্রতিষ্ঠানটি ব্যবসায় সম্প্রসারণে বৈধতা পাবে। ফলে এটি মূলধন সংগ্রহের জন্য জনগণের কাছে শেয়ার ইস্যু করতে পারবে। এর মাধ্যমে প্রতিষ্ঠানটি সংগৃহীত মূলধন দিয়ে টয়লেট্রিজ পণ্য উৎপাদন করতে পারবে। এরপর তা বিদেশে রপ্তানিও করতে পারবে। সুতরাং, পাবলিক লিমিটেড কোম্পানিতে রূপান্তরের মাধ্যমে উক্ত প্রতিষ্ঠানটি টয়লেট্রিজ সামগ্রী উৎপাদন ও বিদেশে রপ্তানি করতে পারবে।"
        }
      ]
    },
    {
      "number": "8",
      "uddipok": "জনাব আরমান ও তার চার বন্ধু মিলে একটি স্পিনিং মিল স্থাপন করেন। তাদের অনুমোদিত মূলধনের পরিমাণ ৪০ কোটি টাকা। সুদক্ষ পরিচালনা ও ব্যবস্থাপনার ফলে প্রতিষ্ঠানটি লাভজনক হওয়ায় তারা আরও তিনটি ইউনিট স্থাপনের সিদ্ধান্ত নেন। এজন্য আরও ১০০ কোটি টাকা প্রয়োজন। ব্যাংক ঋণের অসুবিধার কথা বিবেচনা করে তারা জনগণের নিকট শেয়ার বিক্রির মাধ্যমে প্রয়োজনীয় অর্থ সংগ্রহের সিদ্ধান্ত নেন।",
      "tag": "SCC 25",
      "sub_questions": [
        {
          "label": "ক",
          "question": "পরিমেল নিয়মাবলি কী?",
          "explanation": "যে দলিলে কোম্পানির অভ্যন্তরীণ কাজ পরিচালনা সংক্রান্ত যাবতীয় নিয়ম-নীতি লিপিবদ্ধ থাকে এবং যেটি প্রতিষ্ঠানে নিয়োজিত বিভিন্ন ব্যক্তির ক্ষমতা, কর্তৃত্ব ও সম্পর্কের দিকনির্দেশনা দেয়; তাকে পরিমেল নিয়মাবলি বলে।"
        },
        {
          "label": "খ",
          "question": "কোম্পানির কৃত্রিম ব্যক্তিসত্তা বলতে কী বোঝায়?",
          "explanation": "যে সত্তা বা অস্তিত্বের মাধ্যমে কোম্পানি নিজ নামে গঠিত ও পরিচালিত হয়, তাকে কোম্পানির কৃত্রিম সত্তা বলে। কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয়। এ সংগঠন ব্যক্তি না হয়েও নিজ নামে চুক্তি করা, লেনদেন ও প্রয়োজনে মামলা করতে পারে। কোম্পানি সিলমোহর ব্যবহার করে নিজ নামেই পরিচিত ও পরিচালিত হয়। এটিই কোম্পানি সংগঠনের কৃত্রিম ব্যক্তিসত্তা।"
        },
        {
          "label": "গ",
          "question": "উদ্দীপকের সংগঠনটি প্রথম পর্যায়ে কোন ধরনের কোম্পানি? ব্যাখ্যা করো।",
          "explanation": "উদ্দীপকের সংগঠনটির প্রথম পর্যায়ের ধরন হলো প্রাইভেট লিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন দুই জন ও সর্বোচ্চ পঞ্চাশ জন হয়ে থাকে। এর পরিচালক সংখ্যা কমপক্ষে দুই জন। এ ধরনের কোম্পানির শেয়ার অবাধে হস্তান্তরযোগ্য নয়। এছাড়া এটি জনগণের কাছে শেয়ার ও ঋণপত্র কেনার আহ্বান জানাতে পারে না। উদ্দীপকের জনাব আরমান ও তার চার বন্ধু মিলে একটি স্পিনিং মিল স্থাপন করেন। তাদের ব্যবসায়ের অনুমোদিত মূলধনের পরিমাণ ৪০ কোটি টাকা। এক্ষেত্রে তারা যথাযথ কর্তৃপক্ষের কাছ থেকে অনুমতি নেয় ও নিবন্ধনপত্র সংগ্রহ করে। এরপরই তারা ব্যবসায়ের কাজ শুরু করতে পেরেছে। আর প্রতিষ্ঠানটির সদস্য সংখ্যা পাঁচ জন। এছাড়া এটি জনগণের কাছে শেয়ার বিক্রি করতে পারে না। এর সাথে প্রাইভেট লিমিটেড কোম্পানির বৈশিষ্ট্যের মিল আছে। তাই বলা যায়, উল্লিখিত স্পিনিং মিলটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "উদ্দীপকের সংগঠনের গৃহীত পরিকল্পনা বাস্তবায়নে কর্তৃপক্ষের করণীয় সুপারিশ করো।",
          "explanation": "উদ্দীপকের সংগঠনের গৃহীত সিদ্ধান্ত বাস্তবায়নে কর্তৃপক্ষে বিদ্যমান প্রাইভেট লি. কোম্পানিকে পাবলিক লি, কোম্পানিতে রূপান্তর করতে হবে বলে আমি মনে করি। এ ধরনের কোম্পানির সর্বনিম্ন সদস্য সংখ্যা সাত জন ও সর্বোচ্চ শেয়ার সংখ্যায় সীমাবদ্ধ থাকে। এর পরিচালক সংখ্যা থাকে ন্যূনতম তিন জন। এছাড়া এর শেয়ার জনসাধারণের কাছে অবাধে হস্তান্তরযোগ্য। এর মাধ্যমে বৃহদাকারে মূলধন সংগ্রহ করা যায়। উদ্দীপকের জনাব আরমান ও তার চার বন্ধু মিলে প্রথমে প্রাইভেট লিমিটেড কোম্পানি গঠন করেন। তাদের সুদক্ষ পরিচালনা ও ব্যবস্থাপনায় প্রতিষ্ঠানটি সফল হওয়ায় আরও তিনটি ইউনিট স্থাপনের সিদ্ধান্ত নেওয়া হয়। এক্ষেত্রে তাদের আরও ১০০ কোটি টাকা প্রয়োজন। ব্যাংক ঋণ' নেওয়ার অসুবিধার কথা বিবেচনা 'করে সদস্যরা শেয়ার বিক্রয়ের সিদ্ধান্ত নেন।। জনগণের নিকট শেয়ার বিক্রি করতে হলে প্রতিষ্ঠানটিকে প্রাইভেট থেকে পাবলিক লিমিটেড কোম্পানিতে পরিণত করতে হবে। এক্ষেত্রে স্পিনিং মিলের সদস্য সংখ্যা কমপক্ষে সাত জনে উন্নীত করতে হবে। এছাড়া আইনগত আনুষ্ঠানিকতা সম্পন্ন করে কার্যারম্ভের অনুমতিপত্র সংগ্রহ করতে হবে। আবার, স্মারকলিপি ও সংঘবিধিতেও প্রয়োজনীয় পরিবর্তন আনতে হবে। এতে প্রতিষ্ঠানটি ব্যবসায় সম্প্রসারণে বৈধতা পাবে। এরপর মূলধন সংগ্রহের জন্য এটি জনগণের কাছে শেয়ার ইস্যু করতে পারবে। তাই বলা যায়, পাবলিক লিমিটেড কোম্পানিতে রূপান্তরের মাধ্যমে জনাব আরমান ও তার বন্ধুরা শেয়ার ইস্যু করে ব্যবসায়ের অর্থসংস্থান করতে পারবেন।"
        }
      ]
    },
    {
      "number": "9",
      "uddipok": "কুয়াকাটার সামুদ্রিক মাছ ধরা জেলেরা ২০ জন মিলে আইনসৃষ্ট একটি প্রতিষ্ঠান গঠনের উদ্যোগ নেয়। এই প্রতিষ্ঠান পরিচালনার জন্য তারা একটি ব্যবস্থাপনা কমিটি গঠন করে যেখানে চেয়ারম্যান, ভাইস চেয়ারম্যান, সেক্রেটারি এবং কোষাধ্যক্ষ আছেন একজন করে এবং সাধারণ সদস্য তিনজন। প্রতিষ্ঠানটি নিবন্ধনের জন্য অন্যান্য আনুষ্ঠানিকতা সম্পন্ন করলেও ব্যবস্থাপনা কমিটি গঠনে ত্রুটি থাকার কারণে নিবন্ধক প্রতিষ্ঠানটির নিবন্ধনপত্র ইস্যু করতে বিরত থাকেন ।",
      "tag": "SCC 25",
      "sub_questions": [
        {
          "label": "ক",
          "question": "বাণিজ্য কী?",
          "explanation": "উৎপাদিত পণ্য ভোক্তা বা ব্যবহারকারীর কাছে পৌঁছানোর ক্ষেত্রে সম্পাদিত যাবতীয় কাজকে (ক্রয়, বিক্রয়, পরিবহন প্রভৃতি) বাণিজ্য বলে।"
        },
        {
          "label": "খ",
          "question": "'বিমা হচ্ছে চরম সদ্বিশাসের চুক্তি'- ব্যাখ্যা করো।",
          "explanation": "চূড়ান্ত সদ্বিশ্বাস বলতে বিমাকারী ও বিমাগ্রহীতার মধ্যে পারস্পরিক বিশ্বাসের সম্পর্ক থাকাকে বোঝায় । বিমার ক্ষেত্রে বিমাগ্রহীতা বিমার বিষয়বস্তু সম্পর্কে গুরুত্বপূর্ণ তথ্য বিমাকারীকে জানায়। বিমাকারীও বিমা চুক্তির শর্তসমূহ সম্পূর্ণভাবে বিমাগ্রহীতাকে জানায়। এতে উভয় পক্ষ ধরে নেয় প্রয়োজনীয় সব তথ্য তারা একে অপরকে জানিয়েছে। এ বিশ্বাসের মাধ্যমে তাদের মধ্যে চুক্তি হওয়ায় বিমা চুক্তিকে চূড়ান্ত সদ্বিশ্বাসের চুক্তি বলে ।"
        },
        {
          "label": "গ",
          "question": "বর্ণিত প্রতিষ্ঠানটি কোন ধরনের ব্যবসায় সংগঠন? ব্যাখ্যা করো।",
          "explanation": "বর্ণিত প্রতিষ্ঠানটি একটি সমবায় সমিতি ব্যবসায় সংগঠন। সমবায় সমিতি সমাজের বিত্তহীন বা স্বল্পবিত্তসম্পন্ন মানুষের প্রচেষ্টায় গঠিত হয়। একে স্বল্প আয়ের মানুষের সংগঠন বলা হয়। এটি সম- অধিকারের ভিত্তিতে প্রতিষ্ঠিত হয়। এর মূল উদ্দেশ্য হলো সদস্যদের আর্থিক কল্যাণ করা। এখানে ঐক্য ও সাম্যের নীতি মেনে চলা হয় । উদ্দীপকে বলা হয়েছে, কুয়াকাটার বিশ জন জেলে মিলে আইনসৃষ্ট একটি প্রতিষ্ঠান গঠনের উদ্যোগ নেয়। এটি পরিচালনার জন্য তারা একটি ব্যবস্থাপনা কমিটি গঠন করে। এখানে একজন করে চেয়ারম্যান, ভাইস চেয়ারম্যান, সেক্রেটারি এবং কোষাধ্যক্ষ আছেন। আর সাধারণ সদস্য আছেন তিনজন। কমিটির প্রধান কাজ হলো সমিতির উপবিধি তৈরি করা। এ উপবিধি প্রতিষ্ঠানটির মূল দলিল হিসেবে বিবেচিত হয়। কারণ এতে উল্লিখিত নিয়ম-নীতি অনুযায়ী কাজ পরিচালনা করা হয় । এসব বৈশিষ্ট্যের সাথে সমবায় সমিতি সংগঠনের মিল আছে। তাই জেলেদের গড়ে তোলা প্রতিষ্ঠানটিকে সমবায় সমিতি বলা যায় ।"
        },
        {
          "label": "ঘ",
          "question": "উল্লিখিত প্রতিষ্ঠানটির নিবন্ধনপত্র পাওয়ার ক্ষেত্রে করণীয় কী? মতামত দাও।",
          "explanation": "উল্লিখিত সমবায় সমিতির নিবন্ধনপত্র পাওয়ার ক্ষেত্রে সমবায় আইন অনুযায়ী কমিটি গঠন করতে হবে বলে আমি মনে করি । সমবায় আইন অনুযায়ী সমিতির কাজ পরিচালনার জন্য একটি সুগঠিত ব্যবস্থাপনা কমিটি থাকে। কমিটির সদস্য ন্যূনতম ছয় এবং সর্বোচ্চ বারো জনের মধ্যে সীমাবদ্ধ থাকতে হয়। এ সংখ্যা সবসময় তিন দিয়ে বিভাজ্য হতে হবে । উদ্দীপকে কুয়াকাটার ২০ জন জেলে একটি সমিতি গঠন করে। এরপর তারা একটি ব্যবস্থাপনা কমিটি গঠন করে। সেখানে চেয়ারম্যান, ভাইস চেয়ারম্যান, সেক্রেটারি এবং কোষাধ্যক্ষ আছেন একজন করে। সাধারণ সদস্য আছেন তিনজন। তারা সমিতিটি নিবন্ধনের জন্য সব আনুষ্ঠানিকতা সম্পন্ন করেন। কিন্তু ব্যবস্থাপনা কমিটি গঠনে ত্রুটি থাকার কারণে তাদেরকে নিবন্ধনপত্র দেওয়া হয়নি। উদ্দীপকের সমিতির কমিটিতে সদস্যসহ মোট সংখ্যা সাত জন। এটি তিন দ্বারা বিভাজ্য নয়। আর সমবায় সমিতির কমিটি তিন দিয়ে বিভাজ্য না হলে তা আইনগতভাবে বৈধতা পায় না। এ অবস্থায় সদস্য সংখ্যা একজন কমিয়ে ছয় জন করতে হবে। অথবা, নয় জনে উন্নীত করতে হবে। এতে পরবর্তীতে আবেদন করে সমিতিটি নিবন্ধনপত্র পাওয়ার যোগ্য হবে।"
        }
      ]
    },
    {
      "number": "10",
      "uddipok": "হবিগঞ্জের ৪০ জন কলাচাষি কলার ন্যায্যমূল্য প্রাপ্তির জন্য একটি সংগঠন গড়ে তোলেন। তারা প্রতি সপ্তাহে ট্রাকে করে সিলেটের পাইকারি বাজারে কলা বিক্রি করেন। পূর্বের তুলনায় মুনাফা বৃদ্ধি পায় এবং তাদেরকে দেখে অনেকে জমিতে কলা চাষে উদ্বুদ্ধ হন। সংগঠনটি সকলের মতামতের ভিত্তিতে একটি পরিচালনা পর্ষদ গঠন করেছে। কমিটিতে একজন স্থানীয় ইউনিয়ন পরিষদ সদস্য আছেন, যিনি মতামতের ক্ষেত্রে অতিরিক্ত সুবিধা ভোগ করেন না।",
      "tag": "SCC 25",
      "sub_questions": [
        {
          "label": "ক",
          "question": "উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বন্ধে।"
        },
        {
          "label": "খ",
          "question": "সমবায় সমিতিতে কীভাবে মুনাফা বণ্টিত হয়?",
          "explanation": "পারস্পরিক অর্থনৈতিক কল্যাণের লক্ষ্যে সমশ্রেণিভুক্ত ব্যক্তিরা সমান অধিকারের ভিত্তিতে মিলিত হয়ে যে প্রতিষ্ঠান গড়ে তোলেন, তাকে সমবায় সমিতি বলে। সমবায় সমিতির অর্জিত মোট মুনাফা থেকে বাধ্যতামূলকভাবে কমপক্ষে ১৫% সঞ্চিতি তহবিলে ও ৩% সমবায় উন্নয়ন তহবিলে জমা রেখে বাকি অংশ শেয়ার অনুপাতে সদস্যদের মধ্যে ভাগ করে দেওয়া হয়। তবে ঋণদান সমবায় সমিতির ক্ষেত্রে কমপক্ষে ১০% কুঋণ সঞ্চিতি রাখতে হয়।"
        },
        {
          "label": "গ",
          "question": "উদ্দীপকের বর্ণিত সংগঠনটি কোন ধরনের সমবায় সমিতি? ব্যাখ্যা করো।",
          "explanation": "উদ্দীপকে বর্ণিত সংগঠনটি উৎপাদক সমবায় সমিতির অন্তর্গত। এ ধরনের সমিতি কয়েকজন ক্ষুদ্র উৎপাদক পারস্পরিক আর্থিক কল্যাণের উদ্দেশ্যে গঠন করে। এতে বৃহদায়তন উৎপাদন সুবিধা পাওয়া যায়। মধ্যস্থব্যবসায়ীদের শোষণ থেকে রক্ষা পেতে উৎপাদকরা এ সমিতি গড়ে তোলে। উদ্দীপকে হবিগঞ্জের ৪০ জন কলাচাষি কলার ন্যায্যমূল্য পাওয়ার জন্য একটি সংগঠন গড়ে তোলেন। তারা প্রতি সপ্তাহে ট্রাকে করে সিলেটের পাইকারি বাজারে কলা বিক্রি করেন। এতে তারা সরাসরি ভোক্তার কাছে বিক্রি করে কলার ন্যায্যমূল্য পান। ফলে তাদেরকে কোনো মধ্যস্থব্যবসায়ীর ঝামেলা পোহাতে হয় না। আর এভাবে সমিতির মাধ্যমে তারা আগের চেয়ে বেশি মুনাফা পাচ্ছেন। এসব বৈশিষ্ট্য উৎপাদক সমবায়ের সাথে সম্পর্কিত। সুতরাং, উদ্দীপকের কলাচাষিদের সংগঠনটিকে উৎপাদক সমবায় সমিতি বলা যায়।"
        },
        {
          "label": "ঘ",
          "question": "উদ্দীপকের সমবায় সমিতিতে মতামতের অধিকার যে নীতি দ্বারা প্রতিষ্ঠিত হয়েছে তার যথার্থতা মূল্যায়ন করো।",
          "explanation": "উদ্দীপকের সমিতিটিতে গণতন্ত্রের নীতি অনুযায়ী মতামতের অধিকার প্রতিষ্ঠিত হয়েছে, যার যৌক্তিকতা আছে বলে আমি মনে করি। সমবায় সমিতির ক্ষেত্রে গণতন্ত্রের নীতিতে সদস্যদের দৃঢ় থাকতে হয়। প্রতিষ্ঠানের সব কাজে সকলের পরামর্শ নিতে হয়। প্রতিষ্ঠান পরিচালনার ক্ষেত্রে সকলের অধিকারই এতে সমান হয়। এ নীতি অনুযায়ী সকলের মতামতের ভিত্তিতে সিদ্ধান্ত নেওয়া হয়। উদ্দীপকে হবিগঞ্জের ৪০ জন কলাচাষি মিলে একটি উৎপাদক সমবায় সমিতি গঠন করেন। এতে সকল সদস্যের মতামতের ভিত্তিতে পরিচালনা পর্ষদ গঠন করা হয়েছে। এখানে স্থানীয় ইউনিয়ন পরিষদের একজন সদস্য আছেন। মতামত দেওয়ার ক্ষেত্রে তাকেও অতিরিক্ত কোনো সুবিধা দেওয়া হয় না। এতে বোঝা যায়, সমিতিটিতে গণতন্ত্রের নীতি অনুসরণ করা হয়। উদ্দীপকের কলাচাষিদের সংগঠনটিতে গণতন্ত্রের নীতি মেনে সকল সদস্যের মতামতকে গুরুত্ব দেওয়া হয়। এজন্য এতে সকলকে সমান ভোটাধিকারের সুযোগ দেওয়া হয়। আবার এতে সব সিদ্ধান্ত গণতান্ত্রিকভাবে নেওয়া হয়। ফলে এটির সকল সদস্য সমানভাবে গুরুত্ব পায়। এক্ষেত্রে কেউ স্বেচ্ছাচারিতার সুযোগ পায় না। ফলে সমিতির কোনো সদস্য বা কোনো কাজের মধ্যে ঝামেলা হয় না। এতে সুশৃঙ্খলভাবে সমিতিটি পরিচালনা করা যায়। সুতরাং, হবিগঞ্জের কলাচাষিদের উৎপাদক সমবায় সমিতিতে গণতন্ত্রের নীতির অনুসরণ যৌক্তিক হয়েছে।"
        }
      ]
    },
    {
      "number": "11",
      "uddipok": "ঘোষতল এলাকার ৩০ জন সদস্য মিলে একটি সমবায় সমিতি গঠন করেন। তারা বগুড়া বাজার থেকে নিত্য প্রয়োজনীয় পণ্য ক্রয় করে সামান্য লাভে সমিতির সদস্যদের মধ্যে বিক্রি করেন। গত বছর তারা প্রচুর মুনাফা অর্জন করে। তারা যে কোন সিদ্ধান্ত গ্রহণের ক্ষেত্রে সংখ্যাগরিষ্ঠ সদস্যদের মতামত গ্রহণ করেন। কোন সদস্য এককভাবে সিদ্ধান্ত গ্রহণ করতে পারে না।",
      "tag": "SCC 25",
      "sub_questions": [
        {
          "label": "ক",
          "question": "",
          "explanation": "কতিপয় ব্যাক্তি নিজেদের অর্থনৈতিক কল্যাণের স্বার্থে সমবায় আইন অনুযায়ী যে সংগঠন গড়ে তোলে তাকে সমবায় সমিতি বলে।"
        },
        {
          "label": "খ",
          "question": "",
          "explanation": "পারস্পরিক অর্থনৈতিক কল্যাণের জন্য সমশ্রেণীর কতিপয় মানুষ সমবায় আইনের আওতায় যে প্রতিষ্ঠান গঠন ও পরিচালনা করে তাকে সমবায় সমিতি বলে। সমবায়ের অর্জিত মুনাফার সবটুকু সদস্যদের মধ্যে বন্টিত হয় না। বাধ্যতামূলকভাবে এর ন্যূনতম ১৫% সংরক্ষিত তহবিলে এবং ৩% সমবায় উন্নয়ন তহবিলের সংরক্ষণ করতে হয়। অবশ্য সমবার উপবিধিতে উল্লেখ থাকলে অন্যান্য উদ্দেশ্যে অর্জিত মুনাফার সর্বাধিক ১০% সংরক্ষণ করা হয়। বাকি অংশ সাধারণ সভায় সিদ্ধান্তক্রমে শেয়ারকারীদের মধ্যে বন্টন করা হয়।"
        },
        {
          "label": "গ",
          "question": "",
          "explanation": "ঘোষতল এলাকার সদস্যরা ভোক্তা সমবায় সমিতি গঠন করেছেন।  নির্দিষ্ট এলাকার ভোগকারীরা মধ্যস্থ ভোগকারীদের হাত থেকে রক্ষা পাওয়ার জন্য কম মূল্যে মানসম্মত পণ্য ক্রয়ের লক্ষ্যে নিজেদের প্রচেষ্টা ও সহযোগিতায় যে সমিতি গঠন করে তাকে ভোক্তা সমবায় সমিতি বলে। দৈনিক নিজেদের পণ্য ও সেবার চাহিদা পূরণের লক্ষ্যে একই এলাকার ক্রেতা বা বক্তাগণ এরূপ সমিতির গঠন করে।  উদ্দীপকে ঘোষতল এলাকার ৩০ জন সদস্য মিলে একটি সমবায় সমিতি গঠন করেন। তারা বগুড়া বাজার থেকে নিত্য প্রয়োজনীয় পণ্য ক্রয় করে সামান্য লাভের সমিতির সদস্যদের মধ্যে বিক্রি করেন। গত বছর তারা প্রচুর মুনাফা অর্জন করে। উক্ত সমিতির এমন কার্যক্রম গুলো ভোক্তা সমবায় সমিতির সাথে সামঞ্জস্যপূর্ণ। তাই বলা যায়, উদ্দীপকের এলাকার সদস্যরা ভোক্তা সমবায় সমিতির গঠন করেছেন।"
        },
        {
          "label": "ঘ",
          "question": "",
          "explanation": "উদ্দীপকের জেলেরা ভোক্তা সমবায় সমিতি গঠন করেছে যা তাদের জীবনযাত্রার মান উন্নয়ন করবে। নির্দিষ্ট এলাকার ভোগকারীরা মধ্যস্থ ভোগকারীদের হাত থেকে রক্ষা ও কম মূল্যে মানসম্মত পণ্য ক্রয় এর লক্ষ্যে নিজেদের প্রচেষ্টা ও সহযোগিতায় যে সমিতির গঠন করে তাকে ভোক্তা সমবায় সমিতি বলে। উদ্দীপকে বলা হয়েছে, ঘোষতল এলাকার ৩০ জন সদস্য মিলে একটি সমবায় সমিতি গঠন করেন। তারা বগুড়া বাজার থেকে নিত্য প্রয়োজনীয় পণ্য ক্রয় করে সামান্য লাভের সমিতির সদস্যদের মধ্যে বিক্রি করেন। গত বছর তারা প্রচুর মুনাফা অর্জন করে। তারা যে কোন সিদ্ধান্ত গ্রহণের ক্ষেত্রে সংখ্যাগরিষ্ঠ সদস্যদের মতামত গ্রহণ করেন। কোন সদস্য এককভাবে সিদ্ধান্ত গ্রহণ করতে পারে না। সমবায় হচ্ছে এমন এক ধরনের সংগঠন যা ব্যক্তি, সমাজ তথা দেশের কল্যাণে কাজ করে। এরূপ সংগঠনের মাধ্যমে সদস্যরা নিজেদের কর্মসংস্থানের ব্যবস্থা করে নিতে পারে এবং মধ্যস্থ ভোগীদের অত্যাচার ও নিপীড়ন থেকে রক্ষা পেতে পারে। উদ্দীপকে ভোক্তা সমবায় সমিতির মাধ্যমে সদস্যরা ন্যায্যমূল্যে পণ্য ক্রয় করতে পারবে। এতে তারা মধ্যস্থ ভোগীদের অত্যাচার ও নিপীড়ন থেকে রক্ষা পাবে। তাই আমি মনে করি, উদ্দীপকের জেলেদের গঠিত ভোক্তা সমবায় সমিতির মাধ্যমে তাদের জীবনযাত্রার মান উন্নত হবে।"
        }
      ]
    }
  ]
}