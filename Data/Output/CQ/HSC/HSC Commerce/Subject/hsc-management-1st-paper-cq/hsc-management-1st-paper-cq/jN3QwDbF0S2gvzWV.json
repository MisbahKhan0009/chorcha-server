{
  "title": "কুমিল্লা বোর্ড ২০২১",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "সুমন ও মিসেস নিশি শেয়ারবাজার থেকে তানহা লিমিটেড' নামের কোম্পানির যথাক্রমে ১০ লক্ষ ও ৫ লক্ষ টাকার শেয়ার ক্রয় করেন। জনাব সুমন উল্লিখিত কোম্পানির বার্ষিক সাধারণ সভায় যোগদানের আমন্ত্রণ পেলেও মিসেস নিশি তা পাননি। কোম্পানিটি বিলোপসাধনের সিদ্ধান্ত গ্রহণ করলে মিসেস নিশি তার বিনিয়োগকৃত ৫ লক্ষ টাকা ফেরত পান। কিন্তু জনাব সুমন তার বিনিয়োগকৃত টাকার মধ্যে মাত্র ৬ লক্ষ টাকা ফেরত পেলেন।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "পাবলিক লিমিটেড কোম্পানি তার শেয়ার ও ঋণপত্র বিক্রয়ের জন্য যে বিজ্ঞপ্তি বা প্রচারপত্র জনসাধারণের উদ্দেশ্যে প্রকাশ করে তাকে বিবরণপত্র বলে।"
        },
        {
          "label": "খ",
          "question": "",
          "explanation": "কোম্পানির বিলপ সাধন একটি জটিল প্রক্রিয়া। যে প্রক্রিয়ার মাধ্যমে কোম্পানির আইনগত সত্তার বিলোপ ঘটে তাকে কোম্পানি বীলপ সাধন বলে। কোম্পানি বিলোপের ক্ষেত্রে আইনগত প্রক্রিয়ার অনুসরণ এবং নিবন্ধকের অনুমোদনের প্রয়োজন পড়ে। যতক্ষণ না নিবন্ধক কোম্পানি বিলোপ ঘটেছে বলে স্বীকৃতি দেয় ততক্ষণ কোম্পানির আইনগত সত্তার বিলোপ হয় না।"
        },
        {
          "label": "গ",
          "question": "",
          "explanation": "উদ্দীপকে বর্ণিত কোম্পানিটি একটি পাবলিক লিমিটেড কোম্পানি।   যে কোম্পানির সদস্য সংখ্যা সর্বনিম্ন সাত এবং সর্বোচ্চ শেয়ার সংখ্যা দ্বারা সীমাবদ্ধ,শেয়ার অবাধে হস্তান্তরযোগ্য এবং শেয়ার ও ঋণপত্র জনগণের উদ্দেশ্যে বিক্রয়ের জন্য আহ্বান জানানো যায় তাকে পাবলিক লিমিটেড কোম্পানি বলে।   উদ্দীপকে জনাব সুমন ও মিসেস নিশি শেয়ার বাজার থেকে 'তানহা লিমিটেড' এর শেয়ার ক্রয় করলেন। একমাত্র পাবলিক লিমিটেড কোম্পানি শেয়ার-ই শেয়ার বাজারে ক্রয় করা যায়।তাই বলা যায় যে,উদ্দীপকের ব্যবসাটি একটি পাবলিক লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকে জনাব সুমন সাধারন শেয়ারহোল্ডার এবং নিশি অগ্রাধিকারযুক্ত শেয়ার হোল্ডার। যে শেয়ারের লভ্যাংশের হার পূর্ব নির্দিষ্ট থাকে না এবং অন্যান্য শেয়ার মালিকগণ হতে অধিকার, দায়িত্ব ও কর্তব্যে অধিক সুবিধা ভোগ করে তাকে সাধারণ শেয়ার বলে। অপরদিকে যে শেয়ার মালিকগণ নির্দিষ্ট হারে লভ্যাংশ পায় এবং মূলধন প্রত্যাবর্তনে অন্যান্য শেয়ার মালিকগণের চেয়ে অগ্রাধিকার পায় তাকেই অগ্রাধিকার যুক্ত শেয়ার বলে।   উদ্দীপকে দেখা যায়, জনাব সুমন এবং মিসেস নিশি 'তানহা লিমিটেড' কোম্পানি হতে যথাক্রমে ১০ লক্ষ ও ৫ লক্ষ টাকা শেয়ার ক্রয় করেন। কোম্পানিটি বিলপ সাধনের সিদ্ধান্ত নিলে মিসেস নিশি তার বিনিয়োগকৃত ৫ লক্ষ টাকা ফেরত পান। কিন্তু জনাব সুমন তার বিনিয়োগকৃত ১০ লক্ষ টাকার মধ্যে মাত্র ছয় লক্ষ টাকা ফেরত পেলেন।   যেহেতু মিসেস নিশি অগ্রাধিকারযুক্ত শেয়ার হোল্ডার, তাই কোম্পানি বিলোপ সাধনে মূলধন প্রাপ্তিতে তিনি অন্যান্য শেয়ার মালিকগণ হতে অগ্রাধিকার পাবেন। তাই মিসেস নিশি তার বিনিয়োগৃত সম্পন্ন অর্থ ফেরত পেলেন কিন্তু জনাব সুমন সাধারণ শেয়ার হোল্ডার হওয়ার কারণে সম্পূর্ণ টাকা ফেরত পেলেন না।"
        }
      ]
    },
    {
      "number": "2",
      "uddipok": "আরমান, বাবু, মনির ও সাদমান আলোচনার পর সমান মূলধন নিয়ে সম লভ্যাংশের ভিত্তিতে 'নিউ ফ্যাশন' নামক একটি দোকান খুলল। আরমান, বাবু ও সাদমান ব্যবসায় পরিচালনায় অংশ নেয়। কিছুদিন পর ১০ লক্ষ টাকা দেনা রেখে দোকানটি বন্ধ হয়ে যায়। আদালত বাবু ও সাদমানকে দেউলিয়া ঘোষণা করে। আরমানের স্থাবর ও অস্থাবর সম্পত্তিটির বাজারমূল্য দাঁড়ায় আনুমানিক ৫ লক্ষ টাকা। অপরদিকে মনিরের নিজস্ব গাড়ির শোরুমের ব্যবসায়টি জমজমাটভাবে চলতে লাগল ।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "আইনগত সত্তা বলতে ব্যক্তি না হয়েও কোন কিছুর ব্যক্তির নামে মর্যাদা ও অধিকার লাভ কে বুঝায়।"
        },
        {
          "label": "খ",
          "question": "",
          "explanation": "নমনীয়তা বলতে পরিবর্তিত পরিস্থিতির সাথে খাপ খাইয়ে চলা সামর্থকে বুঝায়।   ব্যবসা পরিবেশ সবসময় তার অনুকূলে থাকবে এমন হতে পারে না।মাঝেমধ্যে পারিপার্শ্বিক অবস্থা,গ্রাহকের চাহিদা,ক্রয় সামর্থ্য,ভোগ প্রবণতা,ইত্যাদি পরিবর্তন হয়ে থাকে। ব্যবসায়ের নমনীয়তা বৈশিষ্ট্যটি ব্যবসাকে সব পরিবেশে মানিয়ে নেওয়া শিখায়। এই বৈশিষ্ট্যটি অনেক সমস্যার সমাধান করে।"
        },
        {
          "label": "গ",
          "question": "",
          "explanation": "উদ্দীপকের \"নিউ ফ্যাশন\" একটি অংশীদারী ব্যবসায় সংগঠন।   চুক্তিবদ্ধ সম্পর্কের ভিত্তিতে দুই বা অধিক ব্যক্তি কর্তৃক গঠিত ও পরিচালিত ব্যবসাকে অংশীদারী ব্যবসা বলে। অংশীদারদের দায় ও মুনাফা চুক্তি অনুযায়ী বন্টিত হয়।   উদ্দীপকে আরমান,বাবু, মনির ও সাদমান আলোচনার পর সম মূলধন ও সম লভ্যাংশের ভিত্তিতে 'নিউ ফ্যাশন' নামক একটি দোকান খুললো।৪ জনের আলোচনার পর একসাথে একটি দোকান খোলায় বোঝা যায় যে, তাদের গঠিত সংগঠনটি একটি অংশীদারী ব্যবসায়।"
        },
        {
          "label": "ঘ",
          "question": "",
          "explanation": "উদ্দীপকের মনিরের দায় পরিশোধ করতে হবে।   যে অংশীদার ব্যবসায়ে মূলধন বিনিয়োগ করে, লাভ-ক্ষতিতে অংশগ্রহণ করে কিন্তু ব্যবসা পরিচালনায় সক্রিয়ভাবে অংশগ্রহণ করে না তাকে ঘুমন্ত অংশীদার বলে। এরূপ অংশীদার সাধারণ অংশীদারের ন্যায় অসীম দায় বহন করতে বাধ্য।   উদ্দীপকে দেখা যায় আরমান,বাবু, মনির ও সাদমান সম মূলধন ও সম লভ্যাংশের ভিত্তিতে একটি দোকান প্রতিষ্ঠা করে। কিছুদিন পর দোকানটি ১০ লক্ষ টাকা দেনা রেখে বন্ধ হয়ে যায়। এখানে দুইজন অংশীদার সম্পূর্ণ দেউলিয়া হয়ে যায় এবং একজন পাঁচ লক্ষ দেনা পরিশোধ করতে পারবে। মনিরকেও এই দেনা পরিশোধ করতে হবে।   যেহেতু মনির একজন ঘুমন্ত অংশীদার তাই তারও অসীম দায় রয়েছে। যদি মনিরের ব্যবসায়িক সম্পত্তি তার দায় পরিশোধে অক্ষম হয় তবে তার ব্যক্তিগত সম্পত্তিও তার দায় পরিশোধ এর জন্য দায়বদ্ধ থাকবে। তাই বলা যায়,দায় পরিশোধে মনিরের ভূমিকা ঘুমন্ত অংশীদারের স্বরূপ।"
        }
      ]
    },
    {
      "number": "3",
      "uddipok": "প্রাইম কোম্পানি লিমিটেড, ঢাকার দিলকুশা এলাকায় অবস্থিত লৌহজাত দ্রব্য উৎপাদন ও বণ্টনকারী একটি প্রতিষ্ঠান। এর অনুমোদিত মূলধনের পরিমাণ ৫ কোটি টাকা। সারা দেশে এর পণ্যের চাহিদা বৃদ্ধি পাওয়ায় প্রতিষ্ঠানটি ব্যবসায় সম্প্রসারণের সিদ্ধান্ত নিল। এজন্য প্রতিষ্ঠানটির আরও ১০ কোটি টাকা প্রয়োজন। কাঠামোগত সমস্যার কারণে প্রতিষ্ঠানটি শেয়ার বিক্রয় করে মূলধন সংগ্রহ করতে পারছে না। ফলে প্রতিষ্ঠানটি তার কাঠামো পরিবর্তনের সিদ্ধান্ত নিল।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "পরিমেল নিয়মাবলী হলো কোম্পানির অভ্যন্তরীণ পরিচালনা সংক্রান্ত নিয়ম-নীতির দলিল।"
        },
        {
          "label": "খ",
          "question": "",
          "explanation": "স্মারকলিপির যে ধারায় কোম্পানি কোন কোন ধরনের ব্যবসায়িক কাজে অংশ নিতে পারবে তার উল্লেখ থাকে তাকে উদ্দেশ্য ধারা বলে।     উদ্দেশ্য ধারা সার্মকলিপির সবচেয়ে গুরুত্বপূর্ণ ধারা।এটির মাধ্যমে কোম্পানি কার্যক্ষমতার সীমা নির্দেশ করে‌।উদ্দেশ্য ধারা পরিবর্তন করলে কোম্পানির ভবিষ্যৎ কর্মকাণ্ডও বিস্তৃত হয়।"
        },
        {
          "label": "গ",
          "question": "",
          "explanation": "৩গ। 'প্রাইম কোম্পানি লিমিটেড' একটি প্রাইভেট লিমিটেড কোম্পানি।   যে কোম্পানির সদস্য সংখ্যা ন্যূনতম ২ জন সর্বোচ্চ ৫০ জন, শেয়ার অবাধে হস্তান্তরযোগ্য নয় এবং আইন অনুযায়ী জনগণের উদ্দেশ্যে শেয়ার বিক্রয়ের আহ্বান জানাতে পারে না তাকে প্রাইভেট লিমিটেড কোম্পানি বলে।   উদ্দীপকের প্রাইম কোম্পানি লিমিটেড ঢাকার দিলকুশায় অবস্থিত লৌহজাত দ্রব্য উৎপাদনকারী ও বন্টনকারী একটি প্রতিষ্ঠান। তারা কাঠামোগত সমস্যা কারণে শেয়ার বিক্রয় করে মূলধন সংগ্রহ করতে পারছে না। শেয়ার অবাধে হস্তান্তরযোগ্য নয়। তাই বলা যায় যে, প্রতিষ্ঠানটি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "শেয়ারের মাধ্যমে মূলধন সংগ্রহের ক্ষেত্রে কোম্পানিটির করণীয় হবে পাবলিক লিমিটেড কোম্পানিতে পর্যবসিত হওয়া।   যে কোম্পানির সদস্য সংখ্যা সর্বনিম্ন সাত এবং সর্বোচ্চ শেয়ার সংখ্যা দ্বারা সীমাবদ্ধ,শেয়ার অবাধে হস্তান্তরযোগ্য এবং শেয়ার ও ঋণপত্র জনগণের উদ্দেশ্যে বিক্রয়ের জন্য আহ্বান জানানো যায় তাকে পাবলিক লিমিটেড কোম্পানি বলে।   উদ্দীপকের প্রাইম কোম্পানি লিমিটেড একটি প্রাইভেট লিমিটেড কোম্পানি। এর অনুমোদিত মূলধনের পরিমাণ 5 কোটি টাকা। এর পণ্য চাহিদা বৃদ্ধি পাওয়ায় প্রতিষ্ঠানটি সম্প্রসারণের সিদ্ধান্ত নিল। এর জন্য প্রতিষ্ঠানটির আরও ১০ কোটি টাকা প্রয়োজন। কাঠামোগত সমস্যার কারণে প্রতিষ্ঠানটি শেয়ার বিক্রয় করে মূলধন সংগ্রহ করতে পারছে না। ফলে প্রতিষ্ঠানটি কাঠামো পরিবর্তনের সিদ্ধান্ত নিল।   কোম্পানিটি শেয়ার বিক্রয়ের মাধ্যমে মূলধন সংগ্রহ করতে চাইলে পাবলিক লিমিটেড কোম্পানিতে পর্যবসিত হতে হবে।কারণ পাবলিক লিমিটেড কোম্পানির শেয়ার অবাধে হস্তান্তরযোগ্য এবং এটি জনগণের উদ্দেশ্যে শেয়ার ও ঋণপত্র ক্রয়ের আহ্বান জানাতে পারে।খোলা বাজারে শেয়ার ও ঋণপত্র বিক্রয় করতে পারে। তাই আমার মতামত হবে,কোম্পানিটি যেন দ্রুত শেয়ারবাজারে পাবলিক লিমিটেড কোম্পানি হিসেবে নিবন্ধিত হয়। অর্থাৎ তাদের প্রতিষ্ঠানকে প্রাইভেট লিমিটেড কোম্পানি থেকে পাবলিক লিমিটেড কোম্পানিতে পরিবর্তিত করতে হবে।"
        }
      ]
    },
    {
      "number": "4",
      "uddipok": "ঢাকার হাজারীবাগে ১৫৫টি ট্যানারি প্রতিষ্ঠান চামড়া প্রক্রিয়াজাতকরণের সাথে জড়িত। ফলে এর থেকে নিঃসৃত বিষাক্ত দ্রব্য নদীতে মিশছে এবং এমনভাবে পানি দূষণ হচ্ছে, যা দ্বারা জনজীবন হুমকির মুখে পড়ছে। সম্প্রতি সরকার সাভারে চামড়া শিল্পপার্ক গড়ে তোলার লক্ষ্যে কেন্দ্রীয় বর্জ্য পরিশোধন যন্ত্র (CETP) স্থাপন করে ট্যানারি প্রতিষ্ঠানগুলো স্থানান্তরের সিদ্ধান্ত নিয়েছে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "ধর্মীয় আচার-আচরণ,বিশ্বাস ইত্যাদি নিয়ে যে পরিবেশের সৃষ্টি হয় তাকে ধর্মীয় পরিবেশ বলে।"
        },
        {
          "label": "খ",
          "question": "",
          "explanation": "রাজনৈতিক পরিবেশ উন্নয়ন অর্থনৈতিক উন্নয়নে সহায়ক ভূমিকা পালন করে।   রাজনৈতিক দল,নেতৃত্ব,আইন-শৃঙ্খলা পরিস্থিতি, দেশের সার্বভৌমত্ব,সরকারের স্থিতিশীলতা ইত্যাদি মিলিয়ে যে পরিবেশে সৃষ্টি হয়ে থাকে রাজনৈতিক পরিবেশ বলে। ইতিবাচক রাজনৈতিক পরিবেশ একটি দেশে বিদেশী বিনিয়োগ বাড়ায়। ব্যবসায়ীদের আমদানি ও রপ্তানিতে ইতিবাচক ভূমিকা পালন করে। দেশের অর্থনৈতিক উন্নয়নে রাজনৈতিক পরিবেশ খুবই গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত পানি দূষণের জন্য সামাজিক পরিবেশের উপাদান দায়ী।   কোন সমাজের মানুষের ধর্মীয় বিশ্বাস, চিন্তাধারা,শিক্ষা-সংস্কৃতি, রীতিনীতি, দেশীয় ঐতিহ্য ইত্যাদি মিলিয়ে যে পরিবেশের সৃষ্টি হয় তাকেই সামাজিক পরিবেশ বলে।   উদ্দীপকে দেখা যায় ঢাকার হাজারীবাগে ১৫৫ টি ট্যানারি প্রতিষ্ঠান চামড়া প্রক্রিয়াকরণের সাথে জড়িত। প্রতিষ্ঠানগুলো হতে মিশ্রিত বিষাক্ত দ্রব্য পানিতে মিশছে ফলে জনজীবন হুমকির মুখে পড়ছে। এখানে ব্যবসায়ীদের নৈতিক মূল্যবোধের অভাব লক্ষণীয়। তাই বলা যায় উদ্দীপকে উল্লিখিত পানি দূষণের জন্য সামাজিক পরিবেশের উপাদান দায়ী।"
        },
        {
          "label": "ঘ",
          "question": "",
          "explanation": "সরকার মূলত আইনগত পরিবেশের উপাদানের ভিত্তিতে কোন বিশেষ পরিবেশ সংরক্ষণের উদ্যোগ নেয়।   জনগণের কল্যাণে দেশের সরকার ও আন্তর্জাতিক বিভিন্ন সংগঠন যে আইন পাস করে তার সম্মেলনে যে পরিবেশ গড়ে ওঠে তাকে আইনগত পরিবেশ বলে।   উদ্দীপকের টেনারি প্রতিষ্ঠানগুলোর বিষাক্ত দ্রব্যের কারণে পানি দূষিত হচ্ছে।এতে জনজীবন হুমকির মুখে পড়েছে। এমতাবস্থায় সরকার সাভারে চামড়া শিল্প পার্ক গড়ে তোলার লক্ষ্যে কেন্দ্রীয় বর্জ্য পরিশোধন যন্ত্র স্থাপন করে টেনারী প্রতিষ্ঠানগুলো স্থানান্তরের সিদ্ধান্ত নিয়েছে।   পরিবেশ সংরক্ষণের জন্য সরকার টেনারি প্রতিষ্ঠানগুলোতে বর্জ্য পরিশোধন যন্ত্র স্থাপনের সিদ্ধান্ত নিয়েছে। এটা কারখানার দূষিত দ্রব্য নদীতে পরবে না। ফলে পরিবেশ সংরক্ষিত থাকবে এবং জনজীবন হুমকির মুখে পড়বে না। তাই বলা যায় সরকার মূলত আইনগত পরিবেশের উপাদানের ভিত্তিতে কোন বিশেষ পরিবেশ পরিবেশ সংরক্ষণ এর উদ্যোগ নেয়।"
        }
      ]
    },
    {
      "number": "5",
      "uddipok": "মি. স্বাধীন ঢাকার কারওয়ান বাজারের বড় ফল ব্যবসায়ী। আপেল, আঙুর, কমলা প্রভৃতি সারা বছর বিদেশ থেকে আমদানি করেন। মওসুমে রাজশাহীর বিভিন্ন আমবাগান থেকে তিনি আম সংগ্রহ করেন। এরপর তিনি আমগুলো, বিভিন্ন সাইজে ভাগ করে তা ঝুড়িতে ভরে ট্রাকে করে ঢাকায় নিয়ে আসেন। বিভিন্ন ফল সংরক্ষণের জন্য তাকে পৃথক পৃথক ব্যবস্থা গড়ে তুলতে হয়েছে। এতে খুচরা ফল ব্যবসায়ীরা তার নিকট থেকে ফল কিনতে স্বাচ্ছন্দ্যবোধ করেন।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "যে ব্যবসায়ে বিনিয়োগকারীরা মূলধন বিনিয়োগ করে কিন্তু তার পিছনে মুনাফার্জন বা লভ্যাংশ প্রাপ্তির কোন উদ্দেশ্য থাকে না বরং সমাজ কল্যাণের উদ্দেশ্যই থাকে মুখ্য তাকে সামাজিক ব্যবসা বলে।"
        },
        {
          "label": "খ",
          "question": "",
          "explanation": "মুনাফা অর্জনের উদ্দেশ্যে স্বাধীন পেশায় নিয়োজিত থেকে গ্রাহকদের প্রয়োজন পূরণ করাকে প্রত্যক্ষ সেবা বলে। প্রত্যক্ষ সেবা প্রকৃতপক্ষে একটি পেশা। ডাক্তার,আইনজীবী, উকিল,প্রকৌশলী ইত্যাদি পেশাজীবীগণ অর্থ উপার্জনের উদ্দেশ্যে প্রত্যক্ষ সেবা প্রদান করেন। এটি সংরক্ষণ করা যায় না কারণ গ্রাহক সরাসরি গিয়ে পরামর্শের মাধ্যমে তার সেবা গ্রহণ করে থাকে।"
        },
        {
          "label": "গ",
          "question": "",
          "explanation": "মিস্টার স্বাধীন জুড়িতে আম ভরার পূর্বে ব্যবসায়ীর পর্যায়িতকরণ কাজটি করেন।   পণ্যের আকার ওজন, রঙ,গুনাগুন ইত্যাদি বিষয় বিবেচনা করে পণ্যের সঠিক মানের সীমা নির্ধারণ করে ভাগ করাকে পর্যায়িতকরণ বলে। এতে ক্রয় বিক্রয় উভয়ের ক্ষেত্রে সুবিধা হয়। গ্রাহকদেরও সহজে পণ্য বাছাই করতে পারেন।   উদ্দীপকের মি. স্বাধীন রাজশাহীর বিভিন্ন আমবাগান থেকে আম সংগ্রহ করেন। এরপর তিনি আমগুলো বিভিন্ন সাইজে ভাগ করে ঝুড়িতে ভরে ঢাকায় নিয়ে আসেন। তাই বলা যায়, মি. স্বাধীন এর সাইজ অনুযায়ী আমগুলোকে বিভিন্ন জুড়িতে ভরার কাজটি পর্যায়িতকরণ।"
        },
        {
          "label": "ঘ",
          "question": "",
          "explanation": "মি. স্বাধীন ফল সংরক্ষণের জন্য গুদামজাতকরণের ব্যবস্থা গ্রহণ করেন।   কোনো পণ্য উৎপাদনের পর হতে ভোগের সময় পর্যন্ত সংরক্ষণের ব্যবস্থাকে গুদামজাতকরণ বলে। গুদামজাতকরণের ফলে গুণগতমান রক্ষা করা সহজ হয়। মৌসুম ছাড়াও ভোক্তারা পণ্য কিনতে পারেন।   উদ্দীপকের মি. স্বাধীন বিভিন্ন ফল সংরক্ষণের জন্য পৃথক পৃথক ব্যবস্থা গড়ে তুলেছেন। ফল যাতে পচে নষ্ট না হয় তাই তিনি ভালো গুদামজাতকরণের ব্যবস্থা করেছেন।   গুদামজাতকরণের মাধ্যমে ব্যবসায়ীরা পণ্য বিনষ্ট হওয়ার হাত থেকে রক্ষা পায়।এতে তারা বড় ধরনের লোকসানের মুখোমুখি হয় না। মি. স্বাধীন ফলগুলোর গুদামজাতকরণের ফলে ফলে পন্যের গুণগতমান রক্ষা করতে পারবেন মৌসুম ছাড়াও তার পণ্য বিক্রি করতে পারবেন তাই বলা যায়, মি. স্বাধীন এর গুদামজাতকরণ যথার্থ।"
        }
      ]
    },
    {
      "number": "6",
      "uddipok": "জনাব শামীম রাজশাহীর সাহেব বাজারে স্বল্প পুঁজি নিয়ে মিষ্টির ব্যবসায় শুরু করেন। প্রথমদিকে ভোক্তাদের চাহিদা সীমিত থাকলেও পরবর্তীতে মিষ্টি দ্রব্যাদির চাহিদা ক্রমান্বয়ে বাড়তে থাকে। ফলশ্রুতিতে তিনি ব্যবসায় আরও বেশি মূলধন বিনিয়োগ করার পাশাপাশি সুদক্ষ পরিচালনা ও নিয়ন্ত্রণ নিজের ওপর | রেখে ব্যবসায়ের সম্প্রসারণ করেন। ঐ এলাকায় সমজাতীয় বৃহদায়তন ব্যবসায় প্রতিষ্ঠান থাকলেও মুনাফা দিন দিন বেড়েই চলছে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ার মাধ্যমে প্রাকৃতিক সম্পদ আহরণ ও একে উপযোগ সৃষ্টির মাধ্যমে মানুষের ব্যবহার উপযোগী পন্য হিসেবে প্রস্তুত করার প্রক্রিয়াকে শিল্প বলে।"
        },
        {
          "label": "খ",
          "question": "",
          "explanation": "ব্যবসাকে আইনগত বৈধতা দিতে ট্রেড লাইসেন্স প্রয়োজন হয়। ট্রেড লাইসেন্সের মাধ্যমে ব্যবসাকে স্থায়ী করা যায়।ব্যবসায়ের বৈধতা প্রকাশ করা যায়। সংশ্লিষ্ট কর্তৃপক্ষের সহায়তা পাওয়া যায়। তাই ব্যবসায়ের ক্ষেত্রে ট্রেড লাইসেন্স প্রয়োজন হয়।"
        },
        {
          "label": "গ",
          "question": "",
          "explanation": "জনাব শামীমের ব্যবসাটি এক মালিকানা ব্যবসায়।   যে ব্যবসায়ের মালিক একজন মাত্র ব্যক্তি এবং মালিক নিজেই ব্যবসায়ের যাবতীয় সকল কার্যক্রম তদারকি করে তাকে একমালিকানা ব্যবসায় বলে।একমালিকানা ব্যবসা খুবই স্বল্প পরিসরের ব্যবসা। যে কেউ যেকোন স্থানে এই ব্যবসা আরম্ভ করতে পারে।   উদ্দীপকে জনাব শামীম রাজশাহীর সাহেব বাজারে স্বল্প পুঁজি নিয়ে মিষ্টির ব্যবসা শুরু করেন। এখানে দেখা যায়,জনাব শামীম স্বল্প পুঁজি নিয়ে নিজেই ছোট পরিসরে ব্যবসা শুরু করেন।তাই বলা যায়,তার ব্যবসাটি একটি একমালিকানা ব্যবসা।"
        },
        {
          "label": "ঘ",
          "question": "",
          "explanation": "শামীমের ব্যবসাটি বৃহদায়তন প্রতিষ্ঠানের পাশাপাশি টিকে থাকার মূল কারণ হলো পরিচালনাগত সুবিধা।   একক ব্যক্তির মালিকানায় গঠিত ও পরিচালিত ব্যবসাকে এক মালিকানা ব্যবসা বলে। যে কেউ স্বল্প পরিসরে স্বল্প পুঁজিতে এই ব্যবসা শুরু করতে পারে। তেমন আইনগত আনুষ্ঠানিকতা পালন করতে হয় না বলে এর গঠন প্রণালীও সহজ।   উদ্দীপকে দেখা যায়, জনাব শামীম স্বল্প পুঁজি নিয়ে একটি মিষ্টির ব্যবসা শুরু করেন। ওই এলাকায় সমজাতীয় বৃহদায়তন প্রতিষ্ঠান থাকলেও তার মুনাফা দিন দিন বেড়েই চলেছে। তিনি তার ব্যবসায় সুদক্ষ পরিচালনা ও নিয়ন্ত্রণ নিজের উপর রেখেছেন বলে তার এই সফলতা এসেছে। বৃহদায়তন প্রতিষ্ঠানের তুলনায় এক মালিকানা ব্যবসা পরিচালনা বেশ সহজ ও ঝামেলামুক্ত। যেহেতু উদ্দীপকে জনাব শামীম একজন মাত্র ব্যক্তি-ই মালিক, তাই এটি পরিচালনায় তার তেমন ঝামেলা নেই। বৃহদায়তন ব্যবসা আইনগত ঝামেলা ও একাধিক মালিকের মধ্যে ভুল বোঝাবুঝি সম্ভাবনা অত্যাধিক। পরিশেষে বলা যায়, শামীমের ব্যবসাটি বৃহদায়তন প্রতিষ্ঠানের পাশাপাশি টিকে থাকার মূল কারণ পরিচালনাগত সুবিধা।"
        }
      ]
    },
    {
      "number": "7",
      "uddipok": "সালাম ও তার তিন ডাই বোঝাপড়ার ভিত্তিতে বেঙ্গল ফার্নিচার নামক আসবাবপত্রের দোকান গড়ে তোলেন। ভালো ডিজাইন ও সুলভ মূল্যের কারণে প্রতিষ্ঠানটির পণ্য ক্রেতাদের মধ্যে গ্রহণযোগ্যতা পায়। ফলে প্রতিষ্ঠানটি অল্প দিনে সুনাম অর্জন করে। তিন বছর পর সালামের বড় ভাই মারা গেলে তার ১৬ বছর বয়সি ছেলে রফিককে ব্যবসার দেখাশুনার সুযোগ দেওয়া হয়। ব্যবসায় সম্প্রসারণের জন্য প্রতিষ্ঠানটি ৫০ লক্ষ টাকা একটি ব্যাংক থেকে ঋণ নেয়।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "অসীম দায় বলতে বিনিয়োগকৃত মূলধনের বাইরেও মালিকের দায় সৃষ্টি হওয়াকে বুঝায়।"
        },
        {
          "label": "খ",
          "question": "",
          "explanation": "পরিবর্তনশীল চাহিদাবিশিষ্ট পণ্যের ক্ষেত্রে একমালিকানা ব্যবসায় বেশি উপযোগী।   একমালিকানা ব্যবসায় যেকোনো পরিস্থিতিতে সীমিত পরিসরে এবং কোনো আইনগত আনুষ্ঠানিকতা ছাড়া গঠন করা যায়। এখানে মালিকের মূলধনের পরিমাণও কম থাকে। তাই একমালিকানা ব্যবসা পরিবর্তনশীল চাহিদাবিশিষ্ট পণ্যের ক্ষেত্রে উত্তম।"
        },
        {
          "label": "গ",
          "question": "",
          "explanation": "উদ্দীপকে বর্ণিত প্রতিষ্ঠানটি একটি অংশীদারী ব্যবসায় সংগঠন।   চুক্তিবদ্ধ সম্পর্কের ভিত্তিতে দুই বা অধিক ব্যক্তি কর্তৃক গঠিত ও পরিচালিত ব্যবসা কে অংশীদারী ব্যবসা বলে। চুক্তি অনুযায়ী অংশীদারদের দায় ও মুনাফা বন্টিত হয়।   উদ্দীপকে দেখা যায় সালাম ও তার তিন ভাই মিলে বোঝাপড়ার ভিত্তিতে বেঙ্গল ফার্নিচার নামে একটি দোকান গড়ে তোলেন। তাদের ব্যবসার সাথে অংশীদারি ব্যবসায়ের সংজ্ঞার মিল পাওয়া যায়। সুতরাং বলা যায় যে, তাদের ব্যবসায়টি একটি অংশীদারী ব্যবসায় সংগঠন।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠান কর্তৃক গৃহীত ব্যাংক ঋণের ক্ষেত্রে রফিক সীমাবদ্ধ অংশীদারের ন্যয় দায় বহন করবে।   ১৮ বছর পূর্ণ হয়নি এমন ব্যক্তি অংশীদার হলে তাকে নাবালক অংশীদার বলে। অংশীদারি আইন অনুযায়ী নাবালক অংশীদার হতে পারে না তবে সকল অংশীদার সম্মত হলে নাবালককে সীমিত অংশীদার হিসেবে ব্যবসায়ে গ্রহণ করা যায়।   উদ্দীপকে দেখা যায় সালামের বড় ভাই মারা গেলে তার ষোল বছর বয়সী ছেলে রফিককে তারা ব্যবসা দেখাশুনার সুযোগ দেয়। যেহেতু রফিকের বয়স ১৮ পূর্ণ হয়নি তাই সে নাবালক ও সীমাবদ্ধ অংশীদার।   গৃহীত ব্যাংক ঋণের বিপক্ষে অপর দুই ভাই অসীম দায় বহন করবে‌।কিন্তু যেহেতু রফিক একজন সীমাবদ্ধ অংশীদার,তাই তার দায় ব্যবসায়ে বিনিয়োগকৃত মূলধন পর্যন্ত সীমাবদ্ধ। তাকে অতিরিক্ত দায় পরিশোধে বাধ্য করা যাবে না।"
        }
      ]
    },
    {
      "number": "8",
      "uddipok": "অভিজাত ও বিলাসবহুল পরিবেশের মধ্যে বেড়ে ওঠা সুজন প্রতি বছরই ঢাকা আন্তর্জাতিক বাণিজ্য মেলা দেখতে যায়। এবার তার চাচার আমন্ত্রণে কুমারখালীর বৈশাখীমেলা দেখার জন্য সে চাচার বাড়িতে উপস্থিত হয়েছে। চাচার সাথে মেলায় গিয়ে বাণিজ্য মেলার মতো ঝলমলে আলোকসজ্জা না দেখে কিছুটা হতাশা হলো। কিন্তু মেলাতে স্থানীয় মহিলাদের হাতে তৈরি কারুপণ্য দেখে সে বিস্মিত হয়ে গেল এবং তাৎক্ষণিকভাবে বেশকিছু বাঁশ, বেত ও পাটের তৈরি হস্তশিল্পসামগ্রী ক্রয় করে। শিক্ষিত উদ্যোগী যুবক সুজন ঢাকাতে এরূপ পণ্যের একটি বিক্রয়কেন্দ্র খোলার ব্যাপারে চিন্তা করছে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "একটি দেশের ব্যবসায় প্রতিষ্ঠানসমূহ যে প্রাকৃতিক ও অপ্রাকৃতিক পারিপার্শ্বিকতার মধ্যে গঠিত হয় তাকে ব্যবসায় পরিবেশ বলে।"
        },
        {
          "label": "খ",
          "question": "",
          "explanation": "একটি প্রতিষ্ঠানের অভ্যন্তরে বিদ্যমান পরিস্থিতি ও বিভিন্ন পক্ষের সমন্বয়ে যে পরিবেশের সৃষ্টি হয় তাকে অভ্যন্তরীণ পরিবেশ বলে।   অভ্যন্তরীণ পরিবেশের উপাদানগুলো হলো মালিক,সুনাম, পরিচালনা পর্ষদ,ব্যবস্থাপনা, শ্রমিক-কমী ইত্যাদি।এসব‌ উপাদান ছাড়া ব্যবসা পরিচালনা সম্ভব নয় তাই ব্যবসায় অভ্যন্তরীণ পরিবেশ বিবেচনার প্রয়োজন পড়ে।"
        },
        {
          "label": "গ",
          "question": "",
          "explanation": "কুমারখালীর আয়োজনটি ব্যবসায়ের সামাজিক পরিবেশের উপাদানের সাথে সম্পর্কিত।   কোন দেশের মানুষের ধর্মীয় বিশ্বাস,মূল্যবোধ,চিন্তাধারা,শিক্ষা, সংস্কৃতি, দেশীয় ঐতিহ্য ইত্যাদি মিলিয়ে যে পরিবেশের সৃষ্টি হয় তাকেই সামাজিক পরিবেশ বলে। যেকোনো ব্যবসায়ের উন্নয়নের জন্য সামাজিক পরিবেশ খুবই গুরুত্বপূর্ণ ভূমিকা পালন করে।   উদ্দীপকে দেখা যায় সুজন তার চাচার আমন্ত্রণে কুমারখালীতে বৈশাখী মেলা দেখতে যায়। কুমারখালীর এই মেলা ওই অঞ্চলের ঐতিহ্য ও সংস্কৃতির সাথে জড়িত। যা ব্যবসায়ের সামাজিক পরিবেশের উপাদান।তাই বলা যায় কুমারখালীর আয়োজনটি ব্যবসার সামাজিক পরিবেশের উপাদানের সাথে সম্পর্কিত।"
        },
        {
          "label": "ঘ",
          "question": "",
          "explanation": "সুজনের উদ্যোগী চিন্তাটি আর্থ সামাজিক ক্ষেত্রে গুরুত্বপূর্ণ অবদান রাখতে পারে বলে আমি মনে করি।   ব্যবসা উদ্যোগ বলতে কোন নতুন ব্যবসা শুরু করাকে বুঝায়। এখানে সম্পূর্ণ নতুন ব্যবসা গঠন করা অথবা উন্নত পণ্য বা সেবার মাধ্যমে বর্তমান ব্যবসাকে পূণগঠন করা হয়।   উদ্দীপকের সুজন কুমারখালীর বৈশাখী মেলায় স্থানীয় মহিলাদের হাতে তৈরি কারুপণ্য দেখে বিস্মিত হয়ে গেল। সে তাৎক্ষণিক কিছু বাশ,বেত ও পাটের হস্তশিল্প সামগ্রী ক্রয় করে। শিক্ষিত উদ্যোগী সুজন ঢাকায় এসব পণ্যের একটি বিক্রয় কেন্দ্র খোলা চিন্তা করছে।   তার এই উদ্যোগের মাধ্যমে কিছু মানুষের কর্মসংস্থান তৈরি হবে। তার এমন উদ্যোগে দেশের আরও বেকার যুবক ব্যবসায় উদ্যোগে উদ্বুদ্ধ হবে। যা দেশের মানুষের অর্থনৈতিক সাফল্য বয়ে আনবে। তাই আমি মনে করি, সুজনের ব্যবসা উদ্যোগের চিন্তাটি দেশের আর্থসামাজিক উন্নয়নের গুরুত্বপূর্ণ ভূমিকা রাখবে।"
        }
      ]
    },
    {
      "number": "9",
      "uddipok": "জনাব তুহিন সরকারি চাকরি থেকে অবসর গ্রহণ করে এক লক্ষ টাকা নিয়ে একক মালিকানায় একটি মুদির দোকান দেন। ব্যবসায়ে ব্যাপক ক্রেতার সাড়া পাওয়ায় তার একার পক্ষে ব্যবসায় পরিচালনা করা কঠিন হয়ে পড়ে। তাই তিনি তার চাচাতো ভাই কুহিনকে ছয় হাজার টাকা বেতন দেওয়ার শর্তে নিয়োগ করে ব্যবসায় পরিচালনা করেন। কিছুদিনের মধ্যে প্রতিষ্ঠানে পর্যাপ্ত মুনাফা হয়। ফলে কুহিন মুনাফার অংশ দাবি করেন।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "একমালিকানা ব্যবসায়ে পরিচালক মালিক নিজেই।"
        },
        {
          "label": "খ",
          "question": "",
          "explanation": "একমালিকানা ব্যবসায় অন্যন্যা ব্যবসায়ের তুলনায় অধিক স্বাধীন।   যে ব্যবসায়ের মালিক একজন মাত্র ব্যক্তি তাকে একমালিকানা ব্যবসায় বলে।এই ব্যবসায়ে মালিক একজন সকল মূলধন সরবরাহ করে ও দায়ভার বহন করে।নিজে ব্যবসা পরিচালনা করে।যখন ইচ্ছা ব্যবসা খুলে যখন ইচ্ছা ব্যবসা বন্ধ করতে পারে।তাই এই ব্যবসাটি স্বাধীন ব্যবসায়।"
        },
        {
          "label": "গ",
          "question": "",
          "explanation": "উদ্দীপকে একমালিকানা ব্যবসায়ের সীমিত মূলধন ও আয়তন ও সহজ গঠন বৈশিষ্ট্যটি ফুটে উঠেছে।   শুধুমাত্র একজন ব্যক্তির অধীনে গঠিত ও পরিচালিত ব্যবসাকে এক মালিকানাব্যবসা বলে।এক মালিকানা ব্যবসা ক্ষুদ্রায়তন প্রকৃতির হয়ে থাকে। এখানে মালিকের মূলধনের পরিমাণও কম হয়ে থাকে।অসীম দায় বহন করতে হয় বলে মালিক ঋণ নিতে চায় না।যে কেউ চাইলেই কোনো আইনগত ঝামেলা ছাড়া এই ধরনের ব্যবসায় সহজেই গঠন করতে পারে।    উদ্দীপকের জনাব তুহিন সরকারি চাকরি থেকে অবসর গ্রহণ করে এক লক্ষ টাকা নিয়ে একক মালিকানায় একটি মুদির দোকান দেন। তার সীমিত মূলধন ও দোকানটি ছোট আয়তনের এবং সহজে গঠন হওয়ায় বুঝা যাচ্ছে যে এখানে সীমিত মূলধন ও আয়তনের বৈশিষ্ট্যটি ফুটিয়ে তোলা হয়েছে।ে।"
        },
        {
          "label": "ঘ",
          "question": "",
          "explanation": "কুহিন ব্যবসা এর মালিক না হওয়ার কারণে তুহিন কুহিন এর প্রস্তাব প্রত্যাখ্যান করে।   শুধুমাত্র একজন ব্যক্তির অধীনে গঠিত ও পরিচালিত ব্যবসাকে এক মালিকানা ব্যবসায় বলে। এক মালিকানা ব্যবসায়ী মালিক চাইলে অন্য একজনকে মজুরি বা বেতনের ভিত্তিতে নিয়োগ দিতে পারে। তবে সে লাভ বা ক্ষতির কোন অংশ ভোগ করতে পারবে না।   উদ্দীপকে তুহিন তার চাচাতো ভাই কুহিনকে ৬ হাজার টাকা বেতন দেওয়ার শর্তে ব্যবসা পরিচালনা করেন। কিছুদিন পর ব্যবসায়ে পর্যাপ্ত মুনাফা হয়।ফলে কুহিন মুনাফার দাবি করে।   উদ্দীপকে তুহিন এর ব্যবসাটি হল এক মালিকানা ব্যবসায় এখানে তুহিন তুহিনকে নির্দিষ্ট বেতনের ভিত্তিতে নিয়োগ দেয়। আবার আবার কুহিন কোন ধরনের বিনিয়োগ এই ব্যবসায়ে করেনি। এখানে মালিক একমাত্র তুহিন যার কারনে কুহিন মুনাফার কোন অংশ পাওয়ার অধিকার রাখে না তাই কুহিনের প্রস্তাব তুহিন এর দ্বারা প্রত্যাখ্যাত হওয়া যৌক্তিক।।"
        }
      ]
    },
    {
      "number": "10",
      "uddipok": "জনাব তামিম একজন জনপ্রিয় ব্যবসায়ী। তিনি তার প্রতিষ্ঠানের কর্মীদের যথাযথভাবে বেতন প্রদান করেন। তিনি বিভিন্ন উৎসবে বোনাস ও অন্যান্য সুবিধা প্রদান করেন। এছাড়াও তিনি বন্যার সময় এলাকায় ত্রাণ বিতরণ করেন। আবার শীত মৌসুমে দুস্থদের মাঝে শীতবস্ত্র ও বিতরণ করেন। পাশাপাশি তিনি বিভিন্ন সামাজিক সংগঠনে আর্থিক অনুদানও দেন ।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "স্মারকলিপি হলো কোম্পানির মূল দলিল,সনদ বা সংবিধান।"
        },
        {
          "label": "খ",
          "question": "",
          "explanation": "ব্যবসায়ে নৈতিকতা একটি ব্যবসা প্রতিষ্ঠানের জন্য খুবই মূল্যবান সম্পদ।   ব্যবসায়ের ক্ষেত্রে উচিত অনুচিত মেনে চলা বা ভালোকে গ্রহণ ও মন্দকে বর্জন করে চলাই হল ব্যবসা নৈতিকতা।যে ব্যবসায়ী নৈতিকতা মেনে ব্যবসা পরিচালনা করে সমাজ তাকে সম্মানের দৃষ্টিতে দেখে। তার ব্যবসার সুনাম বাড়ে। ফলে তার ব্যবসা আরও উন্নতি করে।"
        },
        {
          "label": "গ",
          "question": "",
          "explanation": "১০গ।জনাব তামিম প্রথম পর্যায়ে সমাজের শ্রমিক-কর্মচারীদের প্রতি দায়িত্ব পালন করেছেন।   সমাজের বিভিন্ন পক্ষের প্রতি ব্যবসার যে দায়িত্ব পালন করে তাকে ব্যবসায় সামাজিক দায়িত্ব পালন বলে।   উদ্দীপকে দেখা যায়, জনাব তামিম তার প্রতিষ্ঠানের কর্মীদের যথাযথভাবে বেতন প্রদান করেন। তিনি বিভিন্ন উৎসবে বোনাস ও অন্যান্য সুবিধা প্রদান করেন। তিনি যথা সময় কর্মীদের বেতন প্রদান ও বিভিন্ন উৎসবে অন্যান্য সুবিধা প্রদানের মাধ্যমে তাদের প্রতি তার দায়িত্ব পালন করেছেন।তাই বলা যায়,জনাব তামিম সমাজের শ্রমিক-কর্মচারীদের প্রতি তার দায়িত্ব সঠিকভাবে পালন করেছেন।"
        },
        {
          "label": "ঘ",
          "question": "",
          "explanation": "জনাব তামিমের দ্বিতীয় ধাপের কাজগুলো দ্বারা ব্যবসা প্রতিষ্ঠান সামাজিক ও অর্থনৈতিকভাবে সুবিধা অর্জন করতে পারে।   ব্যবসা প্রতিষ্ঠান সমাজ ও সমাজ সংশ্লিষ্ট বিভিন্ন পক্ষের প্রতি যে সকল দায়িত্ব পালন করে তাকে সামাজিক দায়িত্ব বলে।ব্যবসা প্রতিষ্ঠান সমাজের বিভিন্ন পক্ষের প্রতি নানারকম দায়িত্ব পালন করতে পারে। যেমন হাসপাতাল প্রতিষ্ঠা,শিক্ষাপ্রতিষ্ঠান গঠন,চিকিৎসা সেবা প্রদান,শিক্ষাবৃত্তিপ্রদান ইত্যাদি।   উদ্দীপকে দেখা যায় জনাব তামিম বন্যার সময় এলাকায় ত্রাণ বিতরণ করেন।শীত মৌসুমে দুঃস্থদের মাঝে শীতবস্ত্র বিতরণ করেন। পাশাপাশি তিনি বিভিন্ন সামাজিক প্রতিষ্ঠানে আর্থিক অনুদান দেন। তার এই কর্মকাণ্ড গুলো সামাজিক দায়িত্ব পালনের মধ্যে পড়ে।   ব্যবসা প্রতিষ্ঠানগুলো CSR পালনের মাধ্যমে সমাজে পরিচিতি পায়। এর মাধ্যমে সমগ্র দেশে এমনকি সারা বিশ্বেও সুনাম অর্জন করে। যার মাধ্যমে প্রতিষ্ঠানটি দেশে এবং বিদেশে পণ্য বিক্রয়ের পরিমাণ বৃদ্ধি পায়। ফলে প্রতিষ্ঠানটি অর্থনৈতিক সাফল্য অর্জন করে। তাই বলা যায় জনাব তামিম দ্বিতীয় পর্যায়ে যে কাজগুলো করেছেন তা দ্বারা ব্যবসা প্রতিষ্ঠান নানান সুবিধা অর্জন করতে পারে।"
        }
      ]
    },
    {
      "number": "11",
      "uddipok": "নুসরাত, আমিনা ও রীমা নামে তিন বান্ধবী ২০২০ সালের শুরুতে পারস্পরিক সমঝোতার ভিত্তিতে 'গুডফুড' নামে অনলাইন ভিত্তিক একটি খাবার রেস্তোরা চালু করেন । রীমা কোনো মূলধন সরবরাহ করেননি। তবে তিনি ব্যবসায়ের কার্যাবলি সম্পাদন করেন। ২০২১ সালে মুনাফা বণ্টন নিয়ে রীমার সাথে অপর দুই বান্ধবীর মতবিরোধ দেখা দেয়। এরপর রীমা এই সংগঠনে আর থাকবে না বলে লিখিতভাবে জানিয়ে দেয়।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "চুক্তি হলো অংশীদারি ব্যবসার ভিত্তি।"
        },
        {
          "label": "খ",
          "question": "",
          "explanation": "অংশীদারদের মধ্যকার চুক্তির বিষয়বস্তু যে দলিলে লিপিবদ্ধ করা হয় তাকে অংশীদারি চুক্তিপত্র বলে।   চুক্তি হলো অংশীদারি ব্যবসার মূল ভিত্তি। চুক্তিপত্র অংশীদারি ব্যবসা পরিচালনার ভবিষ্যৎ দিক নির্দেশনা হিসেবে কাজ করে। চুক্তিপত্রে উল্লেখ নেই এমন কোন কাজ ব্যবসা করতে পারবে না তাই চুক্তিপত্রের বিষয়বস্তু গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে বর্ণিত ব্যবসায় রিমা একজন কর্মী অংশীদার।   যে অংশীদার ব্যবসায় কোন মূলধন বিনিয়োগ করে না শুধুমাত্র তার শ্রম ও দক্ষতা দিয়ে ব্যবসা পরিচালনায় অংশ নেয় তাকে কর্মী অংশীদার বলে। অন্যান্য অংশীদারদের মত এরা লাভ ক্ষতিতে অংশ নেন। এছাড়া তারা অসীম দায় বহনে বাধ্য থাকেন।   উদ্দীপকে নুসরাত,আমিনা ও রিমা তিন বান্ধবী পারস্পরিক সমঝোতার ভিত্তিতে ২০২২ সালে গুডফুড নামে অনলাইনে একটি রেস্তোরা চালু করে। রিমা ব্যবসায়ে কোন মূলধন সরবরাহ করেনি কিন্তু ব্যবসা কার্যাবলী সম্পাদন করছেন। এতেই বুঝা যায়, রিমা উক্ত ব্যবসায় একজন কর্মী অংশীদার।"
        },
        {
          "label": "ঘ",
          "question": "",
          "explanation": "রীমার সীদ্ধান্তের প্রক্ষিতে 'গুডফুড' রেস্তোরাঁকে টিকিয়ে রাখার জন্য নুসরাত ও আমিনাকে নতুন চুক্তি করতে হবে বলে আমি মনে করি।   অংশীদারদের মধ্যকার অংশীদারি সম্পর্কের বিলুপ্তিকে অংশীদারি ব্যবসায়ের বিলোপ সাধন বলে। অংশীদারি সম্পর্কের বিলুপ্তি হলেই ব্যবসা বন্ধ হয়ে যাবে এমন নাও হতে পারে।নতুন সম্পর্ক গঠন করে অংশীদারী ব্যবসায়ের পুনর্গঠন করা যায়।   উদ্দীপকে দেখা যায় মুনাফা বন্টন নিয়ে রিমার সাথে অপর দুই বান্ধবীর মতবিরোধ দেখা দেয়। এরপর রিমা এই ব্যবসায়ে আর থাকবে না বলে লিখিতভাবে জানিয়ে দেয়। ফলে তাদের মধ্যে আর কোন অংশীদারি সম্পর্ক থাকবে না।   এক্ষেত্রে নুসরাত,আমিনা ও রিমার মধ্যকার অংশীদারী ব্যবসাটি বিলুপ্ত হয়ে নুসরাত ও আমিনা নতুন চুক্তি করে তাদের ব্যবসাটি পুনর্গঠন করতে পারে। এক্ষেত্রে তারা চাইলে নতুন অংশীদারও গ্রহণ করতে পারবে। তাই বলা যায় গুডফুড রেস্তোরাঁকে টিকিয়ে রাখতে ব্যবসাটি পুনর্গঠন করতে হবে।"
        }
      ]
    }
  ]
}