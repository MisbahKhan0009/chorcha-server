{
  "title": "ময়মনসিংহ বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব রূপম জেলা যুব উন্নয়ন প্রশিক্ষণ কেন্দ্র থেকে মাছ চাষ ও রেণু পোনা উৎপাদনের প্রশিক্ষণ গ্রহণ করেন। তিনি দুই লক্ষ টাকা পুঁজি নিয়ে নিজস্ব পুকুরে মাছ চাষ শুরু করেন। তার সংগৃহীত উন্নত জাতের কার্প জাতীয় মাছের রেণু থেকে উৎপাদিত পোনা কিছু দিনের মধ্যেই বিক্রয়যোগ্য হয়ে ওঠে। স্থানীয় মাছ চাষিদের কথা চিন্তা করে পোনাগুলো ভালোভাবে কৃত্রিম উপায়ে সংরক্ষণের ব্যবস্থা করেন। চাষিরা তাদের সুবিধামতো সময় চাহিদা অনুযায়ী সংগ্রহ করতে পারেন। তার উৎপাদিত মাছের পোনার চাহিদা স্থানীয় বাজার ছাড়াও অন্যান্য বাজারে ছড়িয়ে পড়েছে। কিন্তু অর্থ স্বল্পতার'কারণে বাড়তি চাহিদা মেটানোর জন্য বাজার সম্প্রসারণ তার পক্ষে প্রায় অসম্ভব।",
      "tag": "MB 25",
      "sub_questions": [
        {
          "label": "ক",
          "question": "প্রত্যক্ষ সেবা কী?",
          "explanation": "গ্রাহকদের সরাসরি সেবা দেওয়ার বিনিময়ে অর্থ উপার্জন করাকে প্রত্যক্ষ সেবা বলে। যেমন: ডাক্তারি, ওকালতি প্রভৃতি।"
        },
        {
          "label": "খ",
          "question": "ব্যবসায়ের নৈতিকতা বলতে কী বোঝ?",
          "explanation": "ব্যবসায়ের ক্ষেত্রে উচিত-অনুচিত মেনে চলা বা ভালোকে নেওয়া ও মন্দকে এড়িয়ে চলাই হলো ব্যবসায় নৈতিকতা। ব্যবসায়ীর আচার-ব্যবহারও নীতি-নৈতিকতা দ্বারা প্রভাবিত হয়। উচিতঅনুচিত মেনে চললে সবার মাঝে তার সুনাম প্রতিষ্ঠিত হয়। যা ব্যবসায়ের উন্নয়নে ভূমিকা রাখে। তাই ব্যবসায় নৈতিকতা ব্যবসায়ের উন্নয়নে অপরিহার্য।"
        },
        {
          "label": "গ",
          "question": "জনাব রূপমের শিল্পটি কোন শিল্পের মধ্যে পড়ে? ব্যাখ্যা করো।",
          "explanation": "উদ্দীপকের জনাব রূপমের শিল্পটি-প্রজনন শিল্পের মধ্যে পড়ে। এ শিল্পে উৎপাদিত সামগ্রী পুনরায় সৃষ্টি বা উৎপাদনের কাজে ব্যবহার করা হয়। এ শিল্পের মাধ্যমে গাছপালা ও প্রাণীর বংশ বাড়ানো হয়। নার্সারি, হ্যাচারি প্রভৃতি প্রজনন শিল্পের অন্তর্গত। উদ্দীপকের জনাব রূপম স্থানীয় যুব উন্নয়ন কেন্দ্র থেকে প্রশিক্ষণ নেন। এরপর দুই লক্ষ টাকা পুঁজি নিয়ে নিজেদের পুকুরে মাছ চায় শুরু করেন। তার সংগৃহীত উন্নত জাতের কার্প মাছের পোনা অল্প কিছুদিনের মধ্যেই বিক্রিযোগ্য হয়ে ওঠে। এক্ষেত্রে জনাব রূপম তার পুকুরে প্রথমে মাছের পোনা চাষ করেন। এরপর পর্যাপ্ত খাদ্যসামগ্রী সরবরাহ ও সঠিক পরিচর্যার মাধ্যমে এ পোনাগুলো বড় করা হয়। এরপর তা মানুষের খাবার উপযোগী হয়। এছাড়া পুকুরে মাছের ছাড়া ডিম থেকেই আবার নতুন বংশবিস্তার হয়। এসব বৈশিষ্ট্যের সাথে প্রজনন শিল্পের মিল আছে। তাই বলা যায়, জনাব রূপমের শিল্পটি প্রজনন শিল্পের অন্তর্গত।"
        },
        {
          "label": "ঘ",
          "question": "বাজার সম্প্রসারণ করে বাড়তি চাহিদা পূরণের জন্য জনাব রূপমের করণীয় উদ্দীপকের আলোকে মূল্যায়ন করো।",
          "explanation": "বাজার সম্প্রসারণ করে বাড়তি চাহিদা পূরণের জন্য জনাব রূপমের অর্থসংস্থান করতে হবে বলে আমি মনে করি। ব্যবসা-বাণিজ্যের ক্ষেত্রে অর্থের প্রয়োজনীয়তা অনস্বীকার্য। কারণ প্রয়োজনীয় অর্থ ছাড়া ব্যবসায় গঠন, পরিচালনা ও সম্প্রসারণের কাজগুলো করা যায় না। এক্ষেত্রে ব্যাংক ঋণ দেওয়ার মাধ্যমে ব্যবসায়ে প্রয়োজনীয় অর্থসংস্থান করে থাকে। উদ্দীপকের জনাব রূপম একজন মাছ ব্যবসায়ী। তিনি উৎপাদিত কার্প মাছ ক্রেতাদের চাহিদা পূরণের জন্য কৃত্রিম উপায়ে সংরক্ষণ করেন। এতে মাছের চাহিদা দিন দিন বাড়তে থাকে। কিন্তু অর্থ স্বল্পতার কারণে এ বাড়তি চাহিদা মেটানোর জন্য তার পক্ষে প্রায় অসম্ভব। উক্ত অবস্থায় জনাব রূপম প্রয়োজনীয় অর্থ পেলে কৃত্রিম উপায়ে বেশি পরিমাণে মাছ সংরক্ষণ করতে পারেন। এক্ষেত্রে তিনি ব্যাংক বা বিভিন্ন আর্থিক প্রতিষ্ঠানের থেকে ঋণ নিতে পারেন। এ ঋণ দিয়ে তিনি তার ব্যবসায়টি সম্প্রসারণ করতে পারবেন। এতে তিনি বেশি মাছ সংরক্ষণ করে বাড়তি চাহিদা মেটাতে পারবেন। এভাবে অর্থসংস্থানের মাধ্যমে জনাব রূপম বাজার সম্প্রসারণ করে বাড়তি চাহিদা পূরণ করতে পারবেন।"
        }
      ]
    },
    {
      "number": "2",
      "uddipok": "জনাব-শরীফ \"আদিবাহ পোলট্রি\" খামারের স্বত্বাধিকারী কুমিল্লার রাজেশপুর গ্রামের একজন সফল ব্যবসায়ী। ২০২৪ সালের অতিবৃষ্টি, পাহাড়ি ঢলের পানি ও বন্যা রক্ষা বাঁধ ভাঙনের ফলে বন্যা কবলিত হয়ে কুমিল্লা, ফেনী, নোয়াখালীসহ প্রায় আট জেলার তিয়াত্তরটি উপজেলা বন্যার পানিতে ডুবে \"আদিবাহ পোলট্রি” খামারের সব মুরগি মারা যায়। তার ক্ষতির পরিমাণ প্রায় চল্লিশ লক্ষ টাকা। বন্যা কবলিত এলাকার সকল খামারির একই অবস্থা হয়েছে। জনাব শরীফসহ অন্যান্য ব্যবসায়ীরা বর্তমানে ক্ষতি 'কাটিয়ে ওঠার জন্য সরকারি সহায়তাসহ অন্যান্য আর্থিক প্রতিষ্ঠান থেকে অর্থ পাওয়ার চেষ্টা করে যাচ্ছেন।",
      "tag": "MB 25",
      "sub_questions": [
        {
          "label": "ক",
          "question": "রাজনৈতিক পরিবেশ কী?",
          "explanation": "কোনো দেশের সার্বভৌমত্ব, রাজনৈতিক স্থিতিশীলতা, রাজনৈতিক দলের দৃষ্টিভঙ্গি, আইন-শৃঙ্খলা পরিস্থিতি প্রভৃতির সমন্বয়ে যে পারিপার্শ্বিকতার সৃষ্টি হয়, তাকে রাজনৈতিক পরিবেশ বলে।"
        },
        {
          "label": "খ",
          "question": "\"প্রযুক্তিগত পরিবেশ দেশের উন্নয়নে অপরিহার্য\"- ব্যাখ্যা করো।",
          "explanation": "বিজ্ঞান ও কারিগরি শিক্ষা, বিজ্ঞান সংক্রান্ত প্রশিক্ষণ ও গরেষণা, উন্নত প্রযুক্তির ব্যবহার প্রভৃতির সমন্বয়ে সৃষ্ট পরিবেশ হলো প্রযুক্তিগত পরিবেশ। আধুনিক প্রযুক্তি ব্যবহারের ফলে উন্নতমানের পণ্য ও সেবা উৎপাদন নিশ্চিত করা যায়। আবার, বিজ্ঞান ও গ্রবেষণাধর্মী প্রতিষ্ঠানের কারণে উৎপাদনের নতুন কলা-কৌশল উদ্ভাবন হয়। এতে ব্যবসায়ের জন্য নতুন ক্ষেত্র তৈরি করা যায়। তাই যেকোনো দেশের আর্থ-সামাজিক ক্ষেত্রে দ্রুত সফলতা পেতে প্রযুক্তিগত পরিবেশের উন্নয়ন প্রয়োজন।"
        },
        {
          "label": "গ",
          "question": "উদ্দীপকে উল্লিখিত এলাকায় কোন পরিবেশের কারণে বন্যা দেখা দিয়েছে? ব্যাখ্যা করো।",
          "explanation": "উদ্দীপকে উল্লিখিত এলাকায় প্রাকৃতিক পরিবেশের কারণে বন্যা দেখা দিয়েছে। প্রাকৃতিক উপাদানের সমন্বয়ে এ পরিবেশ গঠিত। জলবায়ু, ভূ-প্রকৃতি, মৃত্তিকা; নদ-নদী, দুর্যোগ প্রভৃতি প্রাকৃতিক পরিবেশের উপাদান। এ পরিবেশের উপাদানগুলো মানুষ নিয়ন্ত্রণ করতে পারে না। উদ্দীপকে জনাব শরীফ একজন সফল ব্যবসায়ী। কুমিল্লায় তার একটি পোলট্রি খামার রয়েছে। ২০২৪ সালে অতিবৃষ্টি ও বন্যার পানিতে তার খামারসহ আশপাশের আটটি জেলার সব খামার ডুবে যায়। এতে তাদের খামারের সব মুরগি মারা যায়। বন্যা একটি প্রকৃতি সৃষ্ট দুর্যোগ। জলবায়ু ও বৈরী আবহাওয়ার কারণে এ দুর্যোগ সৃষ্টি হয়। আর বন্যা হলে মানুষ তা নিয়ন্ত্রণ করতে পারে না। এসব বিষয় প্রাকৃতিক পরিবেশের বৈশিষ্ট্যের সাথে মিল রয়েছে। সুতরাং, উদ্দীপকের উল্লিখিত এলাকায় প্রাকৃতিক পরিবেশের কারণেবন্যা দেখা দিয়েছে।"
        },
        {
          "label": "ঘ",
          "question": "তুমি কি মনে করো সরকারি সহায়তা ও অন্যান্য আর্থিক প্রতিষ্ঠান থেকে অর্থনৈতিক সুবিধা পেলে উদ্দীপকের ব্যবসায়ীরা আবার স্বাবলম্বী হবেন? এ ব্যাপারে তোমার মতামত বিশ্লেষণ করো।",
          "explanation": "সরকারি সহায়তা ও অন্যান্য আর্থিক প্রতিষ্ঠান থেকে অর্থনৈতিক সুবিধা পেলে উদ্দীপকের ব্যবসায়ীরা আবার স্বাবলম্বী হবেন বলে আমি মনে করি। বাংলাদেশে ব্যবসায় পরিবেশের অনেকগুলো উপাদান অনুকূল নয়। এক্ষেত্রে উক্ত বিষয়ে সরকারি সহায়তা ও আর্থিক প্রতিষ্ঠান অগ্রণী ভূমিকা পালন করতে পারে। এটির মাধ্যমে প্রদত্ত সহায়তা ব্যবসায়ীদের প্রতিকূলতার মধ্যেও ব্যবসায় পরিচালনায় সক্ষম করে তোলে। উদ্দীপকে ২০২৪ সালে কুমিল্লা, ফেনী, নোয়াখালীসহ আটটি জেলা বন্যা কবলিত হয়। উক্ত জেলাগুলোর খামারিদের খামার বন্যার পানিতে ডুবে যায়। এতে তাদের খামারের সব মুরগি মারা যায়। ফলে তারা আর্থিকভাবে ক্ষতিগ্রস্ত হয়। বর্তমানে ব্যবসায়ীরা ক্ষতি কাটিয়ে ওঠার জন্য সরকারি সহায়তাসহ আর্থিক প্রতিষ্ঠান থেকে অর্থ পাওয়ার চেষ্টা করছে। ব্যবসায়ীরা সরকারি সহায়তা পেলে তাদের সমস্যাটি সমাধান করতে পারবেন। এক্ষেত্রে আর্থিক প্রতিষ্ঠান থেকে ঋণ সুবিধা পেলে তারা পুনরায় খামার চালু করতে পারবেন। এতে তারা নতুন উদ্যমে ব্যবসায় পরিচালনা করতে পারবেন। ফলে তাদের ব্যবসায়ে উৎপাদন ও বিক্রি পুনরায় চালু হবে। আবার সরকারি পৃষ্ঠপোষকতায় বন্যা রক্ষা বাঁধ নির্মাণ করলে ভবিষ্যতে দুর্যোগঘটিত সমস্যায় পড়তে হবে না। এতে তাদের ব্যবসায় ঝুঁকি কমে আসবে। ফলে তারা আর্থিক ক্ষতির হাত থেকে রক্ষা পাবেন। তাই বলা যায়, সরকারি সহায়তা ও অন্যান্য আর্থিক প্রতিষ্ঠান থেকে অর্থনৈতিক সুবিধা পেলে উদ্দীপকের ব্যবসায়ীরা আবার স্বাবলম্বী হবেন।"
        }
      ]
    },
    {
      "number": "3",
      "uddipok": "জনাব সুমন, মামুন; আরিফ ও রাকিব চারজন সমঝোতার ভিত্তিতে একটি আইটি সেন্টার স্থাপন করেন। প্রথম তিনজন প্রত্যেকে চার লক্ষ টাকা করে মূলধন বিনিয়োগ করেন। জনাব রাকিব একজন কম্পিউটার প্রকৌশলী। তিনি কোনো মূলধন বিনিয়োগ করেননি। কারণ আইটি সংক্রান্ত সব কাজ তিনিই পরিচালনা করেন। অন্য সদস্য জনাব সুমন ব্যবসায় পরিচালনায় অংশগ্রহণ করেন না। বছর শেষে প্রতিষ্ঠানটি দুই লক্ষ চল্লিশ হাজার টাকা মুনাফা করে। মুনাফা বণ্টনের সময় সকল অংশীদার সমান মুনাফা দাবিকরেন। ফলে তাদের মধ্যে মতবিরোধ দেখা দেয়।",
      "tag": "MB 25",
      "sub_questions": [
        {
          "label": "ক",
          "question": "চুক্তিপত্র কী?",
          "explanation": "কোনো বিষয়ে দুই বা ততোধিক ব্যক্তির শর্তসমূহ দলিলে লিপিবদ্ধ করাকে চুক্তিপত্র বলে।"
        },
        {
          "label": "খ",
          "question": "\"নিবন্ধিত অংশীদারি ব্যবসায় উত্তম\"- ব্যাখ্যা করো।",
          "explanation": "সরকার কর্তৃক নির্ধারিত নিবন্ধকের অফিসে অংশীদারি ব্যবসায়ের চুক্তিপত্র সংরক্ষণ ও নাম তালিকাভুক্ত করাকে অংশীদারি ব্যবসায়ের নিবন্ধন বলে নিবন্ধিত অংশীদারি ব্যবসায় অপর অংশীদারের বিরুদ্ধে অধিকার আদায়ের জন্য মামলা করতে পারে। এ ব্যবসায় তৃতীয়পক্ষের বিরুদ্ধেও মামলা করতে পারে। এছাড়া পাল্টা পাওনা আদায়ে নিবন্ধিত অংশীদারি ব্যবসায় সুবিধা পায়। তাই নিবন্ধিত অংশীদারি ব্যবসায় উত্তম।"
        },
        {
          "label": "গ",
          "question": "জনাব সুমন কোন ধরনের অংশীদার? ব্যাখ্যা করো।",
          "explanation": "উদ্দীপকে জনাব সুমন একজন ঘুমন্ত অংশীদার। এ ধরনের অংশীদার ব্যবসায়ে মূলধন বিনিয়োগ করেন। কিন্তু এরা ব্যবসায় পরিচালনায় অংশগ্রহণ করেন না। তবে এ অংশীদার ব্যবসায়ের ঝুঁকি বহন করেন এবং মুনাফাও ভোগ করেন। এছাড়া এরা অসীম দায় বহন করেন। উদ্দীপকের জনাব সুমন, মামুন, আরিফ ও রাকির চারজন সমঝোতার ভিত্তিতে একটি আইটি সেন্টার স্থাপন করেন। জনাব সুমন ব্যবসায়ে মূলধন বিনিয়োগ করলেও পরিচালনায় অংশগ্রহণ করেন না। কিন্তু তিনি মুনাফা ভোগ করেন। এছাড়া তিনি ব্যবসায়ের অসীম দায়ও বহন করবেন। এক্ষেত্রে জনাব সুমনের ব্যক্তিগত সম্পত্তিও দায়বদ্ধ থাকবে। এসব বৈশিষ্ট্যের সাথে ঘুমন্ত অংশীদারের মিল রয়েছে। তাই বলা যায়, জনাব সুমন একজন ঘুমন্ত অংশীদার।"
        },
        {
          "label": "ঘ",
          "question": "উদ্দীপকের প্রত্যেক অংশীদারদের মুনাফার পরিমাণ নির্ণয় করে মতবিরোধ সমস্যা সমাধানে তোমার মতামত বিশ্লেষণ করো।",
          "explanation": "উদ্দীপকের প্রত্যেক অংশীদার সমানভাবে ৬০,০০০ টাকা করে মুনাফা পাবে। অংশীদারি ব্যবসায়ের মুনাফা মূলত চুক্তি অনুসারে বণ্টিত হয়। তবে অনেক সময় চুক্তিতে মুনাফা বণ্টন বিষয়ে কোনো কিছু উল্লেখ থাকে না। এক্ষেত্রে অংশীদাররা মুনাফা সমান ভাগে ভাগ করে নেন। উদ্দীপকের জনাব সুমন, মামুন, আরিফ ও রাকিব একটি আইটি ব্যবসায়ের অংশীদার। তাদের প্রতিষ্ঠানটি, বছর শেষে ২,৪০,০০০ টাকা মুনাফা করে। এক্ষেত্রে অংশীদাররা প্রত্যেকে সমান মুনাফা দাবি করেন। এতে তাদের মধ্যে মতবিরোধ দেখা দেয়। উল্লিখিত অংশীদারি ব্যবসায় প্রতিষ্ঠানটিতে একেকজন একেক ধরনের অংশীদার। তাদের অংশীদারি চুক্তিতে মুনাফা বণ্টনের বিষয়ে কিছু উল্লেখ নেই। এক্ষেত্রে চুক্তিতে মুনাফা বণ্টনের নিয়ম উল্লেখ থাকলে সে অনুযায়ী মুনাফা বণ্টিত হতো। তাই অংশীদারি আইনানুযায়ী তারা প্রত্যেকে সমহারে মুনাফা পাবেন। এক্ষেত্রে প্রত্যেক অংশীদার (২,৪০,০০০ ÷ \\div ÷ ৪) বা ৬০,০০০ টাকা করে মুনাফা পাবেন। এভাবে প্রত্যেক অংশীদারকে সমান ভাগে মুনাফা প্রদানের মাধ্যমে মতবিরোধ দূর করা যায়।"
        }
      ]
    },
    {
      "number": "4",
      "uddipok": "শাকিল উচ্চ মাধ্যমিক পাসের পর পারিবারিক কারণে আর লেখাপড়া করতে পারেনি। তার নিজের কিছু জমানো টাকা এবং বাবার কাছ থেকে পাঁচ হাজার টাকা নিয়ে স্থানীয় বাজারে মৌসুমি ফলের ব্যবসায় শুরু করে। গত বছর ফলের পাশাপাশি ইফতার সামগ্রী বিক্রয় করে ভালোই লাভবান হয়েছে। এ বছর পূর্বের ব্যবসায়ের সাথে ছোট ভাইকে নিয়ে ঈদ সামগ্রী বিক্রয় করে প্রচুর মুনাফা অর্জন করে। শাকিল ঠিক করেছে প্রতিবছর এভাবে সময়োপযোগী পণ্যের ব্যবসায়ই করবে।",
      "tag": "MB 25",
      "sub_questions": [
        {
          "label": "ক",
          "question": "অসীম দায় কী?",
          "explanation": "ব্যবসায়ে বিনিয়োগকৃত নিজস্ব মূলধনের বাইরেও ব্যক্তিগত সম্পত্তিতে দায় সৃষ্টি হওয়াকে অসীম দায় বলে।"
        },
        {
          "label": "খ",
          "question": "ব্যবসায় করতে ট্রেড লাইসেন্স কেন প্রয়োজন?",
          "explanation": "ব্যবসায় শুরু করার জন্য স্থানীয় সরকার বা পৌরসভা থেকে দেওয়া সরকারি অনুমতিপত্র হলো ট্রেড লাইসেন্স। এটি সংগ্রহের মাধ্যমে ব্যবসায় সরকার থেকে বৈধতা লাভ করে। আর ঐ ব্যবসায়টি সরকারের কাছে তালিকাভুক্ত থাকে। ফলে বৈধতার সাথে ব্যবসায়ের কাজ চালানো যায়। এটি ব্যবসায়ের ক্ষেত্রে একটি গুরুত্বপূর্ণ দলিল। তাই ব্যবসায় করতে ট্রেড লাইসেন্স প্রয়োজন।"
        },
        {
          "label": "গ",
          "question": "উদ্দীপকের ব্যবসায়টিতে একমালিকানা ব্যবসায়ের কোন বৈশিষ্ট্য লক্ষ করা যায়? ব্যাখ্যা করো।",
          "explanation": "উদ্দীপকের ব্যবসায়টিতে একমালিকানা ব্যবসায়ের সীমিত মূলধন বৈশিষ্ট্যটি লক্ষ করা যায়। এ ব্যবসায় একক মালিকানায় গঠিত, পরিচালিত ও নিয়ন্ত্রিত হয়। যে কেউ স্বল্প পরিমাণ মূলধন নিয়ে এ ব্যবসায় গঠন করতে পারে। মালিক নিজের তহবিল থেকে মূলধনের যোগান দেয়। প্রয়োজনে আত্মীয়-স্বজন ও বন্ধু-বান্ধবের কাছ থেকে ঋণ নেয়। উদ্দীপকে শাকিল উচ্চ মাধ্যমিক পাসের পর পারিবারিক কারণে আর লেখাপড়া করতে পারেনি। সে স্বল্প কিছু অর্থ নিয়ে মৌসুমি ফলের ব্যবসায় শুরু করে। এক্ষেত্রে সে নিজের কিছু জমানো অর্থ ও বাবার কাছ থেকে নেওয়া ৫০০০ টাকা মূলধন হিসেবে সরবরাহ করেছে। ব্যবসায়টির মূলধন সে একাই যোগান দিয়েছে। এজন্য স্বল্প মূলধন দিয়েই ব্যবসায় শুরু করতে হয়েছে। সুতরাং, উদ্দীপকের ব্যবসায়টিতেসীমিত মূলধনেরবৈশিষ্ট্য লক্ষ করা যায়।"
        },
        {
          "label": "ঘ",
          "question": "শাকিলের একমালিকানা ব্যবসায়টি উপযুক্ত ক্ষেত্রগত সুবিধার কারণে সফল হয়েছে- তুমি কি একমত? যুক্তিসহ বিশ্লেষণ করো।",
          "explanation": "সাময়িক সময়ের ব্যবসায় হওয়ায় শাকিলের একমালিকানা ব্যবসায়টি সফল হয়েছে বলে আমি মনে করি। একমালিকানা ব্যবসায়ে মালিক একজন। এক্ষেত্রে তিনি নিজেই স্বল্প মূলধন নিয়ে এ ব্যবসায় গঠন এবং পরিচালনা করেন। মালিক নিজের কর্মক্ষমতা অনুযায়ী সাময়িক সময়ের ব্যবসায়ও গঠন করতে পারেন। যেমন: মৌসুমি ফলের দোকান, বিশেষ উৎসব বা অনুষ্ঠান সংশ্লিষ্ট পণ্য বিক্রি। উদ্দীপকে শাকিল উচ্চ মাধ্যমিক পাসের পর ফলের ব্যবসায় শুরু করে। ফলের পাশাপাশি সে ইফতার সামগ্রী বিক্রি করে লাভবান হয়েছে। তাছাড়া গত বছর সে ছোট ভাইকে সাথে নিয়ে ঈদসামগ্রী বিক্রি করেও প্রচুর মুনাফা অর্জন করেছে। এক্ষেত্রে সে মৌসুম অনুযায়ী ক্রেতাদের চাহিদা মোতাবেক ব্যরসায় করে সফল হয়েছে। শাকিল ঠিক করেছে প্রতি বছর সময়োপযোগী পণ্যের ব্যবসায় করবে। এ ব্যবসায়ে সে গ্রাহকের চাহিদা সহজে বুঝতে পারে। ফলে প্রথমে সে মৌসুমি, ফলের ব্যবসায় করে। এ ব্যবসায়ের পাশাপাশি ইফতার সামগ্রী ও ঈদসামগ্রী বিক্রি করে। সে বুঝতে পেরেছে সাময়িক সময়ে ব্যবসায়ে কিছু পণ্যের চাহিদা বেশি থাকে। এজন্য এসব পণ্যের বিক্রির পরিমাণ বেশি হয়। তাই ব্যবসায়ে লাভের পরিমাণ বেশি হয়। এভাবে ব্যবসায়ে দ্রুত সফলতা পাওয়া যায়। তাই বলা যায়, শাকিল একমালিকানা ব্যবসায়ের উপযুক্ত ক্ষেত্র বিবেচনায় সাময়িক সময়ের ব্যবসায় করায় সফল হয়েছে।"
        }
      ]
    },
    {
      "number": "5",
      "uddipok": "কাজী মিলন ও তার ৫ ভাই মিলে কাজী অ্যান্ড ব্রাদার্স লি. নামে একটি ব্যবসায় শুরু করেন। তাদের উৎপাদিত পণ্যের বাজারে ব্যাপক চাহিদা থাকায় ব্যবসায়টি দেশীয় বাজার ছাড়াও আন্তর্জাতিক বাজারে প্রসার ঘটেছে। তাই প্রতিষ্ঠানটি সম্প্রসারণে প্রচুর মূলধনের প্রয়োজন দেখা দেয়। অর্থ সংগ্রহের জন্য কর্তৃপক্ষ বাজারে শেয়ার ছাড়ার সিদ্ধান্ত নেয়।",
      "tag": "MB 25",
      "sub_questions": [
        {
          "label": "ক",
          "question": "বোনাস শেয়ার কী?",
          "explanation": "শেয়ারহোল্ডারদের লভ্যাংশ হিসেবে নগদ অর্থ পরিশোধ না করে যে শেয়ার ইস্যু করা হয়, তাকে বোনাস শেয়ার বলে।."
        },
        {
          "label": "খ",
          "question": "কোম্পানির কৃত্রিম ব্যক্তিসত্তা বলতে কী বোঝায়?",
          "explanation": "যে সত্তা বা অস্তিত্বের মাধ্যমে কোম্পানি নিজ নামে গঠিত ও পরিচালিত হয়, তাকে কোম্পানির কৃত্রিম ব্যক্তিসত্তা বলে। কোম্পানিকে তার মালিক বা শেয়ারহোল্ডারদের থেকে সম্পূর্ণ আলাদা সত্তা হিসেবে দেখা হয়। এ সংগঠন ব্যক্তি না হয়েও নিজ নামে চুক্তি করা, লেনদেন ও প্রয়োজনে মামলা করতে পারে। কোম্পানি সিলমোহর ব্যবহার করে নিজ নামেই পরিচিত ও পরিচালিত হয়। এটিই কোম্পানির কৃত্রিম ব্যক্তিসত্তা।"
        },
        {
          "label": "গ",
          "question": "উদ্দীপকের কাজী অ্যান্ডব্রাদার্সলি. কোন ধরনের ব্যবসায় সংগঠন? ব্যাখ্যা কর",
          "explanation": "উদ্দীপকের কাজী অ্যান্ড ব্রাদার্স লি. একটি প্রাইভেট লিমিটেড কোম্পানি সংগঠন। এ ধরনের কোম্পানির সদস্য সংখ্যা সর্বনিম্ন ২ এবং সর্বোচ্চ ৫০ জন হয়ে থাকে। এ কোম্পানির শেয়ার অবাধে হস্তান্তরযোগ্য নয়। এ কোম্পানি শুরু করার আগে নিবন্ধনপত্র সংগ্রহ করতে হয়। নিবন্ধনপত্র পাওয়ার পরপরই এটি কাজ শুরু করতে পারে। উদ্দীপকের কাজী মিলন ও পাঁচ ভাই মিলে কাজী অ্যান্ড ব্রাদার্স নামে একটি ব্যবসায় প্রতিষ্ঠা করেন। তাদের প্রতিষ্ঠানটিতে মোট সদস্য সংখ্যা ৬ জন। প্রতিষ্ঠানটির নিবন্ধনপত্র পাওয়ার পরপরই তারা ব্যবসায় প্রতিষ্ঠানটির কাজ শুরু করেন। তাদের এ প্রতিষ্ঠানটির শেয়ার অবাধে হস্তান্তরযোগ্য নয়। এজন্য তারা জনসাধারণের কাছে অবাধে শেয়ার বিক্রি করে অর্থ সংগ্রহ করতে পারেন না। এসব বৈশিষ্ট্যের সাথে প্রাইভেট লিমিটেড কোম্পানির মিল রয়েছে। তাই বলা যায়, উদ্দীপকের কাজী এন্ড ব্রাদার্স একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "বাজারে শেয়ার ছাড়ার জন্য উদ্দীপকের প্রতিষ্ঠানটির করণীয় সম্পর্কে তোমার যুক্তিসহ মতামত প্রদর্শন করো।",
          "explanation": "বাজারে শেয়ার ছাড়ার জন্য উদ্দীপকের প্রতিষ্ঠানটিকে প্রাইভেট লিমিটেড থেকে থেকে পাবলিক লিমিটেড কোম্পানিতে রূপান্তর করতে হবে। পাবলিক লিমিটেড কোম্পানির সর্বনিম্ন সদস্য সংখ্যা ৭ জন ও সর্বোচ্চ শেয়ার সংখ্যা দ্বারা সীমাবদ্ধ থাকে। এর কাজ শুরুর জন্য নিবন্ধনের পর কার্যারম্ভের অনুপতিপত্র সংগ্রহ করতে 'হয়। এটি জনসাধারণের কাছে শেয়ার ও ঋণপত্র বিক্রয়ের মাধ্যমে অধিক মূলধন সংগ্রহ করতে পারে। উদ্দীপকের কাজী মিলন ও তার পাঁচ ভাই কাজী অ্যান্ড ব্রাদার্স লি. একটি প্রাইভেট লিমিটেড কোম্পানি গঠন করেন। বাজারে প্রতিষ্ঠানটির উৎপাদিত পণ্যের ব্যাপক চাহিদা। এতে ব্যবসায়টির দেশীয় বাজার ছাড়াও আন্তর্জাতিক বাজারে প্রসার ঘটছে। তাই প্রতিষ্ঠানটি সম্প্রসারণে প্রচুর মূলধনের প্রয়োজন দেখা দেয়। এ অতিরিক্ত অর্থ সংগ্রহের জন্য কর্তৃপক্ষ বাজারে শেয়ার ছাড়ার সিদ্ধান্ত নেয়। এক্ষেত্রে সিদ্ধান্তটি বাস্তবায়নের জন্য প্রতিষ্ঠানটিকে প্রাইভেট থেকে পাবলিক লিমিটেড কোম্পানিতে রূপান্তর করতে হবে। এজন্য প্রথমে কোম্পানিটির স্মারকলিপি ও সংঘবিধিতে প্রয়োজনীয় পরিবর্তন করতে হবে। পাশাপাশি সদস্য সংখ্যা বাড়িয়ে কমপক্ষে ৭ জন করতে হবে। এরপর আইনগত আনুষ্ঠানিকতা সম্পন্ন করে কার্যারম্ভের অনুমতিপত্র সংগ্রহ করতে হবে। এতে প্রতিষ্ঠানটি ব্যবসায় সম্প্রসারণের বৈধতা পাবে। আর মূলধন সংগ্রহের জন্য এটি জনগণের কাছে শেয়ার ও ঋণপত্র বিক্রি করতে পারবে। ফলে প্রতিষ্ঠানটি ব্যবসায় সম্প্রসারণের মাধ্যমে পণ্যের বর্ধিত চাহিদা পূরণ করতে পারবে। তাই বলা যায়, প্রতিষ্ঠানটি বাজারে শেয়ার বিক্রির মাধ্যমে মূলধন সংগ্রহের জন্য প্রাইভেট থেকে পাবলিক লিমিটেড কোম্পানিতে রূপান্তর করতে হবে।"
        }
      ]
    },
    {
      "number": "6",
      "uddipok": "পাথরঘাটার পঁচিশজন জেলে নিজেদের আর্থ-সামাজিক কল্যাণের জন্য একটি সমবায় সমিতি গঠন করেন। তারা মাছ ধরে স্থানীয় মহাজনের কাছে বিক্রয় করেন। মহাজনদের কাছ থেকে জেলেরা কখনো ন্যায্যমূল্য পায় না। বর্তমানে দক্ষিণ অঞ্চলের পরিবহন ও যোগাযোগ ব্যবস্থা উন্নত হওয়ায় তাদের সংগৃহীত মাছগুলো সমিতির মাধ্যমে ঢাকায় বিক্রির জন্য একটি মালবাহী গাড়ি ক্রয় করার চিন্তা করছেন। যার মূল্য প্রায় চার লক্ষ টাকা। তাদের বিগত তিন বছরে অর্জিত মুনাফা ২০২১ সালে ৩,৫০,০০০ টাকা, ২০২২ সালে ৩,৮০;০০০ টাকা এবং ২০২৩ সালে ৪,৭০,০০০ টাকা। সমিতির উপবিধি অনুসারে মুনাফা বণ্টিত হয়।",
      "tag": "MB 25",
      "sub_questions": [
        {
          "label": "ক",
          "question": "ভোক্তা সমবায় সমিতি কী?",
          "explanation": "ম্যস্থব্যবসায়ীদের শোষণ থেকেরক্ষা এবং ন্যায্যমূল্যে উন্নতমানের পণ্য পাওয়ার লক্ষ্যে কোনো নির্দিষ্ট এলাকার ভোক্তারা যে সমবায় সমিতি গঠন করেন, তাকে ভোক্তা সমবায় সমিতি বলে।"
        },
        {
          "label": "খ",
          "question": "সমবায় সমিতির সমভোটাধিকার নীতি বলতে কী বোঝায়?",
          "explanation": "সমবায় সমিতিতে সদস্যরা একের বেশিসংখ্যক শেয়ার কিনলেও প্রত্যেকে একটি মাত্র ভোট দেওয়ার অধিকারী হবেন, এটিই হলো সমভোটাধিকার নীতি। সমবায় সমিতি হচ্ছে সাম্যের প্রতীক। এখানে সকলের অধিকার সমান। সমিতিতে ভোটের ক্ষেত্রেও এর প্রয়োগ হয়। যে যতই শেয়ার কিনুক প্রত্যেক সদস্য একটি ভোটই দিতে পারবেন।"
        },
        {
          "label": "গ",
          "question": "উদ্দীপকের সমবায় সমিতিটি সদস্যদের প্রকৃতি বিচারে কোন ধরনের? ব্যাখ্যা করো।",
          "explanation": "উদ্দীপকের সমবায় সমিতিটি সদস্যদের প্রকৃতি বিচারে উৎপাদক সমবায় সমিতি। পণ্য উৎপাদন ও বিক্রির ক্ষেত্রে বেশি সুবিধা পাওয়ার জন্য, একই এলাকার উৎপাদকরা এরূপ সমবায় সমিতি গড়ে তোলেন। এ সমিতির মাধ্যমে তারা মধ্যস্থব্যবসায়ী ছাড়াই পণ্য বিক্রি করতে পারেন। এতে তারা বেশি পরিমাণে লাভ করতে পারেন। কৃষক, মৎস্যজীবী প্রভৃতি শ্রেণির মানুষ এ ধরনের সমিতি গঠন করেন। উদ্দীপকে পাথরঘাটার পঁচিশজন জেলে নিজেদের আর্থিক কল্যাণের জন্য একটি সমবায় সমিতি গড়ে তোলেন। তারা মাছ ধরে স্থানীয় মহাজনের কাছে বিক্রয় করেন। মহাজনদের কাছ থেকে জেলেরা কখনো ন্যায্যমূল্য পায় না। তাই তারা তাদের সংগৃহীত মাছগুলো সমিতির মাধ্যমে ঢাকায় বিক্রির জন্য পাঠানোর চিন্তা-ভাবনা করছে। এতে তারা ন্যায্যমূল্যে পণ্য বিক্রি করতে পারবে। আবার স্থানীয় মহাজনদের দৌরাত্ম্য থেকেও তারা রক্ষা পাবে। এছাড়া তারা তাদের অর্থনৈতিক কল্যাণের জন্য সমিতিটি গঠন করেছেন। এসব বৈশিষ্ট্যের সাথে উৎপাদক সমবায় সমিতির মিল পাওয়া যায়। সুতরাং, সদস্যদের প্রকৃতি বিচারে উদ্দীপকের সমবায় সমিতিটি একটি উৎপাদক সমবায় সমিতি।"
        },
        {
          "label": "ঘ",
          "question": "উদ্দীপকের সমিতিটি কি মুনাফা বণ্টন নীতি মান্য করে গাড়ি কিনতে পারবে? গাণিতিক যুক্তিসহ ব্যাখ্যা করো।",
          "explanation": "উদ্দীপকের সমিতিটি মুনাফা বণ্টন নীতি মান্য করে গাড়ি কিনতে পারবে না বলে আমি মনে করি। সমবায় সমিতির অর্জিত মুনাফার পুরো অংশ সদস্যদের মধ্যে বণ্টন করা হয় না। আইন অনুযায়ী অর্জিত মুনাফার কমপক্ষে ১৫% সঞ্চিতি তহবিলে জমা রাখতে হয়। এ সঞ্চিতি তহবিলের অর্থ সমিতির ব্যবসায় সম্প্রসারণে ব্যবহার করা হয়। উদ্দীপকে পাথরঘাটার পঁচিশজন জেলে নিজেদের আর্থ-সামাজিক কল্যাণের লক্ষ্যে একটি সমবায় সমিতি গঠন করেন। স্থানীয় মহাজনদের কাছ থেকে তারা ন্যায্যমূল্য পায় না। তাই বর্তমানে তারা তাদের পণ্যগুলো সমিতির মাধ্যমে ঢাকায় বিক্রির জন্য একটি গাড়ি ক্রয়ের চিন্তা করছেন। গাড়িটি তারা সঞ্চিতি তহবিল থেকে কিনতে চায়, যার মূল্য প্রায় চার লক্ষ টাকা। বিগত তিন বছরে তাদের অর্জিত মুনাফার পরিমাণ যথাক্রমে ২০২১ সালে ৩,৫০,০০ টাকা, ২০২২ সালে ৩,৮০,০০০ টাকা এবং ২০২৩ সালে ৪,৭০,০০০ টাকা। ২০২১ থেকে ২০২৩ সাল পর্যন্ত উদ্দীপকের সমিতির সঞ্চিতি তহবিলের পরিমাণ নিম্নরূপ: তিন বছরে মোট সঞ্চিতি তহবিলের পরিমাণ হয় ১,৮০,০০০ টাকা। এ টাকা গাড়ি কেনার জন্য প্রয়োজনীয় পরিমাণ থেকে (৪,০০,০০০ - ১,৮০,০০০) বা ২,২০,০০০ টাকা কম। তাই বলা যায়, উদ্দীপকের সমিতিটি মুনাফা বণ্টন নীতি মান্য করে গাড়ি কিনতে পারবে না।"
        }
      ]
    },
    {
      "number": "7",
      "uddipok": "চাঁদপুরের জনাব সাগর ঢাকার মিরপুরের একজন মুদি ব্যবসায়ী। তিনি লক্ষ করলেন ২০২৪ এর প্রাকৃতিক দুর্যোগে বড় বড় কোম্পানি প্রধান উপদেষ্টার ত্রাণ তহবিলে অনেক অর্থ জমার সংবাদ গণমাধ্যমগুলোতে প্রচার করে। এছাড়াও সমাজের বড় ব্যবসায়ীগণ তাদের এলাকায় বিভিন্ন শিক্ষা প্রতিষ্ঠান ও ধর্মীয় উপসনালয়ে অর্থ দান করেন, যার ফলে সমাজে যথেষ্ট সুনাম অর্জন করছেন। জনাব সাগর এভাবে বড় কিছু করতে পারেন না। তবেতিনি গ্রাহকদের সঠিক মাপের ও ভালো মানের পণ্য দিতে চেষ্টা করেন। অন্যায়ভাবে অতিরিস্ত লাভ থেকে বিরত থাকেন। দুর্যোগের সময় তিনি ন্যায্যমূল্যে পণ্য বিক্রয় করেন এবং গরীব মানুষকে অনেক সময় বিনামূল্যে কিছু পণ্য বিতরণ করেন। এটাকেই তিনি সামাজিক দায়িত্ব পালন মনে করেন।",
      "tag": "MB 25",
      "sub_questions": [
        {
          "label": "ক",
          "question": "ঋণপত্র কী?",
          "explanation": "পাবলিক লিমিটেড কোম্পানি ঋণ নেওয়ার স্বীকৃতি হিসেবে যে দলিল ইস্যু করে, তাকে ঋণপত্র বলে।"
        },
        {
          "label": "খ",
          "question": "পরিবেশ দূষণ রোধ বলতে কী বোঝ?",
          "explanation": "পরিবেশের স্বাভবিক ভারসাম্য নষ্ট হতে না দেওয়াকে পরিবেশ দূষণ রোধ বলা হয়। পরিবেশের অস্তিত্বের ওপর মানুষ ব্যবসায়ের অস্তিত্ব নির্ভর করে। এজন্য বর্জ্য শোধনাগার ব্যবহার, বর্জ্য শোধন, যেখানে সেখানে ময়লা না ফেলা, হর্ন কম মাত্রায় বাজানো প্রভৃতি পদক্ষেপ নেওয়া হচ্ছে। এসব পদক্ষেপের মাধ্যমে পরিবেশের স্বাভাবিক ভারসাম্য বজায় থাকছে, যা পরিবেশ দূষণ 'রোধ করছে।"
        },
        {
          "label": "গ",
          "question": "উদ্দীপকে বড় বড় কোম্পানিগুলো কোন পক্ষের প্রতি সামাজিক দায়িত্ব পালন করছেন? ব্যাখ্যা করো।",
          "explanation": "উদ্দীপকে বড় বড় কোম্পানিগুলো স্থানীয় সম্প্রদায়ের প্রতি দায়িত্ব পালন করেছে। সমাজ থেকে নানা ধরনের সুযোগ-সুবিধা নিয়ে গড়ে ওঠে ব্যবসায় সংগঠন। তাই সমাজের স্থানীয় জনগণের প্রতি ব্যবসায়ের দায়িত্ব রয়েছে। ন্যায্যমূল্যে পণ্য উৎপাদন ও সরবরাহ, পরিবেশ দূষণমুক্ত রাখা, জনগণকে পরিবেশ ও স্বাস্থ্য সচেতন করা প্রভৃতি স্থানীয় সম্প্রদায়ের প্রতি ব্যবসায়ের দায়িত্ব। উদ্দীপকে বর্ণিত বড় বড় কোম্পানিগুলো দেশের যেকোনো দুর্যোগে সহযোগিতায় এগিয়ে আসে। এসব প্রতিষ্ঠান প্রধান উপদেষ্টার ত্রাণ তহবিলে অর্থ জমা দেয়। যা সরকার জনকল্যাণে ব্যবহার করে। এছাড়া বড় বড় ব্যবসায়ীরা বিভিন্ন শিক্ষাপ্রতিষ্ঠান ও ধর্মীয় উপাসনালয়ে অর্থ দান করেন। এর মাধ্যমে স্থানীয় জনগণের উপকার হয় এবং প্রতিষ্ঠানগুলোর সুনাম বাড়ে। ফলে প্রতিযোগিতামূলক বাজারে কোম্পানিগুলো টিকে থাকতে পারে। এসবের সাথে ব্যবসায়ের স্থানীয় সম্প্রদায়ের প্রতি দায়িত্ব পালন করার বৈশিষ্ট্যের মিল রয়েছে। তাই বলা যায়, উদ্দীপকের বড় বড় কোম্পানিগুলো স্থানীয় সম্প্রদায়ের প্রতি দায়িত্ব পালন করেছে।"
        },
        {
          "label": "ঘ",
          "question": "নৈতিকতার মানদণ্ডে উদ্দীপকের ব্যবসায়ী জনাব সাগরের সামাজিক,কর্মকাণ্ড মূল্যায়ন করো।",
          "explanation": "নৈতিকতার মানদণ্ডে জনাব সাগরের সামাজিক কর্মকাণ্ড যথার্থ। নৈতিকতাবোধ মানুষকে ন্যায়-অন্যায়, উচিত-অনুচিত, ভালো-মন্দের মধ্যে পার্থক্য চিহ্নিত করতে সাহায্য করে। ব্যবসায়ের ক্ষেত্রে সংশ্লিষ্ট সব পক্ষের সাথে একটি নির্দিষ্ট আদর্শ বজায় রেখে নৈতিক আচরণ করতে হয়। ভেজাল না দেওয়া, ওজনে কম না দেওয়া, নিম্নমানের পণ্য না দেওয়া প্রভৃতি নৈতিক কাজের আওতাভুক্ত। উদ্দীপকের জনাব সাগর একজন মুদি ব্যবসায়ী। তিনি গ্রাহকদের সঠিক মাপের ও ভালোমানের পণ্য দিতে চেষ্টা করেন। এছাড়া তিনি দুর্যোগের সময়ও ন্যায্যমূল্যে পণ্য বিক্রি ও গরিবদের বিনামূল্যে পণ্য বিতরণ করেন। এ কাজগুলো ব্যবসায় নৈতিকতার অন্তর্গত। জনাব সাগর নৈতিকতার সাথে ব্যবসায় পরিচালনা করেন। তিনি ক্রেতাদের ন্যায্যমূল্যে ভালোমানের পণ্য সরবরাহ করেন। তিনি গ্রাহকদের ঠকান না ও ওজনে কম দেন না। এতে ক্রেতারা মানসম্মত পণ্য ব্যবহারের সুযোগ পায়। এছাড়া জনাব সাগর দুর্যোগেও মানুষকে সাহায্য-সহযোগিতা করার চেষ্টা করেন। এতে ক্রেতা বা গ্রাহকরা তার ব্যবসায়ের প্রতি আস্থাশীল করা হয়। সুতরাং, জনাব সাগরের গৃহীত পদক্ষেপ নৈতিকতার মানদণ্ডে যথার্থ হয়েছে।"
        }
      ]
    },
    {
      "number": "8",
      "uddipok": "জনাব লায়লা সাত লক্ষ টাকা বিনিয়োগ করে তার নিজ গ্রামে একটি নতুন ব্যবসায় শুরু করেছেন। ব্যবসায়ে তিনি মূলধন বিনিয়োগ করেন কিন্তু তার পিছনে মুনাফা প্রাপ্তির কোনো উদ্দেশ্য নেই। এ ব্যবসায়ে সাতটি নীতির কথা উল্লেখ আছে। প্রথম বছর আশি হাজার টাকা মুনাফা হলেও অর্জিত মুনাফার টাকা তিনি গ্রহণ করেননি। তবে তিনি পাঁচ বছর পরে তার বিনিয়োগকৃত অর্থ ফেরত পেয়েছেন। বর্তমানে ঢাকায় বসবাসকারী তার এলাকার কয়েকজন বড় ব্যবসায়ী বন্ধুদের সাথে পরামর্শ করেন এবং গ্রামে একটি ব্যবসায় গঠন করেন। সংগঠনের মাধ্যমে অত্র গ্রামে একটি মডেল স্কুল প্রতিষ্ঠা করেন। স্কুলের শৃঙ্খলা ও শিক্ষার মান অনেক ভালো হওয়ায় প্রচুর পরিমাণ শিক্ষার্থী ভর্তি হলো। শিক্ষার্থীদের কাছ থেকে প্রাপ্ত অর্থের মাধ্যমে দশ বছরের মধ্যেই ব্যবসায়ীদের বিনিয়োগকৃত অর্থ ফেরত দিয়ে অত্র প্রতিষ্ঠানটি স্বাবলম্বী হলো।",
      "tag": "MB 25",
      "sub_questions": [
        {
          "label": "ক",
          "question": "বৈদেশিক বাণিজ্য কী?",
          "explanation": "দুটি ভিন্ন দেশের ব্যবসায়ীর মধ্যে পণ্য কেনা-বেচা করাকে বৈদেশিক বাণিজ্য বলে।"
        },
        {
          "label": "খ",
          "question": "কোন দলিলকে কোম্পানির সনদ বলা হয়? ব্যাখ্যা করো।",
          "explanation": "যে দলিলে কোম্পানির মূল বিষয়গুলো সংক্ষেপে লিপিবদ্ধ থাকে, তাকে স্মারকলিপি বলে। এতে কোম্পানির নাম, ঠিকানা, উদ্দেশ্য, মুলধন, দায় ও সম্মতির বিষয় দেওয়া থাকে। এছাড়া এটি কোম্পানির কাজের ক্ষেত্র ও ক্ষমতার সীমা নির্দেশ করে। এতে অন্তর্ভুক্ত নেই এমন কোনো কাজ কোম্পানি করলে, তা ক্ষমতার বাইরের কাজ হিসেবে বিবেচনা করা হয়। তাই একে কোম্পানির মূল সনদ বলা হয়।"
        },
        {
          "label": "গ",
          "question": "উদ্দীপকে জনাব লায়লার ব্যবসায়টি কোন ধরনের? ব্যাখ্যা করো।",
          "explanation": "উদ্দীপকে জনাব লায়লার ব্যবসায়টি হলো সামাজিক ব্যবসায়। সামাজিক ব্যবসায় গঠনে কতিপয় ব্যক্তি বা ব্যক্তিবর্গ মুনাফা প্রাপ্তির উদ্দেশ্য ছাড়াই মূলধন বিনিয়োগ করেন। এরূপ ব্যবসায়ের প্রধান উদ্দেশ্য হলো সমাজকল্যাণ ও দারিদ্র্য দূরীকরণ। বিনিয়োগকারী মানসিক সন্তুষ্টি অর্জনের জন্য এ ব্যবসায় গঠন করেন। স্বাস্থ্য সেবা, গৃহায়ন, শিশুদের জন্য খাদ্য সরবরাহ প্রভৃতি সামাজিক ব্যবসায়ের গুরুত্বপূর্ণ খাত। উদ্দীপকে জনাব লায়লা নিজ গ্রামে একটি নতুন ব্যবসায় শুরু করেন। ব্যবসায়টিতে তিনি সাত লক্ষ টাকা বিনিয়োগ করেন। কিন্তু এ বিনিয়োগের পেছনে তার মুনাফা অর্জনের কোনো উদ্দেশ্য নেই। এজন্য প্রথম বছর আশি হাজার টাকা মুনাফা হলে তিনি তা নেননি। তবে পাঁচ বছর পর তিনি ব্যবসায়টি থেকে তার বিনিয়োগকৃত টাকা ফেরত পান। মূলত মুনাফা অর্জনের উদ্দেশ্য বাদ দিয়ে গ্রামের কল্যাণসাধনে তিনি ব্যবসায়টি 'শুরু করেছিলেন। এসব বৈশিষ্ট্যর সাথে সামাজিক ব্যবসায়ের মিল রয়েছে। সুতরাং, জনাব লায়লার শুরু করা ব্যবসায়টি ছিল একটি সামাজিক ব্যবসায়।"
        },
        {
          "label": "ঘ",
          "question": "\"ব্যবসায় কাজ হবে বাণিজ্যিক কিন্তু উদ্দেশ্য হবে সামাজিক”- উদ্দীপকের ব্যাখ্যা করো।",
          "explanation": "\"সামাজিক ব্যবসায়ের কাজ হবে বাণিজ্যিক কিন্তু উদ্দেশ্য সামাজিক\"- উক্তিটির সাথে আমি একমত। এরূপ ব্যবসায় সমাজকল্যাণ ও দারিদ্র্য দূরীকরণের উদ্দেশ্যে গঠিত ও পরিচালিত হয়। এ ব্যবসায় বাণিজ্যিকভাবে কাজ করে মুনাফা অর্জন করে। কিন্তু এ মুনাফা বণ্টন না করে তা ব্যবসায় সম্প্রসারণের কাজে লাগায়। আর সামাজকল্যাণের সামাজিক উদ্দেশ্যকে সামনে রেখে এ ব্যবসায় কাজ করে। এছাড়া এ ব্যবসায়ের কার্যক্রম বাণিজ্যিক কিন্তু উদ্দেশ্য সামাজিক। উদ্দীপকে জনাব লায়লা বর্তমানে তার কিছু ব্যবসায়ী বন্ধু মিলে তার গ্রামে আরও একটি ব্যবসায় সংগঠন স্থাপন করেন। এর মাধ্যমে তারা একটি স্কুল প্রতিষ্ঠা করেন। এটির শৃঙ্খলা ও শিক্ষার মান ভালো হওয়ায় অনেক শিক্ষার্থী স্কুলটিতে ভর্তি হয়। শিক্ষার্থীদের থেকে পাওয়া অর্থের মাধ্যমে দশ বছরেই স্কুলটি বিনিয়োগকারীদের অর্থ ফেরত দিয়ে নিজেই পরিচালিত হতেশুরু করলো। জনাব লায়লা ও তার বন্ধুদের প্রতিষ্ঠিত স্কুলে শিক্ষা 'সেবার জন্য অনেক শিক্ষার্থী ভর্তি হচ্ছে। এর মাধ্যমে এটি বাণিজ্যিকভাবে কাজ করে আয় করছে। কিন্তু স্কুলটি শুধুমাত্র অর্থ উপার্জনের জন্য স্থাপন করা হয়নি; বরং গ্রামে উন্নত শিক্ষা নিশ্চিতের উদ্দেশ্য নিয়ে এটি স্থাপিত হয়েছে। এক্ষেত্রে গ্রামের মানুষ উপকৃত হচ্ছে। স্কুলের মাধ্যমে আয় হলেও সামাজিক উদ্দেশ্য পালন হচ্ছে। তাই বলা যায়, উদ্দীপকের জনাব লায়লা ও তার বন্ধুদের স্থাপিত সামাজিক ব্যবসায়ের কাজ বাণিজ্যিক হলেও উদ্দেশ্য সামাজিক।"
        }
      ]
    },
    {
      "number": "9",
      "uddipok": "",
      "tag": "MB 25",
      "sub_questions": [
        {
          "label": "ক",
          "question": "ন্যূনতম মূলধন কী?",
          "explanation": "পাবলিক লিমিটেড কোম্পানির পরিমেল নিয়মাবলি ও বিবরণপত্রে কোম্পানি গঠনের প্রাথমিক খরচ ও চলতি মূলধনের উদ্দেশ্যে যে ন্যূনতম পরিমাণ মূলধন সংগ্রহের কথা উল্লেখ থাকে,তাকে ন্যূনতম মূলধন বলে।"
        },
        {
          "label": "খ",
          "question": "সাংস্কৃতিক পরিবেশ বলতে কী বোঝ?",
          "explanation": "কোনো এলাকার মানুষের দীর্ঘদিনে গড়ে ওঠা ধ্যান-ধারণা, মূল্যবোধ, রীতি-প্রথা প্রভৃতির সমন্বয়ে সৃষ্ট পরিবেশ হলো সাংস্কৃতিক পরিবেশ। ঐতিহ্য, প্রথা, সাহিত্য, ভোগকারীর মানোভাব প্রভৃতি সাংস্কৃতিক পরিবেশের উপাদান। সংস্কৃতি মানবসমাজের একটি গুরুত্বপূর্ণ অংশ। অনুকূল সংস্কৃতি ব্যবসায়ের উন্নতিকে গতিশীল করে। আর প্রতিকূল সংস্কৃতি ব্যবসায়ে বাধা তৈরি করে।"
        },
        {
          "label": "গ",
          "question": "উদ্দীপকের চিত্রটি কোন ব্যবসায় সংগঠনের গঠন পদ্ধতি? ব্যাখ্যা করো",
          "explanation": "উদ্দীপকের চিত্রটি যৌথ মূলধনী কোম্পানির গঠন পদ্ধতিকে নির্দেশ করে। কোম্পানির গঠন বলতে মূলত আইনের অধীনেনির্ধারিত প্রক্রিয়ায় কোম্পানির নিবন্ধন করাকে বোঝায়। যৌথ মূলধনী কোম্পানির গঠন সাধারণত চারটি ধারাবাহিক পর্যায়ে সম্পন্ন হয়। এগুলো হলো- উদ্যোগ গ্রহণ, দলিলপত্র প্রণয়ন, নিবন্ধনপত্র সংগ্রহ ও কার্যারম্ভের অনুমতি সংগ্রহ পর্যায়। উদ্দীপকের চিত্রে একটি নির্দিষ্ট ব্যবসায় গঠনের বিভিন্ন পর্যায় উল্লেখ রয়েছে। এ পর্যায়গুলো একটির পর আরেকটি ধারাবাহিকভাবে সংঘটিত হয়। চিত্রের প্রথমেই উদ্যোগ গ্রহণ পর্যায়ের কথা বলা হয়েছে। এ ধাপে সাধারণত উদ্যেক্তারা ব্যবসায় গঠনের উদ্যোগ নেন। এরপর উদ্যোক্তারা স্মারকলিপি ও পরিমেল নিয়মাবলি নামে দুটি গুরুত্বপূর্ণ দলিলপত্র তৈরি করেন। তৃতীয় পর্যায়ে নিবন্ধনপত্র সংগ্রহ করা হয়। চিত্রের সর্বশেষে পাবলিক লি.কোম্পানির কাজ শুরুর জন্য কার্যারম্ভ পত্র সংগ্রহের ধাপের কথা উল্লেখ আছে। এই ধাপগুলো সম্পন্নের মাধ্যমে যৌথ মূলধনী কোম্পানি গঠিত হয়। সুতরাং, উদ্দীপকের চিত্রটি যৌথ মূলধনী কোম্পানি সংগঠনের গঠন পদ্ধতিকে নির্দেশ করে।"
        },
        {
          "label": "ঘ",
          "question": "উদ্দীপকের ৩নং ধাপটি সম্পন্ন করে যে কোম্পানি ব্যবসায় শুরু করতে পারে- সেক্ষেত্রে যে সকল আনুষ্ঠানিকতা পালন করতে হবে তার যথার্থতা মূল্যায়ন করো।",
          "explanation": "উদ্দীপকের ৩ নং ধাপের 'নিবন্ধনপত্র সংগ্রহ' করে প্রাইভেট লিমিটেড কোম্পানি ব্যবসায় শুরু করতে য়েসব আনুষ্ঠানিকতা পালন করতে হয় তার যথার্থতা রয়েছে বলে আমি মনে করি। প্রাইভেট লিমিটেড কোম্পানিকে কিছু আইনগত প্রক্রিয়া সম্পন্ন করে ব্যবসায় শুরু করতে হয়। এ ধরনের কোম্পানি নিবন্ধনপত্র পাওয়ার পরপরই ব্যবসায়ের কাজ শুরু করতে পারে। এক্ষেত্রে নিবন্ধনপত্র পাওয়ার জন্য ফি ও দলিলপত্র জমা দেওয়াসহ কিছু আনুষ্ঠানিকতা পালন করতে হয়। উদ্দীপকে কোম্পানি গঠনের চারটি পর্যায় দেওয়া হয়েছে। যেমন: উদ্যোগ গ্রহণ, এরপর দলিল প্রণয়ন, নিবন্ধনপত্র সংগ্রহ এবং কার্যারম্ভের অনুমতি সংগ্রহ পর্যায়। প্রাইভেট লিমিটেড কোম্পানিকে কার্যক্রম শুরু করার জন্য সবগুলো ধাপ অতিক্রম করতে হয় না। কারণ কার্যারম্ভের অনুমতিপত্র সংগ্রহ প্রাইভেট লিমিটেড কোম্পানির জন্য। বাধ্যতামূলক নয়। এক্ষেত্রে এ ধরনের কোম্পানি নিবন্ধনপত্র সংগ্রহ করে ব্যবসায় শুরু করতে পারে। দলিলপত্র প্রস্তুতের পর নিবন্ধনের জন্য প্রাইভেট লিমিটেড কোম্পানিকে আবেদন করতে হয়। এক্ষেত্রে আবেদনের সময় স্মারকলিপি ও সংঘবিধির তিন কপি নির্ধারিত ফিসহ নিবন্ধকের কাছে জমা দিতে হয়। এ আবেদনপত্রে পরিচালকদের নাম, ঠিকানা, পেশা ও স্বাক্ষর থাকে। নিবন্ধক নির্ধারিত আবেদনপুত্র ও দলিলাদি পরীক্ষা করে সন্তুষ্ট হলে নিবন্ধন বইতে কোম্পানির নাম তালিকাভুক্ত করেন। এরপর প্রবর্তকদের কোম্পানির নিবন্ধনপত্র প্রদান করেন। এ নিবন্ধনপত্রের মাধ্যমে কোম্পানি আইনগত সত্তা লাভ করে। ফলে কোম্পানি নিজ নামে ব্যবসায় পরিচালনা ও লেনদেন করতে পারে। তাই বলা যায়, প্রাইভেট লিমিটেড কোম্পানি গঠনের জন্য ৩ নং ধাপে যেসব আনুষ্ঠানিকতা পালন করতে হয় তা যৌক্তিক।"
        }
      ]
    },
    {
      "number": "10",
      "uddipok": "অতিমাত্রায় পলিথিন উৎপাদন ও ব্যবহার পরিবেশের জন্য অতিরিক্ত ক্ষতিকর। অনেক বছর যাবত দেখা যাচ্ছে নানা রঙের বিভিন্ন ডিজাইনের শক্ত পলিথিনের প্যাকেটে নিত্যপ্রয়োজনীয় সামগ্রী উন্নতমানের প্যাকেটজাত করে বাজারে চলছে। উক্ত শক্ত পলিথিন মাটি, পানি ও পরিবেশের অনেক ক্ষতি সাধন করছে। বর্তমানে দেখা যাচ্ছে সর্বত্র পলিথিন যা নদী, খাল, বিল, সমুদ্র পর্যন্ত চলে যাচ্ছে। যা দেশের ভবিষ্যৎ পরিবেশের উপর হুমকিস্বরূপ। বর্তমান সরকার এ অবস্থা হতে পরিবেশকেরক্ষা করতে পলিথিন উৎপাদন ও ব্যবহার বন্ধে বিভিন্ন নির্দেশনা জারি করছেন এবং কার্যকর ফল অর্জনের জন্য বিভিন্ন ব্যবস্থা নিচ্ছেন। এরূপ বিরূপ পরিস্থিতিতে গণসচেতনতা বৃদ্ধির ওপর কঠোরভাবে জোর দিচ্ছেন। এরসুফল ভবিষ্যতে পাওয়া যাবে বলে ধারণা করা যায়।",
      "tag": "",
      "sub_questions": [
        {
          "label": "ক",
          "question": "ব্যবসায় উদ্যোগ কী",
          "explanation": "মুনাফা অর্জনের উদ্দেশ্যে ঝুঁকি ও অনিশ্চয়তা জেনেও কোনো ব্যবসায় গঠন ও পরিচালনার কর্মপ্রচেষ্টাকে ব্যবসায় উদ্যোগ বলা হয়।"
        },
        {
          "label": "খ",
          "question": "পরিমেল নিয়মাবলি বলতে কী বোঝায়?",
          "explanation": "কোম্পানি সংগঠনের অভ্যন্তরীণ কাজ পরিচালনার সব নিয়ম বিস্তারিতভাবে যে দলিলে উল্লেখ থাকে, তাকে পরিমেল নিয়মাবলি বলে। এতে কোম্পানির পরিচালনা সংক্রান্ত বিষয়ের উল্লেখ থাকে। অর্থাৎ, পরিমেল নিয়মাবলিতে কোম্পানির দৈনন্দিন কাজ পরিচালনার পদ্ধতি বা নিয়ম-নীতির কথা বলা থাকে। এটি অনুসরণ করে কোম্পানি কাজ পরিচালনা করে।"
        },
        {
          "label": "গ",
          "question": "অতিরিক্ত পলিথিন উৎপাদনে সমাজের কোন পক্ষের প্রতি ব্যবসায়ের সামাজিক দায়বদ্ধতা লঙ্ঘিত হয়েছে? ব্যাখ্যা করো।",
          "explanation": "অতিরিক্ত পলিথিন উৎপাদনে সমাজের স্থানীয় সম্প্রদায়ের প্রতি সামাজিক দায়বদ্ধতা লঙ্ঘিত হয়েছে। সমাজ থেকে নানা ধরনের সুযোগ-সুবিধা নিয়ে গড়ে ওঠে' ব্যবসায় সংগঠন। তাই সমাজের স্থানীয় জনগণের প্রতি ব্যবসায়ের দায়িত্ব রয়েছে। ন্যায্যমূল্যে পণ্য উৎপাদন ও সরবরাহ, চোরাকারবারি থেকে দূরে থাকা, পরিবেশ দূষণমুক্ত রাখা, জনগণকে পরিবেশ ও স্বাস্থ্য সচেতন করা প্রভৃতি স্থানীয় সম্প্রদায়ের প্রতি ব্যবসায়ের দায়িত্ব। উদ্দীপকে বলা হয়েছে, অতিমাত্রায় পলিথিন উৎপাদন ও ব্যবহার পরিবেশের জন্য অতিরিক্ত ক্ষতিকর। কিন্তু তা জেনেও অনেক প্রতিষ্ঠান নানা রঙের ও বিভিন্ন ডিজাইনের পলিথিনের প্যাকেট উৎপাদন করছে। এ প্যাকেট নিত্যপ্রয়োজনীয় পণ্য প্যাকেটজাত করতে ব্যবহৃত হচ্ছে। আর এগুলোর প্রাত্যহিক ব্যবহারে মাটি, পানি ও পরিবেশের ক্ষতিসাধন হচ্ছে। এতে পরিবেশ মারাত্মকভাবে দূষিত হচ্ছে, যা মানুষের প্রাত্যহিক জীবনধারা বাধাগ্রস্ত করছে। কিন্তু ব্যবসায় প্রতিষ্ঠানের দায়িত্ব ক্ষতিকর"
        },
        {
          "label": "ঘ",
          "question": "\"গণসচেতনতাই পারে পলিথিন উৎপাদন ও ব্যবহার বন্ধ করতে\"– উদ্ভিটির যথার্থতা মূল্যায়ন করো।",
          "explanation": "\"গণসচেতনতাই পারে পলিথিন উৎপাদন ও ব্যবহার বন্ধ করতে\"- উদ্ভিটি যথার্থ বলে আমি মনে করি। পলিথিনের ব্যবহার পরিবেশের ওপর মারাত্মক নেতিবাচক প্রভাব ফেলে। তাই সরকার এর উৎপাদন ও ব্যবহার নিষিদ্ধ ঘোষণা করে আইন প্রণয়ন করেন। এ আইন বাস্তবায়নের জন্য জনগণের সচেতনতা অত্যন্ত গুরুত্বপূর্ণ। উদ্দীপকে অতিমাত্রায় পলিথিন উৎপাদন ও ব্যবহারের ফলে পরিবেশ দূষণের কথা বর্ণিত রয়েছে। পরিবেশের এ অবস্থা থেকে রক্ষা পেতে সরকার বর্তমানে বিভিন্ন নির্দেশনা জারি করেছে। এছাড়া কার্যকর ফল অর্জনের জন্য যথাযথ ব্যবস্থা নিচ্ছে। এরূপ বিরূপ পরিস্থিতিতে গণসচেতনতা বাড়ানোর ওপর সরকার কঠোরভাবে জোর দিয়েছেন গণসচেতনতা পলিথিনের ব্যবহার ও উৎপাদন বন্ধ বা কমাতে উল্লেখযোগ্য ভূমিকা রাখবে। এর মাধ্যমে পলিথিনের নেতিবাচক প্রভাব সম্পর্কে প্রচারপ্রচারণা করা হবে। এতে জনগণ এর ক্ষতিকর প্রভাব সম্পর্কেবিস্তর ধারণা পাবে। ফলে তারা এটি ব্যবহার করতে নিরুৎসাহী হবে এবং অপরকেও নিরুৎসাহী করবে। ফলে পলিথিনের ব্যবহার ধীরে ধীরে কমবে, যা এর উৎপাদন কমাতে ভূমিকা রাখবে। এভাবেই জনগণের সচেতনতার মাধ্যমে পলিথিনের উৎপাদন ও ব্যবহার একসময় বন্ধ হবে। তাই বলা যায়, গণসচেতনতাই পারে পলিথিনের উৎপাদন ও ব্যবহার বন্ধ করতে।"
        }
      ]
    },
    {
      "number": "11",
      "uddipok": "মি. X, Y ও Z একটা মৌখিক চুক্তির ভিত্তিতে অংশীদারি ব্যবসায় প্রতিষ্ঠা করেন। তিনজনের মূলধনের পরিমাণ সমান এবং মুনাফা ভোগের হারও সমানুপাতিক। তবে মি.Z তারমূলধনের অতিরিক্ত দায় বহন করেন না। ব্যবসায় প্রতিষ্ঠানটি সুনামের সাথে ভালোই চলছে। বর্তমানে মি. P নামক একজন দেনাদারের কাছ থেকে ৫০,০০০ টাকা আদায় করতে পারছেন না। তারা ভাবছেন পাওনা আদায়ের জন্য আদালতের আশ্রয় নিবেন।",
      "tag": "MB 25",
      "sub_questions": [
        {
          "label": "ক",
          "question": "জাতীয় সমবায় সমিতি কী?",
          "explanation": "কমপক্ষে ১০টি কেন্দ্রীয় সমবায় সমিতির সমন্বয়ে গড়ে ওঠা সমিতি হলো জাতীয় সমবায় সমিতি।"
        },
        {
          "label": "খ",
          "question": "নামমাত্র অংশীদার বলতে কী বোঝায়? ব্যাখ্যা করো!",
          "explanation": "যে অংশীদার মূলধন হিসেবে শ্রম, অর্থ, দক্ষতা বা অন্য কিছুই বিনিয়োগ করেন না এবং পরিচালনায়ও অংশ নেন না; শুধু নাম ব্যবহারের অনুমতি দেন, তাকে নামমাত্র অংশীদার বলে। কোনো ব্যস্তির সুনাম বা ব্যবসায়িক খ্যাতি অংশীদারি ব্যবসায়ে ব্যবহারের উদ্দেশ্যে তাকে অংশীদার হিসেবে নেওয়া হয়। এ অংশীদার চুন্তি অনুযায়ী মুনাফা পেয়ে থাকেন। কোনো ব্যস্তি এরূপ অংশীদারকে সাধারণ অংশীদার মনে করে উত্ত ব্যবসায়ে ঋণ দিলে, সে ঋণের জন্য এরূপ অংশীদার দায়বদ্ধ হবেন।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের অংশীদারি সংগঠন? ব্যাখ্যা করো।",
          "explanation": "উদ্দীপকের প্রতিষ্ঠানটি সীমাবদ্ধ অংশীদারি ব্যবসায় সংগঠন। এ ধরনের অংশীদারি ব্যবসায়ে কমপক্ষে একজন অংশীদারের দায় সীমাবদ্ধ থাকে। সাধারণ প্রকৃতির অংশীদারি ব্যবসায়ে এ দায় অসীম হয়। তবে চুক্তি অনুযায়ী বা আইনগতভাবে এর এক বা একাধিক ব্যস্তির দায় সীমিত রাখা যায়। এক্ষেত্রে কমপক্ষে একজন অংশীদারের দায় অসীম হতে হয়। উদ্দীপকের মি. X, Y ও Z মৌখিক চুক্তির মাধ্যমে অংশীদারি ব্যবসায় প্রতিষ্ঠা করে। ব্যবসায়ে তিনজনের মূলধনের পরিমাণ সমান। তাছাড়া সকলে সমান মুনাফা ভোগ করেন। চুক্তির শর্ত অনুযায়ী মি. z শুধু মূলধনের সমপরিমাণ দায় বহন করেন। এক্ষেত্রে ব্যবসায়ে মি. Z এর দায় সীমিত। এটি সীমিত অংশীদারি ব্যবসায়ের বৈশিষ্ট্যের সাথে সঙ্গতিপূর্ণ। সুতরাং, উদ্দীপকের সংগঠনটি একটি সীমাবদ্ধ অংশীদারি ব্যবসায়।"
        },
        {
          "label": "ঘ",
          "question": "তুমি কি মনে করো প্রতিষ্ঠানটি আদালতের মাধ্যমে পাওনা আদায় করতে পারবে? যুক্তিসহ মতামত দাও।",
          "explanation": "উদ্দীপকের প্রতিষ্ঠানটি অনিবন্ধিত হওয়ায় আদালতের মাধ্যমে পাওনা আদায় করতে পারবে না বলে আমি মনে করি। ১৯৩২ সালের অংশীদারি আইন অনুযায়ী অংশীদারি ব্যবসায়ের নিবন্ধন বাধ্যতামূলক নয়। তবে নিবন্ধিত অংশীদারি ব্যবসায় আইনগত সুযোগসুবিধা বেশি পেয়ে থাকে। নিবন্ধনের ক্ষেত্রে অংশীদারি চুক্তি লিখিত হওয়া আবশ্যক। লিখিত চুক্তি ছাড়া অংশীদারি ব্যবসায়ের নিবন্ধন করা যায় না। উদ্দীপকে মি. X, Y ও Z মৌখিক চুক্তির মাধ্যমে একটি অংশীদারি ব্যবসায় স্থাপন করেন। তাদের মি. P নামক একজন দেনাদারের কাছে ৫০ হাজার টাকা পাওনা রয়েছে। কিন্তু মি. P প্রতিষ্ঠানের পাওনা পরিশোধ করছে না। এজন্য অংশীদারগণ পাওনা আদায়ে আদালতের আশ্রয় নেওয়ার কথা ভাবছেন। এক্ষেত্রে তারা আদালতের আশ্রয় নিতে ব্যর্থ হবেন। কারণ তাদের ব্যবসায়টি নিবন্ধিত না। তাদের ব্যবসায়টি নিবন্ধিত হলে তৃতীয়পক্ষের বিরুদ্ধে পাওনা আদায়ের মামলা করতে পারত। কিন্তু প্রতিষ্ঠানটি নিবন্ধিত না হওয়ায় ১০০ টাকার বেশি পাওনা আদায়ের জন্য মামলা করতে পারবে না। এ কারণে উদ্দীপকের ব্যবসায় প্রতিষ্ঠানটি পাওনা ৫০ হাজার টাকা আদায় করতে আদালতের আশ্রয় নিলেও ব্যর্থ হবে।"
        }
      ]
    }
  ]
}