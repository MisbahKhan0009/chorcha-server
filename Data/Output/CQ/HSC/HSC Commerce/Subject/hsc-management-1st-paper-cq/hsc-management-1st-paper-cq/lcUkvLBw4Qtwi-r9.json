{
  "title": "হলিক্রস কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "ভোলা জেলার আর্থিকভাবে অসচ্ছল ও ব্যবসায় সহায়ক কার্যাবলির সুবিধাবঞ্চিত মাছ ব্যবসায়ীদের বর্তমানে ব্যস্ত সময় যাচ্ছে। কারণ নদীগুলোতে প্রচুর ইলিশ মাছ ধরা পড়ছে। দেশি ও বিদেশি বাজারে এই মাছের ব্যাপক সুনাম আছে। শুধু স্থানীয় বাজারে ব্যাপক মাছ বিক্রয় করলেও তাদের মুনাফার পরিমাণ খুব সামান্য হচ্ছে। এ অবস্থার উন্নয়নের জন্য তাৎক্ষণিক উপায় হিসেবে জেলা প্রশাসক মহোদয় কোল্ড স্টোরেজগুলো শুধু মাছ ব্যবসায়ীদের ব্যবহারের অনুমতি দেন। কিন্তু এরপরও মাছ ব্যবসায়ীরা কাঙ্ক্ষিত মুনাফা লাভ করতে পারছে না।",
      "tag": "HC 25",
      "sub_questions": [
        {
          "label": "ক",
          "question": "প্রমিতকরণ কী?",
          "explanation": "বিপণন ও কেনা-বেচার সুবিধার জন্য আকার, ওজন, রং ও গুণাগুন বিবেচনায় পণ্যের মানের সীমা নির্ধারণ করাকে প্রমিতকরণ বা মান নির্ধারণ বলে।"
        },
        {
          "label": "খ",
          "question": "সামাজিক ব্যবসায় ভিন্ন ধরনের ব্যবসায় কেন? ব্যাখ্যা করো।",
          "explanation": "যে ব্যবসায় মুনাফা প্রাপ্তির জন্য গঠিত না হয়ে সমাজের কল্যাণ ও দারিদ্র্য দূরীকরণের উদ্দেশ্যে গঠিত হয় তাকে সামাজিক ব্যবসায় বলে। প্রধানত মুনাফার সর্বাধিকরণের উদ্দেশ্যে এ ব্যবসায় গঠিত হয়। কিন্তু সামাজিক ব্যবসায়ের উদ্দেশ্য থাকে সমাজের কল্যাণ। এক্ষেত্রে বিনিয়োগকারী শুধু তার বিনিয়োজিত মূলধনই ফেরত নেন মালিকানা দাবি করেন না। আর ব্যবসায়টি সামাজিক প্রতিষ্ঠান হিসেবে টিকে থাকে। তাই সামাজিক ব্যবসায় সাধারণ ব্যবসায় থেকে ভিন্নতর।"
        },
        {
          "label": "গ",
          "question": "উদ্দীপকের জেলা প্রশাসক মহোদয়ের গৃহীত পদক্ষেপ ব্যবসায়ের কোন বাধা দূরীকরণে সহায়ক? ব্যাখ্যা করো।",
          "explanation": "নিম্নের অনুরূপঃ উদ্দীপকে জেলা প্রশাসক মহোদয়ের নেওয়া গুদামজাতকরণের ব্যবস্থা ব্যবসায়ের সময়গত বাধা দূরীকরণে সহায়ক। উৎপাদন ও ভোগের মধ্যবর্তী সময়ে পণ্যকে নষ্ট হওয়া থেকে রক্ষার জন্য গুদামজাত করা হয়। এতে নির্দিষ্ট সময়ের জন্য পণ্যের গুণগত মান রক্ষা হয়। এর ফলে সময়গত উপযোগ সৃষ্টি হয়। উদ্দীপকে বলা হয়েছে, বরিশালের নদীগুলোতে প্রচুর ইলিশ মাছ ধরা পড়ছে। শুধু স্থানীয় বাজারে মাছ বিক্রি করে জেলেরা তেমন মুনাফা করতে পারছে না। তাই জেলা প্রশাসক শুধু মাছ ব্যবসায়ীদের কোল্ড স্টোরেজগুলো ব্যবহারের অনুমতি দেন। এতে মৌসুম শেষেও তারা ভোক্তাদের চাহিদা অনুযায়ী ইলিশ মাছ সরবরাহ করতে পারবে। এতে মাছের গুণগত মানও ভালো থাকবে। এ ব্যবস্থা গুদামজাতকরণ কাজের সাথে সম্পর্কিত। আর এ কাজের মাধ্যমে সময়গত বাধা দূর হবে। এতে জেলেরা যেকোনো সময় ক্রেতা চাহিদা পূরণ করতে পারবে। এভাবে জেলা প্রশাসক মহোদয়ের নেওয়া পদক্ষেপটি সময়গত বাধা দূর করবে।"
        },
        {
          "label": "ঘ",
          "question": "উদ্দীপকে উল্লিখিত মাছ ব্যবসায়ীদের কাঙ্ক্ষিত মুনাফা পাওয়ার জন্য কোন প্রকার বাণিজ্য গুরুত্বপূর্ণ? মতামত দাও।",
          "explanation": "নিম্নের অনুরূপঃ উল্লিখিত মাছ ব্যবসায়ীদের কাঙ্ক্ষিত মাত্রায় মুনাফা পাওয়ার জন্য বৈদেশিক বাণিজ্য (রপ্তানি) গুরুত্বপূর্ণ ভূমিকা রাখবে। বিদেশে বাংলাদেশের মাছের ব্যাপক চাহিদা রয়েছে, বিশেষ করে ইউরোপ, আমেরিকা ও মধ্যপ্রাচ্যের বাজারে। এই বাজারগুলোতে মাছ রপ্তানি করলে স্থানীয় বাজারের তুলনায় বেশি দাম পাওয়া যায়, ফলে ব্যবসায়ীরা উচ্চ মুনাফা অর্জন করতে পারেন। রপ্তানির ফলে শুধু মুনাফা বৃদ্ধি পায় না, পাশাপাশি মাছের মানোন্নয়ন, আন্তর্জাতিক বাজারে পরিচিতি এবং দেশীয় অর্থনীতিতে বৈদেশিক মুদ্রার প্রবাহও বাড়ে। তাই রপ্তানি কার্যক্রমে যুক্ত হয়ে মাছ ব্যবসায়ীরা তাদের লাভের পরিমাণ উল্লেখযোগ্যভাবে বাড়াতে পারেন।"
        }
      ]
    },
    {
      "number": "2",
      "uddipok": "প্রয়োজনীয় কাঁচামালের সহজলভ্যতার জন্য জনাব আমান তার নিজস্ব মূলধন ও ব্যাংক থেকে ঋণ নিয়ে পাটের ব্যাগ উৎপাদন করার একটি প্রতিষ্ঠান স্থাপন করেন। সরকার পলিথিন ব্যাগ ব্যবহার নিষিদ্ধ করার কারণে উৎপাদিত ব্যাগের চাহিদা দিন দিন বাড়ছে। তিনি ক্রেতাদের চাহিদা মোতাবেক পণ্য সরবরাহ করতে পারছেন না। উৎপাদন বাড়াতে তিনি কর্তৃপক্ষের সহযোগিতা কামনা করছেন।",
      "tag": "HC 25",
      "sub_questions": [
        {
          "label": "ক",
          "question": "বিদ্যমান কোম্পানি কী?",
          "explanation": "বর্তমান কোম্পানি আইন (১৯৯৪) প্রবর্তিত হওয়ার আগে কোনো কোম্পানি গঠিত হয়ে বর্তমানে চালু থাকলে তাকে বিদ্যমান কোম্পানি বলে।"
        },
        {
          "label": "খ",
          "question": "মূল্যবোধ সৃষ্টিতে সামাজিক পরিবেশ গুরুত্বপূর্ণ কেন?",
          "explanation": "মূল্যবোধ সামাজিক পরিবেশের একটি উপাদান। মূল্যবোধ হলো ব্যক্তি বা মানুষের মধ্যে সৃষ্ট স্থায়ী কোনো ধ্যান-ধারণা, ভালো-মন্দ সম্পর্কিত বিশ্বাস। মানুষ এগুলো সমাজ থেকে পেয়ে থাকে। মূল্যবোধের বিষয়টি ধীরে ধীরে মানুষের মধ্যে গড়ে ওঠে। এজন্য মূল্যবোধ সৃষ্টিতে সামাজিক পরিবেশ গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপকে জনাব আমান ব্যবসায়ের কোন ধরনের পরিবেশের উপাদান দ্বারা প্রভাবিত? ব্যাখ্যা করো।",
          "explanation": "জনাব আমান ব্যবসায়ের প্রাকৃতিক পরিবেশের উপাদান দ্বারা প্রভাবিত হয়েছেন। কোনো দেশের জলবায়ু, ভূ-প্রকৃতি, আয়তন প্রভৃতি প্রাকৃতিক পরিবেশের উপাদান। অবস্থানভেদে এসব উপাদানের পার্থক্য দেখা যায়। ব্যবসায় গঠনে এ পরিবেশ অনুকূল হওয়া প্রয়োজন। এতে ব্যবসা-বাণিজ্য দ্রুত অগ্রসর হয়। উদ্দীপকের জনাব আমান পাটের ব্যাগ উৎপাদন করার একটি প্রতিষ্ঠান স্থাপন করেন। কারণ তার এলাকায় পাটের ব্যাগ উৎপাদনের প্রয়োজনীয় কাঁচামাল পর্যাপ্ত পরিমাণে পাওয়া যায়। ফলে খুব সহজেই জনাব আমান মানসম্মত ব্যাগের উৎপাদন করতে সক্ষম হন। এতে ব্যাগের চাহিদার পরিমাণ দিন দিন বাড়ছে। এক্ষেত্রে তার জন্য উৎপাদনে ব্যবহৃত কাঁচামাল প্রকৃতি থেকে প্রাপ্ত। যা প্রাকৃতিক পরিবেশের উপাদানের অন্তর্ভুক্ত। তাই বলা যায়, প্রাকৃতিক পরিবেশের উপাদান দ্বারা জনাব আমান প্রভাবিত হয়েছেন।"
        },
        {
          "label": "ঘ",
          "question": "কর্তৃপক্ষ পরিবেশের কোন উপাদানের যথাযথ সহযোগিতা প্রদান করলে জনাব আমান উৎপাদন বাড়াতে পারবেন বলে তুমি মনে করো? উদ্দীপকের আলোকে তোমার মতামত দাও।",
          "explanation": "যথাযথ কর্তৃপক্ষ অর্থনৈতিক পরিবেশের অর্থ ও ঋণ ব্যবস্থার মাধ্যমে সহযোগিতা করলে জনাব আমান উৎপাদন বাড়াতে পারবেন। অর্থনৈতিক পরিবেশের একটি উপাদান অর্থ ও ঋণ ব্যবস্থা। ব্যাংকের মাধ্যমে এ ঋণ পাওয়া যায়। ব্যবসায়ীরা আর্থিক সংকটে ব্যাংক ও আর্থিক প্রতিষ্ঠান থেকে ঋণ নিয়ে অর্থসংস্থান করে থাকে। উদ্দীপকের জনাব আমান পাটের ব্যাগ উৎপাদন করার একটি প্রতিষ্ঠান স্থাপন করেন। পলিথিন ব্যাগ নিষিদ্ধ হওয়ার কারণে পাটের ব্যাগের চাহিদা দিন দিন বাড়তে থাকে। কিন্তু তিনি ক্রেতাদের চাহিদামতো পণ্য সরবরাহ করতে পারছেন না। উৎপাদন বাড়াতে তিনি যথাযথ কর্তৃপক্ষের সহযোগিতা কামনা করছেন। যথাযথ কর্তৃপক্ষ বা ঋণ প্রদানকারী সংস্থা থেকে তিনি ঋণ সুবিধা পেতে পারেন। এ ঋণ দিয়ে তিনি উৎপাদন কাজে ব্যবহারের জন্য প্রয়োজনীয় যন্ত্রপাতি ও প্রযুক্তি সংগ্রহ করতে পারবেন। এসব দিয়ে তিনি ব্যবসায়ের উৎপাদন বাড়াতে পারেন। এছাড়া এ অর্থ দিয়ে তিনি তার ব্যবসায়ের চলতি খরচও মেটাতে পারবেন। এতে তিনি সফলতার সাথে উৎপাদন বাড়িয়ে চাহিদা মেটাতে সক্ষম হবেন। আর এ অর্থ বা ঋণ সুবিধা অর্থনৈতিক পরিবেশের উপাদান। তাই বলা যায়, অর্থনৈতিক পরিবেশের অর্থ ও ঋণ ব্যবস্থার মাধ্যমে জনাব আমানের ব্যবসায়ের - উৎপাদন বাড়ানো সম্ভব।"
        }
      ]
    },
    {
      "number": "3",
      "uddipok": "বিশ্ববিদ্যালয় জীবনের দুই বন্ধু সুজন ও নাজিম একত্রিত হয়ে চুক্তির ভিত্তিতে বন্ধন ফার্নিচার নামক একটি ব‍্যবসায় প্রতিষ্ঠান গড়ে তোলেন। তাদের বন্ধু মাসুদ প্রায়ই তাদের প্রতিষ্ঠানে আসেন। তাকেও ব্যবসায়টির একজন অংশীদার মনে হয়। মাঝে মাঝে সে নিজেও একজন অংশীদার বলে পরিচায় দেন। কিছুদিন পর আশিক ট্রেডার্স নামে একটি প্রতিষ্ঠান বন্ধন ফার্নিচারের কাছে ৩০,০০০ টাকা দাবি করেন। মাসুদ টাকা নিয়েছিল এটি সত্যি কিন্তু বন্ধন ফার্নিচার সে টাকা দিতে নারাজ।",
      "tag": "HC 25",
      "sub_questions": [
        {
          "label": "ক",
          "question": "অংশীদারি চুক্তিপত্র কী?",
          "explanation": "অংশীদারি ব্যবসায়ে অংশীদারদের মধ্যে নির্ধারিত শর্তসমূহ যে দলিলে লিপিবদ্ধ থাকে, তাকে অংশীদারি চুক্তিপত্র বলে।"
        },
        {
          "label": "খ",
          "question": "একজন নাবালক কি অংশীদার হতে পারে? ব্যাখ্যা করো?",
          "explanation": "আইন অনুযায়ী নাবালক অংশীদার হিসেবে বিবেচিত হতে পারে না। নাবালক চুক্তি সম্পাদনে যোগ্য নয়। এ কারণে ব্যবসায়ের অংশীদার হতে পারে না। কিন্তু কোনো অংশীদার মারা গেলে তার নাবালক সন্তানকে বিশেষ সুবিধা দেওয়া জন্য সব অংশীদারের সম্মতিতে। ব্যবসায়ে সংযুক্ত করা যেতে পারে।"
        },
        {
          "label": "গ",
          "question": "উদ্দীপকে উল্লিখিত অংশীদারি ব্যবসায়ের মাসুদ কোন ধরনের অংশীদার? ব্যাখ্যা করো।",
          "explanation": "উদ্দীপকে উল্লিখিত অংশীদারি ব্যবসায়ের মাসুদ আচরণে অনুমিত অংশীদার। এ ধরনের অংশীদাররা ব্যবসায়ের প্রকৃত অংশীদার না। কিন্তু তারা আচার-আচরণ, কথাবার্তার মাধ্যমে নিজেকে অংশীদার হিসেবে পরিচয় দেয়। ব্যবসায়িক স্বার্থের কথা বিবেচনা করে সাধারণ অংশীদারদের সম্মতিতে এ ধরনের অংশীদার নেওয়া হয়। উদ্দীপকের দুই বন্ধু সুজন ও. নাজিম চুক্তির ভিত্তিতে বন্ধন ফার্নিচার নামে একটি অংশীদারি ব্যবসায় গড়ে তোলেন। তাদের বন্ধু মাসুদ প্রায়ই ব্যবসায় প্রতিষ্ঠানে আসেন। তাকেও ব্যবসায়টির একজন অংশীদার বলে মনে করা হয়। মাঝে মাঝে সে নিজেকে একজন অংশীদার বলে পরিচয় দেন। এভাবে মাসুদ নিজের পরিচয় এবং সুজন ও নাজিমের সম্মতিতে একজন অংশীদার হিসেবে ব্যবসায়টিতে যুক্ত আছেন। এ ধরনের বৈশিষ্ট্য আচরণে অনুমিত অংশীদার হিসেবে বিবেচিত হয়। সুতরাং, উক্ত অংশীদারি ব্যবসায়ে মাসুদ একজন আচরণে অনুমিত অংশীদার।"
        },
        {
          "label": "ঘ",
          "question": "উদ্দীপকে আশিক ট্রেডার্স কি আইনগতভাবে অর্থ ফেরত পাবে? কীভাবে পেতে পারে? মতামত দাও।",
          "explanation": "উদ্দীপকের 'আশিক ট্রেডার্স' আইনগতভাবে বন্ধন ফার্নিচারের কাছ থেকে অর্থ ফেরত পাবে না। আচরণে অনুমিত অংশীদার ব্যবসায়ে প্রকৃতপক্ষে কোনো অংশীদার না। এজন্য তারা অসীম দায় বহন করে না। কিন্তু কেউ তাকে ব্যবসায়ের অংশীদার ভেবে ঋণ দিলে সে সাধারণ অংশীদারের মতো ব্যক্তিগতভাবে-দায়বদ্ধ হয়। উদ্দীপকের সুজন ও নাজিম বন্ধন ফার্নিচার নামে একটি অংশীদারি ব্যবসায় গড়ে তোলেন। ব্যবসায়টিতে মাসুদ আচরণে অনুমিত একজন' অংশীদার। কিছুদিন পর আশিক ট্রেডার্স নামে একটি প্রতিষ্ঠান বন্ধন ফার্নিচার এর কাছে ৩০,০০০ টাকা দাবি করে। এ অর্থ ব্যক্তিগতভাবে মাসুদ তাদের কাছ থেকে নিয়েছিল। কিন্তু বন্ধন ফার্নিচার এ অর্থ ফেরত দিতে অস্বীকৃতি জানায়। উদ্দীপকে মাসুদ অংশীদারদের মতো আচরণ করলেও ব্যবসায়টিতে সে চুক্তিবদ্ধ কোনো অংশীদার নয়। এক্ষেত্রে তাকে অংশীদার মনে করে আশিক ট্রেডার্স ঋণ দেয়। এতে বন্ধন ফার্নিচার এর কোনো দায় সৃষ্টি হবে না। বরং এখানে মাসুদ ব্যক্তিগতভাবে দায়বদ্ধ হবে। আর এ পাওনা কেবল মাসুদই পরিশোধ করবে। অতএব, আইনানুযায়ী আশিক টেডার্স বন্ধন ফার্নিচারের বিরুদ্ধে কোনো ব্যবস্থা নিয়ে অর্থ ফেরত পাবে না।"
        }
      ]
    },
    {
      "number": "4",
      "uddipok": "প্রাইম কোম্পানি লি. বাংলাদেশের একটি স্বনামধন্য ব্যবসায় প্রতিষ্ঠান। প্রতিষ্ঠানটির পণ্যের চাহিদা দিন দিন বৃদ্ধি পাওয়ায় মূলধন বৃদ্ধি করা প্রয়োজন। কোম্পানি এমন শেয়ার ইস্যু করল, যার দ্বারা মূলধন সংগ্রহ করা হলেও পরিচালনায় কোনো সমস্যা হয়নি এবং পুরাতন শেয়ারহোল্ডারদেরও মূল্যায়ন করা হয়েছে। অতিরিক্ত মূলধনের জন্য বিকল্প পদ্ধতির কথা কোম্পানি ভাবছে, যার দ্বারা জনগণের নিকট থেকে মূলধন সংগ্রহ করতে পারবে।",
      "tag": "HC 25",
      "sub_questions": [
        {
          "label": "ক",
          "question": "বিলম্বিত শেয়ার কী?",
          "explanation": "যে শেয়ারের মালিকগণ অগ্রাধিকার ও সাধারণ শেয়ারমালিকদের পরে লভ্যাংশ পান এবং বিলোপসাধনের সময় সকলের শেষে মূলধন ফেরত পান, তাকে বিলম্বিত বা প্রবর্তকদের শেয়ার বলে।"
        },
        {
          "label": "খ",
          "question": "যোগ্যতাসূচক শেয়ার বলতে কী বোঝায়?",
          "explanation": "পাবলিক লিমিটেড কোম্পানির পরিচালক হওয়ার যোগ্যতা অর্জনের জন্য একজন ব্যক্তিকে ন্যূনতম যে নির্দিষ্ট পরিমাণ শেয়ার ক্রয় করতে হয় তাকে যোগ্যতাসূচক শেয়ার বলে। এ ধরনের শেয়ারের অধিকারী হলে কোম্পানির পরিচালক হওয়ার যোগ্যতা অর্জন করা যায়। এরূপ যোগ্যতা অর্জনের পর শেয়ারহোল্ডার পরিচালক পদে নির্বাচন করতে পারবেন বা পরিচালক হিসেবে নিয়োগ পেতে পারবেন। তাই পরিচালক হিসেবে দায়িত্ব পালনের লক্ষ্যে যোগ্যতাসূচক শেয়ার কেনা হয়।"
        },
        {
          "label": "গ",
          "question": "উদ্দীপকে প্রাইম কোম্পানি লি. কোন ধরনের শেয়ার ইস্যু করেছে? ব্যাখ্যা করো।",
          "explanation": "উদ্দীপকে প্রাইম কোম্পানি লি. রাইট শেয়ার ইস্যু করেছে। এরূপ শেয়ারের মাধ্যমে কোম্পানি অতিরিক্ত মূলধন সংগ্রহের ক্ষেত্রে পুরাতন শেয়ারহোল্ডারদের অগ্রাধিকার দেয়। এতে তাদের জন্য সম্পূর্ণ বা আনুপাতিক হারে শেয়ার ক্রয়ের অধিকার সংরক্ষিত থাকে। বাজারে শেয়ারের অবস্থান ভালো থাকলে পুরাতন শেয়ার মালিকরা এ স্বার্থ দাবি করেন। এ ধরনের শেয়ার ইস্যুতে কোম্পানির পরিচালনায় কোনো সমস্যার সৃষ্টি হয় না। উদ্দীপকের প্রাইম কোম্পানি লি. বাংলাদেশের একটি স্বনামধন্য ব্যবসায় প্রতিষ্ঠান। প্রতিষ্ঠানটির পণ্যের চাহিদা দিন দিন বাড়ায় তারা মূলধন বাড়াতে চায়। তারা এমন শেয়ার ইস্যু করে, যা পরিচালনায় কোনো সমস্যা করেনি। পাশাপাশি তারা পুরাতন শেয়ারহোল্ডারদেরও মূল্যায়ন করেছে। অর্থাৎ, ইস্যুকৃত শেয়ারের একটি অংশ তাদের জন্য সংরক্ষণ করেছে। আর এ সংরক্ষিত অংশই তারা পুরাতন শেয়ারহোল্ডারদের মাঝে বণ্টন করেছে। এ ধরনের বৈশিষ্ট্য রাইট শেয়ার বা অধিকারযুক্ত শেয়ারে সাথে সম্পৃক্ত। সুতরাং, উদ্দীপকের কোম্পানিটি রাইট শেয়ার ইস্যু করেছে।"
        },
        {
          "label": "ঘ",
          "question": "উদ্দীপকে বিকল্প উৎস থেকে মূলধন সংগ্রহের যৌক্তিকতা মূল্যায়ন করো।",
          "explanation": "উদ্দীপকে বিকল্প উৎস হিসেবে ঋণপত্র বিক্রির মাধ্যমে মূলধন সংগ্রহ করা যৌক্তিক বলে আমি মনে করি।। পাবলিক লিমিটেড কোম্পানি ঋণপত্র বিক্রির মাধ্যমে জনগণ থেকে মূলধন সংগ্রহ করতে পারে। এক্ষেত্রে ঋণপত্রের বিনিময়ে এর গ্রহীতাকে নির্দিষ্ট হারে সুদ দিতে হয়। এরা পাওনাদার হিসেবে বিবেচিত হওয়ায় প্রতিষ্ঠান পরিচালনায় কোনো মতামত দিতে পারে না। উদ্দীপকের প্রাইম কোম্পানি লি. বাংলাদেশের একটি স্বনামধন্য ব্যবসায় প্রতিষ্ঠান। প্রতিষ্ঠানটির পণ্যের চাহিদা দিন দিন বেড়ে যাওয়ায় তারা মূলধন বাড়াতে চায়। বাড়তি মূলধনের জন্য- তারা শেয়ারের বিকল্প পদ্ধতি ভাবছে। যার মাধ্যমে জনগণের কাছ থেকে তারা মূলধন সংগ্রহ করতে পারবে। উদ্দীপকের প্রতিষ্ঠানটি শেয়ারের বিকল্প হিসেবে ঋণপত্র বিক্রি করার কথা ভাবছে। এর মাধ্যমে কোম্পানিটি জনগণ বা প্রতিষ্ঠানের কাছ থেকে ঋণ হিসেবে মূলধন সংগ্রহ করার কথা ভাবছে। এক্ষেত্রে কোম্পানিটি ঋণপত্রের গ্রহীতাদের নির্দিষ্ট হারে সুদ দিবে। আর ঋণপত্র কেনা ব্যক্তিবর্গ পাওনাদার হিসেবে বিবেচিত হওয়ায় এরা কোম্পানিটির কোনো বিষয়ে হস্তক্ষেপও করতে পারবে না। এতে কোম্পানিটি পরিচালনায়ও কোনো অসুবিধা হবে না। তাই বলা যায়, উদ্দীপকে বিকল্প উৎস থেকে ঋণপত্র বিক্রির মাধ্যমে মূলধন সংগ্রহ করা যৌক্তিক হবে।"
        }
      ]
    },
    {
      "number": "5",
      "uddipok": "মিস মুনতাহা চন্দনা নদীর তীরে \"তাফা অয়েল মিল\" নামে একটি কারখানা স্থাপন করেন। তিনি ব্যবসায়ের পাশাপাশি সমাজসেবামূলক কর্মকান্ডের সাথে জড়িত। তিনি কারখানার বর্জ্য নদীতে না ফেলে বরং বিশুদ্ধকরণের মাধ্যমে এর ব্যবহার করেন। অন্যদিকে নদীর তীরে অবস্থিত 'টগর ব্রিকস' নামের একটি ইটভাটা থেকে নির্গত কালো ধোঁয়া পুরো এলাকাকে দূষিত করছে। এলাকাবাসী বিষয়টি বণিক সমিতির দৃষ্টি আকর্ষণ করে লাভ হয়নি। ফলে এলাকার সকলেই স্বাস্থ্য ঝুঁকির মধ্যে রয়েছে।",
      "tag": "HC 25",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কোনো বিষয়ে ভালো-মন্দ সম্পর্কে ব্যক্তির স্থায়ী ধ্যান-ধারণা, বোধ ও বিশ্বাসকে মূল্যবোধ বলে।"
        },
        {
          "label": "খ",
          "question": "পরিবেশ দূষণ বলতে কী বোঝায়?",
          "explanation": "প্রাকৃতিক বিভিন্ন উপাদানের স্বাভাবিক ভারসাম্য নষ্ট হলে এবং পরিবেশের ওপর নেতিবাচক প্রভাব পড়লে, তাকে পরিবেশ দূষণ বলে। পরিবেশ দূষণ মানুষসহ অন্যান্য জীবজন্তুর জন্য ক্ষতিকর। বিভিন্ন দূষণ ও বিষাক্তপদার্থের মাধ্যমে পরিবেশ দূষিত হয়। এটি মানুষের স্বাভাবিক চলাফেরা বা জীবনযাপনে বাধা তৈরি করে।"
        },
        {
          "label": "গ",
          "question": "উদ্দীপকে উল্লিখিত ব্যবসায় প্রতিষ্ঠানে মিস মুনতাহা কোন পক্ষের প্রতি দায়িত্ব পালন করেন? ব্যাখ্যা করো।",
          "explanation": "নিম্নের অনুরূপঃ মিস তাহেরা সমাজের স্থানীয় সম্প্রদায়ের প্রতি দায়িত্ব পালন করেছেন। সমাজ থেকে নানা ধরনের সুযোগ-সুবিধা নিয়ে গড়ে ওঠে ব্যবসায়। তাই সমাজের স্থানীয় সম্প্রদায়ের জন্য অনুকূল পরিবেশ বজায় রাখতে ব্যবসায়ীদের সচেতন হওয়া প্রয়োজন। পরিবেশ দূষণমুক্ত রাখা, জনগণকে পরিবেশ ও স্বাস্থ্য সচেতন করা, সামাজিক প্রতিষ্ঠান (স্কুল, হাসপাতাল, মসজিদ) স্থাপনে সাহায্য করা প্রভৃতি ব্যবসায়ীর স্থানীয় সম্প্রদায়ের প্রতি দায়িত্ব। - উদ্দীপকে মিস তাহেরা চন্দনা নদীর তীরে 'মঞ্জু অয়েল মিল' নামে একটি কারখানা স্থাপন করেন। তিনি ব্যবসায়ের পাশাপাশি সমাজ সেবামূলক কর্মকান্ডের সাথেও জড়িত। এছাড়াও তার কারখানায় যথাযথ বর্জ্য ব্যবস্থাপনা রয়েছে। ফলে তিনি কারখানার বর্জ্য বিশুদ্ধকরণের মাধ্যমে আবার ব্যবহার করেন। এসবের কারণে সম্ভাব্য পরিবেশ দূষণ হওয়া থেকে এলাকাটি রক্ষা পাচ্ছে। এভাবে তিনি ব্যবসায়ের পাশাপাশি সমাজের মানুষের নানাবিধ উপকারে কাজ করছেন। আর, তার এসব কাজ স্থানীয় সম্প্রদায়ের প্রতি দায়িত্ব পালনকে ইঙ্গিত করে। সুতরাং, মিস তাহেরা সমাজের স্থানীয় সম্প্রদায়ের প্রতি দায়িত্ব পালন করেছেন।"
        },
        {
          "label": "ঘ",
          "question": "'টগর ব্রিকস' কর্তৃক পরিবেশের এমন দুরবস্থা দূরীকরণে বণিক সমিতির কী করণীয় বলে তুমি মনে করো।",
          "explanation": "নিম্নের অনুরূপঃ 'কাকন ব্রিকস' কর্তৃক পরিবেশের এমন দুরবস্থা সৃষ্টিতে বণিক সমিতি উক্ত কারখানাটিকে পরামর্শ দিয়ে সহযোগিতা করতে ও সচেতনতা বাড়াতে পারে। - পরিবেশ সংরক্ষণে বণিক সমিতি বিভিন্ন প্রতিষ্ঠানেকে সহযোগিতা, পরামর্শ, নীতি উন্নয়ন ও পুরস্কার দিয়ে থাকে। পাশাপাশি, এটি সরকারকেও বিভিন্ন ধরনের সহযোগিতা করে থাকে। ফলে পরিবেশের ভারসাম্য বজায় থাকে। উদ্দীপকে মিস তাহেরা স্থানীয় সম্প্রদায়ের প্রতি দায়িত্ব পালনের মাধ্যমে ব্যবসায় পরিচালনা করছেন। কিন্তু, 'কাকন ব্রিকস' এর ইটভাটা থেকে নির্গত কালো ধোঁয়া পুরো এলাকাকে দূষিত করছে। এ কারণে এলাকার সকলেই স্বাস্থ্য ঝুঁকির মধ্যে রয়েছে। এ অবস্থায় এলাকাবাসী বণিক সমিতির দৃষ্টি আকর্ষণ করেছে। এক্ষেত্রে পরিবেশ দূষণ রোধে বণিক সমিতি ভূমিকা রাখতে পারে। এ লক্ষ্যে এলাকাবাসীর অনুরোধের প্রেক্ষিতে তারা 'কাকন ব্রিকস' এর কর্তৃপক্ষের বিষয়টি জানাতে পারে এবং প্রয়োজনীয় পরামর্শ দিতে পারে। আবার, এলাকার উন্নয়ন, মানুষের স্বাস্থ্যের কথা ভেবে কারখানাটিকে নতুন নীতি প্রণয়নে তারা সাহায্য করতে পারে। এছাড়া, পরিবেশ সংরক্ষণে দেওয়ার ব্যবস্থা করতে পারে। এতে 'কাকন বিক্রস' এর মতো অন্যান্য কোম্পানি সচেতন হয়ে পরিবেশ সংরক্ষণের বিষয়টি বিবেচনায় নিয়ে ব্যবসায় পরিচালনা করতে উৎসাহী হবে। তাই বলা যায়, 'কাকন বিক্রস' কর্তৃক পরিবেশ দূষণ রোধে বণিক সমিতি কার্যকর ভূমিকা রাখতে পারে।"
        }
      ]
    },
    {
      "number": "6",
      "uddipok": "জনাব শহীদুল আরও ৪৯ জন সদস্য নিয়ে 'আকাশ বাংলা' নামক একটি সমবায় সমিতি গঠন করেন। সমিতিতে সবার শেয়ার সমান। সমিতির' মাধ্যমে তারা উৎপাদকের নিকট থেকে পণ্য কিনে এলাকার মানুষের কাছে ন্যায্যমূল্যে বিক্রয় করেন। প্রয়োজনে সদস্যদের ঋণ সুবিধা দেওয়ার পাশাপাশি এলাকার মানুষের ঋণ সুবিধা দেন। ২০২৪ সালে তাদের সমিতিতে ৩,০০,০০০/- টাকা মুনাফা হয়। তারা সমিতির বিধান অনুযায়ী মুনাফা ভাগ করে নেন।",
      "tag": "HC 25",
      "sub_questions": [
        {
          "label": "ক",
          "question": "সমবায়ের উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে।"
        },
        {
          "label": "খ",
          "question": "মিশ্র সমবায় সমিতি বলতে কী বোঝায়?",
          "explanation": "ব্যক্তি সদস্য এবং প্রাথমিক সমিতি একত্র করে গঠিত সমিতিকে মিশ্র সমবায় সমিতি বলে। ব্যক্তি সদস্য ও প্রাথমিক সমিতি মিলে এর সদস্য কমপক্ষে ২০ জন হতে হয়। এর মধ্যে কমপক্ষে ১২ জনকে প্রাথমিক সমবায় সমিতির সদস্য থাকতে হয়। ব্যক্তি ও সমিতি সদস্য থেকে নির্বাচিত ব্যক্তিদের ওপর এর ব্যবস্থাপনার দায়িত্ব অর্পিত থাকে।"
        },
        {
          "label": "গ",
          "question": "উদ্দীপকে 'আকাশ বাংলা' সমিতিটি কোন ধরনের সমবায় সমিতি? ব্যাখ্যা করো।",
          "explanation": "উদ্দীপকে 'আকাশ বাংলা' সমিতিটি বহুমুখী সমবায় সমিতি। এ ধরনের সমবায় সমিতি একাধিক উদ্দেশ্য অর্জনের জন্য গঠিত হয়। এ ধরনের সমিতি একাধারে ক্রয়, বিক্রয়, ঋণদান প্রভৃতি উদ্দেশ্য নিয়ে গঠিত হয়। আমাদের দেশে অধিকাংশ সমবায় সমিতিই বহুমুখী উদ্দেশ্য নিয়ে গঠিত ও পরিচালিত। উদ্দীপকের জনাব শহীদুল ৪৯ জন সদস্য নিয়ে 'আকাশ বাংলা' নামে একটি সমবায় সমিতি গঠন করেন। সমিতির মাধ্যমে তারা উৎপাদকের কাছ থেকে পণ্য কিনে এলাকার মানুষের কাছে ন্যায্যমূল্যে তা বিক্রি করেন। আবার সমিতিটি সদস্যদের প্রয়োজনে ঋণ দেওয়ার পাশাপাশি এলাকার মানুষদেরও ঋণ সুবিধা দেয়। তাদের সমিতিটি বহুমুখী উদ্দেশ্য নিয়ে গঠিত ও পরিচালিত হয়। কারণ সমিতিটির মাধ্যমে ক্রয়, বিক্রয়, ঋণদান প্রভৃতি কাজ সম্পাদিত হয়ে থাকে। এসব বৈশিষ্ট্য বহুমুখী সমবায় সমিতির সাথে সাদৃশ্যপূর্ণ। সুতরাং, উদ্দীপকে 'আকাশ বাংলা' একটি বহুমুখী সমবায় সমিতি।"
        },
        {
          "label": "ঘ",
          "question": "উদ্দীপকে উল্লিখিত সমবায় সমিতি থেকে জনাব শহীদুল কত টাকা মুনাফা পাবে? মতামত দাও।",
          "explanation": "উদ্দীপকে উল্লিখিত সমিতি থেকে জনাব শহীদুল ৪,৯২০ টাকা মুনাফা পাবে। সমবায় আইন অনুযায়ী মুনাফার সম্পূর্ণ অংশ বণ্টন করা হয় না। মুনাফার ১৫% সঞ্চিতি ও ৩% উন্নয়ন তহবিলে বাধ্যতামূলক জমা রাখতে হয়। বাকি মুনাফা সদস্যরা নিজেদের মধ্যে ভাগ করে নিতে পারে। উদ্দীপকের 'আকাশ বাংলা' সমবায় সমিতির সদস্য সংখ্যা জনাব শহীদুলসহ ৫০ জন। সমিতিতে তাদের প্রত্যেকের শেয়ার সংখ্যা সমান। অর্জিত মুনাফা সদস্যরা সমান হারে ভাগ করে নিবে। সমিতিটির মুনাফা থেকে সঞ্চিতি তহবিল ও উন্নয়ন তহবিলে নির্দিষ্ট হারে অর্থ জমা রাখতে হবে। বাকি মুনাফা সদস্যরা নিজেদের মধ্যে ভাগ করতে পারবে। ২০২৪ সালে তাদের সমিতিতে মুনাফা হয় ৩,০০,০০০ টাকা। উক্ত মুনাফা থেকে ১৫% সঞ্চিতি তহবিল ও ৩% উন্নয়ন তহবিলে জমা রাখতে হবে। এক্ষেত্রে বরাদ্দকৃত মুনাফার পরিমাণ (৩,০০,০০০ × ৮২%) = ২,৪৬,০০০ টাকা। সমিতির মোট সদস্য ৫০ জন হওয়ায় প্রত্যেকে মুনাফা পাবে: ২,৪৬,০০০ ÷ ৫০ বা ৪,৯২০ টাকা। সুতরাং, জনাব শহীদুল সমিতিটির অর্জিত মুনাফা থেকে ৪,৯২০ টাকা মুনাফা পাবেন।"
        }
      ]
    },
    {
      "number": "7",
      "uddipok": "দোহাজারী গ্রামের ৫০ জন কৃষক সুদি মহাজন ও ঋণদাতাদের হাত থেকে রক্ষা পাওয়ার জন্য একটি বিধিবদ্ধ সংগঠন গড়ে তোলেন। তিন বছরে তাদের মুনাফার পরিমাণ নিম্নরূপ- বছর মুনাফার হার ২০২২ ৩,০০,০০০ ২০২৩ ৮,০০,০০০ ২০২৪ ৫,০০,০০০ তারা ন্যূনতম হারে বিধি মোতাবেক সঞ্চিতি সংরক্ষণ করেন। সমিতির পক্ষ থেকে ৩টি অটোরিকশা কিনে ভাড়া দেওয়ার সিদ্ধান্ত নেয় এবং প্রতিটি অটোরিকশা ৭০,০০০/- টাকার করে ক্রয়ের সিদ্ধান্ত নেয়।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "সমবায়ের মূলনীতি হলো একতাই বল।"
        },
        {
          "label": "খ",
          "question": "ভোক্তা সমবায় সমিতি বলতে কী বোঝায়?",
          "explanation": "ন্যায্যমূল্যে উন্নতমানের পণ্য পাওয়ার লক্ষ্যে কোনো নির্দিষ্ট এলাকার ভোগকারীরা সংঘবদ্ধ হয়ে যে সমবায় সমিতি গঠন করেন, তাকে ভোক্তা সমবায় সমিতি বলে। এর প্রধান উদ্দেশ্য হলো ন্যায্যমূল্যে সদস্যদের মধ্যে পণ্য সরবরাহ করা। এ ধরনের সমবায় বিপণি থেকে সদস্য ছাড়া বাইরের লোকজনও পণ্যদ্রব্য কিনতে পারে। এক্ষেত্রে সমিতির অর্জিত মুনাফা সদস্যদের মধ্যে তাদের বার্ষিক মোট কেনার অনুপাতে ভাগ করা হয়।"
        },
        {
          "label": "গ",
          "question": "উদ্দীপকে বর্ণিত সমবায় সমিতিটি কোন ধরনের সমিতি? ব্যাখ্যা করো।",
          "explanation": "নিম্নের অনুরূপঃ ইরফান মিয়ারা উদ্দেশ্যের বিচারে ঋণদান সমবায় সমিতি গড়ে তুলেছেন। ঋণ সুবিধা লাভের জন্য ক্ষুদ্র ও কুটির শিল্পের উৎপাদক, কৃষিজীবী বা স্বল্প আয়ের মানুষ এ সমিতি গঠন করে। নিজেদের ক্ষুদ্র সঞ্চয় একত্র-করে এ সুবিধা নিতে পারে। এতে সুদি মহাজনদের দৌরাত্ম্য থেকে তারা মুক্তি পায়। উদ্দীপকে ইরফান মিয়া ও তার অন্যান্য বন্ধুরা মিলে একটি সমবায় সমিতি গড়ে তোলেন। তাদের এ সমিতির প্রতিটি শেয়ার ১০ টাকা মূল্যে ১০,০০০ শেয়ারে বিভক্ত। সমিতিটিতে তারা সঞ্চয় জমা করে। আর এ জমাকৃত অর্থ থেকে সদস্যরা তাদের প্রয়োজন অনুযায়ী ঋণ নিয়ে থাকে। আবার সমিতির জমানো অর্থ বিভিন্ন খাতে বিনিয়োগও করা হয়। মূলত সদস্যদের ঋণ সুবিধা দেওয়াই এ সমিতির প্রধান উদ্দেশ্য। এসব বৈশিষ্ট্য ঋণদান সমবায় সমিতির সাথে মিলে যায়। তাই বলা যায়, ইরফান মিয়া উদ্দেশ্যের বিচারে ঋণদান সমবায় সমিতি গড়ে তুলেছেন।"
        },
        {
          "label": "ঘ",
          "question": "উদ্দীপকে বর্ণিত সমবায় সমিতিটির সংরক্ষিত তহবিল থেকে ৩টি অটোরিকশা ক্রয়ের সামর্থ্য রয়েছে কি? যুক্তিসহ ব্যাখ্যা করো।",
          "explanation": "আমি মনে করি, উদ্দীপকে উল্লিখিত সমবায় সমিতিটির সংরক্ষিত তহবিল থেকে এটি অটোরিকশা কেনার সামর্থ্য নেই। সমবায় আইন অনুযায়ী সমবায় সমিতি গঠিত, পরিচালিত ও নিয়ন্ত্রিত হয়। আইন অনুযায়ী সমবায়ের অর্জিত মুনাফার ১৫% সংরক্ষিত তহবিলে ও ৩% উন্নয়ন তহবিলে বাধ্যতামূলকভাবে জমা রাখতে হয়। আবার এ সংরক্ষিত তহবিল ব্যবহার করে ব্যবসায় সম্প্রসারণ করা যায়। উদ্দীপকে দোহাজারী গ্রামের ৫০ জন কৃষক মিলে একটি ঋণদান সমবায় সমিতি গড়ে তোলেন। সমিতিটিতে তারা সমবায় বিধি মোতাবেক সঞ্চিতি সংরক্ষণ করেন। সমিতিটির সদস্যরা মিলে এটি অটোরিকশা কিনে ভাড়া দেওয়ার সিদ্ধান্তে নেন। এক্ষেত্রে প্রতিটি ৭০,০০০ টাকা দামের অটোরিকশা কেনার সিদ্ধান্ত নেওয়া হয়। সমবায় আইন অনুযায়ী, বর্ণিত তহবিলসমূহ অর্থ রাখার পর অবশিষ্ট অর্থ থাকলে তারা অটোরিকশাগুলো কিনতে পারবেন। ২০২২ থেকে ২০২৪ পর্যন্ত তাদের মোট সঞ্চিতির পরিমাণ নিম্নরূপ- বছর মুনাফা সঞ্চিত তহবিল (১৫%) টাকা ২০২২ ৩,০০,০০০ ৩,০০,০০০ × ১৫% ৪৫,০০০ ২০২৩ ৮,০০,০০০ ৮,০০,০০০ × ১৫% ১,২০,০০০ ২০২৪ ৫,০০,০০০ ৫,০০,০০০ × ১৫% ৭৫,০০০ মোট ২,৪০,০০০ তাদের সমিতিটিতে ৩ বছরে মোট সঞ্চিতির পরিমাণ হয় ১,৮০,০০০ টাকা। আর তাদের অটোরিকশা কেনার জন্য দরকার (৭০,০০০ × ৩) = ২,১০,০০০ টাকা। এক্ষেত্রে অটোরিকশা কেনার প্রয়োজনীয় অর্থের পরিমাণ থেকে (২,১০,০০০ - ১,৮০,০০০) বা ৩০,০০০ টাকা কম রয়েছে। সুতরাং উল্লিখিত সমবায়ের সংরক্ষিত তহবিল থেকে অটোরিকশা কেনার সামর্থ্য নেই বলে আমি মনে করি।"
        }
      ]
    },
    {
      "number": "8",
      "uddipok": "হাসান, রফিক, রিপন ও সাজু চারজন মিলে একটি অটো ওয়ার্কশপ পরিচালনা করেন। রিপন মূলধন দিলেও দায় মূলধনের সমান, তিনি পরিচালনায় অংশগ্রহণ করেন না। সাজু তাদের সাথে যুক্ত থাকলেও কোনো মূলধন দেননি এবং পরিচালনায় অংশগ্রহণ করেন না। তবে তার সুনামটি প্রতিষ্ঠানে ব্যবহৃত হয়। সরকারি সিদ্ধান্তের কারণে তাদের ব্যবসায়ের স্থান পরিবর্তন করতে হয়। এতে অনেক ক্ষতি হয়। নতুন জায়গায় ব্যবসায়টিকে আর সেভাবে ধরে রাখা যায়নি। ফলে ব্যবসায়টি ঋণ ঝুঁকিতে পড়ে। এক পর্যায়ে দায় পরিশোধ করতে গিয়ে দেখা যায়, অন্যরা কিছুটা দায় নিলেও সাজুই ঋণ পরিশোধে একমাত্র সামর্থ্যবান।",
      "tag": "HC 25",
      "sub_questions": [
        {
          "label": "ক",
          "question": "সাধারণ অংশীদারি ব্যবসায় কী?",
          "explanation": "যে অংশীদারি ব্যবসায়ে সকল অংশীদারের দায় সীমাহীন থাকে এবং প্রত্যেকেই ব্যবসায় পরিচালনায় অংশ নেয়, তাকে সাধারণ অংশীদারি ব্যবসায় বলে।"
        },
        {
          "label": "খ",
          "question": "প্রতিবন্ধ অংশীদার কীভাবে সৃষ্টি হয়? ব্যাখ্যা করো।",
          "explanation": "ব্যবসায়ের অংশীদাররা চুক্তিতে আবদ্ধ নন এমন কোনো ব্যক্তিকে 'যদি অংশীদার হিসেবে পরিচয় দেন এবং উক্ত ব্যক্তি তা জেনেও নীরবতা অবলম্বন করলে প্রতিবন্ধ অংশীদার সৃষ্টি হয়। ব্যবসায়িক স্বার্থের জন্য অংশীদাররা অনেক সময় কোনো ব্যক্তিকে এভাবে পরিচয় করিয়ে দেন। এ ধরনের অংশীদারকে অন্য সাধারণ অংশীদারের মতো ব্যবসায়ে সৃষ্ট দায় বহন করতে হয়।"
        },
        {
          "label": "গ",
          "question": "উদ্দীপকের উল্লিখিত অংশীদারি ব্যবসায়টি কোন ধরনের অংশীদারি ব্যবসায়? ব্যাখ্যা করো।",
          "explanation": "উদ্দীপকে উল্লিখিত অংশীদারি ব্যবসায়টি একটি সীমাবদ্ধ অংশীদারি ব্যবসায়। এ ধরনের অংশীদারি ব্যবসায়ে কমপক্ষে একজন অংশীদারের দায় সীমিত ও একজন অংশীদারের দায় অসীম থাকে। এক্ষেত্রে সীমিত অংশীদাররা ব্যবসায় পরিচালনায় অংশগ্রহণ করতে পারে না। আবার তাদের দায় তাদের বিনিয়োগকৃত মূলধনের সমান থাকে। উদ্দীপকের হাসান, রফিক, রিপন ও সাজু মিলে একটি ওয়ার্কশপ গড়ে তোলেন। এক্ষেত্রে রিপন, মূলধন বিনিয়োগ করলেও, তার দায় বিনিয়োগকৃত মূলধনের সমান। তাছাড়া তিনি ব্যবসায় পরিচালনায় অংশগ্রহণ করতে পারেন না। তাই রিপন একজন সীমিত অংশীদার। অপরদিকে, হাসান এবং রফিক ব্যবসায় পরিচালনায় অংশগ্রহণ করেন ও অসীম দায় বহন করেন। এক্ষেত্রে ব্যবসায়টিতে সীমিত ও অসীম দায় বিশিষ্ট অংশীদার রয়েছে। এ বৈশিষ্ট্য সীমাবদ্ধ অংশীদারি ব্যবসায়ের সাথে মিলে যায়। অতএব, উদ্দীপকে উল্লিখিত অংশীদারি ব্যবসায়টি একটি সীমাবদ্ধ অংশীদারি ব্যবসায়।"
        },
        {
          "label": "ঘ",
          "question": "তুমি কি মনে করো সাজুকেই সম্পূর্ণ দায় পরিশোধ করতে হবে? মতের সপক্ষে যুক্তি দাও।",
          "explanation": "সাজুকে সম্পূর্ণ দায় পরিশোধ করতে হবে না বলে আমি মনে করি। নামমাত্র অংশীদাররা ব্যবসায়ে মূলধন বিনিয়োগ এবং পরিচালনায় অংশগ্রহণ করে না। তারা শুধু মুনাফার বিনিময়ে ব্যবসায়ে তাদের সুনাম ব্যবহার করতে দেয়। এজন্য এ ধরনের অংশীদারদের দায় সীমিত থাকে। তবে এমন অংশীদারকে বিশ্বাস করে কেউ ব্যবসায়কে ঋণ দিলে, ঋণের জন্য তারা দায়বদ্ধ হয়। উদ্দীপকে হাসান, রফিক, রিপন ও সাজু মিলে একটি ওয়ার্কশপ গড়ে তোলেন। এক্ষেত্রে ব্যবসায়টিতে সাজু কোনো মূলধন বিনিয়োগ করেননি এবং পরিচালনায়ও অংশগ্রহণ করেন না। তিনি ব্যবসায়কে শুধু তার সুনাম ব্যবহারের অনুমতি দেন। সরকারি সিদ্ধান্তের কারণে স্থান পরিবর্তন করায় তাদের ব্যবসায়টি ক্ষতিগ্রস্ত হয় ও ঋণ ঝুঁকিতে পড়ে। পরবর্তীতে দায় পরিশোধ করতে গিয়ে দেখা যায়, অন্যরা সামান্য দায় নিলেও একমাত্র সাজুই দায় পরিশোধে সামর্থ্যবান। বৈশিষ্ট্য অনুযায়ী সাজু একজন নামমাত্র অংশীদার। এজন্য ব্যবসায়টিতে তার দায় সীমিত। সুনামের বিনিময়ে তিনি ব্যবসায়টি থেকে মুনাফা পান। এক্ষেত্রে ব্যবসায়ে সৃষ্ট যা দায় তাকে বহন করতে হবে না। এজন্য অন্যান্য অংশীদাররা চুক্তি অনুযায়ী দায় বহন করবে। প্রয়োজনে তাদের ব্যক্তিগত সম্পত্তি বিক্রয় করে হলেও এ দায় পরিশোধ করতে হবে। এজন্য বলা যায়, আর্থিকভাবে সামর্থ্যবান হলেও সাজুকে ব্যবসায়ের সম্পূর্ণ দায় পরিশোধ করতে হবে না।"
        }
      ]
    },
    {
      "number": "9",
      "uddipok": "\"সাজঘর এন্টারপ্রাইজ\" শহরের নামকরা বুটিকহাউজ। বাজারে প্রতিযোগিতা মোকাবিলায় প্রতিটি ভোক্তাদের চাহিদা অনুযায়ী বিভিন্ন উৎসবের সাথে সামঞ্জস্য রেখে পণ্য তৈরি করে। ফলে এর পণ্যের চাহিদা ব্যাপক। ইদানীং পর্যাপ্ত লোকবলের অভাবে ক্রেতাদের সময়মতো পণ্য ডেলিভারি দিতে পারছে না। এমতাবস্থায় প্রতিষ্ঠানটির মালিক তার বন্ধু রিয়াদ ও শামীম এর সহযোগিতায় ব্যবসায় সম্প্রসারণের উদ্যোগ গ্রহণ করেন। ফলে প্রতিষ্ঠানটি সফলতা লাভ করে।",
      "tag": "HC 25",
      "sub_questions": [
        {
          "label": "ক",
          "question": "ট্রেড লাইসেন্স কী?",
          "explanation": "ব্যবসায় শুরু করার জন্য স্থানীয় সরকার বা পৌরসভা থেকে দেওয়া সরকারি অনুমতিপত্রই হলো ট্রেড লাইসেন্স।"
        },
        {
          "label": "খ",
          "question": "সরকারি-বেসরকারি অংশীদারিত্বভিত্তিক ব্যবসায় কেনো গড়ে ওঠে? ব্যাখ্যা করো।",
          "explanation": "সরকারি-বেসরকারি যৌথ অর্থায়নে গঠিত, পরিচালিত ও নিয়ন্ত্রিত ব্যবসায়কে 'সরকারি ও বেসরকারি অংশীদারিত্বভিত্তিক বা পিপিপি ব্যবসায় বলে। জনগণকে সেবা দেওয়ার জন্য বেসরকারি খাত সরকারের সাথে চুক্তি করে পিপিপি ব্যবসায় গঠন করে। এতে উভয়ের আর্থিক চাপ কমে। অবকাঠামো নির্মাণ, হাসপাতাল, শিক্ষা ও সেবা প্রতিষ্ঠান স্থাপনে এ ধরনের ব্যবসায় কাজ করে।"
        },
        {
          "label": "গ",
          "question": "উদ্দীপকে একমালিকানা ব্যবসায়ের কোন বৈশিষ্ট্যের কারণে \"সাজঘর এন্টারপ্রাইজ\" সফলতা লাভ করেছে? ব্যাখ্যা করো।",
          "explanation": "নিম্নের অনুরূপঃ একমালিকানা ব্যবসায়ের দ্রুত সিদ্ধান্ত গ্রহণ বৈশিষ্ট্যের কারণে অংকুর এন্টারপ্রাইজ সফলতা লাভ করেছে। প্রতিযোগিতায় টিকে থাকতে ব্যবসায়ে পরিবর্তন, পরিবর্ধন ও সমন্বয়সাধনের প্রয়োজন হয়। গ্রাহকের চাহিদা, র চাহিদা, রুচি, ও সামর্থ্য অনুযায়ী ব্যবসায়কে দ্রুত সিদ্ধান্ত নিতে হয়। একমালিকানা ব্যবসায়ের মালিক একজন হওয়ায় যেকোনো পরিস্থিতিতে দ্রুত সিদ্ধান্ত নেওয়া যায়। উদ্দীপকের 'অংকুর এন্টারপ্রাইজ' শহরের বেশ স্বনামধন্য বুটিক হাউস প্রতিষ্ঠান। বাজারে প্রতিযোগিতা মোকাবিলায় এটি ভোক্তাদের চাহিদা অনুযায়ী পণ্য তৈরি করে। বিভিন্ন উৎসবের সাথে সামঞ্জস্য রেখে এটি ভিন্ন ভিন্ন পণ্য তৈরি করে। ফলে এর পণ্যের চাহিদা বেড়ে যায়। এতে করে প্রতিষ্ঠানটি মুনাফা লাভের পাশাপাশি সফলতা লাভ করে। এসব বৈশিষ্ট্য একমালিকানা ব্যবসায়ের দ্রুত সিদ্ধান্ত গ্রহণ বৈশিষ্ট্যের সাথে সামঞ্জস্যপূর্ণ। তাই বলা যায়, একমালিকানা ব্যবসায়ের দ্রুত সিদ্ধান্ত গ্রহণ বৈশিষ্ট্যের কারণে 'অংকুর এন্টারপ্রাইজ' সফলতা লাভ করেছে।"
        },
        {
          "label": "ঘ",
          "question": "ব্যবসায় সম্প্রসারণের উদ্যোগই \"সাজঘর এন্টারপ্রাইজ” এর সফলতার ক্ষেত্রে গুরুত্বপূর্ণ ভূমিকা পালন করেছে? উদ্দীপকের আলোকে বিশ্লেষণ করো।",
          "explanation": "নিম্নের অনুরূপঃ 'ব্যবসায় সম্প্রসারণের উদ্যোগই অংকুর এন্টারপ্রাইজের সফলতার ক্ষেত্রে গুরুত্বপূর্ণ ভূমিকা পালন করেছে'- উক্তিটি যথার্থ। পণ্যের চাহিদা বাড়লে ব্যবসায় প্রতিষ্ঠান সম্প্রসারণের প্রয়োজন হয়। এক্ষেত্রে প্রয়োজনীয় মূলধন বিনিয়োগ করে ব্যবসায় প্রতিষ্ঠান সম্প্রসারণ করা যায়। এতে করে সহজেই ক্রেতাদের চাহিদা পূরণ করা সম্ভব হয়। উদ্দীপকের 'অংকুর এন্টারপ্রাইজ' ক্রেতাদের চাহিদা অনুযায়ী পণ্য তৈরি করে। ফলে বাজারে এর পণ্যের চাহিদা ব্যাপক। ইদানীং লোকবলের অভাবে এটি ক্রেতাদের সময়মতো পণ্য ডেলিভারি দিতে পারছে না। তাই প্রতিষ্ঠানটির মালিক তার বান্ধবীদের সহযোগিতায় ব্যবসায় সম্প্রসারণ করেন এবং সফলতা লাভ করেন। ব্যবসায় সম্প্রসারণের ফলে প্রতিষ্ঠানটির কাজের পরিধি বৃদ্ধি পায়। এতে করে এটি সব ক্রেতাদের চাহিদা সহজেই পূরণ করতে পেরেছে। পাশাপাশি ক্রেতাদের কাছে খুব দ্রুত পণ্য ডেলিভারি দিতে পেরেছে। এতে ক্রেতাদের মাঝে সন্তুষ্টি সৃষ্টি হয় এবং প্রতিষ্ঠানটির পণ্যের চাহিদা আরও বাড়ে। ফলে ব্যবসায়টি সফলতা লাভের পাশাপাশি মুনাফা অর্জনেও সফল হয়। তাই বলা যায়, ব্যবসায় সম্প্রসারণের উদ্যোগই অংকুর এন্টারপ্রাইজের সফলতার ক্ষেত্রে গুরুত্বপূর্ণ ভূমিকা পালন করেছে।"
        }
      ]
    },
    {
      "number": "10",
      "uddipok": "মি. সুজন ও তার বিশজন বন্ধু মিলে \"সততা টেক্সটাইল\" নামে একটি ব্যবসায় প্রতিষ্ঠান প্রতিষ্ঠা করেন। প্রতিষ্ঠানটি ভোক্তার রুচি ও প্রত্যাশা অনুসারে মানসম্মত পণ্য উৎপাদন করে আসছে। মি. সুজন ও তার বন্ধু রিহাব দক্ষতার সাথে প্রতিষ্ঠানটি পরিচালনা করায় এ বছর ব্যাপক মুনাফা লাভ করতে সক্ষম হয়। প্রতিষ্ঠানটি লাভজনক হওয়ায় আগামী বছর তারা কারখানা সম্প্রসারণের চিন্তা-ভাবনা করছেন। তাই তারা বাজারে শেয়ার বিক্রয় করে মূলধন সংগ্রহ করতে চান।",
      "tag": "HC 25",
      "sub_questions": [
        {
          "label": "ক",
          "question": "স্মারকলিপি কী?",
          "explanation": "যে মূল দলিলে কোম্পানির মৌলিক বিষয়গুলো (কোম্পানির নাম, ঠিকানা, উদ্দেশ্য, দায়, মূলধন, সম্মতি) সংক্ষেপে লিপিবদ্ধ থাকে, তাকে স্মারকলিপি বা পরিমেলবন্ধ বলে।"
        },
        {
          "label": "খ",
          "question": "ন্যূনতম মূলধন বলতে কী বোঝায়?",
          "explanation": "কোম্পানির পরিমেল নিয়মাবলিতে প্রাথমিক খরচের উদ্দেশ্যে ন্যূনতম প্রতিশ্রুত যে পরিমাণ অর্থ সংগ্রহ করার কথা বলা থাকে, তাই ন্যূনতম মূলধন। পাবলিক লিমিটেড কোম্পানি কার্যারম্ভের অনুমতিপত্র সংগ্রহ ও শেয়ার বিলির আগে ন্যূনতম চাঁদা সংগ্রহ করে। এ চাঁদার অর্থ দিয়ে কোম্পানির প্রাথমিক খরচ ও গঠন সংক্রান্ত খরচ নির্বাহ করা হয়। এজন্য পাবলিরু লিমিটেড কোম্পানিকে ন্যূনতম মূলধন সংগ্রহ করতে হয়।"
        },
        {
          "label": "গ",
          "question": "উদ্দীপকে বর্ণিত \"সততা টেক্সটাইল\" কোন ধরনের কোম্পানি সংগঠন? ব্যাখ্যা করো।",
          "explanation": "উদ্দীপকের 'সততা টেক্সটাইল' একটি প্রাইভেট লিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন ২ জন এবং সর্বোচ্চ ৫০ জন হয়ে থাকে। এ কোম্পানির পরিচালক সংখ্যা সর্বনিম্ন ২ জন। সাধারণত বন্ধু-বান্ধব ও আত্মীয়স্বজনদের নিয়ে এ ধরনের কোম্পানি গঠন করা হয়। উদ্দীপকে মি. সুজন ও তার বন্ধুরা মিলে 'সততা টেক্সটাইল' নামে একটি ব্যবসায় প্রতিষ্ঠান গড়ে তোলেন। তাদের প্রতিষ্ঠানটির সদস্য সংখ্যা ২০ জন। মি. সুজন ও তার বন্ধু রিহাব মিলে প্রতিষ্ঠানটি পরিচালনা করেন। অর্থাৎ প্রতিষ্ঠানটির পরিচালক ২ জন। প্রতিষ্ঠানটি মূলধন সংগ্রহে বাজারে শেয়ার ছাড়তে পারে না। এসব বৈশিষ্ট্য প্রাইভেট লিমিটেড কোম্পানির সাথে মিলে যায়। তাই বলা যায়, উদ্দীপকের 'সততা টেক্সটাইল' একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "উদ্দীপকের বর্ণিত প্রতিষ্ঠানটি কি শেয়ার বিক্রয়ের মাধ্যমে মূলধন সংগ্রহ করতে পারবে? শেয়ার বিক্রয়ের জন্য কোম্পানির করণীয় বর্ণনা করো।",
          "explanation": "নিম্নের অনুরূপঃ 'মমতা স্পিনিং মিলস লিমিটেড'-এর শেয়ার বিক্রির মাধ্যমে অতিরিক্ত মূলধন সংগ্রহের জন্য কোম্পানিটিকে প্রাইভেট থেকে পাবলিক লিমিটেড কোম্পানিতে রূপান্তর করতে হবে। পাবলিক লিমিটেড কোম্পানির সর্বনিম্ন সদস্য সংখ্যা ৭ জন ও সর্বোচ্চ শেয়ার সংখ্যা দ্বারা সীমাবদ্ধ থাকে। এর কাজ শুরুর জন্য নিবন্ধনের পর কার্যারম্ভের অনুপতিপত্র সংগ্রহ করতে হয়। এটি জনসাধারণের কাছে বিবরণপত্রের মাধ্যমে শেয়ার কেনার আহ্বান জানাতে পারে। তাই পাবলিক লিমিটেড কোম্পানির মূলধনের পরিমাণ বেশি হয়ে থাকে। উদ্দীপকের আসলাম ও তার ৪০ জন বন্ধু মিলে একটি প্রতিষ্ঠান গড়ে তোলেন। প্রতিষ্ঠানটি নিবন্ধনপত্র পাওয়ার পরপরই ব্যবসায়িক কার্যক্রম শুরু করে। তাদের দক্ষ ব্যবস্থাপনায় প্রতিষ্ঠানটি ভালোই চলছিল। পরবর্তীতে প্রতিষ্ঠানটির সম্প্রসারণের জন্য অর্থের প্রয়োজন হয়। এ অতিরিক্ত মূলধন প্রতিষ্ঠানটি শেয়ার বিক্রির মাধ্যমে সংগ্রহের সিদ্ধান্ত নেয়। এ সিদ্ধান্ত বাস্তবায়নের জন্য প্রতিষ্ঠানটিকে প্রাইভেট থেকে পাবলিক লিমিটেড কোম্পানিতে রূপান্তর করতে হবে। এজন্য আইনগত আনুষ্ঠানিকতা সম্পন্ন করে কার্যারম্ভের অনুমতিপত্র সংগ্রহ করতে হবে। আবার, কোম্পানিটির স্মারকলিপি ও সংঘবিধিতেও প্রয়োজনীয় পরিবর্তন আনতে হবে। এতে প্রতিষ্ঠানটি ব্যবসায় সম্প্রসারণের বৈধতা পাবে। আর মূলধন সংগ্রহের জন্য এটি জনগণের কাছে শেয়ার ও ঋণপত্র বিক্রি করতে পারবে। তাই বলা যায়, প্রতিষ্ঠানটি শেয়ার বিক্রির মাধ্যমে মূলধন সংগ্রহের জন্য প্রাইভেট থেকে পাবলিক লি. কোম্পানিতে রূপান্তর করতে হবে।"
        }
      ]
    },
    {
      "number": "11",
      "uddipok": "মি. কবির দীর্ঘদিন একটি চালের আড়তে কাজ করেন। চালের ব্যবসায় সম্পর্কে ধারণা থাকায় পরবর্তীতে তার সঞ্চয়কৃত অর্থ দিয়ে তিনি নিজেই চালের ব্যবসায় আরম্ভ করেন। কাজে সহায়তা করার জন্য তিনি তার ছোট ভাই কাজলকে সঙ্গে নেন। তিনি দিনাজপুরের উৎপাদনকারীদের কাছ থেকে সরাসরি মানসম্পন্ন চাল ক্রয় করে এনে প্যাকেট করে বগুড়ায় বড় বাজারে বিক্রি করেন। চালের মান ভালো হওয়ায় বাজারে দ্রুত চাহিদা বৃদ্ধি পেতে থাকে এবং বেশ কিছুসংখ্যক গ্রাহক আগে থেকেই ফরমায়েশ দিয়ে থাকেন। মি. কবির এ পর্যায়ে হোম ডেলিভারি দেওয়ার পরিকল্পনা করেন।",
      "tag": "HC 25",
      "sub_questions": [
        {
          "label": "ক",
          "question": "ট্রেড কী?",
          "explanation": "মুনাফা অর্জনের উদ্দেশ্যে পণ্যদ্রব্য বা সেবা কেনা-বেচা করাকে ট্রেড বলে।"
        },
        {
          "label": "খ",
          "question": "ব্যবসায় কার্যসম্পাদনে ঝুঁকিগত বাধা কীভাবে দূর করা যায়?",
          "explanation": "বিমার মাধ্যমে ব্যবসায় কার্যসম্পাদনে ঝুঁকিগত বাধা দূর করা যায়। ব্যবসায়িক কাজের সাথে জড়িত ঝুঁকি হলো- চাহিদা কমে যাওয়া, পণ্য পচন, মূল্য কমে যাওয়া, দুর্ঘটনা, চুরি, ডাকাতি প্রভৃতি। এসব ঝুঁকির কারণে ব্যবসায়ে প্রচুর আর্থিক ক্ষতি হতে পারে। এই আর্থিক ক্ষতি থেকে রক্ষা পাওয়ার জন্য নির্দিষ্ট ঝুঁকির বিপরীতে বিমা করা হয়। এভাবে বিমা ব্যবসায়ের ঝুঁকিগত বাধা দূর করে।"
        },
        {
          "label": "গ",
          "question": "মি. কবির ব্যবসায়ের আওতায় কোন পর্যায়ে অবস্থান করছেন? ব্যাখ্যা করো।",
          "explanation": "মি. কবির ব্যবসায়ের আওতায় বাণিজ্য পর্যায়ে অবস্থান করছেন। শিল্পে উৎপাদিত পণ্য প্রকৃত ভোক্তার কাছে পৌছাতে স্বত্বগত, স্থানগত, সময়গত, ঝুঁকিগত প্রভৃতি বাধার সম্মুখীন হতে হয়। এগুলো বাণিজ্যের মাধ্যমে দূর করা যায়। তাই বাণিজ্য উৎপাদক ও ভোক্তাদের মধ্যে সেতুবন্ধক হিসেবে কাজ করে। উদ্দীপকের মি. কবির চালের ব্যবসায় করেন। তিনি দিনাজপুরের উৎপাদনকারীদের কাছ থেকে মানসম্মত চাল ক্রয় করেন। এতে ব্যবসায়ের স্বত্বগত বাধা দূর হয়। এরপর তিনি ক্রয়কৃত চাল পরিবহনের মাধ্যমে বগুড়ায় নিয়ে আসেন। এক্ষেত্রে ব্যবসায়ের স্থানগত বাধা দূর হয়। আবার চাল বগুড়ার বাজারে বিক্রির মাধ্যমে তিনি পুনরায় স্বত্বগত বাধা দূর করেন। এভাবে বিভিন্ন বাধা দূর করে তিনি উৎপাদকের কাছ থেকে সংগৃহীত চাল ভোক্তার কাছে পৌঁছে দেন। এসব কাজ ব্যবসায়ের বাণিজ্য শাখার সাথে মিলে যায়। সুতরাং, মি. কবিরের ব্যবসায় কার্যক্রম বাণিজ্যের সাথে জড়িত।"
        },
        {
          "label": "ঘ",
          "question": "উদ্দীপকে চাকরি ছেড়ে ব্যবসায় করার সিদ্ধান্তটি মি. কবিরের জন্য সঠিক ছিল কি? যুক্তিসহ ব্যাখ্যা করো।",
          "explanation": "উদ্দীপকে চাকরি ছেড়ে ব্যবসায় করার সিদ্ধান্তটি কবিরের জন্য সঠিক ছিল বলে আমি মনে করি। ব্যবসায়কে ব্যক্তি, সমাজ, দেশ তথা সমগ্র মানবজাতির উন্নতির প্রভাবক হিসেবে মনে করা হয়। এতে নিয়োজিত থেকে মানুষ অর্থ উপার্জনের পাশাপাশি দেশের অর্থনৈতিক সমৃদ্ধি করতে পারে। তাছাড়া এই স্বাধীন পেশায় নিয়োজিত থেকে তারা বিশেষ সামাজিক মর্যাদা লাভ করতে পারে। উদ্দীপকে মি. কবির দীর্ঘদিন একটি চালের আড়তে কাজ করতেন। পরবর্তীতে তার অভিজ্ঞতা ও সঞ্চিত অর্থ কাজে লাগিয়ে তিনি নিজেই চালের ব্যবসায় শুরু করেন। এক্ষেত্রে কাজে সাহায্য করতে তিনি তার ছোট ভাই কাজলকে সঙ্গে নেন। মান ভালো হওয়ায় বাজারে তার চালের ব‍্যাপক চাহিদা রয়েছে। এজন্য তিনি হোম ডেলিভারি দেওয়ার পরিকল্পনা করেন। চাকরিতে থাকাকালীন মি. কবির স্বাধীনভাবে কাজ করতে পারতেন না। আবার তিনি নির্দিষ্ট অঙ্কের বেতন পেতেন। অপরদিকে, তার গঠিত ব্যবসায়টি তিনি স্বাধীনভাবে পরিচালনা করতে পারেন। আবার মুনাফা অর্জনের মাধ্যমে তিনি অতিরিক্ত আয় করতে পারেন। তাছাড়া উক্ত ব্যবসায়ের কারণে তার ছোট ভাইয়ের কর্মসংস্থান হয়েছে। এছাড়া পণ্যের চাহিদা থাকায় মি. কবিরের ব্যবসায়টি প্রসারিত হবে। ফলে একসময় তিনি প্রতিষ্ঠিত ব্যবসায়ী হিসেবে সামাজিক মর্যাদা লাভ করবেন। তাই বলা যায়, চাকরি ছেড়ে দিয়ে মি. কবির সঠিক সিদ্ধান্ত নিয়েছেন।"
        }
      ]
    }
  ]
}