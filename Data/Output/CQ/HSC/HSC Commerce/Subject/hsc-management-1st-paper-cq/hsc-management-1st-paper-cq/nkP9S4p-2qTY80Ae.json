{
  "title": "রাজশাহী বোর্ড ২০২১",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "লিটন দোকানে কর্মচারীর মাধ্যমে সিলিন্ডারে LP গ্যাস বিক্রি করেন। এছাড়া তিনি নিজস্ব পরিবহনের মাধ্যমেও বাড়িতে বাড়িতে গ্যাস সিলিন্ডার পৌঁছে দেন। ব্যবসায়িক প্রয়োজনে তিনি গ্যাসের চুলা মেরামতসংক্রান্ত কিছু কাজও আয়ত্ত করেছেন। ফলে প্রয়োজন হলে তিনি বিনা পয়সায় গ্রাহকের চুলার কোনো সমস্যা হলে তা মেরামত করে দেন। এতে গ্যাস সিলিন্ডার ব্যবহারকারীদের সঙ্গে তার গভীর সম্পর্ক গড়ে ওঠে। ফলে এলাকায় জনাব লিটনের ব্যবসায় জনপ্রিয়তার শীর্ষে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "প্রযুক্তির ইংরেজি প্রতিশব্দ Technology."
        },
        {
          "label": "খ",
          "question": "",
          "explanation": "অসীম দায় বলতে ব্যবসায়ী বিনিয়কৃত নিজস্ব মূলধনের বাইরেও দায় সৃষ্টি হওয়াকে বুঝায়।   এক মালিকানা ব্যবসায় মালিকের অসীম দায় সৃষ্টি হয়।এরূপ দায়ের কারণে মালিকের নিজস্ব ব্যক্তিগত সম্পর্ত্তি দায়বদ্ধ হয়ে যায়। এরূপ দায়ের কারণে সে দেউলিয়াও ঘোষিত হতে পারে।"
        },
        {
          "label": "গ",
          "question": "",
          "explanation": "মালিকানার ভিত্তিতে উদ্দীপকের ব্যবসাটি একমালিকানা ব্যবসায়।   যে ব্যবসায়ের মালিক একজন মাত্র ব্যক্তি এবং মালিক নিজেই ব্যবসায়ের যাবতীয় সকল কার্যক্রম তদারকি করে তাকে একমালিকানা ব্যবসায় বলে।একমালিকানা ব্যবসায় খুবই স্বল্প পরিসরের ব্যবসা। যে কেউ যেকোন স্থানে এই ব্যবসা আরম্ভ করতে পারে।   উদ্দীপকে জনাব লিটন দোকানে কর্মচারীর মাধ্যমে সিলিন্ডারে LP গ্যাস বিক্রি‌ করেন। এছাড়া তিনি নিজস্ব পরিবহনের মাধ্যমেও বাড়িতে বাড়িতে গ্যাস সিলিন্ডার পৌঁছে দেন। ব্যবসায়িক প্রয়োজনে তিনি চুলা মেরামত করার কিছু কাজও আয়ত্ত করেছেন।তিনি বিনা পয়সায় গ্রাহকের চুলার সকল সমস্যা মেরামত করে দেন।যেহেতু এই ব্যবসায়ে জনাব লিটন একজন মাত্র মালিক তাই বলা যায় যে তার এই ব্যবসাটি এক মালিকানা ব্যবসাা।"
        },
        {
          "label": "ঘ",
          "question": "",
          "explanation": "উদ্দীপকে এক মালিকানা ব্যবসায়ের প্রত্যক্ষ সম্পর্ক বৈশিষ্ট্যটি প্রতিফলিত হয়েছে।   একমালিকানা ব্যবসা পৃথিবীর সবচেয়ে প্রাচীনতম ব্যবসা সংগঠন। বৃহদাকার ব্যবসা সংগঠনগুলোর সাথে এটি টিকে থাকার কারণ এটির গঠন প্রণালী বেশ সহজ এবং এটি স্বল্প পুঁজির ব্যবসা।এক মালিকানা ব্যবসায় নিজস্ব কিছু বৈশিষ্ট্য রয়েছে।যেমন: একক মালিকানা,সীমিত মূলধন ও আয়তন,একক কর্তৃত্ব ও নিয়ন্ত্রণ,প্রত্যক্ষ সম্পর্ক, নমনীয়তা ইত্যাদি।   উদ্দীপকে জনাব লিটন দোকানে কর্মচারীর মাধ্যমে সিলিন্ডারে এল পি গ্যাস বিক্রি করেন।এছাড়া তিনি নিজস্ব পরিবহনের মাধ্যমেও বাড়িতে বাড়িতে গ্যাস সিলিন্ডার পৌঁছে দেন। তিনি বিনা পয়সায় গ্রাহকের চুলার সমস্যা মেরামত করে দেন। এতে গ্যাস সিলিন্ডার ব্যবহারকারীদের সঙ্গে তার গভীর সম্পর্ক গড়ে ওঠে তিনি গ্রাহকদের সাথে সরাসরি যোগাযোগ করার ফলে তার একটি প্রত্যক্ষ সম্পর্ক তৈরি হয়েছে।   এক মালিকানা ব্যবসায় প্রত্যক্ষ সম্পর্ক বলতে মালিকের সাথে কর্মচারী ও গ্রাহকদের সরাসরি সম্পর্ককে বুঝায়। এই ব্যবসায় ছোট প্রকৃতির হওয়ায় মালিক সরাসরি কর্মচারীদের সাথে যোগাযোগ করতে পারে।মালিক প্রতিষ্ঠানে নিজেই বসে বলে গ্রাহকদের সাথেও তার প্রত্যক্ষ সম্পর্ক তৈরি হয়। জনাব লিটনের ব্যবসায়ে এই প্রত্যক্ষ সম্পর্কের বৈশিষ্ট্যটি লক্ষ্য করা যায়।যার কারণে তিনি ব্যবসায়ে সফল হয়েছেন।"
        }
      ]
    },
    {
      "number": "2",
      "uddipok": "মি. করিম একসময় তার কৃষি জমিতে উৎপাদিত আখ সুগার মিলে সরবরাহ করতেন। মিল বন্ধ হয়ে যাওয়ায় তিনি পুরাতন পদ্ধতিতে হালের গরু ব্যবহার করে কেমিকেলবিহীন লাল গুড় উৎপাদন করা শুরু করলেন। চাহিদা বেড়ে যাওয়ায় আধুনিক যন্ত্রপাতি ব্যবহার করে বড় আকারে উৎপাদন শুরু করলেন। তিনি তার উৎপাদিত গুড় অভ্যন্তরীণ চাহিদা মিটিয়ে বিদেশে রপ্তানি শুরু করলেন। বর্তমানে তার প্রতিষ্ঠানে কর্মের সংস্থান সৃষ্টি হয়েছে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের জন্য পরিচালিত সকল বৈধ অর্থনৈতিক কর্মকান্ডকে ব্যবসা বলে।"
        },
        {
          "label": "খ",
          "question": "",
          "explanation": "অর্থনৈতিক উদ্দেশ্যে নির্বাচিত উদ্ভিদ ও প্রাণীর বংশ বিস্তারকরন প্রচেষ্টাকে প্রজনন শিল্প বলে।   এরূপ শিল্পের কয়েকটি উদাহরণ হল: হ্যাচারিতে মাছের পোনা উৎপাদন, পোল্ট্রি ফার্মে ডিম ও বাচ্চা উৎপাদন,নার্সারিতে সৃষ্ট চারা ইত্যাদি।এ সবকিছুই পরবর্তী উৎপাদনের মাধ্যমে মানুষের প্রয়োজন পূরণ বা ভোগ উপযোগী হয়ে থাকে।"
        },
        {
          "label": "গ",
          "question": "",
          "explanation": "মিস্টার করিমের গৃহীত কার্যক্রমটি উৎপাদন শিল্প।   শ্রম ও যন্ত্রের সাহায্যে কাঁচামাল বা অর্থ-পুস্তু জিনিসকে মানুষের ব্যবহার উপযোগী পণ্যে রূপান্তর করাকে উৎপাদন শিল্প বলে। চিনি শিল্প, সিমেন্ট শিল্প, বস্ত্র শিল্প প্রভৃতি উৎপাদন শিল্পের অন্তর্গত।   উদ্দীপকে মিস্টার করিম একসময় তার কৃষি জমিতে উৎপাদিত আখ সুগার মিলে সরবরাহ করতেন। মিল বন্ধ হয়ে যায় তিনি পুরাতন পদ্ধতিতে হালের গরু ব্যবহার করে লাল গুড় উৎপাদন শুরু করলেন। তার এই কর্মকাণ্ডটি উৎপাদন শিল্পের সাথে সাদৃশ্যপূর্ণ। তাই বলা যায় মিস্টার করিমের গৃহীত কার্যক্রমটি উৎপাদন শিল্প।"
        },
        {
          "label": "ঘ",
          "question": "",
          "explanation": "আমি মনে করি মিস্টার করিমের প্রতিষ্ঠানটি দেশের কর্মসংস্থানের জন্য অনেক গুরুত্বপূর্ণ।   বেকারত্ব দূরীকরণে ব্যবসায়ের গুরুত্ব অপরিসীম। বড় বড় ব্যবসা প্রতিষ্ঠানের মাধ্যমে দেশের লক্ষ লক্ষ মানুষের কর্মসংস্থান সৃষ্টি হয়। একজন মানুষ চাকরির উপর নির্ভর না করে নিজেই নিজের কর্মসংস্থান করতে পারে; সাথে আরো অনেক মানুষের।   উদ্দীপকের মিস্টার করিম আধুনিক যন্ত্রপাতি ব্যবহার করে গুড় উৎপাদন শুরু করলেন। তিনি তার গুড় অভ্যন্তরীণ চাহিদা মিটিয়ে বিদেশে রপ্তানি শুরু করলেন। বর্তমানে তার প্রতিষ্ঠানে কর্মের সংস্থান সৃষ্টি হয়েছে।   বাংলাদেশ একটি জনবহুল দেশ হওয়ায় এখানে বেকার মানুষের সংখ্যা অনেক বেশি। মি. করিমের মত আরো মানুষ যদি নিজেই নিজের কর্মসংস্থান তৈরিতে সচেষ্ট থাকে তাহলে তার সাথে আশেপাশের আরো মানুষের কর্মসংস্থান তৈরি হবে। ফলে দেশে বেকারত্বের সংখ্যা ধীরে ধীরে হ্রাস পাবে। তাই বলা যায় মি. করিমের প্রতিষ্ঠানটি দেশের বেকারত্ব দূরীকরণে গুরুত্বপূর্ণ অবদান রাখবে।"
        }
      ]
    },
    {
      "number": "3",
      "uddipok": "কিশোরগঞ্জের হাওড় অঞ্চলে প্রচুর মিঠা পানির মাছ উৎপাদিত হয়। হাওড়ের মাছ আহরণ এ অঞ্চলের মানুষের জীবিকা অর্জনের অন্যতম ক্ষেত্র। যোগাযোগ ব্যবস্থার বেহাল দশার কারণে একসময় এখানকার মাছ দূর দূরান্তে বিক্রি করা সম্ভব হয়নি। যোগাযোগ ব্যবস্থা উন্নত হওয়ায় ব্যাংক, বিমা ও বিভিন্ন আর্থিক প্রতিষ্ঠান এ অঞ্চলে তাদের শাখা খুলে সহযোগিতার হাত বাড়িয়ে দিয়েছে। ফলে মাছ উৎপাদন ছাড়াও এ অঞ্চলের ব্যবসায়-বাণিজ্যে গতির সঞ্চার হয়েছে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে পণ্য ও সেবা কর্ম ক্রয়-বিক্রয় কার্যকে ট্রেড বলে।"
        },
        {
          "label": "খ",
          "question": "",
          "explanation": "প্রকৃতি হতে সংগ্রহীত সম্পদ সংগ্রহের সব প্রক্রিয়ায় প্রাথমিক শিল্পের অন্তর্ভুক্ত। প্রাথমিক শিল্পের অন্তর্ভুক্ত হলো কৃষি,প্রজনন ও নিষ্কাশন শিল্প।এসব শিল্পের সাথে লক্ষ লক্ষ মানুষ জড়িত। কৃষিখাতে উৎপাদিত পণ্য রপ্তানি করে বাংলাদেশ হাজার হাজার বৈদেশিক মুদ্রা অর্জন করছে। এই শিল্পের মাধ্যমে লক্ষ লক্ষ মানুষের কর্মসংস্থান হচ্ছে।তাই প্রাথমিক শিল্প গুরুত্বপূর্ণ।"
        },
        {
          "label": "গ",
          "question": "",
          "explanation": "হাওড়ে মিঠা পানির মাছ উৎপাদনে পরিবেশের প্রাকৃতিক উপাদানের প্রভাব রয়েছে।   কোন দেশের জলবায়ু,বন-বনানী,প্রাকৃতিক সম্পদ,প্রকৃতি,সাগর ও নদনদী,দেশীয় অবস্থান ইত্যাদি মিলিয়ে যে পরিবেশে সৃষ্টি হয় তাকে প্রাকৃতিক পরিবেশ বলে। অনুকূল প্রাকৃতিক পরিবেশ যে কোন ব্যবসায় গড়ে উঠতে গুরুত্বপূর্ণ ভূমিকা পালন করে।    উদ্দীপকে দেখা যায় কিশোরগঞ্জের হাওর অঞ্চলে প্রচুর মিঠা পানির মাছ উৎপাদিত হয়। কারণ ওই অঞ্চলের নদীগুলো মাছ চাষের জন্য উত্তম। তাই বলা যায়, প্রাকৃতিক পরিবেশের উপাদানের প্রভাবে হাওড়ে মিঠা পানির মাছ উৎপাদিত হচ্ছে।"
        },
        {
          "label": "ঘ",
          "question": "",
          "explanation": "অনুকূল অর্থনৈতিক পরিবেশ হাওর‌ অঞ্চলের মানুষের জীবন যাত্রার মান উন্নয়ন করেছে বলে আমি মনে করি।   মানব সম্পদ,অর্থ ও ঋণ ব্যবস্থা,জনগণের আয় ও সঞ্চয়, বিনিয়োগ,আর্থিক প্রতিষ্ঠানসমূহ ইত্যাদি মিলিয়ে যে পারিপার্শ্বিকতা সৃষ্টি হয়ে থাকে অর্থনৈতিক পরিবেশ বলে। যেকোন ব্যবসায় গড়ে উঠতে এবং এর সম্প্রসারণের জন্য অর্থনৈতিক পরিবেশ অনুকূল থাকা প্রয়োজন   উদ্দীপকে দেখা যায় কিশোরগঞ্জের হাওর অঞ্চলে প্রচুর মিঠা পানির মাছ উৎপাদিত হয়। একসময় এখানকার মাছ দূরদূরান্তে বিক্রয় সম্ভব হয়নি। বর্তমানে যোগাযোগ ব্যবস্থা উন্নত হওয়ায় ব্যাংক,বীমা ও বিভিন্ন আর্থিক প্রতিষ্ঠান শাখা খুলে এ অঞ্চলের মানুষের সহযোগিতার হাত বাড়িয়ে দিয়েছে।   অর্থনৈতিক পরিবেশের উপাদানগুলো যেকোনো দেশের ব্যবসা-বাণিজ্যের ক্ষেত্রে গুরুত্বপূর্ণ ভূমিকা পালন করে। উদ্দীপকের হাওড় অঞ্চলে বিভিন্ন আর্থিক প্রতিষ্ঠান তাদের শাখা খুলায় এ অঞ্চলের ব্যবসা-বাণিজ্যে গতির সঞ্চার হয়। তাই আমি মনে করি, অনুকূল অর্থনৈতিক পরিবেশ হাওর‌ অঞ্চলের মানুষের জীবনযাত্রার মান উন্নয়ন করেছে।"
        }
      ]
    },
    {
      "number": "4",
      "uddipok": "মি. A এবং B একই কোম্পানির শেয়ার ক্রয় করেছেন। মি. A এর শেয়ারের ক্রয়মূল্য ১ লক্ষ টাকা এবং B এর শেয়ারের ক্রয়মূল্য ৫ লক্ষ টাকা। মি. B এর লভ্যাংশের হার নির্ধারিত কিন্তু মি. A এর লভ্যাংশের নির্ধারিত হার নেই। সম্প্রতি কোম্পানির সাধারণ সভা আহ্বান করা হলে মি. B কে সভায় ডাকা হয়নি। B এতে ক্ষুব্ধ",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "প্রাইভেট লিমিটেড কোম্পানির সর্বোচ্চ সদস্য সংখ্যা ৫০ জন।"
        },
        {
          "label": "খ",
          "question": "",
          "explanation": "শেয়ার মালিক,পাওনাদার বা কোম্পানি নিবন্ধকের আবেদনের প্রেক্ষিতে বা অন্য কোন যুক্তিসংগত কারণে আদালত কোম্পানির বিলোপ সাধনের নির্দেশ দিলে তাকে বাধ্যতামূলক অবসায়ণ বলে।   বাধ্যতামূলক অবসায়ণের কয়েকটি কারণ কোম্পানি আইনে ২৪১ ধারায় উল্লেখ করা হয়েছে। যেমন: কাজ শুরুতে ব্যর্থতা,বিধিবদ্ধ সভা অনুষ্ঠানে ব্যর্থতা,ঋণ পরিশোধে অক্ষমতা ইত্যাদি।"
        },
        {
          "label": "গ",
          "question": "",
          "explanation": "উদ্দীপকে মি. B অগ্রাধিকার শেয়ার ক্রয় করেছেন।    যে শেয়ার মালিকগণ লভ্যাংশ প্রাপ্তিতে এবং মূলধন প্রত্যাবর্তনে অন্যান্য শেয়ার মালিকগণের চেয়ে অগ্রাধিকার পায় তাকে অগ্রাধিকার শেয়ার বলে।এরূপ শেয়ার মালিকগণ নির্দিষ্ট হারে লভ্যাংশপ্রাপ্ত হয়, তবে এই মালিকগণ কোম্পানির পরিচালক হতে বা পরিচালক নির্বাচনে ভোট দিতে পারে না।কোম্পানি সাধারণ সভায়ও এই মালিকগণ থাকতে পারেন না।   উদ্দীপকে মি. B একটি কোম্পানির ৫ লক্ষ টাকার শেয়ার ক্রয় করেছেন।তার লভ্যাংশের হার নির্ধারিত।সম্প্রীতি কোম্পানি সাধারণ সভায় মিস্টার বি কে আহবান করা হয়নি। তাই নির্দ্বিধায় বলা-ই যায় যে, মি. B অগ্রাধিকার শেয়ার ক্রয় করেছেন।"
        },
        {
          "label": "ঘ",
          "question": "",
          "explanation": "মি. A কম মূল্যের শেয়ার ক্রয় করলেও তার অবস্থান তুলনামূলক মর্যাদাপূর্ণ- উক্তিটি যথার্থ।    যে শেয়ার মালিকগণ অধিকার,দায়িত্ব ও কর্তব্যের বিভিন্ন দিক বিচারে অধিক সুবিধা ও মর্যাদা ভোগ করে তাকে সাধারণ শেয়ার বলে। এরূপ শেয়ার মালিকগণ পরিচালক নির্বাচনে প্রার্থী হতে পারে,নির্বাচনে ভোট দিতে পারে ও কোম্পানির বিভিন্ন সভায় অংশগ্রহণ ও মতামত প্রদান করতে পারে।এই শেয়ারের লভ্যাংশের হার নির্দিষ্ট থাকে না।   উদ্দীপকে মি. A ও মি. B একই কোম্পানির শেয়ার ক্রয় করেছেন। মি. B এর লভ্যাংশের হার নির্দিষ্ট হলেও মি. A লভ্যাংশের হার নির্দিষ্ট নয়। সম্প্রতি কোম্পানি সাধারণ সভায় মি. B কে ডাকা হয়নি।এতে তিনি ক্ষুব্ধ। মি. A সাধারণ শেয়ার ক্রয় করেছেন এবং মি. B অগ্রাধিকার শেয়ার ক্রয় করেছেন।   মি. A মি. B এর তুলনায় কম মূল্যের শেয়ার ক্রয় করলেও তার শেয়ার অধিক মর্যাদাপূর্ণ। মি. A সাধারণ শেয়ার ক্রয় করায় কোম্পানির পরিচালক পদে দাঁড়াতে পারেন যা মি. B পারবেন না। মি. A কে কোম্পানির বিভিন্ন সভায় অংশগ্রহণ করতে ও মতামত প্রদানে আহ্বান জানানো হবে কিন্তু মি. B এখানে বঞ্চিত হবেন।সাধারণ শেয়ারের লভ্যাংশ নির্দিষ্ট থাকে না।ফলে কোম্পানি অধিক মুনাফা করলে মি. A লাভবান হবেন। তাই বলা যায় যে,কম মূল্যর শেয়ার ক্রয় করলেও তার অবস্থান তুলনামূলক অধিক মর্যাদাপূর্ণ।"
        }
      ]
    },
    {
      "number": "5",
      "uddipok": "PQR তিনজন অংশীদার সমঝোতার ভিত্তিতে একটি ব্যবসায় গড়ে তোলেন। তারা প্রত্যেকেই ব্যবসায়ে মূলধন বিনিয়োগ করেছেন। P এবং Q ব্যবসায় পরিচালনায় অংশ নেন। কিন্তু কোনো কাজে অংশ নেবেন না বলে সিদ্ধান্ত হয়। কিছুদিন পর Q এবং R এর অবস্থা এমন হলো যে, তাদের সমস্ত সম্পত্তি বিক্রি করলেও তাদের দায় শোধ হবে না। সমস্যাটি সমাধানের জন্য তারা আদালতের আশ্রয় নেন।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "চুক্তিপত্র দুই ধরনের।"
        },
        {
          "label": "খ",
          "question": "",
          "explanation": "মুনাফা অর্জনের উদ্দেশ্যে পরিচালিত সকল বৈধ অর্থনৈতিক কর্মকাণ্ডকে ব্যবসা বলে।   একজন ব্যবসায়ি তার নিজস্ব চিন্তা চেতনা অনুযায়ী ব্যবসা গঠন ও পরিচালনা করে। সে নিজেই ব্যবসায়ের যাবতীয় সকল সিদ্ধান্ত নেয়।এখানে সে অন্যের আদেশ মানতে বাধ্য নয়। তাই ব্যবসাকে স্বাধীন পেশা বলা হয়।"
        },
        {
          "label": "গ",
          "question": "",
          "explanation": "উদ্দীপকের R ঘুমন্ত অংশীদার।    যে অংশীদার ব্যবসায়ে মূলধন বিনিয়োগ করে,লাভ- ক্ষতিতে অংশগ্রহণ করে কিন্তু অধিকার থাকা সত্ত্বেও ব্যবসায় পরিচালনায় সক্রিয়ভাবে অংশগ্রহণ করেনা তাকে নিষ্ক্রিয় বা ঘুমন্ত অংশীদার বলে। এরূপ অংশীদার সাধারণ অংশীদারের ন্যায় অসীম দায় বহন করে।   উদ্দীপকে PQR তিনজন অংশীদার সমঝোতার ভিত্তিতে একটি ব্যবসা গড়ে তোলেন। পি ও কিউ ব্যবসা পরিচালনায় অংশগ্রহণ করলেও আর কোন কাজে অংশ নিবেন না বলে সিদ্ধান্ত হয়। তাই বলা যায়,উদ্দীপকের আর একজন নিষ্ক্রিয় বা ঘুমন্ত অংশীদার।"
        },
        {
          "label": "ঘ",
          "question": "",
          "explanation": "উদ্দীপকের ব্যবসাটি টিকে থাকার কোন সম্ভাবনা নেই।   যদি কোন অংশীদারী ব্যবসায়ের এমন পরিস্থিতি সৃষ্টি হয় যে ব্যবসাটির বিলোপ ছাড়া কোন গতান্তর নেই তাকে বাধ্যতামূলক বিলোপ সাধন বলে।অংশীদারি আইনের 41 ধারায় এ সম্পর্কে বিস্তারিত বর্ণনা করা হয়েছে। যার মধ্যে একজন ব্যতীত সকল অংশীদার দেউলিয়া বলে বিবেচিত হলে অন্যতম।   উদ্দীপকে দেখা যায়, ব্যবসা পরিচালনার কিছুদিন পর Q এবং R এর অবস্থা এমন হলো যে তাদের সমস্ত সম্পত্তি বিক্রয় করলেও তাদের দায় শোধ হবে না। Q এবং R দেউলিয়া হয়ে যাওয়ায় তাদের ব্যবসাটি বাধ্যতামূলক বিলোপ সাধন হবে।   যদি তাদের দুজনের মধ্যে একজনও দায় পরিশোধে সক্ষম হতো তাহলে ব্যবসাটি টিকে থাকতে পারতো।যেহেতু r ব্যতীত অন্য দুজন অংশীদার একযোগে দেউলিয়া হয়ে গেছে তাই আইন অনুযায়ী তাদের ব্যবসাটি বাধ্যতামূলক বিলোপ সাধন হবে।তাই এ ব্যবসায়ের টিকে থাকার কোন সম্ভাবনা নেই।"
        }
      ]
    },
    {
      "number": "6",
      "uddipok": "তিস্তা কোং লি. একটি স্বনামধন্য ব্যবসায় প্রতিষ্ঠান। প্রতিষ্ঠানটি গঠিত হওয়ার পর কাজ শুরু করতে একটু বিলম্ব হয়। কারণ, কাজ শুরুর পূর্বে এ ক্ষেত্রে কার্যারম্ভের অনুমতিপত্র গ্রহণ করতে হয়েছে। অপরদিকে, জীবন লি. কোং নিবন্ধিত হওয়ার পরপরই কাজ শুরু করতে থাকে। এই কোম্পানির সদস্যসংখ্যা সর্বোচ্চ ৫০ জন। কার্য পরিধি বেড়ে যাওয়ায় ইদানীং মূলধন সংকট দেখা দিলে খোলাবাজারে শেয়ার বিক্রি করতে চায়, কিন্তু পারে না।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "পাবলিক লিমিটেড কোম্পানি ঋণগ্রহণের স্বীকৃতি স্বরূপ শর্তাদি উল্লেখপূর্বক এর গ্রাহকদের যে পত্র ইস্যু করে তাকে ঋণপত্র বলে।"
        },
        {
          "label": "খ",
          "question": "",
          "explanation": "যে শেয়ারের লভ্যাংশের হার পূর্ব নির্ধারিত থাকে না তাকে সাধারণ শেয়ার বলে।   সাধারণ শেয়ারহোল্ডারগন কোম্পানির পরিচালক পদে প্রার্থী হতে পারে,পরিচালক পদে ভোট দিতে পারে এবং কোম্পানির বিভিন্ন সভায় অংশগ্রহণ ও সিদ্ধান্ত গ্রহণ করতে পারে যা অন্য কোন শেয়ারহোল্ডার পারে না।তাই সাধারণ শেয়ার উত্তম।"
        },
        {
          "label": "গ",
          "question": "",
          "explanation": "উদ্দীপকে বর্ণিত প্রতিষ্ঠানটি পাবলিক লিমিটেড কোম্পানি।  যে কোম্পানির সদস্য সংখ্যা ন্যূনতম সাতজন এবং সর্বোচ্চ শেয়ার সংখ্যা দ্বারা সীমাবদ্ধ, শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার বিক্রয়ের আহ্বান জানাতে পারে তাকে পাবলিক লিমিটেড কোম্পানি বলে। পাবলিক লিমিটেড কোম্পানি নিবন্ধনপত্র পাওয়ার পরই কাজ শুরু করতে পারেনা।একে কাজ শুরু করার জন্য কার্যারম্ভের অনুমতিপত্র সংগ্রহ করতে হয়।   উদ্দীপকের তিস্তা কোম্পানি লিমিটেড একটি স্বনামধন্য ব্যবসায় প্রতিষ্ঠান। প্রতিষ্ঠানটি গঠিত হওয়ার পর কাজ শুরু করতে কিছুটা বিলম্ব হয়। কারণ কাজ শুরু করতে এর কার্যেরম্ভের অনুমতি পত্র গ্রহণ করতে হয়েছে। এর বৈশিষ্ট্য পাবলিক লিমিটেড কোম্পানির সাথে সাদৃশ্যপূর্ণ।তাই বলা যায়, তিস্তা কোম্পানি লিমিটেড একটি পাবলিক লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকে জীবন কোম্পানি লিমিটেড খোলাবাজারে শেয়ার বিক্রয় করতে পারবেনা।   যে কোম্পানির সদস্য সংখ্যা ন্যূনতম ২ জন সর্বোচ্চ ৫০ জন, শেয়ার অবাধে হস্তান্তরযোগ্য নয় এবং আইন অনুযায়ী জনগণের উদ্দেশ্যে শেয়ার বিক্রয়ের আহ্বান জানাতে পারে না তাকে প্রাইভেট লিমিটেড কোম্পানি বলে। এই ধরনের সংগঠন নিবন্ধন পাওয়ার পরপরই তাদের কাজ শুরু করে দিতে পারেন   উদ্দীপকে জীবন কোম্পানি লিমিটেড নিবন্ধিত হওয়ার পরপরই কাজ শুরু করে দেয়। এই কোম্পানির সদস্য সংখ্যা সর্বোচ্চ ৫০ জন। কার্য পরিধি বেড়ে যাওয়ায় ইদানিং মূলধন সংকটে পড়লে কোম্পানিটি খোলা বাজারে শেয়ার বিক্রয় করতে চায় কিন্তু পারেনা।   কোম্পানিটি প্রাইভেট লিমিটেড কোম্পানি হওয়ায় এটির অবাধে শেয়ার হস্তান্তরের অনুমতি নেই। এই কোম্পানিটি শুধুমাত্র ছোট পরিসরে পরিচিতজনদের মাঝে শেয়ার বিক্রয়ের আহ্বান জানাতে পারে। আইনগত বৈধতা না থাকায় এই কোম্পানিটি জনগণের উদ্দেশ্যে শেয়ার ক্রয়ের আহবান জানাতে পারবে না। তাই বলা যায় যে,উদ্দীপকের জীবন কোম্পানি লিমিটেড খোলাবাজারে শেয়ার বিক্রয় করতে পারবেনা।"
        }
      ]
    },
    {
      "number": "7",
      "uddipok": "মি: কাজল একজন টেক্সটাইল ইঞ্জিনিয়ার। পড়া শেষে তিনি ভাবলেন চাকরি খুঁজবেন না; বরং তিনি নিজেই চাকরি দিবেন। এই প্রত্যাশা নিয়ে একটি পোশাক কারখানা স্থাপনের সিদ্ধান্ত নিলেন। এ লক্ষ্যে তিনি সস্তায় জমি ও শ্রমিক পাওয়া যায়, কাছাকাছি ব্যাংক, বিমা ইত্যাদি রয়েছে এমন জায়গা বেছে নিলেন। কারখানা স্থাপনের পর উৎপাদন শুরু হলো। কিন্তু তিনি খুব সুবিধা করতে পারছেন না। কারণ তিনি আধুনিক যন্ত্রপাতি প্রয়োগ না করে পুরাতন পদ্ধতি ও যন্ত্রপাতি ব্যবহার করে উৎপাদন করছেন। মি. কাজল খুব চিন্তিত",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "প্রাকৃতিক পরিবেশ মানুষ নিয়ন্ত্রণ করতে পারে না।"
        },
        {
          "label": "খ",
          "question": "",
          "explanation": "দেশীয় এবং আন্তর্জাতিক বিভিন্ন আইনের সম্মিলনে যে পরিবেশ গড়ে ওঠে তাকে আইনগত পরিবেশ বলে। সরকার এবং আন্তর্জাতিক বিভিন্ন সংগঠন মানুষের কল্যাণে নানান ধরনের আইন পাস করে।যেমন: পরিবেশ আইন,শিশু শ্রম আইন, পরিবেশ সংরক্ষণ আইন ইত্যাদি। এ সবকিছুই আইনগত পরিবেশের অন্তর্ভুক্ত।"
        },
        {
          "label": "গ",
          "question": "",
          "explanation": "জনাব কাজল অর্থনৈতিক পরিবেশের উপাদান গুলো বিবেচনা করে পোষাক কারখানা স্থাপন করেছেন।  যে পরিবেশ অর্থ ও ঋণ ব্যবস্থা,চাহিদা ও ভোগ,মানবসম্পদ,জনগণের আয় ও সঞ্চয় ইত্যাদির উপর ভিত্তি করে সৃষ্টি হয় তাকে অর্থনৈতিক পরিবেশ বলে।যে দেশে মানব সম্পদ সহজলভ্য অভ্যন্তরীণ ও বৈদেশিক বিনিয়োগ ভালো, অর্থ ঋণ ব্যবস্থা উন্নত সেই দেশের ব্যবসা-বাণিজ্য তত বেশি এগিয়ে থাকে। উদ্দীপকে মিস্টার কাজল পড়ালেখা শেষে ভাবলেন চাকরি খুঁজবেন না বরং তিনি নিজেই চাকরি দিবেন।এই প্রত্যাশা নিয়ে একটি পোশাক কারখানা স্থাপনের সিদ্ধান্ত নিলেন। এ লক্ষ্যে তিনি সস্তায় জমি ও শ্রমিক পাওয়া যায়,কাছাকাছি ব্যাংক বিমা ইত্যাদি রয়েছে এমন জায়গা বেছে নিলেন।ফলে বলা যায়,জনাব কাজল অর্থনৈতিক পরিবেশের উপাদানগুলো বিবেচনায় নিয়ে পোশাক কারখানায় স্থাপন করেছেন।"
        },
        {
          "label": "ঘ",
          "question": "",
          "explanation": "মিস্টার কাজলের কারখানার জন্য বর্তমানে প্রযুক্তিগত পরিবেশই গুরুত্বপূর্ণ।   উন্নত প্রযুক্তি ব্যবহারকারী প্রতিষ্ঠানসমূহ, বিজ্ঞান ও প্রযুক্তির ব্যবহার,প্রযুক্তি আমদানি সুযোগ ইত্যাদি মিলিয়ে যে পরিবেশ সৃষ্টি হয় তাকে প্রযুক্তিগত পরিবেশ বলে।বর্তমানে ব্যবসায়ের ওপর প্রযুক্তিগত পরিবেশের ব্যাপক প্রভাব রয়েছে।প্রযুক্তির মাধ্যমে নতুন নতুন পণ্য ও সেবার উৎপাদন হয়, উৎপাদনের সময় ও শ্রম সাশ্রয় হয়।প্রযুক্তির ব্যবহারে ব্যবসা-বাণিজ্য আরো ব্যাপকতা লাভ করে।   উদ্দীপকে মিস্টার কাজল একজন টেক্সটাইল ইঞ্জিনিয়ার।তিনি অর্থনৈতিক পরিবেশের কথা বিবেচনায় নিয়ে একটি পোশাক কারখানা স্থাপন করলেন।কারখানায় উৎপাদন শুরু হওয়ার পর তিনি খুব সুবিধা করতে পারছেন না।কারণ তিনি আধুনিক যন্ত্রপাতি প্রয়োগ না করে পুরাতন পদ্ধতি ও যন্ত্রপাতি ব্যবহার করে উৎপাদন করছেন। তিনি প্রযুক্তিগত পরিবেশের উপাদানগুলোতে গুরুত্ব না দেওয়ার ফলে তার কারখানা সফলতা পাচ্ছে না।   বর্তমানে ব্যবসা-বাণিজ্যের উপর প্রযুক্তিগত পরিবেশের প্রভাব লক্ষণীয়।ব্যবসায়ীরা প্রযুক্তির ব্যবহার করে উৎপাদনের শ্রম ও সময় লাঘব করছে। মিস্টার কাজল তার কারখানায় পুরাতন পদ্ধতি ব্যবহার করে উৎপাদন কার্যক্রম চালাচ্ছেন।এতে তার উৎপাদন আশানুরূপ হচ্ছে না।তিনি যদি এখানে আধুনিক যন্ত্রপাতি স্থাপন করে উৎপাদন শুরু করেন তাহলে তার কারখানার উৎপাদনের গতি বৃদ্ধি পাবে। তাই বলা যায়, প্রযুক্তিগত পরিবেশের উন্নয়নই মিস্টার কাজলকে চিন্তামুক্ত রাখতে পারবে।"
        }
      ]
    },
    {
      "number": "8",
      "uddipok": "মি. X, Y এবং Z তিনজন বন্ধু ১৯৩২ সালের আইন মোতাবেক একটি ব্যবসায় গঠন করলেন। মি. X এবং Y দুজনেই ব্যবসায়ে মূলধন সরবরাহ করেন এবং পরিচালনায়ও অংশ নেন। চুক্তি মোতাবেক মি. Z এর দায় সীমিত। ব্যবসায়ে প্রসার হলে মি. Z পরিচালনায় অংশ নিতে চায়। এতে মি. X এবং Y আপত্তি জানায়।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোম্পানি তার শেয়ারহোল্ডার ও অন্যান্যদের নিকট হতে যে মূলধন সংগ্রহ করে তাকে কোম্পানির মূলধন বলে।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানি শেয়ার ও ঋণপত্র বিক্রয়ের জন্য জনগণ বরাবর যে প্রচার পত্র বা বিজ্ঞপ্তি প্রকাশ করে তাকে বিবরণ পত্র বলে।   বিবরণ পত্র তৈরীর উদ্দেশ্য হলো জনগণকে কোম্পানি সংক্রান্ত বিভিন্ন তথ্য দিয়ে কোম্পানি সম্বন্ধে অবহিত করা এবং শেয়ার ও ঋণপত্র ক্রয়ে উৎসাহী করা।এজন্য বিবরণপত্রে কোনরূপ ভুল তথ্য প্রদান করা হলে কোম্পানি আইন অনুযায়ী সে কোম্পানি শাস্তি পাবে।"
        },
        {
          "label": "গ",
          "question": "",
          "explanation": "উদ্দীপকে বর্ণিত ব্যবসায়টি অংশীদারী ব্যবসায়।   চুক্তিবদ্ধ সম্পর্কের ভিত্তিতে দুই বা অধিক ব্যক্তি কর্তৃক গঠিত ও পরিচালিত ব্যবসা কে অংশীদারী ব্যবসা বলে। এরূপ ব্যবসায়ের অংশীদারদের দায় অসীম হয়ে থাকে। অংশীদারি ব্যবসার মূল ভিত্তি হলো চুক্তি। এটি অংশীদারদের মধ্যে লিখিত বা মৌখিক সমঝোতা। উদ্দীপকে মি. এক্স ওয়াই ও জেড তিনজন বন্ধু ১৯৩২ সালের আইন মোতাবেক একটি ব্যবসা গঠন করলেন। উক্ত ব্যবসায়টি অংশীদারী ব্যবসা।"
        },
        {
          "label": "ঘ",
          "question": "",
          "explanation": "মি. X ও Y এর আপত্তি জানানো সম্পূর্ণ গ্ৰহণযোগ্য।   চুক্তি অনুযায়ী বা আইনগত কারণে ব্যবসায়ের কোন অংশীদারের দায় মূলধন পর্যন্ত সীমাবদ্ধ হলে তাকে সীমাবদ্ধ অংশীদার বলে। এরকম অংশীদার ব্যবসা পরিচালনায় অংশগ্রহণ করতে পারে না।   উদ্দীপকের অংশীদারি ব্যবসায়ে মিস্টার X ও Y ব্যবসায়ে মূলধন সরবরাহ করে এবং ব্যবসা পরিচালনায় নেয়। চুক্তি অনুযায়ী Z এর দায় সীমিত। ব্যবসায়ের প্রসার হলে মি. Z পরিচালনায় অংশ নিতে চায়।এতে মি. X ও Y আপত্তি জানায়।   উক্ত অংশীদারি ব্যবসায় মিস্টার X ও Y সাধারণ অংশীদার এবং Z সীমাবদ্ধ অংশীদার। অংশীদারি আইন অনুযায়ী কোন সীমাবদ্ধ অংশীদার ব্যবসা পরিচালনায় অংশ নিতে পারে না। তাই মি. Z এর ব্যবসা পরিচালনায় অংশ নিতে চাওয়ায় মিস্টার X ও Y এর আপত্তি জানানো সম্পূর্ণ যৌক্তিক।"
        }
      ]
    },
    {
      "number": "9",
      "uddipok": "মি. ফয়সাল শেয়ার হস্তান্তর অযোগ্য একটি কোম্পানির পরিচালক। তিনি ব্যবসায়ের সুফল জনগণের দোড়গোড়ায় পৌঁছে দেওয়ার জন্য বেশ কিছু স্বাস্থ্য সেবামূলক ও শিক্ষা প্রতিষ্ঠান গড়ে তোলেন। অপরদিকে, মি. ফারুক অন্য একটি কোম্পানির শেয়ার ক্রয় করেন যার শেয়ার অবাধে হস্তান্তরযোগ্য।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোম্পানির শেয়ার মূলধনের সমান ও ক্ষুদ্র প্রতি একককে শেয়ার বলে।"
        },
        {
          "label": "খ",
          "question": "",
          "explanation": "কৃত্রিম সত্তা বলতে ব্যক্তির না হয়েও কোন কিছুর ব্যক্তির ন্যায় মর্যাদা ও অধিকার লাভ কে বুঝায়।   কোম্পানি সংগঠন ব্যক্তি না হলেও এটি আইন অনুযায়ী কৃত্রিম ও স্বাধীন সত্তার মর্যাদা ভোগ করে। ফলে এরূপ প্রতিষ্ঠান নিজ নামে অন্যের সাথে চুক্তি করতে,লেনদেন করতে এবং প্রয়োজনে আদালতে মামলা দায়ের করতে পারে।অন্যরাও একইভাবে কোম্পানির বিরুদ্ধে মামলা দায়ের করতে পারে।"
        },
        {
          "label": "গ",
          "question": "",
          "explanation": "মি. ফয়সালের কোম্পানিটি প্রাইভেট লিমিটেড কোম্পানি। যে কোম্পানির সদস্য সংখ্যা ন্যূনতম ২ জন সর্বোচ্চ ৫০ জন, শেয়ার অবাধে হস্তান্তরযোগ্য নয় এবং আইন অনুযায়ী জনগণের উদ্দেশ্যে শেয়ার বিক্রয়ের আহ্বান জানাতে পারে না তাকে প্রাইভেট লিমিটেড কোম্পানি বলে।   উদ্দীপকে মিস্টার ফয়সাল এমন একটি কোম্পানির পরিচালক যার শেয়ার অবাধে হস্তান্তর অযোগ্য। প্রাইভেট লিমিটেড কোম্পানির সাথে মি. ফয়সালের কোম্পানির মিল থাকায় বলা যায় যে, তার কোম্পানিটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকে মি. ফারুকের কোম্পানিটি একটি পাবলিক লিমিটেড কোম্পানি।    যে কোম্পানির সদস্য সংখ্যা সর্বনিম্ন সাত এবং সর্বোচ্চ শেয়ার সংখ্যা দ্বারা সীমাবদ্ধ,শেয়ার অবাধে হস্তান্তরযোগ্য এবং শেয়ার ও ঋণপত্র জনগণের উদ্দেশ্যে বিক্রয়ের জন্য আহ্বান জানানো যায় তাকে পাবলিক লিমিটেড কোম্পানি বলে।যে কোন দেশেই পাবলিক লিমিটেড কোম্পানি অনেক বৃহদায়তন হয়ে থাকে।   উদ্দীপকে দেখা যায় মি. ফারুক এমন একটি কোম্পানির শেয়ার ক্রয় করেছেন যার শেয়ার অবাধে হস্তান্তরযোগ্য।নিঃসন্দেহে এটি একটি পাবলিক লিমিটেড কোম্পানি।কেননা পাবলিক লিমিটেড কোম্পানির শেয়ার অবাধে হস্তান্তরযোগ্য,জনগণের উদ্দেশ্যে শেয়ার ক্রয়ের আহ্বান জানাতে পারে কিন্তু প্রাইভেট লিমিটেড কোম্পানি তা পারে না।   পাবলিক লিমিটেড কোম্পানি সাধারণত বৃহদায়তন প্রতিষ্ঠান।এই প্রতিষ্ঠানে উৎপাদনসহ ব্যবসায়ী কর্মকান্ড অনেক বেশি হয়।এরূপ কোম্পানিতে লক্ষ লক্ষ মানুষের কর্মসংস্থান হচ্ছে। সরকারকে বেশি রাজস্ব দেয়ার মাধ্যমে এরূপ কোম্পানি দেশের অর্থনীতিতে গুরুত্বপূর্ণ ভূমিকা পালন করছে‌।দেশের সম্পদের সুষ্ঠু ব্যবহার ও বন্টন হয় এরূপ কোম্পানিতে।সব মিলিয়ে বলা যায় যে, মিস্টার ফারুকের কোম্পানি অর্থাৎ পাবলিক লিমিটেড কোম্পানি দেশের অর্থনীতিতে অনবদ্য অবদান রাখছে।"
        }
      ]
    },
    {
      "number": "10",
      "uddipok": "জনাব টগর মাস্ক প্রস্তুতকারী একজন ব্যবসায়ী। করোনার প্রকোপ বেড়ে যাওয়ায় সরকার আবার লকডাউন ঘোষণা করতে পারে এমনটি আঁচ করে বেশি মুনাফার আশায় তার গোডাউনে সংরক্ষিত মাস্ক বিক্রি বন্ধ করে দেন। ফলে ক্রেতারা বাজারে মাস্ক পাচ্ছেন না। এ সুযোগে এক সময় ৫ টাকার মাস্ক ৫০ টাকায় বিক্রি করেন।",
      "tag": "ISCM 24,RB 21",
      "sub_questions": [
        {
          "label": "ক",
          "question": "ব্যবসায় নৈতিকতা কী?",
          "explanation": "ব্যবসায়ের পরিচালনাগত বিষয়ে ভালো-মন্দ, উচিত-অনুচিত, ন্যায়- অন্যায় প্রভৃতি বিশ্লেষণ করে সঠিকটি গ্রহণ করাকে ব্যবসায় নৈতিকতা বলে।"
        },
        {
          "label": "খ",
          "question": "উন্নয়নশীল দেশের জন্য CSR কেন গুরুত্বপূর্ণ?",
          "explanation": "ব্যবসায় প্রতিষ্ঠানের করণীয় কাজের পাশাপাশি প্রত্যক্ষ বা পরোক্ষভাবে জড়িত বিভিন্ন পক্ষকে সুযোগ-সুবিধা দিয়ে তাদের সহযোগিতা অর্জন ও সম্পর্ক প্রতিষ্ঠা হলে CSR (Corporate Social Responsibility বা কর্পোরেট সামাজিক দায়বদ্ধতা)। ব্যবসায় একটি সামাজিক প্রতিষ্ঠান এবং জনগণের সমর্থনের ওপর এর স্থায়িত্ব ও মুনাফা নির্ভরশীল। তাই ব্যবসায়ীগণ সামাজিক দায়িত্ব পালন করেন। এ লক্ষ্যে তারা জনকল্যাণমূলক ও অবকাঠামোগত উন্নয়নেও ভূমিকা রাখেন। যেমন- বিভিন্ন অবকাঠামো নির্মাণ (স্কুল, কলেজ, হাসপাতাল প্রভৃতি), দুর্যোগে ত্রাণ ও অর্থ সহায়তা, কর্মসংস্থানের ব্যবস্থা করা প্রভৃতি কাজ করে থাকেন। এতে উন্নয়নশীল দেশগুলো ধীরে ধীরে এগিয়ে যাচ্ছে। তাই উন্নয়নশীল দেশের জন্য CSR গুরুত্বপূর্ণ।"
        },
        {
          "label": "গ",
          "question": "উদ্দীপকের জনাব টগর সমাজের কোন পক্ষের প্রতি দায়িত্ব পালনে অবহেলা করেছেন? ব্যাখ্যা করো।",
          "explanation": "জনাব টগর সমাজের ক্রেতা ও ভোক্তা পক্ষের প্রতি দায়িত্ব পালনে অবহেলা করেছেন। ক্রেতা ও ভোক্তা হলো ব্যবসায়ের প্রাণ। এজন্য প্রত্যেক ব্যবসায়ীকে ক্রেতা ও ভোস্তার প্রতি দায়িত্ব পালন করতে হয়। ন্যায্যমূল্যে পণ্য সরবরাহ, ভেজাল না মেশানো, পণ্যের বাজার স্থিতিশীল রাখা প্রভৃতি এ পক্ষের প্রতি ব্যবসায়ের সামাজিক দায়িত্ব। উদ্দীপকের জনাব টগর মাস্ক প্রস্তুতকারী একজন ব্যবসায়ী। তিনি আগে থেকে বুঝতে পারেন করোনার প্রকোপ বাড়লে সরকার আবার লকডাউন দিতে পারে। এজন্য বেশি মুনাফার আশায় তিনি গোডাউনে সংরক্ষিত মাস্ক বিক্রি বন্ধ করে দেন। ফলে ক্রেতারা বাজারে মাস্ক পাচ্ছেন না। অর্থাৎ, জনাব টগর বাজারে পণ্য সরবরাহ বন্ধ করে কৃত্রিম সংকট তৈরি করেন। এতে ক্রেতা ও ভোক্তারা অতি প্রয়োজনীয় পণ্য মাস্ক না পেয়ে, ক্ষতির সম্মুখীন হন। ঝজারে পণ্যের কৃত্রিম সংকট সৃষ্টি করা ক্রেতা ও ভোক্তার পক্ষের প্রতি দায়িত্বের লঙ্ঘন। তাই বলা যায়, জনাব টগর সমাজের ক্রেতা ও ভোক্তা পক্ষের প্রতি সামাজিক দায়িত্ব পালনে অবহেলা করেছেন।"
        },
        {
          "label": "ঘ",
          "question": "তুমি কি মনে করো জনাব টগর ব্যবসায় নৈতিকতা বর্জনীয় কাজ করেছেন? তোমার মতামতের পক্ষে যুক্তি দাও।",
          "explanation": "জনাব টগর তার কর্মকাণ্ডের মাধ্যমে ব্যবসায় নৈতিকতা বর্জনীয় কাজ করেছেন বলে আমি মনে করি। ব্যবসায়ের নৈতিকতার মাধ্যমে ব্যবসায়ের ভালো-মন্দ, সত্য-মিথ্যা, সঠিক-ভুল বিচার করে কাজ করা হয়। প্রত্যেক ব্যবসায়ীরই উচিত নৈতিকভাবে ব্যবসায় পরিচালনা করা। ওজনে কম দেওয়া, বেশি মুনাফা করা, পণ্যের সরবরাহ বন্ধ করে কৃত্রিম সংকট তৈরি করা, নিম্নমানের, পণ্য বিক্রি প্রভৃতি ব্যবসায়ের অনৈতিক কাজ। উদ্দীপকের জনাব টগর মাস্ক প্রস্তুতকারী ব্যবসায়ী। তিনি করোনা পরিস্থিতিতে অধিক মুনাফার আশায় গোডাউনে সংরক্ষিত মাস্ক বিক্রি বন্ধ করে দেন। ফলে ক্রেতারা বাজারে মাস্ক পাচ্ছেন না। পরবর্তীতে তিনি সুযোগ বুঝে ৫ টাকার মাস্ক ৫০ টাকায় বিক্রি করেন। - জনাব টগর বেশি লাভের আশায় বাজারে মাস্কের কৃত্রিম সংকট তৈরি করেন। আবার তিনি বেশি দামে পণ্য বিক্রি করেন। এগুলো ব্যবসায়ের নৈতিকতার বহির্ভূত কাজ। তার এ ধরনের কাজের জন্য ক্রেতা ও ভোক্তারা ভোগান্তির শিকার হন। এতে ক্রেতারা জনাব টগরের ওপর অসন্তুষ্ট হবেন। ফলে তার ব্যবসায়ের সুনাম নষ্ট হবে। তাই আমি মনে করি জনাব টগর তার ব্যবসায়ে নৈতিকতা বর্জিত কাজ করেছেন।"
        }
      ]
    },
    {
      "number": "11",
      "uddipok": "জনাব আলীম একজন মনিহারি দোকানের মালিক। রমজান মাসে অনেকেই পণ্যের দাম বাড়িয়ে বিক্রি করলেও তিনি তা করেন না; বরং চেষ্টা করেন কম দামে পণ্য বিক্রি করতে। বিভিন্ন দুর্যোগময় মুহূর্তে তিনি চেষ্টা করেন মানুষের পাশে থাকতে । অপরদিকে জনাব বরকত একজন বড় ব্যবসায়ী। তিনি কর ফাঁকি দেওয়া কৌশল হিসেবে ব্যাংক থেকে ঋণ গ্রহণ করেছেন। তার সম্পদের মূল্য তিনি কম দেখান।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "বিদেশ থেকে পণ্য সামগ্রী ক্রয় করে আনাকে আমদানি বলে।"
        },
        {
          "label": "খ",
          "question": "",
          "explanation": "কোম্পানি শেয়ারের যে মালিকগণের লভ্যাংশের হার পূর্ব নির্ধারিত থাকে না তাকে সাধারণ শেয়ার বলে। এরূপ শেয়ার মালিকগণ কোম্পানির পরিচালক নির্বাচনে প্রার্থী হতে পারে, নির্বাচনে ভোট দিতে পারে ও কোম্পানির বিভিন্ন সভায় অংশগ্রহণ ও মতামত প্রদান করতে পারে।"
        },
        {
          "label": "গ",
          "question": "",
          "explanation": "উদ্দীপকের জনাব বরকত সরকারের প্রতি দায়িত্ব পালনে অবহেলা করেছে।  সমাজের বিভিন্ন পক্ষের প্রতি ব্যবসায় যে দায়িত্ব পালন করে তাকে ব্যবসায়ের সামাজিক দায়িত্ব পালন বলে।সরকার হলো যে কোন সমাজের সর্বোচ্চ প্রতিনিধিত্বশীল সংস্থা।সরকার দেশের উন্নয়নে সবচেয়ে বেশি ভূমিকা পালন করে।ব্যবসায়ী শ্রেণীর দায়িত্ব সরকারকে যথাসময়ে কর প্রদান করা, সরকারের নিয়ম নীতি অনুসরণ করা। উদ্দীপকে জনাব বরকত একজন বড় ব্যবসায়ী।তিনি কর ফাঁকি দেওয়ার কৌশল হিসেবে ব্যাংক থেকে ঋণ গ্রহণ করেছেন।তিনি সম্পদের মূল্যও কম দেখান। জনাব বরকত সরকারের প্রতি দায়িত্ব পালন করছেন না।তার উচিত ছিল সরকারকে যথারীতি কর দেওয়া এবং সঠিক তথ্য দেওয়া।কিন্তু বরকত এরূপ না করে অনৈতিক কাজ করেছেন।"
        },
        {
          "label": "ঘ",
          "question": "",
          "explanation": "উদ্দীপকের জনাব আলিম মূল্যবোধ মেনে ব্যবসা পরিচালনা করছেন।  কোনটা ভাল কোনটা মন্দ, কোনটা উচিত কোনটা অনুচিত এ সংক্রান্ত মানুষের বোধ বা উপলব্ধিকেই মূল্যবোধ বলে।   উদ্দীপকে জনাব আলিম একজন মনিহারী দোকানের মালিক। রমজান মাসে অনেকেই পণ্যের দাম বাড়িয়ে বিক্রি করলেও তিনি তা করেন না।বিভিন্ন দুর্যোগময় মুহূর্তে চেষ্টা করেন মানুষের পাশে থাকতে।তার এরূপ কর্মকাণ্ড নৈতিক মূল্যবোধের পরিচয় দেয়।   একজন ব্যবসায়ীর কর্তব্য হলো সততা ও ন্যায়-নিষ্ঠার সাথে ব্যবসা পরিচালনা করে মুনাফা অর্জন করা।নৈতিক মূল্যবোধ সমাজে প্রশংসনীয়।ব্যবসায়িক মূল্যবোধের মাধ্যমে একজন ব্যবসায়ী সমাজে সম্প্রীতি প্রতিষ্ঠা করতে পারে,ব্যক্তিক পরিশুদ্ধি অর্জন করতে পারে,ব্যবসায়িক সুনাম অর্জন করতে পারে।ব্যবসায়ে মূল্যবোধ না মানলে সমাজে বড় বিপর্যয় নেমে আসে। জনাব আলিম ন্যয্যা মূল্যে পণ্য বিক্রয় ও দুর্যোগপূর্ণ মুহুর্তে মানুষের পাশে থাকেন। এর মাধ্যমে বুঝা যায় তিনি নৈতিক মূল্যবোধ সম্পন্ন ব্যবসায়ী।"
        }
      ]
    }
  ]
}