{
  "title": "আদমজী ক্যান্ট. কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব জামাল একজন মাছ ব্যবসায়ী। তিনি সারাবছর ধরে জেলেদের মাধ্যমে সাগর থেকে মাছ ধরেন। এ মাছগুলো তিনি দেশের অভ্যন্তরেই বিক্রি করেন। এজন্য তার ব্যবসায়ে লাভ কম হয়। তিনি তার ব্যবসায়কে সম্প্রসারিত করতে চাচ্ছেন, যাতে তিনি সময়ে সময়ে দেশের বাইরে মাছ রপ্তানি করতে পারেন। কিন্তু অর্থের অভাবে তা করতে পারছেন না।",
      "tag": "ACC 24",
      "sub_questions": [
        {
          "label": "ক",
          "question": "অভ্যন্তরীণ বাণিজ্য কী?",
          "explanation": "মুনাফা অর্জনের লক্ষ্যে কোনো দেশের ভৌগোলিক সীমানার মধ্যে পণ্য কেনা-বেচা করাকে অভ্যন্তরীণ বাণিজ্য বলে।"
        },
        {
          "label": "খ",
          "question": "শিল্প বলতে কী বোঝায়? ব্যাখ্যা করো.",
          "explanation": "যে প্রক্রিয়ায় প্রাকৃতিক সম্পদ প্রক্রিয়াজাত করে মানুষের ব্যবহার উপযোগী পণ্যে পরিণত করা হয়, তাকে শিল্প বলে। শিল্প পণ্য ও সেবা উৎপাদন ও রূপান্তর প্রক্রিয়ার সাথে জড়িত। এর কাজ হলো প্রাকৃতিক সম্পদ সংগ্রহ এবং এর রূপগত পরিবর্তন করা। এটি পণ্যের নতুন উপযোগ সৃষ্টি করে।"
        },
        {
          "label": "গ",
          "question": "উদ্দীপকে উল্লিখিত ব্যবসায়টি কোন শিল্পের অন্তর্গত? ব্যাখ্যা করো",
          "explanation": "উদ্দীপকে উল্লিখিত ব্যবসায়টি নিষ্কাশন শিল্পের অন্তর্গত। এ শিল্পে প্রাকৃতিক উৎস তথা ভূগর্ভ, পানি বা বায়ু থেকে সম্পদ আহরণ বা উত্তোলন করা হয়। এতে সাধারণ মানুষের নাগালের বাইরের জিনিসকে তাদের ব্যবহারের আওতায় আনা হয়। খনি থেকে কয়লা, সাগর থেকে মাছ, নদী থেকে পাথর বা বালু উত্তোলন প্রভৃতি এ শিল্পের উদাহরণ। উদ্দীপকে জনাব জামাল একজন মাছ ব্যবসায়ী। তিনি সারাবছর জেলেদের মাধ্যমে সাগর থেকে মাছ ধরেন। এরপর এ মাছগুলো তিনি দেশের বাজারে বিক্রি করেন। এক্ষেত্রে মাছ সংগ্রহের একটি প্রাকৃতিক উৎস হলো সমুদ্র। এ প্রাকৃতিক উৎস থেকে তিনি মাছ সংগ্রহ করছেন। এর মাধ্যমে তিনি এ সামুদ্রিক সম্পদ মাছ মানুষের ভোগের উপযোগী অবস্থায় নিয়ে আসছেন। তার এসব কর্মকান্ডের সাথে নিষ্কাশন শিল্পের মিল রয়েছে। সুতরাং, জনাব জামালের ব্যবসায়টি নিষ্কাশন শিল্পের অন্তর্গত।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানটির অর্থগত সমস্যার সমাধান কীভাবে দিতে পারবে? যুক্তি দাও।",
          "explanation": "ব্যাংক বা বিভিন্ন আর্থিক প্রতিষ্ঠান উদ্দীপকে বর্ণিত প্রতিষ্ঠানটির অর্থগত সমস্যা সমাধান করতে পারবে বলে আমি মনে করি। ব্যবসা-বাণিজ্যের ক্ষেত্রে অর্থের প্রয়োজনীয়তা অনস্বীকার্য। এছাড়া আর্থিক নিরাপত্তা ও সুষ্ঠু লেনদেনের ওপর ব্যবসা-বাণিজ্যের উন্নতি নির্ভর করে। এক্ষেত্রে ব্যাংক ও বিভিন্ন আর্থিক প্রতিষ্ঠান ঋণ দেওয়ার মাধ্যমে ব্যবসায়ের অর্থসংক্রান্ত বাধা দূর করে। উদ্দীপকের জনাব জামাল একজন মাছ ব্যবসায়ী। তিনি সাগর থেকে জেলেদের মাধ্যমে মাছ ধরিয়ে তা দেশের ভেতরে বিক্রি করেন। এতে মাছের চাহিদা দিন দিন বাড়তে থাকে। বর্তমানে এ মাছ বিদেশে রপ্তানি করার জন্য তিনি তার ব্যবসায়টি সম্প্রসারণ করতে চাচ্ছেন। কিন্তু অর্থ স্বল্পতার কারণে তিনি তা পারছেন না। জনাব জামাল তার এ অর্থের সংকট ব্যাংক বা বিভিন্ন আর্থিক প্রতিষ্ঠান থেকে মেটাতে পারবেন। এসবের থেকে তিনি সহজ শর্তে তার ব্যবসায়টির জন্য ঋণ নিতে পারবেন। এ ঋণ দিয়ে তিনি মাছ সংগ্রহ করার উপকরণ (ট্রলার, জাল) কিনতে পারবেন। এতে তার মাছ সংগ্রহের পরিমাণ বাড়বে। ফলে তিনি দেশের চাহিদা মিটিয়ে বিদেশে মাছ রপ্তানি করতে পারবেন। রপ্তানিতে প্রয়োজনীয় অর্থগত বাধাও তিনি ব্যাংক বা আর্থিক প্রতিষ্ঠানের সহয়তায় দূর করতে পারবেন। এভাবে ব্যাংক বা বিভিন্ন আর্থিক প্রতিষ্ঠান জনাব জামালের ব্যবসায়ের অর্থগত সমস্যা সমাধানে ভূমিকা রাখবে।"
        }
      ]
    },
    {
      "number": "2",
      "uddipok": "সামির হাসান যন্ত্রপাতির অপর্যাপ্ততা সত্ত্বেও এলাকার কিছু শিক্ষিত বেকার ছেলেদের নিয়ে একটি জৈব সার কারখানা গড়ে তোলেন। একটি বাণিজ্যিক ব্যাংকের সহায়তায় তার ব্যবসায় সফলতা আসে। তবে পরবর্তীতে ব্যবসায়ের পরিধি বৃদ্ধি পেলে যোগাযোগ ব্যবস্থা খারাপ থাকার কারণে তার প্রতিষ্ঠানে তৈরি মালামাল সঠিক সময়ে ডিলারদের কাছে সরবরাহ করা কঠিন হয়ে পড়েছে। ফলে তিনি ব্যবসায়ের ভবিষ্যৎ নিয়ে চিন্তিত।",
      "tag": "ACC 24",
      "sub_questions": [
        {
          "label": "ক",
          "question": "ব্যষ্টিক পরিবেশ কী?",
          "explanation": "ব্যবসায় প্রতিষ্ঠানের অভ্যন্তরে বিরাজমান যেসব উপাদান ব্যবসায়ের ওপর সরাসরি প্রভাব ফেলে, সেগুলোর সমষ্টিকে ব্যবসায়ের ব্যষ্টিক পরিবেশ বলে।"
        },
        {
          "label": "খ",
          "question": "ব্যবসায়িক মূল্যবোধ কোন পরিবেশের অন্তর্ভুক্ত? ব্যাখ্যা করো।",
          "explanation": "ব্যবসায়িক মূল্যবোধ সামাজিক পরিবেশের অন্তর্ভুক্ত। কোনো সমাজে ব্যবসায়ীদের মধ্যে দীর্ঘদিনে গড়ে ওঠা দৃষ্টিভঙ্গি বা বিশ্বাস হলো ব্যবসায়িক মূল্যবোধ। সমাজে ব্যবসায় পরিচালনায়-সঠিক ব্যবসায়িক মূল্যবোধ থাকা প্রয়োজন। এতে দীর্ঘদিন প্রতিযোগিতায় টিকে থাকা যায়।"
        },
        {
          "label": "গ",
          "question": "সামির হাসানের ব্যবসায়ে সফলতায় পরিবেশের কোন উপাদানের ভূমিকা সর্বাধিক? ব্যাখ্যা করো।",
          "explanation": "সামির হাসানের ব্যবসায়ে সফলতায় অর্থনৈতিক পরিবেশের ভূমিকা সর্বাধিক। অর্থ ও ঋণ ব্যবস্থা, মূলধন প্রভৃতির ওপর ভিত্তি করে অর্থনৈতিক পরিবেশ গঠিত হয়। এসব উপকরণের প্রাপ্যতা অর্থনৈতিক পরিবেশকে সমৃদ্ধ করে। আর অনুকূল অর্থনৈতিক পরিবেশ নতুন উদ্যোক্তাদের ব্যবসায় গঠন ও সম্প্রসারণে সহায়তা করে। উদ্দীপকের সামির হাসান একটি জৈব সার কারখানা গড়ে তোলেন। এ ধরনের কারখানায় আধুনিক যন্ত্রপাতির প্রয়োজন হয়। কিন্তু সামির হাসানের ব্যবসায়ে এ ধরনের সরঞ্জাম পর্যাপ্ত ছিল না। এ অবস্থায় তিনি ব্যবসায়ের জন্য বাণিজ্যিক ব্যাংকের সহায়তা পান। ব্যাংক ঋণ নিয়ে তিনি ব্যবসায়ে প্রয়োজনীয় যন্ত্রপাতির ব্যবস্থা করেন। তিনি ঋণের সঠিক ব্যবহার করে ব্যবসায়ের কাজ পরিচালনা করেন। ফলে সফলভাবে ব্যবসায় পরিচালনা সম্ভব হয়। এক্ষেত্রে ব্যাংক থেকে প্রাপ্ত ঋণ সুবিধা অর্থনৈতিক পরিবেশের উপাদান। তাই বলা যায়, সামির হাসানের ব্যবসায়টি ব্যবসায় পরিবেশের অর্থনৈতিক উপাদানের উপস্থিতির কারণে সফল হয়েছে।"
        },
        {
          "label": "ঘ",
          "question": "সামির হাসানের উদ্ভূত সমস্যার সমাধানে পরিবেশের কোন উপাদানের প্রভাব কার্যকর? তোমার মতামত দাও।",
          "explanation": "উদ্দীপকের সামির হাসানের উদ্ভূত সমস্যার সমাধানে পরিবেশের সামাজিক উপাদানের প্রভাব কার্যকর বলে আমি মনে করি। সমাজে বসবাসরত মানুষের সংখ্যা, শিক্ষা ব্যবস্থা, যেগাযোগ ব্যবস্থা, বেকারত্ব, জাতীয়তা প্রভৃতি উপাদানের সমন্বয়ে গড়ে ওঠে সামাজিক পরিবেশ। ব্যবসায় সমাজের একটি অপরিহার্য বা অবিচ্ছেদ্য অংশ বলে এর ওপর সামাজিক পরিবেশের প্রভাব সুস্পষ্ট। ব্যবসায়ের সফলতার ক্ষেত্রেও এ পরিবেশের উপাদান গুরুত্বপূর্ণ ভূমিকা পালন করে। উদ্দীপকে সামির হাসান একটি জৈব সার কারখানা গড়ে তোলেন।. প্রথমে তার কারখানায় যন্ত্রপাতি অপর্যাপ্ত থাকা সত্ত্বেও অর্থনৈতিক - পরিবেশের অনুকূলতায় তার এ সমস্যা দূর হয়। কিন্তু তার এলাকার যোগাযোগ ব্যবস্থা খারাপ। যে কারণে তিনি তার তৈরি করা মালামাল সময়মতো ডিলারের কাছে পৌঁছাতে পারেন না। এজন্য তিনি তার ব্যবসায় নিয়ে চিন্তায় আছেন। এক্ষেত্রে যোগাযোগ ব্যবস্থার উন্নয়ন তার ব্যবসায় সফলতা আনতে পারবে। সরকারি পৃষ্ঠপোষকতায় যোগাযোগ ব্যবস্থার উন্নয়ন ঘটলে তিনি যথাসময়ে মালামাল পৌছে দিতে পারবেন। এতে পণ্য পরিবহনে তার বাড়তি খরচ বা ঝামেলা পোহাতে হবে না। আবার তিনি সঠিক সময়ে ডিলারদের কাছে পণ্য সরবরাহ করতে পারবেন। এ যোগাযোগ ব্যবস্থা সামাজিক পরিবেশের উপাদান। সুতরাং, সামাজিক পরিবেশের উপাদানের অনুকূলতা সামির হাসানের উদ্ভূত সমস্যা সমাধানের কার্যকরী ভূমিকা পালন করবে।"
        }
      ]
    },
    {
      "number": "3",
      "uddipok": "তৈরি পোশাক রপ্তানির ক্ষেত্রে গোটা বিশ্বে বাংলাদেশের অবস্থান দ্বিতীয়। জনাব উমায়ের তার পাঁচ বন্ধু মিলে একতা গার্মেন্টস নামক একটি রপ্তানিমুখী পোশাক কারখানা প্রতিষ্ঠা করেন। সহজলভ্য ও দক্ষ শ্রমিক এবং সুষ্ঠু পরিচালনায় প্রতিষ্ঠানটি অল্প সময়ের মধ্যে বহির্বিশ্বে ব্যাপক পরিচিতি লাভ করে। বিদেশি ক্রেতাদের ব্যাপক চাহিদা থাকা সত্ত্বেও তারা পর্যাপ্ত পরিমাণে পণ্য রপ্তানি করতে পারছিলেন না। অত্যাধুনিক যন্ত্রপাতি ও কারিগরি জ্ঞানের স্বল্পতা তাদের উৎপাদনে বেশ সমস্যার সৃষ্টি করে।",
      "tag": "ACC 24",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "দেশের উন্নয়নে রাজনৈতিক পরিবেশ গুরুত্বপূর্ণ কেন? ব্যাখ্যা করো।",
          "explanation": "দেশের সার্বভৌমত্ব, রাজনৈতিক দল, আইন-শৃঙ্খলা পরিস্থিতি, আন্তর্জাতিক সম্পর্ক প্রভৃতির সমন্বয়ে গড়ে ওঠে রাজনৈতিক পরিবেশ। ব্যবসায়ের কার্যক্রম নিরবচ্ছিন্নভাবে চলার জন্য স্থিতিশীল রাজনৈতিক পরিস্থিতি অপরিহার্য। হরতাল, ধর্মঘট প্রভৃতি নেতিবাচক কর্মকাণ্ডের অবসান এবং সরকারের ব্যবসায়বান্ধব নীতিমালা এ পরিবেশকে অনুকূল করে। এতে বৈদেশিক বিনিয়োগকারীরা বিনিয়োগে আগ্রহী হয়। ফলে ব্যবসায় প্রতিষ্ঠানগুলো সফলতা অর্জন করতে পারে। এভাবে এ পরিবেশ ব্যবসায়ের উন্নয়নে গুরুত্বপূর্ণ ভূমিকা রাখে।"
        },
        {
          "label": "গ",
          "question": "উদ্দীপকে কোন ধরনের ব্যবসায়িক পরিবেশ প্রতিষ্ঠানটির ব্যাপক পরিচিতি লাভে সহায়তা করেছে? ব্যাখ্যা করো।",
          "explanation": "উদ্দীপকে অর্থনৈতিক পরিবেশ প্রতিষ্ঠানটির ব্যাপক পরিচিতি লাভে সহায়তা করেছে। জনগণের আয় ও সঞ্চয়, অর্থ ও ঋণ ব্যবস্থা, বিনিয়োগ, মূলধন ও জনসম্পদ প্রভৃতির সমন্বয়ে অর্থনৈতিক পরিবেশ গড়ে ওঠে। এ পরিবেশ উন্নত হলে সহজেই নতুন ব্যবসায় স্থাপন ও সম্প্রসারণ করা যায়। এজন্য ব্যবসায়ের সফলতায় অর্থনৈতিক পরিবেশ গুরুত্বপূর্ণ ভূমিকা রাখে। উদ্দীপকে জনাব উমায়ের ও তার পাঁচ বন্ধু মিলে একটি রপ্তানিমুখী পোশাক কারখানা স্থাপন করেন। তাদের প্রতিষ্ঠানে অনেক দক্ষ পোশাক শ্রমিক আছে। তাদের দক্ষতার ফলে পোশাকের উৎপাদনমাত্রাও বেশি। এছাড়া শ্রমিক সহজলভ্যতার কারণে প্রতিষ্ঠানটি কম ব্যয়ে বেশি পরিমাণ পণ্য উৎপাদন করে। এরপর উৎপাদনকৃত পোশাক বিদেশে রপ্তানি করে। পণ্যের মান ভালো হওয়ায় অল্প সময়ের মধ্যে বহির্বিশ্বে তা ব্যাপক পরিচিতি লাভ করে। এক্ষেত্রে দক্ষ ও সহজলভ্য শ্রমিক প্রতিষ্ঠানটির পরিচিতি বাড়াতে গুরুত্বপূর্ণ ভূমিকা পালন করে, যা অর্থনৈতিক পরিবেশের উপাদান। তাই বলা যায়, অর্থনৈতিক পরিবেশ প্রতিষ্ঠানটির ব্যাপক পরিচিতি লাভে সহায়তা করেছে।"
        },
        {
          "label": "ঘ",
          "question": "উৎপাদন বাড়ানোর জন্য জনাব উমায়েরের কোন বিষয়ের ওপর নজর দেওয়া উচিত বলে তুমি মনে করো? মতামতের পক্ষে যুক্তি দাও।",
          "explanation": "উৎপাদন বাড়ানোর জন্য জনাব উমায়েরের আধুনিক প্রযুক্তিগত জ্ঞানের ওপর নজর দেওয়া উচিত বলে আমি মনে করি। প্রযুক্তির মাধ্যমে নতুন ব্যবসায় ও পণ্য উদ্ভাবন সম্ভব হয়। এছাড়া প্রযুক্তিগত জ্ঞান উৎপাদন প্রক্রিয়াকে সহজ করে। তাই ব্যবসায়ে প্রযুক্তিগত জ্ঞান গুরুত্বপূর্ণ ভূমিকা পালন করে। উদ্দীপকে জনাব উমায়ের তার কারখানার তৈরি পোশাক বিদেশে রপ্তানি করেন। অল্প সময়ের মধ্যে তার পণ্য ও প্রতিষ্ঠানের পরিচিতি বাড়ে। কিন্তু অত্যাধুনিক যন্ত্রপাতি ও কারিগরি জ্ঞানের স্বল্পতা তাদের উৎপাদনে বেশ সমস্যার সৃষ্টি করে। ফলে বিদেশি ক্রেতাদের ব্যাপক চাহিদা থাকা সত্ত্বেও তারা পর্যাপ্ত পরিমাণে পণ্য রপ্তানি করতে পারছিলেন না। উন্নত প্রযুক্তি ও কারিগরি জ্ঞানসম্পন্ন জনশক্তির মাধ্যমে প্রতিষ্ঠানটির উৎপাদন অনেক বাড়ানো সম্ভব। এক্ষেত্রে দক্ষতা বাড়াতে কারখানাটির শ্রমিকদের আধুনিক যন্ত্রপাতি চালাতে দক্ষ করে তুলতে হবে। ফলে স্বল্প শ্রম ও ব্যয়ে বেশি পরিমাণ পণ্য উৎপাদন করতে সক্ষম হবে। এতে বিদেশি ক্রেতাদের বাড়তি চাহিদা পূরণ করাও সম্ভব হবে। ফলে তার ব্যবসায়ের বিক্রি ও মুনাফা দুটোই বাড়বে। তাই বলা যায়, উৎপাদন বাড়ানোর জন্য জনাব উমায়েরের আধুনিক প্রযুক্তিগত জ্ঞানের ওপর নজর দেওয়া উচিত।"
        }
      ]
    },
    {
      "number": "4",
      "uddipok": "স্বাধীনচেতা বেকার যুবক জনাব রক্তিম বিশ হাজার টাকা ধার করে মোট ষাট হাজার টাকার পণ্যসামগ্রী ক্রয় করে মনিহারি দোকান সাজিয়ে ব্যবসায় শুরু করেন। স্বল্প পুঁজির কারণে তার দোকানে পর্যাপ্ত পণ্যসামগ্রী নেই। ফলে তিনি প্রায়ই ক্রেতার চাহিদা পূরণে ব্যর্থ হন। এতে তিনি ভীষণ চিন্তিত হয়ে পড়েন। এমতাবস্থায় কয়েকজন নিয়মিত ক্রেতার পরামর্শে তিনি যেসব পণ্য সরবরাহ করতে পারেন না, তার একটি তালিকা প্রস্তুত করেন। পরবর্তীতে ঐসব পণ্য দোকানে রাখেন। কিছুদিনের মধ্যেই বিক্রয় বৃদ্ধি পায় এবং ক্রমাগত তিনি ব্যবসায় এ সফলতা লাভ করেন",
      "tag": "ACC 24,BB 22",
      "sub_questions": [
        {
          "label": "ক",
          "question": "",
          "explanation": "শিল্পে উৎপাদিত পণ্য প্রকৃত ভোগকারির নিকট বন্টন সংক্রান্ত যাবতীয় কার্যাবলির সমষ্টিকে বাণিজ্য বলে।"
        },
        {
          "label": "খ",
          "question": "",
          "explanation": "সরকারি-বেসরকারি যৌথ অর্থায়নে প্রতিষ্ঠিত ব্যবসায়িক কার্যক্রমকে সরকারি-বেসরকারি অংশীদারিত্বভিত্তিক ব্যবসা বলে।   দুটি দেশের ব্যবসা প্রতিষ্ঠান একত্রে যৌথ উদ্যোগে ব্যবসা প্রতিষ্ঠান গড়ে তোলে।তারই সম্প্রসারিত রূপ হলো একটি দেশের সরকার এবং একাধিক ব্যবসা প্রতিষ্ঠান বা জনগণ মিলে গঠিত সরকারি-বেসরকারি অংশীদারিত্বভিত্তিক ব্যবসা। বড় ধরনের অবকাঠামো নির্মাণ, হাসপাতাল,শিক্ষা প্রতিষ্ঠান ইত্যাদি গঠনে এরকম অংশীদারিত্ব বিভিন্ন দেশে কার্যকর প্রমাণিত হয়েছে।PPP নামে এটি বেশ জনপ্রিয়।"
        },
        {
          "label": "গ",
          "question": "",
          "explanation": "এক মালিকানা ব্যবসায় প্রত্যক্ষ যোগাযোগের সম্পর্কের বৈশিষ্ট্যটি উদ্দীপকের ব্যবসায়ীকে প্রতিষ্ঠিত হতে সাহায্য করেছে। এ ধরনের ব্যবসায় এক মালিকানায় গঠিত পরিচালিত ও নিয়ন্ত্রিত হয়। ব্যবসায় পরিধির ছোট হয় মালিক নিজেই ব্যবসা পরিচালনা করেন। এতে মালিকের সাথে গ্রাহকদের প্রত্যক্ষ সম্পর্ক গড়ে ওঠে। ফলে গ্রাহকের পরামর্শ নিয়ে সহজেই ব্যবসায়ী সফলতা লাভ করা যায়। উদ্দীপকের জনক রক্তিম নিজস্ব ও ধার করা অর্থ দিয়ে একটি মনিহারি দোকান দেন। স্বল্প পুঁজির কারণে তার দোকানে পর্যাপ্ত পণ্য নেই। তাই তিনি ক্রেতাদের চাহিদা পূরণে ব্যর্থ হন। তিনি একাই দোকানটি পরিচালনা করেন। তাই গ্রাহকদের সাথে তার সরাসরি যোগাযোগ হয়। তিনি স্থানীয় ক্রেতাদের পরামর্শ নিয়ে তাদের চাহিদা সম্পর্কে জানেন এবং এরপর সে অনুযায়ী পণ্য দোকানে তোলেন। ফলে তার গ্রাহকদের সংখ্যা বেড়ে যায়। এভাবে কাউকে চাইলে ফোনের মাধ্যমে তার ব্যবসা সফলতা আসে। তাই বলা যায় যে গ্রাহকদের সাথে প্রত্যক্ষ যোগাযোগের সম্পর্কের কারণে জনাব রকিং প্রতিষ্ঠিত হতে পেরেছেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত পরিস্থিতিতে এক মালিকানা ব্যবসা নির্বাচন করা সম্পূর্ণ যৌক্তিক।   একক ব্যক্তির মালিকানায় গঠিত ও পরিচালিত ব্যবসাকে এক মালিকানা ব্যবসা বলে। এক মালিকানা সীমিত মূলধনের একটি সহজ সংগঠন। যেকোনো ব্যক্তি স্বল্প পরিসরে যে কোনো স্থানে এরূপ ব্যবসা গঠন করতে পারেন।   উদ্দীপকে দেখা যায়,জনাব রক্তিম ২০ হাজার টাকা ধার নিয়ে মোট ষাট হাজার টাকার পণ্য সামগ্রী ক্রয় করে একটি মনিহারী দোকান সাজিয়ে ব্যবসা শুরু করেন। তার ব্যবসা প্রথমে সফল হতে না পারলেও পরবর্তীতে তিনি পরিস্থিতির সাথে পরিবর্তন করে সফল ব্যবসায়ী হিসেবে প্রতিষ্ঠিত হন।   স্বল্প পুঁজির ব্যবসায়ের ক্ষেত্রে এক মালিকানা ব্যবসায়ের বিকল্প নেই। এক মালিকানা ব্যবসায়ে মালিক নিজের খেয়াল খুশি মতো ব্যবসা পরিচালনা করতে পারে।পরিস্থিতি অনুধাবন করে দ্রুত সিদ্ধান্ত গ্রহণ করতে পারে যেমনটি উদ্দীপকের জনাব রুক্তিম করেছেন। তাই বলা যায়,উদ্দীপকে বর্ণিত পরিস্থিতিতে এক মালিকানা ব্যবসা নির্বাচন করা ছিল সম্পূর্ণ যৌক্তিক।"
        }
      ]
    },
    {
      "number": "5",
      "uddipok": "হীরা, মনি ও মুক্তা তিন বন্ধু অনেকদিন ধরে সমঝোতার ভিত্তিতে ব্যবসায় চালাচ্ছে। সবাই ব্যবসায় পরিচালনায় অংশগ্রহণ করে। মনি হঠাৎ মারা যাওয়ায় তারা কীভাবে ব্যবসায়টা ধরে রাখবে-এ নিয়ে ভাবছে। মনির পাওনা তার ১৭ বছরের সন্তানকে দিয়ে দিলে সে অর্থ নষ্ট হয়ে যেতে পারে ভেবে তারা মনির ছেলে জনিকে তাদের সাথে রাখার সিদ্ধান্ত নেয় এবং এ লক্ষ্যে জনির সাথে সমঝোতায় আসে।",
      "tag": "ACC 24",
      "sub_questions": [
        {
          "label": "ক",
          "question": "অংশীদারি কী?",
          "explanation": "অংশীদারদের মধ্যকার চুক্তিবদ্ধ সম্পর্ককে অংশীদারি বলে।"
        },
        {
          "label": "খ",
          "question": "প্রতিবন্ধ অংশীদার বলতে কী বুঝায়?",
          "explanation": "ব্যবসায়ের অংশীদাররা চুক্তিতে আবদ্ধ নন এমন কোনো ব্যক্তিকে যদি অংশীদার হিসেবে পরিচয় দেন এবং উক্ত ব্যক্তি তা জেনেও নীরবতা অবলম্বন করেন, তাহলে তাকে প্রতিবন্ধ অংশীদার বলে। ব্যবসায়িক স্বার্থের জন্য অংশীদাররা অনেক সময় কোনো ব্যক্তিকে এভাবে পরিচয় করিয়ে দেন। এ ধরনের অংশীদারকে অন্য সাধারণ অংশীদারের মতো ব্যবসায়ে সৃষ্ট দায় বহন করতে হয়।"
        },
        {
          "label": "গ",
          "question": "তিন বন্ধুর অংশীদারি ব্যবসায় কোন ধরনের? ব্যাখ্যা করো",
          "explanation": "উদ্দীপকের তিন বন্ধুর অংশীদারি ব্যবসায় হলো সাধারণ অংশীদারি ব্যবসায়।. সাধারণ অংশীদারি ব্যবসায়ে সকল অংশীদারদের দায় অসীম, থাকে। 'প্রত্যেক অংশীদারই ব্যবসায় পরিচালনায় অংশ নিতে পারে। চুক্তি অনুযায়ী ব্যবসায়ের লাভ-লোকসান বণ্টিত হয়। চুক্তিতে উল্লেখ না থাকলে লাভ-লোকসান অংশীদারদের মাঝে সমানভাবে বণ্টন করা হয়। উদ্দীপকের হীরা, মনি ও মুক্তা একটি অংশীদারি ব্যবসায়ের তিনজন অংশীদার। তারা অনেক দিন ধরে সমঝোতার ভিত্তিতে এ ব্যবসায় পরিচালনা করছে। তারা সবাই ব্যবসায় পরিচালনায় অংশগ্রহণ করে। আবার ব্যবসায়ের লাভ-ক্ষতি ও সমান হারে ভাগ করে নেয়। এসব বৈশিষ্ট্য সাধারণ অংশীদারি ব্যবসায় এর সাথে মিলে যায়। সুতরাং, উদ্দীপকের তিন বন্ধুর অংশীদারি ব্যবসায়টি হলো সাধারণ অংশীদারি ব্যবসায়।"
        },
        {
          "label": "ঘ",
          "question": "জনি কীরূপ অংশীদারি হবে? এরূপ অন্তর্ভুক্তি তার জন্য ও সেই সাথে ব্যবসায়ের জন্যও কল্যাণকর-বক্তব্যের যথার্থতা বিশ্লেষণ করো।",
          "explanation": "উদ্দীপকে জনি দায়ের ভিত্তিতে সীমাবদ্ধ অংশীদার, যা তার জন্য ও সেইসাথে ব্যবসায়ের জন্যও কল্যাণকর-হবে বলে আমি মনে করি। 'এরূপ অংশীদারের দায় চুক্তি অনুযায়ী বা আইনগত কারণে সীমাবদ্ধ থাকে। এরা তাদের বিনিয়োগকৃত মূলধনের বেশি দায় নেয় না। এ ধরনের অংশীদার ব্যবসায় পরিচালনায় অংশ নেয় না। এছাড়া এরা মূলধন উত্তোলন ও ঋণ নিতে পারে না। উদ্দীপকে হীরা, মনি ও মুক্তা তিন বন্ধু অনেকদিন ধরে সমঝোতার ভিত্তিতে ব্যবসায় পরিচালনা করে আসছে। মনি হঠাৎ মারা যাওয়ায় তারা ব্যবসায়ের অস্তিত্ব সংকটে পড়ে। মনির পাওনা তার সন্তান জনিকে দিয়ে দিলে সে অর্থ নষ্ট হয়ে যেতে পারে। তাই তারা সকলে মিলে জনিকে অংশীদার হিসেবে নেওয়ার সিদ্ধান্ত নেয়। অংশীদারি আইন অনুযায়ী কোনো অংশীদারের মৃত্যু হলে নাবালককে কতগুলো সুবিধা প্রদানের জন্য অংশীদার হিসেবে নেওয়া যেতে পারে। আর জনি নাবালক হওয়ায় সে ব্যবসায়টিতে সীমাবদ্ধ অংশীদার হিসেবে বিবেচিত হবে। এক্ষেত্রে 'তার দায় মূলধন পর্যন্ত সীমাবদ্ধ হবে। অর্থাৎ এতে উভয়পক্ষ লাভবান হবে। ফলে জনির জন্য ব্যবসায়ে ঝুঁকি কম। অন্যদিকে জনিকে অংশীদার হিসেবে নেওয়ায় ব্যবসায়টি টিকে থাকতে পারবে। ব্যবসায়ের বিলোপসাধনের প্রয়োজন হবে না। সুতরাং, জনিকে সমঝোতার ভিত্তিতে অংশীদার রাখা যৌক্তিক।"
        }
      ]
    },
    {
      "number": "6",
      "uddipok": "জেরিন ও জবা সমঝোতার ভিত্তিতে একটি গার্মেন্টস ব্যবসায় প্রতিষ্ঠা করেন। জবা ব্যস্ততার কারণে ব্যবসায় পরিচালনায় অংশ নিতে পারেন না। তারা একজন দেনাদারের কাছে ৫০,০০০ টাকা পাওনা হন। তারা তাদের প্রতিষ্ঠানটি সরকারের নিয়ম অনুসারে তালিকাভুক্ত করেননি।",
      "tag": "ACC 24",
      "sub_questions": [
        {
          "label": "ক",
          "question": "প্রতিবন্ধ অংশীদার কে?",
          "explanation": "ব্যবসায়ের অংশীদাররা কোনো ব্যক্তিকে অংশীদার হিসেবে পরিচয় করিয়ে দিলে এবং উক্ত ব্যক্তি তা জেনেও নীরবতা অবলম্বন করলে তাকে প্রতিবন্ধ অংশীদার বলা হয়।"
        },
        {
          "label": "খ",
          "question": "অংশীদারি ব্যবসায়ে নামমাত্র অংশীদারের দায় কতটুকু? ব্যাখ্যা করো",
          "explanation": "যে অংশীদার মূলধন হিসেবে শ্রম, অর্থ, দক্ষতা বা অন্য কিছুই - বিনিয়োগ করেন না এবং পরিচালনায়ও অংশ নেন না; শুধু নাম ব্যবহারের অনুমতি দেন, তাকে নামমাত্র অংশীদার বলে। এ ধরনের অংশীদার ব্যবসায়ের অসীম দায় বহন করেন না। তবে তাকে সাধারণ অংশীদার ভেবে কেউ ঋণ দিলে উক্ত ঋণের জন্য দায়বদ্ধ হবেন। ব্যবসায়ের সুনাম বাড়ানোর জন্য কোনো খ্যাতমান ব্যক্তিকে নামমাত্র অংশীদার হিসেবে নেওয়া হয়।"
        },
        {
          "label": "গ",
          "question": "জেরিন ও জবার ব্যবসায় জবা কোন ধরনের অংশীদার? ব্যাখ্যা করো।",
          "explanation": "জেরিন ও জবার ব্যবসায়ে জবা একজন ঘুমন্ত অংশীদার। এ ধরনের অংশীদার ব্যবসায়ে মূলধন বিনিয়োগ করে। কিন্তু এরা ব্যবসায় পরিচালনায় অংশগ্রহণ করে না। তবে এ অংশীদার ব্যবসায়ের ঝুঁকি বহন করে এবং মুনাফাও ভোগ করে। এছাড়া এরা অসীম দায় বহন করে। উদ্দীপকের জেরিন ও জবা সমঝোতার ভিত্তিতে একটি গার্মেন্টস ব্যবসায় প্রতিষ্ঠা করেন। জবা ব্যবসায়ে মূলধন বিনিয়োগ করলেও ব্যস্ততার কারণে ব্যবসায় পরিচালনায় অংশগ্রহণ করেন না। কিন্তু চুক্তি অনুযায়ী জবা মুনাফা ভোগ করেন। এছাড়া তিনি ব্যবসায়ের অসীম দায়ও বহন করবেন। এক্ষেত্রে তার ব্যক্তিগত সম্পত্তিও দায়বদ্ধ থাকতে পারে। এসব বৈশিষ্ট্যের সাথে ঘুমন্ত অংশীদারের মিল পাওয়া যায়। তাই বলা যায়, উদ্দীপকের জবা ব্যবসায়টিতে একজন ঘুমন্ত অংশীদার।"
        },
        {
          "label": "ঘ",
          "question": "পাওনা আদায়ে জেরিন ও জবা কী ব্যবস্থা নিতে পারে? বিশ্লেষণ করো।",
          "explanation": "নিবন্ধিত অংশীদারি ব্যবসায় না হওয়ায় পাওনা আদায়ে জেরিন ও জবা কোনো ব্যবস্থা নিতে পারবেন না। লিখিত চুক্তি ছাড়া অংশীদারি ব্যবসায়ের নিবন্ধন করা যায় না। অংশীদারি ব্যবসায়ে নিবন্ধন করা বাধ্যতামূলক নয়। তবে অনিবন্ধিত অংশীদারি ব্যবসায় অপেক্ষা নিবন্ধিত অংশীদারি ব্যবসায় অনেক বেশি সুবিধা ভোগ করে। উদ্দীপকের জেরিন ও জবা সমঝোতার ভিত্তিতে একটি গার্মেন্টস ব্যবসায় প্রতিষ্ঠা করেন। জবা ব্যবসায়টিতে একজন ঘুমন্ত অংশীদার। তারা একজন দেনাদারের কাছে ৫০,০০০ টাকা পাওনা হলো। কিন্তু তারা তাদের প্রতিষ্ঠানটি সরকারের নিয়ম অনুসারে তালিকাভুক্ত করেননি। তাই তারা দেনাদারের বিরুদ্ধে আদালতে মামলা করতে পারছেন না। উদ্দীপকের ব্যবসায়টি অনিবন্ধিত প্রতিষ্ঠান। এক্ষেত্রে ১০০ টাকার কম পাওনা আদায়ের জন্য মামলা করতে পারবেন। কিন্তু দেনাদারের কাছ থেকে তারা ৫০,০০০ টাকা পায়। তাই তারা ৫০,০০০ টাকা পাওনা আদায়ের জন্য আদালতের আশ্রয় নিলে আদালত কোনো ব্যবস্থা নেবে না। সুতরাং, জেরিন ও জবা পাওনা আদায়ে কোনো ব্যবস্থা নিতে পারবেন না।"
        }
      ]
    },
    {
      "number": "7",
      "uddipok": "'সারনি কোম্পানি লি.' স্টক এক্সচেঞ্জের একটি তালিকাভুক্ত সদস্য। প্রতিষ্ঠানটি গত তিন বছর যাবৎ সুনামের সাথে কার্যক্রম পরিচালনা করে আসছে। তাদের বিধিবদ্ধ সঞ্চিতির পরিমাণও সন্তোষজনক। কোম্পানি নতুন একটি ব্যবসায় স্থাপনের লক্ষ্যে বাজারে শেয়ার ইস্যু না করে মূলধন সংগ্রহের সিদ্ধান্ত নিয়েছে।",
      "tag": "ACC 24",
      "sub_questions": [
        {
          "label": "ক",
          "question": "বোনাস শেয়ার কী?",
          "explanation": "শেয়ারহোল্ডারদের লভ্যাংশ হিসেবে নগদ অর্থ পরিশোধ না করে যে শেয়ার ইস্যু করা হয়, তাকে বোনাস শেয়ার বলে।"
        },
        {
          "label": "খ",
          "question": "সকল ধরনের শেয়ারহোল্ডার ব্যবসায় পরিচালনা করতে পারে না- ব্যাখ্যা করো।",
          "explanation": "যিনি কোম্পানির কোনো শেয়ার কেনেন, তাকে শেয়ারহোল্ডার বলা হয়। যারা কোম্পানির সাধারণ শেয়ার কেনেন, শুধু তারাই কোম্পানির পরিচালক হয়ে ব্যবসায় পরিচালনা করতে পারেন। কিন্তু অগ্রাধিকার বা অন্যান্য শেয়ারের মালিকগণ এ সুযোগ পান না। তাই বলা হয়, সকল ধরনের শেয়ারহোল্ডার ব্যবসায় পরিচালনা করতে পারেন না।"
        },
        {
          "label": "গ",
          "question": "উদ্দীপকে সারনি কোম্পানি লি. কোন প্রকৃতির কোম্পানি- ব্যাখ্যা করো।",
          "explanation": "উদ্দীপকের 'সারনি কোম্পানি লি.' প্রকৃতি অনুযায়ী একটি পাবলিক লিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন সাতজন থেকে সর্বোচ্চ শেয়ার সংখ্যা দ্বারা সীমাবদ্ধ। এর শেয়ার অবাধে হস্তান্তরযোগ্য। এ কোম্পানি শেয়ার বিক্রি করে যেকোনো সময় মূলধন সংগ্রহ করতে পারে। উদ্দীপকের 'সারনি কোম্পানি লি.' একটি পাবলিক লিমিটেড কোম্পানি। এ কোম্পানিটি স্টক এক্সচেঞ্জের তালিকাভুক্ত একটি সদস্য। অর্থাৎ তাদের শেয়ার অবাধে হস্তান্তরযোগ্য। মূলধনের প্রয়োজনে তারা জনগণের কাছে শেয়ার ও ঋণপত্র বিক্রি করতে পারে। আবার তাদের বিধিবদ্ধ সঞ্চিতির পরিমাণও সন্তোষজনক। উক্ত প্রতিষ্ঠানের এ বৈশিষ্ট্যগুলো পাবলিক লিমিটেড কোম্পানির সাথে সামঞ্জস্যপূর্ণ। তাই বলা যায়, 'সারনি কোম্পানি লি.' একটি পাবলিক লিমিটেড কোম্পানি।"
        },
        {
          "label": "ঘ",
          "question": "উদ্দীপকের সারনি কোম্পানি লি. বাজারে শেয়ার ইস্যু না করে কীভাবে মূলধন সংগ্রহ করতে পারে? মতামত দাও।",
          "explanation": "উদ্দীপকের 'সারনি কোম্পানি লি.' বাজারে শেয়ার ইস্যু না করে ঋণপত্র ইস্যু করার মাধ্যমে মূলধন সংগ্রহ করতে পারে। এর মাধ্যমে পাবলিক লিমিটেড কোম্পানি ঋণ স্বীকৃতিপত্র ইস্যু করে জনগণ বা প্রতিষ্ঠানের কাছ থেকে ঋণ সংগ্রহ করে। এ পত্রে ঋণ সংগ্রহের স্বীকৃতির সাথে সাথে ঋণের পরিমাণ, সুদের হার ও ঋণের মেয়াদ উল্লেখ থাকে। সাধারণত শেয়ারের ন্যায় ঋণপত্রও সমান অংশের ক্ষুদ্র এককে ভাগ করা হয়। উদ্দীপকের 'সারনি কোম্পানি লি.' একটি পাবলিক লি. কোম্পানি। তারা স্টক এক্সচেঞ্জের তালিকাভুক্ত সদস্য। তাই তারা শেয়ার ইস্যু করে মূলধন সংগ্রহ করে। তারা বিগত তিন বছর যাবৎ সুনামের সাথে ব্যবসায় পরিচালনা করে আসছে। কোম্পানিটি নতুন একটি ব্যবসায় স্থাপনের লক্ষ্যে বাজারে শেয়ার ইস্যু না করে মূলধন সংগ্রহের সিদ্ধান্ত নিয়েছে। 'সারনি কোম্পানি লি.' শেয়ারের বিকল্প হিসেবে বাজারে ঋণপত্র ইস্যু করতে পারে। এজন্য তাদের প্রথমে সংশ্লিষ্ট কর্তৃপক্ষের অনুমোদন নিতে হবে। তারপর জনগণের মাঝে ঋণপত্র বিতরণের ব্যবস্থা করতে হবে। এভাবে কোম্পানিটি তার প্রয়োজনীয় মূলধন সংগ্রহ করতে পারবে। ফলে এটি তার ব্যবসায় সম্প্রসারণ ও নতুন ব্যবসায় স্থাপনের কাজ করতে সক্ষম হবে। সুতরাং, 'সারনি কোম্পানি লি.' শেয়ারের পরিবর্তে ঋণপত্র ইস্যুর মাধ্যমে মূলধন সংগ্রহ করতে পারবে।"
        }
      ]
    },
    {
      "number": "8",
      "uddipok": "রাহুল ও তার তিন বন্ধুসহ ৪ জন মিলে সমঝোতার ভিত্তিতে একটি ব্যবসায় শুরু করল। তাদের ব্যবসায় সফলতায় উদ্বুদ্ধ হয়ে জসিম তার ২ সহযোগিকে নিয়ে শুধু মাত্র নিবন্ধনপত্র সংগ্রহ করে চিরন্তন অস্তিত্ব সম্পন্ন প্রতিষ্ঠান গড়ে তুললেন। ২ জন পরিচালককে নিয়ে অক্লান্ত পরিশ্রমের ফলে ব্যবসায়ের মূলধন ও মুনাফা উভয়ই বৃদ্ধি পায়, আস্তে আস্তে ব্যবসায়ের সুনামও বৃদ্ধি পায়।",
      "tag": "ACC 24",
      "sub_questions": [
        {
          "label": "ক",
          "question": "বিবরণ পত্র কী?",
          "explanation": "পাবলিক লিমিটেড কোম্পানির শেয়ার বিক্রির জন্য জনসাধারণের উদ্দেশ্যে কোম্পানির বিষয়াদি উল্লেখ করে যে প্রচারপত্র ইস্যু করে, তাকে বিবরণপত্র বলে।"
        },
        {
          "label": "খ",
          "question": "বাংলাদেশ বিমান কোন ধরনের কোম্পানি? ব্যাখ্যা করো।",
          "explanation": "বাংলাদেশ বিমান একটি বিধিবদ্ধ কোম্পানি। দেশের আইনসভায় বিল পাস বা রাষ্ট্রপতির বিশেষ অধ্যাদেশে গঠিত, পরিচালিত ও নিয়ন্ত্রিত কোম্পানিকে বিধিবদ্ধ কোম্পানি বলে। এসব প্রতিষ্ঠান দেশের জনগণের কল্যাণে কোনো বিশেষ কাজ করার জন্য গঠিত হয়। সরকার এ সংস্থাগুলোর শেয়ার মালিক হয়ে কাজ নিয়ন্ত্রণ করে। বাংলাদেশ ব্যাংক, বাংলাদেশ বিমান, বিআরটিসি এ প্রভৃতি আমাদের দেশের বিধিবদ্ধ কোম্পানির উদাহরণ।"
        },
        {
          "label": "গ",
          "question": "উদ্দীপকে ২য় পর্যায়ে বর্ণিত ব্যবসায়টি কোন ধরনের কোম্পানি সংগঠন- ব্যাখ্যা করো।",
          "explanation": "উদ্দীপকের বর্ণিত ২য় পর্যায়ের ব্যবসায়টি একটি প্রাইভেট লিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন ২ এবং সর্বোচ্চ ৫০ জন হয়ে থাকে। এ কোম্পানির শেয়ার অবাধে হস্তান্তরযোগ্য নয়। এ কোম্পানি শুরু করার আগে নিবন্ধনপত্র সংগ্রহ করতে হয়। নিবন্ধনপত্র পাওয়ার পরপরই এটি কাজ শুরু করতে পারে। উদ্দীপকের জসিম তার ২ জন সহযোগিকে নিয়ে একটি প্রতিষ্ঠান গড়ে তোলেন। তাদের প্রতিষ্ঠানটি চিরন্তন অস্তিত্ব সম্পন্ন। নিবন্ধনপত্র পাওয়ার পরপরই 'তারা প্রতিষ্ঠানটির কাজ শুরু করেন। তাদের কোম্পানির শেয়ার অবাধে হস্তান্তরযোগ্য নয়। এসব বৈশিষ্ট্য প্রাইভেট লিমিটেড কোম্পানির সাথে মিলে যায়। তাই বলা যায়, উদ্দীপকের ২য় পর্যায়ের বর্ণিত ব্যবসায়টি প্রাইভেট লিমিটেড কোম্পানি।"
        },
        {
          "label": "ঘ",
          "question": "১ম ও ২য় পর্যায়ের ব্যবসায়ের মধ্যে কোনটি অর্থনীতিতে অধিক গুরুত্বপূর্ণ ভূমিকা পালন করে? তোমার মতামত দাও।",
          "explanation": "উদ্দীপকে বর্ণিত প্রথম পর্যায়ের অংশীদারি ও ২য় পর্যায়ের কোম্পানি সংগঠনের মধ্যে প্রাইভেট লিমিটেড কোম্পানি অর্থনীতিতে অধিক গুরুত্বপূর্ণ ভূমিকা রাখবে বলে আমি মনে করি। অংশীদারি ব্যবসায়ে স্বল্প মূলধনের কারণে এ ধরনের ব্যবসায়ে সম্প্রসারণ ও কর্মসংস্থানের সুযোগ কম থাকে। অন্যদিকে প্রাইভেট লিমিটেড কোম্পানিতে অধিক মূলধন গঠনের সুবিধা থাকায় ব্যবসায় সম্প্রসারণের অধিক সুযোগ থাকে। এছাড়া এটি অধিক কর্মসংস্থানের মাধ্যমে অর্থনীতিতেও ভূমিকা রাখতে পারে। উদ্দীপকের রাহুল ও তার তিন বন্ধুসহ সমঝোতার ভিত্তিতে একটি অংশীদারি ব্যবসায় গড়ে তোলেন। তাদের ব্যবসায়ে উদ্বুদ্ধ হয়ে জসিম ও. তার ২ সহযোগী মিলে চিরন্তন অস্তিত্বসম্পন্ন অন্য আরেকটি সংগঠন গড়ে তোলেন। এটি গঠন করতে তাদের নিবন্ধনপত্র সংগ্রহ করতে হয়েছে। এতে তারা নিবন্ধনপত্র পেয়েই কাজ শুরু করতে পেরেছেন। বৈশিষ্ট্য অনুযায়ী এটি একটি প্রাইভেট লিমিটেড কোম্পানি। রাহুলও তার বন্ধুদের ব্যবসায়টি একটি অংশীদারি ব্যবসায় সংগঠন। এ ব্যবসায়ে মূলধন গঠন কম হওয়ায় তারা ব্যবসায়ের ব্যাপক সম্প্রসারণ ও অধিক উৎপাদন করতে পারবে না'। এ কারণে তারা অর্থনীতিতে বেশি অবদান রাখতে পারবে না। অন্যদিকে জসিমের প্রাইভেট লিমিটেড কোম্পানিতে অধিক মূলধন সংগ্রহের মাধ্যমে ব্যবসায়ের ব্যাপক সম্প্রসারণ সম্ভব হবে। এছাড়া তাদের প্রতিষ্ঠানে কর্মসংস্থান ও উৎপাদনের পরিমাণও বেশি হবে। এসব পণ্য বিদেশে রপ্তানি করে বৈদেশিক মুদ্রা অর্জন করা যাবে। এভাবে প্রতিষ্ঠানটি অর্থনীতিতে গুরুত্বপূর্ণ অবদান রাখতে পারবে। সুতরাং, উদ্দীপকের বর্ণিত ব্যবসায় দুটির মধ্যে মধ্যে প্রাইভেট লিমিটেড কোম্পানি অর্থনীতিতে অধিক ভূমিকা রাখবে।"
        }
      ]
    },
    {
      "number": "9",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "সমবায় সমিতি কাকে বলে?",
          "explanation": "পারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে মিলিত হয়ে যে সংগঠন গড়ে তোলে, তাকে সমবায় সমিতি বলে"
        },
        {
          "label": "খ",
          "question": "বহুমুখী সমবায় সমিতি সম্পর্কে ব্যাখ্যা করো।",
          "explanation": "একাধিক উদ্দেশ্য অর্জনের জন্য যে সমবায় সমিতি গঠিত হয়, তাকে বহুমুখী সমবায় সমিতি বলে। এ সমিতি সাধারণত উৎপাদন, কেনা বেচা, ঋণ দেওয়া প্রভৃতি উদ্দেশ্য অর্জনের জন্য গঠিত হয়। আমাদের দেশে অধিকাংশ সমবায় সমিতিই বহুমুখী সমবায় সমিতি হিসেবে গঠিত ও পরিচালিত হয়।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের সমবায় সংগঠন? ব্যাখ্যা করো।",
          "explanation": "উদ্দীপকের প্রতিষ্ঠানটি উৎপাদক সমবায় সমিতি সংগঠন।। কয়েকজন উৎপাদক নিজেদের আর্থ-সামাজিক উন্নয়নে পণ্য উৎপাদন ও বিক্রির কাজকে ফলপ্রসূ করতে উৎপাদক সমবায় সমিতি গড়ে তোলে। মহাজন ও মধ্যস্থব্যবসায়ীদের কাছ থেকে রক্ষা পেতে ক্ষুদ্র উৎপাদকরা এ সমিতি গঠন করে থাকে। এ ধরনের সমিতির অর্জিত মুনাফার একটি নির্দিষ্ট অংশ সঞ্চিত এবং উন্নয়ন তহবিলে জমা রাখতে হয়। উদ্দীপকে উল্লিখিত কাশিমপুরের ২৫ জন তাঁতি মিলে একটি সমবায় সমিতি গড়ে তোলেন। মধ্যস্থব্যবসায়ীদের হাত থেকে রক্ষা পাওয়ার জন্যই মূলত তারা এ সমিতি গঠন করেন। তাদের উৎপাদিত পণ্য তারা সমিতির মাধ্যমে বিভিন্ন বাজারে বিক্রি করেন। এ সমিতির মাধ্যমে তারা মধ্যস্থ্যব্যবসায়ীদের সাহায্য ছাড়াই ন্যায্যমূল্যে উৎপাদিত পণ্য সরবরাহ করে লাভবান হতে পারছেন। এছাড়া 'তারা নিজেদের অর্থনৈতিক কল্যাণের উদ্দেশ্যে সমিতিটি গড়ে তুলেছেন। তাদের এ কাজগুলোর সাথে উৎপাদক সমবায় সমিতির মিল আছে। সুতরাং, উদ্দীপকে বর্ণিত প্রতিষ্ঠানটি উৎপাদক সমবায় সমিতির আওতাভুক্ত।"
        },
        {
          "label": "ঘ",
          "question": "তিন বছর পরে তাদের প্রত্যেক সমবায়ীর মুনাফার পরিমাণ কি ১০,০০০ টাকা অতিক্রম করবে? উদ্দীপকের আলোকে বিশ্লেষণ করো।",
          "explanation": "তিন বছর পর তাদের প্রত্যেক সমবায়ীর মুনাফার পরিমাণ ১০,০০০ টাকা অতিক্রম করবে না বলে আমি মনে করি। সমবায় আইন অনুযায়ী মুনাফার সম্পূর্ণ অংশ বণ্টন করা হয় না। মুনাফার ১৫% সঞ্চিতি ও ৩% উন্নয়ন তহবিলে বাধ্যতামূলক জমা রাখতে হয়। বাকি মুনাফা সদস্যরা নিজেদের মধ্যে ভাগ করে নিতে পারে। উদ্দীপকের কাশিমপুরের ২৫ জন তাঁত শিল্পী মিলে একটি সমবায় সমিতি গঠন করেন। আইন অনুযায়ী তারা বিধিবদ্ধ তহবিল সংরক্ষণ করেন। এরপর তারা মুনাফার বাকি অংশ নিজেদের মধ্যে ভাগ করে নেয়। শুরু থেকেই তাদের সমিতিটি বেশ লাভজনক হয়ে ওঠেছে। ২০১৫ থেকে ২০১৭ পর্যন্ত তাদের মোট বণ্টনযোগ্য মুনাফার পরিমাণ: সুতরাং, ৩ বছর পর তাদের বণ্টনযোগ্য মুনাফার পরিমাণ ২,১৩,২০০ টাকা। এক্ষেত্রে প্রত্যেক সমবায়ী পাবে (২,১৩,২০০ + ২৫) বা ৮৫২৮ টাকা। সুতরাং, ৩ বছর পর উদ্দীপকের সমবায়ীদের মুনাফার পরিমাণ ১০,০০০ টাকা অতিক্রম করবে না।"
        }
      ]
    },
    {
      "number": "10",
      "uddipok": "রংপুরের তিস্তা পাড়ের জেলেরা তাদের আর্থ-সামাজিক উন্নয়নের জন্য একটি সমবায় সমিতি গঠন করেছেন। তাদের উৎপাদিত মৎস্য ঢাকার বাজারে বিক্রি করেন। গত বছর তাদের অর্জিত মুনাফার পরিমাণ ছিল ২,৫০,০০০ টাকা। তারা বিধিবদ্ধভাবে সংরক্ষিত তহবিল সংরক্ষণ করেন। বর্তমানে সমিতির প্রয়োজনে ৬০,০০০ টাকায় একটি ফ্রিজ ক্রয় করতে চান। এজন্য তারা সংরক্ষিত তহবিলকে কাজে লাগাতে চাইলেন।",
      "tag": "ACC 24,RB 19",
      "sub_questions": [
        {
          "label": "ক",
          "question": "প্রাথমিক সমবায় সমিতি কাকে বলে?",
          "explanation": "যে সমবায় সমিতি তৃণমূল পর্যায়ের কমপক্ষে ২০ জন ব্যক্তিবর্গের সমন্বয়ে গড়ে ওঠে, তাকে প্রাথমিক সমবায় সমিতি বলে।"
        },
        {
          "label": "খ",
          "question": "ভোক্তা সমবায় সমিতি বলতে কী বোঝায়?",
          "explanation": "ন্যায্যমূল্যে উন্নতমানের পণ্য পাওয়ার লক্ষ্যে কোনো নির্দিষ্ট এলাকার ভোগকারীরা সংঘবদ্ধ হয়ে যে সমবায় সমিতি গঠন করেন, তাকে ভোক্তা সমবায় সমিতি বলে। এর প্রধান উদ্দেশ্য হলো ন্যায্যমূল্যে সদস্যদের মধ্যে পণ্য সরবরাহ করা। এ ধরনের সমবায় বিপণি থেকে সমিতির সদস্য ছাড়া বাইরের লোকজনও পণ্যদ্রব্য কিনতে পারে। এক্ষেত্রে সমিতির অর্জিত মুনাফা সদস্যদের মধ্যে তাদের বার্ষিক মোট কেনার অনুপাতে ভাগ করা হয়।"
        },
        {
          "label": "গ",
          "question": "উদ্দীপকে বর্ণিত সংগঠনটি কোন ধরনের সমবায় সমিতি? ব্যাখ্যা করো।",
          "explanation": "উদ্দীপকে বর্ণিত সংগঠনটি উৎপাদক সমবায় সমিতির অন্তর্গত। এ ধরনের সমিতি কয়েকজন ক্ষুদ্র উৎপাদক পারস্পরিক আর্থিক কল্যাণের উদ্দেশ্যে গঠন করেন। এতে বৃহদায়তন উৎপাদন সুবিধা পাওয়া যায়। মধ্যস্থব্যবসায়ীদের শোষণ থেকে রক্ষা পেতে উৎপাদকরা এ সমিতি গড়ে তোলেন। উদ্দীপকে রংপুরের তিস্তা পাড়ের জেলেরা একটি সমিতি গঠন করেছেন। তাদের আর্থ-সামাজিক উন্নয়নের জন্য তারা এ সমিতি গঠন করেন। তাদের উৎপাদিত মাছ তারা নিজেরাই ঢাকার বাজারে এনে বিক্রি করেন। এতে সরাসরি ভোক্তার কাছে বিক্রি করে তারা মাছের ন্যায্য মূল্য পান। ফলে কোনো মধ্যস্থব্যবসায়ীর ঝামেলা পোহাতে হয় না। এভাবে সমিতির মাধ্যমে জেলেরা লাভবান হচ্ছেন। এসব বৈশিষ্ট্য উৎপাদক সমবায়ের সাথে সম্পর্কিত। সুতরাং, জেলেদের সংগঠনটিকে উৎপাদক সমবায় সমিতি বলা হয়।"
        },
        {
          "label": "ঘ",
          "question": "উদ্দীপকের প্রতিষ্ঠানটির সংরক্ষিত তহবিল থেকে ফ্রিজ কেনার সামর্থ্য আছে কি? যুক্তি দেখাও।",
          "explanation": "উদ্দীপকের প্রতিষ্ঠানটির সংরক্ষিত তহবিল থেকে ফ্রিজ কেনার সামর্থ্য নেই বলে আমি মনে করি। সমবায় সমিতির অর্জিত মুনাফার পুরো অংশ সদস্যদের মধ্যে বণ্টন করা হয় না। আইন অনুযায়ী অর্জিত মুনাফার কমপক্ষে ১৫% সঞ্চিতি তহবিলে ও ৩% সমবায় উন্নয়ন তহবিলে জমা করা হয়। সঞ্চিতি তহবিলের অর্থ সমিতির ব্যবসায় সম্প্রসারণে ব্যবহার করা হয়। উদ্দীপকের রংপুরের তিস্তা পাড়ের জেলেরা একটি উৎপাদক সমবায় সমিতি গড়ে তোলেন। গত বছর সমিতিটির অর্জিত মুনাফার পরিমাণ ছিল ২,৫০,০০০ টাকা। সমিতিরি সদস্যরা বিধিবদ্ধভাবে সংরক্ষিত তহবিল সংরক্ষণ করেন। বর্তমানে সমিতির প্রয়োজনে তারা এ তহবিল কাজে লাগিয়ে ৬০,০০০ টাকায় একটি ফ্রিজ কিনতে চাইছেন। উদ্দীপকের সমবায় সমিতিতে গত বছরের অর্জিত মুনাফার পরিমাণ ছিল ২,৫০,০০০ টাকা। সুতরাং, সঞ্চিতি তহবিলের পরিমাণ হয়- উদ্দীপকের সদস্যরা ৬০,০০০ টাকা খরচ করে ফ্রিজ কিনতে চান। কিন্তু, তাদের সঞ্চিতি তহবিলে আছে ৩৭,৫০০ টাকা। এতে ফ্রিজ কেনার জন্য প্রয়োজনীয় টাকার চেয়ে (৬০,০০০ – ৩৭,৫০০) বা ২২,৫০০ টাকা কম আছে। তাই সংরক্ষিত তহবিল থেকে তারা ফ্রিজ কিনতে পারবেন না।"
        }
      ]
    },
    {
      "number": "11",
      "uddipok": "জসীম বারো মাস ফলের ব্যবসায় করে। উৎপাদকের কাছ থেকে সে অপরিপক্ব ফল কম দামে কিনে বিশেষ প্রক্রিয়ায় ফল পাকায়। এরপর তা বাজারে বেশি দামে বিক্রি করে মুনাফা অর্জন করে। এসব ফল কিনে • অজান্তে ভোক্তারা ক্ষতিগ্রস্ত হয়। সচেতন নাগরিকের দায়িত্ব হচ্ছে এ বিষয়ে প্রতিরোধ গড়ে তোলা।",
      "tag": "ACC 24",
      "sub_questions": [
        {
          "label": "ক",
          "question": "CSR কী?",
          "explanation": "CSR (Corporate Social Responsibility) বা ব্যবসায়ের সামাজিক দায়বদ্ধতা হলো এক ধরনের ব্যবসায়িক শিষ্টাচার বা নীতি।"
        },
        {
          "label": "খ",
          "question": "ব্যবসায়ের সামাজিক দায়বদ্ধতার বর্ণনা করো।",
          "explanation": "সমাজ সংশ্লিষ্ট পক্ষসমূহের প্রতি ব্যবসায়ের কর্তব্য পালনের দায়কে ব্যবসায়ের সামাজিক দায়বদ্ধতা বলে। ব্যবসায়ের সাথে জড়িত পক্ষসমূহ হলো- উৎপাদক, ক্রেতা-ভোক্তা, সরবরাহকারী, সরকার, স্বগোত্রীয় ব্যবসায়ী প্রভৃতি। সমাজের এ পক্ষগুলোর সহায়তা ছাড়া ব্যবসায়ী উন্নতি করতে পারেন না। সমাজের প্রতি দায়িত্ব পালনের মাধ্যমে তিনি সফলতার সাথে টিকে থাকতে পারেন। তাই ব্যবসায়ের সামাজিক দায়বদ্ধতার বিষয়টি গুরুত্বপূর্ণ।"
        },
        {
          "label": "গ",
          "question": "জসীম সমাজের কী ক্ষতি করে? উদ্দীপকের আলোকে বর্ণনা করো।",
          "explanation": "জসীম সমাজের ক্রেতা-ভোক্তাদের স্বাস্থ্যের ক্ষতিসাধন করেন। ক্রেতা বা ভোক্তারা হলো ব্যবসায়ের প্রাণ। ব্যবসায়ের ক্রেতা ও ভোক্তাদের প্রতি সামাজিক দায়িত্ব আছে। পণ্যে ফরমালিন না দেওয়া, ন্যায্যমূল্যে পণ্য সরবরাহ করা প্রভৃতি এ দায়িত্বের অন্তর্ভুক্ত। উদ্দীপকে জসীম একজন বারোমাসি ফল বিক্রেতা। তিনি উৎপাদকের কাছ থেকে অপরিপক্ব ফল কম দামে কিনে আনেন। পরবর্তীতে বিশেষ প্রক্রিয়ায় ক্ষতিকর পদার্থ মিশিয়ে তা পাকান। এরপর তিনি তা বেশি - দামে বাজারে বিক্রি করে মুনাফা অর্জন করেন। এক্ষেত্রে তিনি ভোক্তাদের কাছে ফরমালিন যুক্ত ফল বিক্রি করেন। এই ফল ভোক্তাদের স্বাস্থ্যের জন্য ক্ষতিকর। আবার বেশি দামে ফল বিক্রি করে তিনি ক্রেতাদের ঠকিয়ে যাচ্ছেন। তাই বলা যায়, জসীম সমাজের ক্রেতা ও ভোক্তাদের ক্ষতি করে যাচ্ছেন।"
        },
        {
          "label": "ঘ",
          "question": "সচেতন নাগরিকের করণীয় বিষয়ে তোমার পরামর্শ উদ্দীপকের আলোকে ব্যাখ্যা করো।",
          "explanation": "একজন সচেতন নাগরিক হিসেবে আমার পরামর্শ হলো বিক্রেতার বিরুদ্ধে আইনগত ব্যবস্থা নেওয়া, জনগণকে এই বিষয়ে অবহিত করা, বিভিন্ন মিডিয়ায় জানানো প্রভৃতি। ক্রেতা ও ভোক্তারা ব্যবসায়ের কেন্দ্রবিন্দু। তাই পণ্য ও সেবা ভোগের দিক থেকে তারা যেন ক্ষতিগ্রস্ত না হয় সেদিকে লক্ষ রাখা উচিত। এজন্য ক্রেতা-ভোক্তার স্বার্থ সংরক্ষণে সমাজের বিদ্যমান খারাপ ব্যবসায়ীদের বিরুদ্ধে সচেতনতা সৃষ্টি আইনের ব্যবস্থা প্রভৃতি পদক্ষেপ নেওয়া যেতে পারে। উদ্দীপকে জসীম ফলের ব্যবসায় করেন। তিনি অপরিপক্ব ফল ফরমালিন মিশিয়ে বেশি দামে বাজারে বিক্রি করেন। ভোক্তারা এ ফল কিনে ঠকছে এবং স্বাস্থ্যগত ঝুঁকিতে পড়ছে। এতে তার ব্যবসায়টি থেকে ফল কিনে ক্রেতারা নিজের অজান্তেই ক্ষতিগ্রস্ত হচ্ছে। এক্ষেত্রে সচেতন নাগরিক হিসেবে আমাদের কিছু ব্যবস্থা নেওয়া প্রয়োজন। আমাদের উচিত জনগণকে এই বিষয়ে জানানো। এক্ষেত্রে বিভিন্ন মিডিয়ার মাধ্যমে তথ্যটি প্রচার করা যায়। এসবের ফলে তার ব্যবসায়টির ক্ষতিকর প্রভাব সবার সামনে ফুটে ওঠবে। এতে ক্রেতারা তার থেকে পণ্য কিনতে নিরুৎসাহিত হবে। এছাড়া জসীমের বিরুদ্ধে আইনগত ব্যবস্থা নেওয়ার জন্য যথাযথ কর্তৃপক্ষকে জানানো দরকার। এতে তার বিরুদ্ধে যথোপযুক্ত আইনগত ব্যবস্থা নেওয়া যাবে। এসবের মাধ্যমে ক্রেতার স্বার্থ সংরক্ষণ সম্ভব হবে। এভাবে সচেতন নাগরিক হিসেবে তার বিরুদ্ধে উক্ত ব্যবস্থা নেওয়া যাবে বলে আমি মনে করি।"
        }
      ]
    }
  ]
}