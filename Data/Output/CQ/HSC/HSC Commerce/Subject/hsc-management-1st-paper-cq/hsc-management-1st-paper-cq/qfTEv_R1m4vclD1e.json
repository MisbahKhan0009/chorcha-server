{
  "title": "রাজশাহী বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "আর্কিটেক ইঞ্জিনিয়ারিং পাস করার পর আসিফ ইকবাল কারো অধীনে চাকরি না করে 'আসিফ বিল্ডিং গ্লানিং ও ডিজাইনিং' নামে একটি ফার্মা গঠন করেন। প্রতিষ্ঠানটি নতুন হওয়ায় গ্রাহক সংখ্যার পরিমাণ খুবই কম। অল্পদিনেই বিভিন্ন গ্রাহকদের প্রত্যাশা পূরণে সক্ষম হলেও স্থানীয় অনেকেই তা অবগত নন। এর ফলে তিনি ব্যবসায়ের কার্যক্রম চালাতে গিয়ে সমস্যার সম্মুখীন হচ্ছেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দশ্যে পরিচালিত সকল বৈধ অর্থৈতিক কমকান্ডকে ব্যাবসা বলে।"
        },
        {
          "label": "খ",
          "question": "",
          "explanation": "অর্থনৈতিক উদ্দেশ্যে নির্বাচিত উদ্ভিদ ও প্রাণীর বংশবিস্তারকরণ প্রচেষ্টাকে প্রজনন শিল্প বলে। প্রজনন শিল্পে একই উদ্ভিদ বা প্রাণী হতে নতুন আরো উদ্ভিদ বা প্রাণী সৃষ্টি করা হয়। যেমন ফার্মে ডিম ও বাচ্চা উৎপাদন, হ্যাচারিতে মাছের পোনা উৎপাদন, নার্সারিতে চারা উৎপাদন ইত্যাদি।এই শিল্পে উৎপাদিত সবকিছুই ভোগ উপযোগী পণ্যের সৃষ্টি করে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'আসিফ বিল্ডিং প্ল্যানিং ও ডিজাইনিং' এর কাজটি ব্যবসায়ের প্রত্যক্ষ সেবা শাখার অন্তর্গত। স্বাধীন পেশায় নিয়োজিত থেকে পেশাজীবীগণ প্রত্যক্ষভাবে যে সেবাকর্ম বিক্রয় করেন তাকে প্রত্যক্ষ সেবা বলে। প্রত্যক্ষ সেবা একটি হয়ে অস্পর্শনীয় ব্যবসা। এটি শুধু অনুভব করা যায়, ধরা বা ছোঁয়া যায় না। ডাক্তার,উকিল,প্রকৌশলী ইত্যাদি ব্যক্তিগণ প্রত্যক্ষ সেবা বিক্রয় করেন। উদ্দীপকে আর্কিটেক্ট ইঞ্জিনিয়ারিং পাশ করে আসিফ ইকবাল কারো অধীনে চাকরি না করে 'আসিফ বিল্ডিং প্লান্নিং ও ডিজাইনিং' নামে একটি ফার্ম গঠন করেন। তিনি এই ফার্মের মাধ্যমে গ্রাহকদের সেবা প্রদান করবেন। তাই বলা যায় উদ্দীপকের 'আসিফ বিল্ডিং প্লানিং ও ডিজাইনিং' ব্যবসায়ের প্রত্যক্ষ সেবা শাখার অন্তর্গ ত।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত প্রতিষ্ঠানটির সমস্যা সমাধানে প্রতিষ্ঠানের বিজ্ঞাপন করা উচিত বলে আমি মনে করি। পণ্য বা সেবা সম্পর্কে গ্রাহকদের মধ্যে আগ্রহ সৃষ্টির প্রয়াসকেই বিজ্ঞাপন বলে। এর ফলে ক্রেতারা পণ্য সম্পর্কে সকল তথ্য জানতে পারে।ফলে  পণ্যের বিক্রয় বৃদ্ধি পায় এবং ব্যবসা সফল হয়। উদ্দীপক্ষে দেখা যায় আসিফ ইকবাল \"আসিফ বিল্ডিং প্লানিং ও ডিজাইনিং\" নামে একটি ফার্ম প্রতিষ্ঠা করেন। প্রতিষ্ঠানটি নতুন হওয়ায় গ্রাহক সংখ্যা অনেক কম। স্থানীয় অনেক গ্রাহক ব্যবসায়টি সম্পর্কে অবগত নন। ফলে তিনি ব্যবসায়িক কার্যক্রম পরিচালনায় সমস্যার সম্মুখীন হচ্ছেন। যেহেতু জনাব আসিফের প্রতিষ্ঠান একদম নতুন তাই তার ফার্মের পরিচিতি বৃদ্ধি করতে তার বিজ্ঞাপন প্রচার করা দরকার। কারণ পণ্য বা সেবা সম্পর্কে গ্রাহকদের মধ্যে আগ্ৰহ সৃষ্টি করার মাধ্যম হচ্ছে বিগাপন প্রচার। এর মাধ্যমে ব্যবসায়ের জ্ঞানগত বাধা হয়। এতে গ্রাহকরা পণ্য বা সেবা সম্পর্কে সকল তথ্য জানতে পারে এবং তা ক্রয়ে উদ্বুদ্ধ হয়। তাই আমি মনে করি, প্রতিষ্ঠানটির সমস্যা সমাধানে বিজ্ঞাপন করা উচিত।"
        }
      ]
    },
    {
      "number": "2",
      "uddipok": "মৎস্য ব্যবসায়ী আব্বাস মিয়া বাগেরহাটে তার নিজস্ব জলাশয় এর পাশাপাশি আরও জলাশয় ইজারা নিয়ে সম্পূর্ণ নতুন উৎপাদন শুরু করেন। তিনি বিভিন্ন দেশে তার চিংড়ি রপ্তানি করে প্রচুর বৈদেশিক মুদ্রা অর্জন করেন। গত বছর বন্যার কারণে তার ব্যাপক ক্ষতি হয়। কিন্তু সরকারি প্রণোদনা পাওয়ায় তিনি সে ক্ষতি কাটিয়ে উঠতে সক্ষম হন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "একটি দেশের ব্যবসা প্রতিষ্ঠানগুলো যে পারিপার্শ্বিকতার মধ্যে গঠিত ও পরিচালিত হয় তাকে ব্যবসা পরিবেশ বলে।"
        },
        {
          "label": "খ",
          "question": "",
          "explanation": "ব্যবসা পরিচালনার ক্ষেত্রে কোনটা ভালো কোনটা মন্দ,কোনটা উচিত কোনটা অনুচিত সংক্রান্ত ব্যবসায়ীর বোধ বা উপলব্ধিকেই মূল্যবোধ বলে। দীর্ঘদিনের ধ্যান-ধারণা,চিন্তাভাবনা মানুষের আচরণকে বিশেষভাবে প্রভাবিত করে। মূল্যবোধ ও নৈতিকতা পরস্পর ঘনিষ্ঠ সম্পর্কযুক্ত। একজন নৈতিকতা সম্পন্ন মানুষ ভালো-মন্দের বোধ রাখেন। ব্যবসায়ের মাধ্যমে কোনো ভোক্তাকে না ঠকানো এবং ন্যায্যমূল্যে তাকে পণ্য সরবরাহ করা ব্যবসায়ের মূল্যবোধের অং শ।"
        },
        {
          "label": "গ",
          "question": "",
          "explanation": "উদ্দীপকের আব্বাস মিয়া তার ব্যবসায়ের শুরুতে প্রাকৃতিক পরিবেশের উপাদানকে অধিক গুরুত্ব দিয়েছেন। কোন দেশের অবস্থান,জলবায়ু,ভূ-প্রকৃতি, নদ-নদী,বন-বনানী,মৃত্তিকা ইত্যাদি মিলিয়ে যে পরিবেশের সৃষ্টি হয় তাকে প্রাকৃতিক পরিবেশ বলে।পৃথিবীর বিভিন্ন দেশের প্রাকৃতিক পরিবেশ বিচিত্র ধরনের।এসব উপাদানের কারণে বিভিন্ন দেশের ব্যবসা কার্যকলাপও ভিন্নতর হয়ে থাকে। উদ্দীপকে মৎস্য ব্যবসায়ী আব্বাস মিয়া বাগেরহাটে তার নিজস্ব জলাশয়ের পাশাপাশি আরো জলাশয় ইজারা নিয়ে সম্পূর্ণ নতুন পদ্ধতিতে চিংড়ি উৎপাদন শুরু করেন। জলাশয় হল প্রাকৃতিক পরিবেশের উপাদান।তাই বলা যায়,আব্বাস মিয়াঁ তার ব্যবসায়ের শুরুতে প্রাকৃতিক পরিবেশের উপাদানকে অধিক গুরুত্ব দিয়ে ছেন।"
        },
        {
          "label": "ঘ",
          "question": "",
          "explanation": "\"উদ্দীপকে আব্বাস মিয়ার ব্যবসায়ে সফলতা অর্জনে ব্যবসা পরিবেশের প্রভাব রয়েছে\"- উক্তিটি যথার্থ। একটি দেশের ব্যবসা প্রতিষ্ঠানসমূহ যে পারিপার্শ্বিকতার মধ্যে গঠিত ও পরিচালিত হয় তাকে ব্যবসা পরিবেশ বলে।ব্যবসা পরিবেশ একটি দেশের বিভিন্ন প্রাকৃতিক ও অপ্রাকৃতিক উপাদানের দ্বারা প্রভাবিত হয়। এসব উপাদান একটি প্রতিষ্ঠানকে প্রত্যক্ষ ও পরোক্ষভাবে প্রভাবিত করে। উদ্দীপকে দেখা যায় আব্বাস মিয়া উৎপাদিত চিংড়ি বিভিন্ন দেশের রপ্তানি করে প্রচুর বৈদেশিক মুদ্রা অর্জন করেন। গত বছর বন্যার কারণে তার ব্যাপক ক্ষতি হয়। কিন্তু সরকারি প্রণোদনা পাওয়ায় তিনি সে ক্ষতি কাটিয়ে উঠতে সক্ষম হন। তিনি প্রথমত প্রাকৃতিক পরিবেশের উপাদানের উপর ভিত্তি করে তার চিংড়ি উৎপাদন শুরু করেন। বন্যায় তার ব্যাপক ক্ষতি হয়।কিন্তু সরকারি প্রণোদনা যা অর্থনৈতিক পরিবেশের উপাদান এর মাধ্যমে তিনি আবার ক্ষতি কাটিয়ে উঠতে সক্ষম হন। প্রাকৃতিক ও অর্থনৈতিক পরিবেশের উপাদানগুলো তার ব্যবসায়ে প্রভাব বিস্তার করেছে।এসব উপাদানের মাধ্যমে তিনি ব্যবসায়ে সফলতা আনতে পেরেছেন। তাই বলা যায়,উদ্দীপকের আব্বাস মিয়ার ব্যবসায় সফলতা অর্জনে ব্যবসা পরিবেশের প্রভাব র য়েছে।"
        }
      ]
    },
    {
      "number": "3",
      "uddipok": "খুলনার চুকনগরে জাকির চুই ঝালের খাসির মাংস নাম দিয়ে একটি রেস্টুরেন্ট ব্যবসা শুরু করেন। এই ধরনের রেস্টুরেন্ট না থাকায় আশেপাশের জেলা ও উপজেলা থেকে তার হোটেলে ব্যাপক ক্রেতার ভিড় জমে যায়। ফলে জাকিরের একার পক্ষে ব্যবসা পরিচালনা করা কঠিন হয়ে পড়ে। জাকির নতুন অংশীদার গ্রহণ করতে চাইলে তার বন্ধুর পরামর্শে তিনি কয়েকজন কর্মচারী নিয়োগ করেন ।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "ব্যাবসাকে স্থায়ীভাবে গড়তে স্থানীয় ইউনিয়ন পরিষদ,উপজেলা পরিষদ, মিউনিসিপাল কর্পোরেশন থেকে যে লাইসেন্স নিতে হয় তাকে ট্রেড লাইসেন্স বলে।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানির প্রাথমিক খরচ, চলতি মূলধন ও প্রাথমিক প্রয়োজনাদি পূরণের উদ্দেশ্যে যে নির্দিষ্ট ন্যূনতম পরিমাণ মূলধন সংগ্রহের প্রতিশ্রুতির উল্লেখ থাকে তাকে ন্যূনতম মূলধন বলে। এরূপ মূলধন সংগ্রহীত না হলে কোম্পানি কার্যারম্ভের অনুমতি পায় না; ফলে কাজ শুরু করতে পারে না‌। ন্যূনতম চাঁদা দিয়ে কোম্পানির প্রাথমিক সকল ব্যয় নির্বাহ করা হয়। কোন কোম্পানি বিবরণপত্র প্রচারের ১৮০ দিনের মধ্যে ন্যূনতম চাঁদা সংগ্রহে ব্যর্থ হলে ৪০ দিনের মধ্যে আবেদনকারীদের সকল অর্থ ফেরত দিতে হয়।"
        },
        {
          "label": "গ",
          "question": "",
          "explanation": "উদ্দীপকে জাকিরের রেস্টুরেন্ট একমালিকানা ব্যবসা সংগঠন। একক ব্যক্তির অধীনে গঠিত ও পরিচালিত ব্যবসা কে এক মালিকানা ব্যবসা বলে। যে কেউ যেকোনো স্থানে সহজেই এরূপ ব্যবসা গঠন করতে পারে।এ ব্যবসার মূলধন যোগানদাতা, দায় বহনদাতা ও মুনাফা ও ক্ষতি ভোগকারি শুধুমাত্র একজন মাত্র ব্যক্তি-ই হয়ে থাকে। উদ্দীপকে খুলনার চুকনগরে জাকির 'চুই ঝালের খাসির মাংস' নাম দিয়ে একটি রেস্টুরেন্ট ব্যবসা শুরু করলেন। তার রেস্টুরেন্টের বৈশিষ্ট্য একমালিকানা ব্যবসায়ের সাথে সামঞ্জস্যপূর্ণ। তাই বলা যায়,উদ্দীপকে জাকিরের রেস্টুরেন্টটি একমালিকানা ব্যবসা সংগঠন।"
        },
        {
          "label": "ঘ",
          "question": "",
          "explanation": "উদ্দীপকের জাকিরের কর্মচারী নিয়োগ যুক্তিসঙ্গত বলে আমি মনে করি। একক ব্যক্তির অধীনে গঠিত ও পরিচালিত ব্যবসাকে একমালিকানা ব্যবসা বলে। এই ব্যবসায়ে শুধুমাত্র একজন মাত্র ব্যক্তি-ই মূলধন সরবরাহ করে ও ব্যবসার সকল দায়ভার বহন করে।ফলে সে একাই ব্যবসার মুনাফা বা ক্ষতি ভোগ করে। উদ্দীপকের জাকির খুলনার চুকনগরে 'চুই ঝালের  খাসির মাংস' নাম দিয়ে একটি রেস্টুরেন্ট ব্যবসা শুরু করেন। আশেপাশে এই ধরনের রেস্টুরেন্ট না থাকায় অন্যান্য জেলা ও উপজেলা থেকে তার হোটেলে ব্যাপক ক্রেতার ভিড় জমে। ফলে জাকিরের একার পক্ষে ব্যবসা পরিচালনা কঠিন হয়ে পড়ে। জাকির নতুন অংশীদার গ্রহণ করতে চাইলে তার বন্ধুর পরামর্শে তিনি কয়েকজন কর্মচারী নিয়োগ করেন। জাকির যদি ব্যবসায়ে কোনো নতুন অংশীদার গ্রহণ করত তাহলে সে একা সকল মুনাফা ভোগ করতে পারত না। অন্য অংশীদারের সাথে বন্টন করতে হতো। নতুন অংশীদার গ্রহণ করলে ব্যবসায়ের সিদ্ধান্ত গ্রহণে জটিলতা দেখা দিত। কর্মচারী নিয়োগ করায় বেতনের বিনিময়ে সে তার ইচ্ছেমতো কাজ করিয়ে নিতে পারবে। তাই আমি মনে করি, জাকিরের কর্মচারী নিয়োগ যুক্তিসঙ্গত।"
        }
      ]
    },
    {
      "number": "4",
      "uddipok": "কামাল, জামাল ও স্বপন সমঝোতার ভিত্তিতে একটি অনলাইন ব্যবসায় প্রতিষ্ঠা করেন। তাদের পণ্যের মান ভালো হওয়ায় লাভের পরিমাণ বাড়তে থাকে। তাই তারা ব্যবসায় সম্প্রসারণ করতে চায়। কিন্তু তাদের ব্যক্তিগত ব্যস্ততার জন্য তারা ব্যবসায়ে সময় দিতে পারে না। তাই তারা মি. জহিরকে অংশীদার হিসেবে নেয়। মি. জহির কোনো মূলধন না দিয়ে পরিচালনায় অংশগ্রহণ করে। ৩ বছর পর জহির গুরুতর অসুস্থ হয়ে ব্যবসায় থেকে অব্যাহতি নেয়। তাই তারা প্রতিষ্ঠানটি নিয়ে চিন্তিত।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "দুই বা অধিক ব্যক্তির সমঝোতার ভিত্তিতে গঠিত ব্যবসাকে অংশীদারী ব্যবসা বলে।"
        },
        {
          "label": "খ",
          "question": "",
          "explanation": "অংশীদারদের মধ্যকার সমঝোতার বিষয়বস্তু যে দলিলে লিপিবদ্ধ করা হয় তাকে অংশীদারি চুক্তিপত্র বলে। ব্যবসা পরিচালনার ক্ষেত্রে উদ্ভূত সকল সমস্যার সমাধানের বিষয় এতে অন্তর্ভুক্ত থাকে। অংশীদারি চুক্তিপত্র মৌখিক বা লিখিত হতে পারে।তবে ভবিষ্যৎ ভুল বোঝাবুঝি না রাখতে চাইলে চুক্তিপত্র লিখিত এবং নিবন্ধিত হওয়া উত্তম।"
        },
        {
          "label": "গ",
          "question": "",
          "explanation": "উদ্দীপকে মিস্টার জহির কর্মী অংশীদার। যে অংশীদার ব্যবসায় কোন মূলধন বিনিয়োগ করে না শুধুমাত্র তার নিজের শ্রম দিয়ে ব্যবসা পরিচালনায় অংশগ্রহণ করে তাকে কর্মী অংশীদার বলে। চুক্তি অনুযায়ী এরূপ অংশীদার  অন্যান্য অংশীদারের ন্যায় ব্যবসা লাভ-ক্ষতিতে অংশগ্রহণ করে এবং অসীম দায় বহনে বাধ্য থাকে। উদ্দীপকে কামাল,জামাল ও স্বপন সমঝোতার ভিত্তিতে একটি অনলাইন ব্যবসা প্রতিষ্ঠা করেন। তাদের পণ্যের মান ভালো হওয়ায় লাভের পরিমাণ বাড়তে থাকে। তাই তারা ব্যবসা সম্প্রসারণ করতে চায়। কিন্তু তাদের ব্যক্তিগত ব্যস্ততার কারণে তারা ব্যবসায়ে সময় দিতে পারে না। তাই তারা মিস্টার জহিরকে অংশীদার হিসেবে নেয়। মিস্টার জহির কোন মূলধন না দিয়ে পরিচালনায় অংশগ্রহণ করে। মিস্টার জহিরের বৈশিষ্ট কর্মী অংশীদারদের সাথে সামঞ্জস্যপূর্ণ। তাই বলা যায়, উদ্দীপকে মিস্টার জহির একজন কর্মী অংশীদার।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ব্যবসায়ীটির আদালতের নির্দেশে বিলোপসাধন হবে বলে আমি মনে করি। আবেদনের প্রেক্ষিতে যদি আদালত কোন অংশীদারি ব্যবসায়ের  বিলোপের নির্দেশ প্রদান করে তবে তাকে আদালতের নির্দেশে বিলপ সাধন বলে।আদালতে ব্যবসার বিষয়ে কোনো মোকদ্দমা করা হলে বা ব্যবসা বঙ্গের আবেদন করা হলে অংশীদারি আইনের ৪৪ ধারা অনুযায়ী কতিপয় কারণে আদালত এরূপ ব্যবসায়ের বিলোপের নির্দেশ দিতে পারে যার মধ্যে কোন অংশীদার কর্তব্য পালনের চিরতরে অসমর্থ অন্যতম। উদ্দীপকে দেখা যায়, কামাল,জামাল ও স্বপনের ব্যবসাটি সম্প্রসারণ করতে তারা মিস্টার জহিরকে কর্মী অংশীদার হিসেবে গ্রহণ করে। কিন্তু তিন বছর পর মিস্টার জহির গুরুতর অসুস্থ হয়ে ব্যবসা থেকে অব্যাহতি নেয়। তাই তারা প্রতিষ্ঠানটি নিয়ে চিন্তিত। আদালত যদি কোন ব্যবসার বিলোপের নির্দেশ দেয় সেক্ষেত্রে উক্ত ব্যবসায়ীটি টিকে থাকার কোন সুযোগ থাকে না। আদালতে আবেদন না করেও ব্যবসা চালানো যেতে পারে কিন্তু তা আইনের দৃষ্টিতে অবৈধ। যেহেতু মিস্টার জহির চুক্তি সম্পাদনের যোগ্যতা হারিয়েছেন তাই তার অবর্তমানে অন্যান্য অংশীদাররা কোন সিদ্ধান্ত গ্রহণ করতে পারবেনা। তাই আমি মনে করি, উদ্দীপকে উল্লিখিত ব্যবসায়ীটির আদালতের নির্দেশে বিলোপসাধ ন হবে।"
        }
      ]
    },
    {
      "number": "5",
      "uddipok": "জামিল, শফিক ও বাবু তিন ভাই, তাদের স্বপ্ন প্রতিষ্ঠিত হওয়া। এ উদ্দেশ্যে তারা মুনাফা অর্জনের জন্য সীমিত দায়বিশিষ্ট একটি ব্যবসায় প্রতিষ্ঠান গঠন করেন। এজন্য তারা যথাযথ কর্তৃপক্ষ থেকে অনুমতি ও নিবন্ধন করেন। এ ধরনের সংগঠনের নানা রকম সুবিধার কথা বিবেচনা করেই তারা এটি গঠন করেছেন। এ ব্যবসায় শুরু করার কয়েক মাসের মধ্যেই তাদের ব্যবসায়ের সুনাম ছড়িয়ে পড়ে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "দেশের আইনসভা,সংসদ বা প্রেসিডেন্টের বিশেষ আদেশে যে কোম্পানি গঠিত ও পরিচালিত হয় তাকে বিদিবদ্ব কোম্পানি বলে।"
        },
        {
          "label": "খ",
          "question": "",
          "explanation": "সংঘস্মারক হল কোম্পানির মূল দলিল,সনদ বা সংবিধান। কোম্পানির নিবন্ধনপত্র পাওয়ার জন্য এরূপ দলিল তৈরি করা এবং নিবন্ধকের নিকট জমা দেওয়া বাধ্যতামূলক। এই দলিলে কোম্পানির নাম, ঠিকানা, উদ্দেশ্য, মূলধন, দায় ও সম্মতির বিষয়ে সংক্ষেপে লেখা থাকে। এই দলিলে উল্লেখ নেই এমন কোনো কাজ কোম্পানি করতে পারেনা।"
        },
        {
          "label": "গ",
          "question": "",
          "explanation": "উল্লেখিত ব্যবসায়টি মালিকানার ভিত্তিতে কোম্পানি সংগঠন। কোম্পানি আইনের অধীনে গঠিত ও পরিচালিত ব্যবসাকে কোম্পানি সংগঠন বলে। এরূপ সংগঠন কৃত্রিম ব্যক্তিসত্তার অধিকারী হয় ও সীমিত দায়বিশিষ্ট হয়। কোম্পানি সংগঠন সহজে ভাঙে না। উদ্দীপকে জামিল, শফিক ও বাবু তিন ভাই। তাদের স্বপ্ন প্রতিষ্টিত হওয়া। এ উদ্দেশ্যে তারা মুনাফা অর্জনের উদ্দেশ্যে সীমিত দায়বিশিষ্ট একটি ব্যবসা গঠন করেন। এজন্য তারা যথাযথ কর্তৃপক্ষের অনুমতি ও  নিবন্ধন করেন। তাদের গঠিত ব্যবসাটি কোম্পানি সংগঠনের সাথে সাদৃশ্যপূর্ণ।তাই বলা যায়,উদ্দীপকে উল্লেখিত ব্যবসাটি মালিকানার ভিত্তিতে কোম্পানি সংগঠন।"
        },
        {
          "label": "ঘ",
          "question": "",
          "explanation": "উদ্দীপকের তিন ভাইয়ের এরূপ ব্যবসা গঠন সম্পূর্ণ যৌক্তিক। কোম্পানি আইনের অধীনে গঠিত ও পরিচালিত ব্যবসাকে কোম্পানি সংগঠন বলে। এরূপ সংগঠন কৃত্রিম ব্যক্তিসত্তার অধিকারী হয় ও সীমিত দায়বিশিষ্ট হয়। কোম্পানি সংগঠন সহজে ভাঙে না। সদস্যদের দায় সীমিত হওয়ায় সদস্য শেয়ারহোল্ডাররা শেয়ার ক্রয় এবং পরিচালকগণ ঝুঁকিপূর্ণ বিনিয়োগে সাচ্ছন্দবোধ করে। উদ্দীপকে জামিল, শফিক ও বাবু তিন ভাই। তাদের স্বপ্ন প্রতিষ্টিত হওয়া। এ উদ্দেশ্যে তারা মুনাফা অর্জনের উদ্দেশ্যে সীমিত দায়বিশিষ্ট একটি ব্যবসা গঠন করেন। এজন্য তারা যথাযথ কর্তৃপক্ষের অনুমতি ও  নিবন্ধন করেন। এ ধরনের ব্যবসায়ের নানান রকম সুবিধার কথা চিন্তা করেই তারা এটি গঠন করেছেন। এ ব্যবসা শুরু করার কয়েক মাসের মধ্যেই তাদের সুনাম ছড়িয়ে পড়ে। কোম্পানি সংগঠনের সবচেয়ে বড় সুবিধা হল এটি সীমিত দায়বিশিষ্ট। এরূপ ব্যবসায়ে সর্বক্ষেত্রে আইনের প্রয়োগ যথাযথভাবে হয়। এরূপ ব্যবসা সংগঠন কৃত্রিম ব্যক্তিসত্তার অধিকারী হয়।ফলে প্রতিষ্ঠান নিজ নামে অন্যের সাথে চুক্তি করতে, লেনদেন করতে এবং প্রয়োজনে মামলা দায়ের করতে পারে। এরকম ব্যবসা প্রতিষ্ঠান বৃহদায়তন হয়ে থাকে। ফলে অধিক মুনাফা অর্জন করা সম্ভব হয়।উদ্দীপকের তিন ভাই এসব সুবিধা মাথায় রেখেই কোম্পানি সংগঠন প্রতিষ্ঠা করেন।"
        }
      ]
    },
    {
      "number": "6",
      "uddipok": "মহেশখালির জেলেরা স্বল্প আয়ের লোক বিধায় সংসার চালাতে মহাজনের নিকট থেকে ঋণ নিতে হয়। অবস্থার উন্নয়নের লক্ষ্যে জেলেরা একত্রিত হয়ে একটি সমবায় গঠনের উদ্যোগ গ্রহণ করে। এ বিষয়ে নিবন্ধকের সাথে পরামর্শ করলে নিবন্ধক তাদেরকে সমবায়ের দলিল প্রস্তুত এবং উক্ত দলিল নিবন্ধন করার পরামর্শ প্রদান করলেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "সমবায়ের মূলমন্ত্র একতাই বল।"
        },
        {
          "label": "খ",
          "question": "",
          "explanation": "সাম্যের নীতি বলতে সংঘবদ্ধ সকলের পারস্পরিক অধিকারের সমতা প্রতিষ্ঠাকে বুঝায়। সমবায়ের সদস্যরা অর্থনৈতিক, পারিবারিক বা সামাজিক যে যেমনই হোক না কেন সমিতিতে সবাই সমান মর্যাদার অধিকারী। সমিতিতে যার যত পরিমান মূলধন-ই থাকুক না কেন এখানে সবাই এক ভোটের অধিকারী। সিদ্ধান্ত গ্রহণ ও পরিচালনার ক্ষেত্রে সমবায় সমিতির সকল সদস্য সাম্য ধরে রাখার চেষ্টা করেন।"
        },
        {
          "label": "গ",
          "question": "",
          "explanation": "উদ্দীপকের নিবন্ধক মহেশখালীর জেলেদের উপবিধি প্রস্তুত করতে বলেছেন। যে দলিলে সমবায় সমিতির অভ্যন্তরীণ ও বাহ্যিক কার্যক্রম পরিচালনা ও নিয়ন্ত্রণ সংক্রান্ত নিয়ম-নীতি লেখা থাকে তাকে সমবায় সমিতির উপবিধি বলে। একে সমবায় সমিতির গঠনতন্ত্রও বলা হয়। সমবায় সমিতির গঠনকালে অন্যান্য দলিলের সাথে উপবিধি তৈরি করে নিবন্ধক এর কাছে জমা দিতে হয়। উদ্দীপকে মহেশখালীর জেলেরা স্বল্প আয়ের লোক বিধায় সংসার চালাতে মহাজনের নিকট থেকে ঋণ নিতে হয়। অবস্থা উন্নয়নের লক্ষ্যে জেলেরা একত্রিত হয়ে একটি সমবায় গঠনের উদ্যোগ গ্রহণ করে। এ বিষয় নিবন্ধক এর সাথে পরামর্শ করলে নিবন্ধক তাদের সমবায়ের দলিল প্রস্তুত ও ও উক্ত দলিল নিবন্ধনের পরামর্শ দিলেন। দলিলটির সাথে সমবায়ের উপবিধির সাদৃশ্যতা লক্ষ্য করা যায়। তাই বলা যায়, উদ্দীপকের নিবন্ধক মহেশখালী জেলেদের উপবিধি প্রস্তুত করতে বলেছেন।"
        },
        {
          "label": "ঘ",
          "question": "",
          "explanation": "\"জেলেরা যে সমবায় প্রতিষ্ঠা করেছে তা ভবিষ্যৎ অর্থের প্রয়োজন মেটাতে পারবে\"- উক্তিটি যথার্থ। কতিপয় উৎপাদক নিজেদের আর্থসামাজিক উন্নয়নে উৎপাদন ও বিক্রয় কার্যকে অধিকতর ফলপ্রসু করার উদ্দেশ্যে যে সমবায় সমিতি গঠন করে তাকে উৎপাদক সমবায় সমিতি বলে। কমবৃত্তসম্পন্ন মানুষেরা মহাজন, মধ্যস্থ ব্যবসায়ী ইত্যাদি ব্যক্তিবর্গের দৌরাত্ম্যে দিশেহারা থাকে। এ সকল অসুবিধা থেকে পরিত্রাণের উপায় হিসেবে এ ধরনের সমবায় সমিতির প্রতিষ্ঠা করে। উদ্দীপকে মহেশখালীর জেলেরা স্বল্প আয়ের লোক বিধায় সংসার চালাতে মহাজনের নিকট থেকে ঋণ নিতে হয়। অবস্থা উন্নয়নের লক্ষ্যে জেলেরা একত্রিত হয়ে একটি সমবায় গঠনের উদ্যোগ গ্রহণ করে। তারা যে সমবায় সমিতি প্রতিষ্ঠা করেছে তা উৎপাদক সমবায় সমিতি। এই সমবায় সমিতির মাধ্যমে জেলেরা তাদের নিজেদের আর্থসামাজিক উন্নয়ন করতে পারবে। এই সমবায়ে উৎপাদকগণ বিক্রয় করে কাঙ্খিত ন্যায্যমূল্য পাবে। ফলে তাদের আয় বাড়বে যা জাতীয় উৎপাদন ও জাতীয় আয় বৃদ্ধিতে ভূমিকা রাখে। ক্রেতারাও ভালো মানের পণ্য পাবে। এই সমবায়ের মাধ্যমে জেলেদের আর্থিক সামর্থ্য ও সামাজিক মর্যাদা বাড়বে। তাই বলা যায়, জেলেরা যে সমবায় প্রতিষ্ঠা করেছে তা ভবিষ্যতে অর্থের প্রয়োজন মিটাবে।"
        }
      ]
    },
    {
      "number": "7",
      "uddipok": "মিসেস শিরিন ঢাকা শহরে বড় বুটিক হাউজের মালিক। এ ব্যবসায়, করে তিনি বেশ লাভবান হয়েছেন। তিনি মনে করেন তার অনেক দায়িত্ব ও কর্তব্য আছে। তিনি নিয়মিত শ্রমিকদের মজুরি দেন। সময়মতো পাওনাদারদের টাকা পরিশোধ করেন, দরিদ্রদের সাহায্য করেন। কিন্তু নিয়মিত আয়কর পরিশোধ করেন না।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কোনটা ভালো কোনটা মন্দ, কোনটা উচিত কোনটা অনুচিত এ সংক্রান্ত মানুষের বোধ বা উপলব্ধিকেই মূল্যবোধ বলে।"
        },
        {
          "label": "খ",
          "question": "",
          "explanation": "শিল্পবর্জ্য নদীতে ফেললে পানি দূষণ ঘটে। পানির স্বাভাবিক অবস্থায় কোন বিপর্যয় সৃষ্টি করাকে পানি দূষণ বলে। পানি দূষণের অন্যতম কারণ ব্যবসায়িক কর্মকান্ড। বৃহদায়তন শিল্প প্রতিষ্ঠানগুলো তাদের বর্জ্য পানিতে ফেলে দিচ্ছে। ফলে পানি মানুষের ব্যবহার উপযোগী থাকে না। পানি দূষণের ফলে প্রাণীজগতের জীবনধারণ হুমকির মুখে পড়েছে।"
        },
        {
          "label": "গ",
          "question": "",
          "explanation": "মিসেস শিরিন ব্যবসায়ের সরকার পক্ষের প্রতি সামাজিক দায়িত্ব পালন করছেন না। সমাজের বিভিন্ন পক্ষের প্রতি ব্যবসা যে দায়িত্ব পালন করে তাকে ব্যবসায়ের সামাজিক দায়িত্ব পালন বলে‌ব্যবসায়ের সকল কর্মকান্ড সমাজের বিভিন্ন পক্ষকে ঘিরেই হয়ে থাকে। এ সমাজের সরকার সর্বোচ্চ প্রতিনিধিত্বশীল সংস্থা। ব্যবসায়ের উচিত সরকারকে যথারীতি কর প্রদান করা,সরকারি নিয়ম নীতি অনুসরণ করা ইত্যাদি। উদ্দীপকে বিশেষ শিরিন ঢাকা শহরে বড় বুটিক হাউজের মালিক। তিনি মনে করেন তার অনেক দায়িত্ব ও কর্তব্য হয়েছে। তিনি সমাজের অন্যান্য পক্ষের প্রতি যথাযথ সামাজিক দায়িত্ব পালন করলেও নিয়মিত আয়কর প্রদান না করে একটি পক্ষের প্রতি দায়িত্ব পালনে অবজ্ঞা করছেন। সেটি হলো সমাজের সরকার পক্ষ।"
        },
        {
          "label": "ঘ",
          "question": "",
          "explanation": "অন্যান্য পক্ষের প্রতি দায়িত্ব পালনের মাধ্যমে উদ্দীপকে মিসেস শিরিনের মানসিকতার নৈতিকতার দিকটি লক্ষ করা যায়। ব্যবসা পরিচালনার ক্ষেত্রে উচিত-অনুচিত মেনে চলা এবং ভালকে গ্রহণ ও মন্দকে বর্জন করে চলাই হল ব্যবসা নৈতিকতা। ব্যবসা সমাজের একটি গুরুত্বপূর্ণ অংশ।মানুষ তার প্রয়োজনীয় পণ্য ও সেবার জন্য ব্যবসায়ের ওপর নির্ভরশীল। তাই ব্যবসায়ীদের উচিত সমাজের বিভিন্ন পক্ষের প্রতি তার দায়িত্ব নৈতিকতার সাথে পালন করা। উদ্দীপকের মিসেস শিরিন ঢাকা শহরে বড় বুটিক হাউসের মালিক। এ ব্যবসা করে তিনি বেশ লাভবান হয়েছেন। তিনি মনে করেন তার অনেক দায়িত্ব ও কর্তব্য রয়েছে। তিনি নিয়মিত শ্রমিকদের মজুরি দেন, সময় মত পাওনাদারদের টাকা পরিশোধ করেন, দরিদ্রদের সাহায্য করেন। মিসেস শিরিনের কর্মকাণ্ডের উত্তম নৈতিকতার দিকটি লক্ষ্য করা যায়। তিনি তার সামাজিক দায়িত্ব যথাযথভাবে পালন করছেন। তাই বলা যায়, অন্যান্য পক্ষের প্রতি দায়িত্ব পালনের মাধ্যমে উদ্দীপকে মিসেস শিরিনের মানসিকতার নৈতিকতার দিকটি লক্ষ্য করা যায়।"
        }
      ]
    },
    {
      "number": "8",
      "uddipok": "মি. আইয়ান তার ১০ জন বন্ধু নিয়ে ABC কোম্পানি নামে একটি ব্যবসায় প্রতিষ্ঠান গঠন করেছেন। এই প্রতিষ্ঠানের নিবন্ধন নিতে তাদের দুটি দলিল তৈরি করতে হয়েছে। প্রথম দলিলটি সংক্ষিপ্তভাবে লেখা হলেও তা মুখ্য দলিল এবং অন্যটি তার সহযোগী দলিল। তাদের প্রতিষ্ঠানটি বিভিন্ন ব্যাংক ও বেসরকারি প্রতিষ্ঠানে চুক্তির ভিত্তিতে সিকিউরিটি গার্ড ও পরিচ্ছন্ন কর্মী সরবরাহ করে। তাদের নতুন ধরনের ব্যবসায় দিন দিন জনপ্রিয় হচ্ছে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কোম্পানির মূলধনের প্রত্যেকটি সমান ও ক্ষুদ্র একককে শেয়ার বলে।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানি তার শেয়ার ও ঋণপত্র বিক্রয়ের উদ্দেশ্যে জনগণ বরাবর যে প্রচারপত্র প্রকাশ করে তাকে বিবরণপত্র বলে। বিবরণপত্র হল জনগণকে শেয়ার ও ঋণপত্র ক্রয়ে উদ্ভূত করা। বিবরণপত্রে কোম্পানি সংক্রান্ত যাবতীয় সকল তথ্য উল্লেখিত থাকে। এতে কোনরূপ মিথ্যা তথ্য প্রদান কোম্পানি আইন অনুযায়ী শাস্তিযোগ্য অপরাধ।"
        },
        {
          "label": "গ",
          "question": "",
          "explanation": "ABC নামক কোম্পানির নিবন্ধন নিতে প্রণীত প্রথম দলিলটি হল স্মারকলিপি। স্মারকলিপি হলো কোম্পানির মূল দলিল, সনদ বা সংবিধান। এতে কোম্পানির সকল কার্যক্রম সংক্ষিপ্ত আকারে লেখা থাকে। স্মারকলিপিতে অন্তর্ভুক্ত নেই এমন কাজ কোম্পানি সম্পাদন করতে পারে না। করলে তা ক্ষমতা বহির্ভূত কাজ হিসেবে গণ্য হয় যা আইনত অবৈধ। উদ্দীপকে মিস্টার আরিয়ান তার ১০ জন বন্ধু নিয়ে ABC কোম্পানি নামে একটি ব্যবসা প্রতিষ্ঠান গঠন করেছেন। এই প্রতিষ্ঠানের নিবন্ধন নিতে তাদের দুটি দলিল তৈরি করতে হয়েছে। প্রথম দলিলটি সংক্ষিপ্ত লেখা হলেও তা মুখ্য দলিল এবং অন্যটি তার সহযোগী দলিল। তাদের প্রণীত প্রথম দলিলটির বৈশিষ্ট্য স্মারকলিপির সাথে সাদৃশ্যপূর্ণ। তাই বলা যায়, ABC নামক কোম্পানির নিবন্ধন নিতে প্রণীত প্রথম দলিলটি স্মারকলিপি।"
        },
        {
          "label": "ঘ",
          "question": "",
          "explanation": "উদ্দীপকের নতুন ব্যবসা সংগঠনটি ভবিষ্যতে আরো বেশি সম্প্রসারিত হবে। কোম্পানি আইনের অধীনে গঠিত ও নিয়ন্ত্রিত ব্যবসা প্রতিষ্ঠানকে কোম্পানি সংগঠন বলে। এরুপ সংগঠন কৃত্রিম ব্যক্তিসত্তার অধিকারী সীমিত দায়বিশিষ্ট হয়। এটি নিজ নামে পরিচালিত হয়। যেকোনো দেশেই এ ধরনের সংগঠন বৃহদায়তন প্রকৃতির হয়ে থাকে। উদ্দীপকে দেখা যায় মিস্টার আরিয়ান তার দশ জন বন্ধু নিয়ে ABC কোম্পানি গঠন করেন। তাদের প্রতিষ্ঠানটি বিভিন্ন ব্যাংক ও বেসরকারি প্রতিষ্ঠানের চুক্তির ভিত্তিতে পরিচ্ছন্নতা কর্মী সরবরাহ করে। অন্যান্য ব্যবসা প্রতিষ্ঠানের তুলনায় কোম্পানি সংগঠন অধিক লোকবলের সমন্বয়ে গঠিত হয়। সীমিত দায়বিশিষ্ট হওয়ায় সদস্যরা শেয়ার ক্রয়ে ও পরিচালকগণ ঝুঁকিপূর্ণ বিনিয়োগ করতেও স্বচ্ছন্দ বোধ করে। ফলে আইন অনুযায়ী এ ধরনের ব্যবসা প্রতিষ্ঠান যেকোনো সময় সম্প্রসারণ করা যায়। যেহেতু জনাব আরিয়ানের ব্যবসাটি দিনদিন জনপ্রিয় হচ্ছে তাই তারা ভবিষ্যতেও খুব সহজেই এটির সম্প্রসারণ করতে পারবে।"
        }
      ]
    },
    {
      "number": "9",
      "uddipok": "জনাব মালেক ও খালেক পরস্পর সমঝোতার ভিত্তিতে নাভানা ট্রেডার্স নামে সরিষার তেল উৎপাদন ও বিপণনের একটি ব্যবসায় পরিচালনা করেন। তারা দীর্ঘদিনের স্বনামধন্য সরিষার তেল ব্যবসায়ী জনাব মনোয়ার মিয়ার সুনাম তাদের ব্যবসায়ে ব্যবহার করেছেন। ব্যবসায়ে মনোয়ার মিয়ার অবস্থান আছে জেনে সরল বিশ্বাসে জনাব কবির পাঁচ লক্ষ টাকা ঋণ প্রদান করেন ।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায়ে মূলধন বিনিয়োগ করে,লাভ-ক্ষতিতে অংশগ্রহণ করে কিন্তু অধিকার থাকা সত্ত্বেও ব্যবসা পরিচালনায় অংশগ্রহণ করে না তাকে সুপ্ত অংশীদার বলে।"
        },
        {
          "label": "খ",
          "question": "",
          "explanation": "অংশীদারি ব্যবসায়ের নিবন্ধন বলতে নিবন্ধন অফিসে প্রতিষ্ঠানের নাম তালিকাভুক্ত করাকে বুঝায়। প্রকৃতপক্ষে অংশীদারি ব্যবসার নিবন্ধন বলতে ব্যবসায়ের চুক্তিপত্রের নিবন্ধনকে বুঝায়। অংশীদারি ব্যবসায়ের নিবন্ধন তেমন জটিল কিছু নয়। ব্যবসা নিবন্ধনের জন্য যে স্থানে ব্যবসাটি স্থাপিত করা হয়েছে ওই এলাকায় সরকার নিযুক্ত নিবন্ধকের অফিসে নির্ধারিত ফি প্রধানপূর্বক নির্দিষ্ট ফর্মে আবেদন করে জমা দিতে হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত ব্যবসায়টি মালিকানার ভিত্তিতে অংশীদারি ব্যবসায়। সমঝোতার ভিত্তিতে দুই বা অধিক ব্যক্তির গঠিত ও পরিচালিত ব্যবসাকে অংশীদারী ব্যবসা বলে। চুক্তি-ই এরূপ ব্যবসায়ের মূল ভিত্তি। চুক্তিপত্রের আলোকে এরূপ ব্যবসার যাবতীয় সকল কর্মকান্ড পরিচালিত হয়। উদ্দীপকে জনাব মালেক ও খালেক পারস্পরিক সমঝোতার ভিত্তিতে 'নাভানা ট্রেডার্স' নামে একটি সরিষা তেল উৎপাদনকারী ও বিপণনের একটি ব্যবসা প্রতিষ্ঠা করেন। তাদের গঠিত ব্যবসাটি অংশীদারি ব্যবসায়ের সাথে সামঞ্জস্যপূর্ণ। তাই বলা যায়, উদ্দীপকে বর্ণিত ব্যবসায়টি মালিকানার ভিত্তিতে অংশীদারি ব্যবসায়।"
        },
        {
          "label": "ঘ",
          "question": "",
          "explanation": "উদ্দীপকের জনাব মনোয়ার মিয়া জনাব কবিরের পাওনা টাকার জন্য দায়বদ্ধ নয় বলে আমি মনে করি। যে অংশীদার চুক্তি অনুযায়ী লাভের অংশ অথবা নির্দিষ্ট অর্থের বিনিময়ে তার নামের সুনাম অংশীদারি ব্যবসায়ে ব্যবহারের অনুমতি দেয় তাকে নামমাত্র অংশীদার বলে। এরূপ অংশীদার ব্যবসায়ে কোন মূলধন বিনিয়োগ করে না এবং ব্যবসা পরিচালনায় অংশ নেয় না।কিন্তু সবাইকে পরিচয় দেয় ব্যবসায়ের অংশীদার হিসেবে। এরকম অংশীদার অন্য অংশীদারের ন্যায় অসীম দায় বহন করে না। উদ্দীপকে দেখা যায়, \"নাভানা ট্রেডার্স\" স্বনামধন্য সরিষার তেল ব্যবসায়ী জনাব মনোয়ার মিয়ার সুনাম ব্যবসায় ব্যবহার করছেন। ব্যবসায়ে মনোয়ার মিয়ার অবস্থান আছে জেনে সরল বিশ্বাসে জনাব কবির ৫ লক্ষ টাকার ঋণ প্রদান করে। অংশীদারি আইন অনুযায়ী নামমাত্র অংশীদার ব্যবসায়ে অসীম দায় বহন করে না।সে শুধু নির্দিষ্ট অর্থ বা লাভের বিনিময়ে তার নামের সুনাম ব্যবসায়কে দেয়। তবে উদ্দীপকের জনাব কবির যদি প্রমাণ করতে পারে জনাব মনোয়ার মিয়া নাভানা ট্রেডার্স এর একজন অংশীদার তবে জনাব মনোয়ার মিয়া ওই ঋণের জন্য দায়ী হবে। তাই বলা যায়, জনাব মনোয়ার মিয়া জনাব কবিরের পাওনা টাকার জন্য দায়বদ্ধ নয়।"
        }
      ]
    },
    {
      "number": "10",
      "uddipok": "'বারী অ্যান্ড কোং' একটি পাবলিক লি. কোম্পানি। কোম্পানিটি স্টক এক্সচেঞ্জের একটি তালিকাভুক্ত সদস্য। প্রতিষ্ঠানটি গত তিন বছর যাবৎ সুনামের সাথে কার্যক্রম পরিচালনা করে আসছে। তাদের বিধিবদ্ধ সঞ্চিতির পরিমাণও সন্তোষজনক। কোম্পানি নতুন একটি ব্যবসায় স্থাপনের লক্ষ্যে বাজারে শেয়ার ইস্যু না করে মূলধন সংগ্রহের সিদ্ধান্ত নিয়েছে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কোম্পানি যখন শেয়ারহোল্ডারদের মধ্যে নগদ লভ্যাংশ না দিয়ে লভ্যাংশ হিসেবে শেয়ার বন্টন করে ওই শেয়ারকে বোনাস শেয়ার বলে।"
        },
        {
          "label": "খ",
          "question": "",
          "explanation": "স্মারকলিপি হলো কোম্পানির মূল দলিল,সনদ বা সংবিধান।  স্মারকলিপিতে কোম্পানি পরিচালনার যাবতীয় সকল বিষয়ের উল্লেখ থাকে। এতে কোম্পানির নাম,ঠিকানা,উদ্দেশ্য,মূলধন,দায় ও সম্মতির বিষয়ে সংক্ষেপে লেখা থাকে।স্মারকলিপিতে অন্তর্ভুক্ত নেই এমন কোনো কাজ কোম্পানি সম্পাদন করতে পারে না। করলে তা ক্ষমতা বহির্ভূত কাজ হিসেবে গণ্য হয় যা আইনগত অপরাধ।"
        },
        {
          "label": "গ",
          "question": "",
          "explanation": "উদ্দীপকের 'বাড়ি এন্ড কোং' একটি পাবলিক লিমিটেড কোম্পানি। যে কোম্পানির সদস্য সংখ্যা সর্বনিম্ন সাতজন এবং সর্বোচ্চ শেয়ার সংখ্যা দ্বারা সীমাবদ্ধ, জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে। এরকম কোম্পানির সদস্য সংখ্যা সাধারণত অনেক বেশি হয়। যার ফলে এটি বৃহদায়তন প্রকৃতিতে গড়ে ওঠে। উদ্দীপকে 'বাড়ি এন্ড কং' স্টক এক্সচেঞ্জের একটি তালিকাভুক্ত সদস্য। প্রতিষ্ঠানটি গত তিন বছর যাবৎ সুনামের সাথে কার্যক্রম পরিচালনা করে আসছে। প্রতিষ্ঠানটির বৈশিষ্ট্য পাবলিক লিমিটেড কোম্পানির সাথে সাদৃশ্যপূর্ণ তাই বলা যায়, 'বাড়ি এন্ড কোং' একটি পাবলিক লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকের 'বাড়ি এন্ড কোং' বাজারে শেয়ার ইস্যু না করে ঋণপত্র বিক্রয়ের মাধ্যমে মূলধন সংগ্রহ করতে পারে।' পাবলিক লিমিটেড কোম্পানি যে ঋণ স্বীকৃতিপত্র ইস্যু করে জনগণের নিকট হতে ঋণ সংগ্রহ করে তাকে ঋণপত্র বলে। এরূপ পত্রে ঋণ গ্রহণের স্বীকৃতির সাথে ঋণের পরিমাণ, সুদের হার, ঋণের মেয়াদ ইত্যাদি বিষয় উল্লেখ থাকে। সাধারণত শেয়ারের ন্যায় ঋণপত্রও শেয়ার বাজারে ক্রয়- বিক্রয় করা যায়। এরূপ দলিলে অবশ্যই কোম্পানির সাধারণ সিলমোহরযুক্ত থাকে এবং যথাযথ ক্ষমতাপ্রাপ্ত ব্যক্তির স্বাক্ষর থাকে। উদ্দীপকের 'বাড়ি এন্ড কোং' একটি পাবলিক লিমিটেড কোম্পানি। এটি স্টক এক্সচেঞ্জের একটি তালিকাভুক্ত সদস্য। প্রতিষ্ঠানটি গত তিন বছর যাবৎ সুনামের সাথে কার্যক্রম পরিচালনা করে আসছে। তাদের বিধিবদ্ধ সঞ্চিতির পরিমাণও সন্তোষজনক। কোম্পানিটি নতুন একটি ব্যবসা স্থাপনের লক্ষ্যে বাজারে শেয়ার ইস্যু না করে মূলধন সংগ্রহের সিদ্ধান্ত নিয়েছে। যেহেতু কোম্পানিটি শেয়ার ইস্যু করতে চাচ্ছেনা তাই কোম্পানিটি ঋণপত্রের মাধ্যমে মূলধন সংগ্রহ করতে পারে। কোম্পানি ঋণপত্র গ্রহিতাদের কাছ থেকে অর্থ সংগ্রহ করে নির্দিষ্ট সময় পর তা ফেরত দিতে পারবে। তাই আমি মনে করি, 'বাড়ি অ্যান্ড কোং' বাজারে শেয়ার ইস্যু না করে ঋণপত্র বিক্রয়ের মাধ্যমে মূলধন সংগ্রহ করতে পারে।"
        }
      ]
    },
    {
      "number": "11",
      "uddipok": "'মি. বিন রাজশাহী হতে কৃষকদের নিকট থেকে বাকিতে আম ক্রয় করে দেশের বিভিন্ন অঞ্চলে সরবরাহ করেন। পরবর্তীতে দ্রুত সময়ের মধ্যে কৃষকদের বকেয়া পরিশোধ করে দেন। কিন্তু কিছু অসাধু ব্যবসায়ী অতিরিক্ত মুনাফা অর্জনের জন্য আমে ফরমালিন ও কার্বাইড প্রয়োগ করেন। ফলে ক্রেতারা আম ক্রয়ের ক্ষেত্রে নিরুৎসাহিত হয় এবং আম চাষিরা ক্ষতির সম্মুখীন হয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যা করা উচিত তা করা এবং যা করা উচিত নয় তা থেকে বিরত থাকাকে নৈতিকতা বলে।"
        },
        {
          "label": "খ",
          "question": "",
          "explanation": "সমাজ হতে প্রাপ্ত বিভিন্ন সুবিধা ও সহযোগিতার বিপক্ষে সমাজ ও সমাজ সংশ্লিষ্ট পক্ষসমূহের প্রতি ব্যবসায়ের কর্তব্য পালনের দায়কে ব্যবসায়ের সামাজিক দায়বদ্ধতা বলে। একটি ব্যবসায়ে মালিক তার অর্থ বিনিয়োগ করে।সরবরাহকারী প্রয়োজন মাফিক বিভিন্ন মালামাল সরবরাহ করে। ক্রেতা ও ভোক্তা উৎপাদিত পণ্য সামগ্রি ক্রয় করে।সরকার বিভিন্ন সেবা-সুবিধা প্রদান করে। এভাবেই প্রত্যেকটি পক্ষ ব্যবসাকে সহযোগিতা করে। তাই ব্যবসায়ের উচিত এসব সহযোগিতার বিপক্ষে সমাজ সংশ্লিষ্ট পক্ষসমূহের প্রতি কিছু দায়িত্ব পালন করা।"
        },
        {
          "label": "গ",
          "question": "",
          "explanation": "বকেয়া অর্থ সময়মতো পরিশোধ করে মি. মুবিন ব্যবসায়ী হিসেবে সামাজিক দায়িত্ব পালন করছেন। সমাজের বিভিন্ন পক্ষের প্রতি ব্যবসায় যে দায়িত্ব পালন করে তাকে ব্যবসায়ের সামাজিক দায়িত্ব পালন বলে।ব্যবসায় সমাজের বিভিন্ন পক্ষকে ঘিরেই তার কার্যক্রম পরিচালনা করে। ব্যবসায়ের জন্য একটি গুরুত্বপূর্ণ পক্ষ হল পণ্য সরবরাহকারী। ব্যবসায়ের উচিত পাওনাদারদের পাওনা যথাসময়ে পরিশোধ করা। উদ্দীপকের মিস্টার মুবিন রাজশাহী হতে কৃষকদের নিকট থেকে বাকিতে আম কিনে তা দেশের বিভিন্ন অঞ্চলে সরবরাহ করেন। পরবর্তীতে দ্রুত সময়ের মধ্যে কৃষকদের পাওনা পরিশোধ করে দেন। তিনি সরবরাহকারীদের প্রতি ব্যবসায়ের সামাজিক দায়িত্ব পালন করছেন।"
        },
        {
          "label": "ঘ",
          "question": "",
          "explanation": "\"আম ব্যবসায়ীদের ফরমালিন ও কার্বাইড প্রয়োগ ব্যবসায়িক কার্যকলাপের পরিপন্থী\"- উক্তিটি যথার্থ। ব্যবসায়িক কর্মকাণ্ড পরিচালনার ক্ষেত্রে উচিত অনুচিত মেনে চলা এবং ভালোকে গ্রহণ ও মন্দকে বর্জন করে চলাই হল ব্যবসা নৈতিকতা। ব্যবসায়ীরা যদি ব্যবসা করার ক্ষেত্রে উচিত অনুচিত না মানে তাহলে সে সমাজে ব্যবসায়ের কোনো মর্যাদা থাকে না। উদ্দীপকে দেখা যায়, কিছু অসাধু ব্যবসায়ী অতিরিক্ত মুনাফা অর্জনের জন্য আমে ফরমালিন ও কার্বাইড প্রয়োগ করেন। ফলে ক্রেতারা আম ক্রয়ে নিরুৎসাহিত হয় এবং আম চাষিরা ক্ষতির সম্মুখীন হন। অসাধু ব্যবসায়ীরা আমে ফরমালিন ও কার্বাইড প্রয়োগ করে ব্যবসা নৈতিকতা পরিপন্থী কাজ করছেন। ক্ষতিকারক এসব দ্রব্য মানুষের স্বাস্থ্যের জন্য ক্ষতিকর। ব্যবসায়ীদের উচিত ছিল ভোক্তাদের নির্ভেজাল আম সরবরাহ করা যাতে ক্রেতারা আম ক্রয়ে স্বাচ্ছ্যন্দ্ববোধ করে। অসাধু ব্যবসায়ীদের কর্মকান্ডে ক্রেতাদের আম সম্পর্কে খারাপ চিন্তা জন্মায় যার কারণে কৃষকরাও ক্ষতিগ্রস্ত হচ্ছে। তাই বলা যায়, আম ব্যবসায়ীদের ফরমালিন ও কার্বাইড প্রয়োগ ব্যবসা নৈতিকতা পরিপন্থী।"
        }
      ]
    }
  ]
}