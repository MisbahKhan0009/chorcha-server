{
  "title": "ঢাকা সিটি কলেজ ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "লেখাপড়া শেষে সাদেক বেকার না ঘুরে জীবিকা অর্জনের জন্য একটি খামার স্থাপন করেন। খামারে মুরগির ডিম হতে বাচ্চা উৎপাদন ও বিক্রয় করে মাসে ভালোই লাভ হচ্ছে। উপরন্তু তার খামারে বেশ কয়েকজন শ্রমিকের কর্মসংস্থানের সুযোগও তৈরি হয়েছে। চাকরি করে যে আয় হতো তা থেকে ব্যবসায়ের আয় বেশি, পাশাপাশি সামাজিক, মর্যাদাও অনেক। তাই সাদেক ভাবছে যদি দেশের সবার মধ্যে এ ধারণার বিকাশ হতো তাহলে হয়তো আমাদের দেশের বেকারত্বের হার কমে যেত।",
      "tag": "DCC 23,DCC 23,RUMC 23",
      "sub_questions": [
        {
          "label": "ক",
          "question": "ব্যবসায় কী?",
          "explanation": "মুনাফা অর্জনের লক্ষ্যে ঝুঁকি নিয়ে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজ হলো ব্যবসায়।"
        },
        {
          "label": "খ",
          "question": "ব্যবসায়ের জন্য লেনদেনের পৌনঃপুনিকতা কেন প্রয়োজন?",
          "explanation": "পণ্যদ্রব্য বারবার কেনা-বেচাকে লেনদেনের পৌনঃপুনিকতা বলে। ব্যবসায়ের ক্ষেত্রে লেনদেন বার বার বা অব্যাহতভাবে সম্পাদিত হয়ে থাকে। এক্ষেত্রে কেনা-বেচার মধ্যে একটি ধারাবাহিকতা থাকে। পণ্যদ্রব্যের কেনা-বেচার ধারাবাহিকতা না থাকলে ব্যবসায় হয় না। তাই ব্যবসায়ের জন্য লেনদেনের পৌনঃপুনিকতা প্রয়োজন।"
        },
        {
          "label": "গ",
          "question": "সাদেকের ব্যবসায়টি কোন শিল্পের অন্তর্গত? ব্যাখ্যা করো।",
          "explanation": "সাদেকের ব্যবসায়টি প্রজনন শিল্পের অন্তর্গত। এ শিল্পের উৎপাদিত সামগ্রী পুনরায় উৎপাদনের কাজে ব্যবহার করা হয়। এর মাধ্যমে প্রাকৃতিক সম্পদ আহরণের পর তা পরিচর্যা ও লালন পালন করা হয়। এভাবে মানুষের ব্যবহার উপযোগী পণ্যে পরিণত করা হয়। নার্সারি, পোলট্রি ফার্ম, মাছ চাষ, সবজি চাষ প্রভৃতি প্রজনন শিল্পের উদাহরণ। উদ্দীপকের সাদেক একটি খামার স্থাপন করেন। এক্ষেত্রে তিনি প্রথমে ডিম সংগ্রহ করেন। এ ডিম থেকে পরবর্তীতে তিনি বাচ্চা উৎপাদন করেন। এ উৎপাদিত বাচ্চা তিনি পরিচর্যা করে বড় করেন'। এরপর তা তিনি বাজারে বিক্রি করেন। এছাড়া মুরগি থেকে আবার ডিম পাওয়া যায়। এ ডিম থেকে পুনরায় বাচ্চা উৎপাদন করা হয়। এসব কাজের সাথে প্রজনন শিল্পের মিল আছে। তাই বলা যায়, সাদেকের ব্যবসায়টি প্রজনন শিল্পের অন্তর্গত।"
        },
        {
          "label": "ঘ",
          "question": "'সাদেকের উদ্যোগটি দেশের অর্থনৈতিক উন্নয়নে ভূমিকা রাখবে'- তোমার মতের সপক্ষে যুক্তি দাও",
          "explanation": "সাদেকের উদ্যোগটি দেশের অর্থনৈতিক উন্নয়নে ভূমিকা রাখবে বলে আমি মনে করি। যেকোনো দেশেই অর্থনৈতিক উন্নয়নে ব‍্যবসায় বা শিল্প গুরুত্বপূর্ণ ভূমিকা রাখে। শিল্পের উন্নয়ন ছাড়া একটি দেশকে এগিয়ে নিয়ে যাওয়া সম্ভব না। শিল্পের প্রসার হলেই দেশে ব্যবসা-বাণিজ্যের কাজ বিস্তৃত হয়। উদ্দীপকের সাদেক বেকার না ঘুরে জীবিকা অর্জনের জন্য একটি খামার স্থাপন করেন। তার এ খামারে মুরগির ডিম থেকে বাচ্চা উৎপাদন করা হয়। মানসম্মত বাচ্চা উৎপাদনের কারণে তার ব্যবসায় জনপ্রিয় হয়ে ওঠে। ফলে তার ব্যবসায়ে ভালোই লাভ হয়। এছাড়া তিনি তার খামারে কর্মসংস্থানেরও সুযোগ তৈরি করেন। তার এ কাজ এখন অনেকের কাছে অনুসরণীয়। সাদেকের গড়ে তোলা ব্যবসায়ে তার নিজ কাজের পাশাপাশি অন্যদের কর্মসংস্থানেরও সুযোগ হয়। এতে কর্মীরা নিজেদের উন্নতি করতে পারবে। আর দেশের বেকার সমস্যাও কমবে। এছাড়া তার এ কাজের মাধ্যমে অনুপ্রাণিত হয়ে বেকার যুবসমাজ এরূপ উদ্যোগ নিলে সেখানে অনেকের কাজের সুযোগ হবে। এতে নতুন করে অর্থনৈতিক কাজের ক্ষেত্র তৈরি হবে। ফলে দেশের অর্থনীতি আরও সামনে এগিয়ে যাবে। তাই বলা যায়, সাদেকের উদ্যোগটি দেশের অর্থনৈতিক উন্নয়নে ভূমিকা রাখবে।"
        }
      ]
    },
    {
      "number": "2",
      "uddipok": "জনাব রায়হান একজন ব্যবসায়ী। তিনি মায়ানমার থেকে চাল আমদানি করে প্রক্রিয়াকরণের পর ইংল্যান্ডে বিক্রি করেন। গত বছর তিনি যে চাল আমদানি করেছেন, তা ২ মাস পর ইংল্যান্ডে বিক্রি করলে অনেক বেশি: লাভ পেতেন। কিন্তু আমদানিকৃত চালের জন্য জায়গার ব্যবস্থা না থাকায় লাভের জন্য অপেক্ষা না করে নির্দিষ্ট সময়ের আগেই বিক্রি করতে বাধ্য হলেন।",
      "tag": "DCC 23",
      "sub_questions": [
        {
          "label": "ক",
          "question": "বাণিজ্য কী?",
          "explanation": "ব্যবসায় বা শিল্পে ব্যবহৃত কাঁচামাল উৎপাদকের কাছে কিংবা উৎপাদিত পণ্য ভোক্তার কাছে পৌছানোর কার্যাবলিকে বাণিজ্য বলে।"
        },
        {
          "label": "খ",
          "question": "শিল্পকে উৎপাদনের বাহন বলা হয় কেন?।",
          "explanation": "প্রাকৃতিক সম্পদকে প্রক্রিয়াজাত করে মানুষের ব্যবহারযোগ্য পণ্যে পরিণত করার প্রক্রিয়াকে শিল্প বলে। প্রাকৃতিক উপকরণ বা কাঁচামাল প্রক্রিয়াজাতের মাধ্যমে মাধ্যমিক ও চূড়ান্ত পণ্য উৎপাদন করা হয়। তাই দেখা যায়, ব্যবসায়ের উৎপাদন সংক্রান্ত কাজ শিল্পের মাধ্যমেই হয়ে থাকে। এজন্য শিল্পকে উৎপাদনের বাহন বলা হয়।'"
        },
        {
          "label": "গ",
          "question": "জনাব রায়হান কোন ধরনের বাণিজ্যের সাথে সম্পৃক্ত? ব্যাখ্যা কর।",
          "explanation": "উদ্দীপকের জনাব রায়হানের ব্যবসায়িক কাজ পুনঃরপ্তানি বাণিজ্যের অন্তর্গত। এ ধরনের বাণিজ্যে বিদেশ থেকে পণ্যসামগ্রী আমদানি করে তা অন্য কোনো দেশে বিক্রি করা হয়। এক্ষেত্রে প্রথমে পণ্য আমদানি করে তার গুণগত মান বা আকৃতির পরিবর্তন করা হয়। এরপর তৃতীয় কোনো দেশে তা বিক্রি করা হয়। এভাবে তিনটি দেশের মধ্যে বাণিজ্যের কাজ সংঘটিত হয়। উদ্দীপকের জনাব রায়হান একজন চাল ব্যবসায়ী। তিনি প্রথমে মায়ানমার থেকে চাল আমদানি করেন। আমদানিকৃত চাল তিনি প্রক্রিয়াজাত করেন। এরপর তিনি ইংল্যান্ডের বিভিন্ন প্রতিষ্ঠানের কাছে তা বিক্রি করেন। এভাবে আমদানিকৃত চাল তিনি তৃতীয় কোনো দেশে রপ্তানি করেন। এসব বৈশিষ্ট্যের সাথে পুনঃরপ্তানি বাণিজ্যের মিল আছে। তাই বলা যায়, জনাব রায়হান পুনঃরপ্তানি বাণিজ্যের সাথে জড়িত।"
        },
        {
          "label": "ঘ",
          "question": "জনাব রায়হান কেন তার পণ্য নির্দিষ্ট সময়ের পূর্বে বিক্রি করতে বাধ্য হলেন? মতামত দাও। 8",
          "explanation": "জনাব রায়হান গুদামজাতকরণের অভাবে তার পণ্য নির্দিষ্ট সময়ের পূর্বে বিক্রি করতে বাধ্য হলেন। গুদামজাতকরণের মাধ্যমে পণ্য নির্দিষ্ট স্থানে সুষ্ঠুভাবে দীর্ঘদিন সংরক্ষণ করে রাখা যায়। এতে ব্যবসায়ী চাহিদা অনুযায়ী সারা বছর পণ্য সরবরাহ করতে পারে। ফলে ব্যবসায়ের কাঙ্ক্ষিত লক্ষ্য অর্জিত হয়। উদ্দীপকের জনাব রায়হান একজন চাল ব্যবসায়ী। তিনি গত বছর মায়ানমার থেকে চাল আমদানি করে প্রক্রিয়াকরণের পর ইংল্যান্ডে বিক্রি করেন। আর ২ মাস পর চাল বিক্রি করলে তিনি অনেক বেশি লাভ পেতেন। কিন্তু তিনি পর্যাপ্ত জায়গার অভাবে চাল পচে যাওয়া বা নষ্ট হওয়ার আশঙ্কায় ছিলেন। তাই নির্দিষ্ট সময়ের আগেই তা বিক্রি করতে বাধ্য হলেন। চাল গুদামজাতকরণের ব্যবস্থা থাকলে জনাব রায়হানের এ সমস্যা হতো না। এ ব্যবস্থায় চালের গুণগত মান দীর্ঘদিন বজায় থাকতো। ফলে বাজারে চালের দাম বাড়লে তিনি সুযোগমতো তা বিক্রি করতে পারতেন। এতে তার ব্যবসায়ের লাভ আরও বেশি হতো। গুদামজাতকরণের অভাবে তিনি কম লাভে পণ্য বিক্রি করতে বাধ্য হয়েছেন। তাই বলা যায়, গুদামজাতকরণ ব্যবস্থা না থাকার কারণে জনাব রায়হান তার পণ্য নির্দিষ্ট সময়ের পূর্বে বিক্রি করতে বাধ্য হলেন।"
        }
      ]
    },
    {
      "number": "3",
      "uddipok": "মি. চ একটি স্বনামধন্য বেসরকারি কলেজের শিক্ষক। কলেজের কাছেই কয়েকটি ব্যাংক ও শিল্প প্রতিষ্ঠান রয়েছে। তিনি তার সঞ্চিত অর্থ দ্বারা কলেজের সন্নিকটে একটি ভবনের নিচ তলা ভাড়া নিয়ে একটি বড় দোকান শুরু করলেন। তার দোকানের ১ম অংশ স্টেশনারি, ২য় অংশে ফটোকপি মেশিন ও ৩য় অংশে মোবাইল ব্যাংকিং এর ব্যবসা শুরু করলেন। মি. চ তার তিন ভাইকে দোকানের তিনটি অংশের দায়িত্ব দিলেন। অল্পদিনের মধ্যে তার প্রতিষ্ঠিত ব্যবসায়টি সফলতা অর্জন করে।",
      "tag": "DCC 23",
      "sub_questions": [
        {
          "label": "ক",
          "question": "ব্যবসায়ের প্রধান উদ্দেশ্য কী?",
          "explanation": "ব্যবসায়ের প্রধান উদ্দেশ্য মুনাফা অর্জন।"
        },
        {
          "label": "খ",
          "question": "একমালিকানা ব্যবসায়ের মালিকের অসীম দায় বলতে কী বোঝায়?",
          "explanation": "একক ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে। এ ব্যবসায়ের মালিক একজন হওয়ায় এর দায় সৃষ্টি হলে তা বণ্টনের কোনো সুযোগ থাকে না। ফলে দায়ের জন্য মালিকের ব্যক্তিগত সম্পত্তিও দায়বদ্ধ হতে পারে। তাই একমালিকানা ব্যবসায়ের দায় অসীম।"
        },
        {
          "label": "গ",
          "question": "মি. চ-এর ব্যবসায়টি মালিকানার ভিত্তিতে কোন ধরনের? ব্যাখ্যা করো।",
          "explanation": "মি. চ-এর ব্যবসায়টি মালিকানার ভিত্তিতে একমালিকানা ব্যবসায়। এ ধরনের ব্যবসায় একক মালিকানায় গঠিত, পরিচালিত ও নিয়ন্ত্রিত হয়। মালিক এককভাবে ব্যবসায়ের সব ঝুঁকি নেন। মালিক তার কাজে সহযোগিতার জন্য বেতনভুক্ত কর্মচারী নিয়োগ করতে পারেন। এক্ষেত্রে ব্যবসায়ের সর মুনাফা মালিক একাই পেয়ে থাকেন। উদ্দীপকের মি. চ তার সঞ্চিত অর্থ দিয়ে কলেজের পাশে একটি বড় দোকান স্থাপন করেন। এক্ষেত্রে তিনি এককভাবে এ ব্যবসায়ের মালিক ও পুঁজি বিনিয়োগকারী। তিনি দোকান পরিচালনায় সহযোগিতার জন্য তার ভাইদের দায়িত্ব দেন। এক্ষেত্রে তারা শুধু পারিশ্রমিক পাবেন।. ব্যবসায়ের সব মুনাফার একক অধিকারী হবেন এর মালিক মি. চ। আবার, কোনো ক্ষতি হলেও এর দায় তাকেই নিতে হবে। এসব বৈশিষ্ট্য একমালিকানা ব্যবসায় সংগঠনের সাথে সম্পর্কিত। সুতরাং, মি. চ-এর ব্যবসায়টি একটি একমালিকানা ব্যবসায় সংগঠন।"
        },
        {
          "label": "ঘ",
          "question": "মি. চ-এর ব্যবসায়ের সফলতা লাভে ব্যবসায়ের ক্ষেত্র ও স্থান, নির্বাচনের ভূমিকা মূল্যায়ন করো।",
          "explanation": "মি. চ-এর ব্যবসায়ের সফলতা লাভের মূল কারণ হলো সঠিকভাবে ব্যবসায়ের ক্ষেত্র ও স্থান নির্বাচন। একমালিকানা ব্যবসায়ের সফলতা অনেকাংশে নির্ভর করে উপযুক্ত ক্ষেত্র ও স্থান নির্বাচনের ওপর। উপযুক্ত স্থানে এ ব্যবসায় স্থাপনের ফলে কাজ পরিচালনা সহজ হয়। এছাড়া ক্রেতাদের সাথে প্রত্যক্ষ সম্পর্ক তৈরি হয়। ফলে দ্রুত লক্ষ্যে পৌছানো সম্ভব হয়। উদ্দীপকের মি. চ কলেজের পাশে একটি বড় দোকান দেন। দোকানটির কাছেই বেশ কয়েকটি বাণিজ্যিক ব্যাংক ও শিল্প প্রতিষ্ঠান আছে। মি. চ তার দোকানের প্রথম অংশে স্টেশনারি, দ্বিতীয় অংশে ফটোকপি ও তৃতীয় অংশে মোবাইল ব্যাংকিং-এর ব্যবসায় শুরু করেন। তিনি নিজেই এটি পরিচালনা করেন। তার এ ব্যবসায়টি একমালিকানা ব্যবসায়ের অন্তর্গত। মি. চ-এর দোকানটি কলেজের পাশে হওয়ায় শিক্ষার্থীরা এর নিয়মিত গ্রাহকে পরিণত হয়। তারা দোকানের স্টেশনারি অংশ থেকে প্রয়োজনীয় - পণ্য কেনে এবং ফটোকপি করে। আবার দোকানের কাছেই বাণিজ্যিক ব্যাংক ও শিল্প প্রতিষ্ঠান থাকায় স্থানটিতে জনসমাগম হয়। এতে গ্রাহকরা - প্রয়োজনে মোবাইল ব্যাংকিং-এর সুবিধা নিতে পারে। ফলে মি. চ-এর দোকানের বিক্রি বাড়তে থাকে। এক্ষেত্রে ব্যবসায়টির ক্ষেত্র ও স্থান নির্বাচন = যথার্থ হয়েছে। তাই বলা যায়, মি. চ-এর ব্যবসায়ে সফলতা লাভে উপযুক্ত ক্ষেত্র ও যথাযথ স্থান নির্বাচনই ভূমিকা পালন করেছে।"
        }
      ]
    },
    {
      "number": "4",
      "uddipok": "গাজীপুরে জনাব আকরাম হোসেন একটি জমিতে শাকসবজির চাষ করেন। অতি বৃষ্টির কারণে তার জমিতে শাকসবজি উৎপাদন কমে যায়। ফলে তিনি আর্থিক ক্ষতির সম্মুখীন হন। পরবর্তীতে তিনি আর্থিক সমস্যা সমাধানের জন্য কৃষি ব্যাংক থেকে ঋণ গ্রহণের সিদ্ধান্ত নেন। দেশে পর্যাপ্ত ব্যাংকিং সুবিধা বিদ্যমান থাকায় তিনি সহজেই ঋণ লাভে সমর্থ হন। ঋণের টাকা দিয়ে পুনরায় শাকসবজি চাষ করে তিনি বেশ সুফল পান।",
      "tag": "DCC 23",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "সাংস্কৃতিক পরিবেশ বলতে কী বোঝায়?",
          "explanation": "কোনো এলাকার মানুষের দীর্ঘদিনের গড়ে ওঠা ধ্যান-ধারণা, মূল্যবোধ, রীতি-প্রথা প্রভৃতির সমন্বয়ে সৃষ্ট পরিবেশ হলো সাংস্কৃতিক পরিবেশ। ঐতিহ্য, প্রথা, সাহিত্য, ভোগকারীর মনোভাব প্রভৃতি সাংস্কৃতিক পরিবেশের উপাদান। সংস্কৃতি মানবসমাজের একটি গুরুত্বপূর্ণ অংশ। অনুকূল সংস্কৃতি ব্যবসায়ের উন্নতিকে গতিশীল করে। আর প্রতিকূল সংস্কৃতি ব্যবসায়ে বাধা তৈরি করে।"
        },
        {
          "label": "গ",
          "question": "জনাব আকরাম হোসেনের জমিতে পরিবেশের কোন উপাদানের প্রভাবে উৎপাদন কমে যায়? ব্যাখ্যা করো।",
          "explanation": "জনাব আকরাম হোসেনের জমিতে প্রাকৃতিক পরিবেশের 'প্রাকৃতিক দুর্যোগ' উপাদানের প্রভাবে উৎপাদন কমে যায়। কোনো দেশের জলবায়ু, ভূ-প্রকৃতি, আয়তন প্রভৃতি প্রাকৃতিক পরিবেশের উপাদান। অবস্থানভেদে এসব উপাদানের পার্থক্য দেখা যায়। ব্যবসায় পঠনে এ পরিবেশ অনুকূল হওয়া প্রয়োজন। এতে ব্যবসা-বাণিজ্যের দ্রুত প্রসার ঘটে। উদ্দীপকের জনাব আকরাম হোসেনের একটি জমি আছে। এ জমিতে তিনি শাকসবজি চাষ করেন। হঠাৎ করে তার এলাকায় অতিবৃষ্টি হয়। ফলে জমিতে শাকসবজি উৎপাদন কমে যায়। আর অতিবৃষ্টি একটি প্রকৃতি সৃষ্ট দুর্যোগ। এ দুর্যোগ প্রাকৃতিক পরিবেশের অন্তর্ভুক্ত। উদ্দীপকে প্রাকৃতিক পরিবেশের নেতিবাচক প্রভাব দেখা যায়। তাই বলা যায়, পরিবেশের প্রাকৃতিক দুর্যোগ উপাদান জমিতে উৎপাদন কমে যাওয়ার জন্য দায়ী।"
        },
        {
          "label": "ঘ",
          "question": "উদ্দীপকে জনাব আকরাম হোসেন আর্থিক সমস্যা সমাধানের যে সিদ্ধান্ত নিলেন তাতে পরিবেশের কোন উপাদানের প্রভাব রয়েছে? ব্যাখ্যা করো।",
          "explanation": "জনাব আকরাম হোসেন আর্থিক সমস্যা সমাধানের যে সিদ্ধান্ত নিলেন তাতে অর্থনৈতিক পরিবেশের 'অর্থ ও ঋণ ব্যবস্থা' উপাদানের প্রভাব রয়েছে। অর্থনৈতিক পরিবেশের একটি উপাদান অর্থ ও ঋণ ব্যবস্থা। ব্যাংকের মাধ্যমে এ ঋণ পাওয়া যায়। ব্যবসায়ীরা আর্থিক সংকটে ব্যাংক ও আর্থিক প্রতিষ্ঠান থেকে ঋণ নিয়ে অর্থসংস্থান করে থাকে। উদ্দীপকের জনাব আকরাম হোসেন জমিতে শাকসবজি চাষ করেন। হঠাৎ অতিবৃষ্টির কারণে তার জমিতে শাকসবজি উৎপাদন কমে যায়। ফলে তিনি আর্থিকভাবে ক্ষতিগ্রস্ত হন। এজন্য তিনি কৃষি ব্যাংক থেকে ঋণ নেওয়ার সিদ্ধান্ত নেন। পর্যাপ্ত ব্যাংকিং সুবিধা থাকায় তিনি ঋণ পেয়েও যান। এ ঋণের টাকা দিয়ে পুনরায় শাকসবজি চাষ করে তিনি বেশ সুফল পান। ব্যবসায় গঠন ও সম্প্রসারণে অর্থের প্রয়োজন। তাই অর্থ ও ঋণ ব্যবস্থা অনুকূলে না থাকলে ব্যবসায় চালিয়ে যাওয়া সম্ভব হয় না। জনাব আকরাম হোসেনের ব্যবসায়ে লোকসান হলে তিনি ব্যাংক থেকে ঋণ নেন। এতে তার মূলধনের সমস্যা দূরীভূত হয়। ফলে তার পক্ষে পুনরায় শাকসবজি উৎপাদন সম্ভব হয়। ব‍্যাংক ঋণের কারণেই এটি সম্ভব হয়েছে। আর এই ব্যাংক ঋণ অর্থনৈতিক পরিবেশের উপাদান। তাই বলা যায়, আর্থিক সমস্যা সমাধানে গৃহীত সিদ্ধান্ত অর্থ ও ঋণ ব্যবস্থা উপাদানের প্রভাব রয়েছে।"
        }
      ]
    },
    {
      "number": "5",
      "uddipok": "জনাব শাকিল একজন প্রকৌশলী। তার অভিজ্ঞতা ও দক্ষতার জন্য রহিম, বক্কর ও এনাম মূলধন ছাড়াই তাকে অংশীদার হিসেবে নেয়। এনাম ব্যবসায় পরিচালনায় অংশ নেয়নি। বছর শেষে এনাম সমান মুনাফা দাবি করে",
      "tag": "DCC 23,MB 22",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে স্বাধীন পেশায় নিয়োজিত পেশাজীবীগণ প্রত্যক্ষভাবে গ্রাহকদের নিকট মে সেবাকর্ম বিক্রয় করেন তাকে প্রত্যক্ষ সেবা বলে।"
        },
        {
          "label": "খ",
          "question": "",
          "explanation": "ছোট ব্যবসা প্রতিষ্ঠানের ক্ষেত্রে ট্রেড লাইসেন্স অত্যন্ত গুরুত্বপূর্ণ দলিল। স্থায়ী ব্যবসা করতে স্থানীয় ইউনিয়ন পরিষদ, উপজেলা পরিষদ বা মিউনিসিপাল কর্পোরেশন থেকে যে লাইসেন্স নিতে হয় তাকে ট্রেড লাইসেন্স বলে। একমালিকানা ব্যবসা বা অংশীদারী ব্যবসায়ের নিবন্ধন বাধ্যতামূলক না হলেও ট্রেড লাইসেন্স নিতে হয়।ট্রেড লাইসেন্সের ফলে ব্যবসা প্রতিষ্ঠানটি সমাজে পরিচিতি লাভ করে। তাই ট্রেড লাইসেন্স ব্যবসার ক্ষেত্রে অত্যন্ত গুরুত্বপূর্ণ দলিল।"
        },
        {
          "label": "গ",
          "question": "",
          "explanation": "জনাব শাকিল একজন কর্মী অংশীদার।  যে অংশীদার ব্যবসায়ে মূলধন বিনিয়োগ করেনা শুধুমাত্র তার নিজস্ব শ্রম দিয়ে ব্যবসা পরিচালনায় অংশগ্রহণ করে তাকে কর্মী অংশীদার বলে। এরূপ অংশীদার অন্যান্য অংশীদারের ন্যায় ব্যবসার লাভ-ক্ষতিতে অংশগ্রহণ করে ও অসীম ব্যয় বহনে বাধ্য থাকে। উদ্দীপকে জনাব শাকিল একজন প্রকৌশলী। তার অভিজ্ঞতা ও দক্ষতার কারণে রহিম,বক্কর ও এনাম মূলধন ছাড়াই তাকে ব্যবসার অংশীদার করে নেয়। তার বৈশিষ্ট্য কর্মী অংশীদারের সাথে পুরোপুরি মিলে যায়।তাই বলা যায়, উদ্দীপকের জনাব শাকিল একজন কর্মী অংশীদার।"
        },
        {
          "label": "ঘ",
          "question": "",
          "explanation": "উদ্দীপকের জনাব এনাম অন্যান্য অংশীদারের ন্যায় সম মুনাফা পাবে। যে অংশীদার ব্যবসায়ে মূলধন বিনিয়োগ করে, লাভ-ক্ষতিতে অংশগ্রহণ করে কিন্তু অধিকার থাকা সত্ত্বেও ব্যবসা পরিচালনায় অংশগ্রহণ করে না তাকে ঘুমন্ত অংশীদার বলে। এরুপ অংশীদার ব্যবসার অসীম দায় বহনে বাধ্য থাকে। অংশীদারি আইন অনুযায়ী এরূপ অংশীদার ব্যবসায়ের সমান মুনাফার অধিকারী। উদ্দীপকে দেখা যাচ্ছে একটি অংশীদারী ব্যবসা গঠিত হয়েছে। এনাম উক্ত ব্যবসা পরিচালনায় অংশগ্রহণ নেয় না। বছর শেষে এনাম সমান মুনাফা দাবি করে। এনাম এর সমান মুনাফা দাবী করা সম্পূর্ণ যৌক্তিক। ঘুমন্ত অংশীদার অন্যান্য অংশীদারের ন্যায় ব্যবসায়ে সমান মূলধন বিনিয়োগ করে এবং সমান দায়ও বহন করে।তাই সে অন্যান্য অংশীদারের ন্যায় সম মুনাফারও ভাগিদার।এনাম যদি সম মুনাফা না পায় তাহলে সে আদালতের আশ্রয়ও নিতে পারবে। তাই আমি মনে করি, উদ্দীপকের জনাব এনাম অন্যান্য অংশীদারের ন্যায়ে সম মুনাফা পাবে।"
        }
      ]
    },
    {
      "number": "6",
      "uddipok": "অপু ও দিপু চুক্তিবদ্ধ হয়ে একটি অংশীদারি ব্যবসায় শুরু করেন। অপু ব্যবসায়ে ৬,০০,০০০ টাকা বিনিয়োগ করেন। অপু ঢাকায় একটি কোম্পানিতে চাকরিরত থাকায় ব্যবসায় পরিচালনায় অংশ নিতে পারছেন না। তারা ব্যবসায়ের লাভ সমান ভাগে ভাগ করে নেন। দিপু নরসিংদীর বাবুরহাট থেকে নগদের পাশাপাশি বাকিতেও পণ্য কেনেন। দিপু কিছুদিনের জন্য বিদেশে গেলে অপু দোকানে বসেন। এর মধ্যে একজন পাওনাদার ১,০০,০০০ টাকা আদায়ের জন্য দোকানে আসে। কিন্তু অপু পাওনাদারের দাবি পরিশোধে অস্বীকৃতি জানান।",
      "tag": "DCC 23",
      "sub_questions": [
        {
          "label": "ক",
          "question": "অংশীদারি চুক্তি কয় ধরনের হতে পারে?",
          "explanation": "অংশীদারি চুক্তিপত্র তিন ধরনের হতে পারে। যথা: ১. লিখিত, ২. মৌখিক, ৩. লিখিত ও নিবন্ধিত।"
        },
        {
          "label": "খ",
          "question": "অংশীদারি ব্যবসায়ে অংশীদারদের দায় অসীম-ব্যাখ্যা করো।",
          "explanation": "অংশীদারি ব্যবসায়ে বিনিয়োজিত মূলধনের বাইরেও সদস্যদের ব্যক্তিগত সম্পত্তিতে দায় সৃষ্টি হওয়াকে অংশীদারদের অসীম দায় বলে। এক্ষেত্রে ব্যবসায়িক দায়ের জন্য ব্যক্তিগত সম্পদ দায়বদ্ধ হয়ে থাকে। অসীম দায়ের কারণে দেনা পরিশোধের জন্য ব্যবসায়িক সম্পদ যথেষ্ট না হলে অংশীদারগণের ব্যক্তিগত সম্পদও দায়বদ্ধ থাকে। এতে কোনো অংশীদার দেউলিয়া হলে তার দায়ও অবশিষ্ট অংশীদারদের বহন করতে হয়।"
        },
        {
          "label": "গ",
          "question": "উদ্দীপকের অপু কোন ধরনের অংশীদার? উদ্দীপকের আলোকে ব্যাখ্যা করো।",
          "explanation": "উদ্দীপকের অপু একজন ঘুমন্ত অংশীদার। এ ধরনের অংশীদার ব্যবসায়ে মূলধন বিনিয়োগ করে। কিন্তু এরা ব্যবসায় পরিচালনায় অংশ নেয় না। আবার, এ অংশীদার ব্যবসায়ের ঝুঁকি বহন করে এবং মুনাফাও ভোগ করে। উদ্দীপকের অপু ও দিপু চুক্তিবদ্ধ হয়ে একটি অংশীদারি ব্যবসায় শুরু করেন। অপু ব্যবসায়ে ৬,০০,০০০ টাকা বিনিয়োগ করেন। তিনি চাকরি করায় ব্যবসায় পরিচালনায় অংশ নিতেন না। অন্য অংশীদার দিপু একাই ব্যবসায় পরিচালনা করেন। তবে ব্যবসায়ের লাভ তারা সমানভাবে ভাগ করে নেন। এসব দিক বিবেচনায় অপুর সাথে ঘুমন্ত অংশীদারের বৈশিষ্ট্য মিলে যায়। সুতরাং, ব্যবসায়টিতে অপু একজন ঘুমন্ত অংশীদার।"
        },
        {
          "label": "ঘ",
          "question": "অপু কি পাওনাদারের দাবিকে অস্বীকৃতি জানাতে পারেন? তোমার উত্তরের সপক্ষে যুক্তি দেখাও।",
          "explanation": "উদ্দীপকের অপু পাওনাদারের দাবিকে অস্বীকৃতি জানাতে পারেন না বলে আমি মনে করি। অংশীদারি ব্যবসায়ে নিষ্ক্রিয় বা ঘুমন্ত অংশীদারদের দায় অসীম হয়। কোনোভাবেই এ অংশীদার ব্যবসায়ে তার দায় এড়াতে পারেন না। তাই ব্যবসায় পরিচালনায় অংশ না নিলেও এর যাবতীয় দায় বহনে এ অংশীদারও বাধ্য থাকেন। উদ্দীপকের অপু ও দিপু চুক্তিবদ্ধ হয়ে একটি অংশীদারি ব্যবসায় গঠন করেন। অপু ব্যবসায়ে ৬,০০,০০০ টাকা বিনিয়োগ করেন। কিন্তু চাকরিরত থাকায় তিনি ব্যবসায় পরিচালনায় অংশ নিতেন না। দিপু কিছুদিনের জন্য বিদেশে গেলে অপু দোকানে বসেন। সম্প্রতি একজন পাওনাদার ১,০০,০০০ টাকা আদায়ের জন্য এলে অপু তা পরিশোধে অস্বীকৃতি জানান। এক্ষেত্রে উদ্দীপকের অপু ঘুমন্ত অংশীদার হলেও আইনানুযায়ী তার ব্যবসায়টির দায় তাকে বহন করতে হবে। তিনি ব্যবসায়ের অংশ না নিলেও লাভ-ক্ষতিতে তার সক্রিয় অংশ রয়েছে। এ হিসেবে লাভের অংশে ভাগীদার হওয়ার পাশাপাশি লোকসান বা দায় বহনেও তার সমান দায়বদ্ধতা রয়েছে। মোট কথা তিনি ঘুমন্ত অংশীদার হলেও সক্রিয় অংশীদারের মতো তার দায় অসীম। কিন্তু ব্যবসায়টির পাওনাদার টাকা চাইলে তিনি অস্বীকৃতি জানান, যা আইনানুযায়ী সঠিক নয়। তাই অপুর পাওনাদারের দাবিকে অস্বীকৃতি জানানোর বিষয়টি যৌক্তিক নয় বলে আমি মনে করি।"
        }
      ]
    },
    {
      "number": "7",
      "uddipok": "জনাব সবুর দীর্ঘদিন ছোট ব্যবসায় করছেন। এখন বড় ব্যবসায় প্রতিষ্ঠান গড়তে আগ্রহী। মনের মতো সাতজন উদ্যোক্তাও জোগাড় করেছেন। ব্যবসায়ের নামও ঠিক করেছেন। কিন্তু সেজন্য কর্তৃপক্ষের অনুমতি নিতে হবে। যথারীতি আবেদন করে তা পাওয়ার পর কার্যারম্ভের অনুমতিপত্র চাইতে গেলে নিবন্ধকের অফিস থেকে বলা হলো, ন্যূনতম মূলধন সংগ্রহসহ আরও কিছু আনুষ্ঠানিকতা পালন করতে হবে। পরবর্তীতে সব আনুষ্ঠানিকতা পালন করে কার্যারম্ভের অনুমতিপত্র সংগ্রহ করেন।",
      "tag": "DCC 23",
      "sub_questions": [
        {
          "label": "ক",
          "question": "শেয়ার কী?",
          "explanation": "কোম্পানির অনুমোদিত মোট শেয়ার মূলধনের প্রতিটি সমান ও ক্ষুদ্র অংশের একককে শেয়ার বলে।"
        },
        {
          "label": "খ",
          "question": "বিধিবদ্ধ কোম্পানি বলতে কী বোঝায়?",
          "explanation": "দেশের আইনসভায় বিল পাস বা রাষ্ট্রপতির বিশেষ অধ্যাদেশে গঠিত, পরিচালিত ও নিয়ন্ত্রিত কোম্পানিকে বিধিবদ্ধ কোম্পানি বলে। এসব প্রতিষ্ঠান দেশের জনগণের কল্যাণে কোনো বিশেষ কাজ করার জন্য গঠিত হয়। যেমন: বিআরটিসি, ওয়াসা, বিদ্যুৎ উন্নয়ন বোর্ড। সরকার এ সংস্থাগুলোর শেয়ার মালিক হয়ে কাজ নিয়ন্ত্রণ করে। বিধিবদ্ধ সংস্থা সরকারিভাবে হলেও এটি স্বায়ত্তশাসিত প্রতিষ্ঠান।"
        },
        {
          "label": "গ",
          "question": "জনাব সবুর কর্তৃপক্ষের নিকট থেকে প্রথমে কোন সনদটি পেয়েছেন? ব্যাখ্যা করো।",
          "explanation": "জনাব সবুর কর্তৃপক্ষের কাছ থেকে প্রথমে নিবন্ধনপত্র পেয়েছেন। কোম্পানি গঠনের তৃতীয় পর্যায়ে নিবন্ধনপত্র সংগ্রহের কাজ করতে হয়। এ লক্ষ্যে কোম্পানি গঠনের জন্য প্রয়োজনীয় দলিলপত্রসহ আবেদনপত্র নিবন্ধকের কাছে জমা করতে হয়। নিবন্ধক সব বিষয় যাচাই করে কোম্পানির নাম তালিকাভুক্ত করে এবং নিবন্ধনপত্র দেয়। উদ্দীপকের জনাব সবুর দীর্ঘদিন ছোট ব্যবসায় করার পর এখন বড় ব্যবসায় প্রতিষ্ঠান গড়তে আগ্রহী। তাই তিনি সাতজন উদ্যোক্তা জোগাড় করেন। তিনি ব্যবসায়ের একটি নামও ঠিক করেছেন। প্রয়োজনীয় সবকিছু ঠিক করে তিনি কর্তৃপক্ষের অনুমতির জন্য আবেদন করেন। আবেদনপত্রের সাথে তাকে প্রয়োজনীয় দলিলপত্রও জমা দিতে হয়েছে। এরপরই নিবন্ধক তার কোম্পানির নাম তালিকাভুক্ত করেন এবং তাকে একটি সনদ প্রদান করেন। সনদের এ বৈশিষ্ট্যগুলোর সাথে নিবন্ধনপত্রের মিল পাওয়া যায়। তাই বলা যায়, জনাব সবুর কর্তৃপক্ষের কাছ থেকে প্রথমে নিবন্ধনপত্র পেয়েছেন।"
        },
        {
          "label": "ঘ",
          "question": "'অধিক আনুষ্ঠানিকতাই উদ্দীপকে উল্লিখিত প্রতিষ্ঠানটির অন্যতম বৈশিষ্ট্য।' এ বক্তব্যের যথার্থতা বিশ্লেষণ করো।",
          "explanation": "\"অধিক আনুষ্ঠানিকতাই উদ্দীপকে উল্লিখিত প্রতিষ্ঠানটির অন্যতম বৈশিষ্ট্য\"- বক্তব্যটি যথার্থ। পাবলিক লি. কোম্পানির সর্বনিম্ন সদস্য সংখ্যা সাতজন ও সর্বোচ্চ শেয়ার সংখ্যা দ্বারা সীমাবদ্ধ থাকে। এর কাজ শুরুর জন্য নিবন্ধনের পর কার্যারম্ভের অনুমতিপত্র সংগ্রহ করতে হয়। এটি জনগণের কাছে শেয়ার কেনার জন্য আমন্ত্রণ জানাতে পারে। তাই পাবলিক লিমিটেড কোম্পানির মূলধনের পরিমাণ বেশি হয়ে থাকে। উদ্দীপকের জনাব সবুর দীর্ঘদিন ছোট ব্যবসায় করার পর এখন বড় ব্যবসায় প্রতিষ্ঠান গড়তে আগ্রহী। তাই তিনি পাবলিক লি. কোম্পানি গঠন করতে যথাযথ কর্তৃপক্ষের অনুমতি নেন। এটি পাওয়ার পর কার্যারম্ভের অনুমতিপত্র চাইতে গেলে নিবন্ধকের অফিস থেকে কিছু আনুষ্ঠানিকতা পালন করতে বলে। পরবর্তীতে তিনি সব আনুষ্ঠানিকতা পালন করে কার্যারম্ভের অনুমতিপত্র সংগ্রহ করেন। 'পাবলিক লি. কোম্পানি গঠনের জন্য কোম্পানি আইনের অধীনে নির্ধারিত প্রক্রিয়া অনুসরণ করতে হয়। প্রথম পর্যায়ে কোম্পানি গঠনের জন্য উদ্যোগ নিতে হয়। এর জন্য প্রয়োজনীয় দলিলপত্র তৈরি করতে হয়। এরপর কোম্পানি নিবন্ধনের জন্য দলিলপত্রসহ নিবন্ধকের কাছে আবেদনপত্র জমা দিতে হয়। এরপর নিবন্ধক সবকিছু যাচাই করে কোম্পানিকে নিবন্ধনপত্র প্রদান করে। সর্বশেষে কাজ শুরু করার জন্য কার্যারম্ভের অনুমতিপত্র সংগ্রহ করতে হয়। এসব আনুষ্ঠানিকতা পালনের মাধ্যমে একটি পাবলিক লি. কোম্পানি গঠিত হয়। তাই বলা যায়, অধিক আনুষ্ঠানিকতাই পাবলিক লি. কোম্পানির অন্যতম বৈশিষ্ট্য।"
        }
      ]
    },
    {
      "number": "8",
      "uddipok": "জনাব কবির তার কয়েকজন বন্ধুকে নিয়ে একটি যৌথমূলধনী কোম্পানি গঠনের সিদ্ধান্ত নিলেন। এ লক্ষ্যে সবচেয়ে গুরুত্বপূর্ণ একটি দলিল তৈরি করলেন এবং উদ্যোক্তা হিসেবে সকলে উক্ত দলিলে স্বাক্ষরও করলেন। কিন্তু প্রতিষ্ঠানটি নিবন্ধনপত্র পাওয়ার পর ১ বছরের মধ্যে কাজ শুরু করতে ব্যর্থ হওয়ায় বিষয়টি নিবন্ধকের নজরে আসে। ফলে তারা আইনগত জটিলতার সম্মুখীন হন।",
      "tag": "DCC 23",
      "sub_questions": [
        {
          "label": "ক",
          "question": "বিবরণপত্র কী?",
          "explanation": "পাবলিক লিমিটেড কোম্পানির শেয়ার বিক্রির জন্য জনসাধারণের উদ্দেশ্যে কোম্পানির বিষয়াদি উল্লেখ করে যে প্রচারপত্র ইস্যু করে, তাকে বিবরণপত্র বলে।"
        },
        {
          "label": "খ",
          "question": "কোম্পানির চিরন্তন অস্তিত্ব বলতে কী বোঝায়?",
          "explanation": "কোম্পানির চিরন্তন অস্তিত্ব বলতে বিলোপ হয় না এমন অস্তিত্বকে বোঝায়। পৃথক ও স্বাধীন সত্তার কারণে শেয়ারহোল্ডারদের মৃত্যু, দেউলিয়াত্ব প্রভৃতি কোম্পানি সংগঠনের অস্তিত্বকে বিপন্ন করে না। শুধু আইনের মাধ্যমেই এ ব্যবসায়ের বিলোপসাধন সম্ভব। এটিই কোম্পানির চিরন্তন অস্তিত্ব।"
        },
        {
          "label": "গ",
          "question": "জনাব কবির তাদের প্রতিষ্ঠান গঠনের জন্য কোন দলিলে স্বাক্ষর করেছিলেন? ব্যাখ্যা করো।",
          "explanation": "জনাব কবির তাদের প্রতিষ্ঠান গঠনের জন্য স্মারকলিপি বা সংঘস্মারকে স্বাক্ষর করেছিলেন। স্মারকলিপি হলো কোম্পানির মূল দলিল, সনদ বা সংবিধান। স্মারকলিপি বা সংঘস্মারক ছাড়া কোনো কোম্পানি গঠন করা যায় না। তাই একে কোম্পানির গঠনতন্ত্র বলা হয়। এ দলিলে কোম্পানির নাম, ঠিকানা, উদ্দেশ্য, দায়, মূলধন ও সম্মতি এ ছয়টি গুরুত্বপূর্ণ বিষয় উল্লেখ থাকে। উদ্দীপকের জনাব কবির তার কয়েকজন বন্ধুকে নিয়ে একটি যৌথমূলধনী কোম্পানি গঠনের সিদ্ধান্ত নিলেন। এ লক্ষ্যে তিনি সবচেয়ে গুরুত্বপূর্ণ একটি দলিল তৈরি করলেন। দলিলটি হলো যৌথমূলধনী কোম্পানির মূল দলিল বা সংবিধান। এ দলিলে কোম্পানির নাম, ঠিকানা, উদ্দেশ্য, দায়, মূলধন ও সম্মতি বিষয় সম্পর্কে লিপিবদ্ধ আছে। প্রত্যেক উদ্যোক্তকে এ দলিলে নিজের নামের পাশে স্বাক্ষরও করতে হয়। এসব বৈশিষ্ট্য স্মারকলিপি বা সংঘস্মারককে নির্দেশ করে। সুতরাং, উদ্দীপকের স্বাক্ষরকৃত দলিলটি হলো স্মারকলিপি বা সংঘস্মারক।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটি আইনগত যে জটিলতার সম্মুখীন হয়েছে তা থেকে উত্তরণের উপায় নেই'- উক্তিটি বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটি আইনগত যে জটিলতার সম্মুখীন হয়েছে তার থেকে উত্তরণের উপায় নেই- উক্তিটির সাথে আমি একমত। কোম্পানি গঠনের প্রমাণ হিসেবে নিবন্ধক কর্তৃক কোম্পানিকে নিবন্ধনপত্র ইস্যু করা হয়। এটিকে কোম্পানির জন্মসনদ বা জন্মের ছাড়পত্র বলা হয়। এটি পাওয়ার পর কোম্পানি আইনত কৃত্রিম ব্যক্তিসত্তা ও চিরন্তন অস্তিত্ব লাভ করে এবং প্রাতিষ্ঠানিক কাজ শুরু করতে পারে। উদ্দীপকের জনাব কবির তার কয়েকজন বন্ধুকে নিয়ে একটি যৌথমূলধনী কোম্পানি গঠনের সিদ্ধান্ত নিলেন। এ লক্ষ্যে তারা নিবন্ধনপত্র সংগ্রহ করেন। কিন্তু প্রতিষ্ঠানটি এক বছরের মধ্যে কাজ শুরু করতে ব্যর্থ হয়। বিষয়টি নিবন্ধকের নজর আসে এবং তারা আইনগত জটিলতার সম্মুখীন হন। সাধারণত নিবন্ধনপত্র পাওয়ার এক বছরের মধ্যে কোম্পানিকে তাদের ব্যবসায়িক কার্যক্রম শুরু করতে হয়। কিন্তু জনাব কবিরের প্রতিষ্ঠানটি নির্ধারিত সময়ের মধ্যে কার্যক্রম শুরু করতে পারেনি। তাই কোম্পানি আইনের ২৩৪ (১) ধারা মোতাবেক কোম্পানিটির বিলোপসাধন হবে। কোম্পানি নিবন্ধিত হওয়ার এক বছরের মধ্যে কাজ শুরু না করলে আদালতের আদেশে বাধ্যতামূলক বিলোপসাধন হয়। একারণেই জনাব কবির আইনি জটিলতার সম্মুখীন হন। আর কোম্পানি আইন অনুযায়ী আদালত এখন প্রতিষ্ঠানটির বিরুদ্ধে প্রয়োজনীয় ব্যবস্থা নেবে। সুতরাং, তার প্রতিষ্ঠানটির আইনগত জটিলতা থেকে উত্তরণের আর কোনো উপায় নেই।"
        }
      ]
    },
    {
      "number": "9",
      "uddipok": "রংপুরের কামার পাড়ার ৫০ জন কলা চাষি একত্রে 'অগ্রণী' নামে একটি সমবায় সমিতি গঠন করেন। ২০১৮ সালে তাদের অর্জিত মুনাফার পরিমাণ ২,০০,০০০ টাকা। অপরদিকে, কুসুমবাগ এলাকার তিল চাষিরা 'সততা' নামে একটি সমবায় সমিতি গড়ে তোলেন। ২০১৮ সালে তাদের অর্জিত মুনাফার পরিমাণ ২,০০,০০০ টাকা। 'সততা' সমবায় সমিতির জমাকৃত সঞ্চয় থেকে ঋণ সুবিধা দেওয়া হয়। কিন্তু 'অগ্রণী' সমিতিতে সেরূপ কোনো ব্যবস্থা নেই।",
      "tag": "DCC 23",
      "sub_questions": [
        {
          "label": "ক",
          "question": "সমবায়ের উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে।'"
        },
        {
          "label": "খ",
          "question": "ভোক্তা সমবায় সমিতি বলতে কী বোঝায়?",
          "explanation": "ন্যায্যমূল্যে উন্নতমানের পণ্য পাওয়ার লক্ষ্যে কোনো নির্দিষ্ট এলাকার ভোগকারীরা সংঘবদ্ধ হয়ে যে সমবায় সমিতি গঠন করেন, তাকে ভোক্তা সমবায় সমিতি বলে। মধ্যস্থব্যবসায়ীদের শোষণ থেকে রক্ষা পাওয়ার জন্য এ ধরনের সমিতি গঠন করা হয়। এর প্রধান উদ্দেশ্য হলো ন্যায্যমূল্যে সদস্যদের মধ্যে পণ্য সরবরাহ করা। এ ধরনের সমবায় বিপণি থেকে সদস্য ছাড়া বাইরের লোকজনও পণ্যদ্রব্য কিনতে পারে। এক্ষেত্রে সমিতির অর্জিত মুনাফা সদস্যদের মধ্যে তাদের বার্ষিক মোট কেনার অনুপাতে ভাগ করা হয়।"
        },
        {
          "label": "গ",
          "question": "উদ্দীপকে 'সততা' সমবায় সমিতি কী পরিমাণ মুনাফা বণ্টন করতে পারবে? ব্যাখ্যা করো।",
          "explanation": "উদ্দীপকের 'সততা' সমবায় সমিতি ঋণদান সমবায় সমিতির নিয়ম অনুযায়ী ১,৪৪,০০০ টাকা মুনাফা ভাগ করতে পারবে। সমবায় সমিতি অর্জিত মুনাফা থেকে ন্যূনতম হারে সঞ্চিতি তহবিল রাখতে হয়। এ নিয়ম অনুযায়ী মুনাফার ১৫% সংরক্ষিত এবং ৩% উন্নয়ন তহবিলে জমা রাখতে হয়। তবে ঋণদান সমবায় সমিতির ক্ষেত্রে আরও ১০% কুঋণ সঞ্চিতি রাখতে হয়। এক্ষেত্রে (১৫% + ৩% + ১০%) বা ২৮% বাদে বাকি ৭২% মুনাফা সদস্যদের মধ্যে ভাগ করা যায়। উদ্দীপকের সততা সমবায় সমিতির ২০১৮ সালে অর্জিত মুনাফার পরিমাণ ২,০০,০০০ টাকা। সুতরাং, প্রতিষ্ঠানটির বণ্টনযোগ্য মুনাফার পরিমাণ হবে- ২০১৮ সালে অর্জিত মুনাফার পরিমাণ ২,০০,০০০ বাধ: ১৫% সংরক্ষিত তহবিল (২,০০,০০০ × ১৫%) ৩০,০০০ বাদ: ৩% উন্নয়ন তহবিল (২,০০,০০০ × ৩%) ৬,০০০ বাদ: ১০% কুঝণ সঞ্চিতি তহবিল (২,০০,০০০ × ১০%) ২০,০০০ বণ্টনযোগ্য মোট মুনাফা = ১,৪৪,০০০ সুতরাং, 'সততা' সমবায় সমিতি ১,৪৪,০০০ টাকা মুনাফা বণ্টন করতে পারবে।"
        },
        {
          "label": "ঘ",
          "question": "উদ্দীপকে উল্লিখিত সমবায় সমিতি দুটির মুনাফা বণ্টনের মধ্যে কোনো পার্থক্য হবে কি? মতামত দাও।",
          "explanation": "উদ্দীপকে উল্লিখিত সমবায় সমিতি দুটির উদ্দেশ্যে ভিন্নতা থাকায় মুনাফা বণ্টনের ক্ষেত্রে পার্থক্য হবে। সমবায় সমিতিকে ২০০১ সালের সমবায় আইন অনুযায়ী ন্যূনতম হারে সঞ্চিতি তহবিল রাখতে হয়। এজন্য সাধারণত অর্জিত মুনাফার ১৫% সংরক্ষিত এবং ৩% উন্নয়ন তহবিলে জমা রাখতে হয়। তবে সমিতি ঋণ দেওয়ার সাথে জড়িত থাকলে আরও ১০% সঞ্চিতি রাখতে হবে। উদ্দীপকের রংপুরের কামার পাড়ার ৫০ জন কলা চাষি একত্রে 'অগ্রণী' নামে একটি সমবায় সমিতি গঠন করেন। ২০১৮ সালে তাদের অর্জিত মুনাফার পরিমাণ ২,০০,০০০ টাকা। অপরদিকে, কুসুমবাগ এলাকার তিল চাষিরা 'সততা' নামে একটি সমবায় সমিতি গড়ে তোলেন। ২০১৮ সালে তারাও ২,০০,০০০ টাকা মুনাফা অর্জন করেন। উদ্দীপকের সমবায় সমিতি দুটি গঠনের উদ্দেশ্যে কিছু ভিন্নতা আছে। 'সততা' প্রতিষ্ঠানটি ঋণ দিলেও 'অগ্রণী' প্রতিষ্ঠানটি এ ধরনের কাজে জড়িত নয়। তাই তাদের মুনাফা বণ্টনের পরিমাণও ভিন্ন হবে। প্রতিষ্ঠানটি অর্জিত মুনাফার (১৫% + ৩%) বা ১৮% বাদে বাকি মুনাফা ভাগ করতে পারবে। তাই সমিতির বণ্টনযোগ্য মুনাফার পরিমাণ দাঁড়ায় (২,০০,০০০- ২,০০,০০০ এর ১৮%) বা ১,৬৪,০০০ টাকা। অপরদিকে, 'সততা' সমবায় সমিতিটির বণ্টনযোগ্য মুনাফার পরিমাণ ১,৪৪,০০০ টাকা। সুতরাং, সমবায় সমিতি দুটির মুনাফা বণ্টনের মধ্যে পার্থক্য আছে।"
        }
      ]
    },
    {
      "number": "10",
      "uddipok": "সাভারের ক্ষুদ্র ও প্রান্তিক কৃষকরা উৎপাদন, ক্রয় ও বিক্রয় কার্য সুষ্ঠুভাবে পরিচালনার লক্ষ্যে 'বনলতা' নামে একটি সমবায় সমিতি গঠন করে। সমবায় নিবন্ধক সমিতিটিকে তার সিল ও স্বাক্ষরযুক্ত গুরুত্বপূর্ণ একটি দলিল প্রদান করেন। উক্ত দলিলে মোট শেয়ারের সংখ্যা ২,০০০ উল্লেখ আছে। জনি নামে একজন কৃষক ৪০০ শেয়ার কেনার পরও আরও শেয়ার কিনতে চাচ্ছেন।",
      "tag": "DCC 23",
      "sub_questions": [
        {
          "label": "ক",
          "question": "সমবায় সমিতির সংজ্ঞা দাও।",
          "explanation": "পারস্পরিক অর্থনৈতিক কল্যাণের' লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে মিলিত হয়ে যে সংগঠন গড়ে তোলে, তাকে সমবায় সমিতি বলে।"
        },
        {
          "label": "খ",
          "question": "ভোক্তা সমবায় সমিতি বলতে কী বোঝায়? ব্যাখ্যা করো।",
          "explanation": "ন্যায্যমূল্যে উন্নতমানের পণ্য পাওয়ার লক্ষ্যে কোনো নির্দিষ্ট এলাকার ভোগকারীরা সংঘবদ্ধ হয়ে যে সমবায় সমিতি গঠন করেন, তাকে ভোক্তা সমবায় সমিতি বলে। মধ্যস্থব্যবসায়ীদের শোষণ থেকে রক্ষা পাওয়ার জন্য এ ধরনের সমিতি গঠন করা হয়। এর প্রধান উদ্দেশ্য হলো ন্যায্যমূল্যে সদস্যদের মধ্যে পণ্য সরবরাহ করা। এ ধরনের সমবায় বিপণি থেকে সদস্য ছাড়া বাইরের লোকজনও পণ্যদ্রব্য কিনতে পারে। এক্ষেত্রে সমিতির অর্জিত মুনাফা সদস্যদের মধ্যে তাদের বার্ষিক মোট কেনার অনুপাতে ভাগ করা হয়।"
        },
        {
          "label": "গ",
          "question": "উদ্দেশ্যের ভিত্তিতে উদ্দীপকে বর্ণিত 'বনলতা' কোন ধরনের সমবায় সমিতি? ব্যাখ্যা করো।",
          "explanation": "উদ্দেশ্যের ভিত্তিতে, উদ্দীপকে বর্ণিত 'বনলতা' একটি বহুমুখী সমবায় সমিতি। একাধিক উদ্দেশ্য অর্জনের জন্য এ ধরনের সমবায় সমিতি গঠন করা হয়। এ সমিতি কাম্য উৎপাদন, ক্রয়, বিক্রয়, ঋণদান প্রভৃতি উদ্দেশ্যে গঠিত হয়। আমাদের দেশে অধিকাংশ সমবায় সমিতিই বহুমুখী উদ্দেশ্য নিয়ে গঠিত ও পরিচালিত হয়। উদ্দীপকে সাভারের ক্ষুদ্র ও প্রান্তিক কৃষকরা 'বনলতা' নামে একটি সমবায় সমিতি গঠন করে। তাদের সমিতির লক্ষ্য হলো উৎপাদন, ক্রয় ও বিক্রয় কার্য সুষ্ঠুভাবে পরিচালনা করা। সমিতিটি কৃষকদের এসব কাজে সর্বাত্মক সহযোগিতা করে। উক্ত সমবায় সমিতির উদ্দেশ্য সীমিত নয়। সমবায়ের সদস্যদের অর্থনৈতিক কল্যাণ নিশ্চিত করা হলো সমবায়ের প্রধান কাজ। এ লক্ষ্যে সমিতিটিকে একসাথে বিভিন্ন ধরনের কাজ করতে হয়। এসব বৈশিষ্ট্য বহুমুখী সমবায় সমিতির সাথে মিলে যায়। সুতরাং, উদ্দীপকের 'বনলতা' একটি বহুমুখী সমবায় সমিতি।"
        },
        {
          "label": "ঘ",
          "question": "উদ্দীপকের জনি ৪০০ শেয়ারের অধিক শেয়ার কিনতে পারবে কি? যুক্তিসহ মতামত দাও।",
          "explanation": "সমবায় আইন অনুযায়ী উদ্দীপকের জনি ৪০০ শেয়ারের অধিক শেয়ার কিনতে পারবে না। সমবায় সমিতির সদস্যদের মধ্যে যেন কোনো বৈষম্য তৈরি না হয় সেজন্য অবাধে শেয়ার কেনার সুযোগ দেওয়া হয় না। কেননা অর্থনৈতিক সমতা বিধানই সমবায়ের উদ্দেশ্য। ফলে সকল সদস্যের সমান অধিকার বজায় থাকে।... উদ্দীপকে সাভারের ক্ষুদ্র ও প্রান্তিক কৃষকরা 'বনলতা' নামে একটি সমবায় সমিতি গঠন করে। সমবায় নিবন্ধক সমিতিটিকে তার সিল ও স্বাক্ষরযুক্ত গুরুত্বপূর্ণ একটি দলিল প্রদান করেন। উক্ত দলিলে মোট শেয়ারের সংখ্যা ২,০০০ উল্লেখ আছে। সেখানে জনি নামে একজন কৃষক ৪০০ শেয়ার কেনার পরও আরও শেয়ার কিনতে চাচ্ছেন। সমবায় সমিতি সম্পদের বৈষম্য কমানো ও সদস্যদের সম অধিকার দানকারী প্রতিষ্ঠান। আইন অনুযায়ী সমবায় সমিতির একজন সদস্য ১ ৫ \\frac{১}{৫} ৫ ১ ​ সর্বোচ্চ শেয়ার কিনতে পারেন। আর উদ্দীপকের 'বনলতা' সমিতিতে মোট ২,০০০ শেয়ার রয়েছে। অর্থাৎ, সমবায়ের সদস্যরা (২০০০ এর ১ ৫ \\frac{১}{৫} ৫ ১ ​ বা ৪০০ শেয়ার কিনতে পারবেন। ইতোমধ্যে জনিও ৪০০ শেয়ার কিনেছে। সমবায় আইন অনুযায়ী সে আর কোনো শেয়ার কিনতে পারবে না। তাই বলা যায়, উদ্দীপকের জনি ৪০০ শেয়ারের বেশি শেয়ার কিনতে পারবে না।"
        }
      ]
    },
    {
      "number": "11",
      "uddipok": "রাকিব সাহেব একজন ভোগ্য পণ্য উৎপাদনকারী। ভোক্তাদের নিকট আকর্ষণীয় করে তুলতে তিনি কখনোই পণ্যে ভেজাল বা বিষাক্ত রঙ মেশান না। একজন কর্মচারী একদিন তার অজান্তে কিছু পণ্যে ভেজাল মেশালে তিনি তা জানতে পেরে সাথে সাথে তাকে বরখাস্ত করেন। তিনি ভাবলেন সমাজের মানুষ যে সকল পণ্য ভোগ করে জীবন ধারন করে সেগুলোর গুণ ও মান ভালো না হলে তাদের জীবন ঝুঁকির মধ্যে পড়ে যাবে। একজন সচেতন ব্যবসায়ীদের কাছ থেকে তা আদৌ কাম্য হতে পারে না।",
      "tag": "DCC 23",
      "sub_questions": [
        {
          "label": "ক",
          "question": "নৈতিকতা কী?",
          "explanation": "কোনো বিষয়ে ভালো-মন্দ, উচিত-অনুচিত, ঠিক-বেঠিক, ন্যায়- অন্যায় প্রভৃতি বিষয়ে বিচারের মাপকাঠি হলো নৈতিকতা।"
        },
        {
          "label": "খ",
          "question": "পরিবেশ সংরক্ষণ বলতে কী বোঝায়?",
          "explanation": "পরিবেশের ভারসাম্য নষ্ট না করে পরিবেশকে স্বাভাবিক অবস্থায় রাখাই হলো পরিবেশ সংরক্ষণ।। ব্যবসায়িক কারণে পরিবেশ দূষণ হয়। কিন্তু সুষ্ঠু পরিবেশ ছাড়া ব্যবসায় প্রতিষ্ঠা ও উন্নতি লাভ করা যায় না। এজন্য ব্যবসায়ীদের পরিবেশ সম্পর্কে সচেতন থাকা ও দূষণকারী কর্মকাণ্ড থেকে বিরত থাকা অত্যন্ত জরুরি।"
        },
        {
          "label": "গ",
          "question": "রাকিব সাহেব যেভাবে ব্যবসায় পরিচালনা করেছেন তাতে তার মধ্যে কোন অনুভূতি লক্ষ করা যাচ্ছে? ব্যাখ্যা করো।",
          "explanation": "রাকিব সাহেব যেভাবে ব্যবসায়ে পরিচালনা করেছেন তাতে, তার মধ্যে ব্যবসায়ে নৈতিকতার অনুভূতি লক্ষ করা যাচ্ছে। ব্যবসায়ে নীতি বা আদর্শও মেনে চলতে হয়। ব্যবসায়ে করণীয় ও বর্জনীয় বিবেচনা করা হলো এর নৈতিকতা। ন্যায্য মূল্যে পণ্য সরবরাহ, ভেজালমুক্ত পণ্য বিক্রি, ক্রেতাদের সাথে ভালো আচরণ প্রভৃতি ব্যবসায় নৈতিকতার অন্তর্গত। উদ্দীপকের জনাব রাকিব সাহেব একজন নিত্যপ্রয়োজনীয় পণ্যের ব্যবসায়ী। তিনি পণ্যে কখনোই ভেজাল মেশান না। তিনি মনে করেন এসব পণ্যের গুণ ও মান ভালো না. হলে মানুষের জীবন ঝুঁকির মধ্যে পড়বে। কিন্তু তার কর্মচারী একদিন তার অজান্তে পণ্যে ভেজাল মেশায়। তার কর্মচারীর এ কাজটি ব্যবসায়ের দৃষিকোণে অনৈতিক ছিল। এজন্য তিনি জানতে পেরে তৎক্ষণাৎ কর্মচারীকে চাকরিচ্যুত করলেন। অর্থাৎ, জনাব রাকিব সাহেবের নৈতিকতার কারণে তিনি তার কর্মচারীকে চাকরিচ্যুত করেছেন। তাই বলা যায়, রাকিব সাহেবের ব্যবসায় পরিচালনার ক্ষেত্রে নৈতিক্তার অনুভূতি লক্ষ করা যাচ্ছে"
        },
        {
          "label": "ঘ",
          "question": "উদ্দীপকে রাকিব সাহেব সমাজের মানুষের প্রতি ব্যবসায়ীদের কোন ধরনের দায়বদ্ধতার কথা বোঝাতে চেয়েছেন? বিশ্লেষণ করো।",
          "explanation": "উদ্দীপকের রাকিব সাহেব সমাজের মানুষের প্রতি ব্যবসায়ীদের সামাজিক দায়বদ্ধতার কথা বোঝাতে চেয়েছেন। উৎপাদক, সরবরাহকারী, ক্রেতা, ভোক্তা, সরকার, মধ্যস্থ ব্যবসায়ী প্রভৃতি পক্ষের সমষ্টিই হলো সমাজ। ব্যবসায়কে সমাজের এসব পক্ষের প্রতি দায়িত্ব পালন করতে হয়। সমাজের প্রতি দায়িত্ব পালনের মাধ্যমে ব্যবসায় নিজের কল্যাণ করতে পারে। উদ্দীপকের রাকিব সাহেব ভোগ্য পণ্য উৎপাদনকারী। তিনি কখনো পণ্যে ভেজাল মেশান না। তিনি ভাবেন সমাজের মানুষ নিত্যপ্রয়োজনীয় পণ্য ভোগ করে জীবনধারণ করেন। এসব পণ্যের গুণ ও মান ভালো না হলে জনগণের জীবন ঝুঁকির মধ্যে পড়বে। একজন ব্যবসায়ীর থেকে তা কাম্য নয়। উদ্দীপকের রাকিব সাহেব সততার সাথে ব্যবসায় পরিচালনা করেন। এজন্য তিনি পণ্যে ভেজাল মেশান না। তার এক কর্মচারী পণ্যে ভেজাল মেশায়। এতে ভোক্তারা স্বাস্থ্যঝুঁকিতে পড়তে পারে। এ ভেবে তিনি তার কর্মচারীকে বরখাস্ত করেন। এছাড়া তিনি সবসময় ক্রেতা-ভোক্তাদের মানসম্মত পণ্য সরবরাহে বদ্ধপরিকর। আর তার কাছে ভেজালমুক্ত, গুণগত মানসম্পন্ন পণ্য পেয়ে ক্রেতারা উপকৃত হবে। এসব কাজের সাথে সামাজিক দায়বদ্ধতার মিল পাওয়া যায়। তাই বলা যায়, রাকিব সাহেব সমাজের মানুষের প্রতি সামাজিক দায়বদ্ধতার কথা বোঝাতে চেয়েছেন।"
        }
      ]
    }
  ]
}