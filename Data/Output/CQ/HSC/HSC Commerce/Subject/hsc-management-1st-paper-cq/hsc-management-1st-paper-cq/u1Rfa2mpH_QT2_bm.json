{
  "title": "বরিশাল বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "শিপনকে ব্যবসায়িক উদ্দেশ্যে মাঝে মাঝে জাপান যেতে হয়, সেখানকার স্ট্রবেরীর স্বাদ তাকে খুবই আকৃষ্ট করে। এই স্বাদের কথা মাথায় রেখে তিনি ভেবেছিলেন, দেশে এই ফলের চাষ শুরু করবেন। তার গ্রামের বাড়ি ময়মনসিংহে বাণিজ্যিক উদ্দেশ্যে স্ট্রবেরীর চাষ শুরু করেন। ফলন বেশ ভালো হচ্ছে। বিক্রিও অনেক বৃদ্ধি পেয়েছে। বর্তমানে তিনি বিদেশে স্ট্রবেরী রপ্তানির কথা ভাবছেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "পণ্যের আকার, ওজন, রং, গুণাগুণ ইত্যাদির উপর ভিত্তি করে পণ্যের সীমা নির্ধারণ করাকেই প্রমিতকরণ বলে।"
        },
        {
          "label": "খ",
          "question": "",
          "explanation": "মুনাফা অর্জনের উদ্দেশ্য উৎপাদন ও বন্টনসহ সকল অর্থনৈতিক কার্যক্রমকে ব্যবসা বলে।   ব্যবসায়ে ব্যক্তি সর্বোচ্চ স্বাধীনতা ভোগ করে।এখানে সে কারো আদেশ মানতে বাধ্য নয়। এখানে সে তার নিজের ইচ্ছা অনুযায়ী ব্যবসা পরিচালনা করতে পারে। ব্যবসার মাধ্যমে অনেক মানুষের কর্মসংস্থান তৈরি করতে পারে। দেশের অর্থনৈতিক কল্যাণ অর্জন করতে পারে।তাই ব্যবসাকে সর্বোত্তম পেশা বলা হয়।"
        },
        {
          "label": "গ",
          "question": "",
          "explanation": "শিপনের ব্যবসায় প্রজনন শিল্পের অন্তর্গত। এ শিল্পের উৎপাদিত সামগ্রিক পুনরায় উৎপাদনের কাজে ব্যবহার করা হয়। এভাবে মানুষের ব্যাপার উপযোগী পণ্যে পরিণত করা হয়। নার্সারি পোল্ট্রি ফার্ম মাছ চাষ সবজি চাষ প্রভৃতি প্রজনন শিল্পীর উদাহরণ। উদ্দীপকের সিপনের স্ট্রবেরি ফলের সাথে আকৃষ্ট হন। তিনি বাণিজ্যিক উদ্দেশ্যে স্ট্রবেরি চাষ শুরু করেন। এক্ষেত্রে তিনি প্রথমে স্ট্রবেরি চারা রোপন করেন এবং তারপর এর পরিচর্যা করেন। ফালিসিটি বড় গাছে পরিণত হয় আর তা থেকে স্ট্রবেরি ফল হয়। এভাবে তিনি চারাগাছ পরিচর্যার মাধ্যমে মানুষের ব্যবহার বা খাওয়ার উপযোগী ফল উৎপাদন করেন। এছাড়া উৎপাদিত ফলের বীজ থেকে পুনরায় গাছ উৎপাদন করা যাবে। এসব কাজের সাথে প্রয়োজন শিল্পীর মিল আছে। তাই বলা যায় যে শিখন প্রজনন শিল্পের সাথে জড়িত"
        },
        {
          "label": "ঘ",
          "question": "",
          "explanation": "আমি মনে করি, শিপন বিদেশে স্টবেরি রপ্তানি করে সাফল্য অর্জন করতে পারবে।   বিদেশের নিকট অথবা বিদেশি কোন ব্যবসায়ীর নিকট পণ্যদ্রব্য বিক্রয় করাকে রপ্তানি বলে। রপ্তানির ফলে একটি দেশ মূল্যবান বৈদেশিক মুদ্রা অর্জন করতে পারে।বাংলাদেশ গার্মেন্টস সামগ্রী বিদেশে রপ্তানি করে তার মোট রপ্তানির‌ ৮০% এর অধিকা অর্জন করে।   উদ্দীপকের জনাব শিপন স্ট্রবেরি বাণিজ্যিকভাবে চাষ শুরু করেন। তার ফলন বেশ ভালো হচ্ছে। বিক্রিও বেশি হচ্ছে। বর্তমানে তিনি বিদেশে স্ট্রবেরি রপ্তানির কথা ভাবছেন।   যেহেতু জনাব শিপনের উৎপাদনের পরিমাণ বেশি সেহেতু তিনি বিদেশে স্ট্রবেরি রপ্তানি করতে পারেন।তবে তাকে বেশ কিছু আনুষ্ঠানিকতা পালন করে এই কার্যক্রম শুরু করতে হবে। রপ্তানির মাধ্যমে তিনি দেশের জন্য মূল্যবান বৈদেশিক মুদ্রা অর্জন করতে পারবেন।নিজেও অর্থনৈতিকভাবে স্বাবলম্বী হবেন। তাই আমি মনে করি শিপন বিদেশে স্টবেরি রপ্তানি করে সাফল্য অর্জন করতে পারবেন।"
        }
      ]
    },
    {
      "number": "2",
      "uddipok": "জনাব রাজীব নরসিংদীর মাধবদীতে একটি জামদানি শাড়ির কারখানা স্থাপন করেন। মাধবদীতে দক্ষ পোশাক শ্রমিক ও স্থানীয়ভাবে বাজারজাতকরণের সুবিধা রয়েছে। ঐতিহ্যবাহী জামদানি শাড়ির দেশ ও বিদেশে যথেষ্ট চাহিদা ও সুনাম রয়েছে। প্রতিষ্ঠানটি প্রথমদিকে মূলধন সংকটে পড়ে। স্থানীয় একটি আর্থিক প্রতিষ্ঠানের সাথে যোগাযোগ করে সমস্যা সমাধান করেন। বর্তমানে প্রতিষ্ঠানটি সুনামের সাথে ব্যবসায় পরিচালনা করছে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "যে ব্যবসা গড়তে ব্যক্তি বা ব্যক্তিবর্গ মূলধন বিনিয়োগ করেন কিন্তু তার পিছনে মুনাফা অর্জনের বা লভ্যাংশ প্রাপ্তির কোন উদ্দেশ্য থাকে না বরং সমাজের কল্যাণ উদ্দেশ্যই থাকে মুখ্য থাকে সামাজিক ব্যবসা বলে।"
        },
        {
          "label": "খ",
          "question": "",
          "explanation": "পণ্যের মালিকানা সংক্রান্ত প্রতিবন্ধকতা পণ্য বিনিময়ের মাধ্যমে দূর করা যায়।   মুনাফা অর্জনের উদ্দেশ্যে পণ্যদ্রব্য ক্রয়-বিক্রয় কার্যকে পণ্য বিনিময় বলে। উৎপাদনকারী হতে পণ্য ভোগকারী পর্যন্ত স্থানান্তরের জন্য একাধিকবার পণ্য ক্রয়-বিক্রয়ের প্রয়োজনীয়তা দেখা দেয়। এভাবে প্রত্যেকবারই পণ্যের মালিকানা স্থানান্তর হয়।যার ফলে স্বত্বগত উপযোগ সৃষ্টি হয়। এই প্রতিবন্ধকতা পণ্য বিনিময়ের মাধ্যমে দূর করা হয়।"
        },
        {
          "label": "গ",
          "question": "",
          "explanation": "জনাব করিম কারখানা স্থাপনে অর্থনৈতিক পরিবেশের উপাদানগুলো বিবেচনা করেছে।    যে পরিবেশ অর্থ ও ঋণ ব্যবস্থা,চাহিদা ও ভোগ,মানবসম্পদ,জনগণের আয় ও সঞ্চয় ইত্যাদির উপর ভিত্তি করে সৃষ্টি হয় তাকে অর্থনৈতিক পরিবেশ বলে।   উদ্দীপকে জনাব রাজিব নরসিংদীর মাধবদীতে একটি জামদানি শাড়ির কারখানা স্থাপন করেন।মাধববদিতে দক্ষ পোশাক শ্রমিক ও স্থানীয়ভাবে বাজারজাতকরণের সুবিধা রয়েছে।দক্ষ মানব সম্পদ ও আর্থিক প্রতিষ্ঠানের সহজলভ্যতা তার প্রতিষ্ঠানের সফলতায় যথেষ্ট ভূমিকা রেখেছে।তাই বলা যায়, উদ্দীপকের জনাব রাজিব অর্থনৈতিক পরিবেশের উপাদান গুলো বিবেচনায় নিয়ে কারখানায় স্থাপন করেছেন।"
        },
        {
          "label": "ঘ",
          "question": "",
          "explanation": "'প্রতিষ্ঠানটির সফলতা অর্জনে ব্যবসা পরিবেশের প্রভাব রয়েছে'-উক্তিটির সাথে আমি একমত।    একটি দেশের ব্যবসা প্রতিষ্ঠানসমূহ যে পারিপার্শ্বিক অবস্থার মধ্য দিয়ে গঠিত ও পরিচালিত হয় তাকে ব্যবসা পরিবেশ বলে।প্রাকৃতিক এবং অপ্রাকৃতিক বিভিন্ন উপাদান দ্বারা ব্যবসা প্রতিষ্ঠানগুলো প্রভাবিত হয়।ইতিবাচক ব্যবসায়িক পরিবেশের কারণে ব্যবসা প্রতিষ্ঠানগুলো সফলতা পায়। আবার বিপরীতে নেতিবাচক ব্যবসায়িক পরিবেশ ব্যবসায়ের জন্য হুমকিস্বরূপ।   উদ্দীপকে দেখা যায়,‌ জনাব রাজিব অর্থনৈতিক পরিবেশ বিবেচনায় নিয়ে একটি জামদানি শাড়ির কারখানা স্থাপন করেছেন। তিনি দক্ষ পোশাক শ্রমিক ও স্থানীয় বাজারজাতকরণের সুবিধা পাচ্ছেন।তার প্রতিষ্ঠান প্রথম দিকে মূলধন সংকটে পড়লে স্থানীয় একটি আর্থিক প্রতিষ্ঠানের সাথে যোগাযোগ করে সমস্যা সমাধান করেন।তার ব্যবসায়ের এই সাফল্য অর্জনের পিছনে ব্যবসা পরিবেশের অনেক বড় প্রভাব রয়েছে।   একটি ব্যবসা প্রতিষ্ঠান তার পারিপার্শ্বিক বিভিন্ন উপাদানের সম্বন্ধে গঠিত হয়।উত্তম বাজার ব্যবস্থা, দক্ষ শ্রমিক সস্তা-শ্রম, উর্বর ভূমি, উত্তম আইন শৃঙ্খলা পরিস্থিতি ইত্যাদি ব্যবসায়ের উপর বড় প্রভাব ফেলে। উদ্দীপকের করিম তার প্রতিষ্ঠানের জন্য দক্ষ শ্রমিক ও আর্থিক প্রতিষ্ঠানের সাহায্য পায়। যার কারণে তার প্রতিষ্ঠান সফলতা পায় এবং সুনামের সাথে ব্যবসা পরিচালনা করতে পারছে। সুতরাং বলা যায় যে, প্রতিষ্ঠানটির সফলতা অর্জনে ব্যবসায় পরিবেশের প্রভাব অনস্বিকার্য।"
        }
      ]
    },
    {
      "number": "3",
      "uddipok": "স্বাধীনচেতা বেকার যুবক জনাব রক্তিম বিশ হাজার টাকা ধার করে মোট ষাট হাজার টাকার পণ্যসামগ্রী ক্রয় করে মনিহারি দোকান সাজিয়ে ব্যবসায় শুরু করেন। স্বল্প পুঁজির কারণে তার দোকানে পর্যাপ্ত পণ্যসামগ্রী নেই। ফলে তিনি প্রায়ই ক্রেতার চাহিদা পূরণে ব্যর্থ হন। এতে তিনি ভীষণ চিন্তিত হয়ে পড়েন। এমতাবস্থায় কয়েকজন নিয়মিত ক্রেতার পরামর্শে তিনি যেসব পণ্য সরবরাহ করতে পারেন না, তার একটি তালিকা প্রস্তুত করেন। পরবর্তীতে ঐসব পণ্য দোকানে রাখেন। কিছুদিনের মধ্যেই বিক্রয় বৃদ্ধি পায় এবং ক্রমাগত তিনি ব্যবসায় এ সফলতা লাভ করেন",
      "tag": "ACC 24,BB 22",
      "sub_questions": [
        {
          "label": "ক",
          "question": "",
          "explanation": "শিল্পে উৎপাদিত পণ্য প্রকৃত ভোগকারির নিকট বন্টন সংক্রান্ত যাবতীয় কার্যাবলির সমষ্টিকে বাণিজ্য বলে।"
        },
        {
          "label": "খ",
          "question": "",
          "explanation": "সরকারি-বেসরকারি যৌথ অর্থায়নে প্রতিষ্ঠিত ব্যবসায়িক কার্যক্রমকে সরকারি-বেসরকারি অংশীদারিত্বভিত্তিক ব্যবসা বলে।   দুটি দেশের ব্যবসা প্রতিষ্ঠান একত্রে যৌথ উদ্যোগে ব্যবসা প্রতিষ্ঠান গড়ে তোলে।তারই সম্প্রসারিত রূপ হলো একটি দেশের সরকার এবং একাধিক ব্যবসা প্রতিষ্ঠান বা জনগণ মিলে গঠিত সরকারি-বেসরকারি অংশীদারিত্বভিত্তিক ব্যবসা। বড় ধরনের অবকাঠামো নির্মাণ, হাসপাতাল,শিক্ষা প্রতিষ্ঠান ইত্যাদি গঠনে এরকম অংশীদারিত্ব বিভিন্ন দেশে কার্যকর প্রমাণিত হয়েছে।PPP নামে এটি বেশ জনপ্রিয়।"
        },
        {
          "label": "গ",
          "question": "",
          "explanation": "এক মালিকানা ব্যবসায় প্রত্যক্ষ যোগাযোগের সম্পর্কের বৈশিষ্ট্যটি উদ্দীপকের ব্যবসায়ীকে প্রতিষ্ঠিত হতে সাহায্য করেছে। এ ধরনের ব্যবসায় এক মালিকানায় গঠিত পরিচালিত ও নিয়ন্ত্রিত হয়। ব্যবসায় পরিধির ছোট হয় মালিক নিজেই ব্যবসা পরিচালনা করেন। এতে মালিকের সাথে গ্রাহকদের প্রত্যক্ষ সম্পর্ক গড়ে ওঠে। ফলে গ্রাহকের পরামর্শ নিয়ে সহজেই ব্যবসায়ী সফলতা লাভ করা যায়। উদ্দীপকের জনক রক্তিম নিজস্ব ও ধার করা অর্থ দিয়ে একটি মনিহারি দোকান দেন। স্বল্প পুঁজির কারণে তার দোকানে পর্যাপ্ত পণ্য নেই। তাই তিনি ক্রেতাদের চাহিদা পূরণে ব্যর্থ হন। তিনি একাই দোকানটি পরিচালনা করেন। তাই গ্রাহকদের সাথে তার সরাসরি যোগাযোগ হয়। তিনি স্থানীয় ক্রেতাদের পরামর্শ নিয়ে তাদের চাহিদা সম্পর্কে জানেন এবং এরপর সে অনুযায়ী পণ্য দোকানে তোলেন। ফলে তার গ্রাহকদের সংখ্যা বেড়ে যায়। এভাবে কাউকে চাইলে ফোনের মাধ্যমে তার ব্যবসা সফলতা আসে। তাই বলা যায় যে গ্রাহকদের সাথে প্রত্যক্ষ যোগাযোগের সম্পর্কের কারণে জনাব রকিং প্রতিষ্ঠিত হতে পেরেছেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত পরিস্থিতিতে এক মালিকানা ব্যবসা নির্বাচন করা সম্পূর্ণ যৌক্তিক।   একক ব্যক্তির মালিকানায় গঠিত ও পরিচালিত ব্যবসাকে এক মালিকানা ব্যবসা বলে। এক মালিকানা সীমিত মূলধনের একটি সহজ সংগঠন। যেকোনো ব্যক্তি স্বল্প পরিসরে যে কোনো স্থানে এরূপ ব্যবসা গঠন করতে পারেন।   উদ্দীপকে দেখা যায়,জনাব রক্তিম ২০ হাজার টাকা ধার নিয়ে মোট ষাট হাজার টাকার পণ্য সামগ্রী ক্রয় করে একটি মনিহারী দোকান সাজিয়ে ব্যবসা শুরু করেন। তার ব্যবসা প্রথমে সফল হতে না পারলেও পরবর্তীতে তিনি পরিস্থিতির সাথে পরিবর্তন করে সফল ব্যবসায়ী হিসেবে প্রতিষ্ঠিত হন।   স্বল্প পুঁজির ব্যবসায়ের ক্ষেত্রে এক মালিকানা ব্যবসায়ের বিকল্প নেই। এক মালিকানা ব্যবসায়ে মালিক নিজের খেয়াল খুশি মতো ব্যবসা পরিচালনা করতে পারে।পরিস্থিতি অনুধাবন করে দ্রুত সিদ্ধান্ত গ্রহণ করতে পারে যেমনটি উদ্দীপকের জনাব রুক্তিম করেছেন। তাই বলা যায়,উদ্দীপকে বর্ণিত পরিস্থিতিতে এক মালিকানা ব্যবসা নির্বাচন করা ছিল সম্পূর্ণ যৌক্তিক।"
        }
      ]
    },
    {
      "number": "4",
      "uddipok": "আইবিএ থেকে এমবিএ করা লিসা, লিমা ও বন্যা তিন বান্ধবী মিলে পারস্পরিক সমঝোতার ভিত্তিতে একটি কনসালটেন্সি ফার্ম গঠন করে। তারা ব্যবসায়ের লাভের অংশ সমহারে বণ্টন করে। সফলতার সাথে ব্যবসায় চলছিল। বন্যা ব্যবসায় পরিচালনায় অংশগ্রহণ করে না। বন্যা কাউকে কিছু না জানিয়ে কানাডা চলে যাওয়ায় অন্য সদস্যরা উদ্বিগ্ন হয়ে পড়ে। বন্যা ব্যবসায়ে তার অংশ নিজের ভাইয়ের কাছে হস্তান্তর করে দেয়। ফলে লিসা ও লিমা ব্যবসায় বন্ধ করার সিদ্ধান্ত নেয়।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "স্থায়ী ব্যবসা করতে স্থানীয় ইউনিয়ন পরিষদ,উপজেলা পরিষদ,পৌরসভা বা মিউনিসিপাল কর্পোরেশন থেকে যে লাইসেন্স নিতে হয় তাকে ট্রেড লাইসেন্স বলে।"
        },
        {
          "label": "খ",
          "question": "",
          "explanation": "কোন সমাজের মানুষের শিক্ষা-সংস্কৃতি, রীতিনীতি,ধর্ম ইত্যাদি মিলিয়ে যে পরিবেশের সৃষ্টি হয় তাকে সামাজিক পরিবেশ বলে।   ব্যবসা একটি সামাজিক প্রতিষ্ঠান।সমাজের মানুষের চাহিদা ও প্রত্যাশা পূরণের জন্য বিভিন্ন ব্যবসা প্রতিষ্ঠান গড়ে ওঠে।যে সমাজে ভোক্তাদের ক্রয় প্রবণতা কম, রুচিবোধ নিম্নমানের সেখানে ব্যবসা-প্রসার লাভ করতে পারে না।তাই সামাজিক পরিবেশ ব্যবসায়ের জন্য গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের ব্যবসায়টি মালিকানার ভিত্তিতে একটি অংশীদারী ব্যবসা।   দুই বা অধিক ব্যক্তির সমঝোতার ভিত্তিতে গঠিত ও পরিচালিত ব্যবসায়কে অংশীদারী ব্যবসা বলে। অংশীদারী ব্যবসায়ে চুক্তি-ই মূল ভিত্তি হিসেবে বিবেচিত হয়।এই ব্যবসায়ে সকল অংশীদার অসীম দায় বহনে বাধ্য থাকে।   উদ্দীপকে আইবিএ থেকে এমবিএ করা লিসা,লিমা ও বন্যা পারস্পরিক সমঝোতার ভিত্তিতে একটি কনসালটেন্সি ফার্ম গঠন করেন। তাদের গঠিত প্রতিষ্ঠানটির বৈশিষ্ট্য অংশীদারী ব্যবসায়ের সাথে পুরোপুরি মিলে যায়।তাই বলা যায়, উদ্দীপকের প্রতিষ্ঠানটি মালিকানার ভিত্তিতে অংশীদারী ব্যবসা।"
        },
        {
          "label": "ঘ",
          "question": "",
          "explanation": "উদ্দীপকের পরিস্থিতিতে লিসা ও লিমার ব্যবসাটি বিলোপ সাধনের সিদ্ধান্ত সম্পূর্ণ যৌক্তিক বলে আমি মনে করি।   আবেদনের প্রেক্ষিতে যদি আদালত কোন অংশীদারী ব্যবসায়ের বিলপের নির্দেশ দেয় তবে তাকে আদালতের নির্দেশে বিলোপ সাধন বলে।অংশিদারি আইনের ৪৪ ধারায় এরূপ কারণগুলো বর্ণনা করা হয়েছে যার মধ্যে কোনো অংশীদার অন্য অংশীদারদের অনুমতি ছাড়া ব্যবসায় তার অংশ সম্পূর্ণভাবে কোন তৃতীয় পক্ষের নিকট হস্তান্তর করা অন্যতম।   উদ্দীপকে দেখা যায় তিন বান্ধবী পারস্পরিক সমঝোতার ভিত্তিতে একটি অংশীদারী ব্যবসা প্রতিষ্ঠা করে। হঠাৎ বন্যা কাউকে কিছু না বলে কানাডায় চলে যায়। সে ব্যবসায়ের তার অংশ তার ভাইয়ের কাছে হস্তান্তর করে যায়। ফলে লিসা ও লিমা ব্যবসাটি বন্ধ করা সিদ্ধান্ত নেয়।   যেহেতু উক্ত ব্যবসায়ের একজন অংশীদার বন্যা কোনো অংশীদারের অনুমতি ছাড়া তার অংশ তার ভাইয়ের কাছে হস্তান্তর করে, সেহেতু সে অংশীদারি চুক্তি ভংঙ্গ করেছে। আদালতে আবেদন না করে বাকি দুই অংশীদার ব্যবসায় চালাতে পারতো কিন্তু তা আইনের দৃষ্টিতে অবৈধ হবে। তাই আমি মনে করি,উদ্ধুদ্ধ পরিস্থিতিতে লিসা ও লিমার ব্যবসায়টি বিলোপের সিদ্ধান্ত সম্পূর্ণ যৌক্তিক।"
        }
      ]
    },
    {
      "number": "5",
      "uddipok": "শাহিন তার ৬ বন্ধুকে নিয়ে 'সেইফ লাইফ' নামক একটি ঔষধ উৎপাদনকারী কোম্পানি গঠন করে। স্বল্প সময়ের মধ্যে তারা তাদের কর্মদক্ষতা ও ঔষধের গুণগত মানের কারণে রপ্তানি লাইসেন্স পেয়ে যান। দিনে দিনে তাদের বাজার বৃদ্ধি পেতে থাকে। সম্প্রতি বিপুল পরিমাণে দেশীয় চাহিদার পাশাপাশি বিদেশি ফরমায়েশ পূরণ করতে যেয়ে তাদের প্রতিষ্ঠানটি অর্থ স্বল্পতার সম্মুখীন হয়। কোম্পানিটির শেয়ার অবাধে হস্তান্তরযোগ্য না হওয়ায় তারা গঠনতন্ত্র পরিবর্তনের মাধ্যমে আর্থিক সমস্যা সমাধানের বিষয়ে একমত হয়েছেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "যখন কোনো কোম্পানি অন্য কোনো কোম্পানির ৫০% এর বেশি শেয়ারের মালিক হয় তখন ওই কোম্পানিকে হোল্ডিং কোম্পানি বলে।"
        },
        {
          "label": "খ",
          "question": "",
          "explanation": "কোনো কোম্পানি নতুন শেয়ার বিলির সিদ্ধান্ত গ্রহণের সময় তা আনুপাতিক হারে পুরাতন শেয়ারহোল্ডারদের জন্য সংরক্ষণ করলে তাকে রাইঠ শেয়ার বলে   কোন কোম্পানি যখন ভালো অবস্থায় থাকে তখন শেয়ার বাজারে কোম্পানি শেয়ারের দামও বেশি থাকে।সেই অবস্থায় নতুন ইস্যুকৃত শেয়ারে পুরাতন শেয়ার মালিকগণ তাদের স্বার্থ দাবি করতে পারে।এরূপ দাবি পূরণের জন্যই মূলত রাইট শেয়ার বন্টন করা হয়।"
        },
        {
          "label": "গ",
          "question": "",
          "explanation": "উদ্দীপকের শাহীন ও তার বন্ধুরা মিলে একটি প্রাইভেট লিমিটেড কোম্পানি গঠন করেছেন।   যে কোম্পানির সদস্য সংখ্যা সর্বনিম্ন দুইজন এবং সর্বোচ্চ ৫০ জন,শেয়ার অবাধে হস্তান্তরযোগ্য নয় এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় না তাকে প্রাইভেট লিমিটেড কোম্পানি বলে।   উদ্দীপকের শাহীন তার ছয় বন্ধুকে নিয়ে \"সেইফ লাইফ\" নামক একটি ঔষধ উৎপাদন কারী কোম্পানি গঠন করে। তাদের প্রতিষ্ঠিত কোম্পানিটির বৈশিষ্ট্য প্রাইভেট লিমিটেডের সাথে সামঞ্জস্যপূর্ণ।তাই বলা যায়, উদ্দীপকের শাহীন ও তার বন্ধুরা মিলে একটি প্রাইভেট লিমিটেড কোম্পানি গঠন করেছিলেন।"
        },
        {
          "label": "ঘ",
          "question": "",
          "explanation": "উদ্দীপকের সর্বশেষ গৃহীত সিদ্ধান্তের কারণে কোম্পানিটি পাবলিক লিঃ কোম্পানিতে রূপান্তর হবে।   যে কোম্পানির সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা দ্বারা সীমাবদ্ধ,সিয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে।   উদ্দীপকে দেখা যায়, শাহীন তার ছয় বন্ধুকে নিয়ে \"সেইফ লাইফ\" নামে একটি ঔষধ উৎপাদনকারী কোম্পানি গঠন করে। দিনে দিনে তাদের বাজার বৃদ্ধি পেতে থাকে। সম্প্রীতি বিপুল পরিমাণ দেশীয় চাহিদা পূরণ করার পাশাপাশি বিদেশি ফরমায়েশ পূরণ করতে যেয়ে তাদের প্রতিষ্ঠানটি অর্থস্বল্পতায় ভোগে। কোম্পানিটির শেয়ার অবাধে হস্তান্তর যোগ্য না হওয়ায় তারা গঠনতন্ত্র পরিবর্তনের মাধ্যমে আর্থিক সমস্যা সমাধানের বিষয়ে একমত হয়েছেন।   তারা বর্তমানে প্রাইভেট লিমিটেড কোম্পানি হওয়ায় শেয়ার বিক্রয়ের মাধ্যমে মূলধন সংগ্রহ করতে পারছে না।তাই তারা গঠনতন্ত্র পরিবর্তন করে পাবলিক লিমিটেড কোম্পানিতে পর্যাবসিত হবে। কোম্পানি আইন মেনে তারা সহজেই এটি করতে পারবে। গঠনতন্ত্র পরিবর্তনের ফলে ব্যবসায়ের ধরন পরিবর্তিত হবে।উদ্দীপকের শাহীন ও তার বন্ধুরা মিলে একটি প্রাইভেট লিমিটেড কোম্পানি গঠন করেছেন।   যে কোম্পানির সদস্য সংখ্যা সর্বনিম্ন দুইজন এবং সর্বোচ্চ ৫০ জন,শেয়ার অবাধে হস্তান্তরযোগ্য নয় এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় না তাকে প্রাইভেট লিমিটেড কোম্পানি বলে।   উদ্দীপকের শাহীন তার ছয় বন্ধুকে নিয়ে \"সেইফ লাইফ\" নামক একটি ঔষধ উৎপাদন কারী কোম্পানি গঠন করে। তাদের প্রতিষ্ঠিত কোম্পানিটির বৈশিষ্ট্য প্রাইভেট লিমিটেডের সাথে সামঞ্জস্যপূর্ণ।তাই বলা যায়, উদ্দীপকের শাহীন ও তার বন্ধুরা মিলে একটি প্রাইভেট লিমিটেড কোম্পানি গঠন করেছিলেন।"
        }
      ]
    },
    {
      "number": "6",
      "uddipok": "",
      "tag": "HC 23,BB 22",
      "sub_questions": [
        {
          "label": "ক",
          "question": "",
          "explanation": "একটি দেশের অভ্যন্তরে কার্যরত বিভিন্ন কেন্দ্রীয় সমবায় সমিতির সমন্বয়ে যে সমবায় সমিতি গঠিত হয়ে তাকে জাতীয় সমবায় সমিতি বলে।"
        },
        {
          "label": "খ",
          "question": "",
          "explanation": "কমবৃত্তসম্পন্ন সমমনার মানুষ নিজেদের আর্থ-সামাজিক উন্নয়নে সমবায় আইনের অধীনে যে সংগঠন গড়ে তোলে তাকে সমবায় সমিতি বলে।   সমিতির সদস্যদের পারস্পরিক সহযোগিতার মাধ্যমে নিজেদের মধ্যে উৎপাদন বিক্রয় করতে সক্ষম হয় ফলে মধ্যস্থ ভোগীদের দৌরাত্ম হ্রাস পায়। কৃষক,জেলে, ক্ষুদ্র ব্যবসায়ী ইত্যাদি স্বল্প আয়ের মানুষ এ ধরনের সংগঠনে বেশি আগ্ৰহী হয়। ফলে তারা ন্যয্যামূল্যে পণ্য বিক্রি ও অধিক মুনাফা লাভের আশায় সমবায় সমিতি গঠন করেন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত সমবায় সংগঠনটি সদস্য দের প্রকৃতিবিচারে উৎপাদক সমবায় সমিতি।   কতিপয় উৎপাদক নিজেদের আর্থ-সামাজিক উন্নয়নে উৎপাদন ও বিক্রয় কার্যকে অধিকতর ফলপ্রসু করার লক্ষ্যে যে সমবায় সমিতি গড়ে তোলে তাকে উৎপাদক সমবায় সমিতি বলে।কমবৃত্ত সম্পন্ন উৎপাদক শ্রেণী পণ্য উৎপাদন ও বিক্রয়ে নানান অসুবিধায় ভোগে।মহাজন,মধ্যস্ত ব্যবসায়ী ইত্যাদি ব্যক্তিবর্গের দৌরাত্ম্যে দিশেহারা থাকে।এ সকল অসুবিধা থেকে পরিত্রাণের উপায় হিসেবে উৎপাদকগণ এ ধরনের সমবায় সমিতি প্রতিষ্ঠা করেন।   উদ্দীপকের বরগুনা জেলার ২৫ জন জেলে নিজেদের আর্থসামাজিক কল্যাণের জন্য একটি সমবায় সমিতি গঠন করেছে। তাদের উৎপাদিত মৎস্য ঢাকার বিভিন্ন বাজারে বিক্রয় করেন। উক্ত সমবায় সমিতিটি জেলেদের ন্যায্যমূল্য প্রাপ্তিতে সহায়তা করবে। তাই বলা যায়,সদস্য বিচারে উদ্দীপকের উল্লেখিত সমবায়টি উৎপাদক সমবায় সমিতি।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সমবায়টির সংরক্ষিত তহবিল হতে ডিপ ফ্রিজ কিনার সামর্থ্য রয়েছে বলে আমি মনে করি।   সমশ্রেণীর কমবৃত্ত সম্পন্ন মানুষ নিজেদের অর্থনৈতিক কল্যাণ লাভের জন্য সম্মিলিত প্রচেষ্টায় সমবায় আইনের আওতায় যে সংগঠন করে তোলে তাকে সমবায় সমিতি বলে।এ সংগঠনের মূল উদ্দেশ্য হলো সদস্যদের অর্থনৈতিক কল্যাণ সাধন।   সমবায় সমিতির আইন অনুযায়ী মুনাফার ১৫% সংরক্ষিত তহবিলে এবং ৩% উন্নয়ন তহবিলে জমা রাখতে হয়। উদ্দীপকের বরগুনা জেলার জেলেদের সংরক্ষিত তহবিল মোট অর্থের পরিমাণ হবে: ২০১৩ সালে জমার হার (৩,০০,০০০×১৫%)=৪৫,০০০ টাকা ২০১৪ সালে জমার হার (৩,৫০,০০০×১৫%)=৫২,৫০০ টাকা ২০১৫ সালে জমার হার (৪,২৫,০০০×১৫%)=৬৩,৭৫০ টাকা সুতরাং বরগুনা জেলা ছেলেদের মোট সংরক্ষিত তহবিলের পরিমাণ ১,৬১,২৫০ টাকা। তাদের পাঁচটি ডিপ ফ্রিজ ক্রয় করতে প্রয়োজন (২৫০০০×৫)=১,২৫,০০০ টাকা।   পরিশেষে বলা যায়,উদ্দীপকের প্রতিষ্ঠানটির সংরক্ষিত তহবিল হতে পাঁচটি ডিপ ফ্রিজ ক্রয়ের সামর্থ্য রয়েছে।"
        }
      ]
    },
    {
      "number": "7",
      "uddipok": "পদ্মা লিমিটেড ঋণ গ্রহণের জন্য এমন একটি ঋণপত্র ইস্যু করেছে যার মালিকরা ইচ্ছা করলে নির্দিষ্ট সময় পর শেয়ারে রূপান্তর করতে পারেন। এই মর্মে তারা পত্রিকায় একটি বিবরণপত্র প্রচার করেছেন। এদিকে কোম্পানির কিছু পরিচালক নতুন শেয়ার ইস্যুর মাধ্যমে মূলধন সংগ্রহের মতামত দিয়েছেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "প্রবর্তকগণ কোম্পানির উদ্যোক্তা।"
        },
        {
          "label": "খ",
          "question": "",
          "explanation": "কোম্পানি আইনের অধীনে গঠিত ও নিয়ন্ত্রিত ব্যবসা প্রতিষ্ঠানকে কোম্পানি সংগঠন বলে।   এরূপ প্রতিষ্ঠান যেকোনো দেশেই বৃহদায়তন প্রকৃতিতে গড়ে ওঠে। ফলে প্রচলিত আইনের বাধ্যবাধকতা মেনেই এরূপ ব্যবসা প্রতিষ্ঠান গঠন করতে হয়। কোম্পানি সংগঠন স্বাধীন ব্যক্তি সত্তার মর্যাদা ভোগ করে। ফলে এরূপ প্রতিষ্ঠান নিজ নামে অন্যের সাথে চুক্তি করতে, লেনদেন করতে ও প্রয়োজনে মামলা দায়ের করতে পারে।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি পরিবর্তনযোগ্য ঋণপত্র ইস্যু করেছে।   যে ঋণপত্র বিক্রয়ের শর্তে নির্দিষ্ট সময় পর এটি ফেরত দিয়ে শেয়ারে রূপান্তর করা যায় এমন শর্ত উল্লেখ থাকে তাকে পরিবর্তনযোগ্য ঋণপত্র বলে। কোম্পানি যখন পরবর্তীতে ঋণকে মূলধনে পরিণত করতে চায় তখন এরুপ ঋণপত্র ইস্যু করে থাকে।   উদ্দীপকের পর্দা লিমিটেড ঋণ গ্রহণের জন্য এমন ঋণপত্র ইস্যু করেছে যার মালিকরা ইচ্ছে করলে নির্দিষ্ট সময় পর শেয়ারে রূপান্তর করতে পারবেন। কোম্পানিটির ইস্যুকৃত ঋণপত্রের বৈশিষ্ট্য পরিবর্তনযোগ্য ঋণপত্রের সাথে পুরোপুরি মিলে যায়।তাই বলা যায়, উদ্দীপকের প্রতিষ্ঠানটি পরিবর্তনযোগ্য ঋণপত্র ইস্যু করেছে।"
        },
        {
          "label": "ঘ",
          "question": "",
          "explanation": "শেয়ার ইস্যু নিয়ে পরিচালকদের মতামত যথার্থ।   কোম্পানি জনগণের কাছে শেয়ার বিক্রয় করে যে মূলধন ব্যবসায়ের জন্য সংগ্রহ করে তাকে কোম্পানির শেয়ার মূলধন বলে। শেয়ার বিক্রয়ের ফলে কোম্পানির মালিকানার কিছু অংশ শেয়ারমালিকদের ওপর স্থানান্তরিত হয়।   উদ্দীপকে দেখা যায়, পদ্মা লিমিটেড মূলধন সংগ্রহের জন্য ঋণপত্র ইস্যু করেছে। এদিকে কোম্পানির কিছু পরিচালক নতুন শেয়ার ইস্যুর মাধ্যমে মূলধন সংগ্রহের মতামত দিয়েছেন।   ঋণপত্রের মাধ্যমে মূলধন সংগ্রহ করতে গেলে কোম্পানিকে সুদসহ সেই অর্থ ঋণদাতাদের ফেরত দিতে হয়। কিন্তু শেয়ার ইস্যু করে কোম্পানি মূলধন সংগ্রহ করলে বিনিয়োগকৃত মূলধনের লভ্যাংশের কিছু অংশ শেয়ার মালিকদের মধ্যে বন্টন করা হয়। কোম্পানির বিলোপে ঋণদাতাদের অর্থ অবশ্যই ফেরত দিতে হয়। তাই আমি মনে করি,শেয়ার ইস্যু নিয়ে পরিচালকদের মতামত যথার্থ।"
        }
      ]
    },
    {
      "number": "8",
      "uddipok": "কুমিল্লা ভিউ চীন থেকে বিভিন্ন পার্টস এনে সাইকেল তৈরি করে ভারতে বিক্রি করে। কিন্তু গত মাসে পার্টস আনার সময় জাহাজ দুর্ঘটনায় পড়লে মালামাল নদীগর্ভে তলিয়ে যায়। ফলে প্রতিষ্ঠানটি আর্থিক ক্ষতিতে পতিত হয়।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "অন্ট্রাপো হচ্ছে এমন একটি বাণিজ্য পদ্ধতি যেক্ষেত্রে আমদানিকৃত কোন পণ্য গুনগত মান, পরিমাণ, আকৃতিসহ কোন প্রকার পরিবর্তন ব্যতিরেকে পণ্য মূল্য অন্যূন ৫% এর অধিক মূল্যে তৃতীয় কোন দেশে রপ্তানি করা হয়, যা বন্দর সীমানার বাইরে আনা যাবে না, তবে অন্য কোন বন্দরের মাধ্যমে রপ্তানির উদ্দেশ্যে বাণিজ্য মন্ত্রণালয়ের পূর্বানোমোদনক্রমে এক বন্দর হতে অন্য বন্দরে পরিবহন করা যেতে পারে।"
        },
        {
          "label": "খ",
          "question": "",
          "explanation": "মুনাফা পাওয়ার উদ্দেশ্যে পরিচালিত সকল বৈধ অর্থনৈতিক কর্মকান্ডকে ব্যবসা বলে।   ব্যবসায়ে একজন ব্যবসায়ী নিজস্ব চিন্তা চেতনা অনুযায়ী ব্যবসা গঠন ও পরিচালনা করে।তার সকল কর্মকান্ডে সে নিজেই সিদ্ধান্ত নেয়।এখানে সে অন্যের নির্দেশ মানতে বাধ্য নয়। চাকরিজীবী যেভাবে তার কাজ,পারিশ্রমিক,অফিস,সময়,ছুটিসহ সব কাজেই বাধ্যতামূলকভাবে অন্যের অধিন, ব্যবসায়ে তা নয়। তাই ব্যবসা একটি স্বাধীন পেশা।"
        },
        {
          "label": "গ",
          "question": "",
          "explanation": "কুমিল্লা ভিউ উৎপাদন শিল্পের সাথে জড়িত।   শ্রম ও যন্ত্রের সাহায্যে কাঁচামাল বা অর্থ প্রস্তুত জিনিসকে মানুষের ব্যবহার উপযোগী পণ্যে রূপান্তর করাকে উৎপাদন শিল্প বলে। প্রাথমিক শিল্পে প্রাপ্ত কাঁচামাল এরূপ শিল্পে ব্যবহৃত হয়ে মানুষের ব্যবহার উপযোগী পণ্য উৎপাদিত হয়। তাই একে মাধ্যমিক শিল্প নামেও ডাকা হয়।   উদ্দীপকের কুমিল্লা ভিউ চীন থেকে বিভিন্ন পার্টস এনএ সাইকেল তৈরি করে ভারতে বিক্রি করে। তারা অর্থ প্রস্তুত‌ বিভিন্ন পার্টস দিয়ে সাইকেল তৈরি করে তা মানুষের ব্যবহার উপযোগি করে তোলে। তাই বলা যায়,কুমিল্লা ভিউ উৎপাদন শিল্পের সাথে জড়িত।"
        },
        {
          "label": "ঘ",
          "question": "",
          "explanation": "ভবিষ্যতে কুমিল্লা ভিউ আর্থিক ক্ষতির হাত থেকে রক্ষা পাওয়ার ক্ষেত্রে বিনিময় সহায়ক বীমা কাজটি ভূমিকা রাখতে পারবে বলে আমি মনে করি।   ঝুঁকি হলো আর্থিক ক্ষতির সম্ভাবনা। ব্যবসা-বাণিজ্যের সাথে ঝুঁকি অতপ্রোতভাবে জড়িত। দৈনন্দিন বিভিন্ন অনিশ্চয়তার মধ্যে ব্যবসায়ীরা তাদের ব্যবসায়িক কার্যক্রম চালান। ব্যবসায়ের ক্ষেত্রে এই ঝুঁকিগত প্রতিবন্ধকতা বীমার মাধ্যমে দূরীভূত হয়।   উদ্দীপকে দেখা যায় কুমিল্লা ভিউ চীন থেকে বিভিন্ন পার্টস এনে সাইকেল তৈরি করে ভারতে রপ্তানি করে। কিন্তু গত মাসে পার্টস আনার সময় জাহাজ দুর্ঘটনায় পড়লে মালামাল নদীগর্ভে তলিয়ে যায়।ফলে প্রতিষ্ঠানটি আর্থিক ক্ষতি হয়।   কুমিল্লা ভিউ যদি বীমা করে রাখত তাহলে কিছুটা হলেও আর্থিক ক্ষতি মোকাবেলা করতে পারত। কারণ বীমা মেশিন ও যন্ত্রপাতি নষ্ট,আগুনের ক্ষতি,জাহাজ ডুবিসহ নানান দুর্ঘটনার বিপক্ষে আর্থিক ক্ষতিপূরণ দেয়। যেহেতু প্রতিষ্ঠানটির মালামাল জাহাজের মাধ্যমে নদীপথে আসে তাই তাদের উচিত বীমা করে রাখা। তাই আমি মনে করি, ভবিষ্যতে কুমিল্লা ভিউ আর্থিক ক্ষতির হাত থেকে রক্ষা পাওয়ার ক্ষেত্রে বীমা ভূমিকা রাখতে পারবে।কুমিল্লা ভিউ উৎপাদন শিল্পের সাথে জড়িত।   শ্রম ও যন্ত্রের সাহায্যে কাঁচামাল বা অর্থ প্রস্তুত জিনিসকে মানুষের ব্যবহার উপযোগী পণ্যে রূপান্তর করাকে উৎপাদন শিল্প বলে। প্রাথমিক শিল্পে প্রাপ্ত কাঁচামাল এরূপ শিল্পে ব্যবহৃত হয়ে মানুষের ব্যবহার উপযোগী পণ্য উৎপাদিত হয়। তাই একে মাধ্যমিক শিল্প নামেও ডাকা হয়।   উদ্দীপকের কুমিল্লা ভিউ চীন থেকে বিভিন্ন পার্টস এনএ সাইকেল তৈরি করে ভারতে বিক্রি করে। তারা অর্থ প্রস্তুত‌ বিভিন্ন পার্টস দিয়ে সাইকেল তৈরি করে তা মানুষের ব্যবহার উপযোগি করে তোলে। তাই বলা যায়,কুমিল্লা ভিউ উৎপাদন শিল্পের সাথে জড়িত।"
        }
      ]
    },
    {
      "number": "9",
      "uddipok": "অনি, রবি ও জনি তিন বান্ধবী স্বেচ্ছায় চুক্তিবদ্ধ হয়ে একটা অংশীদারি ব্যবসায় গঠন করেন। তিনজনের মূলধনের পরিমান সমান,মুনাফা সমান হারে ভোগ করেন। চুক্তির শর্ত অনুযায়ী, জনি শুধু মূলধনের সমপরিমাণ দায় বহন করবে। সম্প্রীতি একজন দেনাদার প্রতিষ্ঠানের পাওনা ৫০ লক্ষ টাকা পাওনা আদায় গড়িমসি করেছে। এজন্য পাওনা আদায় আদালতের আশ্রয় গ্রহণ করে।",
      "tag": "MB 23,BB 22",
      "sub_questions": [
        {
          "label": "ক",
          "question": "",
          "explanation": "যদি কোন ব্যক্তি ব্যবসায় অংশীদার না হয়েও কথাবার্তা ও আচরণ দ্বারা নিজেকে অংশীদার হিসেবে পরিচয় দেয় তবে তাকে আচরণে অনুমিত অংশীদার বলে।"
        },
        {
          "label": "খ",
          "question": "",
          "explanation": "চুক্তি ব্যতীত অংশীদারি ব্যবসায় গঠন করা যায় না বিধায় চুক্তিকে অংশীদারি ব্যবসার ভিত্তি বলা হয়। চুক্তি অংশদারি ব্যবসায়ের মূল ভিত্তি অর্থাৎ অংশীদারী ব্যবসায় হতে হলে অবশ্যই সে ক্ষেত্রে সদস্যদের মধ্যে একটি চুক্তি থাকতে হবে। কয়জন মিলে একটি ব্যবসায় আরম্ভ করে উক্ত ব্যবসায় মুনাফা পরস্পরের মধ্যে ভাগ করে নিলেও সেখানে চুক্তির অবর্তমানে তাকে ব্যবসায় বলা যাবে না। অর্থাৎ চুক্তিবিহীন কোন ব্যবসায় অংশীদারী ব্যবসা নয়। তাই চুক্তিকে অংশীদারি ব্যবসায়ের মূল ভিত্তি বলা হয়।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি সীমাবদ্ধ অংশীদারি ব্যবসায়। যে অংশীদারি ব্যবসায় কমপক্ষে একজন অংশীদারের দায় সীমিত থাকে এবং অন্য সকল অংশীদারদের দায়ী সীমাহীন থাকে তাকে সীমাবদ্ধ অংশীদারি ব্যবসায় সংগঠন বলে। অংশীদারি ব্যবসায় অনেক সময় মূলধনের প্রয়োজন পড়ে। এ ক্ষেত্রে নতুন সাধারণ অংশীদার গ্রহণের সম্ভাব্য পরিচালনাগত জটিলতা দেখা দেওয়ার ভয় থাকে। এমতাবস্থায় ব্যবসার মূলধন বিনিয়োগের মাধ্যমে সীমাবদ্ধ অংশীদার গ্রহণ করা হয়। উদ্দীপকে অনি,রবি ও জনি তিন বান্ধবী স্বেচ্ছায় চুক্তিবদ্ধ হয়ে  একটা অংশীদারী ব্যবসা গঠন করেন।তিনজনের মূলধনের পরিমান সমান,মুনাফা সমান হারে ভোগ করেন। চুক্তির শর্ত অনুযায়ী, জনি শুধু মূলধনের সমপরিমাণ দায় বহন করবে। রনির বৈশিষ্ট্য বিবেচনায় উদ্দীপকের ব্যবসাটি সীমাবদ্ধ অংশীদারী ব্যবসায়ের সাথে সামঞ্জস্যপূর্ণ। তাই বলা যায়, উদ্দীপকের প্রতিষ্ঠানটি  সীমাবদ্ধ অংশীদারি ব্যবসার সংগঠন।"
        },
        {
          "label": "ঘ",
          "question": "",
          "explanation": "নিবন্ধন থাকার কারণে উদ্দীপকে পাওনা আদায় আদালতের আশ্রয় নিতে সামর্থ হবে না।  অংশীদারি ব্যবসায় নিবন্ধন বলতে সরকার কর্তৃক নিয়োজিত অংশীদারি নিবন্ধকের অফিসে অংশীদারী ব্যবসার নাম তালিকাভুক্ত করণ কে বোঝায়। তবে প্রকৃত পক্ষে অংশীদারী ব্যবসায় নিবন্ধন বলতে এর চুক্তিপত্রের নিবন্ধন কে বোঝায়। যদিও অংশীদারি ব্যবসায় নিবন্ধন বাধ্যতামূলক নয় তবে ভবিষ্যৎ সুযোগ-সুবিধা ভোগ করার জন্য নিবন্ধন করাটাই উত্তম।  উদ্দীপকের অনি, রবি ও জনি তিন বান্ধবী স্বেচ্ছায় চুক্তিবদ্ধ হয়ে একটা অংশীদারী ব্যবসা গঠন করেন। তিনজনের মূলধনের পরিমান সমান,মুনাফা সমান হারে ভোগ করেন। চুক্তির শর্ত অনুযায়ী, জনি শুধু মূলধনের সমপরিমাণ দায় বহন করবে। সম্প্রীতি একজন দেনাদার প্রতিষ্ঠানের পাওনা ৫০ লক্ষ টাকা পাওনা আদায় গড়িমসি করেছে। এজন্য পাওনা আদায় আদালতের আশ্রয় গ্রহণ করে।  অংশীদারি আইন অনুযায়ী অংশীদারি ব্যবসায় নিবন্ধন বাধ্যতামূলক নয়। তবে ভবিষ্যৎ দাবি-দাওয়া আদায় সুবিধা পেতে হলে নিবন্ধন করাটাই উত্তম। কারণ নিবন্ধন করা থাকলে পাওনা টাকা আদায়ের জন্য আদালতে মামলা করা যায়। উদ্দীপকের প্রতিষ্ঠানটি অনিবন্ধন করা ছিল।  তাই উদ্দীপকে উল্লেখিত পরিস্থিতিতে নিবন্ধন না থাকার কারনে অংশীদারা তার পাওনা অর্থ ফেরত পায় না।"
        }
      ]
    },
    {
      "number": "10",
      "uddipok": "X ও Y দুজন দুটি ব্যবসায়ের সাথে সম্পৃক্ত। x এর ব্যবসায়টি তার অনুপস্থিতিতে বিলোপ সাধিত হবে এ মর্মে গঠিত হয়েছে। কিন্তু Y এর ব্যবসায়ের অস্তিত্ব এভাবে বিপন্ন হবে না ।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "যে কোম্পানির সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা দ্বারা সীমাবদ্ধ, শেয়ার অবাধে হস্তান্তরযোগ্য তাকে পাবলিক লিমিটেড কোম্পানি বলে।"
        },
        {
          "label": "খ",
          "question": "",
          "explanation": "কোম্পানির শেয়ারহোল্ডারদের দায় সীমিত বোঝাতে কোম্পানির নামের শেষে লি. ব্যবহার করা হয়।   স্বভাবতই কোম্পানি সংগঠনের সদস্যরা সীমিত দায় বহন করে।তবে কোম্পানির প্রকারভেদের মধ্যে একটি কোম্পানি আছে যার শেয়ারহোল্ডাররা অসীম দায় বহন করে। তাই সীমিত দায় বিশিষ্ট কোম্পানি বোঝাতে কোম্পানির নামের শেষে লিমিটেড ব্যবহার করা হয়।"
        },
        {
          "label": "গ",
          "question": "",
          "explanation": "উদ্দীপকে ব্যবসা সংগঠনে চিরন্তন অস্তিত্ব বৈশিষ্ট্যটি ইঙ্গিত করা হয়েছে।   কোম্পানি সংগঠন অন্যান্য ব্যবসা সংগঠনের মতো খুব সহজেই বিলুপ্ত হয় না। তাই আইন অনুযায়ী এ ব্যবসা চিরন্তন অস্তিত্বের মর্যাদা ভোগ করে। পৃথক ও স্বাধীন সত্তার নতুন শেয়ার হোল্ডারদের মৃত্যু, দেউলিয়াত্ব, শেয়ার হস্তান্তর ইত্যাদি এ ব্যবসায়ের বিপন্ন ঘটায় না। আইনগত আনুষ্ঠানিকতার মাধ্যমেই এ ব্যবসার বিলোপ ঘটে।   উদ্দীপকের এক্স এর ব্যবসাটি একটি অংশীদারী ব্যবসা। অংশীদারি ব্যবসায়ের পৃথক সত্তা নেই। তাই মালিকের অনুপস্থিতিতে ব্যবসায়ের বিলপ সাধন হবে। কেননা কারবারের পৃথক কোন সত্তা নেই। পক্ষান্তরে ওয়াই এর কারবারটি যৌথ মূলধনী কারবার। মালিকের মৃত্যু কিংবা শেয়ার হস্তান্তরে ব্যবসাটির উপর কোন প্রভাব পড়ে না। তাই বলা যায়,উদ্দীপকে ব্যবসা সংগঠনের চিরন্তন অস্তিত্ব বৈশিষ্ট্যের প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "এক্স ও ওয়াই এর ব্যবসায়ের মধ্যে ওয়াই এর ব্যবসা অর্থনৈতিকভাবে বেশি গুরুত্বপূর্ণ ভূমিকা রাখবে বলে আমি মনে করি।   কোম্পানি আইনের অধীনে গঠিত ও পরিচালিত কৃত্রিম ব্যক্তিসত্তা বিশিষ্ট ব্যবসা প্রতিষ্ঠানকে কোম্পানি সংগঠন বলে। এরূপ ব্যবসা সাধারণত বৃহদায়তন প্রকৃতিতে গড়ে ওঠে।স্বাধীন ব্যক্তিসত্তার মর্যাদা ভোগ করার ফলে এরূপ ব্যবসা নিজ নামে অন্যের সাথে চুক্তি করতে,লেনদেন করতে ও প্রয়োজনে আদালতে মামলা দায়ের করতে পারে।   উদ্দীপকে এক্স এর ব্যবসাটি হল অংশীদারী ব্যবসা। তার ব্যবসাটি তার অনুপস্থিতে বিলোপ সাধন ঘটবে এ মর্মে গঠিত হয়েছে। অন্যদিকে ওয়াই এর ব্যবসায়ের এভাবে বিপন্ন হবে না।   কোম্পানি সংগঠনে যেকোনো ব্যবসায়ের তুলনায় ব্যবসায়িক কার্যক্রম অনেক বেশি হয়ে থাকে। এ ব্যবসার মাধ্যমে দেশের সম্পদের সুষ্ঠু ব্যবহার হয়। অসংখ্য মানুষের কর্মসংস্থান সৃষ্টি হয় ফলে তাদের আর্থসামাজিক উন্নয়ন হয়। এতে মানুষের আয় বাড়ে প্রকারান্তে জাতীয় আয় বাড়ে। তাই বলা যায় ওয়াই এর ব্যবসাটি অর্থনৈতিক উন্নয়নে অধিক ভূমিকা রাখবে।"
        }
      ]
    },
    {
      "number": "11",
      "uddipok": "জনাৰ আজমাইন প্রাকৃতিক উপায়ে স্বাস্থ্যসম্মত কসমেটিকস উৎপাদন করেন। গ্রাহকদের নিকট উৎপাদিত পণ্য ন্যায্যমূল্যে বিক্রয় করেন। ফলে খুব অল্পদিনেই তার প্রতিষ্ঠানের সুনাম সর্বত্র ছড়িয়ে পড়ে। কিন্তু তিনি নিয়মিত কর প্রদান করেন না। ব্যবসায়ের অনেক তথ্য যথাযথ কর্তৃপক্ষের নিকট গোপন রাখেন ।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "ব্যবসা পরিচালনার ক্ষেত্রে উচিত অনুচিত মেনে চলা এবং ভালোকে গ্রহণ ও মন্দকে বর্জন করে চলাই হল ব্যবসা নৈতিকতা।"
        },
        {
          "label": "খ",
          "question": "",
          "explanation": "ব্যবসা পরিচালনায় কোনটা ভালো কোনটা মন্দ, কোনটা উচিত কোনটা অনুচিত এই সংক্রান্ত মানুষের বোধ বা উপলব্ধিতেই মূল্যবোধ বলে।   ব্যবসায়িক ক্ষেত্রে সুনাম একটি গুরুত্বপূর্ণ বিষয়। একজন ব্যবসায়ীর দীর্ঘদিনের নৈতিক মূল্যবোধের মাধ্যমে ব্যবসায়ে সুনাম অর্জিত হয়।যিনি মিথ্যা বলেন না, ক্রেতাদের ঠকান না, ন্যায্য মূল্যে পণ্য বিক্রয় করেন স্বাভাবিকভাবেই সমাজে তার সুনাম প্রতিষ্ঠিত হয়। এই সুনামের মাধ্যমে তার ব্যবসা দিন দিন অগ্রগতি লাভ করে।তাই ব্যবসা উন্নয়নে মূল্যবোধ অপরিহার্য।"
        },
        {
          "label": "গ",
          "question": "",
          "explanation": "জনাব আজমাইন সমাজের ক্রেতা ও ভোক্তা পক্ষের প্রতি দায়িত্ব পালন করেছেন।   সমাজের বিভিন্ন পক্ষের প্রতি ব্যবসা যে দায়িত্ব পালন করে তাকে ব্যবসায়ের সামাজিক দায়িত্ব পালন বলে।একটি ব্যবসা প্রতিষ্ঠান সমাজের বিভিন্ন পক্ষের সহযোগীতায় গড়ে ওঠে। ব্যবসায়ের উচিত ক্রেতাদের ন্যায্যমূল্যে উত্তম পণ্য সরবরাহ করা।   উদ্দীপকের জনাব আজমাইল প্রাকৃতিক উপায় স্বাস্থ্যসম্মত কসমেটিক্স উৎপাদন করেন। গ্রাহকদের নিকট ন্যায্যমূল্যে পণ্য বিক্রয় করেন। ক্রেতাদের প্রতি ব্যবসায়ীদের যে দায়িত্ব সেটি জনাব আজমাঈন যথাযথভাবে পালন করেছেন। তাই বলা যায় জনাব আজমাঈন ক্রেতা ও ভোক্তা পক্ষের প্রতি সামাজিক দায়িত্ব পালন করেছেন।"
        },
        {
          "label": "ঘ",
          "question": "",
          "explanation": "আমি মনে করি জনাব আজমাইনের পরবর্তী কাজ তার ব্যবসায়ের উপর বিরূপ প্রভাব ফেলবে।   সমাজের বিভিন্ন পক্ষের প্রতি ব্যবসায় যে দায়িত্ব পালন করে তাকে ব্যবসায়ের সামাজিক দায়িত্ব পালন বলে।সরকার হলো একটি সমাজের সর্বোচ্চ প্রতিনিধিত্বশীল সংস্থা। সরকারকে যথা সময়ে কর প্রদান করা ব্যবসায়ীদের দায়িত্ব।   উদ্দীপকে দেখা যায়, জনাব আজমাইল নিয়মিত কর প্রদান করেন না। ব্যবসায়ের অনেক তথ্য যথাযথ কর্তৃপক্ষের নিকট গোপন রাখেন। তার এরূপ কর্মকাণ্ডের ফলে ব্যবসার উপর বিরূপ প্রভাব পড়বে।   সরকার বিভিন্ন নিয়ম-কানুন প্রনয়ণ করে ব্যবসায়-বাণিজ্য সুষ্ঠুভাবে তদারকি করে। ব্যবসায়ের হতে অর্জিত কর দেশের বিভিন্ন উন্নয়নমূলক কাজে ব্যবহার করা হয়। কোনো প্রতিষ্ঠান যদি নিয়মিত কর প্রদান না করে তাহলে সরকার উক্ত ব্যবসায় বিলুপ্তি করতে পারে।অথবা বড় ধরনের জরিমানাও করতে পারে। তাই আমি মনে করি, জনাব আসমাইল সরকারের প্রতি সামাজিক দায়িত্ব পালন না করে ব্যবসায়ের ওপর বিরূপ প্রভাব ফেলাবে।"
        }
      ]
    }
  ]
}