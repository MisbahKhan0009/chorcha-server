{
  "title": "ঢাকা কলেজ ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মেহেদী হাসান একটি কোম্পানি গঠন করে, যেখানে তিনি বিদেশ হতে ভেষজ চর্বি আমদানি করে। এরপর সেগুলো প্রক্রিয়াজাত করে ক্ষার ও সুগন্ধি মিশিয়ে বিভিন্ন ধরনের সাবান তৈরি করে তা বাজারজাতকরণ করে। অপরদিকে, তার বন্ধু মাসুম সরকারের কাছ থেকে টেন্ডার নিয়ে দেশের মধ্যে বিভিন্ন সড়ক ও সেতু নির্মাণের কাজ করে। বর্তমানে দুই বন্ধুই সফল ব্যবসায়ী হিসেবে প্রতিষ্ঠিত।",
      "tag": "DC 23",
      "sub_questions": [
        {
          "label": "ক",
          "question": "শিল্প কী?",
          "explanation": "প্রাকৃতিক সম্পদ আহরণ ও তা প্রক্রিয়াজাত করে মানুষের ব্যবহারযোগ্য পণ্যে পরিণত করাকে শিল্প বলে।"
        },
        {
          "label": "খ",
          "question": "দেশের উন্নয়নে রাজনৈতিক পরিবেশ কতটা গুরুত্বপূর্ণ ও কেন?",
          "explanation": "দেশের সার্বভৌমত্ব, রাজনৈতিক, দল, আইন-শৃঙ্খলা পরিস্থিতি, আন্তর্জাতিক সম্পর্ক প্রভৃতির সমন্বয়ে গড়ে ওঠে রাজনৈতিক পরিবেশ। ব্যবসায়ের কার্যক্রম নিরবচ্ছিন্নভাবে চলার জন্য স্থিতিশীল রাজনৈতিক পরিস্থিতি অপরিহার্য। হরতাল, ধর্মঘট প্রভৃতি নেতিবাচক কর্মকাণ্ডের অবসান এবং সরকারের ব্যবসায়বান্ধব নীতিমালা এ পরিবেশকে অনুকূল করে। এতে বৈদেশিক বিনিয়োগকারীরা বিনিয়োগে আগ্রহী হয়।"
        },
        {
          "label": "গ",
          "question": "মেহেদী হাসানের কোম্পানিটি উৎপাদন শিল্পের কোন ভাগের অন্তর্গত? ব্যাখ্যা করো।",
          "explanation": "মেহেদী হাসানের কোম্পানিটি উৎপাদন শিল্পের যৌগিক খাতের অন্তর্গত।. যৌগিক শিল্পে পৃথক পৃথক পদার্থ কাঁচামাল হিসেবে সংগ্রহ করা হয়। এরপর এগুলো সংমিশ্রণ করা হয়। সংমিশ্রণের ফলে একটি নতুন পণ্য তৈরি হয়। যেমন- চর্বি ও তেলের সাথে ক্ষারের সংযোগে সাবান তৈরি এ শিল্পের অন্তর্গত। উদ্দীপকের মেহেদী হাসান একটি কোম্পানি প্রতিষ্ঠা করেন। তার এ ( প্রতিষ্ঠানে সাবান তৈরি করা হয়। সাবান তৈরির জন্য তিনি প্রথমে বিদেশ থেকে ভেষজ চর্বি আমদানি করেন। এরপর সেগুলো প্রক্রিয়াজাত করা হয়। প্রক্রিয়াজাতকরণের পর এর সাথে ক্ষার ও সুগন্ধি মেশানো হয়। এভাবে এটি মানুষের ব্যবহার উপযোগী পণ্যে পরিণত হয়। এরপর তা বাজারজাত করা হয়। এসব কাজের সাথে উৎপাদন শিল্পের যৌগিক খাতের মিল পাওয়া যায়। তাই বলা যায়, মেহেদী হাসানের কোম্পানিটি যৌগিক শিল্পের অন্তর্গত।"
        },
        {
          "label": "ঘ",
          "question": "উদ্দীপকে কোম্পানি দুটির মধ্যে কোন কোম্পানিটি দেশের আর্থসামাজিক উন্নয়নে প্রত্যক্ষ ভূমিকা রাখবে বলে তুমি মনে করো? যুক্তি দেখাও।",
          "explanation": "উদ্দীপকে কোম্পানি দুটির মধ্যে মাসুম সরকারের ব্যবসায়টি দেশের আর্থ-সামাজিক উন্নয়নে প্রত্যক্ষ ভূমিকা রাখবে। ব্যবসায় পণ্যদ্রব্য উৎপাদন ও বন্টনের মাধ্যমে চাহিদা এবং যোগানের ভারসাম্য ঠিক রাখে। ব্যবসায়ের প্রতিটি ক্ষেত্রে অগণিত মানুষ জড়িত থাকে। এতে বেকার সমস্যা কমে। ফলে জাতীয় আয় বাড়ে। উদ্দীপকের মেহেদী হাসান বিদেশ থেকে ভেষজ চর্বি আমদানি করেন। এরপর সেগুলো প্রক্রিয়াজাত করে ক্ষার ও সুগন্ধি মিশিয়ে সাবান তৈরি করেন। তারপর তা বাজারজাত করেন। অন্যদিকে, মাসুম সরকারের কাছ থেকে টেন্ডার নেন। এরপর দেশের মধ্যে বিভিন্ন সড়ক ও সেতু নির্মাণের কাজ করেন। উদ্দীপকের মেহেদী হাসানের প্রতিষ্ঠানের মাধ্যমে নির্দিষ্ট সংখ্যক মানুষের উপকার হয়। কারণ, এ প্রতিষ্ঠানে জড়িত ব্যক্তিদেরই শুধু কর্মসংস্থানের ব্যবস্থা হয়। অন্যদিকে মাসুমের ব্যবসায়ের মাধ্যমে সারা দেশের যোগাযোগ ব্যবস্থার উন্নয়ন হয়। এতে ব্যবসা-বাণিজ্যের প্রসার ঘটে। নতুন নতুন শিল্প কারখানা গড়ে ওঠে। ফলে ব্যাপক, কর্মসংস্থানের সুযোগ সৃষ্টি হয়। এতে মানুষের আয় বাড়ে। ফলে মানুষের জীবনযাত্রার মানও উন্নত হয়। তাই বলা যায়, মাসুমের প্রতিষ্ঠানটি দেশের আর্থ-সামাজিক উন্নয়নে প্রত্যক্ষ ভূমিকা রাখবে।"
        }
      ]
    },
    {
      "number": "2",
      "uddipok": "এম.বি.বি.এস পাশ করার পর মিসেস লিনা 'প্রত্যয় ক্লিনিক' নামে একটি প্রতিষ্ঠান গঠন করলেন। প্রতিষ্ঠানটি নতুন হওয়ায় গ্রাহক সংখ্যার পরিমাণ খুবই কম। অল্প দিনে বিভিন্ন সার্জারি ও চিকিৎসায় সফলতা অর্জন করলেও স্থানীয় অনেকেই তা অবগত নন। এর ফলে তিনি ব্যবসায়ের কার্যক্রম চালাতে গিয়ে সমস্যার সম্মুখীন হচ্ছেন।",
      "tag": "DC 23",
      "sub_questions": [
        {
          "label": "ক",
          "question": "সামাজিক ব্যবসায় কী?",
          "explanation": "যে ব্যবসায়ে মুনাফা প্রাপ্তির কোনো উদ্দেশ্য থাকে না বরং তা সামাজিক কল্যাণ, দারিদ্র্য দূরীকরণ ও ব্যবসায় প্রসারের জন্য ব্যয় করা হয়, তাকে সামাজিক ব্যবসায় বলে।"
        },
        {
          "label": "খ",
          "question": "বাণিজ্য কীভাবে ঝুঁকিগত বাধা দূর করে? ব্যাখ্যা করো।",
          "explanation": "ব্যবসায়ে সহায়-সম্পত্তির ক্ষতির আশঙ্কাকে ব্যবসায়ের ঝুঁকিগত বাধা বলে। বাণিজ্য হলো ব্যবসায়ের বণ্টনকারী শাখা। পণ্য বণ্টনের ক্ষেত্রে বিভিন্ন ধরনের দুর্ঘটনার কারণে ব্যবসায়ের ক্ষতি হতে পারে। এই ক্ষতি থেকে রক্ষা পাওয়ার জন্য বিমা চুক্তি করা হয়। তাই বলা যায়, বাণিজ্য ঝুঁকিগত বাধা বিমার মাধ্যমে দূর করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানের কাজটি ব্যবসায়ের কোন শাখার অন্তর্গত? বর্ণনা করো।",
          "explanation": "উদ্দীপকে উল্লিখিত প্রতিষ্ঠানের কাজটি ব্যবসায়ের প্রত্যক্ষ সেবা শাখার অন্তর্গত। এ ব্যবসায়ের মাধ্যমে গ্রাহকদের সরাসরি সেবা দেওয়া হয়। আর এ সেবা দেখা বা স্পর্শ করা যায় না। কিন্তু তা মানুষের প্রয়োজন বা অভাব পূরণ করতে পারে। ডাক্তারি, ওকালতি প্রভৃতি এ সেবার অন্তর্গত। উদ্দীপকের মিসেস লিনা একটি প্রতিষ্ঠানের মালিক। এম.বি.বি.এস পাশ করার পর তিনি এ প্রতিষ্ঠানটি স্থাপন করেন। তার এ প্রতিষ্ঠানের মাধ্যমে বিভিন্ন সার্জারি ও চিকিৎসা সেবা দেওয়া হয়। এখানে তিনি রোগীদের সেবা দেওয়ার বিনিময়ে অর্থ উপার্জন করেন। এতে রোগীরা চিকিৎসা সেবা পেয়ে উপকৃত হচ্ছে। জনগণকে স্বাস্থ্য সেবা দেওয়াই তার উদ্দেশ্য। এসব কাজের সাথে প্রত্যক্ষ সেবার মিল পাওয়া যায়। প্রথম পত্র তাই বলা যায়, উদ্দীপকের উল্লিখিত প্রতিষ্ঠানের কাজটি ব্যবসায়ের প্রত্যক্ষ সেবা শাখার অন্তর্গত।"
        },
        {
          "label": "ঘ",
          "question": "উদ্দীপকের প্রতিষ্ঠানটির উদ্ভূত পরিস্থিতি উত্তরণে বাণিজ্যের কোন কাজটি ভূমিকা রাখতে পারে বলে তুমি মনে করো? উত্তরের সপক্ষে যুক্তি দেখাও।",
          "explanation": "উদ্দীপকের প্রতিষ্ঠানটির উদ্ভূত পরিস্থিতি উত্তরণের উপায় হলো বাজারজাতকরণ প্রসারের ব্যবস্থা করা। বাজারজাতকরণ প্রসার পণ্য বা সেবার ব্র্যান্ড সম্পর্কে গ্রাহকদের মধ্যে আগ্রহ সৃষ্টি করে। এর ফলে পণ্যের বিক্রি বাড়ে। এটি ব্যবসায়ের ক্ষেত্রে পণ্যের প্রচারগত বাধা দূর করে। বিজ্ঞাপন, বিক্রয় প্রসার, প্রচার প্রভৃতি বাজারজাতকরণ প্রসারের অন্তর্গত। উদ্দীপকের মিসেস লিনা এম.বি.বি.এস পাশ করার পর একটি ক্লিনিক' প্রতিষ্ঠা করেন। প্রতিষ্ঠানটির মাধ্যমে তিনি অল্প দিনেই বিভিন্ন রোগীর প্রত্যাশা পূরণে সক্ষম হন। এতে তিনি সফলতা অর্জন করেন। কিন্তু এটি নতুন প্রতিষ্ঠিত বলে এলাকার অনেকেই এ ব্যাপারে জানে না। ফলে তার গ্রাহক সংখ্যাও কম। এ অবস্থায় মিসেস লিনাকে বাজারজাতকরণ প্রসারের পর্যাপ্ত ব্যবস্থা করতে হবে। এজন্য তিনি বিলবোর্ড, পোস্টার, ব্যানার, প্রচারপত্র প্রভৃতি কৌশলের ব্যবস্থা নিতে পারেন। এতে প্রতিষ্ঠানটি মানুষের কাছে অনেক পরিচিতি পাবে। এর সাফল্য ও তার কৃতিত্বের ব্যাপারে সবাই জানতে পারবে। পাশাপাশি সুনামও প্রতিষ্ঠিত হবে। ফলে তার গ্রাহক সংখ্যাও বাড়বে। তাই বলা যায়, উদ্দীপকের প্রতিষ্ঠানটির উদ্ভূত সমস্যা উত্তরণের উপায় হলো বাজারজাতকরণ প্রসারের ব্যবস্থা।"
        }
      ]
    },
    {
      "number": "3",
      "uddipok": "নারায়ণগঞ্জে মি. বিমল একটি কবুতরের খামার স্থাপন করেছেন। তিনি বিভিন্ন ধরনের কবুতর কেনেন। সেখানে থেকে ব্যবসায় সম্প্রসারণে তিনি একটি দুগ্ধ খামারের পরিকল্পনা করেন।",
      "tag": "DC 23",
      "sub_questions": [
        {
          "label": "ক",
          "question": "প্রযুক্তিগত পরিবেশ কী?",
          "explanation": "বিজ্ঞান ও কারিগরি শিক্ষা, বিজ্ঞান সংক্রান্ত প্রশিক্ষণ ও গবেষণা, প্রযুক্তির ব্যবহার, প্রযুক্তি আমদানির সুযোগ প্রভৃতি মিলে একটি দেশের অভ্যন্তরে সৃষ্ট পরিবেশকে প্রযুক্তিগত পরিবেশ বলে।"
        },
        {
          "label": "খ",
          "question": "পরিবেশের বাহ্যিক উৎপাদনগুলো অনিয়ন্ত্রিত কেন? ব্যাখ্যা করো।",
          "explanation": "ব্যবসায় প্রতিষ্ঠানের বাইরের যেসব পরিবেশগত উপাদান ব্যবসায়ের ওপর প্রত্যক্ষ বা পরোক্ষভাবে প্রভাব ফেলে, তাকে ব্যবসায়ের বাহ্যিক পরিবেশ বলে। বাহ্যিক উপাদানগুলোর নিয়ন্ত্রণের চাবিকাঠি প্রতিষ্ঠানের মালিকের হাতে থাকে না। এ উপাদানগুলো বিভিন্ন শক্তির ওপর নির্ভর করে। তাই পরিবেশের বাহ্যিক উপাদানগুলো অনিয়ন্ত্রণযোগ্য।"
        },
        {
          "label": "গ",
          "question": "মি. বিমলের মুনাফা অর্জনে কোন পরিবেশের অনুকূল প্রভাব রয়েছে? ব্যাখ্যা করো।",
          "explanation": "মি. বিমলের মুনাফা অর্জনে সামাজিক পরিবেশের অনুকূল প্রভাব রয়েছে। এ পরিবেশ সমাজে বসবাসরত মানুষের সংখ্যা, শিক্ষা-ব্যবস্থা বেকারত্ব, জাতীয়তা প্রভৃতি উপাদানের সমন্বয়ে গড়ে ওঠে। এসব উপাদানের পার্থক্যের কারণে স্থানভেদে মানুষের চাহিদা ভিন্ন হয়। অনুকূল সামাজিক পরিবেশ ব্যবসায়ে সাফল্য লাভে গুরুত্বপূর্ণ ভূমিকা পালন করে। উদ্দীপকের মি. বিমল নারায়নগঞ্জে একটি কবুতরের খামার স্থাপন করেছেন। তিনি বিভিন্ন ধরনের কবুতর কিনেন এবং সেগুলোর ডিম ফুটে বাচ্চা বড় হয়। তারপর তিনি সেগুলো নিকটবর্তী জনবহুল ঢাকার বাজারে বিক্রি করেন। ঢাকায় স্বাভাবিকভাবে জনসংখ্যা বেশি হওয়ায় পণ্যের চাহিদা ও বেশি থাকে। তাই বিপুল পরিমাণ ক্রেতার চাহিদা মিটিয়ে তিনি প্রচুর পরিমাণ মুনাফা অর্জন করেন। এক্ষেত্রে জনসংখ্যা সামাজিক পরিবেশের উপাদান। তাই বলা যায়, মি, বিমলের মুনাফা অর্জনে সামাজিক পরিবেশ প্রভাব ফেলেছে।"
        },
        {
          "label": "ঘ",
          "question": "মি. বিমলের পরবর্তী পরিকল্পনা অর্থনীতিতে কতটা অবদান রাখবে বলে তুমি মনে করো? অভিমত দাও।",
          "explanation": "মি. বিমলের পরবর্তী পরিকল্পনা অর্থনীতিতে গুরুত্বপূর্ণ অবদান রাখবে বলে আমি মনে করি। একটি দেশের অর্থনৈতিক অবকাঠামো উন্নয়নে ব্যবসায়ের কোনো বিকল্প নেই। এর ফলে যেমন দেশের অর্থনীতি গতিশীল থাকে তেমনি নতুন কর্মসংস্থানেরও সৃষ্টি হয়। ব্যবসায়ীরা নিজেদের আর্থিক কল্যাণের পাশাপাশি দেশের অর্থনৈতিক উন্নয়নেও ভূমিকা রাখে। উদ্দীপকের জনাব বিমল নারায়নগঞ্জে একটি কবুতরের খামার স্থাপন করেছেন। তিনি বিভিন্ন ধরনের কবুতর কিনেন এবং সেগুলোর বাচ্চা বড় হলে বাজারে বিক্রি করেন। এভাবে তিনি প্রচুর মুনাফা অর্জন করেছেন। এখন তিনি ব্যবসায় সম্প্রসারণ করতে চান। তাই তিনি দুগ্ধ খামার স্থাপনের পরিকল্পনা করছেন। মি. বিমলের দুদ 'খামার স্থাপনের ফলে অনেকের কর্মসংস্থানের। সুযোগ সৃষ্টি হবে। এলাকার বেকার যুবকরা সেখানে কাজ করার সুযোগ পাবে। এতে দেশের বেকার সমস্যা অনেকাংশে কমবে। এছাড়া তার খামারের দুধ এবং দুগ্ধ জাতীয় পণ্য দেশের চাহিদা মেটাতে ইতিবাচক, ভূমিকা রাখবে। এতে মানুষের জীবনযাত্রার মান বাড়বে। তাই বলা যায়,মি. বিমলের পরবর্তী পরিকল্পনা অর্থনীতিতে গুরুত্বপূর্ণ ভূমিকা রাখবে।"
        }
      ]
    },
    {
      "number": "4",
      "uddipok": "জাব্বার প্রতিদিন সকালে স্থানীয় স্কুলের সামনে বসে আচার ও পাপড় বিক্রি করে এবং বিকেলে একটি সিনেমা হলে টিকিট বিক্রির কাজ করে। সম্প্রতি সিনেমা হলটি বন্ধ হয়ে যাওয়ায় সে ভাবছে রাজশাহী বাসস্ট্যান্ডের পাশে কর্তৃপক্ষের অনুমতি নিয়ে ছাপড়া ঘর করে বাদাম, ঝাল-মুড়ি, চটপটি প্রভৃতি বিক্রি করবে।",
      "tag": "DC 23",
      "sub_questions": [
        {
          "label": "ক",
          "question": "ট্রেড লাইসেন্স কী?",
          "explanation": "ব্যবসায় শুরু করার জন্য স্থানীয় সরকার বা পৌরসভা থেকে দেওয়া সরকারি অনুমতিপত্রই হলো ট্রেড লাইসেন্স।"
        },
        {
          "label": "খ",
          "question": "কোন ব্যবসায়ের নমনীয়তা সব থেকে বেশি? ব্যাখ্যা করো।",
          "explanation": "একমালিকানা ব্যবসায়ের নমনীয়তা সব থেকে বেশি। এ ব্যবসায়ের মালিক একজন হওয়ায় তিনি এককভাবে ব্যবসায়ের সিদ্ধান্ত নেন। এক্ষেত্রে তার অন্য কারো সাথে আলোচনার প্রয়োজন হয় না। এজন্য ব্যবসায়ের সম্প্রসারণ বা ক্ষেত্র পরিবর্তন তিনি চাইলেই করতে পারেন। তাই এ ব্যবসায়ের নমনীয়তা সবথেকে বেশি।"
        },
        {
          "label": "গ",
          "question": "জাব্বার বর্তমানে যে ব্যবসায় করছে তার সুবিধাগুলো কী কী? ব্যাখ্যা করো।",
          "explanation": "জাব্বার বর্তমানে একমালিকানা ব্যবসায় করছে। মালিক একাই এ ব্যবসায় গঠন ও পরিচালনা করেন। তাই ব্যবসায়ে অর্জিত মুনাফাও তিনি একাই ভোগ করেন। আবার, ব্যবসায়ের সব সিদ্ধান্ত মালিক নিয়ে থাকেন। এজন্য ব্যবসায়ের ক্ষেত্র বিবেচনা বা পরিবর্তনে তিনি তার প্রয়োজনীয় পদক্ষেপ নিতে পারেন। উদ্দীপকে জাব্বার স্থানীয় স্কুলের সামনে বসে আচার ও পাপড় বিক্রি করে। ব্যবসায়টি একাই পরিচালনা করায় সে চাইলে তার ব্যবসায়ে পণ্যের বৈচিত্র্য বাড়াতে পারবে। পণ্যের বৈচিত্র্য আনার কারণে তার ব্যবসায়ের মুনাফাও বাড়বে। আবার, সে বিকেলে একটি সিনেমা হলে টিকিট বিক্রির কাজ করে। এ কাজটিও সে একাই করে। তার এ দুই ব্যবসায় থেকে প্রাপ্ত মুনাফা সে একাই ভোগ করে। ব্যবসায় দুটি সে একাই পরিচালনা করায় ব্যবসায়ের যাবতীয় সিদ্ধান্ত স্বাধীনভাবে নিতে পারে। এর সাথে একমালিকানা ব্যবসায়ের মিল রয়েছে। সুতরাং, জাব্বারের ব্যবসায়টি একমালিকানা ব্যবসায়।"
        },
        {
          "label": "ঘ",
          "question": "জাব্বার যেভাবে ব্যবসায় করার কথা ভাবছে তা করতে গেলে তাকে কী কী সমস্যা মোকাবিলা করতে হবে এবং এভাবে ব্যবসায় করতে গেলে এর সম্ভাবনাসমূহই বা কী কী? বিশ্লেষণ করো।",
          "explanation": "জাব্বার বাসস্ট্যান্ডের পাশে যে ব্যবসায়টি স্থাপন করার কথা ভাবছেন তাতে সমস্যা ও সম্ভাবনা উভয়ই বিদ্যমান। একমালিকানা ব্যবসায়ের নিয়ন্ত্রণ ও পরিচালনা একক মালিকের মাধ্যমে সম্পাদিত হয়। এজন্য মাঝে মাঝে অতিরিক্ত কাজ বা দায়িত্ব সম্পাদন করা তার জন্য সমস্যা হয়। আবার একক মালিকানায় প্রতিষ্ঠিত হওয়ার কারণে অনেক সময় ব্যবসায় স্থাপনে, পরিচালনায় যথাযথ মূলধনের অভাব দেখা দেয়। উদ্দীপকে জাব্বার বাদাম, ঝালমুড়ি, চটপটির নতুন ব্যবসায় করার কথা ভাবছে। এতে সে মূলধনের সমস্যার সম্মুখীন হতে পারে। আবার, এসব পণ্য বানানো, বিক্রিও তার একার পক্ষে সবসময় সম্ভব হবে না। এতে ক্রেতাদের চাহিদা পূরণ করতে তার সমস্যা হতে পারে। তবে ব্যবসায়টি ঠিকভাবে পরিচালনা করতে পারলে কিছু সুবিধাও পাবে। সে তার ব্যবসায়টি জনবহুল জায়গায় স্থাপন করার চিন্তা করছে। এজন্য তার দোকানে অনেক ক্রেতারা সমগম ঘটবে। আবার, তার পণ্যের বৈচিত্র্য থাকায় লাভেরও ব্যাপক সম্ভাবনা থাকবে। এসব বিষয় বিবেচনায় বলা যায়, বাসস্ট্যান্ডের পাশে তার নতুন ব্যবসায় স্থাপন করলে এটির সমস্যা ও সম্ভাবনা উভয়ই আছে।"
        }
      ]
    },
    {
      "number": "5",
      "uddipok": "যুথী, মুনমুন ও সাথী মৌখিক চুক্তির ভিত্তিতে একটি অংশীদারি ব্যবসায় শুরু করে। মিতা প্রতিষ্ঠানে কোনো মূলধন বিনিয়োগ করে না এবং পরিচালনায় অংশগ্রহণ করে না। কেবল নিজের নাম ব্যবহার করতে গিয়ে মুনাফা ভোগ করে। তাদের একজন দেনাদার দীর্ঘদিনের পাওনা ৪০,০০০ টাকা পরিশোধ করতে পারছে না। শেষ পর্যন্ত তারা দেনাদারের বিরুদ্ধে মামলা করার সিদ্ধান্ত নিল।",
      "tag": "DC 23",
      "sub_questions": [
        {
          "label": "ক",
          "question": "অসীম দায় বলতে কী বোঝায়?",
          "explanation": "ব্যবসায়ে বিনিয়োগকৃত নিজস্ব মূলধনের বাইরেও ব্যক্তিগত সম্পত্তিতে দায় সৃষ্টি হওয়াকে অসীম দায় বলে।"
        },
        {
          "label": "খ",
          "question": "প্রতিবন্ধ অংশীদার কীভাবে সৃষ্টি হয়? ব্যাখ্যা করো।",
          "explanation": "ব্যবসায়ের অংশীদাররা চুক্তিতে আবদ্ধ নন এমন কোনো ব্যক্তিকে যদি অংশীদার হিসেবে পরিচয় দেন এবং উক্ত ব্যক্তি তা জেনেও নীরবতা অবলম্বন করেন, তাহলে তাকে প্রতিবন্ধ অংশীদার বলে। ব্যবসায়িক স্বার্থের জন্য অংশীদাররা অনেক সময় কোনো ব্যক্তিকে এভাবে পরিচয় করিয়ে দেন। আর সে তা জানা সত্ত্বেও মৌনতা অবলম্বন করে। এভাবেই প্রতিবন্ধ অংশীদার সৃষ্টি হয়।"
        },
        {
          "label": "গ",
          "question": "ব্যবসায়ে অংশীদারিত্ব হিসেবে মিতা ও সাথীর মধ্যে পার্থক্য নিরূপণ করো।",
          "explanation": "ব্যবসায়ের অংশীদারিত্ব হিসেবে মিতা নামমাত্র অংশীদার এবং সাথী সাধারণ অংশীদার।। নামমাত্র অংশীদার ব্যবসায়ে মূলধন বিনিয়োগ করে না এবং পরিচালনায়ও অংশগ্রহণ করে না। এরা শুধুমাত্র তাদের নাম ব্যবহার করতে দেয়। কোনো ব্যক্তির সুনাম বা ব্যবসায়িক খ্যাতি অংশীদারি ব্যবসায়ে ব্যবহারের লক্ষ্যে এ ধরনের অংশীদার নেওয়া হয়। অন্যদিকে, সাধারণ অংশীদার ব্যবসায়ে মূলধন বিনিয়োগ করে এবং ব্যবসায় পরিচালনায়ও অংশগ্রহণ করে। উদ্দীপকের যুথী, মুনমুন ও সাথী মৌখিক চুক্তির ভিত্তিতে একটি অংশীদারি ব্যবসায় শুরু করে। সেখানে মিতা প্রতিষ্ঠানে কোনো মূলধন বিনিয়োগ করে না এবং পরিচালনায়ও অংশগ্রহণ করে না। কেবল নিজের নাম ব্যবহার করে মুনাফা ভোগ করে। এসব বৈশিষ্ট্য নামমাত্র অংশীদারের সাথে সামঞ্জস্যপূর্ণ। অপরদিকে, সাথী ব্যবসায়ে মূলধন বিনিয়োগ করে। ব্যবসায় পরিচালনায়ও অংশগ্রহণ করে। এসব বৈশিষ্ট্য সাধারণ অংশীদারের সাথে সামঞ্জস্যপূর্ণ। তাই বলা যায়, ব্যবসায়ের অংশীদারিত্বের হিসেবে দুজনেই ভিন্ন।"
        },
        {
          "label": "ঘ",
          "question": "উদ্দীপকে দেনাদারের বিরুদ্ধে অংশীদারদের মামলা করার সিদ্ধান্ত নেওয়া কতটা যুক্তিযুক্ত? যুক্তির সপক্ষে মতামত ব্যক্ত করো।",
          "explanation": "উদ্দীপকে দেনাদারের বিরুদ্ধে অংশীদারদের মামলা করার সিদ্ধান্ত নেওয়া যুক্তিযুক্ত নয় বলে আমি মনে করি। লিখিত চুক্তি ছাড়া অংশীদারি ব্যবসায়ের নিবন্ধন করা যায় না। অংশীদারি ব্যবসায়ে নিবন্ধন করা বাধ্যতামূলক নয়। তবে অনিবন্ধিত অংশীদারি ব্যবসায় অপেক্ষা নিবন্ধিত অংশীদারি ব্যবসায় অনেক বেশি সুবিধা ভোগ করে। উদ্দীপকের 'যুথী, মুনমুন ও সাথী মৌখিক চুক্তির ভিত্তিতে একটি অংশীদারি ব্যবসায় গঠন করে। অংশীদারি ব্যবসায়টি মৌখিক চুক্তির মাধ্যমে গঠিত হওয়ায় এটি একটি অনিবন্ধিত ব্যবসায় সংগঠন। সম্প্রতি একজন দেনাদারের কাছ থেকে ৪০,০০০ টাকা আদায় করতে না পারায় তারা আদালতের শরণাপন্ন হওয়ার সিদ্ধান্ত নেয়। কিন্তু ব্যবসায়টি অনিবন্ধিত হওয়ায় আদালত তাদের মামলা নেবে না। অনিবন্ধিত অংশীদারি প্রতিষ্ঠান অর্থ আদায়ের জন্য তৃতীয় পক্ষের বিরুদ্ধে মামলা করতে পারবে না। এ উদ্দীপকের ব্যবসায়টি অনিবন্ধিত হওয়ায় তারা শুধু ১০০ টাকার কম পাওনা আদায়ের জন্য মামলা করতে। পারবে। কিন্তু দেনাদারের কাছ থেকে তারা ৪০,০০০ টাকা পায়; যা ১০০ টাকার অধিক। তাই তারা ৪০,০০০ টাকা পাওনা আদায়ের জন্য আদালতের আশ্রয় নিলে আদালত কোনো ব্যবস্থা নেবে না। তাই পাওনা আদায়ে আদালতে মামলা করা যৌক্তিক নয়।"
        }
      ]
    },
    {
      "number": "6",
      "uddipok": "শামীম লি. মোবাইল যোগাযোগ সংশ্লিষ্ট ব্যবসায়ের সাথে জড়িত। সারা দেশজুড়ে প্রতিষ্ঠানটির ব্যবসায়িক কার্যক্রম বিস্তৃত। প্রতিষ্ঠানটি ব্যবসায়ের প্রয়োজনে শামীম লি. নামেই পরিচালিত হয় এবং তৃতীয় পক্ষের সাথে চুক্তিবদ্ধ হতে পারে। প্রতিষ্ঠানটির দুজন সদস্যের আকস্মিক মৃত্যু হয় এবং কয়েকজন সদস্য ব্যবসায় ছেড়ে চলে যায়।",
      "tag": "DC 23",
      "sub_questions": [
        {
          "label": "ক",
          "question": "বিলম্বিত শেয়ার বলতে কী বোঝ?",
          "explanation": "যে শেয়ারের মালিকগণ অগ্রাধিকার ও সাধারণ শেয়ার মালিকদের পরে লভ্যাংশ পান এবং বিলোপসাধনের সময় সকলের শেষে মূলধন ফেরত পান, তাকে বিলম্বিত বা প্রবর্তকদের শেয়ার বলে।"
        },
        {
          "label": "খ",
          "question": "কোম্পানির অস্তিত্ব চিরন্তন হয় কেন? 'ব্যাখ্যা করো।",
          "explanation": "কোম্পানির চিরন্তন অস্তিত্ব বলতে বিলোপ হয় না এমন অস্তিত্বকে বোঝায়। পৃথক ও স্বাধীন সত্তার কারণে শেয়ারহোল্ডারদের মৃত্যু, দেউলিয়াত্ব প্রভৃতি কোম্পানি সংগঠনের অস্তিত্বকে বিপন্ন করে না। শুধু আইনের মাধ্যমেই এ ব্যবসায়ের বিলোপসাধন সম্ভব। এটিই কোম্পানির চিরন্তন অস্তিত্ব।"
        },
        {
          "label": "গ",
          "question": "মালিকানার ধরন অনুসারে শামীম লি. কোন ধরনের ব্যবসায় সংগঠনের বৈশিষ্ট্যকে ফুটিয়ে তুলেছে?",
          "explanation": "মালিকানার ধরন অনুসারে শামীম লি. যৌথ মূলধনী ব্যবসায় সংগঠনের বৈশিষ্ট্যকে ফুটিয়ে তুলেছে। যৌথ মূলধনী সংগঠন একটি আইনসৃষ্ট ও চিরন্তন অস্তিত্বের প্রতিষ্ঠান। এ প্রতিষ্ঠানের শেয়ার অবাধে হস্তান্তরযোগ্য। এ প্রতিষ্ঠানের মূলধনের পরিমাণ বেশি থাকে এবং দায় সীমিত হয়। এটি বৃহদায়তন ব্যবসায় সংগঠনের ক্ষেত্রে উপযুক্ত। উদ্দীপকের শামীম লি. মোবাইল যোগাযোগ সংশ্লিষ্ট ব্যবসায়ের সাথে জড়িত। দেশজুড়ে প্রতিষ্ঠানটির ব্যবসায়িক কার্যক্রম বিস্তৃত। প্রতিষ্ঠানটি ব্যবসায়ের প্রয়োজনে শামীম লি. নামেই পরিচালিত হয়। এটি একটি আইনসৃষ্ট প্রতিষ্ঠান যা তৃতীয় পক্ষের সাথে চুক্তিবদ্ধ হতে পারে। অর্থাৎ, প্রতিষ্ঠানটি কৃত্রিম ব্যক্তিসত্তার অধিকারী। এসব বৈশিষ্ট্য যৌথমূলধনী ব্যবসায় সংগঠনের সাথে মিলে যায়। তাই বলা যায়, উদ্দীপকের শামীম লি. যৌথ মূলধনী ব্যবসায় সংগঠন।"
        },
        {
          "label": "ঘ",
          "question": "উদ্দীপকে বর্ণিত পরিস্থিতে শামীম লি.-এর ভবিষ্যৎ নিরূপণ করো এবং কারণসহ ব্যাখ্যা করো।",
          "explanation": "উদ্দীপকে বর্ণিত পরিস্থিতিতে শামীম লি. ভবিষ্যতেও টিকে থাকবে বলে মনে করি। যৌথ মূলধনী সংগঠন একটি আইনসৃষ্ট ও চিরন্তন অস্তিত্বের প্রতিষ্ঠান। এটি কোম্পানি আইনের মাধ্যমে গঠিত হয় ও আইনের মাধ্যমে টিকে থাকে। এছাড়াও কোম্পানি সংগঠন কৃত্রিম ব্যক্তিসত্তার অধিকারী হয়। উদ্দীপকের শামীম লি. মোবাইল যোগাযোগ সংশ্লিষ্ট ব্যবসায়ের সাথে জড়িত কোম্পানি। দেশজুড়ে এ প্রতিষ্ঠানটির ব্যবসায়িক কার্যক্রম বিস্তৃত। প্রতিষ্ঠানটি ব্যবসায়িক প্রয়োজনে তাদের নামের সাথে লি. ব্যবহার করে। সম্প্রতি প্রতিষ্ঠানটির দুজন সদস্যের আকস্মিক মৃত্যু হয়। এছাড়া কয়েকজন সদস্য ব্যবসায় ছেড়ে চলে যায়। শামীম লি. একটি যৌথমূলধনী সংগঠন। এ ধরনের সংগঠন আইনের মাধ্যমে গঠিত ও পরিচালিত হয়। সদস্য বা শেয়ার মালিকদের অস্তিত্বের ওপর এ কোম্পানির অস্তিত্ব নির্ভর করে না। এজন্য সদস্যদের দেউলিয়াত্ব, মৃত্যু বা শেয়ার হস্তান্তরে এটি বিলুপ্ত হবে না। কেবল কোম্পানি আইনের বিধান অনুযায়ী বিলোপসাধন করা হলেই এর অস্তিত্বের পরিসমাপ্তি ঘটবে। এছাড়া কৃত্রিম ব্যক্তিসত্তার অধিকারী বলে এটি নিজ নামে পরিচিত ও পরিচালিত হতে পারে। সদস্যদের উপস্থিতি এখানে মুখ্য নয়। এসব দিক বিবেচনায় বলা যায়, শামীম লি, ভবিষ্যতেও টিকে থাকবে।"
        }
      ]
    },
    {
      "number": "7",
      "uddipok": "মানিকগঞ্জ জেলার ৩০ জন তাঁতি তাদের আর্থ-সামাজিক কল্যাণের জন্য একটি সমবায় সমিতি গঠন করেছে। তাদের উৎপাদিত পণ্য ঢাকার বিভিন্ন বাজারে বিক্রি করেন। ২ বছরে প্রতিষ্ঠানটির মুনাফার পরিমাণ ছিল- বছর ২০১৪ ২০১৫ মুনাফা ৩,০০,০০০ ৫,০০,০০০ তারা ন্যূনতম হারে বিধিবদ্ধ সংরক্ষিত তহবিলে সংরক্ষণ করেন। বর্তমানে তারা ১,৮০,০০০ টাকা ব্যয়ে সমিতির জন্য একটি মোটরসাইকেল কেনার সিদ্ধান্ত নিয়েছেন। এক্ষেত্রে তারা সংরক্ষিত তহবিল কাজে লাগাতে চাইছেন।",
      "tag": "DC 23",
      "sub_questions": [
        {
          "label": "ক",
          "question": "সমবায় সমিতি কী?",
          "explanation": "পারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে মিলিত হয়ে যে সংগঠন গড়ে তোলে, তাকে সমবায় সমিতি বলে।"
        },
        {
          "label": "খ",
          "question": "সমবায় সমিতিকে কেন মিতব্যয়ী হতে হয়? ব্যাখ্যা করো।",
          "explanation": "স্বল্প আয়ের কয়েকজন ব্যক্তি স্বেচ্ছায় সমবায় আইন অনুযায়ী যে সংস্থা গড়ে তোলেন, তাকে সমবায় সমিতি বলে। সমবায়ের সদস্যদের আয় কম হওয়ায় সঞ্চয়ের পরিমাণও কম হয়। ফলে তাদের মূলধনও কম হয়। তারা চাইলেই ইচ্ছেমতো অর্থ ব্যয় করতে পারে না। তাই সমবায় সমিতিকে মিতব্যয়ী হতে হয়।"
        },
        {
          "label": "গ",
          "question": "উদ্দেশ্যগত দিক বিচারে উদ্দীপকে বর্ণিত সংগঠনটি কোন ধরনের সমবায় সংগঠন? ব্যাখ্যা করো।",
          "explanation": "উদ্দীপকে বর্ণিত সংগঠনটি উদ্দেশ্যগত দিক বিচারে উৎপাদক সমবায় সমিতি। কয়েকজন উৎপাদক নিজেদের আর্থ-সামাজিক উন্নয়নে পণ্য উৎপাদন ও বিক্রির কাজকে ফলপ্রসূ করতে উৎপাদক সমবায় সমিতি গড়ে তোলে। মহাজন ও মধ্যস্থব্যবসায়ীদের কাছ থেকে রক্ষা পেতে ক্ষুদ্র উৎপাদকরা এ সমিতি গঠন করে থাকে। এ ধরনের সমিতির অর্জিত মুনাফার একটি নির্দিষ্ট অংশ সংরক্ষিত এবং উন্নয়ন তহবিলে জমা রাখতে হয়। উদ্দীপকে উল্লিখিত মানিকগঞ্জ জেলার ৩০ জন তাঁতি মিলে একটি সমবায় সমিতি গড়ে তোলেন। তাদের উৎপাদিত পণ্য তারা ঢাকার বিভিন্ন বাজারে বিক্রি করেন। ২ বছরের মুনাফা থেকে তারা সংরক্ষিত এবং উন্নয়ন তহবিলে অর্থ জমা করেন। অবশিষ্ট অর্থ সদস্যরা নিজেদের মধ্যে সমানভাবে ভাগ করে নেন। এ সমিতির মাধ্যমে তারা মধ্যস্থব্যবসায়ীদের সাহায্য ছাড়াই ন্যায্যমূল্যে উৎপাদিত পণ্য সরবরাহ করে লাভবান হতে পারছেন। এছাড়া তারা নিজেদের অর্থনৈতিক কল্যাণের উদ্দেশ্যে সমিতিটি গড়ে তুলেছেন। তাদের এ কাজগুলোর সাথে উৎপাদক সমবায় সমিতির মিল আছে। সুতরাং বলা যায়, উদ্দীপকে বর্ণিত প্রতিষ্ঠানটি উৎপাদক সমবায় সমিতির আওতাভুক্ত।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির সংরক্ষিত তহবিল থেকে মোটরসাইকেল কেনার সিদ্ধান্তের যৌক্তিকতা বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটির সংরক্ষিত তহবিল থেকে মোটরসাইকেল কেনার সিদ্ধান্তটি যৌক্তিক নয়। সমবায় আইন অনুযায়ী সমবায় সমিতি গঠিত, পরিচালিত ও নিয়ন্ত্রিত হয়। আইন অনুযায়ী সমবায়ের অর্জিত মুনাফার ১৫% সংরক্ষিত তহবিলে ও বাধ্যতামূলকভাবে জমা রাখতে হয়। আবার, এ সংরক্ষিত তহবিল ব্যবহার করে ব্যবসায় সম্প্রসারণ করা যায়। উদ্দীপকে মানিকগঞ্জ জেলার ৩০ জন তাঁতি মিলে একটি সমবায় সমিতি গঠন করেছেন। তারা ন্যূনতম হারে বিধিবদ্ধ সংরক্ষিত তহবিল সংরক্ষণ করেন। বর্তমানে তারা ১,৮০,০০০ টাকা ব্যয়ে সমিতির জন্য একটি মোটরসাইকেল কেনার সিদ্ধান্ত নিয়েছে। এক্ষেত্রে, তারা সংরক্ষিত তহবিল কাজে লাগাতে চাইছেন। ২০১৪ ও ২০১৫ সালে সমিতির মোট সঞ্চিতির পরিমাণ নিম্নরূপ: বছর মুনাফা সঞ্চিতি তহবিল ১৫% টাকা ২০১৪ ২০১৫ ৩,০০,০০০ ৫,০০,০০০ ৩,০০,০০০ × ১৫% ৫,০০,০০০ × ১৫% ৪৫,০০০ ৭৫,০০০ ১,২০,০০০ সমিতিটিতে ২ বছরে মোট সঞ্চিতির পরিমাণ হয় ১,২০,০০০ টাকা। আর মোটরসাইকেল কেনার জন্য প্রয়োজন ১,৮০,০০০ টাকা। এক্ষেত্রে মোটরসাইকেল কেনার প্রয়োজনীয় অর্থের পরিমাণ থেকে (১,৮০,০০০ ১,২০,০০০) বা ৬০,০০০ টাকা কম রয়েছে। সুতরাং, উল্লিখিত সমবায় সমিতিটির সংরক্ষিত তহবিল থেকে মোটরসাইকেল কেনার সিদ্ধান্তটি অযৌক্তিক।"
        }
      ]
    },
    {
      "number": "8",
      "uddipok": "দুর্বাশা সমবায় সমিতি লিমিটেড কয়েকটি প্রাথমিক সমবায় সমিতি নিয়ে গঠিত। সমিতিটি সদস্য সমবায় সমিতিগুলোর উন্নয়নের জন্য 'কাজ করে। মি. জাহাঙ্গীর নামক একজন ব্যক্তি শেয়ার কিনে সমিতিটির সদস্য হতে চাইলে সমিতি তা প্রত্যাখ্যান করে। মি. জাহাঙ্গীর ভাবে স্বজনপ্রীতি ও দুর্নীতির কারণে সমিতি তাকে প্রত্যাখ্যান করেছে।।",
      "tag": "DC 23",
      "sub_questions": [
        {
          "label": "ক",
          "question": "সমবায় উপবিধি কী?",
          "explanation": "যে দলিলে সমবায় সমিতির অভ্যন্তরীণ ও বাহ্যিক কাজ পরিচালনা ও নিয়ন্ত্রণ সংক্রান্ত যাবতীয় নিয়ম-কানুন উল্লেখ থাকে, তাকে সমবায় সমিতির উপবিধি (By-Laws) বলে।"
        },
        {
          "label": "খ",
          "question": "সমবায়কে শোষিতদের আত্মরক্ষার দূর্গ বলা হয় কেন? ব্যাখ্যা করো।",
          "explanation": "পারস্পরিক অর্থনৈতিক কল্যাণের লক্ষ্যে সমমনা ও সমশ্রেণিভুক্ত মানুষ সমান অধিকারের ভিত্তিতে সমবায় সংগঠন গড়ে তোলেন। ক্ষুদ্র ব্যবসায়ীদের অনেক সময় গ্রাম্য মহাজন কিংবা মধ্যস্বত্বভোগীদের শরণাপন্ন হতে হয়। এসময়ে তারা ক্ষুদ্র ব্যবসায়ীদের বিভিন্নভাবে শোষণ করে। এ অবস্থা থেকে পরিত্রাণ পেতে এবং নিজেদের কল্যাণে একতাবদ্ধ হয়ে সমবায় সমিতি গঠন করে। এ সমবায় হয়ে ওঠে শোষকদের বিরুদ্ধে তাদের আত্মরক্ষার দূর্গ।"
        },
        {
          "label": "গ",
          "question": "সাংগঠনিক স্তর বিচারে উদ্দীপকের প্রতিষ্ঠানটি কোন ধরনের সমবায় সমিতি? ব্যাখ্যা করো।",
          "explanation": "সাংগঠনিক স্তর বিচারে উদ্দীপকের প্রতিষ্ঠানটি কেন্দ্রীয় সমবায় সমিতি। কমপক্ষে ১০টি প্রাথমিক সমিতি একত্র করে কেন্দ্রীয় সমিতি গঠন করা হয়। এটি কোনো এলাকায় অবস্থিত প্রাথমিক সমিতিগুলোর কেন্দ্রীয় সংস্থা হিসেবে কাজ করে। প্রাথমিক সমবায় সমিতিগুলোর উন্নয়ন এর প্রধান লক্ষ্য। উদ্দীপকের দুর্বাশা সমবায় সমিতি লিমিটেড কয়েকটি প্রাথমিক সমবায় সমিতি নিয়ে গঠিত। এটি একটি বিশেষ ধরনের সমবায় সমিতি। এটি প্রাথমিক সমবায় সমিতিগুলোর উন্নয়নের জন্য কাজ করে। এ সমিতিটি ঐ এলাকার প্রাথমিক সমিতিগুলোর কেন্দ্রীয় সংস্থা হিসেবে কাজ করে। শুধু প্রাথমিক সমিতিগুলোই এর সদস্য হতে পেরেছে। এসব বৈশিষ্ট্য কেন্দ্রীয় সমবায় সমিতির সাথে সাদৃশ্যপূর্ণ। তাই বলা যায়, উদ্দীপকের প্রতিষ্ঠানটি কেন্দ্রীয় সমবায় সমিতি।"
        },
        {
          "label": "ঘ",
          "question": "উদ্দীপকে মি. জাহাঙ্গীর সমিতিটির সদস্য না হওয়ার মূল কারণ বিশ্লেষণ করো।",
          "explanation": "উদ্দীপকের সমিতিটি কেন্দ্রীয় সমবায় সমিতি হওয়ায় মি. জাহাঙ্গীর সমবায়ের সদস্য হতে পারেননি। কতিপয় প্রাথমিক সমবায় সমিতির সমন্বয়ে কেন্দ্রীয় সমবায় সমিতি গঠিত হয়। এরূপ সমিতি কোনো থানা, এলাকা বা অঞ্চলে প্রাথমিক সমিতিগুলোর কেন্দ্রীয় সংস্থা হিসেবে কাজ করে। শুধু প্রাথমিক সমিতিগুলোই এর সদস্য হতে পারে। উদ্দীপকের দুর্বাশা সমিতি লিমিটেড কয়েকটি প্রাথমিক সমবায় সমিতি নিয়ে গঠিত। সমিতিটি সদস্য সমবায়গুলোর উন্নতির জন্য কাজ করে। মি. জাহাঙ্গীর নামক একজন ব্যক্তি শেয়ার কেনে সমিতিটির সদস্য হতে চান। কিন্তু, সমিতি তার আবেদন প্রত্যাখ্যান করে। কেন্দ্রীয় সমবায় সমিতি গঠিত হয় কতিপয় প্রাথমিক সমবায় সমিতির সমন্বয়ে। অর্থাৎ, এ সমিতির সদস্য কোনো ব্যক্তি নয় বরং কিছু প্রাথমিক সমিতি। আর শুধু প্রাথমিক সমিতিগুলোই এর সদস্য হতে পারে। এ সমিতির শেয়ারও জনসাধারণের কাছে হস্তান্তর করা যায় না। তাই কোনো ব্যক্তি চাইলেই এর সদস্যপদ লাভ করতে পারবে না। মি. জাহাঙ্গীরও একই কারণে শেয়ার কিনতে এবং সদস্যপদ লাভ করতে ব্যর্থ হন। তাই বলা যায়, সমিতিটি কেন্দ্রীয় সমবায় সমিতি হওয়াতে মি. জাহাঙ্গীর এর সদস্য হতে পারেননি।"
        }
      ]
    },
    {
      "number": "9",
      "uddipok": "সৌরভ কারওয়ান বাজারের ফলের আড়তদার। সে আম, কলাসহ নানা ধরনের ফল বিক্রয় করে এবং ঢাকার বাইরের শহরগুলোতেও সে ফল বিক্রয় করে। তবে প্রায় দুই বছর যাবৎ সে তার বিক্রিত ফলসমূহ দ্রুত পাকানোর জন্য এক ধরনের রাসায়নিক দ্রব্য ব্যবহার করে আসছে। বিষয়টি অনৈতিক জেনেও সৌরভ ব্যবসায়ের স্বার্থে এ কাজ অব্যাহত রেখেছে।",
      "tag": "DC 23",
      "sub_questions": [
        {
          "label": "ক",
          "question": "সংরক্ষক কী?",
          "explanation": "যে রাসায়িক পদার্থের মাধ্যমে খাদ্যসামগ্রী সংরক্ষণ বা পচন থেকে রক্ষা করা হয় তাকে সংরক্ষক বলে।"
        },
        {
          "label": "খ",
          "question": "রাসায়নিক দ্রব্য কীভাবে মাছের ওপর বিরূপ প্রভাব ফেলে? ব্যাখ্যা করো।",
          "explanation": "রাসায়নিক দ্রব্য মাছের ওপর নেতিবাচক প্রভাব ফেলে। কলকারখানার বিভিন্ন রাসায়নিক দ্রব্য নদীতে ফেললে পানি দূষিত হয়। এ দূষিত পানিতে মাছের স্বাভাবিক জীবন ব্যাহত হয়। ফলে মাছ ফুলকা পচাসহ বিভিন্ন রোগে ভোগে। এভাবে রাসায়নিক দ্রব্য মাছের ওপর বিরূপ প্রভাব ফেলে।"
        },
        {
          "label": "গ",
          "question": "সৌরভ ফল পাকাতে কোন রাসায়নিক দ্রব্য ব্যবহার করে? ব্যাখ্যা করো।",
          "explanation": "সৌরভ ফল পাকাতে ক্যালসিয়াম কার্বাইড ব্যবহার করেন। ক্যালসিয়াম কার্বাইড একটি রাসায়নিক দ্রব্য। এর মধ্যে মিশ্রিত থাকে আর্সেনিক ও ফসফরাস। এ পদার্থগুলো এসব ফলের ভেতরের শাঁসে ঢুকে যায়। এতে ফল পাকার পরও ভেতরে এই আর্সেনিক ও ফসফরাস থেকে যায়। উদ্দীপকের সৌরভ একজন ফলের আড়তদার। তিনি দেশের বিভিন্ন জায়গায় ফল বিক্রি করেন। তবে তিনি ফল বিক্রির ক্ষেত্রে এক ধরনের রাসায়নিক দ্রব্য ব্যবহার করেন। এ রাসায়নিক দ্রব্য ব্যবহারের কারণে ফল দ্রুত পেকে যায়। এতে তিনি বাজারে সারাবছর ফল বিক্রি করতে পারেন। এই ফল খেয়ে মানুষ ক্ষতিগ্রস্ত হয়। তারা বিভিন্ন রকম রোগে ভোগে। কারণ এ রাসায়নিক দ্রব্য মিশ্রিত ফলে থাকে ক্ষতিকর। আর্সেনিক ও ফসফরাস। এসব বৈশিষ্ট্যের সাথে ক্যালসিয়াম কার্বাইডের মিল পাওয়া যায়। তাই বলা যায়, উদ্দীপকে ফল পাকানোর ক্ষেত্রে ক্যালসিয়াম কার্বাইড ব্যবহৃত হয়েছে।"
        },
        {
          "label": "ঘ",
          "question": "সৌরভের মতো ব্যবসায়ীদের সচেতনতায় করণীয় সম্পর্কে তোমার মতামত দাও।",
          "explanation": "সৌরভের মতো ব্যবসায়ীদের সচেতনতায় বিভিন্ন পদক্ষেপ, (বিক্রেতার বিরুদ্ধে আইনগত ব্যবস্থা নেওয়া, জনগণকে অবহিত করা, মাধ্যমে প্রচার) নেওয়া যেতে পারে। ব্যবসায় পরিচালনায় নৈতিকতা মেনে চলতে হয়। কারণ, নৈতিকতার অভাবে, ভোন্তা ও ব্যবসায়ীদের মধ্যে সুসম্পর্ক গড়ে ওঠে না। কেউ তিকতা না মানলে তার বিরুদ্ধে আইনগত ব্যবস্থা নেওয়া দরকার।। এছাড়া জনগণকে তা অবহিত করা ও গণমাধ্যমেও প্রচার করা দরকার। উদ্দীপকের সৌরভ একজন ফলের আড়তদার। তিনি আম, কলাসহ নানা ধরনের ফল বিক্রি করেন। তিনি এসব ফলে রাসায়নিক দ্রব্য ব্যবহার করেন। এতে ফল দ্রুত পেকে যায় ক্রেতারা এ রাসায়নিক দ্রব‍্যমিশ্রিত ফল খেয়ে বিভিন্ন রোগে আক্রান্ত হয়। এক্ষেত্রে কিছু ব্যবস্থা নেওয়া যেতে পারে। প্রথমত, সৌরভের বিরুদ্ধে। আইনগত ব্যবস্থা নিতে হবে। এতে অন্যান্য ব্যবসায়ীরা শাস্তির ভয়ে সঠিক পণ্য সরবরাহে সচেতন হবে। এরপর জনগণকে অসাধু ব্যবসায়ী সম্পর্কে অবহিত করতে হবে। এতে জনগণ এদের থেকে ফল কিনবে না। ফলে অন্যান্য বিক্রেতারা লোকসানের ভয়ে সঠিক পণ্য সরবরাহ করবে। আবার গণমাধ্যমে রাসায়নিক দ্রব্যের ক্ষতিকর দিক সম্পর্কে প্রচার করা যায়। এতে ব্যবসায়ীদের মধ্যে সচেতনতা জাগ্রত হবে। এভাবে বিভিন্ন পদক্ষেপের মাধ্যমে সৌরভের মতো ব্যবসায়ীদের সচেতনতা বাড়ানো যায়।"
        }
      ]
    },
    {
      "number": "10",
      "uddipok": "তোহা পাবলিক লি, কোম্পানিতে প্রথমদিকে তেমন মুনাফা না হলেও এখন মুনাফার হার বেড়েছে। প্রতিষ্ঠানটি ২০২১ সালে ২০ কোটি টাকা মুনাফা করে। কোম্পানির সাধারণ সভায় ১০% ক্যাশ ডিভিডেন্ড ঘোষণা করা হয়। মি. রবিউল কোম্পানির ১০ টাকা মূল্যের ১০ হাজার শেয়ারের মালিক। তাকে ১০ হাজার টাকার শেয়ার দেওয়া হয়। অন্যদিকে, মি রায়হান ১ লক্ষ টাকার বন্ড কিনেছেন। যার ওপর কোম্পানির মুনাফা হোক বা না হোক বার্ষিক ১০% হারে লভ্যাংশ পান। চুক্তির শর্ত অনুযায়ী আরো ৩ বছর পর তিনি বন্ড কোম্পানিতে জমা দিয়ে শেয়ার নিতে পারবেন।",
      "tag": "DC 23",
      "sub_questions": [
        {
          "label": "ক",
          "question": "বিবরণপত্র কী?",
          "explanation": "পাবলিক লিমিটেড কোম্পানির শেয়ার বিক্রির জন্য জনসাধারণের উদ্দেশ্যে কোম্পানির বিষয়াদি উল্লেখ করে যে প্রচারপত্র ইস্যু করে, তাকে বিবরণপত্র বলে।"
        },
        {
          "label": "খ",
          "question": "পাবলিক লি. কোম্পানিকে কার্যারম্ভের অনুমতিপত্র সংগ্রহ করতে হয় কেন?",
          "explanation": "পাবলিক লিমিটেড কোম্পানির কাজ শুরুর জন্য নিবন্ধকের কাছ থেকে নেওয়া অনুমতিপত্র হলো কার্যারম্ভের অনুমতিপত্র। কার্যারম্ভের অনুমতিপত্র সংগ্রহের মাধ্যমে পাবলিক লিমিটেড কোম্পানি কাজ শুরুর বৈধতা পায়। আর কোম্পানির প্রয়োজনীয় আনুষ্ঠানিকতা পালন সম্পর্কে নিশ্চিত হওয়া যায়। তাই পাবলিক লিমিটেড কোম্পানিকে কার্যারম্ভের অনুমতিপত্র সংগ্রহ করতে হয়।"
        },
        {
          "label": "গ",
          "question": "মি. রবিউলের প্রাপ্ত ১০ হাজার টাকার শেয়ারকে কোন ধরনের শেয়ার বলে? ব্যাখ্যা করো।",
          "explanation": "মি. রবিউলের প্রাপ্ত ১০ হাজার টাকার শেয়ার হলো সাধারণ শেয়ার। এ ধরনের শেয়ারের মালিকগণ অধিকার, দায়িত্ব ও কর্তব্যের দিক থেকে বেশি সুবিধা ও মর্যাদা পান। এরা পরিচালক নির্বাচনে প্রার্থী হতে পারেন এবং ভোটাধিকার প্রয়োগ করতে পারেন। আবার কোম্পানির বিভিন্ন সভায়ও অংশগ্রহণ করতে পারেন। এরূপ শেয়ারমালিকগণ সবার শেষে মুনাফার অংশ পান। উদ্দীপকের রবিউল তোহা পাবলিক লি. কোম্পানির একজন শেয়ারহোল্ডার। তিনি কোম্পানির ১০ টাকা মূল্যের ১০ হাজার শেয়ারের মালিক। তিনি লভ্যাংশ বণ্টনের ক্ষেত্রে সবার শেষে লভ্যাংশ পান। তিনি কোম্পানিতে ভোটাধিকার প্রয়োগ করতে পারেন। আবার কোম্পানির বিভিন্ন সভায়ও অংশগ্রহণ করতে পারেন। এছাড়াও তিনি কোম্পানির পরিচালক নির্বাচনে প্রার্থী হতে পারেন। আর সাধারণ শেয়ারের মালিকগণই কেবল এ সুবিধাগুলো পেয়ে থাকেন। সুতরাং, মি. রবিউলের শেয়ারটি হলো সাধারণ শেয়ার।"
        },
        {
          "label": "ঘ",
          "question": "মি. রায়হানের বন্ডের বদলে শেয়ার নেওয়া কতটা যুক্তিযুক্ত হবে? বিশ্লেষণ করো।",
          "explanation": "সেমি. রবিউলের প্রাপ্ত ১০ হাজার টাকার শেয়ার হলো সাধারণ শেয়ার। এ ধরনের শেয়ারের মালিকগণ অধিকার, দায়িত্ব ও কর্তব্যের দিক থেকে বেশি সুবিধা ও মর্যাদা পান। এরা পরিচালক নির্বাচনে প্রার্থী হতে পারেন এবং ভোটাধিকার প্রয়োগ করতে পারেন। আবার কোম্পানির বিভিন্ন সভায়ও অংশগ্রহণ করতে পারেন। এরূপ শেয়ারমালিকগণ সবার শেষে মুনাফার অংশ পান। উদ্দীপকের রবিউল তোহা পাবলিক লি. কোম্পানির একজন শেয়ারহোল্ডার। তিনি কোম্পানির ১০ টাকা মূল্যের ১০ হাজার শেয়ারের মালিক। তিনি লভ্যাংশ বণ্টনের ক্ষেত্রে সবার শেষে লভ্যাংশ পান। তিনি কোম্পানিতে ভোটাধিকার প্রয়োগ করতে পারেন। আবার কোম্পানির বিভিন্ন সভায়ও অংশগ্রহণ করতে পারেন। এছাড়াও তিনি কোম্পানির পরিচালক নির্বাচনে প্রার্থী হতে পারেন। আর সাধারণ শেয়ারের মালিকগণই কেবল এ সুবিধাগুলো পেয়ে থাকেন। সুতরাং, মি. রবিউলের শেয়ারটি হলো সাধারণ শেয়ার।"
        }
      ]
    },
    {
      "number": "11",
      "uddipok": "অধিশ্রী ও সান্নিধ্য আলোচনার ভিত্তিতে একটি ব্যবসায় প্রতিষ্ঠান গঠন করে 'তা সফলভাবে পরিচালনা করেছে। ব্যবসায়ের মুনাফা বণ্টন ও অন্যান্য বিষয়ে তারা পূর্ববর্তী সমঝোতার মাধ্যমে সিদ্ধান্ত নেন। তাদের মধ্যে সান্নিধ্য ব্যক্তিগতভাবে ব্যাংক থেকে ৫ লক্ষ টাকা ঋণ নিয়ে তা পরিশোধ না করায় ব্যাংক আদালতের আশ্রয় নেয়। আদালত সান্নিধ্যের সমস্ত সম্পত্তি ক্রোক করে তার মূল্য পান ২ লক্ষ টাকা এবং বাকি দেনা পরিশোধে তাকে অক্ষম ঘোষণা করেন।",
      "tag": "DC 23",
      "sub_questions": [
        {
          "label": "ক",
          "question": "অংশীদারি চুক্তিপত্র কী?",
          "explanation": "অংশীদারি ব্যবসায়ে অংশীদারদের মধ্যে নির্ধারিত শর্তসমূহ যে দলিলে লিপিবদ্ধ থাকে, তাকে অংশীদারি চুক্তিপত্র বলে।"
        },
        {
          "label": "খ",
          "question": "অংশীদারি ব্যবসায়ের অসীম দায়ের পরোক্ষ সুবিধা বলতে কী বোঝায়? ব্যাখ্যা করো।",
          "explanation": "দায়ের মাত্রা বুঝে অংশীদারদের সতর্ক হয়ে ব্যবসায় পরিচালনা করার যে সুবিধা, তাকে অসীম দায়ের পরোক্ষ সুবিধা বলে। অংশীদারি ব্যবসায়ে বিনিয়োজিত মূলধনের বাইরেও দায় বহন করতে হয়। দায় অসীম হওয়ায় অংশীদাররা সতর্কতার সাথে ব্যবসায় পরিচালনা করেন। তারা যেকোনো সিদ্ধান্ত সতর্কতার সাথে নেন। এটিই অংশীদারি ব্যবসায়ের অসীম দায়ের পরোক্ষ সুবিধা।"
        },
        {
          "label": "গ",
          "question": "উদ্দীপকে নির্দেশিত প্রতিষ্ঠানটি কোন ধরনের অংশীদারি ব্যবসায় সংগঠন ব্যাখ্যা করো।",
          "explanation": "উদ্দীপকে নির্দেশিত প্রতিষ্ঠানটি একটি সাধারণ অংশীদারি ব্যবসায় প্রতিষ্ঠান। এ অংশীদারি ব্যবসায়ে সকল অংশীদারের দায় সীমাহীন থাকে। এ ধরনের অংশীদাররা ব্যবসায় পরিচালনার অধিকার রাখে। এর সদস্যরা সমানভাবে মূলধন বিনিয়োগ করে। এরাই ব্যবসায়ের গঠন ও পরিচালনায় মুখ্য ভূমিকা পালন করে। উদ্দীপকে অধিশ্রী ও সান্নিধ্য সফলভাবে ব্যবসায় পরিচালনা করে। চুক্তি অনুযায়ী মুনাফা বণ্টন ও অন্যান্য বিষয়ে পারস্পরিক সমঝোতার ভিত্তিতে সিদ্ধান্ত নেয়। এছাড়া তারা ব্যবসায়ে মূলধন সরবরাহ ও দায় বহন করে। এক্ষেত্রে অংশীদাররা সকলেই ব্যবসায় পরিচালনায় অংশ নেয়। অর্থাৎ, এতে প্রত্যেক সদস্যের সমান অধিকার থাকে। এসব বৈশিষ্ট্য সাধারণ অংশীদারি ব্যবসায়ের সাথে সম্পর্কিত। অতএব, উদ্দীপকের প্রতিষ্ঠানটিকে সাধারণ অংশীদারি ব্যবসায় বলা যায়।"
        },
        {
          "label": "ঘ",
          "question": "উদ্দীপকের পরিস্থিতিতে প্রতিষ্ঠানটির ভবিষ্যত পরিণতি বিশ্লেষণ করো।",
          "explanation": "উদ্দীপকের পরিস্থিতিতে প্রতিষ্ঠানটির বাধ্যতামূলক বিলোপসাধন হবে। ১৯৩২ সালের অংশীদারি আইনের ৪১ ধারায় এ বিলোপ সাধনের কথা বলা হয়েছে। এক্ষেত্রে কোনো অংশীদার আদালত কর্তৃক দেউলিয়া ঘোষিত হলে ব্যবসায়ের বাধ্যতামূলক বিলোপ সাধন হয়। উদ্দীপকের সান্নিধ্য ব্যাংক থেকে ৫ লক্ষ টাকা ঋণ নিয়ে তা পরিশোধ করে না। তাই ব্যাংক আদালতের আশ্রয় নেয়। আদালত তার সম্পত্তি ক্রোক করে ২ লক্ষ টাকা পায় এবং বাকি দেনা পরিশোধে তাকে অক্ষম ঘোষণা করে। অর্থাৎ, আদালত তাকে দেউলিয়া ঘোষিত করেছে। অংশীদারি আইন অনুযায়ী অংশীদারি ব্যবসায়ে একজন ছাড়া সব অংশীদার দেউলিয়া হলে বাধ্যতামূলক বিলোপসাধন ঘটবে। উদ্দীপকের ব্যবসায়টিতে দুজন অংশীদার হওয়ায় একজনের দেউলিয়াত্বের ফলেই ব্যবসায়টির বিলোপ, ঘটবে। তাই সান্নিধ্য দেউলিয়া হওয়ায় অধিশ্রী ব্যবসায়টি আর পরিচালনা করতে পারবে না। এ পরিস্থিতিতে তাদের পক্ষে ব্যবসায়টি পরিচালনা করা অসম্ভব হয়ে পড়েছে। তাই এখন তাদের ব্যবসায়টি বন্ধ করে দিতে হবে। সুতরাং, উদ্দীপকের পরিস্থিতিতে ব্যবসায়টির বাধ্যতামূলক বিলোপসাধন হবে।"
        }
      ]
    }
  ]
}