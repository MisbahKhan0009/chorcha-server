{
  "title": "দিনাজপুর বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "আম ব্যবসায়ী জনাব রাকিব রাজশাহী থেকে গ্রীষ্ম মৌসুমে বড় বড় আমের বাগান চাষিদের নিকট থেকে ক্রয় করেন। অতঃপর তিনি আমের আকার ও গুণাগুণ ভেদে কয়েকটি শ্রেণিতে ভাগ করেন। তিনি উক্ত আম দেশের বিভিন্ন বাজারে বিক্রয় করে ভালো মুনাফা করেন। পক্ষান্তরে, জনাব সাকিব চীন থেকে ইলেকট্রনিক্স সামগ্রী ক্রয় করে নেপাল ও ভুটানে বিক্রয় করেন। এ থেকে মি. সাকিব প্রচুর বৈদেশিক মুদ্রা অর্জন করেন, যা দেশের অর্থনীতিতে ইতিবাচক অবদান রাখে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "ব্যবসায়ের মূল উদ্দেশ্য মুনাফা অর্জন।"
        },
        {
          "label": "খ",
          "question": "",
          "explanation": "পরিবহন স্থানগত উপযোগ সৃষ্টি করে।   পণ্য উৎপাদনকারী ও ভোগকারির মধ্যে স্থানগত দূরত্ব বাণিজ্যের ক্ষেত্রে বাধার সৃষ্টি করে। এই প্রতিবন্ধকতা দূর করতে স্থলে,জলে ও আকাশপথে বিভিন্ন ধরনের পরিবহন প্রতিষ্ঠান কাজ করছে। ফলে পৃথিবীর এক প্রান্তে পণ্য উৎপাদিত হচ্ছে ওটা ভোগ করছে পৃথিবীর নানান প্রান্তের মানুষ।"
        },
        {
          "label": "গ",
          "question": "",
          "explanation": "উদ্দীপকে আমের শ্রেণীবিভাগ ব্যবসায় পর্যায়িতিকরণ কাজের অন্তর্ভুক্ত। এই কাজের ক্ষেত্রে পণ্যের মান নির্ধারণ করার পর ওজন আকার ও গুনাগুন অনুযায়ী তা ভাগ করা হয়। মূলত গ্রাহকের পণ্য বাছাই কাজ সহজ করার জন্য পর্যায়িতিকরণ করা হয়। এতে পণ্য কেনাও বেচা সহজ হয়। উদ্দীপকে জনাব রাকিব একজন ফল ব্যবসায়ী। গ্রীষ্ম মৌসুমের রাজশাহীর বিভিন্ন বাগান থেকে তিনি আম সংগ্রহ করেন। এরপর সেগুলোকে আকার ও গুনাগুন ভেদে কয়েকটি শ্রেণীতে ভাগ করেন। এ কাজটি করাই ক্রেতারা সহজেই তাদের পছন্দমত আম বাছাই করতে পারবে। এটি পর্যাতিক্রম কাজের সাথে সম্পর্কিত। এখানে তিনি আমের সাইজ ও রং অনুযায়ী আলাদা ভাবে ভাগ করেন। এভাবে জনম রাকিব আমি শ্রেণীবিভাগের মাধ্যমে ব্যবসায়ী পর্যায়তিকরণ কাজটি করেন।"
        },
        {
          "label": "ঘ",
          "question": "",
          "explanation": "\"উদ্দীপকের মিস্টার সাকিবের বাণিজ্য দেশের অর্থনীতিকে শক্তিশালী করে\"-উক্তিটি যথার্থ।   বিদেশ থেকে বা বিদেশের কোন ব্যবসায়ীর নিকট থেকে পণ্যদ্রব্য আমদানি করে তা পুনরায় অন্য কোন দেশে রপ্তানি করাকে পুনঃরপ্তানি বলে। উৎপাদনকারী ও আমদানিকারক দেশের মধ্যে সরাসরি কোন ব্যবসায়িক সম্পর্ক না থাকলে এ ধরনের বাণিজ্য গুরুত্বপূর্ণ বিবেচিত হয়।   উদ্দীপকের জনাব সাকিব চীন থেকে ইলেকট্রনিক সামগ্রি ক্রয় করে নেপাল ও ভুটানে বিক্রয় করেন। এ থেকে মিস্টার সাকিব প্রচুর বৈদেশিক মুদ্রা অর্জন করেন। যা দেশের অর্থনীতিতে ইতিবাচক ভূমিকা রাখে।   সকল দেশই রপ্তানি বৃদ্ধতে সচেষ্ট থাকে কারণ এর ফলে মূল্যবান বৈদেশিক মুদ্রা অর্জিত হয়। পুনঃরপ্তানির ফলে দুটি দেশের সাথে অর্থনৈতিক সম্পর্ক শক্তিশালী হয়। ফলে পরবর্তীতে তা কাজে লাগে। এ ধরনের বাণিজ্যের মাধ্যমে ব্যবসায়ীরাও প্রচুর মুনাফা অর্জন করতে পারে যা পক্ষান্তরে দেশের অর্থনীতির চাকা সচল রাখে। তাই বলা যায়,উদ্দীপকের মিস্টার সাকিবের পুনঃরপ্তানি বাণিজ্য দেশের অর্থনীতিকে শক্তিশালী করে।"
        }
      ]
    },
    {
      "number": "2",
      "uddipok": "জনাব আবেদীন স্থানীয় বাজারে একটি ঘর ভাড়া করে তাতে মানুষের নিত্যপ্রয়োজনীয় বিভিন্ন পণ্যসামগ্রী ওঠালেন এবং দোকানের নাম দিলেন \"আবেদীন স্টোর'। তিনি পাইকারি ব্যবসায়ীদের নিকট থেকে পণ্য ক্রয় করে খুচরা মূল্যে ক্রেতা/ ভোক্তার নিকট বিক্রয় করেন। তিনি সততা ও নিষ্ঠার সাথে ব্যবসায় পরিচালনা করার কারণে তার ব্যবসায়ের পরিচিতি ও বিক্রয় দিনে দিনে বৃদ্ধি পাচ্ছে। কিন্তু, অর্থসংকটের কারণে মানুষের বাড়তি চাহিদা পূরণ করা তাঁর জন্য কঠিন হয়ে পড়ছে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "শিল্পে উৎপাদিত পণ্য প্রকৃত ভোগকারির নিকট বন্টন সংক্রান্ত যাবতীয় কার্যাবলির সমষ্টিকে বাণিজ্য বলে।"
        },
        {
          "label": "খ",
          "question": "",
          "explanation": "স্বাধীন পেশায় নিয়োজিত থেকে প্রত্যক্ষভাবে সেবাকর্ম বিক্রয় করাকে প্রত্যক্ষ সেবা বলে।   প্রত্যক্ষ সেবা ধরা ছোঁয়া যায় না,‌ শুধু অনুভব করা যায়। ডাক্তার,প্রকৌশলী, উকিল প্রভৃতি পেশাজীবীগণ গ্রাহকদের সেবা বা  তৃপ্তি দিয়ে অর্থ উপার্জন করেন। এটিই প্রত্যেক্ষ সেবা হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব আবেদিন খুচরা ব্যবসায়ের সাথে জড়িত।   যে ব্যবসায় প্রতিষ্ঠান পাইকার বা অন্য কোনো উৎস হতে পণ্যদ্রব্য ক্রয় করে তা ভোগকারির নিকট বিক্রয় করে তাকে খুচরা ব্যবসায় বলে।এ ধরনের ব্যবসায় প্রতিষ্ঠানগুলো সাধারণত ক্ষুদ্রায়তন প্রকৃতিতে গড়ে ওঠে।   উদ্দীপকের জনাব আবেদীন স্থানীয় বাজারে একটি ঘর ভাড়া করে তাতে মানুষের নিত্য প্রয়োজনীয় বিভিন্ন পণ্য সামগ্রী উঠালেন এবং দোকানের নাম দিলেন 'আবেদিন স্টোর'। তিনি পাইকারি ব্যবসায়ীদের নিকট থেকে খুচরা মূল্যে পণ্য ক্রয় করে থাকলে তাদের নিকট বিক্রয় করেন। তার ব্যবসায়ের বৈশিষ্ট্য খুচরা ব্যবসার সাথে পুরোপুরি মিলে যায়।তাই বলা যায়, উদ্দীপকের জনাব আবেদীন খুচরা ব্যবসার সাথে জড়িত।"
        },
        {
          "label": "ঘ",
          "question": "",
          "explanation": "\"অর্থ সংক্রান্ত প্রতিবন্ধকতা দূরীকরণই জনাব আবেদীনকে কাঙ্খিত লক্ষ্যে পৌঁছাতে সহায়তা করবে\"-উক্তিটি যথার্ত।   ব্যবসায়-বাণিজ্যে অর্থের প্রয়োজনীয়তা অনস্বীকার্য। এছাড়াও সুষ্ঠু লেনদেনের উপর ব্যবসা-বাণিজ্য নির্ভর করে। অর্থ সংক্রান্ত প্রতিবন্ধকতা দূর করার জন্য বাণিজ্য সহায়ক কার্যাবলী হিসেবে ব্যাংক দায়িত্ব পালন করে।   উদ্দীপকে দেখা যায় জনাব আবেদীন সততা ও নিষ্ঠার সাথে ব্যবসা পরিচালনা করার ফলে দিন দিন তার ব্যবসায়ের পরিচিতি ও বিক্রয় বৃদ্ধি পাচ্ছে। কিন্তু অর্থ সংকটের কারণে মানুষের বাড়তি চাহিদা পূরণ করা তার জন্য কঠিন হয়ে পড়েছে।   জনাব আবেদীনের এই অর্থ সংক্রান্ত প্রতিবন্ধকতা দূর করতে পারবে ব্যাংক। ব্যাংক হতে আর্থিক সহায়তা নিয়ে তিনি তার ব্যবসা সম্প্রসারণ করতে পারবেন।ফলে তিনি ক্রেতাদের বাড়তি চাহিদা পূরণ করতে সক্ষম হবেন। তাই বলা যায়,অর্থ সংক্রান্ত প্রতিবন্ধকতা দূরীকরণের মাধ্যমে জনাব আবেদীন কাঙ্খিত লক্ষ্যে পৌঁছাতে পারবেন।"
        }
      ]
    },
    {
      "number": "3",
      "uddipok": "পৃথিবীর ঘনবসতিপূর্ণ দেশগুলোর মধ্যে বাংলাদেশ অন্যতম। এদেশের জনশক্তি ও সস্তা শ্রমিকের উপর ভিত্তি করে গড়ে ওঠেছে পোশাক শিল্প। বিশ্ববাজারে বাংলাদেশের পোশাক শিল্পের বেশ সুনাম রয়েছে। তবে মাঝে মাঝেই শ্রমিক অসন্তোষসহ নানাবিধ কারণে আইন-শৃঙ্খলা পরিস্থিতির অবনতি ঘটে। ফলে এই শিল্পের উন্নয়ন কিছুটা বাধাগ্রস্ত হয়।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "একটি দেশের ব্যবসা প্রতিষ্ঠানগুলো যে পারিপার্শ্বিকতার মধ্যে গঠিত ও পরিচালিত হয় তাকে ব্যবসা পরিবেশ বলে।"
        },
        {
          "label": "খ",
          "question": "",
          "explanation": "দেশি-বিদেশি বিভিন্ন আইনের সম্মিলনে যে পরিবেশের সৃষ্টি হয় তাকে আইনগত পরিবেশ বলে।   আইনগত পরিবেশের বেড়াজালের মধ্যেই একজন ব্যবসায়ীকে তার ব্যবসায়িক কার্যকলাপ পরিচালনা করতে হয়। জনগনের কল্যাণে এবং প্রকৃতি রক্ষায় সরকার বিভিন্ন আইন প্রণয়ন করে। কিন্তু ব্যবসায়ের কারণে দিন দিন প্রকৃতি মারাত্মকভাবে ক্ষতিগ্রস্ত হচ্ছে। তাই আইনগত পরিবেশ ব্যবসায়ের জন্য অপরিহার্য।"
        },
        {
          "label": "গ",
          "question": "",
          "explanation": "উদ্দীপকে বাংলাদেশে পোশাক শিল্প গড়ে ওঠার পিছনে অর্থনৈতিক পরিবেশের প্রভাব রয়েছে।   মানবসম্পদ,অর্থ ও ঋণ ব্যবস্থা, মূলধন ও বিনিয়োগ,আয় ও সঞ্চয় ইত্যাদির উপর ভিত্তি করে যে পরিবেশ সৃষ্টি হয় তাকে অর্থনৈতিক পরিবেশ বলে।একটি দেশের অভ্যন্তরীণ অর্থনৈতিক অবস্থা যত উন্নত, সে দেশ ব্যবসায়-বাণিজ্যে তত দ্রুত অগ্রগতি লাভ করতে পারে।   উদ্দীপকে বলা হয়েছে, পৃথিবীর ঘনবসতিপূর্ণ দেশগুলোর মধ্যে বাংলাদেশ অন্যতম। এদেশের জনশক্তি ও সস্তা শ্রমিকের উপর ভিত্তি করে গড়ে উঠেছে পোশাক শিল্প।জনশক্তি হচ্ছে অর্থনৈতিক পরিবেশের উপাদান। তাই বলা যায়, বাংলাদেশে পোশাক শিল্প গড়ে ওঠার পিছনে অর্থনৈতিক পরিবেশের প্রভাব রয়েছে।"
        },
        {
          "label": "ঘ",
          "question": "",
          "explanation": "'রাজনৈতিক পরিবেশ দেশের শিল্পয়নে গুরুত্বপূর্ণ ভূমিকা পালন করতে পারে '-উক্তিটি যথার্থ।   কোনো দেশের রাজনৈতিক দল, আইন-শৃঙ্খলা পরিস্থিতি, সরকারের স্থিতিশীলতা, নেতৃত্ব ইত্যাদি মিলিয়ে যে পরিবেশের সৃষ্টি হয় তাকে রাজনৈতিক পরিবেশ বলে। উন্নত বন্ধুসুলভ রাজনৈতিক পরিবেশ যেমন ব্যবসা-বাণিজ্যে প্রসার ঘটাতে পারে, তেমনি নেতিবাচক রাজনৈতিক পরিবেশ একটি দেশের ব্যবসা-বাণিজ্যের মারাত্মক ক্ষতি করে।   উদ্দীপকে বাংলাদেশের পোশাক শিল্প নিয়ে বলা হয়েছে। কিন্তু মাঝে মাঝে শ্রমিকদের অসন্তসসহ নানাবিধ কারণে আইন-শৃঙ্খলা পরিস্থিতির অবনতি ঘটে। ফলে এই শিল্পের উন্নয়ন কিছুটা বাধাগ্ৰস্ত হয়।   একটি দেশে বন্ধুসুলভ রাজনীতি বজায় থাকলে দেশে হানাহানি, হরতাল ও অবরোধ ইত্যাদি হয় না। ফলে শিল্প কারখানাগুলো তার আপন গতিতে চলতে পারে। দেশে বৈদেশিক বিনিয়োগের মাত্রা বৃদ্ধি পায়। তাই বলা যায়, রাজনৈতিক পরিবেশ দেশের শিল্পয়নে গুরুত্বপূর্ণ ভূমিকা পালন করতে পারে।"
        }
      ]
    },
    {
      "number": "4",
      "uddipok": "জনাব তাহমিনা বেগম শেরপুরের নিউমার্কেটে 'লেডিস টেইলার্স এবং বোরকা হাউজ' নামে একটি প্রতিষ্ঠান পরিচালনা করেন। তিনি মেয়েদের বিভিন্ন রকম পোশাকসহ নকশি চাদর, কুশন কভার, বালিশ কভার ইত্যাদি তৈরি ও বিক্রয় করেন। তাকে এ কাজে সহযোগিতা করার জন্য তিনি বেশ কয়েকজন নারী ও পুরুষ কর্মী নিয়োগ দিয়েছেন। সেলাই প্রকল্পে অনন্য অবদানের জন্য তিনি জাতীয় যুব পুরস্কার লাভ করেছেন। বর্তমানে তিনি সমাজে প্রতিষ্ঠিত ব্যবসায়ী হিসেবে পরিচিত।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "স্থায়ী ব্যবসা করতে স্থানীয় ইউনিয়ন পরিষদ,উপজেলা পরিষদ,পৌরসভা বা মিউনিসিপাল কর্পোরেশন থেকে যে লাইসেন্স নিতে হয় তাকে ট্রেড লাইসেন্স বলে।"
        },
        {
          "label": "খ",
          "question": "",
          "explanation": "যে ব্যবসা গড়তে ব্যক্তি বা ব্যক্তিবর্গ মূলধন বিনিয়োগ করেন কিন্তু তার পিছনে মুনাফা অর্জনের বা লভ্যাংশ প্রাপ্তির কোন উদ্দেশ্য থাকে না বরং সমাজের কল্যাণ উদ্দেশ্যই থাকে মুখ্য থাকে সামাজিক ব্যবসা বলে।   সাধারণত মুনাফা অর্জনের উদ্দেশ্যেই ব্যবসায়ীরা ব্যবসা প্রতিষ্ঠা করে। কিন্তু সামাজিক ব্যবসা এর ব্যতিক্রম।এই ব্যবসায়ে বিনিয়োগকারীদের উদ্দেশ্য থাকে সমাজের মানুষের বিভিন্ন কল্যাণ সাধন করা। সমাজের দারিদ্রতা দূর করা। তাই সামাজিক ব্যবসা গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে বর্ণিত তাহমিনা বেগম কতৃক পরিচালিত ব্যবসায়টি একটি এক মালিকানা ব্যবসা।   একক মালিকের অধীনে গঠিত ও পরিচালিত ব্যবসা প্রতিষ্ঠানকে এক মালিকানা ব্যবসা বলে। যেকোনো ব্যক্তি যেকোনো স্থানে স্বল্প পরিসরে এরূপ ব্যবসা গঠন করতে পারে।এ ব্যবসা গঠন করতে আইনের তেমন বাধ্যবাধকতাও পালন করতে হয় না।   উদ্দীপকের তাহামিনা বেগম শেরপুর নিউমার্কেটে \"লেডিস টেইলার্স এন্ড বোরকা হাউজ\" নামক একটি দোকান পরিচালনা করেন। তার প্রতিষ্ঠিত দোকানটির বৈশিষ্ট্য এক মালিকানা ব্যবসায়ের সাথে সামঞ্জস্যপূর্ণ।তাই বলা যায়, তাহমিনা বেগম কর্তৃক পরিচালিত ব্যবসায়টি একমালিকানা ব্যবসা।"
        },
        {
          "label": "ঘ",
          "question": "",
          "explanation": "\"ব্যবসায়ই জনাব তাহামিনাকে সমাজে প্রতিষ্ঠিত করেছে\"- উক্তিটি তাৎপর্যপূর্ণ।   মুনাফা অর্জনের উদ্দেশ্যে পরিচালিত সকল বৈধ অর্থনৈতিক কর্মকান্ডকে ব্যবসা বলে।ব্যবসা একটি স্বাধীন পেশা।কারণ এখানে মালিক তার খেয়াল খুশিমতো নিজস্ব চিন্তা চেতনায় কাজ করতে পারে।এখানে সে চাকরির মতো অন্যের আদেশ মানতে বাধ্য নয়।   উদ্দীপকে দেখা যায়, তাহমিনা বেগম শেরপুরের নিউমার্কেটে \"লেডিস টেইলার্স এন্ড বোরকা হাউস\" নামক একটি দোকান পরিচালনা করেন। তার দোকানে বেশ কিছু কর্মচারীও রয়েছে। সেলাই প্রকল্পে অন্য অবদানের জন্য তিনি জাতীয় যুব পুরস্কার পেয়েছেন। বর্তমানে তিনি সমাজে প্রতিষ্ঠিত ব্যবসায়ী হিসেবে পরিচিত।   ব্যবসা মানুষের দৈনন্দিন প্রয়োজন পূরণে সমর্থ্য বিভিন্ন পণ্য সামগ্রী উৎপাদন ও সরবরাহ করে। ফলে মানুষ ব্যবসায়ের উপর প্রত্যক্ষ পরোক্ষভাবে নির্ভরশীল। সমাজে পেশা হিসেবে ব্যবসাকে সম্মানের দৃষ্টিতে দেখা হয়। ব্যবসার মাধ্যমে অনেক মানুষের কর্মসংস্থান তৈরি হয়।ফলে দেশের অর্থনৈতিক উন্নয়ন হয়। তাই বলা যায়, ব্যবসায়ই জনাব তাহমিনাকে সমাজে প্রতিষ্ঠিত করেছে।"
        }
      ]
    },
    {
      "number": "5",
      "uddipok": "রনি, জনি ও জিহান তিন বন্ধু চুক্তির ভিত্তিতে অংশীদারি ব্যবসায় পড়ে তোলেন। তারা বিক্রয়ের উদ্দেশ্যে দশটি বহুতল ভবন নির্মাণ করবেন। যার প্রত্যেকটিতে একশতটি করে ফ্ল্যাট থাকবে। চুক্তি মোতাবেক তারা কাজ শুরু করে এবং পরবর্তীতে একটা সময়ে কাজ শেষ করেন। এরই মধ্যে তারা ফ্ল্যাট বিক্রয় করতে থাকেন। কিন্তু একজন ক্রেতার নিকট তাদের পাওনা চল্লিশ লক্ষ টাকা আদায় করতে পারছে না। এমনকি পাওনা আদায়ে মামলা দায়ের করতেও পারছে না।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায়ে মূলধন বিনিয়োগ করে, লাভ ক্ষতিতে অংশগ্রহণ করে কিন্তু অধিকার থাকা সত্ত্বেও ব্যবসা পরিচালনায় অংশ নেয় না তাকে ঘুমন্ত অংশীদার বলে।"
        },
        {
          "label": "খ",
          "question": "",
          "explanation": "দুই বা ততোধিক ব্যাক্তি চুক্তির ভিত্তিতে কোন ব্যবসায় গঠন পরিচালনা করলে তাকে অংশীদারি ব্যবসায় বলে চুক্তি থেকে অংশীদারি ব্যবসায় জন্ম লাভ করে। এই চুক্তিতে অংশীদারদের মধ্যে পারস্পরিক সম্পর্ক নির্ধারণ ব্যবসায়ী সম্পর্কিত যাবতীয় নিয়ম বিলুপ সাধন বিবাদ ও মীমাংসা প্রভৃতি বিস্তারিত উল্লেখ করা হয়। অংশীদারি ব্যবসায় এসব কিছু চুক্তির মাধ্যমে নিয়ন্ত্রিত হয়। তাই চুক্তিকে অংশীদারি ব্যবসায় ভিত্তি বলা হয়।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি একটি নির্দিষ্ট অংশীদারী ব্যবসা।   কোনো নির্দিষ্ট উদ্দেশ্য অর্জন বা কাজ সম্পাদিত হলেই অংশীদারি ব্যবসায়টির বিলপ ঘটবে এ মর্মে কতিপয় ব্যক্তিরা চুক্তিবদ্ধ হলে তাকে নির্দিষ্ট উদ্দেশ্য সাধনের জন্য গঠিত অংশীদারি ব্যবসা বলে। তবে উদ্দেশ্য অর্জনের পরও যদি ব্যবসাটি চলতে থাকে তখন তা ঐচ্ছিক অংশীদারী ব্যবসা হিসেবে গণ্য হয়।   উদ্দীপকের রনি,জনি ও জিহান তিন বন্ধু চুক্তির ভিত্তিতে অংশীদারি ব্যবসা গড়ে তোলেন। তারা বিক্রয়ের উদ্দেশ্যে দশটি বহুতল ভবন নির্মাণ করবেন। চুক্তি মোতাবেক তারা কাজ শুরু করে এবং পরবর্তীতে একটা সময় তাদের কাজ শেষ হয়। তাদের গঠিত ব্যবসায়টির বৈশিষ্ট্য নির্দিষ্ট অংশীদারী ব্যবসায়ের সাথে পুরোপুরি মিলে যায়। তাই বলা যায়, উদ্দীপকের প্রতিষ্ঠানটি একটি নির্দিষ্ট অংশীদারী ব্যবসা।"
        },
        {
          "label": "ঘ",
          "question": "",
          "explanation": "ব্যবসায়টি নিবন্ধন না করার ফলে অংশীদারেরা পাওনা আদায়ে মামলা করতে ব্যর্থ হলো।   দেশের প্রচলিত আইন মেনে কোনো অংশীদারি ব্যবসা তার চুক্তিপত্র নিবন্ধক কর্তৃক নিবন্ধিত এবং প্রতিষ্ঠানের নাম নিবন্ধন বইতে তালিকাভুক্ত করলে তাকে নিবন্ধিত অংশীদারী ব্যবসা বলে। এরূপ ব্যবসা তৃতীয় পক্ষের বিরুদ্ধে মামলা বা অন্য অংশীদারদের বিরুদ্ধে মামলা করায় আদালতের কাছে সুবিধা ভোগ করে।   উদ্দীপকে দেখা যায়, তিন বন্ধু রনি,জনি ও জিহান একটি নির্দিষ্ট অংশীদারী ব্যবসা গঠন করেন। কাজ শেষ হওয়ার পর তারা ফ্ল্যাট বিক্রয় করতে থাকেন। কিন্তু একজন ক্রেতার নিকট পাওনা ৪০ লক্ষ টাকা তারা আদায় করতে পারছে না। এমনকি পাওনা আদায়ে মামলা দায়ের করতেও পারছে না।   অনিবন্ধিত অংশীদারি ব্যবসায়ের সবচেয়ে বড় কুফল হল পাওনা আদায়ে তৃতীয় পক্ষের বিরুদ্ধে মামলা করার সীমাবদ্ধতা। আইন অনুযায়ী অনিবন্ধিত ব্যবসা ১০০ টাকার অধিক পাওনা আদায়ে মামলা করতে পারে না। তাই আমি মনে করি,উদ্দীপকের প্রতিষ্ঠানটি অনিবন্ধিত অংশীদারি ব্যবসা হওয়ায় অংশীদারেরা পাওনা আদায়ে মামলা করতে ব্যর্থ হয়েছে।"
        }
      ]
    },
    {
      "number": "6",
      "uddipok": "অয়ন, আদিয়ান এবং তাহসিন তিন বন্ধু প্রত্যেকে তিন লক্ষ টাকা করে মূলধন বিনিয়োগ করে একটি সাধারণ অংশীদারি ব্যবসায় স্থাপন করলেন। তারা তাদের ব্যবসায় স্থাপন করলেন। তারা তাদের ব্যবসায় কার্যক্রম সুষ্ঠুভাবে পরিচালনার জন্য এম.বি.এ পাস করা তাদের অপর বন্ধু ব্যবসায় পরিচালনায় দক্ষ আদনানকে অংশীদার বানানোর প্রস্তাব দিলেন। আদনান মূলধন সরবরাহ না করেই অংশীদার হলেন। তিন বছর পর মি. অয়ন মারা গেলে তার নাবালক সন্তান অপূর্বকে আলোচনার ভিত্তিতে অংশীদার করা হয়।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "যে অংশীদার নির্দিষ্ট বেতন বা অর্থের বিনিময়ে তার নামের সুনাম অংশীদারী ব্যবসাকে ব্যবহারের অনুমতি দেয় তাকে নামমাত্র অংশীদার বলে।"
        },
        {
          "label": "খ",
          "question": "",
          "explanation": "যে ব্যক্তি ব্যবসার অংশীদার না হয়েও কথাবার্তা ও তার আচরণের দ্বারা নিজেকে অংশীদার হিসেবে পরিচয় দেয় তাকে আচরণ অনুমিত অংশীদার বলে।   অনেক সময় দেখা যায় কোন ব্যক্তি অংশীদারি ব্যবসায়ের কাজের সাথে সম্পৃক্ত থাকে এবং উক্ত কাজের স্বার্থে নিজেকে অংশীদার হিসেবে পরিচয় দিলে সুবিধা হয়। এবং ব্যবসায়ও জেনেশুনে তার স্বার্থেই ব্যক্তির এ ধরনের পরিচয় কে মেনে নেয়। এরুপ পরিচয়ের উপর ভিত্তি করে যদি ব্যবসাকে কেউ ঋণ দেয় বা চুক্তি করে তবে সেজন্য ওই ব্যক্তি সাধারন অংশীদারের ন্যায় দায় জন্মাবে।"
        },
        {
          "label": "গ",
          "question": "",
          "explanation": "উদ্দীপকে বর্ণিত আদনান একজন কর্মী অংশীদার।   যে অংশীদার ব্যবসায়ে মূলধন বিনিয়োগ করে না শুধুমাত্র তার নিজস্ব শ্রম দিয়ে ব্যবসা পরিচালনায় অংশগ্রহণ করে তাকে কর্মী অংশীদার বলে। এরূপ অংশীদার চুক্তি অনুযায়ী ব্যবসায়ের লাভ-ক্ষতিতে অংশগ্রহণ করে এবং অসীম দায় বহনে বাধ্য থাকে।   উদ্দীপকের অয়ন, আদিয়ান ও তাহসিন তিন বন্ধুর প্রত্যেকে তিন লক্ষ টাকা করে একটি সাধারন অংশীদারী ব্যবসা প্রতিষ্ঠা করেন। তারা তাদের ব্যবসা কার্যক্রম সুষ্ঠুভাবে পরিচালনার জন্য এমবিএ পাস করা তাদের অপর বন্ধু দক্ষ আদনানকে ব্যবসায়ের অংশীদার হওয়ার প্রস্তাব দিলেন। আদনান মূলধন সরবরাহ না করেই ব্যবসায়ের অংশীদার হলেন।আদনানের বৈশিষ্ট কর্মী অংশীদারের সাথে পুরোপুরি মিলে যায়।তাই বলা যায়,উদ্দীপকের আদনান একজন কর্মী অংশীদার।"
        },
        {
          "label": "ঘ",
          "question": "",
          "explanation": "\"উদ্দীপকের নাবালক অপূর্বের দায় সীমাবদ্ধ হবে\"- উক্তিটি যথার্থ।   এরূপ ব্যক্তি যার ১৮ বছর পূর্ণ হয়নি তাকে নাবালক বলে। অংশীদারি আইন অনুযায়ী একজন নাবালক ব্যক্তি অংশীদারি ব্যবসার অংশীদার হতে পারে না।তবে সকল অংশীদারের সম্মতিতে নাবালকে অংশীদার করা যেতে পারে।তবে সে ব্যবসায়ে সীমাবদ্ধ অংশীদারের ভূমিকা পালন করবে।    উদ্দীপকের অংশীদারি ব্যবসায়টির একজন অংশীদার মিস্টার অয়ন তিন বছর পর মারা গেলে তার নাবালক সন্তান অপূর্বকে আলোচনার ভিত্তিতে ব্যবসায়ের অংশীদার করা হয়।   ব্যবসায়ের একজন নাবালক অংশীদার সীমাবদ্ধ অংশীদারের ন্যায় সীমিত দায় বহন করবে।অর্থাৎ সে যে মূলধন বিনিয়োগ করেছে সে পরিমাণ দায় সে বহন করবে।এর অতিরিক্ত দায় বহনে তাকে বাধ্য করা যাবে না। তাই বলা যায়,উদ্দীপকের অপূর্বের দায় সীমাবদ্ধ হবে।"
        }
      ]
    },
    {
      "number": "7",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "কোম্পানি মূলধনের প্রতিটি ক্ষুদ্র ও সমান একককে শেয়ার বলে।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানি তার শেয়ার ও ঋণপত্র বিক্রয়ের উদ্দেশ্যে জনগণ বরাবর যে প্রচারপত্র প্রকাশ করে তাকে বিবরণপত্র বলে।   বিবরণপত্র হল জনগণকে শেয়ার ও ঋণপত্র ক্রয়ে উদ্ভূত করা। বিবরণপত্রে কোম্পানি সংক্রান্ত যাবতীয় সকল তথ্য উল্লেখিত থাকে। এতে কোনরূপ মিথ্যা তথ্য প্রদান কোম্পানি আইন অনুযায়ী শাস্তিযোগ্য অপরাধ।"
        },
        {
          "label": "গ",
          "question": "",
          "explanation": "উদ্দীপকের চিত্রটিতে ফাঁকা ঘরে কোম্পানি গঠনের কর্যারম্ভের অনুমতিপত্র সংগ্রহ পর্যায় বসবে।   নিবন্ধনপত্র সংগ্রহের পর পাবলিক লিঃ কোম্পানি তার কাজ শুরুর পূর্বে নিবন্ধক থেকে যে অনুমতিপত্র লাভের আনুষ্ঠানিকতা পালন করে তাকেই কার্যরম্ভ পর্যায় বলে। এ পর্যায়ে প্রবর্তকদের বড় কাজ হয় প্রয়োজনীয় মূলধন সংগ্রহ করা।   উদ্দীপকের চিত্রে ধারাবাহিকভাবে কোম্পানি গঠনের তিনটি পর্যায় উল্লেখ করা হয়েছে। আমরা জানি কোম্পানি নিবন্ধনপত্র পাওয়ার পর কার্য আরম্ভ পর্যায় আরম্ভ হয়।নিবন্ধনপত্র সংগ্রহ পর্যায়ের পরের ঘরটি ফাঁকা রয়েছে।তাই নিঃসন্দেহে বলা যায়,উদ্দীপকের চিত্রটিতে ফাঁকা ঘরে কোম্পানি গঠনের কার্যারম্ভ পর্যায় বসবে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত প্রতিষ্ঠান অর্থাৎ পাবলিক লিমিটেড কোম্পানির মাধ্যমে বৃহদায়তন উৎপাদন পরিচালনা করা সম্ভব।   যে কোম্পানির সদস্য সংখ্যা সর্বনিম্ন সাতজন এবং সর্বোচ্চ শেয়ার সংখ্যা দ্বারা সীমাবদ্ধ,শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে। যে কোনো দেশেই পাবলিক লিমিটেড কোম্পানি বৃহদায়তন প্রকৃতিতে গড়ে ওঠে।   উদ্দীপকে যে চিত্র দেওয়া হয়েছে তা মূলত পাবলিক লিমিটেড কোম্পানির গঠন পর্যায়। চিত্রের নিবন্ধনপত্র সংগ্রহ পর্যায়ের পরের ঘরটিতে কার্যারম্ভ পর্যায় বসবে।   পাবলিক লিমিটেড কোম্পানি একটি বৃহদায়তন প্রতিষ্ঠান।এখানে বিপুল সংখ্যক মানুষের কর্মসংস্থান সৃষ্টি হয়। প্রকৃতিগত কারণেই এখানে উৎপাদনসহ অন্যান্য ব্যবসায়ীক কর্মকান্ড বেশি হয়।দেশের সম্পদ ব্যবহারে এই সংগঠনটি অধিক ভূমিকা রাখে। সরকারকে অধিক কর প্রদান করে।ফলে দেশের অর্থনৈতিক অবস্থা ভালো থাকে। তাই বলা যায়, পাবলিক লিমিটেড কোম্পানির মাধ্যমে বৃহদায়তন উৎপাদন পরিচালনা করা সম্ভব।"
        }
      ]
    },
    {
      "number": "8",
      "uddipok": "মি. পাভেল এমন একটা কোম্পানির শেয়ার ক্রয় করেছেন যেখানে সবার আগে লভ্যাংশ পেয়ে থাকেন, কিন্তু ভোটাধিকার প্রয়োগ করতে পারেন না। কিন্তু তার বন্ধু মি. রোহান আর বি লি. কোম্পানির শেয়ারহোল্ডার। যেখানে লভ্যাংশ পরে পেলেও মি. রোহান ভোটাধিকার প্রয়োগ করতে পারেন। এমনকি গত সাধারণ সভায় মি. রোহান পরিচালক পদে নির্বাচিত হয়েছেন, যা তার সামাজিক মর্যাদা অনেকগুণ বাড়িয়ে দিয়েছে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "পাবলিক লিমিটেড কোম্পানি যে ঋণ স্বীকৃতিপত্র ইস্যু করে জনগণের নিকট হতে ঋণ সংগ্রহ করে তাকে ঋণপত্র বলে।"
        },
        {
          "label": "খ",
          "question": "",
          "explanation": "নিবন্ধন পত্র কে কোম্পানির সনদ নামে অভিহিত করা হয়। কোম্পানি আইনের বিভিন্ন আনুষ্ঠানিকতা পালন করে কোম্পানির উদ্যোক্তাগন কোম্পানির নিবন্ধন এর কাছে থেকে নিবন্ধনের প্রমাণ হিসেবে যে সনদ পায় তাকে নিবন্ধন পত্র বলে। এরূপপত্র কোম্পানির আইনগত সত্তা নির্দেশ করে। এরূপ দলিল পাওয়ার পর আইনগত সপ্তার জন্মলাভ ঘটায় একে কোম্পানির মূল সনদ বলা হয়ে থাকে।"
        },
        {
          "label": "গ",
          "question": "",
          "explanation": "উদ্দীপকের মিস্টার পাভেলের শেয়ার অগ্রাধিকার শেয়ার।   যে শেয়ারের লভ্যাংশ প্রাপ্তির হার পূর্বনির্দিষ্ট থাকে তাকে অগ্রাধিকার শেয়ার বলে। এরূপ শেয়ার মালিকগণ লভ্যাংশ প্রাপ্তিতে এবং কোম্পানির বিলপে মূলধন প্রত্যাবর্তনে অন্যান্য শেয়ার মালিকগণের চেয়ে অগ্রাধিকার পায়।   উদ্দীপকের মিস্টার পাভেল এমন একটা কোম্পানি শেয়ার ক্রয় করেছেন যেখানে সবার আগে লভ্যাংশ পেয়ে থাকেন কিন্তু ভোটাধিকার প্রয়োগ করতে পারেন না। তার ক্রয়কৃত শেয়ারের বৈশিষ্ট্য অগ্রাধিকার শেয়ারের সাথে সাদৃশ্যপূর্ণ। তাই বলা যায়, উদ্দীপকের মিস্টার পাভেল অগ্রাধিকার শেয়ার ক্রয় করেছেন।"
        },
        {
          "label": "ঘ",
          "question": "",
          "explanation": "\"সাধারণ শেয়ারহোল্ডারগণই কোম্পানির প্রকৃত মালিক\"- উক্তিটি তাৎপর্যপূর্ণ।   যে শেয়ার মালিকগণের লভ্যাংশ প্রাপ্তির হার পূর্বনির্দিষ্ট থাকে না থাকে সাধারণ শেয়ার বলে। এরুপ শিয়ার মালিকগণ পরিচালক নির্বাচনে প্রার্থী হতে পারে, নির্বাচনে ভোট দিতে পারে ও শেয়ারহোল্ডারদের সভায় অংশগ্রহণ করে সিদ্ধান্ত গ্রহণের মতামত প্রদান করতে পারে।   উদ্দীপকের মিস্টার রোহান আরবি লিমিটেড কোম্পানির শেয়ারহোল্ডার। যেখানে লভ্যাংশ পরে পেলেও ভোটাধিকার প্রয়োগ করতে পারেন। এমনকি গত সাধারন সভায় মিস্টার রোহান পরিচালক নির্বাচিত হয়েছেন।   সাধারণ শেয়ার মালিকগণ লভ্যাংশ প্রাপ্তিতে ও মূলধন প্রত্যাবর্তন অগ্রাধিকার না পেলেও তারাই কোম্পানির প্রকৃত মালিক। কোম্পানির অন্য শেয়ার মালিকগণ পরিচালক পদে প্রার্থী হতে পারেনা ও ভোটাধিকারও থাকে না। কিন্তু সাধারণ শেয়ার মালিকগণ কোম্পানির পরিচালক হতে পারে। তাই বলা যায়, মিস্টার লোহানের ক্রয়কৃত শেয়ার কোম্পানির প্রকৃত মালিকের নির্দেশক।"
        }
      ]
    },
    {
      "number": "9",
      "uddipok": "মুন্সির চর গ্রামের ৫০ জন সবজি চাষি উন্নয়ন সংঘ' নামে একটি সমবায় সমিতি গঠন করেন। তারা তাদের উৎপাদিত সবজি স্থানীয় পাইকারদের নিকট বিক্রয় না করে সমিতির মাধ্যমে ঢাকার বিভিন্ন সবজির আড়তে বিক্রয় করেন। ফলে তারা তাদের পণ্যের ন্যায়মূল্য পাচ্ছেন। গত বছর উন্নয়ন সংঘ' ৬০,০০০ টাকা মুনাফা অর্জন করে। সমিতির একজন সদস্য মুনাফা বাবদ ১,২০০ টাকা দাবি করল।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "যে দলিলে সমবায় সমিতির অভ্যন্তরীণ ও বাহ্যিক কার্যক্রম পরিচালনা ও নিয়ন্ত্রণ সংক্রান্ত নিয়ম-নীতি লেখা থাকে তাকে সমবায় সমিতির উপবিধি বলে।"
        },
        {
          "label": "খ",
          "question": "",
          "explanation": "সমবায়ের একজন সদস্য একটি নির্দিষ্ট পরিমাণ শেয়ারের মালিক হতে পারে।   সমবায়িদের মধ্যে যেন অর্থনৈতিক বৈষম্য সৃষ্টি না হয় এবং কেউ করোর কর্তৃত্ব প্রয়োগ করতে না পারে সেজন্য এখানে অবাধে শেয়ার ক্রয়ের সুযোগ নেই। সমবায় আইন অনুযায়ী সমবায় সমিতির একজন সদস্য শেয়ার মূলধনের সর্বোচ্চ এক-পঞ্চমাংশ অর্থাৎ ২০% এর অধিক মূল্যের শেয়ার ক্রয় করতে পারেনা।"
        },
        {
          "label": "গ",
          "question": "",
          "explanation": "উদ্দেশ্য বিচারে 'উন্নয়ন সংঘ' একটি বিক্রয় সমবায় সমিতি।   একই এলাকার ক্ষুদ্র উৎপাদনকারিগণ বিক্রয়ের ক্ষেত্রে অধিক সুবিধা আদায়ের লক্ষ্যে যে সমবায় সমিতি গঠন করেন তাকে বিক্রয় সমবায় সমিতি বলে। এ ধরনের সংগঠনের ফলে মধ্যস্থ ব্যবসায়ীদের উপর থেকে নির্ভরতা কমানো যায়।বাজার সম্পর্কে সমবায়ীরা প্রত্যক্ষ ধারণা লাভ করে‌।ফলে পরবর্তীতে তারা নিজেরা দোকান খুলে পণ্য সামগ্রী বিক্রয় করতে পারে।   উদ্দীপকের মুন্সিরচর গ্রামের ৫০ জন সবজি চাষী 'উন্নয়ন সংঘ' নামে একটি সমবায় সমিতি প্রতিষ্ঠা করেন। তারা তাদের উৎপাদিত সবজি স্থানীয় পাইকারদের কাছে বিক্রয় না করে সমিতির মাধ্যমে ঢাকার বিভিন্ন বাজারে বিক্রয় করেন। ফলে তারা ন্যায্য মূল্যে পণ্য বিক্রয় করতে পারছেন।তাই বলা যায়, উদ্দেশ্য বিচারে 'উন্নয়ন সংঘ' একটি বিক্রয় সমবায় সমিতি।"
        },
        {
          "label": "ঘ",
          "question": "",
          "explanation": "উদ্দীপকে একজনের ১২০০ টাকা মুনাফা দাবি করা সম্পূর্ণ অযৌক্তিক। সমবায় সমিতি আইন অনুযায়ী এর অর্জিত সকল মুনাফা সদস্যদের মধ্যে বন্টিত হয় না। অর্জিত মুনাফার ১৫% সংরক্ষিত তহবিল এবং ৩% উন্নয়ন তহবিলে বাধ্যতামূলক জমা রাখতে হয়। অবশিষ্ট মোট মুনাফা সমবায়ীদের মধ্যে সমান হারে বন্টিত হয়।   উদ্দীপকের মুন্সিরচর গ্রামের ৫০ জন চাষী \"উন্নয়ন সংঘ\" নামে একটি সমবায় সমিতি প্রতিষ্ঠা করেন। তারা তাদের উৎপাদিত সবজি স্থানীয় পাইকারদের কাছে বিক্রয় না করে সমিতির মাধ্যমে ঢাকার বিভিন্ন বাজারে বিক্রয় করেন। গত বছর উন্নয়ন সংঘ ৬০,০০০ টাকা মুনাফা অর্জন করলে সমিতির একজন সদস্য ১২০০ টাকা মুনাফা দাবি করে।   সমিতিটির মোট মুনাফা ৬০,০০০ টাকা। সদস্যদের মধ্যে বন্টিত হবে (৬০,০০০×৮২÷১০০)=৪৯,২০০ টাকা। সমিতির প্রত্যেক সদস্য পাবে (৪৯,২০০×৫০)=৯৮৪ টাকা। তাই আমি মনে করি , \"উন্নয়ন সংঘ\" এর একজন সদস্যের ১২০০ টাকা মুনাফা দাবি করা সম্পূর্ণ অযৌক্তিক।"
        }
      ]
    },
    {
      "number": "10",
      "uddipok": "জনাব নয়নের শ্যামগঞ্জ বাজারে একটি চালের আড়ত আছে। তিনি ন্যায্য ও সঠিক ওজনে চাল বিক্রয় করে থাকেন। পক্ষান্তরে, জনাব 'খ' একই বাজারের আরেক ব্যবসায়ী। তিনি অধিক লাভের আশায় চিকন চালের সাথে মোটা চাল মিশিয়ে চিকন চালের দামে বিক্রয় করেন। শুরুতে বিক্রয় ভালো হলেও পরবর্তীতে তার বিক্রয়ের পরিমাণ কমতে থাকে ।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "CSR এর পূর্ণরুপ Corporate Social Responsibility."
        },
        {
          "label": "খ",
          "question": "",
          "explanation": "ব্যবসা পরিচালনার ক্ষেত্রে কোনটা ভালো কোনটা মন্দ,কোনটা উচিত কোনটা অনুচিত সংক্রান্ত ব্যবসায়ীর বোধ বা উপলব্ধিকেই মূল্যবোধ বলে।   দীর্ঘদিনের ধ্যান-ধারণা,চিন্তাভাবনা মানুষের আচরণকে বিশেষভাবে প্রভাবিত করে। মূল্যবোধ ও নৈতিকতা পরস্পর ঘনিষ্ঠ সম্পর্কযুক্ত। একজন নৈতিকতা সম্পন্ন মানুষ ভালো-মন্দের বোধ রাখেন। ব্যবসায়ের মাধ্যমে কোনো ভোক্তাকে না ঠকানো এবং ন্যায্যমূল্যে তাকে পণ্য সরবরাহ করা ব্যবসায়ের মূল্যবোধের অংশ।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব নয়ন সমাজের ক্রেতা ও ভোক্তা পক্ষের কথা চিন্তা করে ন্যায্যমূল্যে চাল বিক্রয় করেন।   সমাজের বিভিন্ন পক্ষের প্রতি ব্যবসা যে দায়িত্ব পালন করে তাকে ব্যবসায়ের সামাজিক দায়িত্ব পালন বলে। ব্যবসা তার কর্মকাণ্ড সমাজের বিভিন্ন পক্ষকে ঘিরেই পরিচালনা করে থাকে। ব্যবসায়ের জন্য সবচেয়ে গুরুত্বপূর্ণ পক্ষ হল ক্রেতা ও ভোক্তা। এই ক্রেতা ও ভোক্তাকে ন্যায্য মূল্যে উন্নত মানের পণ্য সরবরাহ করা ব্যবসার দায়িত্ব।   উদ্দীপকের জনাব নয়নের শ্যামগঞ্জে একটি চালের আড়ত আছে। তিনি ন্যায্য ও সঠিক ওজনে চাল বিক্রয় করে থাকেন। তার এই কর্মকাণ্ডের ফলে ক্রেতা ও ভোক্তরা উপকৃত হচ্ছে।তাই বলা যায়, জনাব নয়ন সমাজের ক্রেতা ও ভোক্তা পক্ষের কথা চিন্তা করে ন্যায্য মূল্যে চাল বিক্রয় করেন।"
        },
        {
          "label": "ঘ",
          "question": "",
          "explanation": "ব্যবসা নৈতিকতার মানদণ্ডে জনাব 'খ' কর্মকাণ্ড অনৈতিক।   ব্যবসায় পরিচালনার ক্ষেত্রে উচিত অনুচিত মেনে চলা এবং ভালোকে গ্রহণ ও মন্দকে বর্জন করে চলাই হল ব্যবসা নৈতিকতা। যারা এই নৈতিকতা মেনে ব্যবসা করেন না তারা অনৈতিক কার্যকলাপ করেন।   উদ্দীপকের জনাব 'খ' শ্যামগনজ বাজারের একজন ব্যবসায়ী। তিনি অধিক লাভের আশায় চিকন চালের সাথে মোটা চাল মিশিয়ে চিকন চালের দামে বিক্রয় করেন। শুরুতে বিক্রয় ভালো হলেও পরবর্তীতে তার বিক্রয় কমতে থাকে।   যেকোনো সমাজেই একজন সৎ ব্যবসায়ীকে সম্মানের দৃষ্টিতে দেখা হয়।ব্যবসায়ীদের উচিত এরূপ সম্মান বজায় রেখে চলা।সমাজের মানুষগুলোই তার জন্য সবকিছু।সুতরাং তাদের প্রতি দায়িত্ব পালন করে ব্যবসায়ী প্রকৃতপক্ষে নিজের ব্যবসায়ের উপকার করে থাকে। সেই দায়িত্ব যদি একজন ব্যবসায়ী পালন না করে অনৈতিক কর্মকাণ্ড চালায় তবে তা অত্যন্ত গরহিত কাজ। যা উদ্দীপকের জনাব 'খ' করছে।"
        }
      ]
    },
    {
      "number": "11",
      "uddipok": "জামালপুর জেলার সরিষাবাড়ীর সাথে একসময় নদীপথে অন্যান্য অঞ্চলের যোগাযোগ ব্যবস্থা ভালো ছিল। তার উপর ভিত্তি করে সরিষাবাড়ীতে গড়ে উঠেছিল 'আলহাজ্ব জুট মিল। একসময় সরিষাবাড়ীতে বেশ পাট উৎপাদন হতো। তাছাড়াও দেশের অন্যান্য অঞ্চল থেকেও পাট আসত। প্রতিষ্ঠানটি সরিষাবাড়ীর অনেক লোকের কর্মসংস্থান করেছিল। বর্তমানে প্রতিষ্ঠানটি বন্ধ রয়েছে। কারণ সেকেলে যন্ত্রপাতির কারণে প্রতিষ্ঠানটি বছরের পর বছর প্রচুর লোকসান করে আসছিল।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট অঞ্চলের ব্যবসায়ীরা নিজেদের স্বার্থ রক্ষা ও ব্যবসায়ীক উন্নয়নের জন্য একত্রিত হয়ে যে সংগঠন প্রতিষ্ঠা করে তাকে বণিক সমিতি বলে।"
        },
        {
          "label": "খ",
          "question": "",
          "explanation": "এক মালিকানা ব্যবসার মালিকের দায় অসীম হয়।   একক ব্যক্তির অধীনে গঠিত ও পরিচালিত ব্যবসাকে এক মালিকানা ব্যবসা বলে। এই ব্যবসার মালিকই ব্যবসার যাবতীয় সকল কার্যক্রম পরিচালনা করে। ব্যবসায়ে প্রয়োজনীয় মূলধন সে একাই সরবরাহ করে।ব্যবসায়ে মুনাফা হলে সে একাই ভোগ করে। ব্যবসায়ের দায়ও তাকে বহন করতে হয়। অসীম দায়ের কারণে তার ব্যক্তিগত সম্পত্তি পর্যন্ত দায়বদ্ধ থাকে।"
        },
        {
          "label": "গ",
          "question": "",
          "explanation": "উদ্দীপকে বর্ণিত \"আলহাজ্ব জুট মিল\"সরিষাবাড়ীতে প্রতিষ্ঠার ব্যাপারে প্রাকৃতিক পরিবেশের ভূমিকা রয়েছে।   কোনো দেশের অবস্থান, আয়তন, জলবায়ু, ভূ-প্রকৃতি, নদ-নদী, বন-বনানী ইত্যাদি মিলিয়ে যে পরিবেশের সৃষ্টি হয় তাকে প্রাকৃতিক পরিবেশ বলে। প্রাকৃতিক পরিবেশের ভিন্নতার কারণে একেক দেশের ব্যবসায়-বাণিজ্য একেক ধরনের।   উদ্দীপকে বলা হয়েছে, জামালপুরের সরিষাবাড়ীর সাথে একসময় নদীপথে অন্যান্য অঞ্চলের সাথে যোগাযোগ ব্যবস্থা ভালো ছিল।তার উপর ভিত্তি করে গড়ে উঠেছিল 'আলহাজ্ব জুট মিল'। নদ-নদী হলো প্রাকৃতিক পরিবেশের উপাদান। তাই বলা যায়, 'আলহাজ্ব জুট মিল' সরিষাবাড়ীতে প্রতিষ্ঠায় প্রাকৃতিক পরিবেশের ভূমিকা রয়েছে।"
        },
        {
          "label": "ঘ",
          "question": "",
          "explanation": "\"আলহাজ্ব জুট মিল\" কে লাভজনক প্রতিষ্ঠানে রূপান্তর করতে প্রযুক্তিগত পরিবেশের উপাদান অধিক কার্যকর হতো।   বিঘান ও কারিগরি শিক্ষা, উন্নত প্রযুক্তির ব্যবহার, প্রযুক্তি আমদানির সুযোগ, প্রযুক্তি ব্যবহারকারী প্রতিষ্ঠানসমূহ ইত্যাদি মিলিয়ে যে পরিবেশের সৃষ্টি হয় তাকে প্রযুক্তিগত পরিবেশ বলে। বর্তমান বিশ্বে ব্যবসায়-বাণিজ্যে প্রযুক্তিগত পরিবেশের প্রভাব বেশ লক্ষণীয়। প্রযুক্তির ব্যবহারে শিল্প কারখানাগুলো তাদের উৎপাদন দ্বিগুণ করছে।   উদ্দীপকের \"আলহাজ্ব জুট মিল\" বর্তমানে বন্ধ রয়েছে। কারণ সেকেলের যন্ত্রপাতি ব্যবহারে প্রতিষ্ঠানটি বছরের পর বছর প্রচুর লোকসান করে আসছিল।   প্রতিষ্ঠানটি যদি আধুনিক বিশ্বের সাথে তাল মিলিয়ে যন্ত্রপাতিতে পরিবর্তন আনতো তাহলে প্রতিষ্ঠানটি বন্ধ করতে হতো না। বর্তমানে আধুনিক প্রযুক্তির মাধ্যমে শিল্প কারখানাগুলো তাদের উৎপাদন বৃদ্ধি করেছে। আলহাজ্ব জুট মিলে যদি সেকেলে যন্ত্রপাতি পরিবর্তন করে আধুনিক যন্ত্রপাতি ব্যবহার করা হতো এবং শ্রমিকদেরকে প্রশিক্ষণ দেওয়া হতো তাহলে ব্যবসাটি লাভবান হতে পারতো। তাই বলা যায়, \"আলহাজ জুট মিল\"কে লাভজনক প্রতিষ্ঠানে রূপান্তর করতে প্রযুক্তিগত পরিবেশের ভূমিকা অধিক কার্যকর হতো।"
        }
      ]
    }
  ]
}