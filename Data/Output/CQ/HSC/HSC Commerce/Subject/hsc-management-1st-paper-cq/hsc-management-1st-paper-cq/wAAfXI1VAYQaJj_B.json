{
  "title": "যশোর বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনি তার জেলা শহরের উৎপাদিত গম সংগ্রহ করে নির্দিষ্ট সময়ান্তে দেশের বিভিন্ন স্থানে নৌ-পথে সরবরাহ করে। শীতকালে অতিরিক্ত কুয়াশার কারণে ময়দা সরবরাহ করতে দেরি হওয়ায় তাতে পোকার আক্রমণ দেখা দিল।",
      "tag": "JB 19,DIN.B 19",
      "sub_questions": [
        {
          "label": "ক",
          "question": "",
          "explanation": "একটি সমাজের মানুষের আচার-আচরণ, বিশ্বাস,মূল্যবোধ ইত্যাদি নিয়ে যে পরিবেশ সৃষ্টি হয় তাকে সাংস্কৃতিক পরিবেশ বলে।"
        },
        {
          "label": "খ",
          "question": "",
          "explanation": "মুনাফা অর্জনের উদ্দেশ্যে স্বাধীন পেশায় নিয়োজিত থেকে গ্রাহকদের প্রয়োজন পূরণ করাকে প্রত্যক্ষ সেবা বলে। প্রত্যক্ষ সেবা প্রকৃতপক্ষে একটি পেশা। ডাক্তার,আইনজীবী, উকিল,প্রকৌশলী ইত্যাদি পেশাজীবীগণ অর্থ উপার্জনের উদ্দেশ্যে প্রত্যক্ষ সেবা প্রদান করেন। এটি সংরক্ষণ করা যায় না কারণ গ্রাহক সরাসরি গিয়ে পরামর্শের মাধ্যমে তার সেবা গ্রহণ করে থাকে।"
        },
        {
          "label": "গ",
          "question": "",
          "explanation": "উদ্দীপকের জনির কাজটি ব্যবসায়ের বাণিজ্য শাখার অন্তর্ভুক্ত। শিল্পে উৎপাদিত পণ্য সামগ্রী পরবর্তী শিল্পে বা প্রকৃত ভোগকারীর নিকট বন্টনের ক্ষেত্রে সম্পাদিত কার্যাবলীর সমষ্টিকে বাণিজ্য বলে। বাণিজ্য হলো ব্যবসা ব্যবসার বন্টনকারী শাখা। বাণিজ্যের মাধ্যমে পৃথিবীর এক প্রান্তে কোনো জিনিস উৎপাদিত হচ্ছে অথচ তা ভোগ হচ্ছে পৃথিবীর বিভিন্ন প্রান্তে। এটি পণ্য উৎপাদনকারী ও ভোগকারীর মধ্যে মালিকানাগত বাঁধা দূর করে। উদ্দীপকের জনি তার জেলার উৎপাদিত গম সংগ্রহ করে নির্দিষ্ট সময়ান্তে দেশের বিভিন্ন স্থানে নৌপথে সরবরাহ করে। সে যে কাজটি করছে তার মাধ্যমে পণ্য সরবরাহকারী বা ভোগকারীরা পণ্য হাতে পাচ্ছে। তাই বলা যায়, উদ্দীপকের জনির কাজটি ব্যবসায়ের বাণিজ্য শাখা অন্তর্ভুক্ত।"
        },
        {
          "label": "ঘ",
          "question": "",
          "explanation": "প্রাকৃতিক পরিবেশের উপাদান বিবেচনায় জনাব জনি ব্যবসায়িক কার্যক্রম পরিচালনা করছে। কোনো দেশের আয়তন,নদ-নদী,মৃত্তিকা, জলবায়ু ভূ-প্রকৃতি,অবস্থান ইত্যাদি মিলে যে পরিবেশের সৃষ্টি হয় তাকে প্রাকৃতিক পরিবেশ বলে।পৃথিবীর বিভিন্ন দেশের প্রাকৃতিক পরিবেশ বিচিত্র ধরনের। প্রাকৃতিক উপাদানের পার্থক্যের কারণে দেশের ব্যবসা কার্যকলাপও ভিন্নতর হয়ে থাকে। উদ্দীপকে দেখা যায়,জনি তার জেলার উৎপাদিত গম সংগ্রহ করে নির্দিষ্ট সময়ান্তে দেশের বিভিন্ন স্থানে নৌপথে সরবরাহ করে। তার জেলার ভূ-প্রকৃতি ও নদ-নদী বিবেচনায় সে ব্যবসাটি স্থাপন করেছে। কোন দেশের উৎপাদিত ফসল সে দেশের মৃত্তিকার উপর নির্ভর করে। একেক অঞ্চলে একেক ধরনের ফসল ভালো জন্মে। জনি যে জেলায় বাস করে সেখানে গম ভালো জন্মে। ফলে সে কম মূল্যে ভালো মানের গম সংগ্রহ করতে পারছে। সে পণ্য সরবরাহের জন্য নৌপথ বেছে নিয়েছে কারণ ওই জেলার নৌ ব্যবস্থা উন্নত। তাই বলা যায়, প্রাকৃতিক পরিবেশের উপাদান বিবেচনায় জনাব জনি তার ব্যবসায়ের কার্যক্রম করছে।"
        }
      ]
    },
    {
      "number": "2",
      "uddipok": "জনাব মাসুদ গুলশানের ‘খুশবু’ নামক চাইনিজ রেস্টুরেন্টের মালিক। তাঁর ছোট ভাই সাহেদসহ ১২ জন কর্মচারী এখানে কাজ করেন। স্থানীয়ভাবে তাঁর রেস্টুরেন্টের বেশ চাহিদা থাকায় তিনি এটি সম্প্রসারণ করতে চাইলেও পারছেন না। তখন তাঁর ভাই তাকে মালিকানায় অন্তর্ভুক্ত করার প্রস্তাব দিল।",
      "tag": "JB 19,DIN.B 19",
      "sub_questions": [
        {
          "label": "ক",
          "question": "",
          "explanation": "ব্যাবসাকে স্থায়ীভাবে গড়তে স্থানীয় ইউনিয়ন পরিষদ,উপজেলা পরিষদ, মিউনিসিপাল কর্পোরেশন থেকে যে লাইসেন্স নিতে হয় তাকে ট্রেড লাইসেন্স বলে।"
        },
        {
          "label": "খ",
          "question": "",
          "explanation": "কোম্পানির স্বাধীন সত্তা বলতে ব্যক্তি না হয়েও কোন কিছুর ব্যক্তির ন্যায় মর্যাদা ও অধিকার লাভকে বুঝায়। কোম্পানি সংগঠন ব্যক্তি‌ না হলেও এটি আইন অনুযায়ী কৃত্রিম ও স্বাধীন ব্যক্তিসত্তার মর্যাদা ভোগ করে।ফলে এরূপ প্রতিষ্ঠান নিজ নামে অন্যের সাথে চুক্তি করতে,লেনদেন করতে এবং প্রয়োজনের মোকদ্দমা দায়ের করতে পারে। অন্যরাও একইভাবে কোম্পানি বিরুদ্ধে মামলা দায়ের করতে পারে ।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি একমালিকানা ব্যবসা। একক ব্যক্তির মালিকানায় প্রতিষ্ঠিত ও পরিচালিত ব্যবসাকে একমালিকানা ব্যবসা বলে।একজন ব্যক্তি কোন অভিজ্ঞতা ও আইনগত অনুষ্ঠানিকতা ছাড়াই যে কোনো স্থানে স্বল্প পূজিত নিয়ে এ ব্যবসা শুরু করতে পারে। উদ্দীপকে জনাব মাসুদ গুলশানের খুশবু নামক চাইনিজ রেস্টুরেন্টের মালিক। তাঁর ছোট ভাই শাহেদসহ ১২ জন কর্মচারি এখানে কাজ করেন। ব্যবসার সাথে মিল পাওয়ায় নির্দ্বিধায় বলা-ই যায় প্রতিষ্ঠানটি এক মালিকানা ব্যবসা।"
        },
        {
          "label": "ঘ",
          "question": "",
          "explanation": "জনাব মাসুদের ব্যবসায়ের ধরন পরিবর্তন করা উচিত হবে বলে আমি মনে করি। দুই বা অধিক ব্যক্তির চুক্তিবদ্ধ সম্পর্কের ভিত্তিতে প্রতিষ্ঠিত ব্যবসাকে অংশীদারি ব্যবসা বলে। এই ব্যবসা নিবন্ধন বাধ্যতামূলক নয় তবে নিবন্ধন করলে অন্যান্য সুযোগ-সুবিধা পাওয়া যায়।সদস্যদের পারস্পরিক সমঝোতার ভিত্তিতে ব্যবসা গঠিত পরিচালিত হয়। উদ্দীপকে জনাব মাসুদ রেস্টুরেন্টের ছোট ভাই শাহেদসহ ১২ জন কর্মচারি কাজ করেন।স্থায়ীভাবে তার রেস্টুরেন্টের বেশ চাহিদা থাকায় তিনি এটি সম্প্রসারণ করতে চাইলেও পারছেন না। তখন তার ভাই তাকে মালিকানায় অন্তর্ভুক্ত করার প্রস্তাব দিল। জনাব মাসুদ প্রথম পর্যায়ে এক মালিকানা ব্যবসার মালিক।তিনি যদি তার প্রতিষ্ঠানকে সম্প্রসারণ করতে চায় তাহলে তার উচিত হবে অংশীদার গ্রহণ করে অংশীদারী ব্যবসা বানানো। অংশীদারি ব্যবসা একমালিকানা ব্যবসা হতে কিছুটা বড় প্রকৃতির হয়। অংশীদারি ব্যবসা পাওনা আদায় তৃতীয় পক্ষের উপর মামলা করতে পারে যা এক মালিকানায় সম্ভব নয়।অংশীদারী ব্যবসায় জনাব মাসুক ও তার ভাই শাহেদ মিলে ব্যবসার বিভিন্ন দিকে আলাদাভাবে পর্যবেক্ষণ করতে পারবেন। ফলে প্রতিষ্ঠান আরও সফলতার দিকে এগিয়ে যাবে।"
        }
      ]
    },
    {
      "number": "3",
      "uddipok": "",
      "tag": "JB 19,DIN.B 19",
      "sub_questions": [
        {
          "label": "ক",
          "question": "",
          "explanation": "যে অংশীদারি ব্যবসায়ের সকল অংশীদারের দায় সীমাহীন থাকে এবং ব্যবসায় পরিচালনায় প্রত্যেকেই অংশগ্রহণের অধিকারী হয় তাকে সাধারণ অংশীদারি ব্যবসা বলে।"
        },
        {
          "label": "খ",
          "question": "",
          "explanation": "অংশীদারি ব্যবসায়ের অংশীদারদের দায় অসীম হয়। অসীম দায় বলতে ব্যবসায়ে বিনিয়োগকৃত  মূলধনের বাইরেও অংশীদারদের দায় সৃষ্টি হওয়াকে বুঝায়। এরূপ দায়ের জন্য অংশীদারদের ব্যক্তিগত সম্পত্তি দায়বদ্ধ থাকে এবং ব্যক্তি দেউলিয়া হওয়ার পূর্ব পর্যন্ত তা বিস্তৃত থাকে। এরূপ অসীম দায়ের কারণেই অংশীদারি ব্যবসা গঠনে মানুষ উৎসাহিত হয় না।"
        },
        {
          "label": "গ",
          "question": "",
          "explanation": "উদ্দীপকে উল্লিখিত একটি অংশীদারি ব্যবসার গঠন প্রণালীর সাথে সামঞ্জস্যপূর্ণ। দুই বা অধিক ব্যক্তির সমঝোতার ভিত্তিতে গঠিত ও পরিচালিত ব্যবসা প্রতিষ্ঠানকে অংশীদারি ব্যবসা বলে। চুক্তি এরূপ ব্যবসার মূল ভিত্তি। চুক্তির অবর্তমানে ১৯৩২ সালের অংশীদারি আইন অনুযায়ী এ ব্যবসা গঠিত ও পরিচালিত হয়। এই ব্যবসায়ের সদস্যরা অসীম দায় বহনে বাধ্য থাকে। অংশীদারি ব্যবসায়ের নিবন্ধন বাধ্যতামূলক নয়। তবে নিবন্ধন করলে আইনগত বিভিন্ন সুযোগ-সুবিধা পাওয়া যায়। উদ্দীপকের ছকে দেখা যাচ্ছে প্রথমে সদস্য সংগ্রহ তারপর সমঝোতা। আমরা জানি অংশীদারি ব্যবসায়ের সদস্যরা সংঘটিত হয় তারপর তাদের ভিতর সমঝোতা হয়। তারপর দেখা যাচ্ছে নিবন্ধন করা বা ব্যবসা আরম্ভের কোনো অতিরিক্ত অনুমতিপত্র সংগ্রহ করা ঐচ্ছিক। অংশীদারি ব্যবসায়ের নিবন্ধন করাও বাধ্যতামূলক নয় এবং ব্যবসায় আরম্ভে অতিরিক্ত কোনো দলিলের প্রয়োজন হয় না। তাই বলা যায়,উদ্দীপকে উল্লেখিত ছকটি অংশীদারি ব্যবসার গঠন প্রণালীর সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "নিবন্ধন কার্যক্রম সম্পাদনের মাধ্যমে অংশীদারি ব্যবসা বিভিন্ন গুরুত্বপূর্ণ আইনগত অধিকার ভোগ করবে বলে আমি মনে করি। দেশের প্রচলিত আইন অনুযায়ী কোনো অংশীদারি প্রতিষ্ঠানের চুক্তিপত্র নিবন্ধক কর্তৃক নিবন্ধিত এবং প্রতিষ্ঠানের নাম নিবন্ধন বইতে তালিকাভুক্ত করাকে অংশীদারি প্রতিষ্ঠানের নিবন্ধন বলে। নিবন্ধিত ব্যবসায় তৃতীয় পক্ষের বিরুদ্ধে মামলা,অন্য অংশীদারদের বিরুদ্ধে মামলা করায় বাধার সম্মুখীন হয় না। কিন্তু অনিবন্ধিত অংশীদারি ব্যবসা এসবে বাধার সম্মুখীন হয়। উদ্দীপকে দেখা যাচ্ছে,একটি ব্যবসায়ের গঠন প্রণালী ছক।যেখানে সদস্য সংগ্রহ ও সমঝোতা আবশ্যিক। এবং নিবন্ধন বা অন্যান্য দলিল সংগ্রহ ঐচ্ছিক।ছকটি অংশীদারি ব্যবসার গঠন প্রণালীর সাথে সামঞ্জস্যপূর্ণ। ১৯৩২ সালের অংশদারি আইন অনুযায়ী এই ব্যবসায়ের নিবন্ধনকে বাধ্যতামূলক করা হয়নি। তবে নিবন্ধনের ফলে একটি অংশীদারী ব্যবসা আইনানুগভাবেই বেশ কিছু অতিরিক্ত সুবিধা ভোগ করে। নিবন্ধিত অংশীদারি ব্যবসা আদালতে তৃতীয় পক্ষের বিরুদ্ধে মামলা করতে পারে। অধিকার আদায়ে অপর অংশীদার বা প্রতিষ্ঠানের বিরুদ্ধে মামলা করতে পারে। আদালতও এক্ষেত্রে নিবন্ধিত অংশীদারি ব্যবসায়ের পক্ষে থাকে। কিন্তু একটি অনিবন্ধিত অংশীদারি ব্যবসায় এসব সুবিধা ভোগ করতে পারে না।তাই আমি মনে করি, নিবন্ধন কার্যক্রম সম্পাদনের মাধ্যমে অংশীদারী ব্যবসা বিভিন্ন গুরুত্বপূর্ণ আইনগত অধিকার ভোগ করবে।"
        }
      ]
    },
    {
      "number": "4",
      "uddipok": "নূরাজ এন্টারপ্রাইজ নামে ৪০ সদস্যবিশিষ্ট একটি প্রতিষ্ঠান জুতা তৈরির উদ্দেশ্য নিয়ে নিবন্ধন পাওয়ার পরপরই ব্যবসায় শুরু করে। দক্ষতার সাথে পরিচালিত হওয়ায় প্রতিষ্ঠানটি অতি অল্প সময়ে সফলতা পায়। প্রতিষ্ঠানটি বর্তমানে জুতা তৈরির পাশাপাশি ঔষধ প্রস্তুতের পরিকল্পনা করছে।",
      "tag": "JB 19,DIN.B 19",
      "sub_questions": [
        {
          "label": "ক",
          "question": "",
          "explanation": "কোনো দেশের আইনসভা,সংসদ বা রাষ্ট্রপতির বিশেষ অধ্যাদেশবলে গঠিত ও নিয়ন্ত্রিত কোম্পানিকে বিধিবদ্ধ কোম্পানি বলে।"
        },
        {
          "label": "খ",
          "question": "",
          "explanation": "শুধুমাত্র নিবন্ধকের নিকট জমা দেয়ার উদ্দেশ্যে বিবরণপত্রের অনুরূপ প্রস্তুতকৃত বিবৃতিতেই বিবরণপত্রের বিকল্প বিবৃতি বলে। নিবন্ধনপত্র পাওয়ার পর পাবলিক লিঃ কোম্পানি প্রয়োজনীয় মূলধন জোগাড় করে। সেজন্য বিবরণপত্র প্রস্তুত ও নিবন্ধকের নিকট তা জমা দিতে হয়। কোনো কোম্পানি যদি উদ্যোক্তাদের মধ্য থেকেই প্রয়োজনীয় মূলধন সংগ্রহ করতে পারে তখন আর তাকে বিবরণপত্র তৈরি করতে হয় না। সেক্ষেত্রে কার্যারম্ভের অনুমতিপত্র পাওয়ার জন্য বিবরণপত্রের অনুরূপ বিকল্প বিবৃতি তৈরি করে নিবন্ধন এর নিকট জমা দিতে হয়।"
        },
        {
          "label": "গ",
          "question": "",
          "explanation": "উদ্দীপকের 'নূরাজ এন্টারপ্রাইজ' একটি প্রাইভেট লিমিটেড কোম্পানি। যে কোম্পানির সদস্য সংখ্যা সর্বনিম্ন ২জন এবং সর্বোচ্চ ৫০ জন, শেয়ার অবাধে হস্তান্তরযোগ্য নয় এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় না তাকে প্রাইভেট লিমিটেড কোম্পানি বলে। সাধারণত ঘরোয়া পরিবেশে পরিচিতজনদের নিয়ে তুলনামূলকভাবে কম মূলধন সম্বলিত এই ব্যবসা গঠিত হলেও এটি আইনসৃষ্ট কৃত্রিম ব্যক্তিসত্তার অধিকারী চিরন্তন অস্তিত্ববিশিষ্ট ব্যবসা সংগঠন। 'নূরাজ এন্টারপ্রাইজ' নামে ৪০ সদস্য বিশিষ্ট একটি প্রতিষ্ঠান জুতা তৈরীর উদ্দেশ্য নিয়ে নিবন্ধন পাওয়ার পর পরেই ব্যবসা শুরু করে। প্রাইভেট লিমিটেড কোম্পানি নিবন্ধনপত্র পাওয়ার পর পরে কার্যক্রম শুরু করতে পারে। পাবলিক লিমিটেড কোম্পানির মতো কার্যারম্ভের অনুমতিপত্র সংগ্রহের প্রয়োজন পড়ে না। তাই বলা যায়, উদ্দীপকের 'নুরাজ এন্টারপ্রাইজ' একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "প্রতিষ্ঠানটির ঔষধ প্রস্তুতের পরিকল্পনা বাস্তবায়নে তাদের করণীয় হবে অধিক মূলধন সংগ্রহের উদ্দেশ্যে পাবলিক লিমিটেড কোম্পানিতে রূপান্তরিত হওয়া। যে কোম্পানির সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যা দ্বারা সীমাবদ্ধ,শেয়ার অবাধে হস্তান্তরযোগ্য এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় তাকে পাবলিক লিমিটেড কোম্পানি বলে। অধিক সদস্য সংখ্যা থাকার সুবাদে এবং যেকোনো সময় জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানোর সুযোগে এই সংগঠন অনেক বৃহদায়তন কোম্পানি হিসেবে গড়ে ওঠে। উদ্দীপকের 'নূরাজ এন্টারপ্রাইজ' একটি প্রাইভেট লিমিটেড কোম্পানি। দক্ষতার সাথে পরিচালিত হওয়ায় প্রতিষ্ঠানটি অল্প সময়ে সফলতা পায়। প্রতিষ্ঠানটি বর্তমানে জুতা তৈরীর পাশাপাশি ওষুধ প্রস্তুতের পরিকল্পনা করছে। যেহেতু প্রতিষ্ঠানটি আরো একটি নতুন পণ্য উৎপাদনে যেতে চায় তাই তাদের আরো মূলধনের প্রয়োজন হবে। ব্যবসা পরিচালনায় অধিক সদস্য সংখ্যার প্রয়োজন হবে। যেহেতু প্রতিষ্ঠানটি বর্তমানে প্রাইভেট লিমিটেড কোম্পানি তাই প্রতিষ্ঠানটি শেয়ার বা ঋণপত্রের মাধ্যমে মূলধন সংগ্রহ করতে পারবেনা। প্রতিষ্ঠানটি শেয়ার ইস্যুর মাধ্যমে মূলধন সংগ্রহ করতে হলে পাবলিক লিমিটেড কোম্পানিতে পর্যাবসিত হতে হবে। তাই আমি মনে করি, প্রতিষ্ঠানটির ঔষধ প্রস্তুতের পরিকল্পনা বাস্তবায়নে তাদের করণীয় হবে পাবলিক লিমিটেড কোম্পানিতে রূপান্তরিত হওয়া।"
        }
      ]
    },
    {
      "number": "5",
      "uddipok": "কুসমবাগ এলাকার ৭৬ জন বাসিন্দ স্বল্পমূল্যে পণ্য ক্রয়ের জন্য প্রত্যাশা’ নামে সমবায় সমিতি গঠন করে। প্রতিষ্ঠানটি স্থানীয় উৎপাদনকারী ও নিকটস্থ বাজার হতে পণ্য ক্রয় করে স্বল্পলাভে সদস্যদের মধ্যে বিক্রি করে। প্রত্যেক সদস্যের ক্রয়ের পরিমাণ নির্দিষ্ট টোকেনের মাধ্যমে হিসাব করে রাখা হয়।",
      "tag": "JB 19,DIN.B 19",
      "sub_questions": [
        {
          "label": "ক",
          "question": "",
          "explanation": "যে দলিলে সমবায় সমিতির অভ্যন্তরীণ ও বাহ্যিক কার্যক্রম পরিচালনা ও নিয়ন্ত্রণ সংক্রান্ত নিয়ম-নীতি লেখা থাকে তাকে সমবায়ের উপবিধি বলে।"
        },
        {
          "label": "খ",
          "question": "",
          "explanation": "সমবায়ের শেয়ার বন্টন নীতি অন্যান্য সংগঠনের মত নয়। সমবায়ের সদস্যদের মধ্যে যেনো কোনো অর্থনৈতিক বৈষম্য সৃষ্টি না হয় এবং কেউ কাউকে কুক্ষিগত করে রাখতে না পারে সেজন্য এখানে অবাধে শেয়ার ক্রয়ের সুযোগ দেয়া হয় না। সমবায় আইন অনুযায়ী একজন সদস্য শেয়ার মূলধনের সর্বোচ্চ এক-পঞ্চমাংশ(২০%) এর অধিক মূল্যের শেয়ার ক্রয় করতে পারবেনা ।"
        },
        {
          "label": "গ",
          "question": "",
          "explanation": "সাংগঠনিক স্তর বিবেচনায় উদ্দীপকের প্রতিষ্ঠানটি একটি প্রাথমিক সমবায় সমিতি। সমবায়ে যোগদানকারী ব্যক্তিবর্গকে নিয়ে প্রাথমিক বা নিচের স্তরে যে সমবায় সমিতি গঠিত হয় তাকে প্রাথমিক সমবায় সমিতি বলে।এরূপ সমিতি সমবায়ের সদস্যদের মধ্য হতে নির্বাচিত নির্বাহী কমিটি দ্বারা পরিচালিত হয়।সমবায় সমিতি বলতে এরূপ সমবায় সমিতিকেই বুঝানো হয়। উদ্দীপকে কুসুমবাগ এলাকায় ৭৬ জন বাসিন্দা স্বল্পমূল্যে পণ্য ক্রয়ের জন্য 'প্রত্যাশা' নামের সমবায় সমিতি গঠন করে।প্রতিষ্ঠানটি স্থানীয় উৎপাদনকারী ও নিকটস্থ বাজার হতে পণ্য ক্রয় করে স্বল্প লাভে সদস্যদের মধ্যে বিক্রি করে। তাই বলা যায়, সাংগঠনিক স্তর বিবেচনায় উদ্দীপকের প্রতিষ্ঠানটি একটি প্রাথমিক সমবায় সমিতি।"
        },
        {
          "label": "ঘ",
          "question": "",
          "explanation": "প্রকৃতি বিচারে উদ্দীপকের প্রতিষ্ঠানের সদস্যদের হিসাব রাখা যৌক্তিক। ভোক্তাগণ ক্রয় সুবিধা প্রাপ্তির লক্ষ্যে নিজেদের প্রচেষ্টা ও সহযোগিতায় কোন সমবায় সমিতি গঠনপূর্বক সমবায় বিপনী স্থাপন ও পরিচালনা করলে তাকে ভোক্তা সমবায় সমিতি বলে। এর মাধ্যমে একদিকে ন্যায্যমূল্যে উন্নতমানের সামগ্রী সংগ্রহ করা যায় এবং অন্যদিকে অর্জিত মুনাফাও তারা ভোগ করতে পারে। এ ধরনের সমিতিতে সদস্য ক্রেতাদের বার্ষিক ক্রয়কৃত পণ্যের মূল্য অনুসারে মুনাফা বন্টিত হয়। উদ্দীপকে কুসুমবাগ এলাকায় ৭৬ জন বাসিন্দা স্বল্প মূল্যে পণ্য ক্রয় করার জন্য 'প্রত্যাশা' নামে সমবায় সমিতি গঠন করে।প্রতিষ্ঠানটি স্থানীয় উৎপাদনকারী ও নিকটস্থ বাজার হতে পণ্য ক্রয় করে সল্প লাভে সদস্যদের মধ্যে বিক্রি করে। প্রত্যেক সদস্যের ক্রয়ের পরিমাণ নির্দিষ্ট টোকেনের মাধ্যমে হিসেব করে রাখা হয়। ভোক্তা সমবায় সমিতি ভোক্তাগণকে কম মূল্যে পণ্য ক্রয়ের সুবিধা প্রদান করে।এবং বছর শেষে ক্রয়কৃত পণ্যের মূল্য অনুসারে মুনাফা বন্টন করা হয়। ফলে প্রত্যেক সদস্য বার্ষিক কি পরিমাণ পণ্য ক্রয় করছে এবং তার মূল্য যথাযথভাবে লিপিবদ্ধ করার প্রয়োজন পড়ে। উদ্দীপকের প্রতিষ্ঠানটি সদস্যদের ক্রয়ের পরিমাণ নির্দিষ্ট টোকেনের মাধ্যমে হিসেব করে রাখছে।ফলে বছর শেষে তাদের মুনাফা বন্টনে কোনো ঝামেলা হবে না।তাই আমি মনে করি, প্রতিষ্ঠানটির সদস্যদের ক্রয়ের হিসাব রাখা সম্পূর্ণ যৌক্তিক।"
        }
      ]
    },
    {
      "number": "6",
      "uddipok": "বঙ্গোপসাগরের সোনাদিয়া দ্বীপটি প্রাকৃতিক সৌন্দর্যমণ্ডিত হওয়ায় `সরকারি একটি সংস্থা সেখানে হোটেল ও মোটেল প্রতিষ্ঠার উদ্যোগ নেয়। ইন্টারনেট সুবিধাসহ রিজার্ভেশন এবং অন্যান্য তথ্য প্রচারের জন্য তারা আরেকটি সরকারি প্রতিষ্ঠানের সহায়তা নেয়। প্রতিষ্ঠানটি স্থানীয় বাসিন্দাদের কাজে নিয়োগ দেয় । বনাঞ্চল ও জীববৈচিত্র্য সংরক্ষণ করে অত্যাধুনিক সুযোগ- সুবিধা দেওয়ায় ভ্রমণকারীদের এ স্থানে ভ্রমণের আগ্রহ দিন দিন বাড়ছে।",
      "tag": "JB 19",
      "sub_questions": [
        {
          "label": "ক",
          "question": "রাষ্ট্রীয় ব্যবসায় কীভাবে গঠিত হয়?",
          "explanation": "রাষ্ট্রপতির বিশেষ অধ্যাদেশ বা সংসদে আইন পাসের মাধ্যমে রাষ্ট্রীয় ব্যবসায় গঠিত হয়।"
        },
        {
          "label": "খ",
          "question": "জাতীয় স্বার্থসংশিষ্ট ব্যবসায়সমূহ কেন রাষ্ট্রের অধীনে থাকা উচিত?",
          "explanation": "দেশ ও দেশের জনগণের কল্যাণে প্রত্যক্ষভাবে জড়িত এমন ব্যবসায়গুলো হলো জাতীয় স্বার্থসংশ্লিষ্ট ব্যবসায়। সাধারণত বেসরকারি ব্যবসায় প্রতিষ্ঠানগুলো অতিরিক্ত মুনাফা অর্জনের আশায় ব্যবসায় করে। ফলে জনগণকেও অতিরিক্ত পণ্য বা সেবামূল্য দিতে হয়। তাই ন্যায্যমূল্যে পণ্য ও সেবা সরবরাহে রাষ্ট্রীয় ব্যবসায় প্রতিষ্ঠানগুলো কাজ করে থাকে। যেমন: বাংলাদেশ রেলওয়ে, বাংলাদেশ সড়ক পরিবহন করপোরেশন। এছাড়া কিছু শিল্পের উৎপাদন সম্পূর্ণ রাষ্ট্রীয় মালিকানায় রাখা হয়। যেমন: গোলাবারুদ ও আগ্নেয়াস্ত্র নির্মাণ, নতুন প্রযুক্তি উদ্ভাবন। এতে দেশের নিরাপত্তা ও গোপনীয়তা রক্ষা হয় ।"
        },
        {
          "label": "গ",
          "question": "উদ্দীপকে সহায়তা প্রদানকারী প্রতিষ্ঠানটি ব্যাখ্যা করো।",
          "explanation": "উদ্দীপকে সহায়তা দানকারী প্রতিষ্ঠানটি হলো বিটিসিএল (Bangladesh Telecommunication Company Ltd.) | সারা দেশে মৌলিক টেলিযোগাযোগ সেবা দিতে BTCL কাজ করে। এটি ইন্টারনেট সংযোগও দেয়। এছাড়া টেলিফোন সংযোগ স্থাপন, পুনঃসংযোগ, প্রি-পেইড কল সার্ভিস প্রভৃতি সেবা দিতে প্রতিষ্ঠানটি কাজ করছে। উদ্দীপকে বলা হয়েছে, বঙ্গোপসাগরের সোনাদিয়া দ্বীপটি প্রাকৃতিক সৌন্দর্য্যমন্ডিত। তাই সরকারি একটি সংস্থা সেখানে হোটেল ও মোটেল প্রতিষ্ঠার উদ্যোগ নেয়। ইন্টারনেট সুবিধা, রিজার্ভেশন ও অন্যান্য তথ্য প্রচারের জন্য তারা আরেকটি সরকারি প্রতিষ্ঠানের সহায়তা নেয়। সহায়তাকারী এ প্রতিষ্ঠানের অবকাঠামোগত সুবিধা ব্যাপক। এটি বিভিন্ন টেলিফোন লাইন ও নেটওয়ার্কের সাথে জড়িত। মূলত BTCL প্রতিষ্ঠানটি এ কাজগুলো করে থাকে। সুতরাং, BTCL থেকেই টেলিযোগাযোগ সেবা নেওয়া হয়েছে।"
        },
        {
          "label": "ঘ",
          "question": "আর্থ-সামাজিক উন্নয়নে উদ্দীপকের প্রতিষ্ঠানটির কার্যক্রম মূল্যায়ন করো।",
          "explanation": "আর্থ-সামাজিক উন্নয়নে উদ্দীপকের BPC (Bangladesh Parjatan Corporation) প্রতিষ্ঠানটির কার্যক্রম গুরুত্বপূর্ণ ও যথার্থ বলে আমি মনে করি । পর্যটন খাতের উন্নয়নের লক্ষ্য নিয়ে BPC প্রতিষ্ঠানটি কাজ করছে। এটি জনগণের মধ্যে পর্যটনের প্রতি আগ্রহ ও সচেতনতা বাড়ানোর চেষ্টা করে থাকে। উদ্দীপকে বলা হয়েছে, বঙ্গোপসাগরের সোনাদিয়া দ্বীপটি প্রাকৃতিক সৌন্দর্য্যমন্ডিত। এটি একটি পর্যটন কেন্দ্র। তাই একটি সরকারি সংস্থা এখানে হোটেল ও মোটেল প্রতিষ্ঠার উদ্যোগ নেয়। এ সংস্থাটি হলো বাংলাদেশ পর্যটন করপোরেশন। সংস্থাটি তাদের স্থাপিত হোটেল-মোটেল স্থানীয় বাসিন্দাদের কাজে নিয়োগ দেয়। এতে তাদের কর্মসংস্থানের ব্যবস্থা হয়। এটি বনাঞ্চল ও জীববৈচিত্র্য সংরক্ষণে কাজ করছে। এছাড়া অত্যাধুনিক সুযোগ- সুবিধা দেওয়ায় ভ্রমণকারীদের ভ্রমণের আগ্রহ দিন দিন বাড়ছে। ভ্রমণ যত বাড়ছে পর্যটন কেন্দ্রের পরিচিতি তত বাড়ছে। আর পর্যটন খাতে আয়ও বাড়ছে। এভাবে আর্থ-সামাজিক উন্নয়নে BPC অবদান রাখছে ।"
        }
      ]
    },
    {
      "number": "7",
      "uddipok": "জনাব জাকির 'সূর্যমার্কা' পাওয়ার ব্যাংকের স্বত্বধিকারী। ডিজাইন ও গুণগত মানের জন্য বাজারে পণ্যটির চাহিদা বেশি। নাম ও মার্কা নিবন্ধিত হওয়ায় ব্যবসায় ক্ষেত্রে মালিক ও ভোক্তা অনেক সুবিধা ভোগ করেন। সম্প্রতি পণ্যের গুদামে আগুন লেগে ক্ষতিগ্রস্ত হলেও ক্ষতিপূরণ পাওয়ার ব্যবস্থা থাকায় তিনি চিন্তিত নন।",
      "tag": "JB 19",
      "sub_questions": [
        {
          "label": "ক",
          "question": "মেধাসম্পদ কাকে বলে?",
          "explanation": "ব্যক্তি তার মেধা ও মননশীলতা ব্যবহার করে যা সৃষ্টি করেন, তাকে মেধাসম্পদ বলে ।"
        },
        {
          "label": "খ",
          "question": "গাড়ির কালো ধোঁয়ার ক্ষতিকর প্রভাব সম্পর্কে লেখো ।",
          "explanation": "পোড়া ডিজেলসহ বিভিন্ন ক্ষতিকারক রাসায়নিক পদার্থ ও গ্যাসের মিশ্রণে গাড়ির কালো ধোঁয়া তৈরি হয় । বায়ু দূষণের একটি অন্যতম কারণ হলো যানবাহনের কালো ধোঁয়া । বাতাসে এ ধোঁয়ার অতিরিক্ত নিঃসরণে মানুষের স্বাস্থ্যগত ঝুঁকি বাড়ছে। যক্ষ্মা, অ্যাজমা, ব্রঙ্কাইটিস, ফুসফুস ক্যান্সার প্রভৃতি এ ধরনের বায়ু দূষণজনিত রোগ। এছাড়া ধোঁয়া থেকে নির্গত কার্বন মনোক্সাইড ও সিসার কারণে ওজন স্তর ক্ষতিগ্রস্ত হচ্ছে। ফলে গ্রিন হাউজের মতো মারাত্মক প্রতিক্রিয়ার সৃষ্টি হচ্ছে, যা বৈশ্বিক উষ্ণতা বাড়াচ্ছে। ফলে গাড়ির কালো ধোঁয়া মানবজীবনের পাশাপাশি জীবজগৎ ও প্রাকৃতিক পরিবেশে ক্ষতিকর প্রভাব তৈরি করছে।"
        },
        {
          "label": "গ",
          "question": "উদ্দীপকে বর্ণিত 'পাওয়ার ব্যাংকের' নিবন্ধন ব্যবসায়ের কোন আইনের সাথে সম্পর্কিত? ব্যাখ্যা করো।",
          "explanation": "উদ্দীপকে বর্ণিত ‘পাওয়ার ব্যাংক'-এর নিবন্ধন ব্যবসায়ের ট্রেডমার্ক আইনের সাথে সম্পর্কিত। এর মাধ্যমে পণ্য বা সেবাদানকারী প্রতিষ্ঠানকে আলাদাভাবে চিহ্নিত করা যায়। এটি নিবন্ধিত থাকলে মালিকের অনুমতি ছাড়া অন্য কেউ তা' নকল করতে পারে না। বিশেষ কোনো চিহ্ন, প্রতীক, শব্দ, নাম প্রভৃতি ট্রেডমার্কের অন্তর্গত। উদ্দীপকের জনাব জাকির 'সূর্য মার্কা' পাওয়ার ব্যাংকের মালিক। এর নাম ও মার্কা আইনগতভাবে নিবন্ধিত। এতে সকলের কাছে এটি আলাদাভাবে পরিচিতি পায়। ফলে ব্যবসায় ক্ষেত্রে জনাব জাকির সুবিধা গান। আর ভোক্তারা সহজেই নির্দিষ্ট লোগো দেখে কাঙ্ক্ষিত পণ্য চিহ্নিত করতে পারে। তাই তারা পণ্য কেনার ক্ষেত্রে সুবিধা পায়। এ চিহ্ন নিবন্ধিত থাকায় অন্য কেউ এর নকল করে লাভবান হতে পারবে না। এসব বৈশিষ্ট্যের সাথে ট্রেডমার্ক আইনের মিল আছে। সুতরাং, উদ্দীপকে ট্রেডমার্ক নিবন্ধনের কথা বলা হয়েছে।"
        },
        {
          "label": "ঘ",
          "question": "ক্ষতিপূরণের জন্য গৃহীত ব্যবস্থার যথার্থতা উদ্দীপকের আলোকে বিশ্লেষণ করো ।",
          "explanation": "উদ্দীপকে ক্ষতিপূরণের জন্য গৃহীত বিমা ব্যবস্থার যথার্থতা আছে বলে আমি মনে করি। বিমা হলো বিমাগ্রহীতা ও বিমাকারীর মধ্যকার একটি চুক্তি। এতে বিমাকারী বিমাগ্রহীতাকে প্রিমিয়ামের বিনিময়ে সম্ভাব্য ঝুঁকিতে বা ক্ষতি হলে ক্ষতিপূরণ দিতে সম্মত হন । এটি ব্যবসায়ের ঝুঁকিগত বাধা দূর করে। উদ্দীপকের জনাব জাকির 'সূর্য মার্কা' পাওয়ার ব্যাংকের মালিক। সম্প্রতি তার পণ্যের গুদামে আগুন লাগে। এতে তিনি ক্ষতিগ্রস্ত হন। কিন্তু তার ব্যবসায়ের পণ্যের বিমা করা ছিল। তাই তিনি এ বিষয়ে চিন্তিত নন । বিমা হলো ঝুঁকি বণ্টনের ব্যবস্থা। প্রাকৃতিক ও অপ্রাকৃতিক কারণে ব্যবসায় বিভিন্ন ঝুঁকির সম্মুখীন হয়। ঝুঁকি বিমার মাধ্যমে কমানো যায়। জনাব জাকিরের গুদামঘরে আগুন লাগায় তিনি যতটুকু ক্ষতিগ্রস্ত হয়েছেন, বিমাকারী তার সমপরিমাণ ক্ষতিপূরণ দেবেন। এতে তিনি আবার পণ্য ও গুদামঘর মেরামত করে ব্যবসায় শুরু করতে পারবেন। সুতরাং, জনাব জাকিরের ব্যবসায়ের জন্য বিমা করা যৌক্তিক হয়েছে।"
        }
      ]
    },
    {
      "number": "8",
      "uddipok": "জনাব মাহমুদ পড়ালেখা শেষ করার পর গবাদিপুশর খামার করার সিদ্ধান্ত নেন। এজন্য তিনি একটি বেসরকারি সংস্থা থেকে প্রশিক্ষণ নেন । ছোট আকারে খামার স্থাপনের বছরখানেক পর ৬৫ হাজার টাকা লাভ করায় খামারটি সম্প্রসারণের চিন্তা করেন। বন্ধু সালামের পরামর্শ মতে তিনি সরকারের একটি বিশেষ ফাউন্ডেশন থেকে বিনা জামানতে ঋণ নেন ।",
      "tag": "JB 19",
      "sub_questions": [
        {
          "label": "ক",
          "question": "বাংলাদেশ কৃষি ব্যাংকের প্রধান কাজ কী?",
          "explanation": "বাংলাদেশ কৃষি ব্যাংক-এর প্রধান কাজ হলো কৃষি উন্নয়নে সহায়তা করা।"
        },
        {
          "label": "খ",
          "question": "ক্ষুদ্র শিল্পের উদ্যোক্তা উন্নয়নে MIDAS কীভাবে ভূমিকা পালন করে?",
          "explanation": "Micro Industries Development Assistance Services সংক্ষেপে MIDAS নামে পরিচিত। বেসরকারি উন্নয়ন সংস্থা হিসেবে MIDAS ক্ষুদ্র ও মাঝারি উদ্যোক্তাদের সহায়তা দেয়। এটি ক্ষুদ্র শিল্পের উদ্যোক্তাদের ঋণ দেয়। তাদের প্রশিক্ষণ সহায়তা দেয়। আবার, নতুন ব্যবসায় ক্ষেত্র ও পদ্ধতিকে ক্ষুদ্র উদ্যোক্তাদের কাছে জনপ্রিয় করতেও সহায়তা করে। ফলে উদ্যোক্তারা উৎসাহী হয় এবং নিজ নিজ ক্ষেত্রে সফল হতে কাজ করতে পারে। এভাবে ক্ষুদ্র শিল্পের উদ্যোক্তা উন্নয়নে MIDAS ভূমিকা রাখে ।"
        },
        {
          "label": "গ",
          "question": "উদ্দীপকে জনাব মাহমুদ বেসরকারি সংস্থা থেকে কোন ধরনের সহায়তা পেয়েছেন? ব্যাখ্যা করো।",
          "explanation": "উদ্দীপকে জনাব মাহমুদ বেসরকারি সংস্থা থেকে উদ্দীপনামূলক সহায়তা পেয়েছেন। এ সহায়তা উদ্যোক্তাকে ব্যবসায় প্রতিষ্ঠায় আগ্রহী করে তোলে। এটি ব্যবসায়ের শুরু থেকে সম্প্রসারণ পর্যন্ত ভিত্তি হিসেবে কাজ করে। প্রশিক্ষণ, তথ্য সরবরাহ, বিনিয়োগের সুযোগ-সুবিধা প্ৰভৃতি উদ্দীপনামূলক সহায়তার অন্তর্ভুক্ত । উদ্দীপকের জনাব মাহমুদ পড়াশোনা শেষ করার পর খামার করার সিদ্ধান্ত নেন। এজন্য তিনি একটি বেসরকারি সংস্থা থেকে প্রশিক্ষণ নেন। এ প্রশিক্ষণের মাধ্যমে তিনি গবাদিপশুর খামার পরিচালনার বিষয়ে জেনেছেন। ফলে তিনি খামার স্থাপনে আরও বেশি আগ্রহী হয়েছেন। এছাড়া প্রশিক্ষণ নেওয়ায় তার জন্য খামার প্রতিষ্ঠাও সহজ হয়েছে। উদ্যোক্তাদের দেওয়া এরূপ প্রশিক্ষণ উদ্দীপনামূলক সহায়তার অন্তর্ভুক্ত । সুতরাং, জনাব মাহমুদ বেসরকারি সংস্থা থেকে উদ্দীপনামূলক সহায়ক সেবা পেয়েছেন।"
        },
        {
          "label": "ঘ",
          "question": "খামার সম্প্রসারণের জন্য বিশেষ ফাউন্ডেশন থেকে ঋণ নেওয়ার যৌক্তিকতা বিশ্লেষণ করো।",
          "explanation": "খামার সম্প্রসারণের জন্য জনাব মাহমুদ এসএমই (SME) ফাউন্ডেশন থেকে ঋণ নিয়েছেন, যা যৌক্তিক । ক্ষুদ্র ও মাঝারি ব্যবসায় প্রতিষ্ঠানসমূহকে ঋণ সহায়তাদানকারী প্রতিষ্ঠান এসএমই ফাউন্ডেশন। এটি একটি স্বতন্ত্র, স্বাধীনও অমুনাফাভোগী সরকারি প্রতিষ্ঠান। এর ঋণের মাধ্যমে উদ্যোক্তাগণ ব্যবসায় স্থাপনে ও তা সম্প্রসারণে মূলধন পান। এতে দেশের শিল্পায়ন গতিশীল হয়। উদ্দীপকের জনাব মাহমুদ প্রশিক্ষণ নিয়ে একটি খামার প্রতিষ্ঠা করেন। বছরখানে পর তিনি ৬৫,০০০ টাকা লাভ করেন। তাই তিনি খামারটি সম্প্রসারণের চিন্তা করেন। তার বন্ধু সালামের পরামর্শে তিনি একটি বিশেষ ফাউন্ডেশনের কাছে যান। উক্ত ফাউন্ডেশন তাকে বিনা জামানতে ঋণ দেয় । জনাব মাহমুদকে সহায়তাদানকারী সরকারি ফাউন্ডেশনটি হলো এসএমই ফাউন্ডেশন। এটি দেশের ক্ষুদ্র ও মাঝারি শিল্পের উদ্যোক্তাদের বিনা জামানতে ঋণ দিয়ে থাকে। জনাব মাহমুদ এই ঋণ নিয়ে সহজেই ব্যবসায় সম্প্রসারণ করতে পারবেন। ব্যবসায়টি ছোট পরিসর থেকেই বছরে ৬৫,০০০ টাকা মুনাফা করেছে। আর এটি সম্প্রনরাণ করছে জনাব মাহমুদ আরও বেশি পরিমাণে লাভ করতে পারবেন। এছাড়া ব্যবসায় সম্প্রসারণের মাধ্যমে নতুন কর্মসংস্থানের সুযোগ তৈরি হবে এতে দেশের অর্থনৈতিক উন্নতি সাধন হবে। তাই বলা যায়, সবদিকে বিবেচনায় এসএমই ফাউন্ডেশন থেকে ঋণ নিয়ে ব্যবসায় সম্প্রসারণে সিদ্ধান্তটি যথার্থ ।"
        }
      ]
    },
    {
      "number": "9",
      "uddipok": "জনাব হালিম একটি কম্পিউটার প্রশিক্ষণ কেন্দ্র গড়ে তুলেছেন যেখান থেকে তিনি তার পরিবারের আয়ের ব্যবস্থা করেন। পরবর্তীতে তিনি সিলিকন চিপ ব্যবসায়ের সাথে যুক্ত হন। বাংলাদেশ থেকে তিনি প্রথম সিলিকন চিপ রপ্তানি শুরু করেন । বর্তমানে তিনি একজন সফল ব্যবসায়ী।",
      "tag": "JB 19",
      "sub_questions": [
        {
          "label": "ক",
          "question": "দূরদৃষ্টি কী?",
          "explanation": "ভবিষ্যৎ সমস্যা ও সম্ভাবনা সঠিকভাবে চিহ্নিত করে কী করতে হবে, তা আগে থেকে নির্ধারণ করার সামর্থ্যকে দূরদৃষ্টি বলে ।"
        },
        {
          "label": "খ",
          "question": "উদ্যোক্তা উন্নয়নে মহিলা অধিদপ্তরের ভূমিকা বর্ণনা করো ।",
          "explanation": "মহিলা অধিদপ্তর নারী উদ্যোক্তাদের জন্য সহায়তার একটি গুরুত্বপূর্ণ উৎস । এ অধিদপ্তর শহর ও গ্রামের মহিলাদের সৃজনশীলতার বিকাশ, আত্মকর্মসংস্থান ও ক্ষমতায়নের লক্ষ্যে কাজ করে। এটি নারী উদ্যোক্তাদের বিভিন্ন ধরনের কাজের প্রশিক্ষণ দেয়। যেমন: হাঁস-মুরগি ও গবাদিপশু পালন, হস্ত ও বুনন শিল্প, সেলাই ও বাটিকের কাজ । এছাড়া সংস্থাটি উদ্যোক্তাদের সহজ শর্তে ঋণ দেয়। ফলে তারা নিজেরা আর্থিকভাবে স্বাবলম্বী হতে পারে। এভাবে নারী উদ্যোক্তা উন্নয়নে মহিলা অধিদপ্তর ভূমিকা রাখে ।"
        },
        {
          "label": "গ",
          "question": "উদ্দীপকে জনাব হালিম জীবিকা নির্বাহের কোন উপায় নির্বাচন করেছেন? ব্যাখ্যা করো।",
          "explanation": "উদ্দীপকে জনাব হালিম জীবিকা নির্বাহের জন্য আত্মকর্মসংস্থানে যুক্ত হয়েছেন । এর মাধ্যমে নিজেই নিজের কর্মসংস্থান তৈরি করা হয়। এটি জীবিকা অর্জনের অন্যতম একটি উপায়। নিজস্ব পুঁজি, বুদ্ধিমত্তা ও দক্ষতাকে কাজে লাগিয়ে আত্মকর্মসংস্থানের চেষ্টা করা হয় । উদ্দীপকের জনাব হালিম একটি কম্পিউটার প্রশিক্ষণ কেন্দ্র গড়ে তুলেছেন। এর মাধ্যমে তিনি নিজের কর্মসংস্থানের ব্যবস্থা করেছেন। এখান থেকেই তিনি তার পরিবারের আয়ের ব্যবস্থা করেন। এক্ষেত্রে জনাব হালিম প্রশিক্ষণ কেন্দ্রের মাধ্যমে জীবিকা নির্বাহ করছেন । এভাবে চেষ্টার মাধ্যমে নিজের কর্মসংস্থানের সুযোগ তৈরি করা হলো আত্মকর্মসংস্থান। সুতরাং, জনাব হালিম জীবিকা নির্বাহের উপায় হিসেবে আত্মকর্মসংস্থানকে বেছে নিয়েছেন ।"
        },
        {
          "label": "ঘ",
          "question": "“জনাব হালিম বিশেষ গুণের কারণে সফলতা অর্জন করেছেন - তুমি কি এ বক্তব্যের সাথে একমত? যুক্তি দাও ।",
          "explanation": "জনাব হালিম উদ্যোক্তাসুলভ গুণাবলির কারণে সফলতা অর্জন করেছেন— কথাটির সাথে আমি একমত । একজন উদ্যোক্তা তার ব্যবসায়িক চিন্তার বাস্তবায়নের মাধ্যমে সফলতা অর্জন করেন। এক্ষেত্রে উদ্যোক্তা তার উদ্যোক্তসুলভ গুণাবলির মাধ্যমে কাঙ্ক্ষিত লক্ষ্যে পৌছান। সৃজনশীলতা, ঝুঁকি নেওয়ার ক্ষমতা, সততা, দূরদৃষ্টি, আত্মবিশ্বাস প্রভৃতি একজন সফল উদ্যোক্তার অন্যতম গুণাবলি । উদ্দীপকের জনাব হালিম প্রথমদিকে আত্মকর্মসংস্থানে যুক্ত ছিলেন পরবর্তীতে তিনি সিলিকন চিপ-এর ব্যবসায় শুরু করেন। বাংলাদেশ থেকে তিনি প্রথম সিলিকন চিপ রপ্তানি শুরু করেন । এ রপ্তানি ব্যবসায়ের মাধ্যমে তিনি সফলতা অর্জন করেন । জনাব হালিম নতুন ব্যবসায় শুরুর ক্ষেত্রে ঝুঁকি নিয়েছেন। কারণ, ঝুঁকি ছাড়া কোনো ব্যবসায় করা সম্ভব নয়। তিনি তার সৃজনশীলতা দিয়ে ব্যবসায়ের নতুন ক্ষেত্র তৈরি করেছেন। ফলে বাংলাদেশ থেকে তিনিই প্রথম সিলিকন চিপ রপ্তানি শুরু করতে পারেন। সাহসিকতা ও আত্মবিশ্বাসের কারণেই তিনি তার ব্যবসায়কে সম্প্রসারণ করতে পেরেছেন। তাই বলা যায়, জনাব হালিমের উদ্যোক্তাসুলভ গুণাবলিই তাকে সফলতা এনে দিয়েছে।"
        }
      ]
    },
    {
      "number": "10",
      "uddipok": "জনাব হাসান একজন শিক্ষিত ব্যক্তি । তিনি চাকরির চেষ্টা না করে নিজ গ্রাম নীলগড়ে পোলট্রি ও ডেইরি ফার্ম গড়ে তোলেন। পাশাপাশি তিনি পুকুর লিজ নিয়ে মাছের চাষও শুরু করেন । নীলগড় গ্রামে আর্থিক কোনো প্রতিষ্ঠান না থাকায় তিনি মোবাইল ফোনের মাধ্যমে তাঁর ব্যবসায়ের আর্থিক লেনদেন করে থাকেন।",
      "tag": "JB 19",
      "sub_questions": [
        {
          "label": "ক",
          "question": "সামাজিক ব্যবসায় কাকে বলে?",
          "explanation": "ব্যক্তিগত মুনাফা অর্জনের লক্ষ্যে পরিচালিত না হয়ে দারিদ্র্য দুরীকরণ, সামাজিক কল্যাণ ও ব্যবসায় প্রসারের উদ্দেশ্য নিয়ে মূলধন নিয়োগ ও পরিচালনা করাকে সামাজিক ব্যবসায় বলে ।"
        },
        {
          "label": "খ",
          "question": "অনলাইন ব্যবসায়ের ধারণাটি ব্যাখ্যা করো।",
          "explanation": "ইন্টারনেট প্রযুক্তি ব্যবহারের মাধ্যমে ইলেকট্রনিক উপায়ে বিশ্বের যেকোনো প্রান্ত থেকে ব্যবসায়িক কাজ করার প্রক্রিয়াকে অনলাইন ব্যবসায় বলে। একজন কেতা ইন্টারনেট ব্যবহার করে অনলাইন সেবাদানকারী প্রতিষ্ঠানের ওয়েবসাইটে প্রবেশ করে অর্ডার দিয়ে থাকে। প্রতিষ্ঠানটি অর্ডার অনুযায়ী সেটি গ্রাহকের কাছে পৌঁছে দেয় হয়। আর অনলাইনেই ব্যাংকিং নেটওয়ার্কের সহায়তায় টাকা নেওয়া হয়। এভাবেই অনলাইন ব্যবসায়ে ক্রেতারা সেবা পান ।"
        },
        {
          "label": "গ",
          "question": "উদ্দীপকের আলোকে জনাব হাসানের শিল্পের ধরনটি ব্যাখ্যা করো ।",
          "explanation": "উদ্দীপকের আলোকে জনাব হাসানের ফার্মটি প্রজনন শিল্পের অন্তর্গত। এ শিল্পে উৎপাদিত পণ্য পুনরায় উৎপাদনের কাজে ব্যবহার করা হয়। এর মাধ্যমে গাছপালা ও প্রাণীর বংশ বাড়ানো হয়। নার্সারি, হ্যাচারি প্রভৃতি প্রজনন শিল্পের আওতায় পড়ে । উদ্দীপকের জনাব হাসান নিজ গ্রাম নীলগড়ে একটি পোলট্রি ও ডেইরি ফার্ম গড়ে তোলেন। এ ফার্মের মাধ্যমে তিনি ডিম ও বাচ্চা উৎপাদন করে প্রাণীর বংশ বাড়ান। এছাড়া, তিনি পুকুরে মাছের চাষও শুরু করেন। এগুলো পরিচর্যার মাধ্যমে বড় করা হবে। এরপর তা মানুষের খাদ্য উপযোগী হবে। আবার, এ মাছ থেকেই নতুনভাবে বংশবিস্তার হবে। এভাবে এটি পুনরায় উৎপাদনের কাজে ব্যবহার করা যাবে। এসব বৈশিষ্ট্য প্রজনন শিল্পের সাথে সম্পর্কিত। তাই জনাব হাসানের কার্যক্রমকে প্রজনন শিল্পের অন্তর্গত বলা যায় ।"
        },
        {
          "label": "ঘ",
          "question": "আর্থিক লেনদেনের ক্ষেত্রে জনাব হাসান কর্তৃক গৃহীত পদক্ষেপের যৌক্তিকতা বিশ্লেষণ করো ।",
          "explanation": "মোবাইল ব্যাংকিং পদ্ধতিতে জনাব হাসানের নেওয়া আর্থিক লেনদেনের পদক্ষেপটি যৌক্তিক হয়েছে বলে আমি মনে করি। এ ব্যাংকিং পদ্ধতিতে গ্রাহক নিজস্ব মোবাইল ব্যবহার করে ব্যাংকিং সেবাসমূহ পেতে পারে। এতে তার সরাসরি ব্যাংকে যাওয়ার প্রয়োজন হয় না। যেকোনো স্থান থেকে গ্রাহক টাকা জমা দান, উত্তোলন ও বিল পরিশোধ করতে পারে । উদ্দীপকের জনাব হাসানের গ্রামে আর্থিক কোনো প্রতিষ্ঠান (ব্যাংক) নেই। তাই তিনি মোবাইলের মাধ্যমে তার ব্যবসায়ের আর্থিক লেনদেন করে থাকেন। এক্ষেত্রে মোবাইল ব্যাংকিং-এর বিষয়টি নির্দেশ করা হয়েছে। মোবাইল ব্যাংকিং পদ্ধতি ব্যবহার করায় জনাব হাসান গ্রামের যেকোনো স্থান থেকে এজেন্টের মাধ্যমে টাকা জমা দান ও উত্তোলন করতে পারেন। এ ব্যাংকিং ব্যবস্থা স্বয়ংক্রিয় হওয়াতে দ্রুত সেবা পাওয়া যায়। এছাড়া, ব্যাংকে যেতে হয় না বলে তার অর্থ ও সময় সাশ্রয় হয়। অন্যদিকে, এ ব্যাংকিং পদ্ধতি সম্পূর্ণভাবে নিরাপদ । গ্রাহকের মোবাইল নম্বর, পিন ও চেক ডিজিটের নম্বর মিললেই টাকা উঠানো যায়। তাই জনাব হাসান নিশ্চিতভাবে মোবাইলে লেনদেন করতে পারছেন । সুতরাং, মোবাইল ব্যাংকিং পদ্ধতিতে জনাব হাসানের লেনদেন করার পদক্ষেপটি যথার্থ ।"
        }
      ]
    },
    {
      "number": "11",
      "uddipok": "জনাব সিদ্দিক একজন খুচরা ফল ব্যবসায়ী। তিনি রেয়াজউদ্দিন বাজার ফলমন্ডির বিভিন্ন দোকান থেকে বাকিতে ফল কিনে বিক্রি করেন। নির্ধারিত সময়ে তিনি পণ্যের মূল্য পরিশোধ করে দেন। আশপাশের অন্যান্য ফল ব্যবসায়ীর মতো তিনিও দোকানের ময়লা আবর্জনা, ছেঁড়া পলিথিন ড্রেনে ফেলে দোকানের পরিচ্ছন্নতা বজায় রাখেন।",
      "tag": "JB 19",
      "sub_questions": [
        {
          "label": "ক",
          "question": "পরিবেশ দূষণ কাকে বলে?",
          "explanation": "খাদ্যে রাসায়নিক ব্যবহারের কুফল হলো এটি স্বাস্থ্যঝুঁকি সৃষ্টি করতে পারে, যেমন ক্যান্সার বা হরমোনজনিত সমস্যা। কিছু রাসায়নিক অ্যালার্জি সৃষ্টি করতে পারে এবং খাদ্যের পুষ্টিগুণ কমাতে পারে। পরিবেশে রাসায়নিকের ব্যবহারে দূষণ ঘটে, যা প্রাকৃতিক বাস্তুতন্ত্রের জন্য ক্ষতিকর। দীর্ঘমেয়াদী ব্যবহারে ক্রনিক রোগ হতে পারে, যা জীবনযাত্রার মানে প্রভাব ফেলে।"
        },
        {
          "label": "খ",
          "question": "খাদ্যে রাসায়নিক ব্যবহারের কুফল চিহ্নিত করো।",
          "explanation": "খাদ্যে রাসায়নিক ব্যবহারের কুফল হলো এটি স্বাস্থ্যঝুঁকি সৃষ্টি করতে পারে, যেমন ক্যান্সার বা হরমোনজনিত সমস্যা। কিছু রাসায়নিক অ্যালার্জি সৃষ্টি করতে পারে এবং খাদ্যের পুষ্টিগুণ কমাতে পারে। পরিবেশে রাসায়নিকের ব্যবহারে দূষণ ঘটে, যা প্রাকৃতিক বাস্তুতন্ত্রের জন্য ক্ষতিকর। দীর্ঘমেয়াদী ব্যবহারে ক্রনিক রোগ হতে পারে, যা জীবনযাত্রার মানে প্রভাব ফেলে।"
        },
        {
          "label": "গ",
          "question": "জনাব সিদ্দিক সমাজের কোন পক্ষের প্রতি দায়িত্ব পালন করছেন? ব্যাখ্যা করো ।",
          "explanation": "জনাব সিদ্দিক সমাজের 'ব্যবসায়ী সম্প্রদায়ের' প্রতি তার দায়িত্ব পালন করছেন। 'ব্যবসায়ী সম্প্রদায়ের' প্রতি দায়িত্ব মানে, একজন ব্যবসায়ী তার সহকর্মীদের প্রতি সৎ, ন্যায্য ও সহযোগিতামূলক মনোভাব বজায় রাখেন। এটি ব্যবসায়ের মধ্যে ন্যায় ও আস্থার পরিবেশ সৃষ্টি করতে সাহায্য করে, যেখানে প্রতিটি ব্যবসায়ী নিয়মিতভাবে নিজের কাজ ও দায়িত্ব পালন করেন। যেমন, জনাব সিদ্দিক পণ্যের মূল্য নির্দিষ্ট সময়ে পরিশোধ করেন, যা তার ব্যবসায়ী সহকর্মীদের প্রতি তার দায়বদ্ধতা প্রকাশ করে। এর মাধ্যমে ব্যবসায়ী সম্প্রদায়ের মধ্যে আস্থার পরিবেশ গড়ে ওঠে, যা সমগ্র ব্যবসা পরিবেশকে সুস্থ ও লাভজনক করে তোলে। উদ্দীপকের, জনাব সিদ্দিক প্রথমত বাজারের অন্যান্য ব্যবসায়ীদের সঙ্গে সুষ্ঠু এবং সময়মতো লেনদেন করেন, যার ফলে পুরো ব্যবসায়ী সম্প্রদায়ের মধ্যে আস্থা ও সম্মান বজায় থাকে। তার নির্ধারিত সময়ের মধ্যে পণ্যের মূল্য পরিশোধের মাধ্যমে তিনি ব্যবসায়িক নীতি ও নিয়মাবলি মেনে চলেন, যা অন্যান্য ব্যবসায়ীদের জন্য একটি উদাহরণ হয়ে দাঁড়ায়। দ্বিতীয়ত, তিনি দোকানের পরিচ্ছন্নতা বজায় রাখার মাধ্যমে বাজারের পরিবেশে অবদান রাখেন। এভাবে, তিনি শুধু নিজের ব্যবসা নয়, আশপাশের অন্যান্য ব্যবসায়ীরাও পরিষ্কার এবং স্বাস্থ্যকর পরিবেশে ব্যবসা করতে পারেন, যা পুরো ব্যবসায়ী সম্প্রদায়ের সুবিধা ও সাফল্য নিশ্চিত করে। সুতরাং বলাই যায়, জনাব সিদ্দিক তার দায়িত্ব ব্যবসায়ী সম্প্রদায়ের প্রতি পালন করছেন।"
        },
        {
          "label": "ঘ",
          "question": "জনাব সিদ্দিকের পরিচ্ছন্নতা কার্যক্রম নৈতিকতা ও মূল্যবোধের মানদণ্ডে মূল্যায়ন করো।",
          "explanation": "জনাব সিদ্দিকের পরিচ্ছন্নতা কার্যক্রম নৈতিকতা ও মূল্যবোধের দৃষ্টিকোণ থেকে মূল্যায়ন করলে, তিনি কিছু ক্ষেত্রে দায়িত্বহীনতার পরিচয় দিয়েছেন। পলিথিন একটি অরেগ্রেডেবল উপাদান, যার কারণে এটি পরিবেশে সঠিকভাবে নিঃশেষিত হয় না। পলিথিন ব্যবহার ও এর বর্জ্য ড্রেনে ফেললে, এটি নদী বা সাগরে গিয়ে জলজ প্রাণী এবং পরিবেশের জন্য ক্ষতিকর হতে পারে। মাটি বা জলাধারে পলিথিনের সঞ্চিত থাকা পরিবেশের জন্য একটি দীর্ঘমেয়াদী বিপদ সৃষ্টি করে, যা জনস্বাস্থ্যকেও হুমকির মুখে ফেলে। উদ্দীপকের, জনাব সিদ্দিক একজন খুচরা ফল ব্যবসায়ী হিসেবে তার দোকানের পরিচ্ছন্নতা বজায় রাখতে ময়লা এবং ছেঁড়া পলিথিন ড্রেনে ফেলে থাকেন। তবে, এই কাজটি নৈতিকতা ও পরিবেশের দৃষ্টিকোণ থেকে সমালোচিত হতে পারে। তার পরিচ্ছন্নতার কার্যক্রম প্রথমে হয়তো একটি সহজ, দ্রুত এবং সুবিধাজনক পদ্ধতি মনে হতে পারে, কিন্তু এটি দীর্ঘমেয়াদে পরিবেশে বিরূপ প্রভাব ফেলে। এছাড়া, তার এই পরিচ্ছন্নতা কার্যক্রমে তিনি অন্য ব্যবসায়ীদের মতো একই অনৈতিক পন্থা অবলম্বন করছেন, যেখানে পরিবেশের ক্ষতি ও দীর্ঘমেয়াদী ক্ষতি সৃষ্টির সম্ভাবনা রয়েছে। একজন সফল ব্যবসায়ী হিসেবে সিদ্দিকের দায়িত্ব ছিল, শুধু তার ব্যবসা এবং দোকান পরিচ্ছন্ন রাখা নয়, বরং তার কার্যক্রমে সমাজ এবং পরিবেশের প্রতি তার নৈতিক দায়বদ্ধতাও পূর্ণ করা। তাকে উচিত ছিল, পরিবেশবান্ধব উপায়ে বর্জ্য ব্যবস্থাপনা করা, যেমন পুনর্ব্যবহারযোগ্য প্যাকেজিং ব্যবহার করা এবং পলিথিনের পরিবর্তে অন্য স্বাস্থ্যকর উপকরণ ব্যবহার করা। একইভাবে, উদ্দীপকের জনাব সিদ্দিক তার এই দায়িত্বপূর্ণ কার্যক্রম অন্য ব্যবসায়ীদের জন্য একটি ভালো দৃষ্টান্ত হতে পারতো, যা পরিবেশের প্রতি শ্রদ্ধাশীল হওয়ার পথে সহায়তা করত। অর্থাৎ, সিদ্দিক তার পরিচ্ছন্নতা কার্যক্রমের মাধ্যমে পরিবেশের প্রতি তার দায়িত্ব পালন করতে পারতেন, তবে বর্তমানে তিনি যা করছেন তা আসলে পরিবেশের জন্য ক্ষতিকর। এভাবে, সিদ্দিকের পরিচ্ছন্নতা কার্যক্রম, নৈতিকতা এবং পরিবেশের প্রতি দায়িত্বের ক্ষেত্রে পরিপূর্ণতা লাভ করতে পারে যদি তিনি তার ব্যবহৃত পদ্ধতিগুলি আরও পরিবেশবান্ধব এবং সচেতনতার সাথে গ্রহণ করেন।"
        }
      ]
    }
  ]
}