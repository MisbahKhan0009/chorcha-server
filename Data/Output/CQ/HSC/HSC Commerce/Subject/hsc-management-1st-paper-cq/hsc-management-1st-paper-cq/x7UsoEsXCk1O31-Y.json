{
  "title": "রাজশাহী বোর্ড ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "শিক্ষিত যুবক মি. এরশাদ একটি কোয়েল পাখির ফার্ম স্থাপন করলেন। উৎপাদিত ডিম ও এক মাসের বাচ্চার বিক্রয় করে ভালোই লাভ হচ্ছে। ব্যবসায় আয় বেশি হওয়ায় ইতিমধ্যে তিনি একটি বাড়ি করেছেন ও গাড়ি কিনেছেন। ফলে বর্তমানে সামাজিক মর্যাদাও বেড়েছে। তাই মি. এরশাদ ভাবছে যদি দেশের সবার এ ধরনের বিকাশ হতো তাহলে আমাদের দেশের বেকারত্বের হার আরো কম হতো।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "পাইকারি ব্যবসায়ীদের কাছ থেকে পন্য দ্রব্য ক্রয় করে ভোক্তার নিকট বিক্রয়কার্যকে খুচরা ব্যবসায় বলে।"
        },
        {
          "label": "খ",
          "question": "",
          "explanation": "উৎপাদনকারীর কাছ থেকে অধিক পরিমানে পণ্যদ্রব্য ক্রয় করে খুচরা ব্যবসায়ীর নিকট বিক্রয়কার্যকে পাইকারী ব্যবসায় বলে। পাইকারি ব্যবসায়ীগণ ভোগ্যপন্যের বেলায় উৎপাদনকারী ও খুচরা ব্যবসায়ের মধ্যে শিল্প কাঁচামালের বেলায় উৎপাদনকারী ও শিল্প মালিকদের মধ্যে সংযোগ স্থাপন করেন। এরূপ ব্যবসায়ীগণ একত্রে অধিক পরিমাণে পণ্য সামগ্রী ক্রয় বিক্রয় করে। তাই তাদের অনেক বেশি আর্থিক সামর্থ্য থাকতে হয়। মূলত শহরের মূল ব্যবসায়ী কেন্দ্রে এ ধরনের ব্যবসায়ীরা ব্যবসায় পরিচালনা করে থাকেন। এরা উৎপাদনকারী ও খুচরা ব্যবসায়ীদের মধ্যে যোগসূত্র স্থাপন করে বিধায় এদেরকে মধ্যস্থকারী বলা হয়।"
        },
        {
          "label": "গ",
          "question": "",
          "explanation": "জনাব এরশাদের ব্যবসায়টি প্রজনন শিল্পের অন্তর্গত। যে শিল্প প্রচেষ্টায় উদ্ভিদ ও প্রাণীর বংশবিস্তার করা হয় তাকে প্রজনন শিল্প বলে। যেমন: নার্সারিতে সৃষ্ট চারা পরবর্তীতে গাছ বা ফলমূল উৎপাদন করে, পোল্ট্রি ফার্মে ডিম বা বাচ্চা উৎপাদিত হয়, হ্যাচারিতে মাছের পোনা উৎপাদিত হয়, যার সবকিছুই পরবর্তী উৎপাদনের মাধ্যমে মানুষের প্রয়োজন পূরণ বা ভোগের উপযোগী পণ্যে তৈরি করে থাকে। উদ্দীপকের শিক্ষিত যুবক মি. এরশাদ একটি কোয়েল পাখির ফার্ম স্থাপন করলেন। উৎপাদিত ডিম ও এক মাসের বাচ্চার বিক্রয় করে ভালোই লাভ হচ্ছে। এরশাদের পাখির ফার্মের কার্যক্রম প্রজনন শিল্পের সাথে সামঞ্জস্যপূর্ণ। তাই বলা যায়, জনাব এরশাদের ব্যবসায়টি প্রজনন শিল্পের অন্তর্গত।"
        },
        {
          "label": "ঘ",
          "question": "",
          "explanation": "ব্যবসায়ই উদ্দীপকে এরশাদ কে প্রতিষ্ঠিত করেছে- উক্তিটির সাথে আমি একমত। মুনাফা অর্জনের উদ্দেশ্যে উৎপাদন ও বন্টন সহ সকল বৈধ অর্থনৈতিক কর্মকান্ডকে ব্যবসা বলে। ব্যবসায়ের মূল উদ্দেশ্য হচ্ছে মুনাফা অর্জন করা। মুনাফা অর্জনের উদ্দেশ্য নেই এমন কোন কাজকে ব্যবসায় বলা যায় না। এছাড়াও ব্যবসায় একজন মানুষকে স্বাবলম্বী করে তোলে। উদ্দীপকের শিক্ষিত যুবক মি. এরশাদ একটি কোয়েল পাখির ফার্ম স্থাপন করলেন। উৎপাদিত ডিম ও এক মাসের বাচ্চার বিক্রয় করে ভালোই লাভ হচ্ছে। ব্যবসায় আয় বেশি হওয়ায় ইতিমধ্যে তিনি একটি বাড়ি করেছেন ও গাড়ি কিনেছেন। ফলে বর্তমানে সামাজিক মর্যাদাও বেড়েছে। তাই মি. এরশাদ ভাবছে যদি দেশের সবার এ ধরনের বিকাশ হতো তাহলে আমাদের দেশের বেকারত্বের হার আরো কম হতো। উদ্দীপকে এরশাদ একজন ব্যবসায়ী। তিনি কোয়েল পাখির খামার প্রতিষ্ঠা করে ডিম ও বাচ্চা উৎপাদন ও বিক্রয় করে। উক্ত বিক্রয়কার্যের মাধ্যমে তিনি আর্থিকভাবে লাভবান হন। এরই ফলশ্রুতিতে তিনি বিভিন্ন গাড়ি ও বাড়ি করেছেন। ব্যবসায়ের মাধ্যমে তিনি সফলতা অর্জন করেছেন। তাই বলা যায়, ব্যবসা করার ফলে এরশাদ প্রতিষ্ঠিত হয়েছে।"
        }
      ]
    },
    {
      "number": "2",
      "uddipok": "মি. ক, খ ও গ তিন বন্ধু পারস্পরিক সমঝোতার ভিত্তিতে ১৯৩২ সালের আইন অনুযায়ী একটি ব্যবসায় প্রতিষ্ঠান গড়ে তোলেন।সমঝোতা মোতাবেক মি. \"ক\" ব্যবসায়িক কোনো পুঁজি বিনিয়োগ করবেন না, তবে ব্যবসায় পরিচালনায় অংশগ্রহণ করবেন। ব্যবসায় সুন্দরভাবে পরিচালিত হলেও দেনাদার মি. \"ঘ\" এর নিকট পাওনা ৫০০০০ টাকা আদায় করা যাচ্ছে না। এমনকি তারা উক্ত পাওনা আদায় আদালতের আশ্রয় নিয়েও ব্যর্থ হয়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায় মূলধন বিনিয়োগ করেন কিন্তু অধিকার থাকা সত্ত্বেও ব্যবসায় পরিচালনা করেন না তাকে ঘুমন্ত অংশীদার বলে।"
        },
        {
          "label": "খ",
          "question": "",
          "explanation": "যে প্রক্রিয়ায় অংশীদারদের মধ্যাকার চুক্তিবদ্ধ সম্পর্কের অবসান ঘটে তাকে অংশীদারী ব্যবসায়ের বিলোপ সাধন বলে।  অংশীদারি ব্যবসায়ের আইনগত কোনো সত্তা থাকে না। চুক্তির মাধ্যমে এই ব্যবসা সৃষ্টি হয়। তাই কোন কারনে অংশীদারদের মধ্যাকার চুক্তিবদ্ধ সম্পর্কের অবসান,ব্যবসায় যাবতীয় বিষয় সম্পত্তি ও দেনা পাওনার নিষ্পত্তি, তাদের মধ্যকার ইচ্ছা অনিচ্ছা, পারস্পরিক দ্বন্দ্ব অবিশ্বাস, কারোর মৃত্যু, দেউলিয়াত্ব ইত্যাদি যে কোন ব্যবসায় অস্তিত্ব হুমকির মধ্যে পড়ে। তাই অংশীদারী ব্যবসার সহজেই বিলুপ্ত হয়।"
        },
        {
          "label": "গ",
          "question": "",
          "explanation": "উদ্দীপকে মি. \"ক\" হলো কর্মী অংশীদার। যে অংশীদার ব্যবসায় কোন মূলধন বিনিয়োগ করে না শুধু নিজস্ব শ্রম ও দক্ষতাকে সক্রিয়ভাবে নিয়োজিত রাখে তাকে কর্মী অংশীদার বলে। এ ধরনের অংশীদার মূলত নিজের শ্রম, মেধা ও দক্ষতাকে পুঁজি হিসেবে বিনিয়োগ করে। চুক্তি অনুযায়ী এ ধরনের অংশীদার অন্যান্য অংশীদারের ন্যায় ব্যবসায় লাভ ক্ষতিতে অংশগ্রহণ করে এবং অসীম দায় বহন করে। উদ্দীপকে মি. ক,খ ও গ তিন বন্ধু পারস্পরিক সমঝোতার ভিত্তিতে ১৯৩২ সালের আইন অনুযায়ী একটি ব্যবসায় প্রতিষ্ঠান গড়ে তোলেন।সমঝোতা মোতাবেক মি. \"ক\" ব্যবসায়িক কোনো পুঁজি বিনিয়োগ করবেন না, তবে ব্যবসায় পরিচালনায় অংশগ্রহণ করবেন। মি.\"ক\" এর এর ব্যবসায়টি কর্মী অংশীদারের সাথে মিল রয়েছে। তাই বলা যায়, উদ্দীপকের মি.\"ক\" কর্মী অংশীদার।"
        },
        {
          "label": "ঘ",
          "question": "",
          "explanation": "নিবন্ধন না থাকার কারণে অংশীদারেরা তাদের পাওনা অর্থ আদালতের আশ্রয় নিয়েও আদায় করতে পারছে না। অংশীদারি ব্যবসায় নিবন্ধন বলতে সরকার কর্তৃক নিয়োজিত অংশীদারি নিবন্ধকের অফিসে অংশীদারী ব্যবসায়ের নাম তালিকাভুক্তকরণকে বোঝায়।তবে প্রকৃতপক্ষে অংশীদারি ব্যবসায়ের নিবন্ধন বলতে এর চুক্তি পত্রের নিবন্ধন কে বোঝায়। যদিও অংশীদারী ব্যবসায় নিবন্ধন বাধ্যতামূলক নয় তবে ভবিষ্যৎ সুযোগ-সুবিধা ভোগ করার জন্য নিবন্ধন করাটাই উত্তম। উদ্দীপকে মি. ক,খ ও গ তিন বন্ধু পারস্পরিক সমঝোতার ভিত্তিতে ১৯৩২ সালের আইন অনুযায়ী একটি ব্যবসা প্রতিষ্ঠান গড়ে তোলেন।সমঝোতা মোতাবেক মি. \"ক\" ব্যবসায়িক কোনো পুঁজি বিনিয়োগ করবেন না, তবে ব্যবসায় পরিচালনায় অংশগ্রহণ করবেন। ব্যবসায় সুন্দরভাবে পরিচালিত হলেও দেনাদার মি. \"ঘ\" এর নিকট পাওনা ৫০০০০ টাকা আদায় করা যাচ্ছে না। এমনকি তারা উক্ত পাওনা আদায় আদালতের আশ্রয় নিয়েও ব্যর্থ হয়।  ১৯৩২ সালের অংশীদারি আইন অনুযায়ী অংশীদারী ব্যবসায়ী নিবন্ধন করাটা বাধ্যতামূলক নয়। তবে ভবিষ্যৎ দাবি-দাওয়া আদায় সুবিধা পেতে নিবন্ধন করাটাই উত্তম।কারণ নিবন্ধন করা থাকলে পাওনা টাকা আদায়ের জন্য আদালতে মামলা করা যায় এবং সুবিধা ও পাওয়া যায়। কিন্তু নিবন্ধন না থাকলে এমন সুযোগ-সুবিধা পাওয়া যায় না। তাই আমি মনে করি, উদ্দীপকে উল্লেখিত প্রতিষ্ঠানটির নিবন্ধন না থাকার কারণে তারা তাদের পাওনা আদায় করতে পারেননি।"
        }
      ]
    },
    {
      "number": "3",
      "uddipok": "লেখাপড়া শেষে চাকরি না পেয়ে বাবুল যশোরের পোস্ট অফিস মোড়ে স্বল্প পুঁজি নিয়ে একটি ফ্লেক্সিলোড, ফ্যাক্স ও ফটোস্ট্যান্ডের দোকান দেন। তিনি নিজেই ফটোকপি করেন এবং ব্যবসায় পরিচালনা করেন। ভালো লাভ হওয়ায় তিনি ব্যবসায় সম্প্রসারণের চিন্তা করেন। এমতাবস্থায় তিনি তথ্য ও প্রযুক্তি খাতের উজ্জ্বল ভবিষ্যতের কথা ভেবে প্রতিষ্ঠানের জন্য ১০ টি কম্পিউটার ও প্রিন্টার ক্রয় করেন। ১০জন বেকার যুবক-যুবতীকে নিয়োগ দেন এবং দক্ষ করে গড়ে তোলেন। প্রতিষ্ঠানে ইন্টারনেট যুক্ত করেন।এর ফলে কম খরচে গ্রাহকদের সেবা দেওয়া সম্ভব হচ্ছে। বর্তমানে প্রতিষ্ঠানে গ্রাহকদের ভিড় লেগেই থাকে। বর্তমানে বাবুল একজন প্রতিষ্ঠিত ব্যবসায়ী।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোন দেশের জনগণের আয় ও সঞ্চয়, অর্থ ও ঋণ ব্যবস্থা, বিনিয়োগ, মূলধন ও জনসম্পদ ইত্যাদির ওপর ভিত্তি করে কোন দেশে যে পরিবেশের সৃষ্টি হয় তাকে অর্থনৈতিক পরিবেশ বলে।"
        },
        {
          "label": "খ",
          "question": "",
          "explanation": "বিনিয়োগকৃত মূলধনের বাইরে ও ব্যক্তিগত দায়ের সৃষ্টি হওয়াকে অসীম দায় বলে। একক মালিকানায় গঠিত, পরিচালিত ও নিয়ন্ত্রিত ব্যবসায়ীকে এক মালিকানা ব্যবসা বলা হয়। এ ব্যবসায় মালিক একজন থাকে, ভোগ করেন এবং একাই সকল মূলধন বিনিয়োগ করেন। এবং ব্যবসার লাভ ক্ষতি হলে একাই তা ভোগ করেন। তাই দায় হলে সে একাই তা গ্রহণ করেন। এক মালিকানা ব্যবসায়ের মালিকের দায় অসীম।ব্যবসায় দেবার জন্য মালিকের ব্যক্তিগত সম্পত্তি ক্ষেত্র বিশেষ দায়বদ্ধ থাকে। তাই বলা যায়, এক মালিকানা ব্যবসায় মালিকের দায় অসীম।"
        },
        {
          "label": "গ",
          "question": "",
          "explanation": "উল্লিখিত প্রতিষ্ঠানটি এক মালিকানা ব্যবসার প্রতিষ্ঠান। যে ব্যবসায় একজন মাত্র মালিক থাকে, যিনি নিজেই ব্যবসায় মূলধন বিনিয়োগ করে এবং ঝুঁকি গ্রহণ করে, মুনাফা ভোগ করে, দায় একাই পরিশোধ করে, ব্যবসায় একাই পরিচালনা করেন তাকে এক মালিকানা ব্যবসায় বলে। এই ব্যবসার মালিক একজন থাকে বলে এ ব্যবসাটির আয়তন ছোট। উদ্দীপকে লেখাপড়া শেষে চাকরি না পেয়ে বাবুল যশোরের পোস্ট অফিস মোড়ের স্বল্প পুঁজি নিয়ে একটি ফ্লেক্সিলোড, ফ্যাক্স ও ফটোস্ট্যান্ডের দোকান দেন। তিনি নিজেই ফটোকপি করেন এবং ব্যবসায় পরিচালনা করেন। ভালো লাভ হওয়ায় তিনি ব্যবসায় সম্প্রসারণের চিন্তা করেন। এমতাবস্থায় তিনি তথ্য ও প্রযুক্তি খাতের উজ্জ্বল ভবিষ্যতের কথা ভেবে প্রতিষ্ঠানের জন্য ১০ টি কম্পিউটার ও প্রিন্টার ক্রয় করেন।তিনি নিজেই ফটোকপি করেন এবং ব্যবসায়ীটির পরিচালনা করেন।বাবুলের ব্যবসাটি এক মালিকানা ব্যবসায়ের সাথে সামঞ্জস্যপূর্ণ। তাই বলা যায়, উল্লেখিত প্রতিষ্ঠানটি এক মালিকানা ব্যবসায় সংগঠন।"
        },
        {
          "label": "ঘ",
          "question": "",
          "explanation": "প্রযুক্তিগত পরিবেশই মি. বাবুলকে প্রতিষ্ঠিত করেছে- উক্তিটি যথার্থ। বিজ্ঞান ও কারিগরি শিক্ষা, উন্নত প্রযুক্তির ব্যবহার, প্রযুক্তি আমদানির সুযোগ ইত্যাদি মিলিয়ে যে পরিবেশ সৃষ্টি হয় সে পরিবেশকে প্রযুক্তিগত পরিবেশ বলে। এ প্রযুক্তিগত পরিবেশ ব্যবসায় ধারা ও গতিপ্রকৃতি আধুনিক করে তুলতে পারে। এর ফলে কম খরচে উন্নত মানের পণ্য ও সেবা উৎপাদন ও বাজারজাতকরণ করা সম্ভব। উদ্দীপকে লেখাপড়া শেষে চাকরি না পেয়ে বাবুল যশোরের পোস্ট অফিস মোড়ের স্বল্প পুঁজি নিয়ে একটি ফ্লেক্সিলোড, ফ্যাক্স ও ফটোস্ট্যান্ডের দোকান দেন। তিনি নিজেই ফটোকপি করেন এবং ব্যবসায় পরিচালনা করেন। ভালো লাভ হওয়ায় তিনি ব্যবসায় সম্প্রসারণের চিন্তা করেন। এমতাবস্থায় তিনি তথ্য ও প্রযুক্তি খাতের উজ্জ্বল ভবিষ্যতের কথা ভেবে প্রতিষ্ঠানের জন্য ১০ টি কম্পিউটার ও প্রিন্টার ক্রয় করেন। ১০জন বেকার যুবক যুবতীকে নিয়োগ দেন এবং দক্ষ করে গড়ে তোলেন। প্রতিষ্ঠানে ইন্টারনেট যুক্ত করেন।এর ফলে কম খরচে গ্রাহকদের সেবা দেওয়া সম্ভব হচ্ছে। বর্তমানে প্রতিষ্ঠানে গ্রাহকদের ভিড় লেগেই থাকে। বর্তমানে বাবুল একজন প্রতিষ্ঠিত ব্যবসায়ী। উদ্দীপকে বাবুল তার দোকানে ইন্টারনেট সেবা যুক্ত করে শ্রমিকদেরকে দক্ষ করে গড়ে তোলেন। আর শ্রমিকদের দক্ষতা বৃদ্ধির পাশাপাশি উন্নত প্রযুক্তির ব্যবহার প্রযুক্তিগত পরিবেশের উপাদান। প্রযুক্তি ব্যবহারের মাধ্যমে গ্রাহকদের বিভিন্ন সেবা প্রদান করা যায়। এর ফলে গ্রাহক সংখ্যা বৃদ্ধি পায়,যা প্রতিষ্ঠানকে আর্থিকভাবে স্বাবলম্বী করে তোলে। তাই বলা যায়, প্রযুক্তিগত পরিবেশের কারণে মি. বাবুল প্রতিষ্ঠিত হয়েছে।"
        }
      ]
    },
    {
      "number": "4",
      "uddipok": "ঝুমুর ও নুপুর পরস্পর সমর্থতার ভিত্তিতে একটি ব্যবসায় পরিচালনা করে। তারা কুসুমের সম্মতিতে তার ব্যক্তিগত সুনাম তাদের ব্যবসায় ব্যবহার করেছে। ব্যবসায় কুসুমের অবস্থান আছে জেনে সরল বিশ্বাসের লেনদেন করে রিমা ৩ লক্ষ টাকা পাওনা হয়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে কতিপয় ব্যক্তির মধ্যকার চুক্তিবদ্ধ সম্পর্ককে অংশীদারি বলে।"
        },
        {
          "label": "খ",
          "question": "",
          "explanation": "অংশীদারি ব্যবসায় নিবন্ধন বলতে এর চুক্তিপত্রের নিবন্ধন কে বোঝায়। অংশীদারি আইন অনুযায়ী অংশীদারী ব্যবসায় নিবন্ধন কে বাধ্যতামূলক করা হয়নি। তবে অনিবন্ধিত অংশীদারী ব্যবসায়ের তুলনায় নিবন্ধিত অংশীদারী ব্যবসায় সুবিধার বেশি ভোগ করে এক্ষেত্রে ব্যবসায় নিবন্ধন করা না হলে চুক্তিজাত অধিকার আদায়ের উপর অংশীদারের বিরুদ্ধে মামলা করতে পারে না, তৃতীয় পক্ষের বিরুদ্ধে মামলা করতে পারেনা এবং পাল্টা পাওনা দাবিতে মামলা করা যাবে না এবং পাওনা আদায় মামলা করা যাবে না। এ সকল কারণেই নিবন্ধিত চুক্তিপত্র অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের নুপুর হলো সাধারণ অংশীদার। অংশীদার ব্যবসায়ে মূলধন বিনিয়োগ করেন এবং ব্যবসা পরিচালনার সাথে নিজেকে সক্রিয় ভাবে জড়িত রাখেন তাকে সাধারণ অংশীদার বলে। অংশীদারি আইন অনুযায়ী এসব অংশীদার দায় সব সময় অসীম এবং ব্যবসায়ী গঠন ও পরিচালনায় এরাই মুখ্য ভূমিকা পালন করে। এরকম অংশীদারদের দায়িত্ব ও কর্তৃক অংশীদারি চুক্তিতে নির্দিষ্ট থাকে। উদ্দীপকে ঝুমুরও নুপুর পরস্পর সমঝোতার ভিত্তিতে একটি ব্যবসায় পরিচালনা করে। তারা কুসুমের সম্মতিতে তার ব্যক্তিগত সুনাম তাদের ব্যবসায় ব্যবহার করেছে। অংশীদারি ব্যবসায় গঠন করতে কমপক্ষে দুইজন সাধারণ অংশীদার লাগে। তাই কুসুম ব্যতীত ঝুমুর ও নূপুর সাধারণ অংশীদার। তাই বলা যায়, উদ্দীপকের নুপুর সাধারণ অংশীদার।"
        },
        {
          "label": "ঘ",
          "question": "",
          "explanation": "উদ্দীপকে কুসুম নাম মাত্র অংশীদার, রিমার পাওনা পরিশোধে তিনি সমানভাবে দায়বদ্ধ। যে অংশীদার ব্যবসায় মূলধন বিনিয়োগ করে না, ব্যবসায় পরিচালনায় অংশগ্রহণ করে না কিন্তু ব্যবসায়ের স্বার্থে নিজের খ্যাতি বা সুনাম ব্যবহার করার সুযোগ দেয় তাকে নাম মাত্র অংশীদার বলে। এরূপ অংশীদার নির্দিষ্ট বেতন বা লাভের অংশ বা অর্থের বিনিময়ে কাজ করে। এদেরকে অসীম দায় বহন করতে হয় না। উদ্দীপকে ঝুমুর ও নূপুর পরস্পর সমঝোতার ভিত্তিতে একটি ব্যবসায় পরিচালনা করেন। কুসুমের সম্মতিতে তারা ব্যক্তিগত সুনাম ব্যবহার করেন। ব্যবসায় কুসুমের অবস্থান আছে জেনে সরল বিশ্বাসের লেনদেন করে রিমা ৩ লক্ষ টাকা পাওনা হয়। উদ্দীপকে কুসুম নাম মাত্র অংশীদার। এরূপ অংশীদার তার নামের সুনাম ব্যবসায়ীকে ব্যবহারের অনুমতি দেন। এজন্য সে তার ব্যবসায় হতে বেতন বা লাভের অংশগ্রহণ করে। তার এই নাম ব্যবহারের জন্য প্রাতিষ্ঠানিক কোন দায় তাকে বহন করতে না হলেও তৃতীয় পক্ষের দায় তাকে বহন করতে হবে। তাই আমি মনে করি, রিমার পাওনা টাকার জন্য কুসুম সমান ভাবে দায়বদ্ধ।"
        }
      ]
    },
    {
      "number": "5",
      "uddipok": "জনাব রুম্মান তার আরো পাঁচ বন্ধুকে নিয়ে \"সঞ্চয়\" নামের কৃত্রিম ব্যক্তিসত্ত্বাবিশিষ্ট প্রতিষ্ঠান গড়ে তোলেন। প্রতিষ্ঠার লোক নিয়ে প্রতিষ্ঠানটি স্মারকলিপি তৈরি করলেও কোম্পানি আইনে বর্ণিত তফসিল-১ কে পরিমেল নিয়মাবলী হিসেবে গ্রহণ করে। সম্প্রীতি প্রতিষ্ঠানটি একটি নতুন প্রকল্প অর্থের জন্য জনসাধারণের শেয়ার ছাড়ার কথা চিন্তা করছেন।যেখানে জনগণের মালিকানা গ্রহণের সুযোগ থাকবে এবং বৃহৎ প্রতিষ্ঠানের জন্য প্রয়োজনীয় মূলধন সংগ্রহের ব্যবস্থা হবে। দুই মাসের মধ্যে তারা বৃহৎ প্রতিষ্ঠান গড়ে তোলে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যে দলিলে কোম্পানির নাম, ঠিকানা, উদ্দেশ্য, মূলধন, সদস্যদের দায় ও সম্মতির বিষয়ে উল্লেখ থাকে তাকে স্মারকলিপি বলে।"
        },
        {
          "label": "খ",
          "question": "",
          "explanation": "যে দলিলের মাধ্যমে পাবলিক লিমিটেড কোম্পানি জনসাধারণের কাছ থেকে ঋণ গ্রহণ করে তাকে ঋণপত্র বলে। ঋণপত্র কোম্পানি আইন বলে কোম্পানি কর্তৃক অধিকার প্রাপ্ত একটি ঋণের দলিল। এটি কোম্পানির সীলমোহরকৃত হয়। যৌথ মূলধনী কোম্পানির অর্থ সংগ্রহের উৎস গুলোর মধ্যে শেয়ারের পরপরই ঋণপত্রের স্থান। কখনো শেয়ার বিক্রয়ের অর্থ অপ্রতুল মনে হলে কোম্পানির ঋণপত্র বিক্রয়ের মাধ্যমে অর্থ সংগ্রহ করেন। কেবল পাবলিক লিমিটেড কোম্পানি, সরকার এবং সরকারি সংস্থা ঋণপত্র ইস্যু করতে পারে। এ পত্রে ঋণের স্বীকারোক্তি, ঋণের পরিমাণ, সুদের হার, পরিশোধের সময়কাল ইত্যাদি বিষয় উল্লেখ থাকে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত কোম্পানিটি প্রাইভেট লিমিটেড কোম্পানি। যে কোম্পানির সদস্য সংখ্যা কমপক্ষে দুইজন এবং সর্বোচ্চ ৫০ জন যার শেয়ার অবাধে হস্তান্তরযোগ্য নয় এবং জনগণের নিকট শেয়ার ক্রয় ও বিক্রয় সম্পূর্ণ নিষিদ্ধ তাকে প্রাইভেট লিমিটেড কোম্পানি বলে। প্রাইভেট লিমিটেড কোম্পানি ঘরোয়া পরিবেশে পরিচিতজনদের নিয়ে তুলনামূলক ভাবে কম মূলধন নিয়ে গঠিত হয়। উদ্দীপকে জনাব রুম্মান তার আরো পাঁচ বন্ধুকে নিয়ে \"সঞ্চয়\" নামের কৃত্রিম ব্যক্তিসত্ত্বাবিশিষ্ট প্রতিষ্ঠান গড়ে তোলেন। প্রতিষ্ঠার লোক নিয়ে প্রতিষ্ঠানটি স্মারকলিপি তৈরি করলেও কোম্পানি আইনে বর্ণিত তফসিল-১ কে পরিমেল নিয়মাবলী হিসেবে গ্রহণ করে। তাদের এই প্রতিষ্ঠানটি কৃত্রিম ব্যক্তিসত্তা বিশিষ্ট। সদস্য বিবেচনায় উদ্দীপকের প্রতিষ্ঠান প্রাইভেট লিমিটেড কোম্পানির সাথে সামঞ্জস্যপূর্ণ। তাই বলা যায় উদ্দীপকে উল্লিখিত কোম্পানিটি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "জনাব রুম্মন ও তার বন্ধুদের প্রথম পর্যায়ের ব্যবসাটি হচ্ছে প্রাইভেট লিমিটেড কোম্পানি এবং দ্বিতীয় ব্যবসায়ীটি হচ্ছে পাবলিক লিমিটেড কোম্পানি। উভয় কোম্পানির মধ্যে পাবলিক লিমিটেড কোম্পানি দেশের অর্থনীতিতে গুরুত্বপূর্ণ ভূমিকা পালন করে। যে কোম্পানির সদস্য সংখ্যা কমপক্ষে দুইজন এবং সর্বোচ্চ ৫০ জন যার শেয়ার অবাধে হস্তান্তরযোগ্য নয় এবং জনগণের নিকটে শেয়ার ক্রয় ও বিক্রয় সম্পূর্ণ নিষিদ্ধ তাকে প্রাইভেট লিমিটেড কোম্পানি বলে। অন্যদিকে যে কোম্পানির সদস্য সংখ্যা কমপক্ষে ৭ জন ও সর্বোচ্চ শেয়ার সংখ্যা দ্বারা সীমাবদ্ধ থাকে যার শেয়ার অবাধে হস্তান্তরযোগ্য তাকে পাবলিক লিমিটেড কোম্পানি বলে। উদ্দীপকে জনাব রুম্মান তার আরো পাঁচ বন্ধুকে নিয়ে \"সঞ্চয়\" নামের কৃত্রিম ব্যক্তিসত্ত্বাবিশিষ্ট প্রতিষ্ঠান গড়ে তোলেন। প্রতিষ্ঠার লোক নিয়ে প্রতিষ্ঠানটি স্মারকলিপি তৈরি করলেও কোম্পানি আইনে বর্ণিত তফসিল-১ কে পরিমেল নিয়মাবলী হিসেবে গ্রহণ করে। সম্প্রীতি প্রতিষ্ঠানটি একটি নতুন প্রকল্প অর্থের জন্য জনসাধারণের শেয়ার ছাড়ার কথা চিন্তা করছেন।যেখানে জনগণের মালিকানা গ্রহণের সুযোগ থাকবে এবং বৃহৎ প্রতিষ্ঠানের জন্য প্রয়োজনীয় মূলধন সংগ্রহের ব্যবস্থা হবে। দুই মাসের মধ্যে তারা বৃহৎ প্রতিষ্ঠান গড়ে তোলে। পাবলিক লিমিটেড কোম্পানির তুলনায় প্রাইভেট লিমিটেড কোম্পানি ক্ষুদ্রায়তন প্রকৃতির হয়। এতে তুলনামূলকভাবে কম লোকের কর্মসংস্থান সৃষ্টি হয়। অন্যদিকে পাবলিক লিমিটেড কোম্পানি বৃহদায়তন প্রকৃতির হয়। এতে দেশের জনগণের প্রচুর কর্মসংস্থানের সুযোগ সৃষ্টি হয় যা দেশের মাথাপিছু আয় বৃদ্ধির পাশাপাশি জাতীয় আয় বৃদ্ধি করে। তাই বলা যায়, উদ্দীপকে দুটি কোম্পানির মধ্যে পাবলিক লিমিটেড কোম্পানি দেশের অর্থনীতিতে অধিক গুরুত্বপূর্ণ ভূমিকা পালন করবে।"
        }
      ]
    },
    {
      "number": "6",
      "uddipok": "যশোর শহরের ২০০ জন ইজিবাইক চালক একত্রিত হয়ে একটি সংগঠন তৈরি করেন। তাদের নিজের কোন ইজিবাইক ছিল না। প্রতিদিন তারা ৫০ টাকা করে জমা রাখেন। নির্দিষ্ট সময় পর সঞ্চয়ের অর্থ দিয়ে নতুন ইজিবাইক কেনা হয়। এভাবে প্রত্যেকের নিজেদের ইজি বাইক হয়ে যাওয়ায় তাদের অর্থনৈতিক উন্নয়ন ঘটে। নিজেদের সম্মিলিত প্রচেষ্টার মধ্যেই যে আসল শক্তি তারা তা বুঝতে পারে। তাদের দৃঢ় ঐক্যের কারণে যেকোনো সমস্যা তারা সহজেই কাটিয়ে উঠতে পারে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোম্পানির মোট মূলধনের ক্ষুদ্র ক্ষুদ্র অংশকে শেয়ার বলে।"
        },
        {
          "label": "খ",
          "question": "",
          "explanation": "যে দলিলে সমবায় সমিতির অভ্যন্তরীণ ও বাহ্যিক কার্যক্রম পরিচালনা ও নিয়ন্ত্রণ সংক্রান্ত নিয়ম নীতি লেখা থাকে তাকে সমবায় উপবিধি বলে। সমবায় সমিতির উপবিধিকে সমিতির গঠণতন্ত্র বা সমিতির মূল দলিল বলা হয়। সমবায় সমিতি তার উপবিধিতে লিপিবদ্ধ নিয়ম নীতির বাইরে কোন কাজ সম্পাদন করতে পারেন না। তাই এই দলিল তৈরি করার সময় খুব সতর্কতা অবলম্বন করতে হয়।"
        },
        {
          "label": "গ",
          "question": "",
          "explanation": "উদ্দীপকে সমবায় সংগঠনের কথা বলা হয়েছে।  কম আয়ের সম শ্রেণীর কতিপয় ব্যক্তি স্বেচ্ছায় সমবায় আইন অনুযায়ী যে সংস্থা গড়ে তোলে তাকে সমবায় সংগঠন বলে। সাধারণত নিম্ন আয়ের একই মানুষ যারা প্রচুর অর্থ বিনিয়োগ করে বৃহদায়তন ব্যবসায় গঠন করতে পারে না তারাই স্বেচ্ছায় সমবায় গঠন করে। সমবায়ের মাধ্যমে সম শ্রেণীর বা পেশার মানুষ বৃহদায়তন ব্যবসায়ের সাথে প্রতিযোগিতা করে টিকে থাকতে পারে। এর প্রধান উদ্দেশ্য মুনাফা অর্জন নয় সদস্যদের অর্থনৈতিক কল্যাণ সাধন করা।  উদ্দীপকে, যশোর শহরের ২০০ জন ইজিবাইক চালক একত্রিত হয়ে একটি সংগঠন তৈরি করেন। তাদের নিজের কোন ইজিবাইক ছিল না। প্রতিদিন তারা ৫০ টাকা করে জমা রাখেন। নির্দিষ্ট সময় পর সঞ্চয়ের অর্থ দিয়ে নতুন ইজিবাইক কেনা হয়। এভাবে প্রত্যেকের নিজেদের ইজি বাইক হয়ে যাওয়ায় তাদের অর্থনৈতিক উন্নয়ন ঘটে।চালকদের এই সংগঠনটি সমবায় সংগঠনের সাথে সামঞ্জস্যপূর্ণ। তাই বলা যায়, উদ্দীপকে সমবায় সংগঠনের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে সংগঠনের সমবায়ের একতাই বল নীতি সদস্যদের ঐক্যবদ্ধভাবে চলার পথ সুগম করেছে। সমবায়ীদের একত্রে মিলেমিশে চলার নীতিকেই একতাই বল নীতি বলে। সমবায়ের মূলমন্ত্রই হলো একতাই বল। যা ঐক্যের শক্তিকে প্রাধান্য দেয় এবং বিচ্ছিন্নতা পরিহার করে ঐক্যবদ্ধ হওয়ার প্রয়াস চালায়। উদ্দীপকে বলা হয়েছে,যশোর শহরের ২০০ জন ইজিবাইক চালক একত্রিত হয়ে একটি সংগঠন তৈরি করেন। তাদের নিজের কোন ইজিবাইক ছিল না। প্রতিদিন তারা ৫০ টাকা করে জমা রাখেন। নির্দিষ্ট সময় পর সঞ্চয়ের অর্থ দিয়ে নতুন ইজিবাইক কেনা হয়। এভাবে প্রত্যেকের নিজেদের ইজি বাইক হয়ে যাওয়ায় তাদের অর্থনৈতিক উন্নয়ন ঘটে। নিজেদের সম্মিলিত প্রচেষ্টার মধ্যেই যে আসল শক্তি তারা তা বুঝতে পারে। তাদের দৃঢ় ঐক্যের কারণে যেকোনো সমস্যা তারা সহজেই কাটিয়ে উঠতে পারে। সমবায় সমিতির ঐক্যের শক্তির বলিয়ান। দরিদ্র ব্যক্তিগণ একটি সুন্দর ভবিষ্যতের আশায় নিজেদের সীমিত সামর্থকে একত্রিত করে সমবায় গঠন করে, তাই সফলতা লাভের সকল অবস্থায় সদস্যদের ঐক্যবদ্ধ থাকতে হবে। এরূপ ঐক্য সমাজকে সাফল্যমন্ডিত করে। উদ্দীপকের সংগঠনের সমবায় এরূপ একতাই বল নীতিই সদস্যদের ঐক্যবদ্ধভাবে চলার পথ সুগম করেছে বলে আমি মনে করি।"
        }
      ]
    },
    {
      "number": "7",
      "uddipok": "বাজারের জনাব শাওনের মুদির দোকান রয়েছে। তিনি দেখেন যে, বড় বড় কোম্পানিগুলো বিভিন্ন দুর্যোগে প্রধানমন্ত্রীর ত্রানতহবিলে  অনেক অর্থ জমা দেয় এবং তা গণমাধ্যমগুলোতে প্রচার হয়। তারা স্কুল, কলেজ প্রতিষ্ঠা করে সুনাম অর্জন করেন। জনাব শাওন গ্রাহকদের ঠকায় না। অন্যায় লাভ করা থেকে বিরত থাকেন। মাপে কম দেন না। এটাকেই তিনি সামাজিক দায়িত্ব বলে পালন করে নিয়েছেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোনটা ভালো, কোনটা মন্দ, কোনটা উচিত, কোনটা অনুচিত এ সংক্রান্ত মানুষের বোথ বা উপলব্ধিকেই মূল্যবোধ বলে।"
        },
        {
          "label": "খ",
          "question": "",
          "explanation": "CSR - এর পূর্ণরূপ হল corporate social responsibility. সমাজের মানুষের কাছ থেকে ব্যবসায়ীরা যে সকল সুযোগ-সুবিধা গ্রহণ করে তার বিপরীদের সমাজের মানুষের প্রতি ব্যবসায়ীদের যে দায়বোধ সৃষ্টি হয় তাকে সামাজিক দায়বদ্ধতা বা CSR বলে। ব্যবসা একটি সামাজিক প্রতিষ্ঠান। সমাজের মানুষের বিভিন্ন বস্তুগত ও অবস্তুগত চাহিদা পূরণের মাধ্যমে মুনাফা অর্জন করাই ব্যবসায়ীদের কাজ। যে ব্যবসায়ী এরূপ অভাব পূরণে ব্যর্থ হয়, সেই ব্যবসায়ীর পক্ষে সাফল্য অর্জন করা সম্ভব নয়। তাই বর্তমানে মুনাফা অর্জনের  সঙ্গে ব্যবসায়ে সংশ্লিষ্ট ব্যক্তি বা পক্ষ গুলোর প্রতি দায়িত্ব পালন করে। এ সকল সামাজিক দায়িত্ব পালনের মাধ্যমে সমাজের কল্যাণের পাশাপাশি ব্যবসায় এর উন্নয়ন ঘটে।"
        },
        {
          "label": "গ",
          "question": "",
          "explanation": "উদ্দীপকের বড় বড় কোম্পানিগুলো সাধারণত সম্প্রদায়ের প্রতি সামাজিক দায়িত্ব পালন করছে। সমাজ ও সমাজে মানুষকে ঘিরে ব্যবসায় ও এর কার্যাবলী আবর্তিত হয়। এ সমাজ হতে বিভিন্ন সুযোগ-সুবিধা গ্রহণ করে ব্যবসা সমৃদ্ধি লাভ করে। সাধারণ সম্প্রদায়ের প্রতি দায়িত্ব হল সমাজের প্রয়োজন মাফিক পণ্য ও সেবা সামগ্রী উৎপাদন ও তার সরবরাহ করা, বিভিন্ন জনহিতকর কাজে সহায়তা দান করা ও জাতীয় দুর্যোগ মুহূর্তে জনগণের পাশে দাঁড়ানো। উদ্দীপকে বাজারের জনাব শাওনের মুদির দোকান রয়েছে। তিনি দেখেন যে, বড় বড় কোম্পানিগুলো বিভিন্ন দুর্যোগে প্রধানমন্ত্রীর ত্রানতহবিলে অনেক অর্থ জমা দেয় এবং তা গণমাধ্যমগুলোতে প্রচার হয়। তারা স্কুল, কলেজ প্রতিষ্ঠা করে সুনাম অর্জন করেন। কোম্পানিগুলোর এমন দান সাধারণ সম্প্রদায়ের প্রতি সামাজিক দায়িত্বের মধ্যে পড়ে। তাই বলা যায়, উদ্দীপকে বড় বড় কোম্পানিগুলো সাধারণ সম্প্রদায়ের প্রতি সামাজিক দায়িত্ব পালন করছে।"
        },
        {
          "label": "ঘ",
          "question": "",
          "explanation": "উদ্দীপকে শাওনের কর্মকাণ্ড নৈতিকতার মানদন্ড নৈতিকতা সম্পন্ন। উচিত এবং ন্যায়নীতি মেনে চলাই হচ্ছে নৈতিকতা। আর কোনটা ভালো এবং কোনটা মন্দ এ সম্পর্কিত মানুষের বোধ বা উপলব্ধি হচ্ছে মূল্যবোধ। অর্থাৎ মূল্যবোধের বহিঃপ্রকাশ হচ্ছে নৈতিকতা। এই নৈতিকতার গুনেই একজন ব্যবসায়ী সৎ ও ন্যায় নিষ্ঠাবান হয়ে থাকে। উদ্দীপকে বাজারে জনাব শাওনের মুদির দোকান রয়েছে। জনাব শাওন গ্রাহকদের ঠকায় না। অন্যায়ভাবে লাভ করা থেকে বিরত থাকেন। মাপে কম দেন না। এটাকেই তিনি সামাজিক দায়িত্ব বলে পালন করে নিয়েছেন। শাওন একজন সমাজ হিতৈষী মানুষ। তিনি গ্রাহকদের কথা চিন্তা করে তার ব্যবসায় কর্মকান্ড পরিচালনা করেন। এজন্য তিনি সবসময় গ্রাহকদের সন্তুষ্টি অর্জনের লক্ষে সঠিক দামে, উৎকৃষ্ট মানের পণ্য বিক্রয় করেন। এছাড়াও তিনি কখনোই ওজনে কম দেন না। এতে মানুষের জীবনযাত্রার মান উন্নত হয়। তাই আমি মনে করি, উদ্দীপকের শাওনের কর্মকাণ্ড নৈতিকতার মানদন্ডে নৈতিকতার সম্পন্ন।"
        }
      ]
    },
    {
      "number": "8",
      "uddipok": "মি. রহমান একটি তেল কারখানার মালিক। স্থানীয় কৃষকদের নিকট থেকে বাছাইকৃত সরিষা সংগ্রহ করে এবং তা থেকে তেল তৈরি করেন। তিনি প্রস্তুতকৃত তেল স্থানীয় ভোক্তা ও খুচরা ব্যবসায়ীদের নিকট বিক্রয় করেন। বাজারে অন্যান্য তেলের চেয়ে রহমানের তেল উৎকৃষ্ট। কিন্তু স্থানীয়ভাবে উৎপাদিত হওয়ায় তার ক্রেতার সংখ্যা সীমিত। তাই তিনি চান তার তেলের গুনাগুন ও মান সম্পর্কিত সব তথ্য ক্রেতা ও ভোক্তার মাঝে ছড়িয়ে পড়ুক।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "ইংরেজি business শব্দের অর্থ ব্যস্ত থাকা।"
        },
        {
          "label": "খ",
          "question": "",
          "explanation": "গ্রাহকদের প্রয়োজন পূরণের সমর্থ্য এমন কোন কাজ, সুবিধা বা তৃপ্তিকে প্রত্যক্ষ সেবা বলে। যে সমস্ত সেবা কর্ম অর্থের বিনিময় লাভ করা যায় এবং সেবাকে কেন্দ্র করে আর্থিক কর্মকান্ড পরিচালিত হয় সেই সকল সেবায় ব্যবসায়ের প্রত্যক্ষ সেবার অন্তর্গত। যেমন: ডাক্তারি, আইন ব্যবসায়, নার্সিং, প্রকৌশলী সেবা ইত্যাদি। এ সকল সেবা ভোক্তা যখন ভোগের জন্য আসে তখনই সেবা উৎপন্ন হয় বা প্রদানের প্রয়োজন পড়ে। এজন্য প্রত্যক্ষ সেবা সংরক্ষণ অযোগ্য।"
        },
        {
          "label": "গ",
          "question": "",
          "explanation": "উদ্দীপকে বর্ণিত রহমান উৎপাদন শিল্পের অন্তর্গত প্রক্রিয়া ভিত্তিক শিল্পের সাথে জড়িত। যে শিল্প প্রচেষ্টায় অনেকগুলো উৎপাদন প্রক্রিয়া অতিক্রম করে একটি পরিণত পণ্যে রূপান্তরিত হয় তাকে প্রক্রিয়া ভিত্তিক শিল্প বলে। যেমন: তুলা থেকে সুতা, সুতা থেকে কাপড়, কাপড় থেকে বস্ত্র, একইভাবে পাট থেকে সুতালি, সুতালি থেকে চট, চট থেকে ব্যাগ, আখ থেকে চিনি ইত্যাদি। উদ্দীপকে মি. রহমান একটি তেল কারখানার মালিক। স্থানীয় কৃষকদের নিকট থেকে বাছাইকৃত সরিষা সংগ্রহ করে এবং তা থেকে তেল তৈরি করেন। তিনি প্রস্তুতকৃত তেল স্থানীয় ভোক্তা ও খুচরা ব্যবসায়ীদের নিকট বিক্রয় করেন। বাজারে অন্যান্য তেলের চেয়ে রহমানের তেল উৎকৃষ্ট। সরিষা থেকে তেল উৎপাদনের কাজ প্রক্রিয়া ভিত্তিক শিল্পের সাথে সামঞ্জস্যপূর্ণ। তাই বলা যায়, রহমান উৎপাদন শিল্পের অন্তর্গত প্রক্রিয়া ভিত্তিক শিল্পের সাথে জড়িত।"
        },
        {
          "label": "ঘ",
          "question": "",
          "explanation": "ব্যবসায় বাজারজাতকরণ প্রসার কার্যক্রম মি. রহমানকে সফলতা এনে দিতে পারে বলে আমি মনে করি। পণ্য, সেবা বা ব্র্যান্ড সম্পর্কে সম্ভাব্য গ্রাহকদের মধ্যে আগ্রহ সৃষ্টি করে বিক্রয় বৃদ্ধির প্রয়াসকে বাজারজাতকরণ প্রসার বলে। উন্নত মানের পণ্য উৎপাদিত হলেই যে ক্রেতা বা ভোক্তারা ক্রয় করবে বিষয়টি এমন নয়। তাই পণ্য বা সেবা সম্পর্কে ভোক্তাদের জানাতে হবে, যা বাজারজাতকরণ কৌশলের অন্তর্গত। উদ্দীপকে মি. রহমান একটি তেল কারখানার মালিক। স্থানীয় কৃষকদের নিকট থেকে বাছাইকৃত সরিষা সংগ্রহ করে এবং তা থেকে তেল তৈরি করেন। তিনি প্রস্তুতকৃত তেল স্থানীয় ভোক্তা ও খুচরা ব্যবসায়ীদের নিকট বিক্রয় করেন। বাজারে অন্যান্য তেলের চেয়ে রহমানের তেল উৎকৃষ্ট। কিন্তু স্থানীয়ভাবে উৎপাদিত হওয়ায় তার ক্রেতার সংখ্যা সীমিত। তাই তিনি চান তার তেলের গুনাগুন ও মান সম্পর্কিত সব তথ্য ক্রেতা ও ভোক্তার মাঝে ছড়িয়ে পড়ুক। বর্তমান পরিস্থিতিতে রহমানের উচিত বাজারজাতকরণ প্রসারের বিজ্ঞাপন কার্যক্রম গ্রহণ করা। কারণ পণ্য, সেবা বা ব্র্যান্ড সম্পর্কে সম্ভাব্য ক্রেতাদের মধ্যে আগ্রহ সৃষ্টি করার অন্যতম উপায় হচ্ছে বিজ্ঞাপন। এর মাধ্যমে গ্রাহকদের জ্ঞানগত বা প্রচারগত বাধা দূর হয়। এর ফলে গ্রাহক পণ্য বা প্রতিষ্ঠান সম্পর্কে জানতে পারে এবং সেবা ক্রয় উদ্বুদ্ধ হয়।তাই বলা যায়, ব্যবসায় বাজারজাতকরণ প্রসার কার্যক্রম রহমানের সফলতা এনে দিতে পারে।"
        }
      ]
    },
    {
      "number": "9",
      "uddipok": "মি. চয়ন ঢাকা সাভারে একটি গার্মেন্টস কারখানা স্থাপন করলেন। শ্রমিকের পর্যাপ্ততা, সস্তা মজুরি, সহজ শর্ত, ব্যাংক ঋণ ও বিক্রয় অর্ডার প্রাপ্তি এবং শ্রমিকদের কর্মদক্ষতায় অল্প দিনে তিনি সফল ব্যবসায়ী হয়ে ওঠেন। কিন্তু ইদানিং গার্মেন্টস শিল্পের শ্রমিক অসন্তোষ, পরস্পর বিরোধী বিভিন্ন গ্রুপের মধ্যে পাল্টাপাল্টি কর্মসূচি প্রতিষ্ঠানের উৎপাদনকে মারাত্মকভাবে ব্যাধাগ্রস্ত করছে। সরকারের যথাযথ হস্তক্ষেপে পরিস্থিতি শান্ত হয়।বর্তমানে গার্মেন্টস শিল্পে উৎপাদন কার্যক্রম আবার স্বাভাবিক অবস্থায় ফিরে এসেছে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ায় প্রাকৃতিক সম্পদের রূপ পরিবর্তন করে মানুষের ব্যবহার উপযোগী রূপে পরিণত করা হয় তাকে শিল্প বলে।"
        },
        {
          "label": "খ",
          "question": "",
          "explanation": "কোন দেশের জলবায়ু, ভূপ্রকৃতি, মৃত্তিকা, নদ নদী, সাগর, প্রাকৃতিক সম্পদ, আয়তন ও দেশের অবস্থান ইত্যাদির সমন্বয়ে যে পরিবেশ গড়ে ওঠে তাকে প্রাকৃতিক পরিবেশ বলে। পৃথিবীর বিভিন্ন দেশের প্রকৃতির পরিবেশ বিভিন্ন ধরনের। পরিবেশের এমন পার্থক্যের কারণেই এক এক অঞ্চলে এক এক ধরনের ফসল উৎপাদন হয়। ফলে ব্যবসায়-বাণিজ্যের মধ্যেও তারতম্য ঘটে। এছাড়াও একটা দেশের মানুষের জীবনযাত্রা, পোশাক পরিচ্ছদ, খাওয়া-দাওয়া সব কিছুই প্রাকৃতিক পরিবেশ দ্বারা প্রভাবিত হয়। বিশেষভাবে কৃষি, শিল্পসহ অর্থনীতির বিভিন্ন খাত এর দ্বারা ব্যাপকভাবে প্রবাহিত হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে বর্ণিত মি. চয়ন অর্থনৈতিক পরিবেশের উপাদানের কারণে ব্যবসার সফল হয়েছেন।  দেশের জনগণের আয় ও সঞ্চয়, অর্থ ও ঋণ ব্যবস্থা, বিনিয়োগ, মূলধন ও জনসম্পদ ইত্যাদির ওপর ভিত্তি করে কোন দেশে যে পরিবেশের সৃষ্টি হয় তাকে অর্থনৈতিক পরিবেশ বলে। যে দেশে অভ্যন্তরীণ ও বৈদেশিক বিনিয়োগ ভালো, মূলধনের পরিমাণ আশাব্যঞ্জক, অর্থ ও ঋণ ব্যবস্থা উন্নত সেই দেশ ব্যবসায়ের ক্ষেত্রে ততোই অগ্রগতি লাভ করতে পারে।  উদ্দীপকে, মি. চয়ন ঢাকা সাভারে একটি গার্মেন্টস কারখানা স্থাপন করলেন। শ্রমিকের পর্যাপ্ততা, সস্তা মজুরি, সহজ শর্ত ব্যাংক ঋণ ও বিক্রয় অর্ডার প্রাপ্তি এবং শ্রমিকদের কর্মদক্ষতায় অল্প দিনে তিনি সফল ব্যবসায়ী হয়ে ওঠেন। উক্ত বিষয়গুলো অর্থনৈতিক পরিবেশের সাথে সামঞ্জস্যপূর্ণ। তাই বলা যায়, উদ্দীপকে বর্ণিত মি.চয়ন অর্থনৈতিক পরিবেশের উপাদানের কারণে ব্যবসায় সফল হয়েছিল।"
        },
        {
          "label": "ঘ",
          "question": "",
          "explanation": "রাজনৈতিক পরিবেশের স্থিতিশীলতায় উৎপাদনের গতিকে তুরান্বিত করে! উক্তিটির সাথে আমি একমত।  দেশের সার্বভৌমত্ব, সরকারের স্থিতিশীলতা, দৃষ্টিভঙ্গি ও নীতিমালা, রাজনৈতিক দল, ও তাদের চিন্তাভাবনা, শৃঙ্খলা পরিস্থিতি ইত্যাদি মিলিয়ে যে পারিপার্শ্বকতার জন্ম নেয় তাকে রাজনৈতিক পরিবেশ বলে। একটা দেশের ব্যবসার সফলতা ও ব্যর্থতার পেছনে রাজনৈতিক পরিবেশ ব্যাপক ভূমিকা পালন করে।  উদ্দীপকে মি. চয়ন ঢাকা সাভারে একটি গার্মেন্টস কারখানা স্থাপন করলেন। শ্রমিকের পর্যাপ্ততা, সস্তা মজুরি, সহজ শর্ত ব্যাংক ঋণ ও বিক্রয় অর্ডার প্রাপ্তি এবং শ্রমিকদের কর্মদক্ষতায় অল্প দিনে তিনি সফল ব্যবসায়ী হয়ে ওঠেন। কিন্তু ইদানিং গার্মেন্টস শিল্পের শ্রমিক অসন্তোষ, পরস্পর বিরোধী বিভিন্ন গ্রুপের মধ্যে পাল্টাপাল্টি কর্মসূচি প্রতিষ্ঠানের উৎপাদনকে মারাত্মকভাবে ব্যাধাগ্রস্ত করছে। সরকারের যথাযথ হস্তক্ষেপে পরিস্থিতি শান্ত হয়।বর্তমানে গার্মেন্টস শিল্পে উৎপাদন কার্যক্রম আবার স্বাভাবিক অবস্থায় ফিরে এসেছে।   যেকোনো দেশের অর্থনৈতিক উন্নয়নে পরিবেশের রাজনৈতিক উপাদানের অনুকূল উপস্থিতি দেশকে ব্যবসা-বাণিজ্যে উন্নত এবং অনুপস্থিতিতে পেছনে ফেলে দিতে পারে। উদ্দীপকের সরকার রাজনৈতিক পরিবেশের উপাদান, গার্মেন্টস শিল্পের সমস্যা সমাধানের গুরুত্বপূর্ণ ভূমিকা রাখে। এতে গার্মেন্টস শিল্পে আবার স্বাভাবিক অবস্থায় ফিরে আসে এবং উৎপাদন অব্যাহত থাকে। তাই বলা যায়, পরিবেশের স্থিতিশীলতায় উৎপাদনের গতিকে তুরান্বিত করে।"
        }
      ]
    },
    {
      "number": "10",
      "uddipok": "স্বাধীনচেতা বেকার যুবক মি. পলাশ ১০ হাজার টাকা ধার করে মোট ২০ হাজার টাকার মাল কিনে মুদির দোকান সাজিয়ে ব্যবসা শুরু করেন। সল্পপুজির কারণে তার দোকানে পর্যাপ্ত মাল না থাকার ফলে প্রায়ই তিনি ক্রেতার চাহিদা পূরণের ব্যর্থ হন। এতে তিনি ভীষণ চিন্তিত হয়ে পড়েন। এমতাবস্থায় স্থানীয় কয়েকজন ক্রেতার পরামর্শে তিনি যেসব পণ্য দিতে পারেন না, তার একটি তালিকা তৈরি করে পরবর্তীতে ওইসব পণ্য দোকানে তুলেন। কিছুদিনের মধ্যেই তার বিক্রয়ের বৃদ্ধি পায় এবং ধীরে ধীরে তিনি প্রতিষ্ঠিত ব্যবসায়ী হয়ে উঠেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোম্পানি হল কৃত্রিম ব্যক্তিসত্তার অধিকারী এমন একটি ব্যবসায় প্রতিষ্ঠান যা আইনের দ্বারা গঠিত ও পরিচালিত হয়।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানিকে ব্যবসায় সংক্রান্ত কার্যক্রম আরম্ভ করার জন্য নিবন্ধক যে সনদ প্রদান করে তাকে কার্যারম্ভের অনুমতি পত্র বলে। এই অনুমতিপত্র পাবলিক লিমিটেড কোম্পানির অন্যতম গুরুত্বপূর্ণ দলিল। এই দলিলে সংগ্রহীত না হওয়া পর্যন্ত কোম্পানি তার কোন কাজ শুরু করতে পারেন না। নিবন্ধনপত্র পাওয়ার পর পাবলিক লিমিটেড কোম্পানিকে এই পত্র সংগ্রহ করতে হয়। কার্যারম্ভের অনুমতি পাওয়ার জন্য কোম্পানিকে প্রয়োজনীয় দলিলপত্রসহ নিবন্ধকের নিকট আবেদন করতে হয়। আবেদনে ১৯৯৪ সালের কোম্পানি আইনে ৫০ধারার নিয়ম সঠিকভাবে পালিত হলে নিবন্ধক কোম্পানিকে কার্যারম্ভের অনুমতি দিয়ে একটি পত্র প্রদান করেন যার কার্যারম্ভের অনুমতিপত্র নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে মি.পলাশের ন্যায্য মূল্যে পণ্য বিক্রয়ের সমাজের ক্রেতা ও ভোক্তা পক্ষের প্রতি সামাজিক দায়িত্ব পালন করে।  ব্যবসায় হতে ক্রেতা ও ভোক্তারা পণ্যদ্রব্য সামগ্রী কেনার ফলে তাদের প্রতি ব্যবসায়ীরা যে দায় দায়িত্ব পালন করে তাকে ক্রেতা ও ভোক্তাদের প্রতি ব্যবসার দায়িত্ব বলে। ক্রেতাদের কেন্দ্র করে ব্যবসায়ের সব কার্যক্রম পরিচালিত হয়। কারণ তাদের পণ্য কেনা বা না কেনার উপরেই প্রতিষ্ঠিত সাফল্য ও ব্যর্থতা নির্ভর করে। উদ্দীপকে স্বাধীনচেতা বেকার যুবক মি. পলাশ ১০ হাজার টাকা ধার করে মোট ২০ হাজার টাকার মাল কিনে মুদির দোকান সাজিয়ে ব্যবসা শুরু করেন। তিনি ন্যায্য মূল্যে ও ভালো মানের পণ্য ভোক্তাদের নিকট বিক্রয় করেন। পলাশের ব্যবসায়ী কার্যক্রম গুলো ক্রেতা ও ভোক্তার প্রতি সামাজিক দায়িত্বের সাথে সামঞ্জস্যপূর্ণ। তাই বলা যায়, উদ্দীপকে পলাশ ন্যায্য মূল্যে পণ্য বিক্রয় সমাজের ক্রেতা ও ভোক্তাদের প্রতি সামাজিক দায়িত্ব পালন করেন।"
        },
        {
          "label": "ঘ",
          "question": "",
          "explanation": "একমালিকানা ব্যবসায়ের প্রত্যক্ষ সম্পর্ক বৈশিষ্ট্যের কারণে পলাশ প্রতিষ্ঠিত ব্যবসায়ী। একমালিকানা ব্যবসায়ের প্রত্যক্ষ সম্পর্ক বলতে মালিকের সাথে গ্রাহকের সরাসরি সম্পর্ককে বোঝায়। একমালিকানা ব্যবসায় পরিসর ছোট হওয়ায় মালিকের সাথে গ্রাহকদের সরাসরি সম্পর্ক গড়ে ওঠে। এতে ব্যবসায় সফলতার সম্ভাবনা বেশি থাকে। উদ্দীপকে স্বাধীনচেতা বেকার যুবক মি. পলাশ ১০ হাজার টাকা ধার করে মোট ২০ হাজার টাকার মাল কিনে মুদির দোকান সাজিয়ে ব্যবসা শুরু করেন। সল্পপুজির কারণে তার দোকানে পর্যাপ্ত মাল না থাকার ফলে প্রায়ই তিনি ক্রেতার চাহিদা পূরণের ব্যর্থ হন। এতে তিনি ভীষণ চিন্তিত হয়ে পড়েন। এমতাবস্থায় স্থানীয় কয়েকজন ক্রেতার পরামর্শে তিনি যেসব পণ্য দিতে পারেন না, তার একটি তালিকা তৈরি করে পরবর্তীতে ওইসব পণ্য দোকানে তুলেন। কিছুদিনের মধ্যেই তার বিক্রয়ের বৃদ্ধি পায় এবং ধীরে ধীরে তিনি প্রতিষ্ঠিত ব্যবসায়ী হয়ে উঠেন। এক মালিকানা ব্যবসায় একটি জনপ্রিয় ব্যবসায় এরূপ ব্যবসায়ের মালিক একাই পরিচালনা করে বিধায় গ্রাহকদের সাথে তার সরাসরি সম্পর্ক গড়ে ওঠে। এতে তিনি গ্রাহকদের সুবিধা অসুবিধা সহজেই বিবেচনা করে ব্যবসায় পরিচালনা করতে পারেন এবং সহজেই ব্যবসার সফলতা অর্জন করতে পারেন। উদ্দীপকে পলাশ ও তাই গ্রাহকদের সাথে পরামর্শ করে তাদের চাহিদা অনুযায়ী পণ্য দোকানে তুলে ব্যবসা সফল হোন।তাই বলা যায়, এক মালিকানা ব্যবসায় প্রত্যক্ষ সম্পর্ক বৈশিষ্ট্যের কারণে পলাশ আজ প্রতিষ্ঠিত ব্যবসায়ী।"
        }
      ]
    },
    {
      "number": "11",
      "uddipok": "মি. আকমল কোম্পানি গঠনের প্রক্রিয়ায় জড়িত ছিলেন। কোম্পানির গঠনের প্রাথমিক ব্যয়ের আলোকে প্রতিষ্ঠান মি. আকমলকে এক ধরনের শেয়ার প্রদান করে যা কখনোই হস্তান্তর যোগ্য না। পরবর্তীতে মি. আকমল কোম্পানির এমন এক ধরনের শেয়ার ক্রয় করেন যার লভ্যাংশ অন্যান্য শেয়ারের শেষে দেওয়া হয়। কিন্তু এ ধরনের শেয়ার এর মালিক ভোটাধিকার প্রয়োগ করতে পারেন এবং পরিচালনা পর্ষদ নির্বাচনে প্রার্থী হওয়ার যোগ্যতা রাখেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোম্পানি আইনের আনুষ্ঠানিকতা পালন করে কোম্পানির উদ্যোক্তা নিবন্ধকের কাছ থেকে নিবন্ধনের প্রমাণ হিসেবে যে সনদ গ্রহণ করে তাকে কোম্পানির নিবন্ধন পত্র বলে।"
        },
        {
          "label": "খ",
          "question": "",
          "explanation": "লিমিটেড কথাটির অর্থ সীমাবদ্ধ বা শেয়ার দিয়ে সীমাবদ্ধ।  সাধারণত যৌথ মূলধনী কোম্পানিতে মালিকদের দায় শেয়ারের মূল্য দিয়ে সীমাবদ্ধ। এতে কোন শেয়ার হোল্ডারকেই তার নির্দিষ্ট দায়ের বেশি দায় গ্রহণ করতে হয় না। অর্থাৎ কোম্পানির দায় যেমনি হোক না কেন, দেনা পরিশোধের ক্ষেত্রে তার সংশ্লিষ্ট শেয়ার হোল্ডারদের শেয়ারসমূহের বেশি হতে পারে না। তাই লিমিটেড কথাটির দায়ের সীমাবদ্ধতার প্রকাশ করার পাশাপাশি যৌথ মূলধনী কোম্পানির পরিচয়ও বহন করে।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠান মি. আকমল কে প্রথম পর্যায়ে বিলম্বিত শেয়ার প্রদান করে।  যে শেয়ারের মালিকগণ অগ্রাধিকার ও সাধারণ শেয়ার মালিকদের লভ্যাংশ বন্টন ও মূলধন ফেরত দেওয়ার পর অবশিষ্ট লভ্যাংশ ও মূলধন ফেরত পায় ওই লভ্যাংশকে বিলম্বিত শেয়ার বলে। জনসাধারণের নিকট এরূপ শেয়ার বিক্রয় করা যায় না। যে কোম্পানিতে বিলম্বিত শেয়ার থাকে সেই কোম্পানির সাধারণ শেয়ার মালিকগণ নির্দিষ্ট হারে লভ্যাংশ পান। সাধারণত ব্যবসায়ের প্রবর্তক, পরিচালক এবং দায় গ্রাহকদের মধ্যে এ ধরনের শেয়ার বন্টন করে দেওয়া হয়।  উদ্দীপকে মি. আকমল কোম্পানি গঠনের প্রক্রিয়ায় জড়িত ছিলেন। কোম্পানির গঠনের প্রাথমিক ব্যয়ের আলোকে প্রতিষ্ঠান মি. আকমলকে এক ধরনের শেয়ার প্রদান করে যা কখনোই হস্তান্তর যোগ্য না।মি. আকমলকে প্রদত্ত এমন শেয়ারটি বিলম্বিত শেয়ারের সাথে সামঞ্জস্যপূর্ণ। তাই বলা যায়, উদ্দীপকের প্রতিষ্ঠান আকমল কে প্রথম পর্যায়ে বিলম্বিত শেয়ার প্রদান করে।"
        },
        {
          "label": "ঘ",
          "question": "",
          "explanation": "\"উদ্দীপকে দ্বিতীয় পর্যায়ে সাধারণ শেয়ার আকমলকে মর্যাদাবান ও ক্ষমতাশালী করে তোলে\"-উক্তিটি যথার্থ। যে শেয়ার মালিকদের মালিকদের অধিকার, কর্তব্য ও দায়িত্ব কোম্পানিতে সবচেয়ে বেশি কিন্তু ব্যবসায় লভ্যাংশ পাওয়ার ক্ষেত্রে সাধারণ শেয়ার অধিকার ভোগ করে তাকে সাধারণ শেয়ার বলে। এই ধরনের শেয়ার মালিক কোম্পানির প্রকৃত মালিক রূপে গণ্য হয়। এরা অগ্রাধিকার শেয়ার মালিকদের পরে লভ্যাংশ পান। উদ্দীপকে মি. আকমল কোম্পানি গঠনের প্রক্রিয়ায় জড়িত ছিলেন। কোম্পানির গঠনের প্রাথমিক ব্যয়ের আলোকে প্রতিষ্ঠান মি. আকমলকে এক ধরনের শেয়ার প্রদান করে যা কখনোই হস্তান্তর যোগ্য না। পরবর্তীতে মি. আকমল কোম্পানির এমন এক ধরনের শেয়ার ক্রয় করেন যার লভ্যাংশ অন্যান্য শেয়ারের শেষে দেওয়া হয়। কিন্তু এ ধরনের শেয়ার এর মালিক ভোটাধিকার প্রয়োগ করতে পারেন এবং পরিচালনা পর্ষদ নির্বাচনে প্রার্থী হওয়ার যোগ্যতা রাখেন। সাধারণত শেয়ার হোল্ডারগন কোম্পানির মালিক হিসেবে গণ্য হয়। তাই এরকম কোম্পানির ভোটে প্রার্থী হতে পারে, ভোট দিতে পারে, সাধারণ সভায় অংশগ্রহণ করতে পারে, বিলম্বিত শেয়ার মালিকদের পক্ষে সম্ভব নয় । তাই আমি মনে করি, উদ্দীপকে দ্বিতীয় পর্যায়ে সাধারণ শেয়ারটি আকমল কে মর্যাদাবান ও ক্ষমতাশালী করে।"
        }
      ]
    }
  ]
}