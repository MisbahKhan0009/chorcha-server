{
  "title": "ঢাকা বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মিরন খয়রাবাদ নদীর পূর্ব পারে ২০ বিঘা জমি কিনে পুকুর খনন করে মাছ চাষ ও পুকুর পাড়ে বিভিন্ন দেশি-বিদেশি ফুল-ফলের বাগান করেছেন এবং সুন্দর বাংলো তৈরি করে বনভোজনের জন্য ভাড়া দেন। মিরনের বাবা-দাদার আদি ব্যবসা হলো ভারত থেকে আমদানি করে উন্নত বীজ, সার ও গাছের কলম বিক্রয় করা। উপজেলা পর্যায়ে ডিলার নিয়োগ দিয়ে তাদের নিকট নিজস্ব গাড়িতে করে মালামাল সরবরাহ করা।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "স্বাধীন পেশায় নিয়োজিত থেকে পেশাজীবীগণ অর্থ উপার্জনের উদ্দেশ্যে প্রত্যক্ষভাবে যে সেবাকর্ম বিক্রয় করেন তাকে প্রত্যক্ষ সেবা বলে।"
        },
        {
          "label": "খ",
          "question": "",
          "explanation": "অর্থনৈতিক উদ্দেশ্যে উদ্ভিদ ও প্রাণীর বংশবিস্তার প্রচেষ্টাকে প্রজনন শিল্প বলে। এই শিল্পে উদ্ভিদ ও প্রাণীর প্রজনন ঘটিয়ে নতুন ভোগ উপযোগী পণ্য সৃষ্টি করা হয়ে থাকে। যেমন পোল্ট্রি ফার্মে ডিম ও বাচ্চা উৎপাদন, হ্যাচারিতে মাছের পোনা উদপাদন, নার্সারিতে চারা উৎপাদন ইত্যাদি।"
        },
        {
          "label": "গ",
          "question": "",
          "explanation": "উদ্দীপকের মিরনের আওতা বিবেচনায় প্রথম ব্যবসাটি শিল্প। যে প্রক্রিয়ার মাধ্যমে প্রাকৃতিক সম্পদ আহরণ করে এতে উপযোগ সৃষ্টির মাধ্যমে মানুষের ব্যবহার উপযোগী পণ্য তৈরি করা হয় তাকে শিল্প বলে। শিল্প ব্যবসার উৎপাদনকারী শাখা। মানুষের দৈনন্দিন প্রয়োজনীয় বিভিন্ন পণ্য বা সেবা সামগ্রী শিল্পের মাধ্যমে উৎপাদন করা হয়। উদ্দীপকের মিরন খয়রাবাদ নদীর পূর্ব পাড়ে ২০ বিঘা জমি ক্রয় করে মাছ চাষ ও ও পুকুর পাড়ে বিভিন্ন দেশি-বিদেশী ফুল ফলের বাগান তৈরি করেছেন এবং সুন্দর বাংলো তৈরি করে বনভোজনের জন্য ভাড়া দেন। তার কর্মকাণ্ডের মাধ্যমে মাছ উৎপাদন হচ্ছে এবং বিভিন্ন ফলমূল উৎপাদন হচ্ছে যা কৃষি শিল্পের অন্তর্ভুক্ত। তাই বলা যায় তা প্রথম ব্যবসাটি আওতা বিবেচনের শিল্প।"
        },
        {
          "label": "ঘ",
          "question": "",
          "explanation": "উদ্দীপকে জনাব মিরনের পরবর্তী ব্যবসাটি অর্থাৎ বাণিজ্য জাতীয় উন্নয়নে খুবই গুরুত্বপূর্ণ ভূমিকা রাখে বলে আমি মনে করি। পণ্য সামগ্রী ভোক্তার নিকট পৌঁছানোর ক্ষেত্রে সংগঠিত সকল কার্যাবলীর সমষ্টিকে বাণিজ্য বলে। ব্যবসায়ের বণ্টনকারী শাখা হলো বাণিজ্য। বাণিজ্যের মাধ্যমে পণ্য এক স্থান থেকে অন্য স্থানে বন্টন করা হয়। উদ্দীপকে দেখা যায় জনাব মিরন বাপ-দাদার আদি ব্যবসা ভারত থেকে উন্নত বিজ,সার ও কলম আমদানি করে তা বিক্রয় করেন। উপজেলা পর্যায়ে ডিলার নিয়োগ দিয়ে তাদের নিজস্ব গাড়িতে করে মাল আমার সরবরাহ করেন। তার এই কর্মকাণ্ডের মাধ্যমে পণ্য সামগ্রীগুলো এক স্থান হতে অন্য স্থানে স্থান্তরিত হচ্ছে যা বাণিজ্যর সাথে সামঞ্জস্যপূর্ণ। বাণিজ্যের মাধ্যমে পণ্য সামগ্রী প্রকৃত ভোগকারীর নিকট বন্টন করা হয়। উদ্দীপকে মিরনও উন্নত সার,বীজ ও গাছের কলম আমদানি করে তা ভোগকারির নিকট বন্টন করছেন। এতে দেশের চাহিদা মিটছে অন্যদিকে দেশের অর্থনৈতিক উন্নয়ন হচ্ছে। এর ফলে মানুষের কর্মসংস্থান হয়েছে। তাই আমি মনে করি মিরনের পরবর্তী বাণিজ্য ব্যবসাটি দেশের জাতীয় উন্নয়নের গুরুত্বপূর্ণ ভূমিকা রাখবে।"
        }
      ]
    },
    {
      "number": "2",
      "uddipok": "জনাব আলমগীর কলসকাঠী তুলাতলী নদীর তীরে ইটভাটা তৈরি করে বিগত তিন বৎসর যাবৎ ব্যবসা করে আসছিলেন। কয়লার সরবরাহ স্বল্পতার কারণে মাঝেমধ্যে কাঠ পোড়ানোর জন্য পরিবেশ অধিদপ্তরের লোকজন জরিমানা করেন; যাতে করে এখন পর্যন্ত সাফল্যের লেশমাত্র নাই। দেশে কাঁচামালের স্বল্পতা ও শ্রমিকের অদক্ষতার কারণে ব্যবসায়ের উন্নয়নের পথে বাধা হয়ে আছে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে পণ্য সামগ্রী ক্রয়-বিক্রয় কার্যকে পণ্য বিনিময় বলে।"
        },
        {
          "label": "খ",
          "question": "",
          "explanation": "কোন দেশ থেকে পণ্য সামগ্রী আমদানি করে তা পুনরায় অন্য কোনো দেশে রপ্তানি করাকে পুনঃরপ্তানি বলে। যখন উৎপাদনকারী দেশ ও আমদানিকারক দেশের মধ্যে সরাসরি ব্যবসায়িক সম্পর্ক থাকে না তখন এ ধরনের ব্যবসা খুবই গুরুত্বপূর্ণ বিবেচিত হয়। ভারত থেকে চা কিনে যুক্তরাজ্যের ব্যবসায়ীরা তাদের প্যাকিং লাগিয়ে দীর্ঘদিন পৃথিবীর বিভিন্ন দেশে রপ্তানি করে আসছেন।"
        },
        {
          "label": "গ",
          "question": "",
          "explanation": "জনাব আলমগীরের ইটভাটায় কাঠ পোড়ানো প্রাকৃতিক পরিবেশের উপাদানের অন্তর্ভুক্ত। কোন দেশের আয়তন,নদ-নদী, বন-বনানি,জলবায়ু, ভূ-প্রকৃতি ইত্যাদি মিলিয়ে যে পরিবেশের সৃষ্টি হয় তাকে প্রাকৃতিক পরিবেশ বলে। প্রাকৃতিক পরিবেশের প্রভাবে পৃথিবীর একেক দেশের বৈচিত্র্যতা একেক ধরনের। এই বৈচিত্রটা ব্যবসা-বাণিজ্যেও লক্ষ্য করা যায়। উদ্দীপকের জনাব আলমগীর কলসকাঠী তুলাতুলী নদীর তীরে ইটভাটা তৈরি করে বিগত তিন বছর যাবৎ ব্যবসা করে আসছিলেন। কয়লা স্বল্পতার কারণে তিনি মাঝে মাঝে কাঠ পোড়ান। কাঠ প্রাকৃতিক পরিবেশের একটি উপাদান। তাই বলা যায় জনাব আলমগীরের ইট ভাটায় কাঠ পোড়ানোর কাজটি প্রাকৃতিক পরিবেশের অন্তর্ভুক্ত।"
        },
        {
          "label": "ঘ",
          "question": "",
          "explanation": "আমি মনে করি উদ্দীপকের জনাব আলমগীর ব্যবসায় যে সমস্যার সম্মুখীন হয়েছে তার সমাধান হতে পারে আধুনিক প্রযুক্তির ব্যবহার। বিজ্ঞান ও কারিগরি শিক্ষা,প্রযুক্তি আমদানির সুযোগ,উন্নত প্রযুক্তির ব্যবহার ইত্যাদি মিলিয়ে যে পরিবেশের সৃষ্টি হয় তাকে প্রযুক্তিগত পরিবেশ বলে। বর্তমানে ব্যবসা-বাণিজ্যে প্রযুক্তির ব্যবহার লক্ষণীয়। উদ্দীপকে দেখা যায়,উদ্দীপকের জনাব আলমগীর কলসকাঠী তুলাতুলী নদীর তীরে ইটভাটা তৈরি করে বিগত তিন বছর যাবৎ ব্যবসা করে আসছিলেন। কয়লা স্বল্পতার কারণে তিনি কয়লার পরিবর্তে কাঠ ব্যবহার করেন ফলে পরিবেশ অধিদপ্তরের নিকট তাকে জরিমানা দিতে হচ্ছে। এছাড়াও কাঁচামালের স্বল্পতা ও শ্রমিকদের অদক্ষতার কারণে তিনি ব্যবসায়ে উন্নতি করতে পারছেন না। তিনি তার প্রতিষ্ঠানে আধুনিক প্রযুক্তি ব্যবহার করে পরিবেশ দূষণ কমাতে পারেন। সাথে শ্রমিকদের দক্ষতা বাড়াতে কারিগরি শিক্ষার ব্যবস্থা করতে পারেন। তাদেরকে উন্নত প্রযুক্তি ব্যবহার শিখিয়ে তিনি উৎপাদন বৃদ্ধি করতে পারবেন। তাই আমি মনে করি জনাব আলমগীর উক্ত সমস্যা হতে নিরসনের জন্য প্রতিষ্ঠানে আধুনিক প্রযুক্তি স্থাপন ও শ্রমিকদের দক্ষতা বৃদ্ধির বিষয়টি নজর দেওয়া উচিত।"
        }
      ]
    },
    {
      "number": "3",
      "uddipok": "জনাব আকাশ পড়ালেখা শেষ করে ঢাকার অদূরে গাজীপুরে নীল গার্মেন্টস ফ্যাক্টরিতে চাকরি নেন। প্রতিষ্ঠানের মালিক আকাশের কর্মতৎপরতা ও সাংগঠনিক দক্ষতা দেখে গার্মেন্টসের বিভিন্ন বিভাগে পদ পরিবর্তন করে আকাশকে দক্ষ করে গড়ে তোলেন। পরবর্তীতে আকাশ তার নামে 'আকাশ গার্মেন্টস' প্রতিষ্ঠা করেন। তার সুদূরপ্রসারী বিচক্ষণ দক্ষতায় অক্লান্ত পরিশ্রমের ফলে প্রতিষ্ঠানটি দিনে দিনে সম্প্রসারিত হচ্ছে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "একটি সমাজের মানুষের আচার-আচরণ, বিশ্বাস,মূল্যবোধ ইত্যাদি নিয়ে যে পরিবেশ সৃষ্টি হয় তাকে সাংস্কৃতিক পরিবেশ বলে।"
        },
        {
          "label": "খ",
          "question": "",
          "explanation": "কোন দেশের অবস্থান,আয়তন,নদ-নদী ,জলবায়ু,ভূ-প্রকৃতি ইত্যাদি মিলিয়ে যে পরিবেশের সৃষ্টি হয় তাকে প্রাকৃতিক পরিবেশ বলে। প্রাকৃতিক পরিবেশের প্রভাবে পৃথিবীর একেক দেশের প্রকৃতি একেক ধরনের। কোনো দেশে ধান বেশি উৎপন্ন হয় আবার কোন দেশে ফল বেশি উৎপন্ন হয়। প্রকৃতির এই বৈচিত্রতা ব্যবসা-বাণিজ্যের উপর ও প্রভাব ফেলে ।"
        },
        {
          "label": "গ",
          "question": "",
          "explanation": "অর্থনৈতিক পরিবেশের উপাদান আকাশকে নতুন ব্যবসা স্থাপনে আগ্রহী করে তোলে। দক্ষ মানবসম্পদ,অর্থ ও ঋণ ব্যবস্থা, আয় ও সঞ্চয়,মূলধন ও বিনিয়োগ ইত্যাদি মিলিয়ে যে পরিবেশের সৃষ্টি হয় তাকে অর্থনৈতিক পরিবেশ বলে। অর্থনৈতিক পরিবেশের প্রভাবে একটি দেশের ব্যবসা-বাণিজ্য প্রসার লাভ করে; দেশে বৈদেশিক বিনিয়োগের পরিমাণ বাড়ে। উদ্দীপকের জনাব আকাশ পড়ালেখা শেষ করে ঢাকার গাজীপুরের নীল গার্মেন্টসে চাকরি নেন। প্রতিষ্ঠানের মালিক আকাশের কর্মতৎপরতা দেখে তাকে দক্ষ করে তোলেন। পরবর্তীতে আকাশ তার নামে 'আকাশ গার্মেন্টস' প্রতিষ্ঠা করেন। তিনি যে প্রশিক্ষণ গ্ৰহণ করেছিলেন তার মাধ্যমে তিনি দক্ষ মানবসম্পদে রুপন্তর হয়েছিলেন।দক্ষ মানবসম্পদ অর্থনৈতিক পরিবেশের উপাদান। তাই বলা যায়, অর্থনৈতিক পরিবেশের উপাদান জনাব আকাশকে নতুন ব্যবসায় স্থাপনে আগ্রহী করে তোলে।"
        },
        {
          "label": "ঘ",
          "question": "",
          "explanation": "প্রতিষ্ঠানটি সম্প্রসারণে জনাব আকাশের ব্যক্তিগত দূরদর্শিতার ভূমিকা অনেক। ব্যক্তিগত পর্যবেক্ষণের মাধ্যমে ভবিষ্যৎ সম্পর্কে উপলব্ধি করা এবং প্রস্তুতি গ্রহণ করাকে দূরদর্শিতা বলে। এই দক্ষতার মাধ্যমে একজন উদ্যোক্তা প্রতিষ্ঠানের বড় ধরনের লোকসানের হাত থেকে রক্ষা পায়। কোনো উদ্যোক্তা যদি এই দক্ষতা অর্জন করতে না পারে তাহলে তার ব্যবসাটি দীর্ঘদিন টিকিয়ে রাখা সম্ভব হয় না। উদ্দীপকের জনাব আকাশ পড়ালেখা শেষ করে ঢাকার গাজীপুরের নীল গার্মেন্টসে চাকরি নেন। প্রতিষ্ঠানের মালিক আকাশের কর্মতৎপরতা দেখে তাকে প্রশিক্ষণ দিয়ে দক্ষ করে তোলেন। পরবর্তীতে আকাশ তার নামে 'আকাশ গার্মেন্টস' প্রতিষ্ঠা করেন। তার সুদূরপ্রসারী বিচক্ষণ দক্ষতায় অক্লান্ত পরিশ্রমের ফলে প্রতিষ্ঠানটি দিনে দিনে সম্প্রসারিত হচ্ছে। জনাব আকাশ ভবিষ্যতের সৃষ্ট সমস্যাগুলোর বিপক্ষে আগাম প্রস্তুতি গ্রহণ করেন। ফলে প্রতিষ্ঠানটি বড় ধরনের লোকসানের সম্মুখীন হয় না। তার অক্লান্ত পরিশ্রমের মাধ্যমে তিনি প্রতিষ্ঠানে সৃষ্ট নিত্য নতুন সমস্যাগুলো মোকাবেলা করেন। তাই বলা যায় প্রতিষ্ঠানটি সম্প্রসারণে জনাব আকাশের ভূমিকা অব্যক্তনিয়।"
        }
      ]
    },
    {
      "number": "4",
      "uddipok": "জনাব তাহের পটুয়াখালীতে থাকেন। তিনি চরচাপলীতে একখণ্ড জমি কিনে বাড়ি তৈরি করে বসবাস করেন। বাড়িটি সমুদ্রতীরবর্তী থাকায় সমুদ্রে মাছ ধরেন এবং বিশেষ প্রক্রিয়ায় শুকিয়ে দেশের বিভিন্ন অঞ্চলে সরবরাহ করেন। বাজারে তার শুটকির যথেষ্ট সুনাম রয়েছে। পণ্যের আকার ছোট বড় ও শুষ্কতার তারতম্যের কারণে ক্রেতারা অনেক সময় পণ্য ক্রয়ে সমস্যার সম্মুখীন হন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "দেশি-বিদেশি বিভিন্ন আইনের সম্মিলনে যে পরিবেশের সৃষ্টি হয় তাকে আইনগত পরিবেশ বলে।"
        },
        {
          "label": "খ",
          "question": "",
          "explanation": "বিভিন্ন রাজনৈতিক দল, আইন-শৃঙ্গলা পরিস্থিতি,দেশের সার্বভৌমত্ব,নেতৃত্ব ইত্যাদি মিলিয়ে যে পরিবেশের সৃষ্টি হয় তাকে রাজনৈতিক পরিবেশ বলে। একটি দেশের ব্যবসা-বাণিজ্যে রাজনৈতিক পরিবেশ ব্যাপক প্রভাব বিস্তার করে। অসহনশীল রাজনৈতিক পরিবেশের কারণে ব্যবসা বাণিজ্য দেশের গণ্ডি পেরুতে পারে না বিদেশি বিনিয়োগও আসে না। বিভিন্ন দলের রাজনৈতিক হানাহানি, অবরোধ,হরতাল ইত্যাদির কারণে উৎপাদন বন্ধ হয়ে যায়। ফলে ব্যবসা প্রতিষ্ঠান মারাত্মক ক্ষতির সম্মুখীন হয়।"
        },
        {
          "label": "গ",
          "question": "",
          "explanation": "উদ্দীপকে প্রাকৃতিক পরিবেশের উপাদান বিবেচনায় জনাব তাহের চরচাপলীতে ব্যবসা আরম্ভ করলেন। কোন দেশের অবস্থান,আয়তন,জলবায়ু,ভূ-প্রকৃতি , নদ-নদী,সাগর ইত্যাদি মিলিয়ে যে পরিবেশের সৃষ্টি হয় তাকে প্রাকৃতিক পরিবেশ বলে।প্রাকৃতিক পরিবেশের কারণে পৃথিবীর একেক দেশের বৈচিত্র্যতা একেক ধরনের। উদ্দীপকের জনাব তাহের পটুয়াখালীতে থাকেন। তিনি চরচাপলীতে একখন্ড জমি কিনে বাড়ি তৈরি করে বসবাস করেন। বাড়িটি সমুদ্র তীরবর্তী থাকায় সমুদ্রে মাছ ধরেন এবং বিশেষ প্রক্রিয়ায় শুকিয়ে দেশের বিভিন্ন অঞ্চলে সরবরাহ করেন। জনাব তাহেরের বাড়ি সমুদ্র তীরে হওয়ায় মাছ সহজলভ্য। সমুদ্র প্রাকৃতিক পরিবেশের উপাদান। তাই বলা যায়, উদ্দীপকে প্রাকৃতিক পরিবেশের উপাদান বিবেচনায় জনাব তাহের চরচাপলীতে ব্যবসা আরম্ভ কর লেন।"
        },
        {
          "label": "ঘ",
          "question": "",
          "explanation": "উদ্দীপকে শুঁটকি ক্রয়ে ক্রেতাদের সমস্যা সমাধানে জনাব তাহেরের করণীয় হওয়া উচিত প্রমিতকরণ ও পর্যায়িতকরণ। পণ্যকে গুনাগুন,আকার,রং,স্বাদ ইত্যাদির উপর ভিত্তি করে পণ্যের সঠিক মানের সীমানা নির্ধারণ করাকে প্রমিতকরণ বলে। এবং পূর্বনির্ধারিত মান অনুযায়ী পণ্যকে ভাগ করা হলে তাকে পর্যায়িতকরণ বলে। উদ্দীপকের জনাব তাহের দেশের বিভিন্ন অঞ্চলে শুঁটকি সরবরাহ করেন। বাজারে তার শুঁটকির যথেষ্ট সুনাম রয়েছে। পণ্যের আকার ছোট বড় ও শুষ্কতার কারণে ক্রেতারা অনেক সময় পণ্য ক্রয়ে সমস্যার সম্মুখীন হয়। জনাব তাহেরের পণ্যগুলো গোছানো নয় বলে ক্রেতারা তাদের পছন্দের পণ্য ক্রয় করতে পারছেন না। এক্ষেত্রে তার উচিত প্রমিতকরণ ও পর্যায়িতকরণ ব্যবস্থা গ্রহণ করা। পণ্যকে সাইজ অনুযায়ী বিভিন্ন আকারে ভাগ করা হলে ক্রেতারা পছন্দের সঠিক সাইজে পণ্য কিনতে পারবে। এর ফলে তার বিক্রয়ের পরিমাণও বৃদ্ধি পাবে। তাই আমি মনে করি, উদ্দীপকের জনাব তাহেরের উচিত প্রমিতকরণ ও পর্যায়িতকরণ ব্যবস্থা গ্রহ ণ করা।"
        }
      ]
    },
    {
      "number": "5",
      "uddipok": "সবুজবাগ মোড়ে জহিরের একটি মুদি দোকান আছে। ক্রেতার চাপ অনেক হওয়ায় তিনি তিনজন অংশীদার নিয়ে মুদি দোকান সম্প্রসারণের পরিকল্পনা করেন। কিন্তু জহিরের বন্ধু তাকে কয়েকজন কর্মচারী নিয়োগ দিয়ে ব্যবসায় সম্প্রসারণের পরামর্শ দিলেন। তার পরামর্শ অনুযারী দুইজন কর্মচারী নিয়োগ দিয়ে ব্যবসায় চালাচ্ছেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "কোম্পানি আইন প্রচলিত হওয়ার পূর্বে বিদ্যমান যেকোনো আইনের অধীনে গঠিত ও পরিচালিত কোম্পানিকে বিদ্যমান কোম্পানি বলে।"
        },
        {
          "label": "খ",
          "question": "",
          "explanation": "পানি, মাটি, বায়ু ইত্যাদি দূষণের হাত থেকে পরিবেশ রক্ষা করাকে পরিবেশ সংরক্ষণ বলে। মানুষের দৈনন্দিন বিভিন্ন কর্মকান্ডের মাধ্যমে পরিবেশ দূষিত হচ্ছে। বর্তমানে পরিবেশ দূষণের পিছনে ব্যবসায়ের ভূমিকা অধিক। শিল্প কারখানার নিশৃত বর্জ্য পদার্থের কারণে পানি দূষিত হচ্ছে। ইট কারখানায় পোড়ানো ইটের মাধ্যমে বায়ু দূষিত হচ্ছে। এসব দূষণের ফলে পরিবেশের মারাত্মক ক্ষতি হচ্ছে। পরিবেশের এ সকল উপাদানকে সুরক্ষা করাকেই পরিবেশ সংরক্ষণ বলে।"
        },
        {
          "label": "গ",
          "question": "",
          "explanation": "জহিরের ব্যবসায়টি মালিকানার ভিত্তিতে একমালিকানা ব্যবসা। একক ব্যক্তির মালিকানায় গঠিত ও পরিচালিত ব্যবসাকে একমালিকানা ব্যবসা বলে। এ ব্যবসার সকল সুযোগ-সুবিধা ও মুনাফা মালিক একা ভোগ করেন। মালিক অসীম দায় বহন করেন এবং এরূপ দায়ের জন্য তিনি দেউলিয়া ও হয়ে যেতে পারেন। উদ্দীপকে জহিরের সবুজবাগ মোড়ে একটি মুদির দোকান রয়েছে। এখানে দেখা যায় জহির শুধুমাত্র নিজের মূলধন দিয়ে একাই ব্যবসায়টি গঠন করেন। তাই বলা যায় মালিকানার ভিত্তিতে জহিরের ব্যবসাটি একমালিকানা ব্যবসা।"
        },
        {
          "label": "ঘ",
          "question": "",
          "explanation": "জহিরের ব্যবসাটি দেশের অর্থনৈতিক উন্নয়নে গুরুত্বপূর্ণ ভূমিকা রাখতে পারে। একক ব্যক্তির মালিকানায় গঠিত ও পরিচালিত ব্যবসাকে একমালিকানা ব্যবসা বলে। এ ব্যবসার সকল সুযোগ-সুবিধা ও মুনাফা মালিক একা ভোগ করেন। মালিক অসীম দায় বহন করেন এবং এরূপ দায়ের জন্য তিনি দেউলিয়া ও হয়ে যেতে পারেন। উদ্দীপকে দেখা যায় জহিরের সবুজবাগ মোড়ে একটি মুড়ির দোকান রয়েছে। ক্রেতার চাপওয়াইসে তিনজন অংশীদার নিয়ে ব্যবসা সম্প্রসারণের পরিকল্পনা করেন। কিন্তু জহিরের বন্ধু তাকে কর্মচারী নিয়ে ব্যবসা সম্প্রসারণের পরামর্শ দিলেন। তার পরামর্শ অনুযায়ী দুজন কর্মচারী নিয়োগ দিয়ে ব্যবসা চালাচ্ছেন। একমালিকানা ব্যবসা একটি স্বল্প পরিসরের ব্যবসায়। যে কেউ যেকোনো স্থানে এরূপ ব্যবসা গঠন করতে পারে। ফলে অনেক শিক্ষিত বেকার যুবক চাকরির পিছনে না ছুটে নিজের উদ্যোগে একমালিকানা ব্যবসা প্রতিষ্ঠা করতে পারে। ফলে আরো অনেক মানুষের কর্মসংস্থান তৈরি হবে। জহির তার ব্যবসায়ে দুজন কর্মচারী নিয়োগ দেওয়ার মাধ্যমে তাদের কর্মসংস্থান তৈরি করেছেন। তাই বলা যায়, অর্থনৈতিক উন্নয়নে জহিরের একমালিকানা ব্যবসাটি গুরুত্বপূর্ণ ভূমিকা রাখবে।"
        }
      ]
    },
    {
      "number": "6",
      "uddipok": "তমাল গ্রামে একটি অ্যালুমিনিয়ামের হাঁড়িপাতিলের দোকান দিলেন। দোকানে বিক্রির পরিমাণ খুবই কম হওয়ায় লোকসান হতে শুরু করল। ইতিমধ্যে বন্ধু তারিককে ১০ হাজার টাকা মাসিক বেতনে নিয়োগ দিয়ে দুজনে মিলে গ্রামে পিয়ে অ্যালুমিনিয়ামের হাড়িপাতিলের বিনিময়ে ও নগদ অর্থের বিনিময়ে পুরাতন অ্যালুমিনিয়াম, লোহা, প্লাস্টিক সংগ্রহ করে ঢাকায় বিক্রয় করায় প্রচুর মুনাফা অর্জন করলেন। এতে তারিক মুনাফার অর্ধেক দাবি করলেন, তমাল তারিকের দাবি প্রত্যাখ্যান করলেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায়ে কোনো মূলধন বিনিয়োগ করে না শুধুমাত্র তার শ্রম দিয়ে ব্যবসায়ে অংশগ্রহণ করে তাকে কর্মী অংশীদার বলে।"
        },
        {
          "label": "খ",
          "question": "",
          "explanation": "একক ব্যক্তির মালিকানায় গঠিত ও পরিচালিত ব্যবসাকে একমালিকানা ব্যবসা বলে। একমালিকানা ব্যবসায়ের মালিক শুধুমাত্র একজন মাত্র ব্যক্তি হয়। সব কাজে মালিকের উপস্থিতি ও পরিচিতি গুরুত্বপূর্ণ বিবেচিত হয়।মালিকের ইচ্ছা -অনিচ্ছায় ব্যবসা টিকে থাকে। এই ব্যবসা খুব সহজেই বিলুপ ঘটে।তাই এক মালিকানা ব্যবসায়ের পৃথক কোনো সত্তা থাকে না।"
        },
        {
          "label": "গ",
          "question": "",
          "explanation": "উদ্দীপকে একমালিকানা ব্যবসায়ের নমনীয়তা বৈশিষ্ট্যটি পরিলক্ষিত হয়। পরিবর্তনীয় পরিস্থিতির সাথে দ্রুত খাপ খাইয়ে নেওয়ার সামর্থ্যকে নমনীয়তা বলে। ব্যবসায়ের প্রত্যেকটি পদক্ষেপে ঝুঁকি জড়িত থাকে। ভবিষ্যৎ সম্পর্কে কেউ সঠিকভাবে বলতে পারে না। ফলে একজন ব্যবসায়ীকে ভবিষ্যৎ অনিশ্চিত পরিস্থিতির সাথে দ্রুত খাপ খাইয়ে নিতে হয়। উদ্দীপকে তমাল গ্রামে একটি অ্যালুমিনিয়ামের হাড়ি পাতিলের দোকান দিলেন। দোকানে বিক্রির পরিমাণ খুবই কম হয়ে লোকসান হওয়া শুরু হল। ফলে সে অ্যালুমিনিয়ামের পাশাপাশি লোহা ও প্লাস্টিকসামগ্রী সংগ্রহ করে ঢাকায় সরবরাহের ব্যবস্থা নিলেন। সে তার ব্যবসায়ের পরিস্থিতির সাথে  দ্রুত মানিয়ে নিয়ে নতুন পরিকল্পনা করে। তাই বলা যায়, উদ্দীপকে একমালিকানা ব্যবসায়ের নমনীয়তা বৈশিষ্ট্যটি পরিলক্ষিত হয়।"
        },
        {
          "label": "ঘ",
          "question": "",
          "explanation": "তারিক তমালের ব্যবসায়ের একজন কর্মী; মালিক নয়।তাই তমাল তারিকের দাবি প্রত্যাখ্যান করে। একজন ব্যক্তির অধীনে গঠিত ও পরিচালিত ব্যবসাকে একমালিকানা ব্যবসা বলে। এ ব্যবসায়ের মালিক,পূজি সরবরাহকারী ও দায় বহনকারী শুধুমাত্র একজন মাত্র ব্যক্তি হয়ে থাকে। মালিক ব্যবসায়ের প্রয়োজনে বেতনের বিনিময়ে কর্মচারী নিয়োগ দিতে পারে কিন্তু সে কখনো মুনাফার ভাগীদার হবে না। উদ্দীপকের তমাল গ্রামে একটি অ্যালুমিনিয়ামের হাড়ি পাতিলের দোকান দিলেন। দোকানে বিক্রির পরিমাণ খুবই কম হয়ে লোকসান হওয়া শুরু হল। ফলে সে অ্যালুমিনিয়ামের পাশাপাশি লোহা ও প্লাস্টিকসামগ্রী সংগ্রহ করে ঢাকায় সরবরাহের ব্যবস্থা নিলেন। ইতিমধ্যে সে বন্ধু তারিককে মাসিক ১০ হাজার টাকা বেতনে নিয়োগ দিলেন। তারিক মুনাফার অর্ধেক দাবি করলে তমাল তা প্রত্যাখ্যান করেন। উদ্দীপকে তারিক ব্যবসার কোন অংশীদার নয়। তমাল তাকে মাসিক বেতনের বিনিময়ে নিয়োগ দিয়েছেন। সে ব্যবসায়ের একজন কর্মী হিসেবে কাজ করবে।ফলে সে মুনাফা দাবি করতে পারে না। তাই তমাল তারিখের দাবি প্রত্যাখ্যা ন করেন।"
        }
      ]
    },
    {
      "number": "7",
      "uddipok": "মনির, মোহন ও মোতালেব শরিকানার ভিত্তিতে ঢাকার ব্যস্ততম মতিঝিলে সুন্দর ডেকোরেশন করে একটি হোটেল রেস্তোরাঁর ব্যবসায় শুরু করলেন। মনির ও মোহন ব্যবসায় মূলধন সরবরাহ করলেও মোতালেব কোনো মূলধন দিতে পারেনি। তবে মোতালেবের এ ব্যবসায় দীর্ঘ অভিজ্ঞতা রয়েছে। চাকরিজীবী মনির জানিয়েছেন ব্যবসায় দৈনন্দিন কাজে অন্যদের মতো অংশগ্রহণ করতে পারবেন না, তবে তিনি অন্য অংশীদারদের মতো যেকোনো কাজের দায় বহন করবেন। মোতালেবের পূর্ব অভিজ্ঞতার কারণে ব্যবায়টি ভালোভাবেই চলছে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায়ের মূল ভিত্তি চুক্তি।"
        },
        {
          "label": "খ",
          "question": "",
          "explanation": "যে ব্যক্তির ১৮ বছর পূর্ণ হয়নি তাকে নাবালক অংশীদার বলে। অংশীদারি আইন অনুযায়ী কোন নাবালক ব্যক্তি অংশীদার হতে পারে না। তবে সকল অংশীদারের সম্মতিতে নাবালককে সুবিধা দিতে ব্যবসার অংশীদার করা যেতে পারে। তবে সে হবে সীমাবদ্ধ অংশীদার।অর্থাৎ তার দায় হবে ব্যবসায়ে বিনিয়োগকৃত মূলধনের সমান।"
        },
        {
          "label": "গ",
          "question": "",
          "explanation": "উদ্দীপকে মোতালেব কর্মী অংশীদার। যে অংশীদার ব্যবসায়ে কোনো মূলধন বিনিয়োগ করে না শুধুমাত্র তার শ্রম দিয়ে ব্যবসায়ে অংশগ্রহণ করে তাকে কর্মী অংশীদার বলে।চুক্তি অনুযায়ী এরা ব্যবসায়ের লাভ-ক্ষতিতে অংশগ্রহণ করে এবং অসীম দায় বহনে বাধ্য থাকে। উদ্দীপকে মণির, মোহন ও মোতালেব শরিকানার ভিত্তিতে ঢাকার ব্যস্ততম শহর মতিঝিলে সুন্দর ডেকোরেশন করে একটি হোটেল ব্যবসা শুরু করেন। ব্যবসায়ে মনির ও মোহন মূলধন সরবরাহ করলেও মোতালেব কোন মূলধন দেয়নি। তবে তার ব্যবসায়ের দীর্ঘ অভিজ্ঞতা আছে। মোতালেব এর বৈশিষ্ট্য কর্মী অংশীদারের সাথে সামঞ্জস্যপূর্ণ।তাই বলা যায়, উদ্দীপকের মোতালেব একজন কর্মী অংশী দার।"
        },
        {
          "label": "ঘ",
          "question": "",
          "explanation": "উদ্দীপকের মনির ঘুমন্ত অংশীদার হলেও অংশীদারি আইন অনুযায়ী সমহারে লাভ লোকসান পাবেন বলে আমি মনে করি। যে অংশীদার ব্যবসায়ে মূলধন বিনিয়োগ করে এবং লাভ-ক্ষতিতেও অংশগ্রহণ করে কিন্তু অধিকার থাকা সত্ত্বেও ব্যবসা পরিচালনায় অংশগ্রহণ করে না তাকে ঘুমন্ত অংশীদার বলে।এরূপ অংশীদার সক্রিয় অংশীদারের ন্যায় অসীম দায় বহন করে। অন্যান্য অংশীদারের ন্যায় এরূপ অংশীদারও অন্যান্য অংশীদারের ন্যায় সমাহারে লাভ ক্ষতি পায়। উদ্দীপকে মণির, মোহন ও মোতালেব শরিকানার ভিত্তিতে ঢাকার ব্যস্ততম শহর মতিঝিলে সুন্দর ডেকোরেশন করে একটি হোটেল ব্যবসা শুরু করেন। ব্যবসায়ে মনির ও মোহন মূলধন সরবরাহ করলেও মোতালেব কোন মূলধন দেয়নি। তবে তার ব্যবসায়ের দীর্ঘ অভিজ্ঞতা আছে। চাকরিজীবী মনির জানিয়েছেন তিনি দৈনন্দিন ব্যবসায়িক কাজে অংশগ্রহণ করতে পারবেন না। তবে তিনি অন্যান্য অংশীদারের ন্যায় যে কোনো কাজে সমান দায় বহন করবেন। অংশীদারি আইন অনুযায়ী ঘুমন্ত অংশীদার ব্যবসায়িক কার্যক্রমে অংশগ্রহণ না করলেও সম লাভ-ক্ষতি ভোগ করে। যেহেতু এরূপ অংশীদার অসীম দায় বহন করে তাই এরা সম মুনাফা দাবি করতে পারে। তাই আমি মনে করি উদ্দীপকের মনির ঘুমন্ত অংশীদার হয়েও অন্যদের মতো সমান মুনাফা পাবেন।"
        }
      ]
    },
    {
      "number": "8",
      "uddipok": "রিয়াজ তার বিশ জন বন্ধু মিলে 'পায়রা লি.' নামে একটি কোম্পানি প্রতিষ্ঠার উদ্যোগ নিলেন। তারা যথাযথ পরিকল্পনা এবং প্রয়োজনীয় দলিলপত্র দাখিল করে নিবন্ধনপত্র সংগ্রহ করেন। নিবন্ধনপত্র পেয়েই প্রতিষ্ঠানটি কার্যারম্ভ করতে পারল। কিন্তু শেয়ার বিক্রয় করতে গিয়ে কোম্পানিটি আইনগত বাধার সম্মুখীন হলো।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "দেশের আইনসভা,সংসদ বা প্রেসিডেন্টের বিশেষ আদেশে যে কোম্পানি গঠিত ও পরিচালিত হয় তাকে বিদিবদ্ব কোম্পানি বলে।"
        },
        {
          "label": "খ",
          "question": "",
          "explanation": "কোম্পানি যখন শেয়ারহোল্ডারদের মধ্যে নগদ অর্থ না দিয়ে লভ্যাংশ হিসেবে শেয়ার বন্টন করে তখন ওই শেয়ারকে বোনাস শেয়ার বলে। কোম্পানির অর্জিত সকল মুনাফা শেয়ারহোল্ডারদের  মধ্যে বন্টন করা হয় না।কিছু অংশ সংরক্ষিত তহবিলে জমা রাখা হয়। যখন এই তহবিলে সঞ্চিতির পরিমাণ অনেক বেড়ে যায় তখন পরিচালকদের সভায় সিদ্ধান্তক্রমে তহবিলের অর্থ কে মূলধনে রূপান্তর করতে বোনাস শেয়ার বন্টন করা হয়।"
        },
        {
          "label": "গ",
          "question": "",
          "explanation": "উদ্দীপকে পায়রা লিমিটেড একটি প্রাইভেট লিমিটেড কোম্পানি। যে কোম্পানির সদস্য সংখ্যা সর্বনিম্ন দুইজন এবং সর্বোচ্চ ৫০ জন,শেয়ার অবাধে হস্তান্তরযোগ্য নয় তাকে প্রাইভেট লিমিটেড কোম্পানি বলে। সাধারণত প্রাইভেট লিমিটেড কোম্পানি পরিচিতজনদের নিয়ে ছোট পরিসরে হয়ে থাকে। উদ্দীপকে রিয়াজ তার ২০ বন্ধুকে নিয়ে পায়রা লিমিটেড নামে একটি কোম্পানি গঠনের উদ্যোগ নিলেন। তারা যথাযথ পরিকল্পনা ও দলিলপত্র দাখিল করে নিবন্ধনপত্র সংগ্রহ করেন। নিবন্ধনপত্র পেয়েই কোম্পানিটি কার্যরম্ভ করতে পারল। তাদের প্রতিষ্ঠানের বৈশিষ্ট্য প্রাইভেট লিমিটেড কোম্পানির সাথে সামঞ্জস্যপূর্ণ। তাই বলা যায় উদ্দীপকের পায়রা লি. একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকের পায়রা লিমিটেড কোম্পানি একটি প্রাইভেট লিমিটেড কোম্পানি হওয়ায় শেয়ার বিক্রয়ে বাধার সম্মুখীন হয়। যে কোম্পানির সদস্য সংখ্যা সর্বনিম্ন দুইজন এবং সর্বোচ্চ ৫০ জন,শেয়ার অবাধে হস্তান্তরযোগ্য নয় তাকে প্রাইভেট লিমিটেড কোম্পানি বলে। সাধারণত প্রাইভেট লিমিটেড কোম্পানি পরিচিতজনদের নিয়ে ছোট পরিসরে হয়ে থাকে। এই কোম্পানি নিবন্ধনপত্র পাওয়ার পরপরই কার্যক্রম শুরু করতে পারে। তবে প্রাইভেট লিমিটেড কোম্পানি শেয়ারবাজারে শেয়ার বিক্রয় করে মূলধন সংগ্রহ করতে পারে না। উদ্দীপকে রিয়াজ তার ২০ বন্ধুকে নিয়ে 'পায়রা লিমিটেড' নামে একটি কোম্পানি গঠনের উদ্যোগ নিলেন। তারা যথাযথ পরিকল্পনা ও দলিলপত্র দাখিল করে নিবন্ধনপত্র সংগ্রহ করেন। নিবন্ধনপত্র পেয়েই কোম্পানিটি কার্যরম্ভ করতে পারল। কিন্তু শেয়ার বিক্রয় করতে গিয়ে তারা বাধার সম্মুখীন হয়। উদ্দীপকের পায়রা লি.‌ একটি প্রাইভেট লিমিটেড কোম্পানি হওয়ায় তারা শেয়ার বিক্রয় করতে পারবেনা।আইন অনুযায়ী এরূপ কোম্পানি শুধুমাত্র ঘরোয়া পরিবেশে নিজেদের মধ্যে শেয়ার বিক্রয় করতে পারে কিন্তু জনসাধারণের উদ্দেশ্যে শেয়ার বিক্রয় করতে পারে না। তাই বলা যায়, উদ্দীপকের পায়রা লিমিটেড একটি প্রাইভেট লিমিটেড কোম্পানি হওয়ায় শেয়ার বিক্রয়ে তারা বাধার সম্মুখীন হয়েছে বলে আমি মনে করি।"
        }
      ]
    },
    {
      "number": "9",
      "uddipok": "জনাব রাজন এবং তার ৩৯ বন্ধু মিলে আতরজান লি. নামে একটি প্রতিষ্ঠান পড়ে তোলেন। প্রতিজন ২ কোটি টাকা করে মোট ৮০ কোটি টাকার মূলধন সরবরাহ করেন। কিছুদিন পর রাজন তার শেয়ারটি অন্য এক বন্ধু রিয়াজের নিকট বিক্রয় করলেন। এতে জনাব রাজনকে আইনগত কোনো ঝামেলায় পরতে হয়নি। রাজন অন্য একটি 'অহনা লি: কোম্পানির ৫০ লক্ষ টাকার শেয়ার ক্রয় করলেন। কোম্পানিটি জুন মাসে ১০% নগদ লভ্যাংশ এবং ১০টি শেয়ারের বিপরীতে ১টি শেয়ার দেওয়ার ঘোষণা দিল।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "স্মারকলিপি হলো কোম্পানির মূল দলিল, সনদ বা সংবিধান।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানি যে ঋণ স্বীকৃতিপত্র ইস্যু করে জনগণের নিকট হতে ঋণ সংগ্রহ করে তাকে ঋণপত্র বলে। সাধারণত ঋণপত্র শেয়ারের ন্যায় সমান অংশের ক্ষুদ্র এককে ভাগ করা থাকে। ঋণপত্রে অবশ্যই কোম্পানির সাধারণ সিলমোহর এবং ক্ষমতাপ্রাপ্ত ব্যক্তির স্বাক্ষর থাকে। ঋণপত্র ইস্যু করতে চাইলে শেয়ারের ন্যায় যথাযথ কর্তৃপক্ষের অনুমতি নিতে হয়।"
        },
        {
          "label": "গ",
          "question": "",
          "explanation": "উদ্দীপকের আতরজান লিমিটেড কোম্পানি সংগঠন। কোম্পানি আইনের অধীনে গঠিত ও পরিচালিত সংগঠনকে কোম্পানি সংগঠন বলে। কোম্পানি সংগঠন স্বাধীন কৃত্রিম ব্যক্তিসত্তার অধিকারী হয়।অর্থাৎ এরূপ প্রতিষ্ঠানের নিজস্ব সীলমোহর থাকে। ফলে এরূপ প্রতিষ্ঠান নিজ নামে অন্যের সাথে চুক্তি করতে,লেনদেন করতে এবং প্রয়োজনে আদালতে মামলা দায়ের করতে পারে। উদ্দীপকের জনাব রাজন তাঁর ৩৯ বন্ধুকে নিয়ে আতরজান লিমিটেড নামে একটি প্রতিষ্ঠান গড়ে তোলেন। প্রতিজন সদস্য ২ কোটি করে মোট ৮০ কোটি মূলধন সরবরাহ করে। কিছুদিন পর রাজন তার শেয়ার অন্য বন্ধুর নিকট বিক্রয় করলেন। এতে রাজনকে আইনগত কোন ঝামেলা পোহাতে হয়নি। তার প্রতিষ্ঠানের বৈশিষ্ট্য কোম্পানি সংগঠনের সাথে সামঞ্জস্যপূর্ণ।তাই বলা যায়, উদ্দীপকের আতরজান লিমিটেড কোম্পানি সং গঠন।"
        },
        {
          "label": "ঘ",
          "question": "",
          "explanation": "উদ্দীপকের অহনা লিমিটেড কর্তৃক ১০ টি শেয়ারের বিপরীতে ১ টি বোনাস শেয়ার দেওয়া হয়। কোম্পানি যখন শেয়ারহোল্ডারদের মধ্যে নগদ অর্থ না দিয়ে লভ্যাংশ হিসেবে শেয়ার বন্টন করে তখন ওই শেয়ারকে বোনাস শেয়ার বলে। কোম্পানির অর্জিত সকল মুনাফা শেয়ারহোল্ডারদের  মধ্যে বন্টন করা হয় না।কিছু অংশ সংরক্ষিত তহবিলে জমা রাখা হয়। যখন এই তহবিলে সঞ্চিতির পরিমাণ অনেক বেড়ে যায় তখন পরিচালকদের সভায় সিদ্ধান্তক্রমে তহবিলের অর্থ কে মূলধনে রূপান্তর করতে বোনাস শেয়ার বন্টন করা হয়। উদ্দীপকে দেখা যায় রাজন অহনা কোম্পানি লিমিটেডের ৫০ লক্ষ টাকা শেয়ার করে করলেন। উক্ত কোম্পানিটির জুন মাসের ১০% নগদ লভ্যাংশ এবং ১০ টি শেয়ারের বিপরীতে একটি শেয়ার দেওয়ার ঘোষণা দিল। কোম্পানির যখন সঞ্চিতি তহবিলের অর্থ অনেক বেড়ে যায় তখন কোম্পানি বোনাস শেয়ার ইস্যু করে। উদ্দীপকের অহনা লিমিটেড সম্পূর্ণ নগদ লভ্যাংশ না দিয়ে কিছু শেয়ার দেওয়ার ঘোষণা দিলেন। তাই বলা যায় উদ্দীপকের অহনা লিমিটেড ১০ টি শেয়ারের বিপরীতে একটি বোনাস শেয়া র দেয়।"
        }
      ]
    },
    {
      "number": "10",
      "uddipok": "সোনার চরের জেলেরা মহাজনদের কাছ থেকে দাদন নেওয়ার কারণে মহাজনদের নিকট কম মূল্যে মাছ বিক্রয় করতে হয়। মহাজনদের যন্ত্রণায় অতিষ্ঠ হয়ে শেষ পর্যন্ত নিজেরাই একটি সমবায় সমিতি গঠন করেন। এখন তারা কষ্ট করে হলেও কিছু জমা করে। নিজেদের সমিতি থেকে নিজেরাই ঋণ নেয় এবং একত্রে সমিতির সদস্যদের মাছ জেলা শহরের আড়তে গিয়ে বিক্রয় করে উপযুক্ত মূল্য পেয়ে দারুণ খুশি। তাদের দেখে পাশের গ্রামের জেলে পাড়ায় ব্যাপক আলোড়ন সৃষ্টি হয়েছে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "যে দলিলে সমবায় সমিতির অভ্যন্তরীণ ও বাহ্যিক কার্য পরিচালনা ও নিয়ন্ত্রণ সংক্রান্ত যাবতীয় বিষয় উল্লেখ থাকে তাকে সমবায় সমিতির উপবিধি বলে।"
        },
        {
          "label": "খ",
          "question": "",
          "explanation": "একতাই বল সমবায় সমিতির মূলনীতি। সবাই মিলে একসাথে,একমনে,একত্রে চলার প্রবণতা ও অভিব্যক্তিকে একতা বলে। অনেকজন মিলে একসাথে কিছু করলে কাজটিতে সফলতা পাওয়ার যায়। সমবায় সমিতিতে সবাই একত্রে মিলে একসাথে নিজেদের অর্থনৈতিক সমস্যা মোকাবেলা করে।"
        },
        {
          "label": "গ",
          "question": "",
          "explanation": "উদ্দীপকে জেলেরা সদস্য বিচারে উৎপাদক সমবায় সমিতি গঠন করেছেন। কতিপয় উৎপাদক নিজেদের আর্থ-সামাজিক উন্নয়নে উৎপাদন ও বিক্রয় কার্যকে অতিকতর ফলপ্রসূ ও কার্যকর ভাবে পরিচালনার উদ্দেশ্যে কোন সমবায় সমিতি গড়ে তুললে তাকে উৎপাদক সমবায় সমিতি বলে। কমবৃত্ত সম্পন্ন উৎপাদকরা পণ্য উৎপাদনে ও বিক্রয়ের অসুবিধা থেকে এ ধরনের সমবায় সমিতি গঠন করেন। উদ্দীপকের সোনার চরের জেলেরা মহাজনদের কাছ থেকে দাদন নেওয়ার কারণে মহাজনদের নিকট কম মূল্যে মাছ বিক্রয় করতে হয়। মহাজনদের যন্ত্রণায় অতিষ্ঠ হয়ে শেষ পর্যন্ত তারা একটি সমিতি গঠন করলেন। উক্ত সমিতিতে কষ্ট হলেও তারা কিছু টাকা জমা করেন। তাদের গঠিত সমিতির বৈশিষ্ট্য উৎপাদক সমবায় সমিতির সাথে সাদৃশ্যপূর্ণ।তাই বলা যায়,উদ্দীপকের জেলেরা সদস্য বিচারে উৎপাদক সমবায় সমিতি গঠন করেছেন।"
        },
        {
          "label": "ঘ",
          "question": "",
          "explanation": "উদ্দীপকে পাশের গ্রামের জেলেপাড়ায় সমবায়ের একতাই বল আদর্শ আলোড়ন সৃষ্টি করেছে। সমবায়ের সদস্যদের একত্রে, এক মনে, মিলেমিশে চলার নীতিকেই একতাই বল নীতি বলে। এই নীতির মাধ্যমে সদস্যরা ঐক্যের শক্তি পায় এবং বিচ্ছিন্নতা পরিহার করার চেষ্টা করে। উদ্দীপকের সোনার চরের জেলেরা মহাজনদের কাছ থেকে দাদন নেওয়ার কারণে মহাজনদের নিকট কম মূল্যে মাছ বিক্রয় করতে হয়। মহাজনদের যন্ত্রণায় অতিষ্ঠ হয়ে শেষ পর্যন্ত তারা একটি সমিতি গঠন করলেন। উক্ত সমিতিতে কষ্ট হলেও তারা কিছু টাকা জমা করেন। উক্ত টাকা থেকে সদস্যদের ঋণ দেয় এবং সমিতির সদস্যদের মাছ একত্রিত করে জেলা শহরের আড়তে বিক্রি করেন। তাদের দেখে পাশের গ্রামের জেলেপাড়ায় ব্যাপক আলোর সৃষ্টি হয়েছে সমবায় সমিতি একতাই বল মূলনীতির ওপর প্রতিষ্ঠিত। প্রত্যেক সমবায়ীকে বুঝতে হয় যে ঐক্যই তাদের শক্তি। একত্রে মিলে তাদের যেকোনো সমস্যার সমাধান সহজেই হতে পারে। উদ্দীপকের জেলেরা মাছ বিক্রয় করে ভালো টাকা না পাওয়ায় নিজেরা একত্র হয়ে সমিতি গঠন করেন।ফলে তারা জেলার বিভিন্ন আড়তে মাছ প্রেরণ করে ভালো অর্থ উপার্জন করছেন। তাদের এই একতাই পাশের গ্রামের জেলেপাড়ায় আলোড়ন সৃষ্টি করেছে।"
        }
      ]
    },
    {
      "number": "11",
      "uddipok": "জনাব 'x' চৌমাথা বাজারে একটি চালের আড়ত পরিচালনা করেন। তিনি সবসময় সঠিক ওজনে ও ন্যায্যমূল্যে চাল বিক্রয় করেন। অপরদিকে জনাব চৌমাথা বাজারের আরও একজন ব্যবসায়ী। তিনি বেশি লাভের আশায় চালের সাথে পাথরের কণা মিশিয়ে ক্রেতাদের নিকট বিক্রয় করেন। কিছুদিন ব্যবসায়টি ভালো চললেও পরবর্তী সময়ে তার বিক্রয়ের পরিমাণ হ্রাস পেতে থাকে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "বৃহদায়তন প্রতিষ্ঠানগুলো সামাজিক দায়বদ্ধতা থেকে যে দায়িত্ব পালন করে তাকে CSR বলে।"
        },
        {
          "label": "খ",
          "question": "",
          "explanation": "একজন শেয়ারহোল্ডারকে পরিচালক হতে যে পরিমাণ শেয়ার ক্রয় করতে হয় তাকে পরিচালকদের যোগ্যতাসূচক শেয়ার বলে। কোম্পানির পরিমেল নিয়মাবলীতে যোগ্যতা সূচক শেয়ারের পরিমাণ উল্লেখ থাকে। যদি কোন শেয়ারহোল্ডারদের এরুপ পরিমাণ শেয়ার না থাকে এবং নির্দিষ্ট সময়ের মধ্যে ক্রয় করতে ব্যর্থ হয় তবে উক্ত পরিচালক পর আপনা আপনি শূন্য হয়ে যায় এবং নতুন পরিচালক নিয়োগের প্রয়োজন পড়ে ।"
        },
        {
          "label": "গ",
          "question": "",
          "explanation": "উদ্দীপকে জনাব X সমাজের ক্রেতা ও ভোক্তা পক্ষের প্রতি দায়িত্ব পালন করছেন। সমাজের বিভিন্ন পক্ষের প্রতি ব্যবসায় যে দায়িত্ব পালন করে তাকে ব্যবসায়ের সামাজিক দায়িত্ব পালন বলে।ক্রেতা ও ভোক্তা হল সমাজের সবচেয়ে গুরুত্বপূর্ণ পক্ষ। ক্রেতাকে ন্যায্যমূল্যে পণ্য সরবরাহ করা, নষ্ট ও ভেজাল খাদ্য সরবরাহ হতে বিরত থাকা ব্যবসায়ের পরম দায়িত্ব। উদ্দীপকে জনাব X চৌমাথা বাজারের একটি চালের আড়ত পরিচালনা করেন। তিনি সবসময় সঠিক ওজনে ও ন্যায্যমূল্যে চাল বিক্রয় করেন। জনাব X ক্রেতার প্রতি তার ব্যবসায়িক সামাজিক দায়িত্ব যথাযথভাবে পালন করছেন। তাই বলা যায়, উদ্দীপকের জনাব X  সমাজের ক্রেতা ও ভোক্তা পক্ষের প্রতি দায়িত্ব পালন করছেন।"
        },
        {
          "label": "ঘ",
          "question": "",
          "explanation": "জনাব Y কার্যক্রম ব্যবসায়িক নৈতিকতার মানদন্ডে অনৈতিক। ব্যবসায়ের ক্ষেত্রে উচিত অনুচিত মেনে চলা, ভালোকে গ্রহণ এবং মন্দকে বর্জন করে চলাই হল ব্যবসা নৈতিকতা। একজন ব্যবসায়ীর উচিত  নৈতিকভাবে তার ব্যবসায়ীক কর্মকান্ড পরিচালনা করা। এতে বিভিন্ন পক্ষের ব্যবসায়ের প্রতি সম্মান বাড়ে। উদ্দীপকের জনাব Y চৌমাথা বাজারের একজন ব্যবসায়ী। তিনি বেশি লাভের আশায় চালের সাথে পাথরের কণা মিশিয়ে ক্রেতাদের নিকট বিক্রয় করেন। কিছুদিন ব্যবসাটি ভালো চললেও পরবর্তী সময়ে বিক্রয়ের পরিমাণ হ্রাস পেতে থাকে। জনাব Y যে কাজটি করছেন রাজনৈতিক অবক্ষয়ের চিহ্ন। চালের সাথে কণা মিশিয়ে তিনি যে কাজ করছেন তা সমাজের মানুষের জন্য ক্ষতিকর। তার উচিত ক্রেতাদের ভেজাল খাদ্য না দিয়ে উত্তম খাদ্যপণ্য সরবরাহ করা যাতে ক্রেতারা খুশি হয়। কিন্তু তিনি এরূপ না করে ব্যবসা নৈতিকতার মানদণ্ডে অনৈতিক কার্যক্রম করেছেন।"
        }
      ]
    }
  ]
}