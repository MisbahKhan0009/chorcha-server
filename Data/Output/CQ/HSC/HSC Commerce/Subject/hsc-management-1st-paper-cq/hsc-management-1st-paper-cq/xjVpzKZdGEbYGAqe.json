{
  "title": "রাজশাহী বোর্ড -২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব সামা একজন ব্যবসায়ী। তিনি ভারত থেকে চাল আমদানি করে প্রক্রিয়াকরণের পর ইংল্যান্ডের বিভিন্ন বিপণিতে বিক্রয় করেন। গত বছর তিনি যে চাল আমদানি করেছেন, তা দুই মাস পর ইংল্যান্ডে বিক্রয় করলে অনেক বেশি লাভ পেতেন। কিন্তু আমদানিকৃত চালের জন্য জায়গার ব্যবস্থা না থাকায় লাভের জন্য অপেক্ষা না করে নির্দিষ্ট সময়ের পূর্বেই বিক্রয় করতে বাধ্য হলেন।",
      "tag": "RB 17",
      "sub_questions": [
        {
          "label": "ক",
          "question": "ব্যবসায় কী?",
          "explanation": "ব্যবসা হলো এমন একটি কার্যকলাপ যেখানে পণ্য বা সেবা উৎপাদন, বিনিময় বা বিতরণ করা হয়, যার মূল উদ্দেশ্য হলো মুনাফা অর্জন করা।"
        },
        {
          "label": "খ",
          "question": "শিল্প বলতে কী বোঝায়?",
          "explanation": "শিল্প বলতে সাধারণত এমন একটি অর্থনৈতিক কার্যকলাপকে বোঝায় যেখানে প্রাকৃতিক সম্পদ আহরণ বা কাঁচামালকে প্রক্রিয়াজাতকরণের মাধ্যমে মানুষের ব্যবহার উপযোগী পণ্যে রূপান্তরিত করা হয় অথবা বিশেষায়িত সেবা প্রদান করা হয়। এটি উৎপাদনের একটি বাহন, যা প্রকৃতিতে প্রাপ্ত সম্পদের রূপগত পরিবর্তন ঘটিয়ে নতুন উপযোগ (Utility) সৃষ্টি করে। শিল্পের মূল কাজ হলো কাঁচামালের রূপ পরিবর্তন করে তাকে ব্যবহার উপযোগী চূড়ান্ত পণ্যে পরিণত করা, যা মানুষের চাহিদা মেটাতে পারে। যেমন: তুলা থেকে সুতা, সুতা থেকে কাপড়, এবং কাপড় থেকে পোশাক তৈরি।"
        },
        {
          "label": "গ",
          "question": "জনাব সামা কোন ধরনের বাণিজ্য করেন? ব্যাখ্যা করো।",
          "explanation": "উদ্দীপকের জনাব সামার ব্যবসায়িক কাজ পুনঃরপ্তানি বাণিজ্যের অন্তর্গত। এ ধরনের বাণিজ্যে বিদেশ থেকে পণ্যসামগ্রী আমদানি করে তা অন্য কোনো দেশে বিক্রি করা হয়। এক্ষেত্রে প্রথমে পণ্য আমদানি করে তার গুণগত মান বা আকৃতির পরিবর্তন করা হয়। এরপর তৃতীয় কোনো দেশে তা বিক্রি করা হয়। এভাবে তিনটি দেশের মধ্যে বাণিজ্যের কাজ সংঘটিত হয়। উদ্দীপকের জনাব সামা একজন চাল ব্যবসায়ী। তিনি প্রথমে মায়ানমার থেকে চাল আমদানি করেন। আমদানিকৃত চাল তিনি প্রক্রিয়াজাত করেন। এরপর তিনি শ্রীলঙ্কার বিভিন্ন প্রতিষ্ঠানের কাছে তা বিক্রি করেন। এভাবে আমদানিকৃত চাল তিনি তৃতীয় কোনো দেশে রপ্তানি করেন। এসব বৈশিষ্ট্যের সাথে পুনঃরপ্তানি বাণিজ্যের মিল আছে। তাই বলা যায়, জনাব সামা পুনঃরপ্তানি বাণিজ্যের সাথে জড়িত।"
        },
        {
          "label": "ঘ",
          "question": "",
          "explanation": "গুদামজাতকরণের মাধ্যমে উদ্দীপকের জনাব সামার ব্যবসায়ের সমস্যা সমাধান সম্ভব। এর মাধ্যমে পণ্য নির্দিষ্ট স্থানে সুষ্ঠুভাবে দীর্ঘদিন সংরক্ষণ করে রাখা যায়। এতে ব্যবসায়ী চাহিদা অনুযায়ী সারা বছর পণ্য সরবরাহ করতে পারে। গুদামজাতকরণ ব্যবস্থায় পণ্যের দাম বাড়লে, ব্যবসায়ী তা বিক্রি করে বেশি লাভবান হতে পারে। উদ্দীপকের জনাব সামা একজন চাল ব্যবসায়ী। তিনি গত বছর মায়ানমার থেকে চাল আমদানি করেছিলেন। পরে তা শ্রীলঙ্কায় বিক্রি করেন। আর কয়েক মাস পর চাল বিক্রি করলে তিনি অনেক বেশি লাভ পেতেন। কিন্তু তিনি চাল পচে যাওয়া বা নষ্ট হওয়ার আশঙ্কায় ছিলেন। তাই নির্দিষ্ট সময়ের আগেই তা বিক্রি করতে বাধ্য হলেন। চাল গুদামজাতকরণের ব্যবস্থা থাকলে জনাব সামার এই সমস্যা হতো না। এ ব্যবস্থায় চালের গুণগত মান দীর্ঘদিন বজায় থাকতো। ফলে বাজারে চালের দাম বাড়লে তিনি সুযোগমতো তা বিক্রি করতে পারতেন। এতে তার ব্যবসায়ের লাভ আরও বেশি হতো। তাই বলা যায়, গুদামজাতকরণের মাধ্যমে জনাব সামার ব্যবসায়ের সমস্যা দূর করা সম্ভব।"
        }
      ]
    },
    {
      "number": "2",
      "uddipok": "বাংলাদেশে রয়েছে প্রচুর জনশক্তি। এ জনপত্তি ও সম্ভা শ্রমিকের ওপর নির্ভর করে গড়ে ওঠেছে পোশাক শিল্প। বাংলাদেশের পোশাক শিল্পের বিদেশে যথেষ্ট সুনাম আছে। তবে পোশাক শিল্পে অনেক সমস্যা আছে। নানাবিধ সমস্যার কারণে এ শিল্পের উন্নয়ন কিছু বাধাগ্রস্ত হচ্ছে।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "কোনো দেশের অর্থ ও ঋণ ব্যবস্থা, জনগণের আয় ও সঞ্চয়, বিনিয়োগ, মূলধন ও জনসম্পদ প্রভৃতি অর্থনৈতিক কাজের ওপর ভিত্তি করে যে পরিবেশ তৈরি হয়, তাকে অর্থনৈতিক পরিবেশ বলে।"
        },
        {
          "label": "খ",
          "question": "",
          "explanation": "সমাজে বসবাসরত মানুষের সংখ্যা, শিক্ষা ব্যবস্থা, বেকারত্ব, জাতীয়তা, সভ্যতা প্রভৃতির সমন্বয়ে যে পরিবেশ গড়ে ওঠে; তাকে সামাজিক পরিবেশ বলে। এ পরিবেশের উপাদানগুলো মূলত মানুষের সৃষ্টি এবং মানুষের কাজের মাধ্যমে প্রভাবিত হয়। এটি ব্যবসায়ের আয়, লাভ-লোকসানকে নানাভাবে প্রভাবিত করে।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের পোশাক শিল্পের উন্নয়নে অর্থনৈতিক পরিবেশ সবচেয়ে বেশি ভূমিকা পালন করছে। এ পরিবেশ অর্থনৈতিক উপাদান নিয়ে গঠিত। জনগণের আয় ও সঞ্চয়, অর্থ ও ঋণ ব্যবস্থা, বিনিয়োগ, মূলধন, জনসম্পদ প্রভৃতি এর উপাদান। অর্থনৈতিক পরিবেশ অনুকূলে থাকলে দেশের ব্যবসা-বাণিজ্য দ্রুত অগ্রগতি লাভ করতে পারে। উদ্দীপকে বলা হয়েছে, বাংলাদেশে প্রচুর জনশক্তি আছে। এখানে জনশক্তি ও সস্তা শ্রমিকের ওপর নির্ভর করে পোশাক শিল্প গড়ে উঠেছে। এদেশের পোশাক শিল্পের বিদেশে যথেষ্ট সুনাম আছে। এ জনশক্তি ও সস্তা শ্রমিক হলো দেশের 'মানবসম্পদ'। এ সম্পদকে কাজে লাগিয়ে দেশের পোশাক শিল্পের সব কাজ করানো হচ্ছে। এদেশে তৈরি পোশাক বর্তমানে বাইরের দেশেও জনপ্রিয় হচ্ছে। এ মানবসম্পদ অর্থনৈতিক পরিবেশের একটি গুরুত্বপূর্ণ উপাদান। সুতরাং, বাংলাদেশের পোশাক শিল্পের উন্নয়নে মূলত অথনৈতিক পরিবেশই অবদান রাখছে।"
        },
        {
          "label": "ঘ",
          "question": "",
          "explanation": "পোশাক শিল্পের উন্নয়নে বাংলাদেশের অর্থনৈতিক পরিবেশকে আরও উন্নত করা উচিত বলে আমি মনে করি। এ দেশের অর্থনৈতিক পরিবেশের কিছু উপাদান (মূলধন স্বল্পতা, সুদের উচ্চহার, শ্রমিকদের কম আয়) পোশাক শিল্পের উন্নয়নের পথে বড় ধরনের বাধা হয়ে আছে। এসব সমস্যা দূর করতে পারলে এ শিল্পের দ্রুত উন্নয়ন আশা করা যায়। উদ্দীপকে বলা হয়েছে, জনশক্তি ও সস্তা শ্রমিকের ওপর নির্ভর করে এদেশে পোশাক শিল্প গড়ে উঠেছে। এ শিল্প বিদেশে বেশ সুনামও অর্জন করেছে। তবে বিভিন্ন সমস্যার কারণে এ শিল্পের উন্নয়ন বাধাগ্রস্ত হচ্ছে। সমস্যাগুলোর সমাধানে পোশাক শিল্পের শ্রমিকদেরকে ন্যায্য পারিশ্রমিকের ব্যবস্থা করতে হবে। এক্ষেত্রে জনগণের মাথাপিছু আয় বাড়িয়ে তাদের সঞ্চয় ও মূলধন গঠনের সামর্থ্য বাড়াতে হবে। এছাড়া, শেয়ারবাজারকে গতিশীল করা গেলে তা মূলধন সংস্থানে ভূমিকা রাখতে পারে। ব্যাংকগুলোতে সুদের উচ্চহার কমাতে হবে। এতে ঋণ নিতে দক্ষ ব্যবসায়ী বা শিল্প উদ্যোক্তারা উৎসাহিত হবেন। এভাবে অর্থনৈতিক উপাদানসমূহের উন্নয়নের মাধ্যমে পোশাক শিল্পের উন্নয়ন করা সম্ভব হবে।"
        }
      ]
    },
    {
      "number": "3",
      "uddipok": "জনাব আহম্মেদ আলী একজন সরকারি চাকরিজীবী। বাজারে যখন নিত্যপ্রয়োজনীয় দ্রব্যের দাম ব্যাপকভাবে বেড়ে যায়, তখন জনাব আহম্মেদ আলীর প্রতিষ্ঠান কম দামে পণ্য বিক্রির ব্যবস্থা করে।' এতে জনগণ উপকৃত হয়। এ প্রতিষ্ঠানটি মুনাফার কথা বিবেচনা না করে জনকল্যাণকেই প্রাধান্য দেয়।",
      "tag": "RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের লক্ষ্যে পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "বায়িং হাউজ হলো আমদানিকারক ও উৎপাদনকারীর মাঝে অবস্থানকারী কমিশন নেওয়া ব্যবসায় প্রতিষ্ঠান। এ প্রতিষ্ঠানটি আমদানিকারক ও উৎপাদনকারী দু'টি পক্ষের মধ্যস্থতাকারী হিসেবে কাজ করে। তাদের পণ্য সরবরাহের দায়িত্ব এ ধরনের প্রতিষ্ঠান পালন করে। এটি ক্রেতাদের সাথে চুক্তি অনুযায়ী নির্দিষ্ট সময়ের মধ্যে প্রস্তুতকারকের মাধ্যমে পণ্য তৈরি করে তা সরবরাহ করে থাকে।"
        },
        {
          "label": "গ",
          "question": "",
          "explanation": "উদ্দীপকের জনাব আহম্মেদ আলীর প্রতিষ্ঠানের নাম রাষ্ট্রীয় ব্যবসায় সংগঠন। রাষ্ট্রীয় ব্যবসায় রাষ্ট্র কর্তৃক গঠিত, পরিচালিত ও নিয়ন্ত্রিত হয়। এ ব্যবসায়ের মূল উদ্দেশ্য হলো জনকল্যাণ। এ ব্যবসায় মূলত সরকারি নিয়ম-কানুন পালন করে গঠন করা হয়। উদ্দীপকের জনাব আহম্মেদ আলী একজন সরকারি চাকরিজীবী। বাজারে যখন নিত্যপ্রয়োজনীয় দ্রব্যের দাম ব্যাপকভাবে বেড়ে যায় তখন জনাব আহম্মেদ আলীর প্রতিষ্ঠান সাশ্রয়ী মূল্যে পণ্য বিক্রির ব্যবস্থা করে। এতে জনগণ উপকৃত হয়। এ প্রতিষ্ঠানটি মুনাফার কথা বিবেচনা না করে জনকল্যাণকেই প্রাধান্য দেয়। রাষ্ট্রীয় মালিকানায় প্রতিষ্ঠিত এরূপ সরকারি প্রতিষ্ঠান জনকল্যাণের উদ্দেশ্যে পরিচালিত হয়। এরূপ প্রতিষ্ঠান জনকল্যাণে ন্যায্যমূল্যে উন্নতমানের পণ্য ও সেবা সরবরাহ নিশ্চিত করে। এসব কাজ রাষ্ট্রীয় ব্যবসায় সংগঠনের মাধ্যমে করা হয়। তাই বলা যায়, জনাব আহম্মেদ আলীর প্রতিষ্ঠানটি রাষ্ট্রীয় ব্যবসায়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "দেশের অর্থনৈতিক উন্নয়নের জন্য উদ্দীপকের রাষ্ট্রীয় ব্যবসায় প্রতিষ্ঠানের কাজ বাড়ানো উচিত। এ ব্যবসায় রাষ্ট্রের মালিকানা ও নিয়ন্ত্রণে গঠিত হয়। সম্পদের সুষম বণ্টন ও জণকল্যাণের উদ্দেশ্য নিয়ে এটি পরিচালিত হয়। এর মাধ্যমে দেশের একচেটিয়া ব্যবসায় রোধ হয় এবং সুষম শিল্পায়ন হয়। উদ্দীপকের প্রতিষ্ঠানটি একটি রাষ্ট্রীয় ব্যবসায়। বাজারে দ্রব্যমূল্য বেড়ে গেলে প্রতিষ্ঠানটি কম দামে পণ্য বিক্রির ব্যবস্থা করে। এতে জনগণ উপকৃত হয়। অর্থাৎ প্রতিষ্ঠানটি জনকল্যাণকে প্রাধান্য দিয়ে এ ধরনের -কাজ করছে। ফলে জনগণ উপকৃত হয়। প্রতিষ্ঠানটি এর কাজ আরও বাড়ালে অন্যান্য এলাকার জনগণও ন্যায্যমূল্যে পণ্য কিনে উপকৃত হবে। এছাড়া প্রতিষ্ঠানটি সম্প্রসারণের ফলে সেখানে অনেক লোকের কর্মসংস্থানের সুযোগ তৈরি হবে। এতে তারা নিজেদের অর্থনৈতিক কল্যাণের পাশাপাশি রাষ্ট্রীয় কল্যাণে কাজ করতে পারবে। এভাবে দেশের একচেটিয়া ব্যবসায় রোধ হবে এবং সুষম শিল্পায়ন সম্ভব হবে। ফলে দেশের সম্পদ কিছু লোকের হাতে পুঞ্জীভূত না থেকে তা ব্যাপক জনগোষ্ঠীর মধ্যে বণ্টিত হবে। এতে জনগণের জীবনযাত্রার মান উন্নত হবে। অতএব দেশের সামগ্রিক অর্থনীতির উন্নয়নে জনাব আহম্মেদ আলীর প্রতিষ্ঠানটির কাজের পরিধি বাড়ানো উচিত।"
        }
      ]
    },
    {
      "number": "4",
      "uddipok": "খুলনার বাসিন্দা রাজিব একজন কৃষক। তার জমিতে প্রচুর ফসল উৎপাদিত হতো। এসব ফসল বিক্রি করে তিনি স্বাচ্ছন্দ্যে জীবন যাপন করতেন। কিন্তু কয়েক বছর যাবত তার জমিতে লবণাক্ততার কারণে উৎপাদন ব্যাপকভাবে কমে যাওয়ায় তিনি নিঃস্ব হয়ে পড়েন। বর্তমানে রাজিব কৃষিকাজ ছেড়ে একটি দোকানে কর্মচারী হিসেবে কাজ করছেন।",
      "tag": "RB 17,CB 17",
      "sub_questions": [
        {
          "label": "ক",
          "question": "",
          "explanation": "BSTI-এর পূর্ণরূপ হলো Bangladesh Standards and Testing Institution I"
        },
        {
          "label": "খ",
          "question": "",
          "explanation": "যে প্রক্রিয়ায় প্রাকৃতিক সম্পদ প্রক্রিয়াজাত করে মানুষের ব্যবহার উপযোগী পণ্যে পরিণত করা হয়, তাকে শিল্প বলে। শিল্প পণ্য ও সেবা উৎপাদন ও রূপান্তর প্রক্রিয়ার সাথে জড়িত। এর কাজ হলো প্রাকৃতিক সম্পদ উত্তোলন এবং এর রূপগত পরিবর্তন করা। এটি পণ্যের নতুন উপযোগ সৃষ্টি করে। উদাহরণস্বরূপ বলা যায়, তুলা থেকে কাপড় তৈরি, সমুদ্র থেকে মাছ আহরণ প্রভৃতি এর অন্তর্গত।"
        },
        {
          "label": "গ",
          "question": "",
          "explanation": "উদ্দীপকের রাজিবের পেশা পরিবর্তনের ক্ষেত্রে প্রাকৃতিক পরিবেশের উপাদান প্রভাব ফেলেছে। এ পরিবেশ কোনো দেশের জলবায়ু, ভূ-প্রকৃতি, মৃত্তিকা, নদ-নদী, সাগর ও আয়তন প্রভৃতি নিয়ে গঠিত হয়। পৃথিবীর বিভিন্ন দেশের প্রাকৃতিক পরিবেশ বিভিন্ন ধরনের হয়। এ পরিবেশের উপাদানের পার্থক্যের কারণে ব্যবসায় কাজও ভিন্ন হয়ে থাকে। উদ্দীপকের কৃষক রাজিবের জমিতে প্রচুর ফসল উৎপাদিত হতো। এসব ফসল বিক্রি করে তিনি স্বাচ্ছন্দ্যে জীবনযাপন করতেন। কিন্তু কয়েক বছর ধরে তার জমিতে লবণাক্ততার কারণে উৎপাদন ব্যাপকভাবে কমে গেছে। ফলে তিনি নিঃস্ব হয়ে পড়েন। জমির এ লবণাক্ততা প্রাকৃতিক কারণে হয়েছে। তাই রাজিব বর্তমানে কৃষিকাজ ছেড়ে একটি দোকানে কর্মচারী হিসেবে কাজ করছেন। এক্ষেত্রে প্রতিকূল প্রাকৃতিক পরিবেশের কারণে তিনি এ কাজে যোগ দেন। সুতরাং, রাজিবের পেশা পরিবর্তনে প্রাকৃতিক পরিবেশই প্রভাব ফেলেছে।"
        },
        {
          "label": "ঘ",
          "question": "",
          "explanation": "উদ্দীপকের রাজিবের মতো বাংলাদেশের অনেক মানুষকে পরিবেশের প্রভাবে পেশা পরিবর্তন করতে হয়। পরিবেশের উপাদান অঞ্চলভেদে ভিন্ন হয়। এ কারণে প্রতিটি অঞ্চলে ভিন্ন ধরনের পেশা দেখা যায়। তবে পরিবেশের উপাদান পরিবর্তন হলে মানুষ পেশাও পরিবর্তন করতে বাধ্য হয়। উদ্দীপকের রাজিব খুলনায় কৃষিকাজ করতেন। উর্বর জমি ও অনুকূল জলবায়ুর কারণে তিনি ভালো ফসল উৎপাদন করতে পারতেন। কিন্তু জমিতে লবণাক্ততার কারণে উৎপাদন অনেক কমে যায়। তাই তিনি কৃষিকাজ ছেড়ে একটি দোকানে কর্মচারী হিসেবে কাজ শুরু করেন। বাংলাদেশের বিভিন্ন অঞ্চলের অনেকেই রাজিবের মতো জীবিকা নির্বাহ করেন। পরিবেশের প্রভাবে তাদের জীবিকার ধরন (কৃষি কাজ, মাছ চাষ, ব্যবসায়) বিভিন্ন রকমের হয়। কোনো কারণে পরিবেশ পেশার ওপর নেতিবাচক প্রভাব ফেললে মানুষ নতুন পেশায় নিয়োজিত হয়। তাই বলা যায়, রাজিবের মতো অনেকেই প্রতিকূল পরিবেশের প্রভাবে পেশা পরিবর্তন করতে বাধ্য হয়।"
        }
      ]
    },
    {
      "number": "5",
      "uddipok": "জনাব আব্দুর রাজ্জাক কিছু ফল কেনার জন্য বাজারে গেলেন। তিনি লক্ষ করলেন কোনো ফলের উপর মাছি নেই, আবার পচনের কোনো দাগও নেই। তিনি ভাবলেন অতীতে ফলের উপর মৌমাছি বা মাছি উড়তে দেখা গেলেও এখন তা নেই কেন? বিষয়টি ভেবে তিনি কোনো ফল না কিনেই বাড়ি ফিরলেন। বিষয়টি তাকে বেশ শঙ্কিত করে তুললো।",
      "tag": "RB 17,CB 17",
      "sub_questions": [
        {
          "label": "ক",
          "question": "",
          "explanation": "ISO-এর পূর্ণরূপ হলো International Organization for Standardization।"
        },
        {
          "label": "খ",
          "question": "সামাজিক ব্যবসায় বলতে কী বোঝায়?",
          "explanation": "সামাজিক ব্যবসায় বলতে বোঝায় এমন একটি ব্যবসা মডেল, যার প্রধান লক্ষ্য হলো সামাজিক সমস্যা সমাধান করা এবং মানুষের কল্যাণ নিশ্চিত করা। এই ধরনের ব্যবসায় মুনাফা অর্জন হলেও তা মূল লক্ষ্য নয়; বরং লাভের একটি অংশ বা পুরোটা সামাজিক কার্যক্রমে পুনঃবিনিয়োগ করা হয়। সামাজিক ব্যবসা মূলত সমাজের বিভিন্ন সমস্যা, যেমন দারিদ্র্য, শিক্ষা, স্বাস্থ্যসেবা, পরিবেশ রক্ষা ইত্যাদি বিষয়ে কাজ করে এবং টেকসই উন্নয়ন নিশ্চিত করতে সহায়তা করে।"
        },
        {
          "label": "গ",
          "question": "",
          "explanation": "ফলের উপর মাছি না বসায় ব্যবসায়ীদের পণ্যের প্রাকৃতিকতা ও নিরাপত্তা প্রশ্নবিদ্ধ হয়েছে। মাছি সাধারণত তাজা ও প্রাকৃতিক ফলের গন্ধে আকৃষ্ট হয়। কিন্তু যদি কোনো ফলে মাছি না বসে, তবে ধারণা করা যায় যে, ওই ফলগুলিতে অতিরিক্ত রাসায়নিক পদার্থ ব্যবহার করা হয়েছে। যেমন: ফল সংরক্ষণে ফরমালিন বা অন্যান্য ক্ষতিকর রাসায়নিকের ব্যবহার করা হয়ে থাকতে পারে। এসব রাসায়নিকের কারণে মাছি আকৃষ্ট হয় না এবং ফল দীর্ঘ সময় পচে না। এটি ব্যবসায়ীদের নৈতিকতা ও পণ্যের মান নিয়ে প্রশ্ন তোলে। কারণ, ফলের প্রাকৃতিক গুণাগুণ নষ্ট করে দীর্ঘ সময় সংরক্ষণ করার জন্য রাসায়নিক ব্যবহার করলে তা জনস্বাস্থ্যের জন্য মারাত্মক ক্ষতিকর হতে পারে। উদ্দীপকের, জনাব আব্দুর রাজ্জাক বিষয়টি বুঝতে পেরে শঙ্কিত হয়ে কোনো ফল না কিনেই ফিরে যান, যা ইঙ্গিত করে যে ভোক্তারা এখন ব্যবসায়ীদের ওপর আস্থা রাখতে পারছেন না। সুতরাং, ফল ব্যবসায়ীদের উচিত পণ্যের গুণগত মান বজায় রাখা এবং ভোক্তাদের স্বাস্থ্য নিরাপত্তা নিশ্চিত করা। রাসায়নিকমুক্ত এবং প্রাকৃতিক ফল বিক্রি করে ব্যবসায়ীদের তাদের নৈতিকতা ও দায়িত্বশীলতার প্রমাণ দিতে হবে।"
        },
        {
          "label": "ঘ",
          "question": "",
          "explanation": "জনাব রাজ্জাকের শঙ্কা হ্রাসে সমাজের প্রতি ব্যবসায়ীদের দায়বদ্ধতা অপরিসীম। ব্যবসায়িক কার্যক্রম শুধুমাত্র মুনাফা অর্জনের জন্য নয়, বরং এটি ভোক্তাদের প্রতি ন্যায্য আচরণ, পণ্যের গুণগত মান বজায় রাখা এবং জনস্বাস্থ্যের সুরক্ষা নিশ্চিত করার একটি গুরুত্বপূর্ণ মাধ্যম। ফল যেমন একটি প্রয়োজনীয় খাদ্যপণ্য, তেমনই এটি মানুষের স্বাস্থ্য ও পুষ্টির সঙ্গে ওতপ্রোতভাবে জড়িত। কিন্তু যখন ফলের গুণাগুণ নিয়ে প্রশ্ন ওঠে—যেমন মাছি না বসা কিংবা পচন দাগের অভাব—তখন তা ভোক্তাদের মনে শঙ্কার সৃষ্টি করে। উদ্দীপকের জনাব রাজ্জাক, যখন ফল কেনার সময় এ ধরনের লক্ষণ দেখলেন, তখন তিনি সন্দেহ করতে বাধ্য হন যে, এসব ফল প্রাকৃতিক নয়, বরং রাসায়নিক পদার্থ ব্যবহার করে প্রক্রিয়াজাত করা হয়েছে। ফলের উপর রাসায়নিকের ব্যবহার যেমন প্রাকৃতিকতার অভাব সৃষ্টি করে, তেমনি এটি জনস্বাস্থ্যের জন্য মারাত্মক ঝুঁকিপূর্ণ। এ কারণে ব্যবসায়ীদের পণ্যের মান নিয়ে স্বচ্ছতা বজায় রাখা অত্যন্ত গুরুত্বপূর্ণ। ব্যবসায়ীরা সমাজের একটি গুরুত্বপূর্ণ অংশ এবং তাদের দায়িত্ব শুধু পণ্য সরবরাহে সীমাবদ্ধ নয়। তাদের কর্মকাণ্ড ভোক্তাদের বিশ্বাস ও আস্থার ওপর গভীর প্রভাব ফেলে। রাসায়নিকমুক্ত এবং নিরাপদ পণ্য সরবরাহের মাধ্যমে তারা কেবলমাত্র ভোক্তাদের আস্থাই অর্জন করেন না, বরং তাদের সামাজিক দায়িত্বও পালন করেন। এই দায়িত্বের মধ্যে ভোক্তাদের স্বাস্থ্যঝুঁকির বিষয়টি বিবেচনা করা অত্যন্ত গুরুত্বপূর্ণ। রাসায়নিকের ব্যবহার থেকে বিরত থেকে এবং প্রাকৃতিকভাবে ফল সরবরাহ করার মাধ্যমে ব্যবসায়ীরা জনস্বাস্থ্যের উন্নয়ন ও সুরক্ষায় অবদান রাখতে পারেন। উদ্দীপকের জনাব রাজ্জাকের শঙ্কা আরও ইঙ্গিত দেয় যে, ভোক্তারা বর্তমানে পণ্যের মান নিয়ে অত্যন্ত সচেতন। এটি ব্যবসায়ীদের প্রতি একটি স্পষ্ট বার্তা দেয় যে, শুধুমাত্র লাভজনক উদ্দেশ্যে ক্ষতিকর পদ্ধতির ব্যবহার তাদের সুনাম নষ্ট করতে পারে। ব্যবসায়ীরা যদি তাদের পণ্যের গুণগত মান বজায় রাখেন এবং রাসায়নিকমুক্ত প্রক্রিয়ায় উৎপাদিত পণ্য সরবরাহ করেন, তবে ক্রেতাদের আস্থা ফিরিয়ে আনা সম্ভব। সবশেষে, ব্যবসায়ীরা যদি তাদের সামাজিক দায়িত্ব যথাযথভাবে পালন করেন, তবে জনাব রাজ্জাকের মতো ক্রেতারা আর শঙ্কিত হবেন না। বরং তারা স্বাচ্ছন্দ্যে পণ্য কিনতে পারবেন এবং সমাজে একটি স্বাস্থ্যসম্মত বাণিজ্যিক পরিবেশ সৃষ্টি হবে।"
        }
      ]
    },
    {
      "number": "6",
      "uddipok": "ঢাকার মিরপুর এলাকায় 'মেঘনা সমবায় সমিতি' ও 'আশার আলো' নামে দুটি সমবায় সমিতি আছে। মেঘনা সমবায় সমিতি এর সদস্যরা তাদের তৈরি করা খেলনাসামগ্রী একত্র করে ন্যায্যমূল্যে বিক্রি করে। এতে অত্র এলাকার মানুষের উপার্জন বেড়েছে। অপরদিকে আশার আলো সমবায় সমিতির সদস্যরা তাদের প্রয়োজনীয় ভোগ্যপণ্য সরাসরি কোম্পানি থেকে কিনে এনে নিজেরা ভাগ করে নেয়।",
      "tag": "RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "একটি প্রতিষ্ঠানের পণ্যকে অন্য কোনো প্রতিষ্ঠানের পণ্য থেকে আলাদা করার জন্য যে বিশেষ চিহ্ন, প্রতীক, শব্দ বা লোগো ব্যবহার করা হয়; তাকে ট্রেডমার্ক বলে।"
        },
        {
          "label": "খ",
          "question": "",
          "explanation": "চুক্তিতে আবদ্ধ না হয়েও আচরণের মাধ্যমে নিজেকে কোনো ব্যবসায়ের অংশীদার হিসেবে পরিচয় দিলে, তাকে আচরণে অনুমিত অংশীদার বলে। অংশীদারি আইনের ২৮(ক) ধারায় বলা হয়েছে, কোনো ব্যক্তি ব্যবসায়ের অংশীদার না হয়েও যদি মৌখিক কথাবার্তা, লেখা বা অন্য কোনো আচরণের মাধ্যমে নিজেকে ব্যবসায়ের অংশীদার বলে পরিচয় দেন, তবে তাকে আচরণে অনুমিত 'অংশীদার বলে। এ ধরনের' অংশীদারের আচরণের মাধ্যমে প্রভাবিত হয়ে তৃতীয় পক্ষ কোনো ঋণ দিলে তার জন্য আচরণে অনুমিত অংশীদার দায়বদ্ধ হয়। এরূপ অংশীদার শুধু পরিচয়দানকারী অংশীদার।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'আশার আলো' ভোক্তা। সমবায় সমিতির অন্তর্ভুক্ত। পণ্য কেনার সুবিধা পাওয়ার জন্য একই এলাকার সমশ্রেণির কয়েকজন ভোক্তা মিলে এই সমবায় সমিতি গঠন করেন। এ সমিতির মাধ্যমে তারা ন্যায্যমূল্যে উন্নতমানের পণ্যসামগ্রী সংগ্রহ করতে পারেন। এতে মধ্যস্থ ব্যবসায়ীদের কাছে যেতে হয় না। ফলে ভোক্তারা ন্যায্যমূল্যে পণ্য কিনে লাভবান হয়। উদ্দীপকের ঢাকার মিরপুর এলাকায় 'আশার আলো' নামে একটি সমিতি আছে। এর সদস্যরা তাদের প্রয়োজনীয় ভোগ্যপণ্য সরাসরি কোম্পানি থেকে কিনে এনে নিজেরা ভাগ করে নেন। ভোক্তারা তাদের আর্থিক লাভের জন্য এ সমিতি পরিচালনা করছেন। ফলে তারা সমিতির মাধ্যমে ন্যায্যমূল্যে পণ্য কিনতে পারেন। এসব বৈশিষ্ট্য ভোক্তা সমবায় সমিতির কাজের আওতায় পড়ে। সুতরাং বলা যায়, উদ্দীপকের 'আশার আলো' ভোক্তা সমবায় সমিতির অন্তর্ভুক্ত।"
        },
        {
          "label": "ঘ",
          "question": "",
          "explanation": "অত্র এলাকার আর্থ-সামাজিক উন্নয়নে 'মেঘনা সমবায় সমিতি' গুরুত্বপূর্ণ ভূমিকা রাখে। কোনো এলাকায় একই ধরনের ক্ষুদ্র উৎপাদনকারীরা তাদের উৎপাদিত পণ্য বিক্রির ক্ষেত্রে বেশি সুবিধা আদায়ের লক্ষ্যে বিক্রয় সমবায় সমিতি গঠন করেন। এর ফলে মধ্যস্থ ব্যবসায়ীদের ছাড়া ন্যায্যমূল্যে পণ্য বিক্রি করা যায়। উদ্দীপকে উল্লেখ্য, ঢাকার মিরপুরে 'মেঘনা সমবায় সমিতি' নামে একটি সমিতি রয়েছে। এর সদস্যরা তাদের তৈরি খেলনা সামগ্রী একত্র করে ন্যায্যমূল্যে বিক্রি করেন। এ সমিতিটি বিক্রয় সমবায় সমিতির অন্তর্ভুক্ত। এরূপ সমিতি গঠনের ফলে কোনো মধ্যস্থ ব্যবসায়ীর সাহায্য ছাড়াই তারা ন্যায্যদামে পণ্য বিক্রির সুযোগ পাচ্ছেন। এতে তারা বেশি লাভবান হচ্ছেন। ফলে সদস্যদের আর্থ-সামাজিক উন্নয়ন হচ্ছে। এছাড়া সমিতির সাফল্য দেখে এলাকার অন্যান্য লোকজনও এ ধরনের সমিতি গঠনে আগ্রহী হয়। এখানে অনেক মানুষের কর্মসংস্থানের সুযোগ তৈরি হয়। এভাবে সমিতিটি অত্র এলাকায় আর্থ-সামাজিক উন্নয়নে অবদান রাখে।"
        }
      ]
    },
    {
      "number": "7",
      "uddipok": "গ্যালাক্সি লি.-এর কয়েকজন প্রকৌশলী বিশেষ এক ধরনের কাঁচ উদ্ভাবন করেছেন। এ কাঁচ ভবনের দরজা বা জানালায় ব্যবহার করলে তা একই সাথে সৌরবিদ্যুতের উৎস হিসেবে কাজ করবে। এ বিদ্যুৎ যেকোনো কাজে ব্যবহার করা সম্ভব। প্রতিষ্ঠানটি এ কাঁচ উৎপাদন ও বাজারজাতকরণের একক অধিকার পেতে চায়। তারা এ বিষয়ে সরকারের সাথে একটি চুক্তি করে।",
      "tag": "DB 17,RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "ব্যবসায় প্রতিষ্ঠানের গঠন, পরিচালনা ও নিয়ন্ত্রণ যেসব পারিপার্শ্বিক উপাদান বা শক্তির মাধ্যমে প্রত্যক্ষ বা পরোক্ষভাবে প্রভাবিত হয়, সেগুলোর সমষ্টিকে ব্যবসায় পরিবেশ বলে।"
        },
        {
          "label": "খ",
          "question": "",
          "explanation": "পানিতে ক্ষতিকারক উপাদান মিশে তা ব্যবহারের অনুপযোগী হওয়াকে পানি দূষণ বলে। এ দূষণের অন্যতম কারণ ব্যবসায়িক কাজ। কারণ শিল্পবর্জ্য, তরল ময়লা প্রভৃতি পানিতে ফেলে দেওয়া হয়। এছাড়া কৃষকরা ফসলে বেশি মাত্রায় কীটনাশক ব্যবহার করে। ফলে পানি মানুষের ব্যবহারের উপযোগী থাকে না।"
        },
        {
          "label": "গ",
          "question": "",
          "explanation": "উদ্দীপকে গ্যালাক্সি লি.-এর উদ্ভাবিত পদ্ধতিটি মেধাসম্পদের অন্তর্ভুক্ত। এ সম্পদ সৃজনশীল ব্যক্তি তার মেধা ও মননশীলতা প্রয়োগ করে সৃষ্টি করেন। এক্ষেত্রে তার অনুমতি ছাড়া অন্য কেউ মেধাসম্পদ ব্যবহার করতে পারে না। গল্প, নাটক, চলচ্চিত্র, ফটোগ্রাফ, সফটওয়্যার প্রভৃতি মেধাসম্পদের উদাহরণ। উদ্দীপকের গ্যালাক্সি লি.-এর কয়েকজন প্রকৌশলী বিশেষ এক ধরনের কাঁচ উদ্ভাবন করেছেন। এই কাঁচ ভবনের দরজা বা জানালায় ব্যবহার করলে তা সৌর বিদ্যুতের উৎস হিসেবেও কাজ করবে। এই বিদ্যুৎ যেকোনো কাজে ব্যবহার করা সম্ভব। এখানে প্রকৌশলীরা নিজেদের মেধাকে কাজে লাগিয়ে এই কাঁচ উদ্ভাবন করেছেন এর সাথে বুদ্ধিবৃত্তিক সম্পদের বা মেধাসম্পদের বৈশিষ্ট্যের মিল আছে। সুতরাং, গ্যালাক্সি লি.-এর উদ্ভাবিত পদ্ধতিটি মেধাসম্পদের আওতাভুক্ত।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত উদ্ভাবিত কাঁচের জন্য পেটেন্ট চুক্তি করায় উত্ত প্রতিষ্ঠান একুকভাবে পণ্য ভোগের অধিকার লাভ করবে। নতুন আবিষ্কৃত পণ্যের ওপর আবিষ্কারকের একক অধিকার অর্জনের জন্য সরকারের সাথে পেটেন্ট চুক্তি করা হয়। এর মাধ্যমে আবিষ্কারক আবিষ্কৃত পণ্যের উন্নয়ন, ব্যবহার ও বিক্রির সম্পূর্ণ অধিকার পান। উদ্দীপকের গ্যালাক্সি লি.-এর কয়েকজন প্রকৌশলী একটি বিশেষ ধরনের কাঁচ উদ্ভাবন করেন। এটি সৌর বিদ্যুতের উৎস হিসেবেও কাজ করবে। প্রতিষ্ঠানটি এই কাঁচ উৎপাদন ও বিপণনের একক অধিকার পেতে চায়। এজন্য প্রতিষ্ঠানটি সরকারের সাথে একটি চুক্তি করে। উদ্ভাবিত কাঁচের জন্য চুক্তি করায় প্রতিষ্ঠানটি এর ব্যবহারে একক অধিকার লাভ করবে। অন্যদের হস্তক্ষেপ ছাড়াই প্রতিষ্ঠানটি এটি বিক্রি, ব্যবহার বা ভোগ করতে পারবে। এক্ষেত্রে গ্যালক্সি লি.-এর অনুমতি ছাড়া কেউ এটি ব্যবহার বা বিক্রি করলে আইনানুগ ব্যবস্থা নেওয়া যাবে। আদালতের মাধ্যমে ক্ষতিপূরণও আদায় করা যাবে। আবিষ্কৃত সম্পদ সংরক্ষণে এ ধরনের সুবিধা পেটেন্টের মাধ্যমেই পাওয়া যায়। অতএব, গ্যালাক্সি লি. প্রতিষ্ঠানটিকে পেটেন্ট চুক্তি উদ্ভাবিত কাঁচ এককভাবে ভোগের সুযোগ দেবে।"
        }
      ]
    },
    {
      "number": "8",
      "uddipok": "জার্মানি, স্পেন ও ইতালি অর্থনৈতিকভাবে উন্নত তিনটি দেশ। একই মহাদেশের এ দেশগুলোর উন্নতির পেছনে রয়েছে একটি আন্তর্জাতিক জোট। এ জোটের অধীন দেশগুলো একই মুদ্রা ব্যবহার করে থাকে। পারস্পরিক অর্থনৈতিক উন্নয়ন ও সম্পর্ক উন্নয়নে এ জোট বিশ্বের অনন্য দৃষ্টান্ত হয়ে দাঁড়িয়েছে।",
      "tag": "RB 17,CTG.B 17,CB 17",
      "sub_questions": [
        {
          "label": "ক",
          "question": "",
          "explanation": "যে শিল্পে উদ্ভিদ ও প্রাণীর বংশবিস্তার প্রক্রিয়ার মাধ্যমে পুনরায় উৎপাদন কাজে ব্যবহার করা হয়, তাকে প্রজনন শিল্প বলে। যেমন: নার্সারি, পোলট্রি ফার্ম প্রভৃতি।"
        },
        {
          "label": "খ",
          "question": "",
          "explanation": "বিমা হলো বিমাগ্রহীতা ও বিমাকারীর মধ্যে সম্পাদিত চুক্তি, যেখানে বিমাকারী নির্দিষ্ট প্রিমিয়ামের বিনিময়ে, বিমাগ্রহীতাকে ভবিষ্যৎ সম্ভাব্য ঝুঁকির নেওয়ার জন্য আর্থিক নিরাপত্তা দেওয়ার নিশ্চয়তা দেয়। মানুষের ভবিষ্যৎ আর্থিক সমস্যা ও অন্যান্য বিপদ থেকে রক্ষা পাওয়ার ক্ষেত্রে বিমা সহায়ক ভূমিকা পালন করে। এক্ষেত্রে বিমাগ্রহীতার নিজের বা তার সম্পদের নির্দিষ্ট ক্ষতি হলে চুক্তি অনুযায়ী বিমাকারী বিমাগ্রহীতাকে ক্ষতিপূরণ দেয়। ফলে ঝুঁকির বিপরীতে আর্থিক নিরাপত্তা নিশ্চিত হয়"
        },
        {
          "label": "গ",
          "question": "",
          "explanation": "উদ্দীপকে ইউরোপীয় ইউনিয়ন জোটের কথা বলা হয়েছে। ইউরোপীয়ানরা তাদের মধ্যকার অর্থনৈতিক বন্ধনকে মজবুত করে নিজেদেরকে অর্থনৈতিক পরাশক্তি হিসেবে গড়ার লক্ষ্যে এ জোট গঠন করে। এটি সবচেয়ে বড় ও সবচেয়ে সফল আঞ্চলিক অর্থনৈতিক জোট হিসেবে বিবেচিত। উদ্দীপকে জার্মানি, স্পেন ও ইতালি অর্থনৈতিকভবে উন্নত তিনটি দেশের কথা বলা হয়েছে। একই মহাদেশের এ দেশগুলোর উন্নতির পেছনে একটি আন্তর্জাতিক জোট আছে। এ জোটের অধীন দেশগুলো একই মুদ্রা ব্যবহার করে থাকে। এটি ইউরো নামে পরিচিত। এছাড়া, এর অধীন সবদেশ একই বহিঃশুল্ক হার ধার্য করে। এসব সুবিধা দেওয়া ইউরোপীয় ইউনিয়ন জোটের সাথে মিল আছে। সুতরাং, উদ্দীপকে বর্ণিত জোটটি হলো ইউরোপীয় ইউনিয়ন।"
        },
        {
          "label": "ঘ",
          "question": "",
          "explanation": "উন্নয়নশীল দেশগুলোর জন্য ইউরোপীয় ইউনিয়ন জোট অনুসরণীয় হতে পারে। এটি (জোটকে) বাইরের জগতে মার্কিন যুক্তরাষ্ট্রসহ অনেকেই নিজেদের জন্য একটা চ্যালেঞ্জ হিসেবে দেখে। এটি গঠনের ফলে দ্রুত অর্থনৈতিক সুবিধা অর্জিত হয়। উদ্দীপকে জার্মানি, স্পেন ও ইতালি এ দেশগুলোর উন্নতির পেছনে আন্তর্জাতিক জোট ইউরোপীয় ইউনিয়ন আছে। পারস্পরিক অর্থনৈতিক সম্পর্ক উন্নয়নে এ জোট বিশ্বের অনন্য দৃষ্টান্ত হয়ে দাঁড়িয়েছে। ইউরোপীয় ইউনিয়ন জোট সবচেয়ে বড় ও সবচেয়ে সফল আঞ্চলিক অর্থনৈতিক জোট হিসেবে আত্মপ্রকাশ করে। এটি সদস্য দেশগুলোর মধ্যে পণ্য, সেবা, মূলধন ও জনশক্তির অবাধ প্রবাহ নিশ্চিত করে। এতে তাদের মধ্যে, সম্পর্কের উন্নয়ন হয়। তারা নিজেদের মধ্যে একটি সাধারণ মুদ্রা চালু করে ও একই হারে বহিঃশুল্ক ধার্য করে। ফলে ব্যবসায় বাধাসমূহ সহজেই দূর হয়। এতে ইউরোপীয় ইউনিয়ন অর্থনৈতিক জোট এবং অর্থনৈতিক পরাশক্তি হিসেবে প্রতিষ্ঠিত হয়েছে। এছাড়া, শক্তিশালী রাজনৈতিক সংস্থা হিসেবেও প্রতিষ্ঠিত। ইউরোপীয় ইউনিয়ন যেভাবে সদস্য দেশগুলোর উন্নতি করতে পেরেছে, তা উন্নয়নশীল দেশের জন্য অনুকরণীয় হতে পারে। তারাও এভাবে দেশের দুর্বলতাগুলো একজোট হয়ে অপসারণ করতে পারে এবং উন্নয়নের জন্য কাজ করতে পারে। অতএব, উন্নয়নশীল দেশগুলোর জন্য ইউরোপীয় ইউনিয়ন জোটটি অবশ্যই অনুসরণীয়।"
        }
      ]
    },
    {
      "number": "9",
      "uddipok": "জনাব রবি একজন পেঁয়াজ আমদানিকারক। গত রমজানের একমাস আগে ৬০ হাজার মেট্রিক টন পেঁয়াজ আমদানি করলেও যথাসময়ে বাজারে তা সরবরাহ করেনি। রমজানে বাজারে পেঁয়াজের মূল্য বেড়ে যায় বলে রবি প্রচুর মুনাফা অর্জন করে।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "কর্পোরেট সামাজিক দায়িত্ব (CSR) হলো ব্যবসায়িক কার্যক্রমের মাধ্যমে সমাজ ও পরিবেশের জন্য দায়িত্ব পালন, যেমন দারিদ্র্য দূরীকরণ, শিক্ষা ও স্বাস্থ্যসেবা উন্নয়ন, এবং পরিবেশ সংরক্ষণ। এটি কোম্পানির ব্র্যান্ড ইমেজ বৃদ্ধি করে এবং স্টেকহোল্ডারদের বিশ্বাস অর্জনে সহায়তা করে।"
        },
        {
          "label": "খ",
          "question": "",
          "explanation": "কর্পোরেট সামাজিক দায়িত্ব (CSR) হলো ব্যবসায়িক কার্যক্রমের মাধ্যমে সমাজ ও পরিবেশের জন্য দায়িত্ব পালন, যেমন দারিদ্র্য দূরীকরণ, শিক্ষা ও স্বাস্থ্যসেবা উন্নয়ন, এবং পরিবেশ সংরক্ষণ। এটি কোম্পানির ব্র্যান্ড ইমেজ বৃদ্ধি করে এবং স্টেকহোল্ডারদের বিশ্বাস অর্জনে সহায়তা করে।"
        },
        {
          "label": "গ",
          "question": "",
          "explanation": "জনাব রবি সমাজের দরিদ্র ও সাধারণ মানুষের প্রতি দায়িত্ব পালনে অবজ্ঞা করেছেন। উদ্দীপকের জনাব রবি সমাজের দরিদ্র ও সাধারণ মানুষের প্রতি তার দায়িত্ব পালনে অবজ্ঞা করেছেন। রবি যদি সময়মতো পেঁয়াজ বাজারে সরবরাহ করতেন, তবে বাজারে মজুতের সংকট সৃষ্টি হতো না এবং মূল্যবৃদ্ধি প্রতিরোধ করা সম্ভব হতো। ফলে, সাধারণ মানুষ, বিশেষ করে যারা নিম্ন আয়ের, তাদের উপর আর্থিক চাপ বাড়াতো না। তিনি একটি ব্যবসায়ী হিসেবে মুনাফা অর্জনের জন্য সামাজিক দায়বদ্ধতা ও নৈতিকতার প্রতি অবজ্ঞা করেছেন। পেঁয়াজের মতো গুরুত্বপূর্ণ উপকরণ রমজানে পর্যাপ্ত পরিমাণে সরবরাহ না করে তিনি সমাজে খাদ্যদ্রব্যের মূল্যবৃদ্ধির কারণ হয়েছেন, যা দরিদ্র জনগণের জন্য বড় ধরনের অর্থনৈতিক অসুবিধা সৃষ্টি করে।"
        },
        {
          "label": "ঘ",
          "question": "",
          "explanation": "রবির কর্মকাণ্ড নৈতিকতার দৃষ্টিকোণ থেকে নেতিবাচকভাবে মূল্যায়ন করা যায়। উদ্দীপকের জনাব রবি, পেঁয়াজের আমদানি সময়মতো বাজারে সরবরাহ না করে, বাজারের সংকট সৃষ্টি করেছেন, যা মানুষের পকেটে চাপ সৃষ্টি করেছে। রমজান মাসে যখন সাধারণ মানুষের খাদ্যসামগ্রীর চাহিদা বেশি থাকে, তখন তার মতো একজন ব্যবসায়ী এভাবে মুনাফার জন্য সংকট তৈরি করা নৈতিকভাবে ভুল। একজন ব্যবসায়ী হিসেবে রবির প্রথম দায়িত্ব ছিল তার পণ্য বাজারে নির্ধারিত সময়ে সরবরাহ করা, যাতে সাধারণ মানুষ প্রয়োজনীয় জিনিস কিনতে পারে। কিন্তু তিনি নিজের লাভের চিন্তা করে বাজারে কৃত্রিম সংকট সৃষ্টি করেছেন, যা সরাসরি সাধারণ মানুষের প্রতি দায়িত্বহীনতা প্রকাশ করে। এর ফলে দরিদ্র মানুষ পেঁয়াজের অতিরিক্ত দামে কিনতে বাধ্য হয়েছে এবং তাদের জীবনযাত্রার মান কমেছে। এভাবে, রবির কর্মকাণ্ডের মাধ্যমে তিনি ব্যবসায়িক নৈতিকতার প্রতি অবজ্ঞা করেছেন। সমাজের প্রতি তার দায়িত্ব ছিল মানুষের স্বার্থ রক্ষা করা, বিশেষত যখন বাজারে দ্রব্যমূল্য বৃদ্ধি পাওয়ার প্রবণতা দেখা দেয়। তবে তিনি নিজের লাভের জন্য এ নৈতিক দায়িত্ব পরিপূর্ণভাবে পালন করেননি।"
        }
      ]
    },
    {
      "number": "10",
      "uddipok": "সরকার চায় দেশের সর্বত্র শিল্প ও ব্যবসায় প্রতিষ্ঠান গড়ে তুলতে সরকার সাশ্রয়ী মূল্যে মানুষ ও পণ্য পরিবহনের কথা চিন্তা করে সারাদেশে গণপরিবহনের পরিচালনা করে আসছে। যোগাযোগ মন্ত্রণালয়ের অধীন গণপরিবহন গণমানুষের সেবা দিতে আগ্রহী হলেও তাদের বাস ও ট্রাকের সংখ্যা প্রয়োজনের তুলনায় একবারেই কম বলে তা সম্ভব হচ্ছে না।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "বাংলাদেশে সাশ্রয়ী মূল্যে সড়কপথে যাত্রী ও পণ্য পরিবহনে নিয়োজিত সরকারি দায়িত্ব পাওয়া প্রতিষ্ঠানকে বাংলাদেশ সড়ক পরিবহন কর্পোরেশন (BRTC) বলে।"
        },
        {
          "label": "খ",
          "question": "",
          "explanation": "রাষ্ট্রীয় ব্যবসায়ের মূল উদ্দেশ্য হলো জনকল্যাণ। এ ব্যবসায় মুনাফা অর্জনের উদ্দেশ্যে পরিচালিত হয় না। এর উদ্দেশ্য হলো রাষ্ট্রের প্রতিটি ব্যক্তি যাতে উপকার পায় তা নিশ্চিত করা। তবে প্রতিষ্ঠানের কাজ চালু রাখার জন্য পরিচালনা খরচ ওঠানোর চেষ্টা করে এ ব্যবসায়। এর মাধ্যমে জনকল্যাণ নিশ্চিত করা সম্ভব হয়। তাই বলা যায়, রাষ্ট্রীয় ব্যবসায়ের মূল উদ্দেশ্য হলো জনকল্যাণ করা।"
        },
        {
          "label": "গ",
          "question": "",
          "explanation": "উদ্দীপকে বর্ণিত শিল্প গড়ার ক্ষেত্রে সরকারের 'সুষম শিল্পায়ন' উদ্দেশ্যের প্রতিফলন হয়েছে। অনুন্নত দেশে প্রয়োজনীয় মূলধন ও উদ্যোগের অভাবে ব্যক্তিমালিকানায় শিল্প প্রতিষ্ঠান গড়ে ওঠে না। তাই সরকার নিজে উদ্যোগী হয়ে দেশে দ্রুত শিল্পায়নের জন্য বিভিন্ন অঞ্চলে শিল্প প্রতিষ্ঠান গড়ে তোলে। এতে দেশে সুষম শিল্পায়ন সম্ভব হয়। উদ্দীপকে বলা হয়েছে, সরকার দেশের সর্বত্র শিল্প ও ব্যবসায় প্রতিষ্ঠান গড়ে তুলতে চায়। সরকারের এ ধরনের উদ্যোগ অনুন্নত ও উন্নয়নশীল দেশের দ্রুত উন্নয়নে অবদান রাখে। এতে শিল্পায়ন খাতে দেশের সম্পদের সুষ্ঠু বণ্টন ও ব্যবহার হয়। এর ফলে সম্পদ কোনো একটি নির্দিষ্ট শ্রেণির হাতে পুঞ্জীভূত হওয়ার আশঙ্কা থাকে না। কারণ, সরকার নিজ উদ্যোগেই শিল্প ও ব্যবসায় প্রতিষ্ঠান গড়ে তোলার জন্য বেশি পরিমাণ মূলধন বিনিয়োগ করে থাকে। এভাবে সরকার শিল্প গড়ার ক্ষেত্রে সুষম শিল্পায়ন উদ্দেশ্যের প্রতিফলন করতে চায়।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত গণপরিবহন ব্যবস্থা 'বাংলাদেশ রেলওয়ে' জনগণকে উন্নত সেবা দিতে পারবে বলে আমি মনে করি। বাংলাদেশ রেলওয়ে সরকারি মালিকানায় ও পরিচালনায় দেশের প্রধান গণপরিবহন সংস্থা হিসেবে কাজ করে। এর লক্ষ্য হলো রেল ব্যবস্থার আধুনিকায়ন ও জনগণকে নিরাপদ এবং স্বল্প ব্যয়ে পরিবহন সেবা দেওয়া। উদ্দীপকে বলা হয়েছে, সরকার সাশ্রয়ী মূল্যে মানুষ ও পণ্য পরিবহনের কথা চিন্তা করে সারাদেশে গণপরিবহনের পরিচালনা করে আসছে। এখানে গণপরিবহন বলতে বাংলাদেশ রেলওয়ে ব্যবস্থাকে বোঝানো হয়েছে; যা অন্যান্য পরিবহনের চেয়ে বেশি নিরাপদ ও সাশ্রয়ী মূল্যে যাত্রীদের পরিবহন সেবা দেয়। বাংলাদেশ রেলওয়ে বর্তমানে কিছু নতুন মিশন বাস্তবায়নের চেষ্টা করছে, যা যাত্রীদের আরও উন্নত সেবা নিশ্চিত করবে। সরকার সারা দেশে রেলপথ ও স্টেশন অবকাঠামো উন্নত করছে। নিরাপদ, গতিসম্পন্ন ও দক্ষ ট্রেন চালনা নিশ্চিত করছে। এতে রেলওয়ে সেক্টর সরকারের পরিবহন পলিসি বাস্তবায়ন করছে। ফলে যাত্রীদের আরও সুলভ মূল্যে নিরাপদ পরিবহন সেবা নিশ্চিত করবে। এভাবে বাংলাদেশ রেলওয়ে জনগণকে আরও উন্নত সেবা দিতে পারবে।"
        }
      ]
    },
    {
      "number": "11",
      "uddipok": "মিসেস রিনা পণ্য ক্রয়ের বিষয়ে খুবই সাবধান থাকেন। বাংলাদেশি কোনো পণ্য কিনতে গেলে তিনি দেখেন যথাযথ কর্তৃপক্ষের অনুমোদন রয়েছে কিনা। বিশেষ করে খাদ্য ও প্রসাধনী সামগ্রীর বেলায় এটা থাকতেই হবে ব্র্যান্ড পণ্য কেনার প্রতি তার আগ্রহ। তিনি মনে করেন স্কয়ার, প্রাণ ইত্যাদি বড় প্রতিষ্ঠানে একটা মান মেনে চলা হয়। এক্ষেত্রে নকলের সম্ভাবনাও কম।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "একটি প্রতিষ্ঠানের পণ্যকে অন্য কোনো প্রতিষ্ঠানের পণ্য থেকে আলাদা করার জন্য যে বিশেষ চিহ্ন, প্রতীক, শব্দ বা লোগো ব্যবহার করা হয়; তাকে ট্রেডমার্ক বলে।"
        },
        {
          "label": "খ",
          "question": "",
          "explanation": "যে আইনে পরিবেশ সংরক্ষণ, উন্নয়ন এবং দূষণ নিয়ন্ত্রণের জন্য প্রয়োজনীয় বিধি-বিধানের উল্লেখ আছে, তাকে পরিবেশ আইন বলে। বাংলাদেশে পরিবেশ সংরক্ষণ আইন ১৯৯৫ ও পরিবেশ সংরক্ষণ নীতিমালা ১৯৯৭ বিদ্যমান। এ আইনের সঠিক প্রয়োগ ও অনুসরণ ব্যবসায়-বান্ধব পরিবেশ সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকের মিসেস রিনা বিএসটিআই (Bangladesh Standards and Testing Institution) কর্তৃপক্ষের অনুমোদন আছে কি না, তা পরীক্ষা করেন। এটি বাংলাদেশের পণ্যের মান নির্ধারণ, পণ্যমান পরীক্ষা ও মান নিশ্চিত করার জন্য নিয়োজিত একটি সরকারি প্রতিষ্ঠান। এর মূল উদ্দেশ্য হলো পণ্যের মান নিশ্চিতের ব্যবস্থা করা। উদ্দীপকের মিসেস রিনা বাংলাদেশি পণ্য সাবধানে কেনাকাটা করেন। পণ্য কেনার সময় দেখেন এর মোড়কের গায়ে যথাযথ কর্তৃপক্ষের অনুমোদন আছে কি না। বিশেষ করে খাদ্য ও প্রসাধন সামগ্রীর বেলায় এটি থাকতেই হবে। কর্তৃপক্ষের অনুমোদন থাকলে তিনি পণ্য ও সেবার গুণগত মান সম্পর্কে নিশ্চিত হন। বাংলাদেশের পণ্য ও সেবার এই গুণগত মান নিশ্চিত করে বিএসটিআই। সুতরাং বলা যায়, মিসেস রিনা বিএসটিআই কর্তৃপক্ষের অনুমোদন পরীক্ষা করে পণ্য কেনেন।"
        },
        {
          "label": "ঘ",
          "question": "",
          "explanation": "উদ্দীপকের মিসেস রিনা যে আইনগত বিষয়টি দেখে পণ্য কেনেন তা হলো ট্রেডমার্ক। এটি কোনো প্রতিষ্ঠান বা এর পণ্যের স্বতন্ত্রতা প্রকাশ এক্ষেত্রে বিশেষ চিহ্ন, লোগো বা প্রতীক ব্যবহৃত হয়। এটি প্রতিষ্ঠানের ব্র্যান্ড হিসেবে পরিচিত। ফলে ট্রেডমার্ক কোনো প্রতিষ্ঠানের পণ্যকে ক্রেতাদের কাছে পরিচিত করে তোলে। উদ্দীপকের মিসেস রিনা ব্র্যান্ড দেখে পণ্য কেনেন। এটি দেখেই তিনি ঐ পণ্যের গুণগত মান সম্পর্কে নিশ্চিত হন। পণ্যের ব্র্যান্ড সম্পর্কে নিশ্চিত হওয়ার জন্য ট্রেডমার্ক ব্যবহৃত হয়। এতে মিসেস রিনা নির্দিষ্ট চিহ্ন দেখে পণ্য কেনার মাধ্যমে কাঙ্ক্ষিত প্রতিষ্ঠানের পণ্য কিনতে পারেন। তাই নকল পণ্য কেনার সম্ভাবনা থাকে না। ফলে তিনি কখনোই ঠকেন না। এভাবে পণ্য কেনা সুবিধাজনক। এছাড়া ব্র্যান্ডের মাধ্যমে ক্রেতার সন্তুষ্টি অর্জন করতে পারলে প্রতিষ্ঠানেরও সুনাম বাড়ে। এজন্য মিসেস রিনার পণ্যের ট্রেডমার্ক পরীক্ষা করে কেনাকাটা করাই যৌক্তিক।"
        }
      ]
    }
  ]
}