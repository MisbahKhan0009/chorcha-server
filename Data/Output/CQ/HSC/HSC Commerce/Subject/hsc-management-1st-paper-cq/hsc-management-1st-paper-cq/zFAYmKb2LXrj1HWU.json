{
  "title": "সিলেট বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. কায়েশের 'TQ' কোম্পানি ভিয়েতনাম থেকে বিভিন্ন ধরনের চাল আমদানি করে বাছাইয়ের পর গ্রেডিং করে। এরপর প্যাকেটজাত করে বিভিন্ন মানের চাল মধ্যপ্রাচ্য্যের বাজারে রপ্তানি করে। মি. কায়েশ টিভি চ্যানেল ও বিলবোর্ডের মাধ্যমে তার কোম্পানির প্যাকেটজাত চালের তথ্য মধ্যপ্রাচ্যে জনসাধারণের নিকট তুলে ধরেন। এতে তার কোম্পানির প্যাকেটজাত চালের চাহিদা বৃদ্ধি পায়। 'TQ' কোম্পানির মুনাফা ধীরে ধীরে বাড়তে থাকে।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "শিল্পে উৎপাদিত পণ্য প্রকৃত ভোগকারী বা পরবর্তী শিল্পে বন্টন সংশ্লিষ্ট সকল কার্যাবলীর সমষ্টিকে বাণিজ্য বলে।"
        },
        {
          "label": "খ",
          "question": "",
          "explanation": "স্বাধীন পেশায় নিয়োজিত থেকে প্রত্যক্ষভাবে সেবাকর্ম বিক্রয় করাকে প্রত্যক্ষ সেবা বলে। প্রত্যক্ষ সেবা ধরা ছোঁয়া যায় না,‌ শুধু অনুভব করা যায়। ডাক্তার,প্রকৌশলী, উকিল প্রভৃতি পেশাজীবীগণ গ্রাহকদের সেবা বা  তৃপ্তি দিয়ে অর্থ উপার্জন করেন। এটিই প্রত্যেক্ষ সেবা হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকে মিস্টার কায়েসের TQ কোম্পানি বাণিজ্যের প্রমিতকরণ ও পর্যায়িতকরণ কাজটি সম্পন্ন করেছে। পণ্যের ওজন,আকার,রং গুনাগুণ ইত্যাদি বিষয় বিবেচনা করে পণ্যের সঠিক মানের সীমা নির্ধারণ করাকে প্রমিতকরণ বলে। এবং পূর্ব নির্ধারিত মান অনুযায়ী পণ্যকে বিভাজন করার কাজকে পর্যায়িতকরণ বলে। এর মাধ্যমে বিভিন্ন ধরনের গ্রাহককে আকৃষ্ট করা হয়।বিভাজন ছাড়া ব্যবসা পরিচালনা করা অসম্ভব। উদ্দীপকের মিস্টার কায়েসের TQ কোম্পানি ভিয়েতনাম থেকে বিভিন্ন ধরনের চাল আমদানি করে বাছাইয়ের পর গ্রেডিং করে।এরপর প্যাকেটজাত করে বিভিন্ন মানের চাল মধ্যপ্রাচ্যের বাজারে রপ্তানি করে। এরূপ কর্মকাণ্ড ব্যবসায়ের প্রমিতকরণ ও পর্যায়িতকরণ কার্যের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত কোম্পানির অধিক মুনাফা অর্জনে ক্ষেত্রে বাজারজাতকরণ প্রসার তাৎপর্যপূর্ণ। পণ্য,সেবা বা ব্রান্ড সম্পর্কে গ্রাহকদের মধ্যে আগ্রহ সৃষ্টি করে বিক্রয় বৃদ্ধির প্রয়াসকেই বাজারজাতকরণ বলে।এর মাধ্যমে পণ্যের জ্ঞানগত বাধা দূরীভূত হয়। প্রতিযোগিতাপূর্ণ পণ্যের ক্ষেত্রে ভালো মানের পণ্য বা সেবা উৎপাদন করে তা সম্ভাব্য গ্রাহকদের জানানো এবং তাদের মধ্যে ক্রয়ের আগ্রহ ও উদ্দীপনা সৃষ্টি অপরিহার্য।এজন্য বিজ্ঞাপন,বিক্রয় প্রসার,ব্যক্তিক বিক্রয়,প্রচার ইত্যাদি নানান কৌশল ব্যবসায়ীদেরকে অবস্থা অনুযায়ী গ্রহণ করতে হয়। উদ্দীপকে দেখা যায়,মিস্টার কায়েসের TQ কোম্পানি মধ্যপ্রাচ্যের বাজারে চাল রপ্তানি করে। মিস্টার কায়েস টিভি চ্যানেল ও বিলবোর্ডের মাধ্যমে তার কোম্পানির প্যাকেটজাত চালের তথ্য মধ্যপ্রাচ্যে জনসাধারণের নিকট তুলে ধরেন। এতে তার কোম্পানির প্যাকেটজাত চালের চাহিদা বৃদ্ধি পায়। পণ্য উৎপাদন করা হলেই ক্রেতা বা ভোক্তারা তা জানবে ও ক্রয় করবে এমন নয়।তাই এ সম্পর্কে তাদের জানানো ও উৎসাহ সৃষ্টির প্রয়োজন পড়ে। বিজ্ঞাপনের মাধ্যমে গ্রাহকরা পণ্য সম্পর্কে সকল তথ্য জানতে পারে। বিভিন্ন দৃষ্টিনন্দন বিজ্ঞাপনের মাধ্যমে ব্যবসা প্রতিষ্ঠান ক্রেতাদের আকৃষ্ট করে। ফলে বিক্রয়ের পরিমাণ বৃদ্ধি পায়। তাই বলা যায়,উদ্দীপকের TQ কোম্পানির অধিক মুনাফা অর্জনের ক্ষেত্রে বাজারজাতকরণ প্রসার তাৎপর্যপূর্ণ ভূমিকা পালন করেছে। .."
        }
      ]
    },
    {
      "number": "2",
      "uddipok": "ওমর গাজীপুর জেলার প্রত্যন্ত অঞ্চলে পাঁচ একর জমি কিনে বাণিজ্যিক ভিত্তিতে পেয়ারার বাগান করেন। অঞ্চলটি পেয়ারা চাষের জন্য খুবই উপযোগী। তার বাগানের পেয়ারা ঢাকার পাইকাররা এসে কিনে নিয়ে যায়। তিনি লক্ষ করলেন, তার বাগানের পাশে প্রচুর উঁচু জমি পতিত অবস্থায় পড়ে আছে। ব্যাংক, বিমা প্রভৃতি ধরনের প্রতিষ্ঠানের অনুপস্থিতির কারণে এসব জমির লাভজনক ব্যবহারের জন্য কেউ আগ্রহ দেখাচ্ছে না।",
      "tag": "ISCM 24,SB 19",
      "sub_questions": [
        {
          "label": "ক",
          "question": "পরিবেশ কী?",
          "explanation": "মানুষ যে পারিপার্শ্বিকতার মধ্যে বসবাস ও জীবনধারণ করে এবং যা জীবনধারাকে প্রভাবিত করে, তাকে পরিবেশ বলে।"
        },
        {
          "label": "খ",
          "question": "ব্যবসায়ে আইনগত পরিবেশ প্রয়োজন কেন?'",
          "explanation": "দেশীয় ও আন্তর্জাতিক পর্যায়ে প্রচলিত বিভিন্ন আইনের সমন্বয়ে সৃষ্ট পরিবেশ হলো আইনগত পরিবেশ। বাণিজ্য ও শিল্প আইন, শ্রম আইন, পরিবেশ আইন প্রভৃতি এ পরিবেশের উপাদান। ব্যবসায় সংক্রান্ত আইন ব্যবসায়ের অনুকূল হলে দেশি-বিদেশি > উদ্যোক্তারা ব্যবসায়ে উৎসাহী হয়। এতে দেশে ব্যবসায়ের প্রসার সহজ হয়। এজন্য ব্যবসায়ে আইনগত পরিবেশ প্রয়োজন।"
        },
        {
          "label": "গ",
          "question": "উদ্দীপকে ওমরের গাজীপুরের পেয়ারা বাগান স্থাপনে কোন পরিবেশ প্রভাব বিস্তার করছে? যুক্তিসহ ব্যাখ্যা করো।",
          "explanation": "উদ্দীপকে ওমরের গাজীপুরে পেয়ারা বাগান স্থাপনে প্রাকৃতিক পরিবেশ প্রভাব বিস্তার করেছে। এ পরিবেশ কোনো দেশের জলবায়ু, ভূ-প্রকৃতি, আয়তন প্রভৃতির সমন্বয়ে গড়ে ওঠে। এসব উপাদানের পার্থক্যের কারণে অবস্থানভেদে প্রাকৃতিক পরিবেশ ভিন্ন হয়। ফলে দেশের ব্যবসায় কার্যক্রম ও মানুষের জীবনধারণও ভিন্ন হতে পারে। এজন্য অনুকূল প্রাকৃতিক পরিবেশ ব্যবসায় গঠনে গুরুত্বপূর্ণ ভূমিকা পালন করে। উদ্দীপকে ওমর গাজীপুর জেলার প্রত্যন্ত অঞ্চলের জমিতে পেয়ারার বাগান করেন। পেয়ারা চাষের জন্য এলাকাটি খুবই অনুকূল। অঞ্চলটির আর্দ্রতা, বৃষ্টিপাত, মাটির গুণাগুণ পেয়ারা গাছকে সঠিকভাবে বেড়ে ওঠতে সাহায্য করে। ফলে মানসম্মত পেয়ারা উৎপাদন হয়। এসব বিষয় ভেবেই ওমর এলাকাটিতে পেয়ারা বাগান করেন। এক্ষেত্রে পেয়ারা উৎপাদনে সহায়তাকারী এ উপাদানসমূহ প্রাকৃতিক পরিবেশের উপাদানের সাথে মিলে যায়। তাই বলা যায়, ওমরের গাজীপুরে পেয়ারা বাগান করার ক্ষেত্রে প্রাকৃতিক পরিবেশের প্রভাব আছে।'"
        },
        {
          "label": "ঘ",
          "question": "যে পরিবেশের অভাবে ওমরের বাগানের পাশের জমি অব্যবহৃত রয়েছে উদ্দীপকের আলোকে তা বিশ্লেষণ করো।",
          "explanation": "অর্থনৈতিক পরিবেশের উপাদানের অভাবে ওমরের বাগানের পাশের জমি অব্যবহৃত আছে। ব্যবসায় পরিবেশের একটি গুরুত্বপূর্ণ উপাদান হলো অর্থনৈতিক পরিবেশ। এ পরিবেশ জনগণের সঞ্চয়, বিনিয়োগ, মূলধন প্রভৃতির ওপর ভিত্তি করে সৃষ্টি হয়। সাধারণত ব্যাংক, বিমা ও অন্যান্য আর্থিক প্রতিষ্ঠান ব্যবসায়ের কাজে মূলধন সরবরাহ করে। এসব উপকরণের সহজপ্রাপ্যতা ব্যবসায় সম্প্রসারণে সহায়তা করে। উদ্দীপকে ওমরের পেয়ারা বাগানের পাশে প্রচুর পতিত জমি আছে। এসব জমির সঠিক ব্যবহারের মাধ্যমে বিভিন্ন ব্যবসায় প্রতিষ্ঠান, শিল্প কারখানা স্থাপন করা যায়। আবার ওমরের পেয়ারা বাগানের মতো কৃষি খামারও গড়ে তোলা যায়। কিন্তু ব্যাংক, বিমা প্রভৃতি আর্থিক প্রতিষ্ঠানের অনুপস্থিতির কারণে তা সম্ভব হচ্ছে না। প্রতিটি ব্যবসায়ের জন্য মূলধন প্রয়োজন। কিন্তু মূলধন সরবরাহের জন্য ওমরের এলাকায় প্রয়োজনীয় আর্থিক প্রতিষ্ঠান নেই। তাই আগ্রহী উদ্যোক্তারা ব্যবসায় প্রতিষ্ঠার জন্য ঋণ সুবিধা পাচ্ছে না। আবার, ব্যবসায়ের ঝুঁকি মোকাবেলা করতে বিমা প্রতিষ্ঠানের প্রয়োজন। কিন্তু তেমন কোনো বিমা প্রতিষ্ঠান না থাকায় এলাকার জনগণ ব্যবসায় স্থাপনে নিরুৎসাহী হচ্ছে। মূলত ঐ অঞ্চলের অর্থনৈতিক পরিবেশ অনুকূল না হওয়ায় উদ্যোক্তারা ব্যবসায় স্থাপনে আগ্রহী হচ্ছে না। তাই বলা যায়, অর্থনৈতিক পরিবেশের উপাদানের অভাবের জন্য ওমরের বাগানের পাশে প্রচুর পতিত জমি অব্যবহৃত আছে।"
        }
      ]
    },
    {
      "number": "3",
      "uddipok": "জয়িতা তার বান্ধবী প্রতিভা ও অনন্যাকে নিয়ে ঢাকার নিউমার্কেটে ‘বৈশাখী’ নামে হস্তশিল্পের একটি অংশীদারি ব্যবসায় প্রতিষ্ঠা করেন। প্রতিভা একজন বিখ্যাত চিত্রকর। সে এ ব্যবসায় কোন মূলধন সরবরাহ করে না এবং পরিচালনায়ও অংশ নেন না। কিন্তু প্রতি মাসে নির্দিষ্ট পরিমাণ ফি নেয়। প্রতিষ্ঠানটি কর্মীদের দিয়ে ঘর সাজানোর বিভিনড়ব হস্তশিল্প সামগ্রী তৈরি করে। অনন্যা হস্তশিল্পের কাঁচামাল চকবাজার থেকে পাইকারি কিনে থাকেন। একদিন অনন্যার হিসাবে গরমিল দেখা দেয়, এতে জয়িতা তাকে সন্দেহ করেন। ফলশ্রতিতে বিরোধের জের ধরে অংশীদারি ব্যবসাটি বিলুপ্ত হয়।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায়ে কোনো মূলধন বিনিয়োগ করে না শুধুমাত্র তার শ্রম দিয়ে ব্যবসায়ে অংশগ্রহণ করে তাকে কর্মী অংশীদার বলে।"
        },
        {
          "label": "খ",
          "question": "",
          "explanation": "কোনো ব্যক্তি অংশীদার না হয়েও কথাবার্তা ও আচরণের দ্বারা কোনো অংশীদারি ব্যবসায়ের অংশীদার র হিসেবে নিজেকে পরিচয় দিলে তাকে আচরণে অনুমিত অংশীদার বলে। যখন কোন ব্যক্তি অংশীদারি ব্যবসায়ের এমন কাজের সাথে সম্পৃক্ত থাকে যেখানে উক্ত কাজের স্বার্থে নিজেকে অংশীদার হিসেবে পরিচয় দিলে সুবিধা হয়। সেক্ষেত্রে জেনে শুনে ব্যবসায় তার স্বার্থেই ব্যক্তির এ ধরনের পরিচয়কে মেনে নেয় এবং তা অস্বীকার করে না।এমন ব্যক্তি ব্যবসায়ের কোন অংশীদার নয়। তবে কেউ যদি এমন অংশীদারকে ব্যবসায়ের অংশীদার মনে করে ব্যবসাকে ঋণ দেয় বা চুক্তি করে তবে সে জন্য ওই ব্যক্তির সাধারণ অংশীদারের নেয় দায় জন্মে।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'বৈশাখী' নামের অংশীদারি ব্যবসায়ে প্রতিভা একজন নামমাত্র অংশীদার। যে অংশীদার নির্দিষ্ট অর্থের বিনিময়ে তার নামের সুনাম অংশীদারি ব্যবসাকে ব্যবহারের অনুমতি দেয় তাকে নামমাত্র অংশীদার বলে। এরূপ অংশীদার ব্যবসায়ে কোনো মূলধন বিনিয়োগ করে না এবং ব্যবসা পরিচালনায়ও অংশ নেয় না। শুধুমাত্র সাধারন্যে নিজেকে ব্যবসার অংশীদার হিসেবে পরিচয় দেয় অথবা অন্যকে নিজের বিষয়ে এ ধরনের প্রচারের অনুমতি দিয়ে থাকে।এরূপ অংশীদার অন্য অংশীদারের ন্যয় অসীম দায় বহন করে না। উদ্দীপকে জয়িতা তার বান্ধবী প্রতিভা ও অনন্যাকে নিয়ে ঢাকার নিউমার্কেটে 'বৈশাখী' নামে হস্তশিল্পের একটি অংশীদারী ব্যবসা প্রতিষ্ঠা করেন।প্রতিভা একজন বিখ্যাত চিত্রকর।সে এ ব্যবসায়ে কোনো মূলধন সরবরাহ করে না এবং পরিচালনায় অংশ নেয় না।কিন্তু প্রতি মাসে নির্দিষ্ট পরিমাণ ফি নেয়। প্রতিভার বৈশিষ্ট্য নামমাত্র অংশীদারের সাথে পুরোপুরি মিলে যায়।তাই বলা যায়,উদ্দীপকের অংশীদারী ব্যবসায়টিতে প্রতিভা একজন নামমাত্র অংশী দার।"
        },
        {
          "label": "ঘ",
          "question": "",
          "explanation": "'বৈশাখী' প্রতিষ্ঠানটি পারস্পরিক বিশ্বাস ও আস্থার কার্যকারীতার অভাবে বিলুপ্ত হয়। দুই বা অধিক ব্যক্তির সমঝোতার ভিত্তিতে গঠিত ও পরিচালিত ব্যবসাকে অংশীদারী ব্যবসা বলে। এরূপ ব্যবসায়ে চুক্তি মূল ভিত্তি হিসেবে বিবেচিত হয়। চুক্তির আলোকেই এরূপ ব্যবসা গঠিত ও পরিচালিত হয়। পারস্পরিক আস্থা ও বিশ্বাসের মাধ্যমে এ ব্যবসা স্থাপিত হয়; তেমনিভাবে ব্যবসার সফলতার জন্য এরূপ আস্তা বহাল থাকা আবশ্যক। উদ্দীপকে দেখা যায়,জয়িতা তার বান্ধবী প্রতিভা ও অনন্যাকে নিয়ে 'বৈশাখী' নামে একটি অংশীদারী ব্যবসা প্রতিষ্ঠা করেন। প্রতিষ্ঠানটির কাঁচামাল অনন্যা পাইকারি কিনে থাকেন।একদিন অনন্যার হিসেবে গরমিল দেখা দেয়।এতে জয়িতা তাকে সন্দেহ করেন।ফলস্রুতিতে বিরোধের জের ধরে অংশীদারি ব্যবসাটি বিলুপ্ত হয়। অংশীদারি ব্যবসায়ের একটি গুরুত্বপূর্ণ দিক হলো অংশীদারদের মধ্যে পারস্পরিক আস্থা ও বিশ্বাস থাকা আবশ্যক। অংশীদাররা যদি একে অপরকে বিশ্বাস না করে তাহলে তাদের মধ্যে বিরোধ দেখা দিবে। যেমনটি উদ্দীপকের 'বৈশাখী' প্রতিষ্ঠানে ঘটেছে। তাই বলা যায়, 'বৈশাখী' প্রতিষ্ঠানটিতে অংশীদারদের পারস্পরিক আস্থা ও বিশ্বাসের অভাবে প্রতিষ্ঠানটি বিলুপ্ত হয়।"
        }
      ]
    },
    {
      "number": "4",
      "uddipok": "ওয়াসী তার বন্ধুদের নিয়ে দশজনের একটি যৌথ মূলধনী কোম্পানি গঠন করেন। কোম্পানির মালিকানাকে দশটি সমান ভাগে বিভক্ত করা হয়। প্রত্যেকে একটি শেয়ারের জন্য এক কোটি টাকা করে মোট ১০ কোটি টাকা বিনিয়োগ করেন। কিছুদিন পর ওয়াসী তার শেয়ারটি কোম্পানির বাহিরের এক বন্ধুর নিকট বিক্রয় করতে চাইলে আইনগত কারণে তা সম্ভব হয় নাই। ওয়াসীর এক বন্ধু ঢাকার শেয়ার মার্কেটে নিবন্ধিত বিভিন্ন কোম্পানির শেয়ার ক্রয়-বিক্রয়ের ব্যবসা করে। সে গত মে মাসে সম্প্রসারণশীল OPR সিরামিক্স কোম্পানির শেয়ার কিনে। কোম্পানিটি জুন মাসে প্রতিটি শেয়ারের অভিহিত মূল্যের ১০% নগদ এবং ৮টি শেয়ারের বিপরীত বিনামূল্যে একটি শেয়ার দেয়ার ঘোষণা দেয়।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "স্মারকলিপি হলো কোম্পানির মূল দলিল, সনদ বা সংবিধান।"
        },
        {
          "label": "খ",
          "question": "",
          "explanation": "ব্যক্তি না হয়েও আইনের মাধ্যমে গঠিত হওয়ায় কোম্পানি ব্যক্তির মত নিজ নামে সকল ব্যবসায় কার্যক্রম পরিচালিত করতে পারে বলে কৃত্রিম ব্যক্তিসত্তা বলা হয়। নির্দিষ্ট আইনের আওতায় সৃষ্টি হয় বলে আইন কোম্পানিকে রক্ত মাংসের গড়া মানুষের নেয় একটি কৃত্রিম ব্যক্তিসত্তা প্রদান করেছে। যদিও একে দেখা যায় না অথবা মানুষের মত এর কোন ভোটাধিকার থাকে না। প্রতিষ্ঠান নিজ নামে অন্যের সাথে চুক্তি করতে, লেনদেন করতে এবং প্রয়োজনে মোকদ্দমা দায়ের করতে পারে।"
        },
        {
          "label": "গ",
          "question": "",
          "explanation": "ওয়াসি তার বন্ধুকে নিয়ে প্রাইভেট লিমিটেড কোম্পানি গঠন করেছে। যে কোম্পানির সদস্য সংখ্যা সর্বনিম্ন ২ জন এবং সর্বোচ্চ ৫০ জন,শেয়ার অবাধে হস্তান্তরযোগ্য নয় এবং জনগণের উদ্দেশ্যে শেয়ার ও ঋণপত্র বিক্রয়ের আহ্বান জানানো যায় না তাকে প্রাইভেট লিমিটেড কোম্পানি বলে। উদ্দীপকে ওয়াসি তার বন্ধুদের নিয়ে দশ জনের একটি যৌথ মূলধনী কোম্পানি গঠন করেন। কোম্পানির মালিকানাকে দশটি সমানভাগে বিভক্ত করা হয়।প্রত্যেকে একটি শেয়ারের জন্য এক কোটি টাকা করে মোট ১০ কোটি টাকা বিনিয়োগ করেন। কিছুদিন পর ওয়াসি তার শেয়ারটি কোম্পানির বাহিরের এক বন্ধুর নিকট বিক্রি করতে চাইলে আইনগত কারণে তা সম্ভব হয়নি। প্রাইভেট লিমিটেড কোম্পানির শেয়ার অবাধে হস্তান্তরযোগ্য নয়।তাই বলা যায়, ওয়াসি তার বন্ধুদের নিয়ে প্রাইভেট লিমিটেড কোম্পানি গঠন করে ছে।"
        },
        {
          "label": "ঘ",
          "question": "",
          "explanation": "উদ্দীপকে OPR সিরামিকস কোম্পানি লভ্যাংশ হিসেবে আটটি শেয়ারের বিপরীতে বিনামূল্যে বোনাস শেয়ার দেওয়ার ঘোষণা দিয়েছে। শেয়ারহোল্ডারদের মধ্যে নগদ লভ্যাংশ না দিয়ে লভ্যাংশ হিসেবে যখন শেয়ার বন্টন করা হয় তখন ওই শেয়ারকে বোনাস শেয়ার বলে।এটি মূলত আলাদা কোন শেয়ার নয়। সাধারণ শেয়ার এখানে বন্টন করা হয় এবং তাকে এরূপ নামকরণ করা হয়। কোম্পানির অর্জিত মুনাফার সম্পূর্ণ অংশ লভ্যাংশ হিসেবে বন্টন না করে অংশবিশেষ এর সংরক্ষিত তহবিলে জমা রাখা হয়।এরূপ সঞ্চিতির পরিমাণ অনেক বেড়ে গেলে পরিচালকদের সভায় সিদ্ধান্তক্রমে উক্ত তহবিলকে মূলধনে রূপান্তরের লক্ষ্যে বোনাস শেয়ার বন্টন করা হয়। উদ্দীপকে দেখা যায়,ওয়াসি মে মাসে সম্প্রসারণশীল OPR সিরামিকস কোম্পানির শেয়ার কিনে।কোম্পানিটির জুন মাসে প্রতিটি শেয়ারের অভিহিত মূল্যের ১০% নগদ এবং আটটি শেয়ারের বিপরীতে বিনামূল্যে একটি শেয়ার দেওয়ার ঘোষণা দেয়।বিনামূল্যে এরূপ শেয়ারকে বোনাস শেয়ার বলে। বোনাস শেয়ারের সুবিধা কোম্পানি এবং শেয়ারহোল্ডার উভয়ই পায়। কোম্পানির তহবিলে সঞ্চিতির পরিমাণ অনেক বেড়ে গেলে তখন সঞ্চিতিকে মূলধনে রূপান্তরের লক্ষ্যে এরূপ শেয়ার বন্টন করা হয়। ফলে কোম্পানির মূলধন বৃদ্ধি পায় এবং অপরদিকে বিদ্যমান শেয়ারহোল্ডারদের সাথে সম্পর্ক ভালো হয়। শেয়ারহোল্ডাররাও বিনামূল্যে এরূপ শেয়ার পেয়ে থাকে।ফলে তারা যেকোনো সময় শেয়ারটি বিক্রি করে লভ্যাংশ পেতে পারে। তাই বলা যায়, OPR সিরামিকস কোম্পানি কর্তৃক বোনাস শেয়ার দেওয়ার ঘোষণা যথার্থ।"
        }
      ]
    },
    {
      "number": "5",
      "uddipok": "রংপুরের পঞ্চাশ জন কলাচাষী কলার নায্যমূল্য প্রাপ্তির জন্য একটি সংগঠন গঠন করে। তারা প্রতি সপ্তাহে ট্রাকে করে ঢাকায় পাইকারি বাজারে কলা বিক্রয় করে। তাদের পূর্বের তুলনায় অনেক মুনাফা হয়। তাদের দেখে অনেকে জমিতে কলা চাষে উদ্বুদ্ধ হয়। এ সংগঠনটি সকলের মতামতের ভিত্তিতে একটি পরিচালনা পর্ষদ গঠন করেছে। সংগঠনে একজন স্থানীয় ইউনিয়ন পরিষদের সদস্য আছে যে মতামত দেয়ার ক্ষেত্রে অতিরিক্ত কোনো সুবিধা পায় না।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "যে দলিলে সমবায় সমিতির অভ্যন্তরীণ ও বাহ্যিক কার্যক্রম পরিচালনা ও নিয়ন্ত্রণ সংক্রান্ত নিয়ম-নীতি লেখা থাকে তাকে সমবায়ের উপবিধি বলে।"
        },
        {
          "label": "খ",
          "question": "",
          "explanation": "কতিপয় উৎপাদকগণ নিজেদের আর্থসামাজিক উন্নয়নে উৎপাদন ও বিক্রয় কার্যকে অধিকতর ফলপ্রসু ও কার্যকরভাবে পরিচালনার উদ্দেশ্যে যে সমবায় সমিতি গড়ে তোলে তাকে উৎপাদক সমবায় সমিতি বলে। মধ্যস্তভোগী ও স্বার্থবিরোধী পক্ষের বিরুদ্ধে সম্মিলিত প্রয়াস নেওয়ার উদ্দেশ্যই উৎপাদকগণ ঐক্যবদ্ধভাবে সমবায় সমিতি গড়ে তোলেন। সরকারের বিভিন্ন পক্ষের সহায়তা গ্রহণ করা সহজ হয়।ন্যায্যমূল্যে উৎপন্ন পণ্য বিক্রয় সহজ হয়।যে কারণে উৎপাদকদের নিকটে এরূপ সমিতি জনপ্রিয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত সংগঠনটি উৎপাদক সমবায় সমিতি। কতিপয় উৎপাদক নিজেদের আর্থ-সামাজিক উন্নয়নে উৎপাদন ও বিক্রয় কার্যকে অতিকতর ফলপ্রসূ ও কার্যকর ভাবে পরিচালনার উদ্দেশ্যে কোন সমবায় সমিতি গড়ে তুললে তাকে উৎপাদক সমবায় সমিতি বলে। কমবৃত্ত সম্পন্ন উৎপাদকরা পণ্য উৎপাদনে ও বিক্রয়ের অসুবিধা থেকে এ ধরনের সমবায় সমিতি গঠন করেন। উদ্দীপকে বলা হয়েছে রংপুরের ৫০ জন কলা চাষী কলার ন্যায্যমূল্য প্রাপ্তির জন্য একটি সংগঠন গঠন করে।তারা প্রতি সপ্তাহে ট্রাকে করে ঢাকায় পাইকারি বাজারে কলা বিক্রয় করে। তাদের পূর্বের তুলনায় অনেক মুনাফা হয়।এ সমবায় সমিতির মাধ্যমে তারা উৎপাদিত পণ্য বিক্রয় করে ন্যায্যমূল্য পাচ্ছে।তাই বলা যায়, উদ্দীপকে বর্নিত সংগঠনটি একটি উৎপাদক সমবায় সমিতি।"
        },
        {
          "label": "ঘ",
          "question": "",
          "explanation": "উদ্দীপকের সমিতিটিতে মতামতের অধিকার সাম্যের নীতি দ্বারা প্রতিষ্ঠিত হয়েছে। সাম্য বলতে সম্ভবত সংঘবদ্ধ পারস্পরিক অধিকারে সমতা প্রতিষ্ঠাকে বুঝায়।সমবায়ের সদস্যরা সামাজিক,অর্থনৈতিক বা পারিবারিকভাবে যেয়ে যেমনই হোক না কেন, সবাই এখানে সমান মর্যাদার অধিকারী।সমবায়ে যার যে পরিমাণ মূলধনই থাক না কেন সবাই এক ভোটের অধিকারী।সিদ্ধান্ত গ্রহণ ও পরিচালনার ক্ষেত্রেও এভাবেই সমবায়ের সদস্যদের মধ্যে সাম্য ধরে রাখার চেষ্টা করা হয়। উদ্দীপকের সমবায় সংগঠনটিতে সকলের মতামতের ভিত্তিতে একটি পরিচালনা পর্ষদ গঠন করেছে।সংগঠনে একজন স্থানীয় ইউনিয়ন পরিষদের সদস্য আছে যে মতামত দেওয়ার ক্ষেত্রে অতিরিক্ত কোন সুবিধা পায় না। সমবায় সমিতি গঠিত হয় কমবৃত্তসম্পন্ন মানুষদের নিয়ে।সমিতিতে সকলের ঐক্য ধরে রাখা খুবই গুরুত্বপূর্ণ।সবাই ঐক্যবদ্ধভাবে নিজেদের আর্থসামাজিক কল্যাণ অর্জন করতে পারে। এ লক্ষ্যে সাম্যের নীতি খুবই গুরুত্বপূর্ণ।সমবায়ে সাম্যের নীতি মেনে চলা খুবই গুরুত্বপূর্ণ।সদস্যরা অর্থনৈতিকভাবে বা সামাজিকভাবে যেমনই হোক না কেন সংগঠনে সবাই সমান। সবাই সমানভাবে মতামত দেওয়া ও যেকোন সিদ্ধান্ত গ্রহণে সমান অধিকার ভোগ করে। তাই আমি মনে করি, উদ্দীপকে সমিতিটিতে মতামতের অধিকার সাম্যের নীতি দ্বারা প্রতিষ্ঠিত হবে।"
        }
      ]
    },
    {
      "number": "6",
      "uddipok": "মি. নাদেরের ABC নামক পোশাক শিল্পটি সাভারে অবস্থিত। শিল্পটিতে ৩০০ জন কর্মী কর্মরত। মি. নাদের কর্মীদের সুযোগ-সুবিধার চেয়ে উৎপাদনের উপরবেশি গুরুত্ব দেন। তিনি মনে করেন যে, শিল্পটিতে এ বছর উৎপাদনের লক্ষ্যমাত্রা অর্জিত হলেও আগামী বছর কর্মী অসন্তোষের দরুন উৎপাদনকার্য ব্যাহত হওয়ার সম্ভাবনা আছে। শিল্প মালিক কারখানার বর্জ্য পার্শ্বের নদীতে ফেলেন। ফলে তা নদী দূষণের পাশাপাশি পরিবেশের জন্য হুমকিস্বরূপ।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "কোনটা ভালো কোনটা মন্দ, কোনটা উচিত কোনটা অনুচিত এ সংক্রান্ত মানুষের বোধ বা উপলব্ধিকেই মূল্যবোধ বলে।"
        },
        {
          "label": "খ",
          "question": "",
          "explanation": "পরিবেশ সংরক্ষণ বলতে প্রকৃতির উপাদান এবং জীববৈচিত্র্যের সুরক্ষা, পুনরুদ্ধার এবং টেকসই ব্যবহারকে বোঝায়। এর মূল লক্ষ্য হলো বর্তমান ও ভবিষ্যৎ প্রজন্মের জন্য একটি সুস্থ ও স্বাভাবিক পরিবেশ বজায় রাখা। ব্যাপক অর্থে, পরিবেশ সংরক্ষণ কেবল দূষণ কমানো বা বনভূমি রক্ষা করাই নয়, বরং প্রাকৃতিক সম্পদ যেমন মাটি, পানি, বায়ু, খনিজ এবং উদ্ভিদ ও প্রাণিকুলের যথাযথ ব্যবহার নিশ্চিত করাও এর অন্তর্ভুক্ত। মানুষ ও প্রকৃতির মধ্যে একটি ভারসাম্যপূর্ণ সম্পর্ক স্থাপন এবং এমন উন্নয়ন নিশ্চিত করাই পরিবেশ সংরক্ষণের উদ্দেশ্য, যা পরিবেশের উপর ন্যূনতম প্রভাব ফেলে।"
        },
        {
          "label": "গ",
          "question": "",
          "explanation": "শ্রমিক-কর্মীদের প্রতি সামাজিক দায়িত্ব লঙ্ঘনের কারণে উদ্দীপকে বর্ণিত শিল্প প্রতিষ্ঠানটিতে কর্মী অসন্তোষ সৃষ্টির সম্ভাবনা দেখা দিয়েছে। সমাজের বিভিন্ন পক্ষের প্রতি ব্যবসা যে দায়িত্ব পালন করে তাকে ব্যবসায়ের সামাজিক দায়িত্ব পালন বলে।সমাজ ও সমাজ সংশ্লিষ্ট বিভিন্ন পক্ষকে ঘিরেই ব্যবসায়ের কার্যক্রম পরিচালিত হয়।তার মধ্যে শ্রমিক-কর্মচারী একটি গুরুত্বপূর্ণ পক্ষ।কারণ তাদের পরিশ্রমের উপর ব্যবসা প্রতিষ্ঠান টিকে থাকে। তাই তাদের উপযুক্ত পারিশ্রমিক ও আর্থিক সুবিধা প্রদান,তাদের সাথে ভালো আচরণ করা ব্যবসায়ীদের দায়িত্ব। উদ্দীপকে মিস্টার নাদেরের এবিসি নামক পোশাক শিল্পটি সাভারে অবস্থিত।শিল্পটিতে ৩০০ জন কর্মী কর্মরত। মিঃ নাদের কর্মীদের সুযোগ-সুবিধার চেয়ে উৎপাদনের উপর বেশি গুরুত্ব দেন। তিনি মনে করেন যে শিল্পটিতে এ বছর উৎপাদনের লক্ষ্যমাত্রা অর্জিত হলেও আগামী বছর কর্মী অসন্তোষের দরুন উৎপাদনকার্য ব্যাহত হওয়ার সম্ভাবনা আছে। মিস্টার নাদের তার প্রতিষ্ঠানের কর্মীদের সাথে ভালো আচরণ করছেন না।তাদের ভালো খারাপের দিকে নজর দিচ্ছেন না।ফলে কর্মীদের মাঝে অসন্তোষ সৃষ্টির সম্ভাবনা দেখা দিয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত শিল্প প্রতিষ্ঠানটি পরিবেশের মারাত্মক ক্ষতি করছে- উক্তিটি যথার্থ। বর্তমান বিশ্বে পরিবেশ দূষণের সবচেয়ে বড় দায় হলো ব্যবসায়ী সমাজের।বিভিন্ন দেশে শিল্প-বাণিজ্য বেড়ে ওঠার ফলে পরিবেশ দূষণের মাত্রা বৃদ্ধি পেয়েছে। শিল্প প্রতিষ্ঠানের দৈনন্দিন বর্জ্য পরিবেশের পানি,মাটি,বায়ু ইত্যাদি উপাদান দূষিত করছে। উদ্দীপকে দেখা যায়,মিস্টার নাদেরের abc নামক পোশাক শিল্পটি সাভারে অবস্থিত।শিল্প মালিক কারখানার বর্জ্য পাশের নদীতে ফেলেন।ফলে তা নদী দূষণের পাশাপাশি পরিবেশের জন্য হুমকিস্বরূপ।মিস্টার নাদের এক্ষেত্রে মারাত্মকভাবে পানি দূষণ করছেন। এপিসি প্রতিষ্ঠানটির শিল্পবর্জ্য ও ব্যবসায়িক তরল নদীর পানিতে মিশছে।ফলে তা আর মানুষের ব্যবহার উপযোগী থাকে না। পানিতে শিল্পবর্জ্য মিশার ফলে জলজ উদ্ভিদ ও প্রাণীরও ক্ষতি হচ্ছে। এরূপ পানি ব্যবহারের ফলে মানুষের টাইফয়েড,ডায়রিয়া,চর্মরোগ,জন্ডিস ইত্যাদি রোগ দেখা দিবে। তাই বলা যায়, উদ্দীপকের প্রতিষ্ঠানটি পরিবেশের মারাত্মক ক্ষতি করছে।"
        }
      ]
    },
    {
      "number": "7",
      "uddipok": "শিল্পপতি মি. আহনাফ তার বিদেশি বন্ধুদের নিয়ে কক্সবাজারে বেড়াতে যান এবং সেখানে 'সৌখিন মোটেল'-এ রাত্রি যাপন করেন। তিনি খোঁজ নিয়ে জানতে পারলেন মোটেলটি একটি সংস্থার অধীন, যা ১৯৭২ সালে মহামান্য রাষ্ট্রপতির আদেশবলে গঠিত। মোটেলটিতে অনেক সুদক্ষ কর্মী বাহিনীসহ উন্নতমানের সুযোগ-সুবিধা আছে। কক্সাবাজরে দেশীয় ঐতিহ্যের পণ্য নিয়ে অনেক দোকান তৈরি হয়েছে। দেশি-বিদেশি পর্যটকরা এখান থেকে দেশীয় ঐতিহ্যের প্রচুর শখের পণ্য কিনে নেয় ।",
      "tag": "SB 19",
      "sub_questions": [
        {
          "label": "ক",
          "question": "বাংলাদেশ রেলওয়ে কী?",
          "explanation": "বাংলাদেশে রেল যোগাযোগ ব্যবস্থা গড়ে তোলা এবং রেলে সাশ্রয়ী মূল্যে যাত্রী ও মালামাল পরিবহন সুবিধা দেওয়ার জন্য সরকারি মালিকানায় প্রতিষ্ঠিত ও পরিচালিত প্রতিষ্ঠান হলো বাংলাদেশ রেলওয়ে।"
        },
        {
          "label": "খ",
          "question": "বিধিবদ্ধ সংস্থা বলতে কী বোঝায়?",
          "explanation": "রাষ্ট্রপ্রধানের বিশেষ অধ্যাদেশে গঠিত, নিয়ন্ত্রিত ও পরিচালিত কোম্পানিকে বিধিবদ্ধ সংস্থা বলে । এসব প্রতিষ্ঠান দেশের জনগণের কল্যাণে কোনো বিশেষ কাজ করার জন্য গঠিত হয়। যেমন: বিআরটিসি, ওয়াসা, ডাক বিভাগ। সরকার এ সংস্থাগুলোর শেয়ার মালিক হয়ে কাজ নিয়ন্ত্রণ করে। বিধিবদ্ধ সংস্থা সরকারিভাবে গঠিত হলেও এটি স্বায়ত্তশাসিত প্রতিষ্ঠান। এর উদ্দেশ্য ও কার্যাবলি নির্দিষ্ট আইন-কানুন দ্বারা নির্ধারিত হয়ে থাকে ।"
        },
        {
          "label": "গ",
          "question": "উদ্দীপকের 'সৌখিন মোটেল'টি' মালিকানার ভিত্তিতে কোন ধরনের ব্যবসায় প্রতিষ্ঠান? ব্যাখ্যা করো।",
          "explanation": "উদ্দীপকের 'সৌখিন মোটেল'টি মালিকানার ভিত্তিতে রাষ্ট্রীয় ব্যবসায় সংগঠনের অন্তর্গত । এ ধরনের ব্যবসায় রাষ্ট্রপতির বিশেষ অধ্যাদেশ বা জাতীয় সংসদে আইন পাসের মাধ্যমে গঠিত হয়ে থাকে। এর মূল উদ্দেশ্য হলো জনকল্যাণ। এটি জনগণকে ন্যায্যমূল্যে পণ্য ও সেবা সরবরাহ করে থাকে। ডাক বিভাগ, বাংলাদেশ রেলওয়ে, ওয়াসা, বাংলাদেশ পর্যটন করপোরেশন প্রভৃতি এ ব্যবসায়ের আওতায় পড়ে । উদ্দীপকের মি. আহনাফ বিদেশি বন্ধুদের নিয়ে কক্সবাজারে বেড়াতে যান। সেখানে তারা 'সৌখিন মোটেল'-এ রাত্রি যাপন করেন। এ মোটেলটি একটি সংস্থার অধীন। সংস্থাটি ১৯৭২ সালে মহামান্য রাষ্ট্রপতির আদেশে গঠিত হয়েছে। এতে সংস্থাটির পরিচালনার সম্পূর্ণ নিয়ন্ত্রণ সরকারের অধীনে থাকে। আর মোটেলটিতে বেড়াতে আসা পর্যটকরাও ন্যায্যমূল্যে সেবা পেতে পারে। এর গঠন প্রণালির সাথে রাষ্ট্রীয় ব্যবসায় সংগঠনের মিল আছে। তাই 'সৌখিন মোটেল'কে রাষ্ট্রীয় ব্যবসায় প্রতিষ্ঠান বলা যায় ।"
        },
        {
          "label": "ঘ",
          "question": "উদ্দীপকের আলোকে 'সৌখিন মোটেল'-মালিকানার অর্থনৈতিক তাৎপর্য মূল্যায়ন করো।",
          "explanation": "বাংলাদেশ পর্যটন করপোরেশন-এর অধীন 'সৌখিন মোটেল' অর্থনৈতিকভাবে গুরুত্বপূর্ণ ভূমিকা রাখে। প্রাকৃতিক সৌন্দর্য্য ও ঐতিহ্যের দিক থেকে বাংলাদেশ অনেক এগিয়ে। কক্সবাজার, সেন্টমার্টিনসহ বিভিন্ন জায়গার জন্য এদেশ একটি উল্লেখযোগ্য পর্যটন স্থান। আর এই পর্যটন ক্ষেত্রের উন্নয়নে ভূমিকা রাখে বাংলাদেশ পর্যটন করপোরেশন। প্রতিষ্ঠানটি পর্যটন শিল্পের প্রতি জনগণের আকর্ষণ বাড়াতে বিভিন্ন ব্যবস্থা (অবকাঠামোগত সুবিধা নিশ্চিত, পর্যটন মেলার আয়োজন প্রভৃতি) নিয়ে থাকে । উদ্দীপকে কক্সবাজার পর্যটন এলাকাটি সম্পর্কে বলা হয়েছে। এখান থেকে দেশী-বিদেশি পর্যটকরা দেশীয় ঐতিহ্যের বিভিন্ন পণ্য কিনে থাকে। আর তারা 'সৌখিন মোটেল'-এ অবস্থান করে থাকেন। এ মোটেলটি একটি রাষ্ট্রীয় ব্যবসায় সংগঠনের অধীন। বাংলাদেশের পর্যটন খাতের উন্নয়নে নিয়োজিত একমাত্র উল্লেখযোগ্য সংস্থা হলো বাংলাদেশ পর্যটন করপোরেশন। এটি দেশের উল্লেখযোগ্য স্থানগুলোকে পর্যটন এলাকায় পরিণত করে। ফলে দেশি-বিদেশি পর্যটকরা স্থানগুলোতে ভ্রমণে উৎসাহিত হয়। এতে পর্যটন শিল্পে আয়ের পরিমাণ বাড়ে। আর স্থানগুলোর পরিচালনায় ও জনগণকে যথাযথ সেবা দিতে কর্মীর প্রয়োজন হয়। তাই ‘সৌখিন মোটেল'-এ দক্ষ কর্মীবাহিনী গড়ে উঠেছে। এতে দেশের অনেক বেকার এখন অর্থনৈতিক উন্নয়নে ভূমিকা রাখছে। অতএব, পর্যটন শিল্পের আয় বাড়িয়ে ও কর্মসংস্থান সৃষ্টি করে ‘সৌখিন মোটেল' অর্থনৈতিক উন্নয়নে ভূমিকা রাখছে ।"
        }
      ]
    },
    {
      "number": "8",
      "uddipok": "মি. কবীর নারায়ণগঞ্জে একটি চামড়াজাত ব্যাগ তৈরি শিল্প স্থাপন করেন। তার শিল্পের বর্জ্যের সুষ্ঠু ব্যবস্থাপনা না থাকায় বর্জ্য নিম্নাঞ্চলে অবাধে চলে যাচ্ছে। এতে এলাকার মানুষের চর্মরোগসহ বিভিন্ন ধরনের সমস্যা তৈরি হচ্ছে। এ এলাকায় এমন অনেক শিল্প আছে, যা প্রচণ্ড শব্দ সৃষ্টি করে, বাতাস ভারি করে এবং মাটির উর্বরতা কমায়। তাই দেশের শিল্প প্রতিষ্ঠিানসমূহ যাতে পরিবেশ সংরক্ষণ আইন, ১৯৯৫ ও পরিবেশ সংরক্ষণ বিধিমালা, ১৯৯৭ মেনে চলে এবং দেশে পরিবেশবান্ধব শিল্প গড়ে ওঠে, এ ব্যাপারে সরকার সদা তৎপর।",
      "tag": "SB 19",
      "sub_questions": [
        {
          "label": "ক",
          "question": "ISO-এর পূর্ণরূপ কী?",
          "explanation": "ISO-এর পূর্ণরূপ হলো— International Organization for Standardization।"
        },
        {
          "label": "খ",
          "question": "পেটেন্ট বলতে কী বোঝায়?",
          "explanation": "যে চুক্তির মাধ্যমে আবিষ্কারের ওপর আবিষ্কারককে নির্দিষ্ট মেয়াদের জন্য সম্পূর্ণ মালিকানা দেওয়া হয়, তাকে পেটেন্ট বলে । পেটেন্ট করার অর্থ হলো আবিষ্কারক ছাড়া নির্দিষ্ট সময়ের জন্য অন্য কেউ পণ্য বা সেবাটি তৈরি, ব্যবহার ও বিক্রি করতে পারবে না। এতে উদ্ভাবনকারীর আর্থিক স্বার্থ রক্ষা পায়। এক্ষেত্রে পণ্য বা সেবার উদ্ভাবক এবং সরকারের মধ্যে চুক্তি হয় ।"
        },
        {
          "label": "গ",
          "question": "উদ্দীপকের মি. কবীরের শিল্পপ্রতিষ্ঠানটি কী ধরনের পরিবেশ দূষণ করছে? ব্যাখ্যা করো।",
          "explanation": "উদ্দীপকের মি. কবীরের শিল্প প্রতিষ্ঠানটি পরিবেশের পানি দূষণ করছে। পানিতে ক্ষতিকর উপাদান মিশ্রিত হয়ে পানি দূষণ হয়। এতে পানি ব্যবহারের অনুপযোগী হয়। এটি মানুষসহ অন্যান্য জীবজন্তুর জন্য ক্ষতিকর। তাই পানি দূষণ রোধে ব্যবস্থা নিতে হবে । উদ্দীপকের মি. কবীর নারায়ণগঞ্জে একটি চামড়াজাত ব্যাগ তৈরির শিল্প স্থাপন করেন। তার শিল্পের বর্জ্য পানি শোধনের সুষ্ঠু ব্যবস্থা নেই । তাই বর্জ্য নিম্নাঞ্চলে অবাধে চলে যাচ্ছে। এতে পানি ক্ষতিকর হয়ে উঠছে। ফলে তা কারও ব্যবহারের উপযোগী নয়। এ পানি ব্যবহারের ফলে এলকার মানুষের চর্মরোগসহ বিভিন্ন সমস্যা হচ্ছে। সুতরাং, মি. কবীরের শিল্পের বর্জ্য এভাবে পানি দূষণ করছে।"
        },
        {
          "label": "ঘ",
          "question": "উদ্দীপকে বর্ণিত পরিবেশ সংরক্ষণ আইনের যথার্থতা উদ্দীপকের আলোকে বিশ্লেষণ করো।",
          "explanation": "সুস্থ ও সুন্দর পরিবেশ গঠনে উদ্দীপকে বর্ণিত পরিবেশ সংরক্ষণ আইনের যথার্থতা আছে বলে আমি মনে করি। পরিবেশ সংরক্ষণ, উন্নয়ন, দূষণ রোধ ও নিয়ন্ত্রণের জন্য দেশে আইন প্রচলিত আছে। এ আইনে দূষণ রোধের বিধি-বিধানের উল্লেখ আছে। নির্দিষ্ট আইনের যথাযথ প্রয়োগের মাধ্যমে পরিবেশের উন্নয়ন সম্ভব হয় । উদ্দীপকে পরিবেশ দূষণের কথা বলা হয়েছে। নারায়ণগঞ্জ এলাকায় কিছু শিল্পের কারণে শব্দ, মাটি ও বায়ু দূষিত হচ্ছে। এতে মানুষ ক্ষতিগ্রস্ত হচ্ছে। তাই সরকার দেশে পরিবেশবান্ধব শিল্প গড়ে তোলার জন্য পরিবেশ সংরক্ষণ আইন ১৯৯৫ চালু করেছে। এছাড়া পরিবেশ সংরক্ষণ বিধিমালা ১৯৯৭ মেনে চলার জন্য শিল্পমালিকদের সচেতন করছে। শাস্তির বিধান থাকায় শিল্প মালিকরা এ আইনগুলো মেনে তাদের শিল্প স্থাপনে · সচেতন হয়। এ আইনের সুষ্ঠু প্রয়োগ ও এর অনুসরণ ব্যবসায়বান্ধব পরিবেশ সৃষ্টি করে। এতে একদিকে পরিবেশ সুরক্ষিত থাকে। অন্যদিকে মানুষ সুস্থভাবে জীবনযাপন করতে পারে। এছাড়া এর মাধ্যমে পরিবেশ সংরক্ষণের পাশাপাশি বহির্বিশ্বে দেশের সুনাম বাড়ে। ফলে দেশে বৈদেশিক বিনিয়োগ ও পণ্যের চাহিদা বাড়ে । সুতরাং, উদ্দীপকে বর্ণিত পরিবেশ সংরক্ষণ আইনের যথার্থতা আছে ।"
        }
      ]
    },
    {
      "number": "9",
      "uddipok": "মি. আজাদ একটি ক্ষুদ্র শিল্প স্থাপন করেন। তিনি আখের গুড় দিয়ে টেস্টি স্যালাইন উৎপাদন করেন। তিনি টেস্টি স্যালাইনের মান নিয়ন্ত্রণে খুব সজাগ। বাজারজাতকরণের আগে তিনি মান নিয়ন্ত্রণকারী সরকারি প্রতিষ্ঠান BSTI এর অনুমোদন নেন। ভোক্তারা BSTI-এর লোগো দেখে নির্দ্বিধায় টেস্টি স্যালাইন কেনে। এ বছর মি. আজাদ জেলা সদরে চেম্বার অব কমার্স কর্তৃক আয়োজিত শিল্প মেলায় টেস্টি স্যালাইনের একটি স্টল দেন। তার স্টলে প্রচুর দর্শনাথীর কাছে সন্তোষজনক পরিমাণ স্যালাইন বিক্রি করেন।",
      "tag": "SB 19",
      "sub_questions": [
        {
          "label": "ক",
          "question": "রপ্তানি উন্নয়ন ব্যুরো কী?",
          "explanation": "রপ্তানি আয় বাড়িয়ে দেশের অর্থনীতির ভিতকে শক্তিশালী করার জন্য বাংলাদেশে সরকারি মালিকানায় যে আধা-স্বায়ত্তশাসিত প্রতিষ্ঠান কাজ করছে, তাই হলো রপ্তানি উন্নয়ন ব্যুরো।"
        },
        {
          "label": "খ",
          "question": "বেসরকারি সংস্থা (NGO) বলতে কী বোঝায় ?",
          "explanation": "সমাজের দরিদ্র, অসহায় ও পিছিয়ে পড়া মানুষদের সহযোগিতা করার জন্য গঠিত বেসরকারি প্রতিষ্ঠানকে বলা হয় বেসরকারি সংস্থা বা এনজিও। বর্তমানে বিভিন্ন এনজিও বাংলাদেশের অর্থনৈতিক উন্নয়নে গুরুত্বপূর্ণ ভূমিকা পালন করে আসছে। মূলত গ্রামের গরিব ও অসহায়দের সহায়তা করে এসব সংস্থা । এছাড়া, দেশের উদ্যোক্তাদের উন্নয়নেও বেসরকারি সংস্থাগুলো কাজ করে যাচ্ছে। এর মধ্যে প্রশিকা, ব্র্যাক, গ্রামীণ ব্যাংক,আশা মাইডাস প্রভৃতি অন্যতম ।"
        },
        {
          "label": "গ",
          "question": "মি. আজাদের শিল্প মেলায় স্টলের পণ্য কেউ উৎপন্ন করলে কোন আইনবিরুদ্ধ হবে? ব্যাখ্যা করো।",
          "explanation": "মি. আজাদের শিল্প মেলার স্টলের পণ্য অন্য কেউ উৎপন্ন করলে তা পেটেন্ট আইন বিরুদ্ধ হবে । পেটেন্ট-এর মাধ্যমে নতুন পণ্যের ওপর আবিষ্কারকের একক অধিকার দেওয়া হয়। এর ফলে তিনি পণ্যটি তৈরি, উন্নয়ন, ব্যবহার ও বিক্রির একক অধিকার লাভ করেন। এক্ষেত্রে অন্য যেকোনা ব্যক্তি উক্ত পণ্য উৎপাদন বা বিক্রি করলে তা পেটেন্ট আইন বিরোধী হবে। উদ্দীপকের মি. আজাদ একটি ক্ষুদ্র শিল্প স্থাপন করেন। তিনি আখের গুড় দিয়ে টেস্টি স্যালাইন উৎপাদন করেন। এ ধরনের পণ্য তার আগে কেউ উৎপাদন করেননি। তাই তিনিই এ পণ্যের আবিষ্কারক। এ স্বত্ব রক্ষার জন্য তিনি পেটেন্ট করতে পারেন। সেক্ষেত্রে এ পণ্যের উৎপাদন, উন্নয়ন ও বিক্রির অধিকার শুধু তারই হবে। এ অবস্থায় অন্য কেউ তার মতো করে আখের গুড় দিয়ে টেস্টি স্যালাইন তৈরি করতে পারবে না। কারণ তা পেটেন্ট আইন পরিপন্থি।"
        },
        {
          "label": "ঘ",
          "question": "উদ্দীপকের আলোকে পণ্য বাজারজাতকরণে BSTI এর অনুমোদন নেওয়ার যৌক্তিকতা বিশ্লেষণ করো।",
          "explanation": "ণ্য বাজারজাতকরণে BSTI ( Bangladesh Standards and Testing Instituiton) এর অনুমোদন নেওয়া আবশ্যক । এটি একটি সরকারি মান নির্ধারণকারী সংস্থা। প্রতিষ্ঠানটি বাংলাদেশে উৎপাদিত পণ্যের মান যাচাই করে সনদ দেয়। এছাড়া এটি পণ্যের মান উন্নয়ন ও নিয়ন্ত্রণেও কাজ করে । উদ্দীপকের মি. আজাদ নতুন এক ধরনের স্যালাইন আবিষ্কার করেন। তিনি স্যালাইনের মান নিয়ন্ত্রণে খুব সচেতন। টেস্টি স্যালাইন বাজারজাতকরণের আগে তিনি BSTI থেকে অনুমোদন নেন। এতে ভোক্তারা নির্দ্বিধায় তার প্রতিষ্ঠানের স্যালাইন কেনেন। জেলা সদরের মেলায় তিনি একটি স্টল দেন। সেখানে তিনি সন্তোষজনক পরিমাণ স্যালাইন বিক্রি করেন। BSTI পণ্যের গুণগত মান যাচাই করে সনদ দেয়। এতে উৎপাদক পণ্যের যথাযথ মান বজায় রাখতে বাধ্য হয়। ফলে ভোক্তারা BSTI অনুমোদন পাওয়া পণ্যের ওপর বিশ্বাস রাখে। তারা কোনোরূপ সন্দেহ না করেই এসব পণ্য কিনতে পারে। মি. আজাদ তার তৈরিকৃত স্যালাইনের' BSTI অনুমোদন নিয়েছেন। এতে স্যালাইনের প্যাকেটের ওপর BSTI-এর লোগো সম্বলিত একটি ছাপ আছে। ভোক্তারা এটি দেখলেই বুঝতে পারে যে এটি মানসম্মত পণ্য। ফলে মি. আজাদের পণ্য বাজাজাতকরণ সহজ হচ্ছে। তাই বলা যায়, পণ্য বাজারজাতকরণে BSTI -এর অনুমোদন সহায়ক ভূমিকা পালন করে ।"
        }
      ]
    },
    {
      "number": "10",
      "uddipok": "ব্যবসায় প্রশাসনে উচ্চতর ডিগ্রিধারী মি. রহমান রাজশাহীতে একটি ফলের জুস তৈরির শিল্প স্থাপন করেন। তিনি বিভিন্ন উৎস থেকে তথ্য সংগ্রহ করে বুঝতে পেরেছিলেন—বিশ্ববাজারে ফলের জুসের চাহিদা ক্রমবর্ধনশীল। বাংলাদেশের রাজশাহী, চাঁপাইনবাবগঞ্জ, দিনাজপুর ও সাতক্ষীরা জেলায় প্রচুর আম উৎপাদন হয় । তাই কাঁচামাল হিসেবে আমের সরবরাহ নিয়ে সমস্যা হবে না। সরকার রাজশাহী অঞ্চলে স্থানীয় কাঁচামালের ব্যবহৃত শিল্পে দশ বছরের জন্য কর অবকাশ ঘোষণা করে ।",
      "tag": "SB 19",
      "sub_questions": [
        {
          "label": "ক",
          "question": "আত্মকর্মসংস্থান কী?",
          "explanation": "নিজ উদ্যোগে নিজেই নিজের কর্মসংস্থানের ব্যবস্থা করাকেই আত্মকর্মসংস্থান বলে ।"
        },
        {
          "label": "খ",
          "question": "অবকাঠামোগত সমস্যা বলতে কী বোঝায়?",
          "explanation": "ব্যবসায় পরিচালনায় অপর্যাপ্ত সুযোগ-সুবিধা ও মৌলিক কাঠামোর অভাব হলো অবকাঠামোগত সমস্যা । ব্যবসায় গড়ে তোলার পর তা সুষ্ঠুভাবে পরিচালনা করতে মৌলিক সুযোগের উপস্থিতি প্রয়োজন। যেমন: রাস্তাঘাট, বিদ্যুৎ সংযোগ, পর্যাপ্ত পানির ব্যবস্থা। এগুলো অপর্যাপ্ত থাকলে সহজে ব্যবসায়ের কাজ পরিচালনা সম্ভব হয় না। এতে ব্যবসায়ী কাঙ্ক্ষিত লক্ষ্যে পৌঁছাতে পারেন না। তাই অবকাঠামোগত সমস্যার ফলে ব্যবসায়ীকে অনেক সময় ক্ষতির সম্মুখীন হতে হয় ।"
        },
        {
          "label": "গ",
          "question": "রাজশাহীতে আমের জুস শিল্প প্রতিষ্ঠায় মি. রহমানের কোন গুণাবলি প্রকাশ পেয়েছে? ব্যাখ্যা করো।",
          "explanation": "রাজশাহীতে আমের জুস শিল্প প্রতিষ্ঠায় মি. রহমানের দূরদৃষ্টি গুণটি প্রকাশ পেয়েছে। এ গুণের মাধ্যমে ভবিষ্যতে কী ঘটবে তা উদ্যোক্তা আগেই অনুমান করতে পারেন। উদ্যোক্তার পারিপার্শ্বিক ও ভবিষ্যৎ অবস্থা বিশ্লেষণের ক্ষমতা অন্যদের চেয়ে আলাদা হয়। তিনি দূরদৃষ্টির মাধ্যমে অব্যবহৃত সুযোগকে কাজে লাগান ৷ উদ্দীপকের মি. রহমান রাজশাহীতে একটি ফলের জুস তৈরির শিল্প কারখানা স্থাপন করেন। তিনি বিভিন্ন উৎস থেকে তথ্য সংগ্রহ করে বুঝতে পারেন বিশ্ববাজারে ফলের জুসের চাহিদা ক্রমবর্ধনশীল। এছাড়া ভৌগোলিক কারণে রাজশাহী, চাঁপাইনবাবগঞ্জ, দিনাজপুর ও সাতক্ষীরা জেলায় প্রচুর আম উৎপাদিত হয়। তাই কাঁচামাল হিসেবে আমের সরবরাহ নিয়ে সমস্যা হবে না। ভবিষ্যতের এরূপ অবস্থা সম্পর্কে তিনি পূর্বানুমান করেছেন। এটি দূরদৃষ্টির সাথে সম্পর্কিত। তাই বলা যায়, দূরদৃষ্টির মাধ্যমে ভবিষ্যৎ অনুমানের মাধ্যমে মি. রহমান জুসের শিল্পটি রাজাশাহীতে স্থাপন করেন ।"
        },
        {
          "label": "ঘ",
          "question": "শিল্প বিকাশে সরকারের কর নীতির প্রভাব উদ্দীপকের আলোকে আলোচনা করো ।",
          "explanation": "উদ্দীপকের শিল্পের মতো দেশের অন্যান্য শিল্পের বিকাশে সরকারের কর নীতির গুরুত্বপূর্ণ প্রভাব আছে বলে আমি মনে করি। দেশের শিল্প ও ব্যবসায় উদ্যোক্তাদের উৎসাহিত করতে সরকারকে বিভিন্ন ব্যবস্থা নিতে হয়। এ লক্ষ্যে সরকার ব্যবসায়বান্ধব নীতি, স্বল্পসুদে ঋণ, কর অবকাশ প্রভৃতি সুবিধা দিয়ে থাকে। উদ্দীপকের মি. রহমান রাজশাহীতে একটি জুস তৈরির কারখানা গড়ে তোলেন। সরকার রাজশাহী অঞ্চলে স্থানীয় কাঁচামালের ব্যবহৃত শিল্পে দশ বছরের জন্য কর অবকাশ ঘোষণা করে। কর নীতির আলোকে এটি একটি সরকারি সহায়তা। কর নীতি শিল্প উদ্যোক্তাদের অনুকূলে থাকলে তারা সহজে কারখানা পরিচালনা করতে পারেন। সরকারের এরূপ সহায়তায় মি. রহমানের মতো উদ্যোক্তারা নতুন শিল্প স্থাপনে আগ্রহী হয়। এতে দেশে সুষম শিল্পায়ন সম্ভব হয়। এভাবে শিল্পের বিকাশে সরকারের অনুকূল কর নীতি প্রভাব ফেলে ।"
        }
      ]
    },
    {
      "number": "11",
      "uddipok": "মি. সামি বিদেশ থেকে আধুনিক প্রযুক্তির গৃহস্থালি সামগ্রী আমদানি করে সরাসরি ভোক্তার কাছে বিক্রি করেন। এজন্য তিনি কোনো দোকান না দিয়ে অফিস খুলে ইন্টারনেটে Megina.Com নামে একটি ওয়েবপেজ খোলেন। এই পেজে সব পণ্যের ব্র্যান্ড, মূল্যতালিকা ও ছবি উপস্থাপন করেন। ভোক্তা পছন্দ করে পণ্যের অর্ডার দিলে সরাসরি ভোক্তার ঠিকানায় পণ্য পৌছে দেওয়া হয়। মি. সামি গ্রাহকের চাহিদা নিরূপণ করার পাশাপাশি ঝামেলাহীনভাবে পণ্য সরবরাহে ই-মেইল, ফেসবুক, টুইটার প্রভৃতি আধুনিক প্রযুক্তি ব্যবহার করেন। এতে ক্রেতার সংখ্যা দিন দিন বাড়ছে এবং মি. সামিও প্রচুর মুনাফা অর্জন করেছেন।",
      "tag": "SB 19",
      "sub_questions": [
        {
          "label": "ক",
          "question": "তথ্য প্রযুক্তি কী?",
          "explanation": "উপাত্ত ও তথ্য সংগ্রহ, প্রক্রিয়াজাতকরণ, সংরক্ষণ, আধুনিকীকরণ ও বিতরণ সংশ্লিষ্ট আধুনিক কম্পিউটারাইজড ব্যবস্থাকে তথ্য প্রযুক্তি বলে ।"
        },
        {
          "label": "খ",
          "question": "ই-ব্যাংকিং বলতে কী বোঝায়?",
          "explanation": "আধুনিক ইলেকট্রনিক প্রযুক্তি ব্যবহার করে ব্যাংকিং কাজ পরিচালনা করাকে ই-ব্যাংকিং বলে । ইন্টারনেটনির্ভর কম্পিউটার প্রযুক্তি ব্যবহার করে সব সময় ব্যাংকিং সুবিধা দেওয়া যায়। এক্ষেত্রে কম সময় ও খরচে অর্থ জমা, উত্তোলন ও স্থানান্তর এবং লেনদেনের তথ্য পাওয়া যায়। আবার, ই-ব্যাংকিং পদ্ধতি এটিএম কার্ডের গ্রাহকদের ২৪ ঘণ্টা লেনদেনের সুবিধাও দিয়ে থাকে ।"
        },
        {
          "label": "গ",
          "question": "দ্দীপকের মি. সামির Megina.com কী ধরনের ই-বিজনেস? ব্যাখ্যা করো।",
          "explanation": "উদ্দীপকের মি. সামির Megina. Com ব্যবসায় থেকে ভোক্তা (B2C)' ই-বিজনেসের আওতায় পড়ে। • এ ধরনের ব্যবসায়ের সাথে সাধারণ খুচরা ব্যবসায়ের মিল আছে। এক্ষেত্রে ব্যবসায়ী নিজস্ব ওয়েবসাইটের সাহায্যে সরাসরি ভোক্তার কাছে পণ্য বা তথ্যাদি বিক্রি করে। আর ভোক্তা কোনো মধ্যস্থকারী ছাড়াই ইন্টারনেট ব্যবহার করে পণ্য বা সেবা কিনতে পারেন। যেমন- amazon.com I উদ্দীপকের মি. সামি বিদেশ থেকে আধুনিক প্রযুক্তির গৃহস্থালী সামগ্রী আমদানি করে সরাসরি ভোক্তার কাছে বিক্রি করেন। তিনি কোনো দোকানে না গিয়ে ইন্টারনেটে Megina.Com নামে একটি ওয়েবপেজ খোলেন। তিনি এই পেজে সব পণ্যের ব্র্যান্ড, মূল্যতালিকা ও ছবি উপস্থাপন করেন। আর ক্রেতা অর্ডার দিলে নির্দিষ্ট ঠিকানায় পণ্য পৌঁছে দেন। এক্ষেত্রে মি. সামি ও ক্রেতার মাঝে ব্যবসায়িক পণ্য কেনা-বেচা ও লেনদেনে কোনো মধ্যস্থব্যবসায়ীর প্রয়োজন হয় না। ফলে তাদের মধ্যে সরাসরি সম্পর্ক তৈরি হয়। এভাবে ইন্টারনেট প্রযুক্তি ব্যবহার করে ক্রেতা ও ব্যবসায়ীর লেনদেন ই-বিজনেসের B2C মডেলের সাথে সম্পর্কিত। সুতরাং, মি. সামি সরাসরি পণ্য বিক্রিতে ব্যবসায় থেকে ভোক্তা (Busines to Consumer) পদ্ধতিটি অনুসরণ করেছেন ।"
        },
        {
          "label": "ঘ",
          "question": "\"ই-মার্কেটিংয়ের কারণে মি. সামি প্রচুর মুনাফা অর্জন করছেন\"-- উদ্দীপকের আলোকে উক্তিটি মূল্যায়ন করো।",
          "explanation": "“ই-মার্কেটিং-এর কারণে মি. সামি প্রচুর মুনাফা অর্জন করছেন” – উদ্দীপকের আলোকে উক্তিটি যথার্থ । এ পদ্ধতিতে ইন্টারনেট প্রযুক্তি ব্যবহারের মাধ্যমে পণ্য বা সেবার বাজার সৃষ্টি এবং ক্রেতা ভ্যালু তৈরি করা হয়। এর মাধ্যমে কম সময়ে পণ্য বা সেবার তথ্য বেশি সংখ্যক মানুষের কাছে পৌঁছানো যায়। এক্ষেত্রে ওয়েবসাইট ছাড়াও বিভিন্ন সামাজিক মাধ্যমে (ফেসবুক, টুইটার প্রভৃতি) বিজ্ঞাপন দেওয়া হয়। এতে ব্যবসায়ীর পণ্য ও সেবা বাজারজাতকরণ সংক্রান্ত খরচ অনেক কমে যায়। উদ্দীপকের মি. সামি নিজস্ব ওয়েবপেজের মাধ্যমে গ্রাহকদের গৃহস্থালী সামগ্রীর অর্ডার নিয়ে থাকেন । ঝামেলাহীনভাবে পণ্য সরবরাহে তিনি ই- মেইল, ফেসবুক, টুইটার প্রভৃতি আধুনিক প্রযুক্তি ব্যবহার করেন। এতে তার ব্যবসায়ের ক্রেতার সংখ্যা দিন দিন বাড়ছে । মি. সামি প্রথাগত বিজ্ঞাপন মাধ্যম (টেলিভিশন, রেডিও) 'ব্যবহার না করে অনলাইন প্রযুক্তি ব্যবহার করেছেন। এতে তার বিজ্ঞাপন ব্যয় কমেছে। আর তথ্য ও যোগাযোগ প্রযুক্তির যুগে অনলাইন মাধ্যমের ব্যবহার যথার্থ হয়েছে। এতে মি. সামি দ্রুত ও সহজে ক্রেতা আকর্ষণ তৈরি করতে পারেন। এছাড়া, সারা বিশ্বে পণ্য ও সেবা সংক্রান্ত তথ্য প্রচার করা যায়। এতে বিদেশি ক্রেতাদেরও চাহিদা তৈরি হওয়ার সম্ভাবনা থাকে। অতএব, পণ্যের বিজ্ঞাপনে ই-মার্কেটিং কৌশল ব্যবহারে মি. সামি যথেষ্ট মুনাফা অর্জন করতে পারছেন ।"
        }
      ]
    }
  ]
}