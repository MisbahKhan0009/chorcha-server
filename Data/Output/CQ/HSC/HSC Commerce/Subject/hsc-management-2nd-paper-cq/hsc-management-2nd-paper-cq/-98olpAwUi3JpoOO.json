{
  "title": "রাজশাহী বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব মানিক ‘ফরিদ গ্রপ অব ইন্ডা’ এর নীতি নির্ধারণ করেন এবং গুরুত্বপূর্ণ বিষয়ে সিদ্ধান্ত গ্রহণ করেন। তাঁর দক্ষ নেতৃত্বে প্রতিষ্ঠানটি গত পাঁচ বছরে লাভজনক অবস্থানে পৌঁছায়। সম্প্রতি উৎপাদন ব্যবস্থাপকের পদ শূন্য হয়। তিনি সদ্য পাস করা তাঁর সন্তানকে নিয়োগ না দিয়ে সহকারী উৎপাদন ব্যবস্থাপককে ঐ পদে পদোন্নতি দেন এবং নিজ সন্তানকে সহকারী উৎপাদন ব্যবস্থাপক পদে শিক্ষানবিশ হিসেবে নিয়োগ দেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "প্রাতিষ্ঠানিক বিশেষায়িত জ্ঞান ও শিক্ষাকে কর্মক্ষেত্রে কাজে লাগিয়ে অর্থ উপার্জন করাকে পেশা বলে।"
        },
        {
          "label": "খ",
          "question": "",
          "explanation": "ব্যবস্থাপনার পারস্পরিক নির্ভরশীল ও ধারাবাহিক কাজের সমষ্টিকে ব্যবস্থাপনা প্রক্রিয়া বলে। ব্যবস্থাপনার কাজ পরিকল্পনা দিয়ে শুরু হয়ে সংঘটিতকরণ কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণের মাধ্যমে শেষ হয়। নিয়ন্ত্রণ কার্য শেষে পরবর্তীতে নিয়ন্ত্রণের ভিত্তিতে আবার নতুন করে পরিকল্পনা করতে হয়। এভাবে ব্যবস্থাপনার কাজ সমূহ ধারাবাহিকভাবে আবর্তিত হয় বলে একে চলমান প্রক্রিয়া বলা হয়।"
        },
        {
          "label": "গ",
          "question": "",
          "explanation": "জনাব মানিক উচ্চ স্তরের ব্যবস্থাপক।   প্রতিষ্ঠানের উদ্যোগ গ্রহণ লক্ষ্য ও কৌশল নির্ধারণ পূর্ব অনুমান, অর্থসংস্থান, দীর্ঘমেয়াদী পরিকল্পনা প্রণয়ন ও নীতি নির্ধারণের জন্য  সর্বোচ্চ স্তরে নির্বাহীদের নিয়ে গঠিত স্তরকে উচ্চ স্তরের ব্যবস্থাপনা বলে। এই স্তরকে প্রশাসনিক স্তরও বলা হয়ে থাকে। প্রতিষ্ঠানের চেয়ারম্যান, পরিচালনা পর্ষদ,প্রতিষ্ঠানের সচিব, ব্যবস্থাপনা পরিচালক, মহাব্যবস্থাপক,এই স্তরের অন্তর্গত। উচ্চস্তরে নির্বাহী বা ব্যবস্থাপকরা সাধারণত মানসিক ও বুদ্ধি ভিত্তিক কাজ বেশি মাত্রায় করে থাকেন।   উদ্দীপকে জনাব মানিক ফরিদ গ্রুপ অফ ইন্ডাস্ট্রিজ এর নীতি নির্ধারণ করেন এবং গুরুত্বপূর্ণ বিষয় সিদ্ধান্ত গ্রহণ করেন। এখানে নীতি নির্ধারণ ও গুরুত্বপূর্ণ বিষয়ে সিদ্ধান্ত গ্রহণ দ্বারা বোঝা যায় যে জনাব মানিক একজন উচ্চ স্তরের ব্যবস্থাপক।"
        },
        {
          "label": "ঘ",
          "question": "",
          "explanation": "উদ্দীপকে জনাব মানিক কর্মী নিয়োগের ক্ষেত্রে প্রতিষ্ঠানের স্বার্থকে নিজের স্বার্থ থেকে বড় করে দেখেছেন।   একজন আদর্শ ব্যবস্থাপকের বিভিন্ন ধরনের দক্ষতা থাকতে হয়। যার মধ্যে অন্যতম হলো মানবীয় বা আন্তঃব্যক্তিক দক্ষতা। একজন সফল ব্যবস্থাপককে তার ঊর্ধ্বতন ও অধস্তনদের সাথে পারস্পরিক সম্পর্ক বজায় রাখার জন্য দক্ষ থাকতে হয়। কর্মীদের নিয়ে সঠিকভাবে কাজ করিয়ে নেওয়ার জন্য তাদের আবেগ অনুভূতি মনোভাব ইচ্ছা অনুচ্ছেদ ইত্যাদিও বুঝতে হয়।   উদ্দীপকে আমরা দেখতে পাই উৎপাদন ব্যবস্থাপনার পদ শূন্য হলে জনাব মানিক তার সদ্য পাশ করা সন্তানকে নিয়োগ না দিয়ে সহকারী উৎপাদন ব্যবস্থাপককে ঐ পদে পদোন্নতি দেন এবং নিজের সন্তানকে সহকারী উৎপাদন ব্যবস্থাপক পদে শিক্ষানবিশ হিসেবে নিয়োগ দেন। উৎপাদন ব্যবস্থাপক পদে সন্তানকে নিয়োগ না দেওয়ার ফলে তার মধ্যে আমরা মানবীয় বা আন্তঃব্যক্তিক দক্ষতা দেখতে পাই এবং বুঝতে পারি যে তিনি প্রতিষ্ঠানের স্বার্থে নিজের স্বার্থ বিসর্জন দিয়েছেন। তাই বলা যায় যে জনাব মানিক একজন আদর্শ ব্যবস্থাপক।"
        }
      ]
    },
    {
      "number": "2",
      "uddipok": "জনাব রফিক একটি স্বনামধন্য কোম্পানিতে কর্মরত। তিনি পরিচালনা পর্ষদ কর্তৃক গৃহীত সিদ্ধান্ত সুপারভাইজার পর্যায়ের কর্মকর্তাদের দিয়ে বাস্তবায়িত করেন। অপরদিকে মি. কিরণ কোম্পানির গৃহীত পরিকল্পনা কায়িক শ্রমের মাধ্যমে সরাসরি বাস্তবায়ন করেন। ফলে কোম্পানির মুনাফা দিন দিন বৃদ্ধি পাচ্ছে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হলেন হেনরি ফেয়ল।"
        },
        {
          "label": "খ",
          "question": "",
          "explanation": "সামাজিক উদ্দেশ্যে সমাজের বিভিন্ন পর্যায়ে ব্যক্তিদের নিয়ে কাজ করাই হলো সামাজিক প্রক্রিয়া।   প্রাতিষ্ঠানিক ব্যবস্থাপনা প্রক্রিয়া প্রতিষ্ঠানের অভ্যন্তরীণ (মালিক, শ্রমিক কর্মী) ও বাহ্যিক এজেন্সি (সরবরাহকারী, ক্রেতা ও বিনিয়োগকারী) পক্ষ জড়িত থাকে। সমাজের সংশ্লিষ্ট সকল পক্ষের অংশগ্রহণের মাধ্যমে ব্যবস্থাপনার উদ্দেশ্য বাস্তবায়ন করা হয়। তাই ব্যবস্থাপনা একটি সামাজিক প্রক্রিয়া।"
        },
        {
          "label": "গ",
          "question": "",
          "explanation": "উদ্দীপকে জনাব রফিক ব্যবস্থাপনার মধ্যস্তরে কর্মরত।   যে স্তরের ব্যবস্থাপক উচ্চ পর্যায়ের ব্যবস্থাপক কর্তৃক প্রণীত নীতি ও পরিকল্পনা সমন্বয় ও বাস্তবায়নের জন্য প্রয়োজনীয় পদক্ষেপ নেয় তাকে মধ্যস্তরের ব্যবস্থাপক বলে।  নিম্ন স্তরের ব্যবস্থাপকরা যাতে গৃহীত পরিকল্পনা বাস্তবায়ন করতে পারে সে বিষয় এই স্তর থেকে তদারকি করা হয়। এরা সাধারণত উচ্চপর্যায়ের ব্যবস্থাপকের কাছ থেকে সামগ্রিক কৌশল, লক্ষ্য ও উদ্দেশ্য সম্পর্কে অবগত হন এবং তা নির্দিষ্ট কর্মসূচিতে পরিণত করেন এবং নিম্ন স্তরের ব্যবস্থাপকদের নির্দেশনা দেন। এরা মূলত উচ্চ স্তর ও নিম্নস্তরের ব্যবস্থাপনার মধ্যে সেতুবন্ধন তৈরি করে থাকেন। প্রতিষ্ঠানের বিভাগীয় ব্যবস্থাপক, উপ মহাব্যবস্থাপক, সহকারী মহাব্যবস্থাপক আঞ্চলিক ব্যবস্থাপক প্রভৃতি ব্যক্তি এই স্তরের অন্তর্ভুক্ত।   উদ্দীপকের জনাব রফিক পরিচালনা পর্ষদ কর্তৃক গৃহীত সিদ্ধান্ত সুপারভাইজার পর্যায়ের কর্মকর্তাদের দিয়ে বাস্তবায়িত করেন। এই থেকে বোঝা যায় যে জনাব রফিক একজন মধ্যস্তরের ব্যবস্থাপক।"
        },
        {
          "label": "ঘ",
          "question": "",
          "explanation": "কোম্পানির মুনাফা বৃদ্ধিতে মিস্টার কিরনের অবদান বেশি।   শ্রমিক কর্মীদের সরাসরি তদারকি ও পরিচালনায় জড়িত কাজকে নিম্ন স্তরের ব্যবস্থাপনা বলে। এই কাজে নিয়োজিত ব্যক্তিকে ব্যবস্থাপনার নিম্নস্তরের  বা প্রথম সারির ব্যবস্থাপক বলা হয়। তত্ত্বাবধায়ক, সুপারভাইজার, শ্রমিক সর্দার নিম্নস্তরের ব্যবস্থাপনার কাজ করে থাকেন।   মিস্টার কিরণ কোম্পানির গৃহীত পরিকল্পনা কায়িক শ্রমের মাধ্যমে সরাসরি বাস্তবায়ন করেন। ফলে কোম্পানির মুনাফা দিন দিন বৃদ্ধি পাচ্ছে।   নিম্নস্তরের ব্যবস্থাপগণ সরাসরি শ্রমিক কর্মীদের কাজের নির্দেশনা দেন। তারা শ্রমিকদের কাজ তদারকি করে পরিকল্পনা বাস্তবায়নের চেষ্টা করেন।নিম্নস্তরের ব্যবস্থাপকগন ছাড়া পরিকল্পনা বাস্তবায়ন কখনোই সম্ভব নয়। তাই বলা যায় যে কোম্পানির মুনাফা বৃদ্ধিতে মি কিরণের ভূমিকা সবচেয়ে বেশি।"
        }
      ]
    },
    {
      "number": "3",
      "uddipok": "জনাব আলীম রংধনু সিমেন্ট কারখানায় লক্ষ্য স্থির ও নীতি নির্ধারণী কাজ করে থাকেন। সম্প্রতি সিমেন্টের চাহিদা বৃদ্ধি পায়। ফলে তিনি কর্মীদেরকে প্রত্যহ ২ ঘণ্টা অতিরিক্ত কাজ করার নির্দেশনা দেন। কিন্তু অতিরিক্ত মজুরি ঘোষণা দেন নাই। ফলে কর্মীদের মধ্যে অসন্তোষ ছড়িয়ে পড়ে",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "ব্যবস্থাপনার ক্ষেত্রে গতানুগতিকতা পরিহার করে বিজ্ঞান পরীক্ষা-নিরীক্ষা ও বিচার বিশ্লেষণ এর মাধ্যমে সঙ্ঘবদ্ধ জ্ঞানের প্রয়োগকে বৈজ্ঞানিক ব্যবস্থাপনা বলে।"
        },
        {
          "label": "খ",
          "question": "",
          "explanation": "পরিবর্তিত পরিস্থিতির সাথে খাপ খাওয়ানোর উদ্দেশ্যে পরিকল্পনায় প্রয়োজনীয় সমন্বয় সংশোধন ও পরিবর্তন রাখার সুযোগকে নমনীয়তা নীতি বলে।   ব্যবস্থাপনার প্রাথমিক কাজ হল পরিকল্পনা। পরিকল্পনার ভিত্তিতেই ব্যবস্থাপনার অন্যান্য কাজগুলো সম্পন্ন করা হয়। তাই পরিকল্পনার মধ্যে পরিবর্তিত পরিস্থিতির সাথে খাপ খাওয়ানোর জন্য সমপ্রয়োজনীয় সমন্বয় সংশোধন ও পরিবর্তন করার সুযোগ থাকতে হয়। তাই প্রতিষ্ঠানে প্রতিনিয়ত যে পরিবর্তন হয় তা মোকাবেলা ও নতুন সুযোগ কাজে লাগানোর জন্য নমনীয়তার নীতি অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের জনাব আলীম তার প্রতিষ্ঠানে ব্যবস্থাপনার পারিশ্রমিকের নীতি লঙ্ঘন করেছেন।   পারিশ্রমিকের নীতি বলতে কর্মীদের যোগ্যতা ও কাজের দক্ষতা অভিজ্ঞতা পারিপার্শ্বিক অবস্থা প্রকৃতি বিবেচনায় এনে উপযুক্ত পারিশ্রমিক দেওয়াকে বোঝায়। কর্মীদের পারিশ্রমিক যাতে নেহার্য ও সন্তোষজনক হয় সেদিকে ব্যবস্থাপনার নজর দেওয়া প্রয়োজন। প্রতিষ্ঠানের মূলধন বিনিয়োগ এবং কায়িক ও বা মানসিক শ্রম দেওয়ার বিনিময়ে। সবাই উপযুক্ত প্রতিদান বা পারিশ্রমিক প্রত্যাশা করে। তার প্রতিষ্ঠানের পক্ষ থেকে সবাইকে তাদের যোগ্যতা অনুযায়ী পারিশ্রমিক দেওয়া উচিত।   উদ্দীপকে জনাব আলীম কর্মীদের প্রত্যেকদিন দুই ঘন্টা অতিরিক্ত কাজ করার নির্দেশনা দেন। কিন্তু কোন অতিরিক্ত মজুরি ঘোষণা দেননি। ফলে কর্মীদের মধ্যে অসন্তোষ ছড়িয়ে পড়ে। এখানে এই থেকে আমরা বুঝতে পারি যে জনাব আলিম তার প্রতিষ্ঠানে ব্যবস্থাপনার পারিশ্রমিকের নীতির লঙ্ঘন করেছে।"
        },
        {
          "label": "ঘ",
          "question": "",
          "explanation": "একজন প্রশাসক হিসেবে জনাব আলীম এর মধ্যে ব্যবস্থাপকীয় দক্ষতার কিছু ঘাটতি রয়েছে।   ব্যবস্থাপকীয় দক্ষতা বলতে প্রতিষ্ঠানের উপকরণ ও সম্পদের সঠিক ব্যবহার ও নিয়ন্ত্রণের মাধ্যমে প্রত্যাশিত ফলাফল অর্জনের সামর্থ্য কে বোঝায়। প্রতিষ্ঠানের প্রয়োজনীয় সব উপাদান বিদ্যমান থাকলেও দক্ষ ব্যবস্থাপকের অভাবে সেগুলো সঠিকভাবে ব্যবহার করা যায় না। তাই একজন আদর্শ ব্যবস্থাপকের মধ্যে কারিগরি দক্ষতা, মানবীয় দক্ষতা, ধারণাগত দক্ষতা, সমস্যা অনুধাবন দক্ষতা ইত্যাদি থাকা প্রয়োজন।   উদ্দীপকে জনাব আলীম কর্মীদের কর্ম ঘন্টা বাড়ালেও তাদের মজুরি বাড়াননি । ফলে কর্মীদের মধ্যে অসন্তোষ ছড়িয়ে পড়ে। এখানে কর্ম ঘন্টা বাড়লেও মজুরি না বাড়ানোর ফলে জনাব আলীমের মানবীয় দক্ষতা, ধারণাগত দক্ষতা ও সমস্যা অনুধাবনের দক্ষতার ঘাটতি দেখতে পায়। তাই বলা যায় একজন প্রশাসক হিসেবে জনাব আলীমের মধ্যে ব্যবস্থাপকের কিছু ঘাটতি রয়েছে।"
        }
      ]
    },
    {
      "number": "4",
      "uddipok": "",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "প্রাতিষ্ঠানিক কাজ সুষ্ঠুভাবে করার জন্য বিভিন্ন পর্যায়ে নিয়োজিত ব্যবস্থাপকদের মধ্যে পর্যায়ক্রমে কর্তৃত্ব ও দায়িত্বে যে বিন্যাস সৃষ্টি হয় তাকে ব্যবস্থাপনার স্তর বলে।"
        },
        {
          "label": "খ",
          "question": "",
          "explanation": "প্রতিষ্ঠানের সকল কর্মী ঐক্যবদ্ধ হয়ে লক্ষ্য অর্জনে কাজ করাকে একতাই বল নীতি বলে।   একতাই বল নীতির অন্যতম কাজ হচ্ছে কর্মীদের মধ্যে দলগত চেতনা তৈরি করা। এই নীতি কর্মীদের মধ্যে ঐক্যবদ্ধ হয়ে কাজ করার অনুভূতি জাগ্রত করে। এতে প্রতিষ্ঠানের লক্ষ্য অর্জন সহজ হয়। প্রতিষ্ঠানের কর্মীরা সবাই মিলে কাজ করলে প্রতিষ্ঠান সহজেই সাফল্য লাভ করতে পারে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ছকটি জোড়ামই শিকলের নীতির সঙ্গে মিল রয়েছে। প্রতিষ্ঠানের উপর থেকে শুরু করে নিচের স্তর পর্যন্ত প্রতিটি ব্যক্তি বিভাগ ও উপবিভাগকে একে অন্যের সাথে যুক্ত করে দেওয়ার নীতিকে জোড়া মই শিকল নীতি বলে। এই নীতিতে কর্তৃত্ব শিকল সংগঠনের সর্বোচ্চ স্তর থেকে পর্যায়ক্রমে সর্বনিম্ন স্তরে পৌঁছায়। কোন বিষয়ে নির্দেশনা তথ্য প্রদান প্রভৃতি ব্যবস্থাপনার উচ্চ স্তর থেকে নিম্ন স্তরে পর্যায়ক্রমে ধাবিত হয়। এভাবে প্রতিটি বিভাগ ও উপবিভাগ ও ব্যক্তি কর্তৃত্ব শিকলে একে অন্যের সাথে সম্পর্কযুক্ত থাকে।   উদ্দীপকের চিত্রটিতে আমরা প্রতিষ্ঠানের বিভিন্ন স্তরের সম্পর্কযুক্ত ব্যক্তি বিভাগ ও উপ-বিভাগ দেখতে পাই। যা দেখে আমরা বুঝতে পারি যে এটি হেনরি ফেয়ল এর জোড়া মই শিকল নীতির সঙ্গে মিল রয়েছে।"
        },
        {
          "label": "ঘ",
          "question": "",
          "explanation": "সুষ্ঠুভাবে কার্য পরিচালনা ও জবাবদিহিতা নিশ্চিতকরণে জোড়া মই শিকল নীতি অত্যন্ত গুরুত্বপূর্ণ ভূমিকা পালন করে।   একটি প্রাতিষ্ঠানিক শিকলের মধ্যে সবাইকে আবদ্ধ করাকে জোড়া-মই শিকল নীতি বলা হয়। এর ফলে প্রতিষ্ঠানের যে কোনো পর্যায়ে কোনো সমস্যা দেখা দিলে তা ঊর্ধ্বতন সহজে জানতে পারে এবং দ্রুত সমাধান করতে পারে। তাই হেনরি ফেওলের জোড়া মই-শিকলের মাধ্যমে প্রতিষ্ঠানের সব বিভাগকে একত্র করতে পারলে কাজ আদায় সহজ হয়।   উদ্দীপকের চিত্রটিতে আমরা প্রতিষ্ঠানের বিভিন্ন স্তরের সম্পর্কযুক্ত ব্যক্তি বিভাগ ও উপ-বিভাগ দেখতে পাই।   প্রতিষ্ঠানের জোড়া মই শিকল নীতি বজায় থাকলে প্রতিষ্ঠানের সকল কাজ সুশৃঙ্খলভাবে সম্পাদন করা সম্ভব হয়। যেকোনো বিষয়ে জবাবদিহিতা আদায় এর কাজ ও সুন্দর ভাবে সম্পন্ন করা যায়। কে কাকে জবাবদিহি করবে তা সুনির্দিষ্ট থাকে। জোড়া মই নীতির মাধ্যমে প্রতিষ্ঠানের শৃঙ্খলার প্রতিষ্ঠা করা যায়। তাই আমরা বলতে পারি সুষ্ঠুভাবে কাজ পরিচালনা ও জবাবদিহিতা নিশ্চিতকরণ এ জোড়া মই শিকলের নীতি অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "জনাব সাগর উৎপাদন বিভাগে ব্যবস্থাপক হিসেবে কর্মরত। তিনি বিভাগের কর্মীদের সাথে পরামর্শ করে সিদ্ধান্ত গ্রহণ করেন। এতে প্রতিষ্ঠানে নিয়োজিতকর্মীদের সাথে তার সুসম্পর্ক সৃষ্টি হয়েছে। তাছাড়া প্রতিষ্ঠানের সম্পদ ও শ্রমের যথাযথ ব্যবহার এবং অপচয় কমানোর লক্ষ্যে কর্মীদের কাজকে নির্দিষ্ট করে দিয়েছেন। উৎপাদনের কাক্সিক্ষত লক্ষ্যমাত্রা অর্জনে কর্মীরা স্বতঃস্ফুর্তভাবে কাজ করছে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে কোন ব্যক্তি একই সময়ে একাধিক ঊর্ধ্বতনের অধীনে বা তত্ত্বাবধানে নিয়োজিত থাকলে তাকে দ্বৈত অধীনতা বলে।"
        },
        {
          "label": "খ",
          "question": "",
          "explanation": "প্রতিষ্ঠানের লক্ষ্য ও উদ্দেশ্য অর্জনের জন্য অন্যকে দিয়ে দক্ষ ভাবে কাজ করিয়ে নেওয়ার কৌশলই হল ব্যবস্থাপনা। ব্যবস্থাপনায় পরিকল্পনা অনুযায়ী প্রতিষ্ঠানের লক্ষ্য ও উদ্দেশ্য নির্ধারণ করা হয়। আর এই উদ্দেশ্যকে কেন্দ্র করে সংঘটিতকরণ, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ কাজ সম্পন্ন হয়। এসব কাজই প্রতিষ্ঠানকে লক্ষ্য ও পূর্ব নির্ধারিত উদ্দেশ্য অর্জনের সহায়তা করে। এভাবে ব্যবস্থাপনা প্রতিষ্ঠানের লক্ষ্য ও উদ্দেশ্য অর্জনে সহায়ক হয়।"
        },
        {
          "label": "গ",
          "question": "",
          "explanation": "উদ্দীপকের জনাব সাগর তার বিভাগের মানবীয় ব্যবস্থাপকীয় দক্ষতা প্রয়োগ করেছেন।   কর্মীদের দিয়ে কাজ করিয়ে নেওয়ার জন্য যোগাযোগ প্রতিষ্ঠায় এবং প্রভাবিত ও অনুপ্রাণিত করা সামর্থকে মানবীয় সম্পর্কগত বা আন্তঃব্যক্তিক দক্ষতা বলা হয়। কর্মীদের দিয়ে সঠিকভাবে কাজ করে নেওয়ার জন্য তাদের আবেগ অনুভূতি মনোভাব ইচ্ছা-অনিচ্ছা বুঝতে হয়। এজন্য তাদের সঙ্গে যোগাযোগ রাখতে হয়। মানবীয় সম্পর্ক উন্নয়নে প্রতিষ্ঠানের সব স্তরের কর্মকর্তা ও কর্মী সহ সংগঠনের সাথে সম্পর্কিত পক্ষের সুসম্পর্ক সৃষ্টিতে পারদর্শী হতে হয়।    উদ্দীপকে আমরা দেখতে পাই জনাব সাগর উৎপাদন বিভাগে ব্যবস্থাপক হিসেবে কর্মরত। তিনি বিভাগের কর্মীদের সাথে পরামর্শ করে সিদ্ধান্ত গ্রহণ করেন। এতে প্রতিষ্ঠায় নিয়োজিত কর্মীদের সাথে সুসম্পর্ক সৃষ্টি হয়েছে। এখানে তিনি প্রতিষ্ঠানের মানবসম্পদ কাজে লাগিয়ে প্রতিষ্ঠানের সকল। সম্পদের সর্বোচ্চ নিশ্চিত করছেন। তাই আমরা বলতে পারি যে জনাব সাগর তার বিভাগে মানবীয়তা ব্যবস্থাপকীয় দক্ষতার প্রয়োগ করেছেন।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানের সফলতার পেছনে জনাব সাগরের ব্যবস্থাপকীয় গুণাবলীর বিভিন্ন দিক ফুটে উঠেছে।   প্রতিষ্ঠানের অস্তিত্ব রক্ষা প্রবৃদ্ধি ও উন্নয়ন অনেকাংশে দক্ষ ব্যবস্থাপকের উপর নির্ভর করে। ব্যবস্থাপককে পরিবর্তনশীল পরিস্থিতি মোকাবেলা করে প্রাতিষ্ঠানে কাজ করতে হয়। তাই দক্ষতা ও সফলতার সাথে এসব কাজ করতে হলে তাকে কতগুলো বিশেষ গুণ থাকতে হয়। সেগুলো হলো সাংগঠনিক জ্ঞান, ব্যবস্থাপকীয় জ্ঞান,দ্রুত সিদ্ধান্ত গ্রহণের দক্ষতা, যোগাযোগ দক্ষতা ইত্যাদি।   উদ্দীপকের জনাব সাগর উৎপাদন ব্যবস্থাপক পদে কর্মরত তিনি বিভাগের কর্মীদের সাথে পরামর্শ করে সিদ্ধান্ত গ্রহণ করেন। তাছাড়া প্রতিষ্ঠানের সম্পদ ও শ্রমে যথাযথ ব্যবহার ও অপচয় কমানোর লক্ষ্যে কর্মীদের কাজ নির্দিষ্ট করে দিয়েছেন। এজন্য কর্মীরা স্বতঃস্ফূর্তভাবে লক্ষ্য অর্জনের জন্য। কাজ করছে।   উদ্দীপকে জনাব সাগর এর মধ্যে সাংগঠনিক দক্ষতা, ব্যবস্থাপকীয় দক্ষতা, যোগাযোগ দক্ষতা ইত্যাদি গুণাবলী বলে দেখা যায়।"
        }
      ]
    },
    {
      "number": "6",
      "uddipok": "জনাব কালাম একটি স্বনামধন্য প্রতিষ্ঠানে প্রধান নিবার্হী পদে কর্মরত। তিনি প্রতিষ্ঠানের কাজগুলোকে প্রকৃতি অনুযায়ী ভাগ করে দক্ষ ও অভিজ্ঞ ব্যবস্থাপকের উপর ন্যস্ত করেন। বর্তমানে তিনি উৎপাদন বৃদ্ধি ও বাজার সম্প্রসারণের লক্ষ্যে পরিকল্পনা গ্রহণ করেন। তাকে সহায়তা করার জন্য একজন বিশেষজ্ঞ কর্মী নিয়োগ দেন।",
      "tag": "RB 22,ISCM 23",
      "sub_questions": [
        {
          "label": "ক",
          "question": "",
          "explanation": "কতিপয় ব্যক্তির উপর বিশেষ কোন কাজের বা সিদ্ধান্ত গ্রহণের দায়িত্ব অর্পণ করে সৃষ্ট সংগঠনকে কমিটি সংগঠন বলে।"
        },
        {
          "label": "খ",
          "question": "",
          "explanation": "প্রতিষ্ঠানে বিভিন্ন বিভাগ ও উপবিভাগ ও কর্মীদের মধ্যে পারস্পরিক সম্পর্কের ধরন বা পেটানকে সংগঠন কাঠামো বলে। এর মাধ্যমে প্রতিষ্ঠানে বিভিন্ন স্তর বিভাগ ও উপবিভাগ ও ক্ষমতা প্রবাহের চিত্র প্রদর্শিত হয়। এর মাধ্যমে দায়িত্ব বিভাজন হয় বলে উদ্দেশ্য অর্জন সহজতর হয়। এছাড়া প্রতিষ্ঠানের ব্যবস্থাপনা সমন্বয় ও নিয়ন্ত্রণ কাজ খুব দ্রুত করা যায়। কর্মীদের কর্তৃত্ব প্রবাহ সংগঠন কাঠামোর মাধ্যমে জানা যায়।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটিতে বিশেষজ্ঞ নিয়োগে কর্মী নিয়োগের পূর্বে কার্যভিত্তিক সংগঠন কাঠামো বিদ্যমান ছিল।   প্রতিষ্ঠানের কাজের প্রকৃতি অনুযায়ী বিভাগ তৈরি করে প্রতিটি বিভাগের দায়িত্ব ও কর্তৃত্ব এক একজন বিশেষজ্ঞ কর্মীকে দেওয়া হয় যে সংগঠন পদ্ধতিতে তাকে কার্যভিত্তিক সংগঠন বলে। এ ধরনের সংগঠনে বিশেষজ্ঞ কর্মীদের উপদেষ্টা না করে সরাসরি নির্বাহী হিসেবে নিয়োগ দেওয়া হয়। এতে বিশেষজ্ঞ কর্মী সার্বিক দায়িত্বে থাকায় প্রাতিষ্ঠানিক কাজ দক্ষতার সাথে দ্রুত সম্পন্ন হয়ে থাকে। এরূপ সংগঠন কে প্রতিটি বিভাগকে অন্যান্য বিভাগের সাথে কাজ করতে হয় ফলে বিভাগ গুলোর কর্মীদের মধ্যে প্রত্যক্ষ যোগাযোগ হয়। কর্মকর্তাদের দায়িত্ব ও কর্তব্য নির্দিষ্ট থাকলে কর্মীদের কাজে উৎসাহ পান। এরূপ সংগঠনে বিশেষায়নের উপর বিশেষ গুরুত্ব দেওয়া হয়। কর্মীদের যোগ্যতার উপর ভিত্তি করে দায়িত্ব দেওয়া হয়।   উদ্দীপকে আমরা দেখতে পাই জনাব কামালের প্রতিষ্ঠানে কাজগুলোকে প্রকৃতি অনুযায়ী ভাগ করার দক্ষ ও অভিজ্ঞ ব্যবস্থাপকের উপর ন্যস্ত করেন। এই থেকে বোঝা যায় যে, তাদের প্রতিষ্ঠানের কার্যভিত্তিক সংগঠন কাঠামো বিদ্যমান ছিল।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটিতে বিশেষজ্ঞ কর্মী নিয়োগের ফলে প্রতিষ্ঠানটি সংগঠন কাঠামো পরিবর্তিত হয়ে সরলরৈখিক ও পদস্থ কর্মী সংগঠনে পরিণত হয়েছে।   নির্বাহী ও বিশেষজ্ঞ কর্মী নিয়ে গঠিত সংগঠনকে সরলরৈখিক ও পদস্থ সংগঠন বলে এই ধরনের সংগঠন কাঠামোতে দুই ধরনের কর্মী থাকে একদল সরলরৈখিক নির্বাহী অন্য দল উপদেষ্টা কর্মী। পদস্থ কর্মীরা অন্য বিভাগের সাথে যোগাযোগ করে প্রয়োজনীয় সমন্বয় সাধন করতে পারেন। এই ধরনের সংগঠনে ক্ষমতা ও দায়িত্বের বন্টন এবং আদেশ-কর্তৃত্ব নির্দেশনার গতি রেখা সুনির্দিষ্ট হয়। এরূপ সংগঠনের উপদেষ্টা কর্মী সমস্যা সমাধানে নির্বাহীকে প্রয়োজনীয় পরামর্শ দিয়ে থাকেন।   উদ্দীপকে আমরা দেখতে পাই জনাব কামাল এর প্রতিষ্ঠানে বর্তমানে উৎপাদন বৃদ্ধি ও বাজার সম্প্রসারণের লক্ষ্যে তাকে সহায়তা করার জন্য একজন বিশেষজ্ঞ কর্মী নিয়োগ দেন।   জনাব কামাল এর প্রতিষ্ঠানে বিশেষজ্ঞ কর্মী নিয়োগের ফলে তারা বিভিন্ন সমস্যার সমাধানে নির্বাহীকে প্রয়োজনীয় পরামর্শ দিতে পারবে এতে তাদের উৎপাদন বৃদ্ধি পাবে এবং বাজার ও সম্প্রসারণ হবে। তাই আমরা বলতে পারি উদ্দীপকের প্রতিষ্ঠানে বিশেষজ্ঞ কর্মী নিয়োগের ফলে সংগঠন কাঠামোতে সরলরৈখিক ও পদস্থ কর্মী সংগঠনে পরিবর্তন হয়েছে এবং এই পরিবর্তন অত্যন্ত যৌক্তিক।"
        }
      ]
    },
    {
      "number": "7",
      "uddipok": "মি. রেজাউল একটি প্রতিষ্ঠানের কর্ণধার। সিদ্ধান্ত গ্রহণে তিনি কারো সাথে পরামর্শ করেন না। তিনি নিজের ক্ষমতা ও সামর্থ্যরে উপর ভিত্তি করে প্রতিষ্ঠান পরিচালনা করেন। অপরদিকে মি. আশরাফ অন্য একটি প্রতিষ্ঠানের কর্ণধার। মি. আশরাফ কর্মীদের সাথে পরামর্শ করে সিদ্ধান্ত গ্রহণ করেন। কোনো কর্মী কিছু জানতে চাইলে তিনি বুঝিয়ে দেন। ফলে কর্মীরা স্বতঃস্ফুর্তভাবে দায়িত্ব পালন করে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে নেতৃত্বে নেতা কর্মীর মানসিক অবস্থার চেয়ে কাজকে বেশি প্রাধান্য দেন তাকে কর্মকেন্দ্রিক নেতৃত্ব বলে।"
        },
        {
          "label": "খ",
          "question": "",
          "explanation": "ভবিষ্যৎ সম্পর্কে ধারণা করার ক্ষমতা বা কল্পনা শক্তি থাকাই হলো নেতা দূরদর্শিতা। ভবিষ্যৎ অনুমান করতে পারলে একজন নেতা সময়োপযোগী সিদ্ধান্ত নিতে পারেন এক্ষেত্রে নেতা সম্ভাব্য করণীয় আগে থেকে নির্ধারণ করে রাখতে পারেন তাই একজন নেতাকে দূরদর্শিতার অধিকারী হতে হয়।"
        },
        {
          "label": "গ",
          "question": "",
          "explanation": "উদ্দীপকে মি. রেজাউল এর প্রতিষ্ঠানের স্বৈরতান্ত্রিক নেতৃত্ব বিদ্যমান। কর্মী বা অধীনস্থদের মতামত না নিয়ে নেতা এককভাবে সিদ্ধান্ত নেন যে নেতৃত্বে তাকে স্বৈরতান্ত্রিক নেতৃত্ব বলে। নেতা সকল ক্ষমতা নিজের কাছে কেন্দ্রভুত করে এককভাবে সিদ্ধান্ত নেন। তিনি কাজের জন্য কারো কাছে জবাবদিহি করতে বাধ্য থাকেন না। নেতাকর্মীদের কাছ থেকে নিঃশর্ত আনুগত্য আশা করেন। এক্ষেত্রে নেতা কর্মীদের ভয়-ভীতি দেখানো ও শাস্তি দেওয়ার মাধ্যমে কাজ আদায়ের চেষ্টা করেন। বিশেষ পরিস্থিতি মোকাবেলার জন্য স্বৈরতান্ত্রিক নেতৃত্ব উত্তম হলেও বেশিরভাগ ক্ষেত্রে এরূপ নেতৃত্বে সদস্যদের মনোবল কমে যায়। সদস্য উউদ্ভুত সুবিধা ও অসুবিধা বিবেচনা করা হয় না। সদস্যদের সৃজনশীলতা বিকাশে সুযোগও অনেক কম থাকে। তাদের ভয়-ভীতি দেখানো ও ভুলের জন্য শাস্তি দেওয়া হয় বলে তারা হতাশায় ভোগে। এরূপ নেতৃত্বে সাধারণত কর্মী সন্তুষ্টি থাকে না। এই কারনে শ্রম ঘূর্ণায়মানতা বেড়ে যায়। উদ্দীপকে আমরা দেখতে পাই মি. রেজাউল সিদ্ধান্ত গ্রহনের সময় কারো সাথে পরামর্শ করেন না। তিনি নিজের ক্ষমতাও সামর্থ্যের উপর ভিত্তি করে প্রতিষ্ঠান পরিচালনা করেন। এখানে কারো কাছ থেকে পরামর্শ না নেওয়া এবং নিজের ক্ষমতা ও সামর্থ্যের উপর ভিত্তি করে সিদ্ধান্ত নেওয়ার মাধ্যমে আমরা বুঝতে পারি যে তিনি স্বৈরতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "প্রতিষ্ঠানের দীর্ঘমেয়াদী সাফল্য অর্জনের জন্য মি. আশরাফের নেতৃত্বের ধরনটি অধিক উপযোগী আমি এর সাথে আমি একমত।   যে নেতৃত্বে নেতা সব কর্তৃত্ব ক্ষমতা নিজের কাছে কেন্দ্রীভূত না রেখে সদস্য বা কর্মীদের সাথে আলাপ আলোচনা ও পরামর্শ করে কাজ পরিচালনা করেন তাকে গণতান্ত্রিক নেতৃত্ব বলে। এখানে সিদ্ধান্ত নেওয়ার ক্ষেত্রে সদস্যদের সাথে আলাপ আলোচনা করা হয়। এতে কর্মীদের স্বতঃস্ফূর্ততা বজায় থাকে। গণতান্ত্রিক নেতৃত্বে কর্মীরা নিজেদের যোগ্য ব্যক্তি হিসেবে স্বীকৃতি পেতে সমর্থ হন।   উদ্দীপককে মি. রেজাউল স্বৈরতান্ত্রিক নেতৃত্ব অনুসরণ করেন। অন্যদিকে মি. আশরাফ গণতান্ত্রিক নেতৃত্ব অনুসরণ করেন। স্বৈরতান্ত্রিক নেতৃত্বে ভয়-ভীতি দেখিয়ে কাজ আদায় করে নেওয়া হয়। ফলে প্রতিষ্ঠানে কর্মীরা নিজেদের প্রতিষ্ঠানের অংশ ভাবে না। অন্যদিকে গণতান্ত্রিক নেতৃত্বে সিদ্ধান্ত গ্রহণ করার ক্ষেত্রে কর্মীদের পরামর্শ নেওয়া হয় বলে তারা প্রতিষ্ঠানে নিজেদের কে প্রতিষ্ঠানের অংশ ভাবে, কর্মীরা সন্তুষ্ট থাকে। যার ফলে প্রতিষ্ঠানের উৎপাদনশীলতা ও গতিশীলতা বৃদ্ধি পায়। তাই বলা যায় যে প্রতিষ্ঠান সাফল্য অর্জনের ক্ষেত্রে গণতান্ত্রিক নেতৃত্ব স্বৈরতান্ত্রিক নেতৃত্বের তুলনায় অধিক কার্যকর।"
        }
      ]
    },
    {
      "number": "8",
      "uddipok": "নীলাচল ইন্ডাট্রিজ লিমিটেড’এর মানব সম্পদ বিভাগের প্রধান নির্বাহী জনাব কাউছার আলম। তিনি কর্মীদের অভিযোগ মনোযোগ দিয়ে শোনেন, স্নেহ-মমতা দিয়ে কাজ আদায় করে নেন। কোনো কর্মী ভুল করলে সংশোধন করে দেন। তাছাড়া যে কোনো প্রতিকূল পরিস্থিতিতে তিনি সামনে থেকে দলকে নেতৃত্ব দেন। এজন্য সবাই তাকে সমীহ করে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে পরিকল্পনা একবার পুরোনো অন্যের পর বারবার ব্যবহারের জন্য নেওয়া হয় তাকে স্থায়ী পরিকল্পনা বলে।"
        },
        {
          "label": "খ",
          "question": "",
          "explanation": "কোন দল বা গোষ্ঠীর আচরণ ও কাজকে নির্দিষ্ট লক্ষ্যপানে এগিয়ে নিয়ে উদ্দেশ্য সাধনের কৌশল কে নেতৃত্ব বলে। নেতৃত্ব কর্মীদের মধ্যে দলীয় প্রচেষ্টা জোরদার করে ও শৃঙ্খলা বজায় রাখে। কর্মীরা দাদার আদেশ মান্য করে লক্ষ্য অর্জনে নিয়োজিত থাকে। দলীয় প্রচেষ্টার সৃষ্টি ও জোরদার করার ক্ষেত্রে নেতৃত্ব অপরিহার্য ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকে জনাব কাউসার আলম প্রতিষ্ঠানে পিতৃসুলভ নেতৃত্ব অনুসরণ করেন।   যে নেতৃত্বে নেতা সদস্যদের উপর বেশি কর্তব্য, কর্তৃত্ব পরায়ন হলেও পিতার মতো সদয় ও কল্যাণকামী হয়ে থাকেন তাকে পিতৃসুলভ নেতৃত্ব বলে। এক্ষেত্রে নেতাকর্মীদের মনে শ্রদ্ধাবোধ জাগাতে চেষ্টা করেন। এরূপ নেতৃত্বে প্রকৃত ও ক্ষমতা নেতার হাতে কেন্দ্রীভূত থাকে। নেতা তার কাজের জন্য কারো কাছে জবাবদিহি করতে বাধ্য থাকেন না। তবে কর্মীদের স্নেহ মমতা দিয়ে কাজ আদায়ের চেষ্টা করেন।   উদ্দীপকে আমরা দেখতে পাই জনাব কাউসার আলম কর্মীদের অভিযোগ মনোযোগ দিয়ে শোনেন। স্নেহ মমতা দিয়ে কাজ আদায় করে নেন। কোন কর্মী ভুল করলে তার সংশোধন করে দেন। মমতা দিয়ে কাজ আদায় করার। বিষয়টি থেকে আমরা বুঝতে পারি যে তার নেতৃত্বের ধারণা হলো পিতৃসুলভ নেতৃত্ব।"
        },
        {
          "label": "ঘ",
          "question": "",
          "explanation": "নেতৃত্বের বিশেষ গুণাবলীর জন্য জনাব কাউসার আলমকে সবাই সমীহ করে।   দলের সদস্যদের প্রভাবিত করে লক্ষ্যের দিকে এগিয়ে নেওয়ার ক্ষেত্রে যে ব্যক্তি অগ্রণী ভূমিকা পালন করেন তাকে বলা হয় নেতা। নেতাকে প্রতিষ্ঠান বা দলের সবাইকে নিয়ে চলতে হয়। তাই তার দলের অন্যান্য সদস্য বা ব্যক্তিকে প্রভাবিত ও প্ররোচিত করার ক্ষমতা থাকতে হয়। অন্যদিকে নেতাকেও অন্যদের চেয়ে বেশি ভবিষ্যৎ সম্পর্কে উপলব্ধি ও অনুমান করা সামর্থ্য থাকতে হয়।   উদ্দীপকের নীলাচল ইন্ডাস্ট্রিজ লিমিটেড এর মানব সম্পদ বিভাগের প্রধান নির্বাহী জনাব কাউসার আলম। তিনি কর্মীদের কথা মনোযোগ দিয়ে শোনেন এবং স্নেহ মমতা দিয়ে কাজ আদায় করে নেন। কোন কর্মী ভুল করলে তার সংশোধন করে দেন। তাছাড়া প্রতিকূল পরিস্থিতিতে তিনি সামনে থেকে দলকে নিশ্চিত করেন।   একজন নেতার অনুসারীদের মাধ্যমে কার্যক্রম পরিচালনা করে থাকেন। তাই তাকে তার অনুসারীদের সাথে ভালো ব্যবহার ব্যবহারের মাধ্যমে তাদের প্রভাবিত ও প্ররোচিত করতে হয়। অন্যদিকে ভবিষ্যৎ সম্পর্কে অনেক বেশি জ্ঞান। নেতার মধ্যে থাকলে যেকোনো প্রতিকূল পরিস্থিতি সহজে মোকাবেলা করা যায়। তাই আমরা বলতে পারি নেতৃত্বে বিশেষ গুণাবলীর জন্য জনাব কাউসার আলমকে সবাই সমীহ  করে।"
        }
      ]
    },
    {
      "number": "9",
      "uddipok": "‘লিবরা লিমিটেড কোম্পানি’ কর্মী নিয়োগের জন্য পত্রিকায় বিজ্ঞপ্তি দেয়। প্রতিষ্ঠানটি বিভিন্ন পরীক্ষার মাধ্যমে কিছু সংখ্যক যোগ্যকর্মী নিয়োগ দেয়। এতে প্রতিষ্ঠানে নিয়োজিত পুরাতন কর্মীদের মধ্যে অসন্তোষ ও বিশৃঙ্খলা সৃষ্টি হয়। এই অবস্থা থেকে উত্তরণের জন্য প্রতিষ্ঠানের নিয়োজিত কর্মী ও শ্রমিক সংঘের সুপারিশের ভিত্তিতে ১৪ জন কর্মীকে পদোন্নতি দেওয়া হয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "চাকরিপ্রার্থীদের মধ্য থেকে প্রয়োজনীয় সংখ্যক যোগ্য কর্মী বাছাইয়ের কাজকে কর্মী নির্বাচন বলে।"
        },
        {
          "label": "খ",
          "question": "",
          "explanation": "পর্যায়ক্রমে সম পর্যায়ের বিভিন্ন পদে কাজ করার মাধ্যমে কর্মীরা যে প্রশিক্ষণ পেয়ে থাকে তাকে পদাবর্তন বা পদ পরিবর্তন পদ্ধতি বলেন। পদাবর্তন বা পদ পরিবর্তন পদ্ধতিতে কর্মী বা নির্বাহীদের সারমর মর্যাদা। এক পর থেকে অন্য প্রদেশ স্থানান্তর করে বিভিন্ন কাজে ও পরিস্থিতিতে কাজ করতে পারদর্শী করে তোলা হয়। এতে তারা যে কোন পরিবর্তিত পরিস্থিতি প্রতিকূলতা মোকাবেলা করতে সক্ষম হয়। ব্যবস্থাপক বা নির্বাহীদের মানোন্নয়নে পদ পরিবর্তন একটি উল্লেখযোগ্য প্রশিক্ষণ পদ্ধতি।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি প্রথমে কর্মী সংগ্রহের বাহ্যিক উৎস থেকে কর্মী সংগ্রহ করেছেন।   প্রতিষ্ঠানের বাইরের কোন উৎস থেকে কর্মী সংগ্রহ করা হলে তাকে বাহ্যিক উৎস বলে। কর্মীসংগ্রহের বাহ্যিক উৎসের মধ্যে অন্যতম একটি উৎস হল বিজ্ঞপ্তি। বিজ্ঞাপন বা বিজ্ঞপ্তি কর্মী সংগ্রহের সবচেয়ে সহজ ও সর্বাধিক প্রচলিত পদ্ধতি। পোস্টার, ব্যানার, দৈনিক পত্রিকা, অনলাইন পত্রিকার সম্পাদিত জব সাইটে বিজ্ঞপ্তি দেওয়া হয়। এর মাধ্যমে অল্প সময়ে বিপুল সংখ্যক কর্মী সংগ্রহ করা যায়।   উদ্দীপকে আমরা দেখতে পাই লিবরা লিমিটেড কোম্পানি কর্মী নিয়োগের জন্য পত্রিকায় বিজ্ঞপ্তি দেয়। প্রতিষ্ঠানটি বিভিন্ন পরীক্ষার মাধ্যমে কিছু সংখ্যক যোগ্য কর্মী নিয়োগ দেয়। এখানে প্রকৃতি পত্রিকায় বিজ্ঞপ্তি দেওয়ার বিষয়টি থেকে আমরা বুঝতে পারি যে তারা কর্মী সংগ্রহের জন্য বাহ্যিক উৎসব ব্যবহার করেছেন।"
        },
        {
          "label": "ঘ",
          "question": "",
          "explanation": "নিয়োজিত কর্মী ও শ্রমিক সংঘ এর সুপারিশের ভিত্তিতে পদোন্নতি দেওয়ার সিদ্ধান্তটি যৌক্তিক।   প্রতিষ্ঠানও কর্মরত কর্মীদের মধ্য থেকে তা বা তাদের মাধ্যমে বা তাদের পরিচয় কর্মী সংগ্রহ করা অভ্যন্তরীণ উৎস বলে। কর্মী সংগ্রহের অভ্যন্তরীণ উৎসের মধ্যে অন্যতম দুটি উৎস হলো সংশ্লিষ্ট বিভাগের সুপারিশ ও শ্রমিক সংঘের সুপারিশ। অভ্যন্তরীণ উৎস থেকে কর্মী সংগ্রহ করা হলে যোগ্য কর্মী সংগ্রহ করা সম্ভব হয়। কর্মীরা নিজেদের দায়িত্ব সঠিকভাবে পালন করার চেষ্টা করে। ফলে কর্মীদের কর্মদক্ষতা বাড়ে। এছাড়া অভ্যন্তরীণ উৎস এর মাধ্যমে কর্মী সংগ্রহ করলে তাদের মধ্যে মনোবল বৃদ্ধি পায়। এছাড়া প্রতিষ্ঠানের ব্যয় ও হ্রাস পায়। কাজের স্বাভাবিকতা রক্ষা পায়।   উদ্দীপকে আমরা দেখতে পাই। লিবরা  লিমিটেড কোম্পানির বাহ্যিক উৎস থেকে কর্মী নিয়োগ দিলে পুরাতন কর্মীদের মধ্যে অসন্তোষ ও বিশৃঙ্খলা সৃষ্টি হয়। তাই প্রতিষ্ঠানটি এই অবস্থা থেকে উত্তরণের জন্য প্রতিষ্ঠানে নিয়োজিত কর্মী ও শ্রমিক সংঘের সুপারিশের ভিত্তিতে ১৪ জন কর্মীকে পদোন্নতি দেয়।   উদ্দীপকের প্রতিষ্ঠানটি অভ্যন্তরীণ উৎস থেকে যদি কর্মী সংগ্রহ করে তবে তাদের প্রতিষ্ঠানের ব্যয় হ্রাস পাবে। প্রতিষ্ঠানে কাজের স্বাভাবিকতা রক্ষা পাবে। কর্মীদের মধ্যে দক্ষতাভিত্তিক মনোভাব থাকবে। তাই বলা যায় নিয়োজিত কর্মী ও শ্রমিক সঙ্গে সুপারিশের ভিত্তিতে পদোন্নতি এর সিদ্ধান্তটি অত্যন্ত যৌক্তিক।"
        }
      ]
    },
    {
      "number": "10",
      "uddipok": "‘তাহসিন ফ্যাশন লি.’ এর মালিক মি. মিনহাজ উৎপাদন শিল্পের ব্যবসায় পরিচালনা করছেন। বিভিন্ন উৎস থেকে তিনি প্রয়োজনীয় কর্মী সংগ্রহ করেন। তিনি তার প্রতিষ্ঠানে নিয়োজিত কর্মীদের যোগদানের সময় বিবেচনা করে নিয়মিত পদোন্নতি দিয়ে থাকেন। ফলে অধিকতর যোগ্য ও দক্ষ কর্মীদের মধ্যে হতাশা লক্ষ করা যায়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "আধুনিক কর্মী ব্যবস্থাপনার জনক যুক্তরাজ্যের রবার্ট ওয়েন।"
        },
        {
          "label": "খ",
          "question": "",
          "explanation": "প্রশিক্ষণের মাধ্যমে কর্মীরা প্রতিষ্ঠানের নীতি, আদর্শ, উদ্দেশ্য এবং কাজ সম্পাদনের বিভিন্ন কৌশল সম্পর্কে ধারণা অর্জন করতে পারে। প্রশিক্ষণ কর্মীদের কাজের প্রতি মনোভাবের পরিবর্তন করে। এতে কর্মীদের আচার-আচরণ আরো পরিবর্তন ঘটে। এছাড়াও নতুন নতুন আধুনিক প্রযুক্তি, কলা কৌশল, যন্ত্রপাতি সম্পর্কে কর্মীদের পূর্ণাঙ্গ ধারণা দেওয়া সম্ভব হয় প্রশিক্ষণের মাধ্যমে। তাই কর্মীদের দক্ষ জনশক্তি রুপে গড়ে তোলার জন্য প্রশিক্ষণের প্রয়োজনীয়তা অপরিসীম।"
        },
        {
          "label": "গ",
          "question": "",
          "explanation": "উদ্দীপকে তাহসিন ফ্যাশন লিমিটেড প্রতিষ্ঠানটি পদোন্নতি জ্যেষ্ঠতা ভিত্তিক ভিত্তিতে অনুসরণ করেছে। প্রতিষ্ঠানে কর্মরত কর্মীদের মধ্য থেকে বা তাদের মাধ্যমে বা তাদের পরিচয়ে কর্মী সংগ্রহ করা হলে অভ্যন্তরীণ উৎস বলে। কর্মী সংগ্রহের অভ্যন্তরীণ উৎসের মত অন্যতম হলো পদোন্নতি। কোন পদ খালি হলে এর নিচের পদ থেকে কাউকে উক্ত পদে পদোন্নতি দেওয়া যায়। এতেও উক্ত কর্মীদের উৎসাহ বাড়ানোর পাশাপাশি কর্মীর সংস্থান হয়ে যায়। এর তিনটি ভিত্তি রয়েছে। জ্যেষ্ঠতা, যোগ্যতা, জ্যেষ্ঠতা ও যোগ্যতা। উদ্দীপকে আমরা দেখতে পাই। তাহসিন ফ্যাশন লিমিটেড কোম্পানিতে প্রতিষ্ঠানের নিয়োজিত কর্মীদের যোগদানের সময় বিবেচনা করেন নিয়মিত পদোন্নতি দিয়ে থাকে। এই থেকে আমরা বুঝতে পারি যে তারা পদোন্নতি জ্যেষ্ঠতা ভিত্তিক ভিত্তিটি অনুসরণ করেছে।"
        },
        {
          "label": "ঘ",
          "question": "",
          "explanation": "তাহসিন ফ্যাশন লিমিটেড এর পদোন্নতির পদ্ধতি পরিবর্তন করে যোগ্যতা ও জ্যেষ্ঠতা উভয় এর ভিত্তিতে পদোন্নতি দেওয়া উচিত।   জ্যেষ্ঠতা বা যোগ্যতা কিংবা মেধাকে পদোন্নতির একমাত্র চাবিকাঠি বিবেচনা করা হলো ব্যবস্থাপনা কে নানা অসুবিধার সম্মুখীন হতে হয়। তাই কর্মীদের পদোন্নতির ব্যাপারে ব্যবস্থাপনা বা কর্তৃপক্ষ যোগ্যতা ও জোষ্ঠ্যতা উভয় বিবেচনা করে কর্মীদের পদোন্নতি দিয়ে থাকেলে একে জোষ্ঠ্যতা ও যোগ্যতা ভিত্তিতে পদোন্নতি নামে পরিচিত। এই পদ্ধতিতে যোগ্যতার পাশাপাশি জ্যেষ্ঠতাকেও সমান গুরুত্বের সাথে বিবেচনা করা হয়। ফলে পদোন্নতির ক্ষেত্রে কর্মীদের প্রতি সুবিচার করা সম্ভব হয়। এতে পুরনো কর্মীদের যেমন ধরে রাখা যায় তেমনি যোগ্যতা সম্পন্ন কর্মীরাও সন্তুষ্ট থাকেন।   উদ্দীপকে আমরা দেখতে পাই তাহসিন ফ্যাশন লিমিটেড তার ভিত্তিতে পদোন্নতি দিয়ে থাকে। কিন্তু এই ধরনের। পদোন্নতির ফলে অধিকতর যোগ্য ও দক্ষ কর্মীদের মধ্যে হতাশা লক্ষ্য করা যায়।   জ্যেষ্ঠতা ও যোগ্যতা উভয়ের ভিত্তিতে পদোন্নতি দেওয়া হলে পুরাতন কর্মীরা যেমন সন্তুষ্ট থাকবে। তেমনি প্রতিষ্ঠানের জন্য যোগ্যতা সম্পন্ন কর্মীও সংস্থান করা সম্ভব হবে। তাই আমরা বলতে পারি তাহসিন ফ্যাশন লিমিটেড এ পদোন্নতির পদ্ধতির পরিবর্তন করে জ্যেষ্ঠতা ও যোগ্যতা উভয়ের ভিত্তিতে পদোন্নতি দেওয়া উচিত।"
        }
      ]
    },
    {
      "number": "11",
      "uddipok": "‘মিতা গার্মেন্টস’ এক লক্ষ একক পোশাক দুই মাসের মধ্যে সরবরাহের ফরমায়েশ পায়। প্রতিষ্ঠানের নির্বাহী মি. আরাফ উক্ত ফরমায়েশ বাস্তবায়নের লক্ষ্যে প্রতিনিয়ত কারখানার কাজ তদারকি করেন। তিনি কর্মীদের প্রয়োজনীয় দিক-নির্দেশনা দিতে থাকলেন। পরিকল্পনার সাথে বাস্তব কাজের বিচ্যুতি থাকলে সংশোধনের ব্যবস্থা নেন। ফলে নির্ধারিত সময়েই লক্ষ্যার্জন হয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "নির্দিষ্ট সময় শেষে বাস্তবে কতটুকু কাজ সম্পাদন হয়েছে তা পর্যবেক্ষণ ও পরিমাপ করে ফলাফল বের করাই হল হলো প্রকৃত কার্যকল পরিমাপ।"
        },
        {
          "label": "খ",
          "question": "",
          "explanation": "যে কাজ নির্দিষ্ট সময় পর পর প্রতিনিয়ত করা হয় তাকে কালান্তিক কাজ বলে।   পরিকল্পনা অনুযায়ী প্রতিষ্ঠানের সব কাজ সম্পন্ন হচ্ছে কিনা তা যাচাই করা এবং কোন কর্মী পাওয়া গেলে তা সংশোধন করার উপায়কে নিয়ন্ত্রণ বলে। নিয়ন্ত্রণ কাজগুলো সাধারণত দিন সপ্তাহ বা মাস বা বছর শেষ হতে পারে। এটি প্রতিষ্ঠান আকার আয়তন পণ্য বা সেবার প্রকৃতির উপর নির্ভর করে। তাই একে কালান্তিক কাজ বলা হয়।"
        },
        {
          "label": "গ",
          "question": "",
          "explanation": "উদ্দীপকে লক্ষ্যমাত্রা দুই মাসের মধ্যে অর্জন মেয়াদ ভিত্তিতে স্বল্প মেয়াদী পরিকল্পনা।   প্রতিষ্ঠানের দৈনন্দিন কাজ সম্পাদনের জন্য এক বছর বা তার কম সময়ের জন্য স্বল্প মেয়াদী পরিকল্পনা তৈরি করা হয়। সাপ্তাহিক, মাসিক, বার্ষিক পরিকল্পনা স্বল্প মেয়াদে পরিকল্পনার অন্তর্ভুক্ত। প্রতিষ্ঠানে বিভাগীয় ও উপ-বিভাগীয় পর্যায়ে যেসব পরিকল্পনা নেওয়া হয় তাও স্বল্পমেয়াদী পরিকল্পনা। মধ্য ও দীর্ঘমেয়াদি পরিকল্পনা বাস্তবায়নে স্বল্পমেয়াদী পরিকল্পনা সহায়ক ভূমিকা পালন করে।   উদ্দীপকে মিতা গার্মেন্টস এক লক্ষ একক পোশাক দুই মাসের মধ্যে সরবরাহের ফরমায়েশ পায়। এখানে দুই মাসের মধ্যে ফরমাইয়ের সরবরাহের বিষয়টি সময় থেকে আমরা বুঝতে পারি, এটি একটি স্বল্প মেয়াদী পরিকল্পনা।"
        },
        {
          "label": "ঘ",
          "question": "",
          "explanation": "মিতা গার্মেন্টসে যথাযথ নিয়ন্ত্রণ প্রতিষ্ঠার মাধ্যমে লক্ষ্য অর্জন সম্ভব হয়েছে।   পরিকল্পনা বা আদর্শ মান অনুযায়ী যাবতীয় কাজ সম্পাদিত হচ্ছে কিনা তা যাচাই করে কোন বিচ্যুতি থাকলে প্রয়োজনে সংশোধনমূলক ব্যবস্থা নেওয়ার কাজকে নিয়ন্ত্রণ বলে। এটি ব্যবস্থাপনা প্রক্রিয়া সর্বশেষ কাজ। পরিকল্পনা অনুযায়ী। প্রতিষ্ঠানের সকল কাজ সম্পাদনের জন্য প্রয়োজন হয় নিয়ন্ত্রণের। সঠিক নিয়ন্ত্রণ দ্বারা প্রতিষ্ঠানের। প্রতিটি স্তরের পত্রিকা ও দায়িত্ব সুন্দর ভাবে বন্টন হয়। ফলে কর্মীদের মধ্যে যোগ্যতা ও কাজের দক্ষতা বেড়ে যায়।   উদ্দীপকে আমরা দেখতে পাই মিতা গার্মেন্টস এর প্রধান নির্বাহী মি. আরাফ। প্রতিনিয়ত কারখানার কাজ তদারকি করেন কর্মীদের প্রয়োজনীয় দিকনির্দেশনা দিয়ে থাকেন পরিকল্পনার সাথে বাস্তব কাজের বিচ্যুতি থাকলে সংশোধনের ব্যবস্থা নেন।    পরিকল্পনা প্রণয়ন যতই সুন্দর ভাবে হোক না কেন সঠিক নিয়ন্ত্রণ থাকলে সবকিছুই অর্থহীন হতে পারে। তাই বলা যায় যে মিতা গার্মেন্টসে যথাযথ নিয়ন্ত্রণ প্রতিষ্ঠার মাধ্যমে লক্ষ্য অর্জন সম্ভব হয়েছে।"
        }
      ]
    }
  ]
}