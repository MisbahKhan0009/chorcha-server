{
  "title": "বরিশাল বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব রাশেদ আকবর শ্রমিকদের নিকট থেকে সর্বোচ্চ কাজ আদায় করতে চান। চলতি বছরের মুনাফার ৫% শ্রমিকদের মধ্যে বণ্টনের উদ্যোগ নিয়েছেন। এছাড়া শ্রমিকদের জীবনযাত্রার মান উন্নয়নে তিনি বেশ কিছু পদক্ষেপ গ্রহণ করেছেন। প্রতিষ্ঠানের প্রধান হিসেবে তিনি শ্রমিক-কর্মীদের নিকট শ্রদ্ধেয় ব্যক্তিত্ব।",
      "tag": " BB 25",
      "sub_questions": [
        {
          "label": "ক",
          "question": "",
          "explanation": "ব্যবস্থাপনার মৌলিক কাজগুলো (পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ) ধারাবাহিকভাবে বার বার আবর্তিত হওয়াকে ব্যবস্থাপনা চক্র বলে।"
        },
        {
          "label": "খ",
          "question": "'ব্যবস্থাপনা সর্বজনীন'- ব্যাখ্যা করো।",
          "explanation": "ব্যবস্থাপনার সর্বজনীনতা বলতে সর্বত্র ও সব ক্ষেত্রে, ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখা যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "জনাব রাশেদ আকবর ব্যবস্থাপনার কোন কাজটি সম্পাদন করেছেন? ব্যাখ্যা করো।",
          "explanation": "জনাব রাশেদ আকবর ব্যবস্থাপনার প্রেষণা কাজটি সম্পাদন করেছেন। প্রেষণার মাধ্যমে কর্মীদের কাজের প্রতি উৎসাহিত করা হয়। এক্ষেত্রে কর্মীকে আর্থিক ও অনার্থিক সুবিধা দেওয়া হয়। ফলে তারা কাজের প্রতি আরও আগ্রহী হয়। কর্মচারীদের বোনাস, আবাসিক সুবিধা, চিকিৎসা ভাতা, কাজের উন্নত পরিবেশ, উত্তম আচরণ প্রভৃতির মাধ্যমে কর্মীদের প্রেষণা দেওয়া হয়। উদ্দীপকে জনাব রাশেদ আকবর একটি প্রতিষ্ঠানের প্রধান। তিনি শ্রমিকদের থেকে সর্বোচ্চ কাজ আদায় করতে চান। এজন্য তিনি তাদের জন্য কিছু পদক্ষেপ নেন। এর আওতায় তিনি চলতি বছরের মুনাফার ৫% - শ্রমিকদের মধ্যে বণ্টনের উদ্যোগ নেন। এ সুযোগ-সুবিধা তাদের মধ্যে ৪ উদ্দীপনা তৈরি করে। এতে কাজের প্রতি তাদের আগ্রহ বেড়ে যাবে। তিনি তাদের জীবনযাত্রার মান উন্নয়নেও বেশকিছু পদক্ষেপ নেন। এর ফলে - কর্মীরা প্রতিষ্ঠানের প্রতি ইতিবাচক মানসিকতা পোষণ করে কাজ করে। এসব বৈশিষ্ট্য প্রেষণার সাথে মিলে যায়। সুতরাং, উদ্দীপকের জনাব রাশেদ আকবর ব্যবস্থাপনার প্রেষণা কাজটি সম্পাদন করেছেন।"
        },
        {
          "label": "ঘ",
          "question": "শ্রমিক-কর্মীদের নিকট গ্রহণযোগ্যতার পেছনে রাশেদ আকবরের যে দক্ষতাটি বিশেষভাবে ভূমিকা রেখেছে- তা উদ্দীপকের আলোকে মূল্যায়ন করো।",
          "explanation": "শ্রমিক কর্মীদের কাছে গ্রহণযোগ্যতার পিছনে জনাব রাশেদ আকবরের আন্তঃব্যক্তিক দক্ষতাটি বিশেষভাবে ভূমিকা রেখেছে বলে আমি মনে করি। আন্তঃব্যক্তিক দক্ষতার মাধ্যমে একজন ব্যবস্থাপক তার কর্মীদের কাজ করানোর জন্য তাদের সাথে যোগাযোগ করেন। তাদের কাজের প্রতি উৎসাহী ও অনুপ্রাণিত করার চেষ্টা করেন। তাদের সুবিধা-অসুবিধা বুঝে সেগুলো মূল্যায়ন করেন। এতে উভয়ের মধ্যে মানবীয় বা আন্তঃব্যক্তিক সম্পর্ক গড়ে ওঠে। উদ্দীপকে জনাব রাশেদ আকবর একটি প্রতিষ্ঠানের প্রধান। তিনি তার প্রতিষ্ঠানে শ্রমিকদের নানা সুবিধাদি দেওয়ার সিদ্ধান্ত নেন। এক্ষেত্রে তিনি চলতি বছরের মুনাফা থেকে ৫% তাদেরকে বণ্টনের উদ্যোগ নেন। আবার তিনি তাদের জীবনযাত্রার মান উন্নয়নেও বেশকিছু পদক্ষেপ নেন। এসব কারণে প্রতিষ্ঠানের শ্রমিক-কর্মীদের কাছে তিনি একজন শ্রদ্ধেয় ব্যক্তিত্ব। তার সম্পাদিত এসব কাজের মধ্যে আন্তঃব্যক্তিক দক্ষতার মিল রয়েছে। জনাব রাশেদ আকবর প্রতিষ্ঠানের প্রধান হয়েও শ্রমিক-কর্মীদের চাওয়া- পাওয়া সম্পর্কে অনুধাবন করেছেন। তিনি তাদের জন্য আর্থিক প্রণোদনার ব্যবস্থা করেন। আবার তাদের জীবনযাত্রা সুন্দর করে তুলতেও তিনি উদ্যোগ নেন। এতে কর্মীরা তার প্রতি অনুগত হয়, প্রতিষ্ঠানের কাজ সম্পাদনেও সর্বোচ্চ পরিশ্রম করে। এভাবে"
        }
      ]
    },
    {
      "number": "2",
      "uddipok": "জনাব মকবুল হোসাইন ভূঁইয়া আল হেরা গ্রুপের প্রধান নির্বাহী কর্মকর্তা। কর্মী নির্বাচন, পদোন্নতি ও বেতন সম্পর্কিত গুরুত্বপূর্ণ সিদ্ধান্ত তিনি নিজে সম্পাদন করেন। তবে উৎপাদন সম্পর্কিত কম গুরুত্বপূর্ণ কিছু সিদ্ধান্ত সুপারভাইজার ও শ্রমিকদের মাধ্যমে গ্রহণ করা হয়। প্রতিযোগী প্রতিষ্ঠানকে মোকাবিলা ও ভবিষ্যৎ মুনাফা অব্যাহত রাখার জন্য তিনি সবসময় তৎপর।",
      "tag": " BB 25",
      "sub_questions": [
        {
          "label": "ক",
          "question": "ব্যবস্থাপনা নীতি কী?",
          "explanation": "ব্যবস্থাপনা নীতি বলতে ব্যবস্থাপনা সংক্রান্ত মৌলিক কিছু নির্দেশিকা, যেগুলো প্রতিষ্ঠানের সব পর্যায়ে সমস্যার সমাধান ও সিদ্ধান্ত নেওয়ার ক্ষেত্রে পথ দেখায়।"
        },
        {
          "label": "খ",
          "question": "ব্যবস্থাপনা ও প্রশাসনের মধ্যে সম্পর্ক ব্যাখ্যা করো।",
          "explanation": "নেওয়ার ক্ষেত্রে পথ দেখায়। দায়িত্ব ও কর্তব্যের দিক দিয়ে প্রশাসন ও ব্যবস্থাপনার মধ্যে ভিন্নতা পরিলক্ষিত হয়। প্রশাসন প্রতিষ্ঠানের নীতি নির্ধারণ, লক্ষ্য নির্ধারণ ও কাঠামো প্রণয়ন করে। এগুলো বাস্তাবায়নের জন্য পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণের কাজ করে থাকে। এ কাজগুলোর জন্য ব্যবস্থাপনা প্রশাসনের কাছে জবাবদিহি করে।"
        },
        {
          "label": "গ",
          "question": "উদ্দীপকে ব্যবস্থাপনার কোন নীতি সম্পর্কে আলোকপাত করা হয়েছে? ব্যাখ্যা করো। ৩",
          "explanation": "উদ্দীপকে ব্যবস্থাপনার কেন্দ্রীকরণ ও বিকেন্দ্রীকরণ নীতি সম্পর্কে আলোকপাত করা হয়েছে। কেন্দ্রীকরণ বলতে উচ্চ স্তরের ব্যবস্থাপনার হাতে, সিদ্ধান্ত নেওয়ার ক্ষমতা কেন্দ্রীভূত করে রাখাকে বোঝায়। এটির ফলে প্রতিষ্ঠানের অধস্তন কর্মীদের গুরুত্ব কমে যায়। অন্যদিকে, সিদ্ধান্ত নেওয়ার ক্ষমতা উচ্চ স্তরের ব্যবস্থাপনার হাতে না রেখে বিভিন্ন স্তরের ব্যবস্থাপকদের কাছে দেওয়াকে বিকেন্দ্রীকরণের নীতি বলা হয়। উদ্দীপকে জনাব মকবুল হোসাইন ভূঁইয়া আল হেরা গ্রুপের প্রধান নির্বাহী। প্রতিষ্ঠানটির গুরুত্বপূর্ণ সিদ্ধান্ত তিনি নিজে সম্পাদন করেন। এক্ষেত্রে তিনি প্রতিষ্ঠানটিতে কর্মী নির্বাচন, পদোন্নতি ও বেতন সম্পর্কিত সিদ্ধান্তগুলো নিয়ে থাকেন। প্রতিষ্ঠানটিতে এ বিষয়গুলোতে কেন্দ্রীকরণ নীতি অনুসৃত হচ্ছে। আবার, উৎপাদন সম্পর্কিত সিদ্ধান্ত প্রতিষ্ঠানটিতে সুপারভাইজার ও শ্রমিকদের মাধ্যমে নেওয়া হয়। এসব সিদ্ধান্ত কম গুরুত্বপূর্ণ হওয়ায় তা নিম্ন স্তরের কর্মীদের মাধ্যমে নেওয়া হচ্ছে। এটি বিকেন্দ্রীকরণ নীতিকে নির্দেশ করে। সুতরাং, উক্ত প্রতিষ্ঠানটিতে কেন্দ্রীকরণ ও বিকেন্দ্রীকরণ নীতি অনুসরণ করা হয়েছে।"
        },
        {
          "label": "ঘ",
          "question": "'মকবুল হোসেন ভূঁইয়া দূরদর্শিতা গুণসম্পন্ন\" উদ্দীপকের আলোকে উত্তিটি মূল্যায়ন করো।",
          "explanation": "জনাব মকবুল হোসেন ভূঁইয়া দূরদর্শিতা গুণসম্পন্ন- উক্তিটি যথার্থ বলে আমি মনে করি। ভবিষ্যতের বিষয় অনুধাবন করে পূর্ব প্রস্তুতি নেওয়া হলো দূরদর্শিতা। ব্যবস্থাপককে ভবিষ্যত সম্ভাবনার প্রেক্ষিতে পূর্বানুমানের ভিত্তিতে সিদ্ধান্ত গ্রহণ ও পরিকল্পনা প্রণয়ন করতে হয়। এক্ষেত্রে তিনি প্রজ্ঞা বা দূরদর্শিতার মাধ্যমে চিন্তা-ভাবনা করে ভবিষ্যৎ সম্পর্কে অনুমান করে কাজ সম্পাদন করেন। উদ্দীপকে জনাব মকবুল হোসেন ভূঁইয়া আল হেরা গ্রুপে প্রধান নির্বাহী। প্রতিষ্ঠানটিতে কেন্দ্রীকরণ ও বিকেন্দ্রীকরণ নীতির আলোকে সিদ্ধান্ত নেওয়া হয়। জনাব মকবুল হোসেন ভূঁইয়া প্রতিষ্ঠানটির প্রতিযোগিতা মোকাবিলা ও মুনাফা বাড়াতে অত্যন্ত তৎপর। এক্ষেত্রে তিনি ভবিষ্যৎ অনুসন্ধান করে এসব কাজ সম্পাদন করছেন। প্রতিযোগী মোকাবিলা ও মুনাফা বাড়ানোর পদক্ষেপ নেওয়ার ক্ষেত্রে জনাব মকবুল হোসেনের মধ্যে দূরদর্শিতা গুণ বিদ্যমান। এজন্য তিনি ভবিষ্যৎ প্রতিযোগিতা সম্পর্কে চিন্তা-ভাবনা করছেন। এক্ষেত্রে তিনি এ প্রতিযোগিতা মোকাবিলায় অগ্রিম প্রস্তুতি নিয়ে রাখছেন। আবার, মুনাফা বাড়ানোর জন্য তিনি আগে থেকেই প্রতিষ্ঠানটিতে কাজ চালানোর জন্য যথাযথ নির্দেশনা দিচ্ছেন। এতে ভবিষ্যতে বিদ্যমান প্রতিযোগিতা মোকাবিলা ও মুনাফা সর্বাধিকরণে তিনি সফল হবেন। তাই বলা যায়, জনাব মকবুল হোসেন ভূঁইয়া দূরদর্শিতা গুণসম্পন্ন একজন ব্যবস্থাপক।"
        }
      ]
    },
    {
      "number": "3",
      "uddipok": "সুপারস্টার প্লাস্টিক কোম্পানির মানবসম্পদ ব্যবস্থাপক অশোক কর্মকার কর্মীদের পদোন্নতির নতুন নীতিমালা প্রণয়ন করেছেন। নীতিমালা অনুসারে শুধুমাত্র যোগ্যতার ভিত্তিতে পদোন্নতি দেওয়া হবে। এই নীতিমালা প্রণয়নে কর্মীদের কোনো মতামত নেওয়া হয়নি। শুধুমাত্র যোগ্যতাকে বিবেচনা করায় কর্মীরা নীতিমালার বিষয়ে নিজেদের অসন্তুষ্টি প্রকাশ করে। পুরনো কর্মীরা তাদের অভিযোগ ঊর্ধ্বতনকে অবহিত করার। সিদ্ধান্ত নিয়েছেন।",
      "tag": " BB 25",
      "sub_questions": [
        {
          "label": "ক",
          "question": "লক্ষ্য কী?",
          "explanation": "কোনো কাজের প্রত্যাশিত ফলই হলো লক্ষ্য।"
        },
        {
          "label": "খ",
          "question": "পরিকল্পনাকে ব্যবস্থাপনার অন্যান্য কাজের ভিত্তি বলা হয় কেন? ব্যাখ্যা করো। ২",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ করা হলো পরিকল্পনা। এটি ব্যবস্থাপনার প্রথম কাজ। এটি বাস্তবায়নের জন্যই সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ কাজগুলো করা হয়। এ কাজগুলো পরিকল্পনা অনুযায়ী ধারাবাহিকভাবে চলতে থাকে। তাই পরিকল্পনাকে ব্যবস্থাপনার অন্যান্য কাজের ভিত্তি বলা হয়।"
        },
        {
          "label": "গ",
          "question": "অশোক কর্মকারের প্রণীত পরিকল্পনাটি প্রকৃতির ওপর ভিত্তি করে কোন ধরনের? ব্যাখ্যা করো।",
          "explanation": "অশোক কর্মকার প্রণীত পরিকল্পনাটি প্রকৃতির ভিত্তিতে স্থায়ী পরিকল্পনা। এ ধরনের পরিকল্পনা প্রতিষ্ঠানে একবারই প্রণীত হয়। একই ধরনের কাজের জন্য এ পরিকল্পনা বার বার অনুসরণ করা হয়। নতুন কোনো পরিস্থিতি বা সমস্যা সৃষ্টি না হলে এ পরিকল্পনায় কোনো পরিবর্তন আনা হয় না। উদ্দীপকের সুপারস্টার প্লাস্টিক কোম্পানির মানবসম্পদ ব্যবস্থাপক অশোক কর্মকার কর্মীদের পদোন্নতির নীতিমালা প্রণয়ন করেছেন। নীতিমালা অনুসারে শুধুমাত্র যোগ্যতার ভিত্তিতে পদোন্নতি দেওয়া হবে। সুপারস্টার প্লাস্টিক কোম্পানির এ পরিকল্পনাটি তারা বার বার ব্যবহারের উদ্দেশ্যেই প্রণয়ন করেছে। প্রতি বার কর্মীদের পদোন্নতি দেওয়ার ক্ষেত্রে তারা এ পরিকল্পনাটি ব্যবহার করবে। এতে প্রতি বার তাদের নতুন করে পরিকল্পনা তৈরি করতে হবে না। এর সাথে স্থায়ী পরিকল্পনার মিল পাওয়া যায়। সুতরাং, উদ্দীপকের অশোক কর্মকার স্থায়ী পরিকল্পনা প্রণয়ন করেছেন।"
        },
        {
          "label": "ঘ",
          "question": "\"আদর্শ পরিকল্পনার একটি বৈশিষ্ট্যের অনুপস্থিতি কর্মীদের অসন্তুষ্টির কারণ\"-উক্তিটির যথার্থতা উদ্দীপকের আলোকে ব্যাখ্যা করো।",
          "explanation": "\"আদর্শ পরিকল্পনার গ্রহণযোগ্যতা বৈশিষ্ট্যের অনুপস্থিতি কর্মীদের অসন্তুষ্টির কারণ\"- উক্তিটির সাথে আমি একমত। পরিকল্পনা প্রতিষ্ঠানের ওপর থেকে নিচের স্তর পর্যন্ত সকল কর্মীর কাছে গ্রহণযোগ্য হতে হবে। কর্মীরা পরিকল্পনাকে আন্তরিকতার সাথে না নিলে তা যথাযথভাবে বাস্তবায়ন করা সম্ভব হয় না। ফলে প্রতিষ্ঠানের লক্ষ্য অর্জনও সম্ভব হয় না। উদ্দীপকের সুপারস্টার প্লাস্টিক কোম্পানির মানবসম্পদ ব্যবস্থাপক অশোক কর্মকার কর্মীদের নতুন নীতিমালা প্রণয়ন করেছেন। নীতিমালা অনুসারে শুধুমাত্র যোগ্যতার ভিত্তিতে পদোন্নতি দেওয়া হবে। এ নীতিমালা প্রণয়নে কর্মীদের মতামত নেওয়া হয়নি। এছাড়া তারা এ নীতিমালার বিষয়ে নিজেদের অসন্তুষ্টি প্রকাশ করে। এক্ষেত্রে উক্ত পরিকল্পনাটি প্রতিষ্ঠানের কর্মীরা ইতিবাচকভাবে নেয়নি। এছাড়া এ নীতিমালা প্রণয়নের সময় তাদের মতামতও নেওয়া হয়নি। যার ফলে তারা তাদের অসন্তুষ্টি প্রকাশ করেছে। তাই অশোক কর্মকারের পরিকল্পনায় 'গ্রহণযোগ্যতা' বৈশিষ্ট্যটির অনুপস্থিতি বিদ্যমান। তিনি কর্মীদের মতামতের ভিত্তিতে পরিকল্পনা গ্রহণ করলে তারা অসন্তুষ্ট হতো না। এছাড়া শুধুমাত্র যোগ্যতা বিবেচনা না করে জ্যেষ্ঠতা ও যোগ্যতার ভিত্তিতে পদোন্নতি দিলে কর্মীরা সন্তুষ্ট হতো। এতে পরিকল্পনাটি সকলের কাছে গ্রহণযোগ্যও হতো। তাই বলা যায়, আদর্শ পরিকল্পনার 'গ্রহণযোগ্যতা' বৈশিষ্ট্যের অনুপস্থিতি কর্মীদের অসন্তুষ্টির কারণ।"
        }
      ]
    },
    {
      "number": "4",
      "uddipok": "নবারুন পিএলসি একটি রপ্তানিমুখী প্রতিষ্ঠান। প্রতিষ্ঠানের কার্যাবলিকে ক্রয়, উৎপাদন, বিপণন ও মানবসম্পদ এই চার ভাগে বিভক্ত করা হয়েছে। প্রতিটি বিভাগের কাজ একেকজন বিশেষজ্ঞ কর্মীর অধীনে নিয়ন্ত্রিত হয়। বিভাগীয় প্রধানরা নিজ বিভাগের সর্বময় ক্ষমতার অধিকারী। বিভাগীয় প্রধানদের অধীনে প্রয়োজনীয় সংখ্যক কর্মকর্তা-কর্মচারী রয়েছেন।",
      "tag": " BB 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্নকে সংগঠন কাঠামো বলে।"
        },
        {
          "label": "খ",
          "question": "একটি আদর্শ সংগঠনে 'কাম্য তত্ত্বাবধান পরিসর' প্রয়োজন কেন? ব্যাখ্যা করো।",
          "explanation": "একজন নির্বাহীর প্রত্যক্ষ তত্ত্বাবধানে যতজন কর্মী নিয়োজিত থাকে, তাকে কাম্য তত্ত্বাবধান পরিসর বলে। নির্বাহীর তত্ত্বাবধান পরিসর কাম্যমাত্রায় হলে তিনি অধীনস্থদের কাজ সহজে তদারকি করতে পারেন। এতে কর্মীদের ভুল কমে যায়। কাম্য তত্ত্বাবধানের ফলে কাজে যেমন গতি আসে তেমনি প্রতিষ্ঠানে সাফল্য অর্জিত হয়। এজন্য একটি আদর্শ সংগঠনে কাম্য তত্ত্বাবধান পরিসর প্রয়োজন হয়।"
        },
        {
          "label": "গ",
          "question": "উদ্দীপকের সংগঠন কাঠামোটি কোন ধরনের? ব্যাখ্যা করো।",
          "explanation": "উদ্দীপকে নবারুন পিএলসি-এর সংগঠন কাঠামোটি কার্যভিত্তিক। এরূপ সংগঠন কাঠামোতে প্রতিষ্ঠানের কাজগুলোকে সমজাতীয়তার ভিত্তিতে বিভিন্ন বিভাগ ও উপবিভাগে ভাগ করা হয়। এরপর বিশেষজ্ঞ কর্মীর ওপর প্রত্যেক বিভাগের দায়িত্ব দেওয়া হয়। তাদের তত্ত্বাবধানে প্রতিটি বিভাগের কাজ নিয়ন্ত্রিত হয়। এক্ষেত্রে বিশেষজ্ঞরা স্ব স্ব বিভাগে সর্বোচ্চ ক্ষমতা ভোগ করেন। উদ্দীপকে নবারুন পিএলসি একটি রপ্তানিমুখী প্রতিষ্ঠান। প্রতিষ্ঠানটির কার্যাবলিকে ক্রয়, উৎপাদন, মানবসম্পদ ও বিপণন এই চারটি বিভাগে বিভক্ত করা হয়েছে। এরপর একেকজন বিশেষজ্ঞের ওপর প্রত্যেক বিভাগের কাজের দায়িত্ব ও কর্তৃত্ব অর্পণ করা হয়। এক্ষেত্রে স্বস্ব বিভাগের কাজ তারা নিয়ন্ত্রণ করেন। উক্ত বিশেষজ্ঞরা নিজ নিজ বিভাগে সকল ক্ষমতার অধিকারী। এসব বৈশিষ্ট্য কার্যভিত্তিক সংগঠনের বৈশিষ্ট্যের সাথে সঙ্গতিপূর্ণ। তাই উদ্দীপকে নবারুন পিএলসি একটি কার্যভিত্তিক সংগঠন কাঠামো।"
        },
        {
          "label": "ঘ",
          "question": "তুমি কি মনে করা উদ্দীপকের সংগঠন কাঠামোতে সংগঠনের নীতিমালা সঠিকভাবে অনুসরণ করা হয়েছে? বিশ্লেষণ করো।",
          "explanation": "উদ্দীপকের সংগঠন কাঠামোতে সংগঠনের নীতিমালা সঠিকভাবে অনুসরণ করা হয়েছে বলে আমি মনে করি। কর্তৃত্ব ও দায়িত্বের সমতার নীতি অনুসারে নির্বাহীদের কর্তৃত্ব ও দায়িত্বের মধ্যে সমতা বিধান করা হয়। আবার, শ্রমবিভাজন নীতির আলোকে সমজাতীয় কাজকে সঠিকভাবে ভাগ করা হয়। তাছাড়া বিশেষায়নের নীতি অনুসরণ করে বিশেষজ্ঞ ব্যক্তিকে নির্দিষ্ট কাজের দায়িত্ব দেওয়া হয়। এছাড়া ব্যবস্থাপকদের অধীনে কাম্য মাত্রায় অধস্তন নিয়োগের মাধ্যমে তত্ত্বাবধান পরিসরের নীতি অনুসৃত হয়। উদ্দীপকে নবারুন পিএলসি একটি রপ্তানিমুখী প্রতিষ্ঠান। প্রতিষ্ঠানটির কার্যাবলিকে ক্রয়, উৎপাদন, বিপণন ও মানবসম্পদ এই চারটি বিভাগে ভাগ করা হয়েছে। এরপর বিশেষজ্ঞ কর্মীদের প্রতিটি বিভাগের কাজের দায়িত্ব দেওয়া হয়েছে। এক্ষেত্রে তাদেরকে নিজ নিজ বিভাগের সর্বোচ্চ ক্ষমতা ও কর্তৃত্ব দেওয়া হয়। তাদের অধীনে প্রয়োজনীয়সংখ্যক কর্মকর্তা ও কর্মচারী কাজ করেন। উদ্দীপকের প্রতিষ্ঠানটিতে কাজকে বিভক্তক্রণের মাধ্যমে শ্রমবিভাজন নীতি অনুসরণ করা হয়েছে। প্রতিটি বিভাগে বিশেষজ্ঞ নিয়োগের ক্ষেত্রে বিশেষায়নের নীতি অনুসরণ করা হয়েছে। তাছাড়া বিভাগীয় প্রধানদের দায়িত্ব অনেক। এক্ষেত্রে তাদের সর্বোচ্চ কর্তৃত্ব অর্পণের মাধ্যমে কর্তৃত্ব ও দায়িত্বের সমতা বিধান করা হয়েছে। আবার, তাদের অধীনে কর্মকর্তা-কর্মচারী নিয়োগে কাম্য তত্ত্বাবধান পরিসরের নীতির প্রতিফলন হয়েছে। তাই বলা যায়, নবারুন পিএলসি সঠিকভাবে সংগঠনের নীতিমালা অনুসরণ করেছে।"
        }
      ]
    },
    {
      "number": "5",
      "uddipok": "রাজধানী ঢাকার দুটি প্রতিষ্ঠিত গার্মেন্টস কোম্পানি পদ্মা লিমিটেড ও মেঘনা লিমিটেড। পদ্মা লিমিটেডে একজন মার্কেটিং অফিসারের প্রয়োজন ছিল। তাই মেঘনা লিমিটেডের দক্ষ ও অভিজ্ঞ মার্কেটিং অফিসার মিজানুর রহমানকে ২০২৩ সালে অধিক সুবিধা দিয়ে নিয়োগ দেন। একই প্রতিষ্ঠানে জনাব আফতাব মুল্লা ২০১০ সাল থেকে মার্কেটিং অফিসার পদে কাজ করছেন। ২০২৪ সালে তাদের মধ্য থেকে একজনকে পদোন্নতির জন্য মনোনীত করা হলে জনাব আফতাব মুল্লা পদোন্নতি পান।।",
      "tag": " BB 25",
      "sub_questions": [
        {
          "label": "ক",
          "question": "কর্মী সংগ্রহ কী?",
          "explanation": "শূন্যপদ পূরণের জন্য চাকরিপ্রার্থীদের নির্দিষ্ট পদে আবেদন করতে ও নির্বাচন প্রক্রিয়ায় নিয়ে আসার কাজকে কর্মী সংগ্রহ বলে।"
        },
        {
          "label": "খ",
          "question": "কর্মী নির্বাচনকে ঋণাত্মক প্রক্রিয়া বলা হয় কেন? ব্যাখ্যা করো।",
          "explanation": "যে প্রক্রিয়ায় চাকরিপ্রার্থীদের মধ্য থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয়, তাকে কর্মী নির্বাচন বলে। এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মাধ্যমে চাকরিপ্রার্থীদের যোগ্যতা যাচাই-বাছাই করা হয়। কোনো ধাপে কোনো প্রার্থী অকৃতকার্য হলে, তাকে বাদ দেওয়া হয়। এজন্যই বলা হয়, কর্মী নির্বাচন একটি ঋণাত্মক প্রক্রিয়া।"
        },
        {
          "label": "গ",
          "question": "পদ্মা লিমিটেড কোন উৎস থেকে মার্কেটিং অফিসার নিয়োগ করেছেন? ব্যাখ্যা করো।",
          "explanation": "পদ্মা লিমিটেড বাহ্যিক উৎস থেকে মার্কেটিং অফিসার নিয়োগ করেছে। এ ধরনের উৎসে শূন্যপদ পূরণের জন্য প্রতিষ্ঠানের বাইরে থেকে কর্মী সংগ্রহ করা হয়। এ পদ্ধতিতে প্রশিক্ষণ কেন্দ্র, পত্রিকা ও অনলাইনে বিজ্ঞপ্তি, বিশ্বস্ত সূত্র, মেধা শিকার প্রভৃতি মাধ্যমে কর্মী সংগ্রহ করা হয়। এর মাধ্যমে নতুন চিন্তাধারার যোগ্য কর্মী নিয়োগ দেওয়া যায়। উদ্দীপকে পদ্মা লিমিটেড একটি পোশাক উৎপাদনকারী প্রতিষ্ঠান। তাদের মার্কেটিং অফিসার পদ শূন্য। তাই তারা শূন্যপদ পূরণে মেঘনা লিমিটেডের দক্ষ ও অভিজ্ঞ অফিসার মিজানুর রহমানকে নিয়োগ দেয়। এক্ষেত্রে প্রতিষ্ঠানটি তাকে অধিক সুযোগ-সুবিধা দিয়ে নিয়োগ করে। এতে প্রতিষ্ঠানের বাইরে থেকে কর্মী নিয়োগ দেওয়ায় নতুন চিন্তাসম্পন্ন যোগ্য কর্মী পাওয়া সম্ভব হয়। এ কাজটি কর্মী সংগ্রহের মেধা শিকার উৎসের অন্তর্ভুক্ত। আর মেধা শিকার কর্মী সংগ্রহের বাহ্যিক উৎসের অন্তর্গত। তাই বলা যায়, পদ্মা লিমিটেড-এ কর্মী সংগ্রহের বাহ্যিক উৎস ব্যবহৃত হয়েছে।"
        },
        {
          "label": "ঘ",
          "question": "পদোন্নতির এই ধরন অনুসরণের ফলে কর্মীদের মধ্যে কী প্রভাব পড়বে? বিশ্লেষণ করো।",
          "explanation": "পদ্মা লিমিটেডের জ্যেষ্ঠতার ভিত্তিতে পদোন্নতির ফলে কর্মীদের মনে নেতিবাচক প্রভাব পড়বে বলে আমি মনে করি। এ পদ্ধতিতে কর্মীর চাকরির সময়ের ভিত্তিতে পদোন্নতি দেওয়া হয়। এক্ষেত্রে কর্মীর যোগ্যতা ও মেধা বিবেচনা করা হয় না। এরূপ পদোন্নতির মাধ্যমে কর্মীরা কাজে অসন্তুষ্ট হন। উদ্দীপকে পদ্মা লিমিটেড ২০২৩ সালে দক্ষ ও অভিজ্ঞ মিজানুর রহমানকে নিয়োগ দেয়। তিনি প্রতিষ্ঠানে অত্যন্ত দক্ষতার সাথে কাজ করেন। ২০১০ সাল থেকে জনাব আফতাব মোল্লা একই প্রতিষ্ঠানে মার্কেটিং অফিসার হিসেবে কাজ করছেন। ২০২৪ সালে তাদের মধ্য থেকে জনাব আফতাব মোল্লাকে পদোন্নতির জন্য মনোনীত করা হয়। পদ্মা লিমিটেড জ্যেষ্ঠতার ভিত্তিতে পদোন্নতি দেওয়ায় কর্মীদের দক্ষতা ও যোগ্যতা প্রাধান্য পায়নি। এর ফলে প্রতিষ্ঠানের যোগ্য কর্মীরা অসন্তুষ্ট হবে। এতে তারা কাজের প্রতি আগ্রহ হারাবে। এক্ষেত্রে যোগ্য কর্মীরা নিজের যোগ্যতার মূল্যায়ন সঠিকভাবে না পাওয়ায় প্রতিষ্ঠানের সম্পর্কে নেতিবাচক ধারণা সৃষ্টি হবে। ফলস্বরূপ তারা অন্য প্রতিষ্ঠানে চলে যাবে। এতে প্রতিষ্ঠানটির উৎপাদনকার্য ব্যাহত হবে। তাই বলা যায়, জ্যেষ্ঠতার ভিত্তিতে পদোন্নতি কর্মীদের মধ্যে নেতিবাচক প্রভাব ফেলবে।"
        }
      ]
    },
    {
      "number": "6",
      "uddipok": "দৃশ্যকল্প-১: জনাব জাকির হোসেন একটি প্রতিষ্ঠানের উৎপাদন ব্যবস্থাপক। তিনি প্রতিদিন কাজ শুরু করার পূর্বে উৎপাদন শ্রমিকদের সাথে দিনের পরিকল্পনা নিয়ে আলোচনা করে তাদের মতামত নেন। সকলের মতামতের মাধ্যমে গৃহীত সিদ্ধান্ত বাস্তবায়ন করা জাকির হোসেনের জন্য সহজ হয়। দৃশ্যকল্প-২: একই প্রতিষ্ঠানের বিপণন বিভাগের প্রধান ব্যবস্থাপক রহমান ছোবহান। কর্মীদের কর্মক্ষেত্রে পাঠিয়ে তিনি আর তদারকি করেন না। ফলে বিপণন কর্মীরা অলস সময় পার করে এবং কোনো বিষয়ে তাদের জবাবদিহি করতে হয় না।",
      "tag": " BB 25",
      "sub_questions": [
        {
          "label": "ক",
          "question": "",
          "explanation": "যে নির্দেশনা আগে থেকেই নির্ধারণ করা থাকে এবং প্রতিষ্ঠানের অধস্তনরা বারবার তা অনুসরণ করেন, তাকে আদর্শ নির্দেশনা বলে।"
        },
        {
          "label": "খ",
          "question": "",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান করার কালকে নির্দেশনা বলে। নির্দেশনার মাধ্যমেই কর্মীরা কোন কাজ, কীভাবে, কখন করবে তা সম্পর্কে ঊর্ধ্বতনের কাছ থেকে ধারণা পায়। কিন্তু, নিম্ন স্তরের কর্মীরা কখনই ঊর্ধ্বতন কর্মীদের নির্দেশনা দিতে পারে না। তারা শুধু ঊর্ধ্বতনের আদেশ পালন করতে বাধ্য থাকে। এজন্য নির্দেশনাকে নিম্নগামী প্রক্রিয়া বলা হয়।"
        },
        {
          "label": "গ",
          "question": "ক্ষমতা প্রয়োগের ধরন বিচারে দৃশ্যকল্প-২ এর নেতৃত্বের প্রকার ব্যাখ্যা করো।",
          "explanation": "ক্ষমতা প্রয়োগের ধরন বিচার দৃশ্যকল্প-২ এর নেতৃত্ব মুক্ত বা লাগামহীন নেতৃত্বের অন্তর্গত। এ ধরনের নেতৃত্ব নেতা কর্মীদের ওপর দায়িত্ব দিয়ে নিজে কাজ থেকে দূরে থাকেন। নেতা কর্মীদের সুনির্দিষ্টভাবে আদেশ-নির্দেশও দেন না।। এক্ষেত্রে কর্মীরা নিজেদের খেয়াল-খুশিমতো কাজ করে। দৃশ্যকল্প-২ এ রহমান ছোবহান একটি প্রতিষ্ঠানের বিপণন বিভাগের প্রধান ব্যবস্থাপক। তিনি কর্মীদের কার্যক্ষেত্রে পাঠিয়ে কোনো তদারকি করেন না। ফলে বিপণন কর্মীরা অলস সময় পার করে। এছাড়া কর্মীদের তাদের কাজের জন্য কোনো জবাবদিহি করতে হয় না। এ কারণে প্রতিষ্ঠানে কর্মীরা নিজেদের খেয়াল-খুশিমতো কাজ করে। এক্ষেত্রে কার্যক্ষেত্রে তাদের স্বাধীনতা অনেক বেশি। এসব বিষয়ের সাথে মুক্ত বা লাগামহীন নেতৃত্বের বৈশিষ্ট্য সঙ্গতিপূর্ণ। সুতরাং, দৃশ্যকল্প-২ এ মুক্ত বা লাগামহীন নেতৃত্ব অনুসরণ করা হয়।"
        },
        {
          "label": "ঘ",
          "question": "উভয় নেতৃত্বের মধ্যে কোনটি প্রতিষ্ঠানের জন্য কার্যকর ভূমিকা রাখবে? উদ্দীপকের আলোকে বিশ্লেষণ করো। 8",
          "explanation": "দৃশ্যকল্প-২ এর লাগামহীন নেতৃত্ব থেকে দৃশ্যকল্প-১ এর এর মধ্যে গণতান্ত্রিক নেতৃত্ব প্রতিষ্ঠানের জন্য কার্যকর ভূমিকা রাখবে বলে আমি মনে করি। গণতান্ত্রিক নেতৃত্বে \"নেতা অধস্তনদের সাথে আলাপ-আলোচনা ও পরামর্শ করে কাজ করেন। এক্ষেত্রে কর্মীদের মতামতকে প্রাধান্য দেওয়া হয়। অন্যদিকে, লাগামহীন নেতৃত্বে নেতা কর্মীদের ওপর দায়িত্ব দিয়ে নিজে কাজ থেকে বিরত থাকেন। এতে কর্মীরা নিজেদের খেয়াল-খুশিমতো কাজ করে। দৃশ্যকল্প-১ এ জনাব জাকির প্রতিদিন কাজ শুরু করার পূর্বে উৎপাদন শ্রমিকদের মতামত নিয়ে ও আলোচনা করে পরিকল্পনা করেন। সকলের মতামতের মাধ্যমে গৃহীত সিদ্ধান্ত বাস্তবায়ন করা তার জন্য সহজ হয়। এক্ষেত্রে জনাব জাকির গণতান্ত্রিক নেতৃত্ব অনুসরণ করেছেন। অন্যদিকে, দৃশ্যকল্প-২ এ রহমান ছোবহান লাগামহীন নেতৃত্ব অনুসরণ করেন। এজন্য তার কর্মীদের কাজের জন্য কোনো জবাবদিহিতা করতে হয় না। জনাব জাকিরের গণতান্ত্রিক নেতৃত্বে কর্মীরা কাজ করতে আগ্রহী হয়। তারা প্রতিষ্ঠানে মতামত দিতে পেরে সন্তুষ্ট থাকে। এছাড়া তারা নিজেদের প্রতিষ্ঠানের অংশ মনে করে। তাই প্রতিষ্ঠানের উন্নয়নে তারা কাজ করে। অন্যদিকে, রহমান ছোবহানের লাগামহীন নেতৃত্বে কর্মীরা নিজেদের ইচ্ছামতো কাজ করে। তাদেরকে কাজের জন্য জবাবদিহি করতে হয় না। এতে প্রতিষ্ঠানের কাজ অনেক সময় সুষ্ঠুভাবে সম্পাদিত হয় না। ফলে প্রতিষ্ঠান লক্ষ্য অর্জনে ব্যর্থ হয়। তাই বলা যায়, উভয় নেতৃত্বের মধ্যে দৃশ্যকল্প-১ এর জনাব জাকিরের গণতান্ত্রিক নেতৃত্ব প্রতিষ্ঠানের জন্য কার্যকর ভূমিকা রাখবে।"
        }
      ]
    },
    {
      "number": "7",
      "uddipok": "সবুজ বাংলা কৃষি যন্ত্রপাতি উৎপাদনকারী একটি প্রতিষ্ঠান। প্রতিষ্ঠানটি প্রতি বছর ১২০টি ধান মাড়াই কল প্রস্তুত করেন। ২০২৪ সালের জুন মাস শেষে ৪৮টি কল উৎপাদন করেছে। লক্ষ্যমাত্রা অর্জিত না হওয়ার কারণ অনুসন্ধানে জানা গেল উৎপাদন বিভাগে, শ্রমিক স্বল্পতা রয়েছে। অতঃপর প্রয়োজনীয় শ্রমিক নিয়োগ দিয়ে যথানিয়মে উৎপাদন শুরু করেন।",
      "tag": " BB 25",
      "sub_questions": [
        {
          "label": "ক",
          "question": "",
          "explanation": "সমচ্ছেদ বিন্দু বিশ্লেষণ ব্যবসায়ের এমন একটি অবস্থাকে বোঝায় যেখানে মোট আয়-ব্যয় সমান।"
        },
        {
          "label": "খ",
          "question": "",
          "explanation": "নিয়ন্ত্রণ হলো পরিকল্পনা অনুযায়ী কাজ হচ্ছে কি না তা দেখা, বিচ্যুতি নির্ণয় এবং প্রয়োজনে সংশোধনমূলক ব্যবস্থা নেওয়া। এর মাধ্যমে প্রতিষ্ঠান পরিকল্পনার ত্রুটি-বিচ্যুতির কারণ জানতে পারে। এসব ত্রুটি কীভাবে সমাধান করা যায়, তারও উপায় বের করা সম্ভব হয়। এই সংশোধনীর আলোকে নতুন পরিকল্পনা নেওয়া হয়। তাই নিয়ন্ত্রণকে পরিকল্পনার ভিত্তি বলা হয়।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটিতে উৎপাদনের আদর্শমান ৬০, প্রকৃত ফলাফল ৪৮ এবং বিচ্যুতি ১২। নিয়ন্ত্রণ প্রক্রিয়ায় পরিকল্পনার মাধ্যমে একটি আদর্শমান নির্ধারণ করা হয়। এরপর নির্দিষ্ট সময় পর পর প্রকৃত কার্যফল পরিমাপ করা হয়। এক্ষেত্রে আদর্শমানের সাথে এ প্রকৃত মানের পার্থক্য থাকলে তা বিচ্যুতি হিসেবে ধরা হয়। উদ্দীপকে সবুজ বাংলা কৃষি যন্ত্রপাতি উৎপাদনকারী একটি প্রতিষ্ঠান। এটি প্রতি বছর ১২০টি ধান মাড়াই কল প্রস্তুত করে। এটি প্রতিষ্ঠানটির উৎপাদনের একটি মাত্রা যাকে কেন্দ্র করে উৎপাদন কাজ চলে। এক্ষেত্রে প্রথম ৬ মাস প্রতিষ্ঠানটিতে উৎপাদন হওয়ার কথা ছিল (১২০÷২) বা ৬০টি ধান মাড়াই কল। এক্ষেত্রে ৬০ একক হলো প্রতিষ্ঠানটির ৬ মাসের আদর্শমান। তবে প্রতিষ্ঠানটি ২০২৪ এর জুন মাস শেষে বাস্তবে ৪৮টি কল উৎপাদন করতে সক্ষম হয়, যা প্রতিষ্ঠানটির এ সময়ে প্রকৃত কার্যফল। অর্থাৎ এ সময়ে প্রতিষ্ঠানটি (৬০ ৪৮) বা ১২টি মাড়াই কল কম উৎপাদন করেছে, যা উৎপাদনের বিচ্যুতি।"
        },
        {
          "label": "ঘ",
          "question": "",
          "explanation": "আমি মনে করি, উদ্দীপকের প্রতিষ্ঠানটি নিয়ন্ত্রণের সকল পদক্ষেপ সঠিকভাবে অনুসরণ করেছে। নিয়ন্ত্রণ প্রক্রিয়ার প্রথমে পরিকল্পিত টার্গেট বা আদর্শমান প্রতিষ্ঠা করা হয়। এর পরবর্তী ধাপে নির্দিষ্ট সময় পর পর প্রকৃত কার্যফল পরিমাপ করা হয়। এরপর আদর্শমানের সাথে প্রকৃত কার্যফলের তুলনা করে বিচ্যুতি আছে কি না তা যাচাই করা হয়। এক্ষেত্রে বিচ্যুতি পাওয়া গেলে তার কারণ চিহ্নিতপূর্বক সংশোধনমূলক ব্যবস্থা নেওয়া হয়। উদ্দীপকে সবুজ বাংলা প্রতিষ্ঠানটি বাৎসরিক ১২০টি ধান মাড়াই কল উৎপাদনের লক্ষ্যমাত্রা নির্ধারণ করে। কিন্তু বছরের মাঝামাঝি সময়ে ৪৮টি কল উৎপাদন হয়, যা ঐ সময়ে উৎপাদনের মাত্রা থেকে ১২টি কম। এক্ষেত্রে কর্তৃপক্ষ অনুসন্ধানে উৎপাদন কাজে শ্রমিক স্বল্পতা কারণ হিসেবে খুঁজে পায়। এরপর প্রয়োজনীয় শ্রমিক নিয়োগ দিয়ে প্রতিষ্ঠানটিতে উৎপাদন কাজ আবারও শুরু হয়। সবুজ, বাংলা প্রতিষ্ঠানটি নিয়ন্ত্রণ প্রক্রিয়া শুরু থেকে শেষ পর্যন্ত অনুসরণ করে। এটি বছরের শুরুতেই উৎপাদনের লক্ষ্যমাত্রা বা আদর্শমান নির্ধারণ করে। একটি নির্দিষ্ট সময় পর উৎপাদনের প্রকৃত কার্যফল পরিমাপ করে। এরপর আদর্শমান ও প্রকৃতমান তুলনা করে প্রতিষ্ঠানটি বিচ্যুতি খুঁজে পায়। আর শ্রমিক স্বল্পতা ছিল বিচ্যুতির প্রধান কারণ। এরপর সংশোধনী ব্যবস্থা হিসেবে প্রতিষ্ঠানটি প্রয়োজনীয়সংখ্যক শ্রমিক উৎপাদন কাজে নিয়োজিত করে। এভাবে প্রতিষ্ঠানটি নিয়ন্ত্রণের সব পদক্ষেপ সঠিকভাবে অনুসরণ করেছে বলে আমি মনে করি।"
        }
      ]
    },
    {
      "number": "8",
      "uddipok": "ঢাকা ইলেকট্রনিক্স কোম্পানির চেয়ারম্যান জনাব ওমর ফারুক তার নিজ প্রতিষ্ঠানের কর্মকর্তাদের আবাসন নীতিমালা প্রণয়ন করেছেন। নতুন নীতিমালা অনুসারে প্রতিষ্ঠানের অনেক কর্মকর্তা আধুনিক সুবিধাসম্পন্ন বাসস্থান পাবেন। এছাড়াও জনাব ওমর ফারুকের উদ্যোগে এই কোম্পানিতে পেনশন, চিকিৎসা সুবিধা, পরিবার নিরাপত্তা ইত্যাদি রয়েছে। এসব সুবিধা ভোগ করে কর্মীরা উচ্চ মনোবল নিয়ে প্রতিষ্ঠানে কাজ করছেন।",
      "tag": " BB 25",
      "sub_questions": [
        {
          "label": "ক",
          "question": "",
          "explanation": "প্রাতিষ্ঠানিক কাজ সুষ্ঠুভাবে করার জন্য বিভিন্ন পর্যায়ে নিয়োজিত ব্যবস্থাপকদের মধ্যে পর্যায়ক্রমে কর্তৃত্ব ও দায়িত্বের যে বিন্যাস সৃষ্টি হয়, তাকে ব্যবস্থাপনার স্তর বলে।"
        },
        {
          "label": "খ",
          "question": "ব্যবস্থাপনা কি একটি পেশা? ব্যাখ্যা করো।",
          "explanation": "ব্যবস্থাপনাকে পুরোপুরি পেশা বলা যায় না। কোনো বিষয়ের ওপর জ্ঞান আহরণ করে তা কর্মক্ষেত্রে প্রয়োগ করে জীবিকা নির্বাহ করার প্রক্রিয়া হলো পেশা। পেশাতে সনদধারী ব্যক্তিদের রাষ্ট্রস্বীকৃত নিজস্ব সংঘ এবং পেশাগত আইন থাকে। বর্তমানে ব্যবস্থাপনা সংক্রান্ত বিভিন্ন ডিগ্রি রয়েছে। তবে ডাক্তার, আইনজীবী প্রভৃতি ব্যক্তিবর্গের ন্যায় ব্যবস্থাপকদের কোনো রাষ্ট্রস্বীকৃত সংঘ ও সুনির্দিষ্ট নীতিমালা নেই। তাই ব্যবস্থাপনাকে এখনো সম্পূর্ণ পেশা বলা যায় না।"
        },
        {
          "label": "গ",
          "question": "উদ্দীপকে জনাব ওমর ফারুক কোন স্তরের ব্যবস্থাপক? ব্যাখ্যা করো।",
          "explanation": "উদ্দীপকে জনাব ওমর ফারুক উচ্চ স্তরের ব্যবস্থাপক। এ স্তরের কর্মকর্তারা প্রতিষ্ঠানের জন্য উদ্দেশ্য, নীতি, দীর্ঘমেয়াদি পরিকল্পনা ও কৌশল ঠিক করেন। প্রতিষ্ঠানের চেয়ারম্যান, পরিচালনা পর্ষদ, ব্যবস্থাপনা পরিচালক প্রভৃতি এ স্তরের অন্তর্ভুক্ত। সাধারণত এ স্তরের ব্যবস্থাপকরা মানসিক ও বুদ্ধিবৃত্তিক কাজ বেশি করেন। উদ্দীপকে জনাব ওমর ফারুক ঢাকা ইলেকট্রনিক কোম্পানির একজন চেয়ারম্যান। তিনি প্রতিষ্ঠানটির গুরুত্বপূর্ণ সিদ্ধান্ত নিয়ে থাকেন। এক্ষেত্রে সম্প্রতি তিনি তার প্রতিষ্ঠানের কর্মকর্তাদের আবাসন সংক্রান্ত নীতিমালা প্রণয়ন করেন। এ নীতিমালায় তিনি বাসস্থান সুবিধা, পেনশন, চিকিৎসা সেবা প্রভৃতি বিষয়ের ওপর গুরুত্ব দেন। প্রতিষ্ঠানের আর্থিক অবস্থা ভালো রেখে কীভাবে এ বিষয়গুলো সম্পাদন করা যায় তা তিনি করেন। এসব বিষয় সম্পাদনে তাকে চিন্তা-ভাবনা করতে অনেক মানসিক শ্রম দিতে হয়েছে। এসব বিষয়ের সাথে উচ্চ স্তরের ব্যবস্থাপকের কাজের মিল রয়েছে। সুতরাং, উদ্দীপকে জনাব ওমর ফারুক একজন উচ্চ স্তরের ব্যবস্থাপক।"
        },
        {
          "label": "ঘ",
          "question": "জনাব ওমর ফারুকের আন্তঃব্যক্তিক দক্ষতাটি বিশ্লেষণ করো।",
          "explanation": "জনাব ওমর ফারুকের মধ্যে ব্যবস্থাপকের আন্তঃব্যক্তিক দক্ষতা রয়েছে বলে আমি মনে করি। একজন ব্যবস্থাপক কর্মীদের দিয়ে কাজ করানোর জন্য তাদের সাথে যোগাযোগ করেন। তাদেরকে কাজের প্রতি উৎসাহিত করেন। আবার তাদের সুযোগ-সুবিধা মূল্যায়ন করেন। এতে উভয়পক্ষের মধ্যে আন্তঃব্যক্তিক বা মানবীয় সম্পর্ক গড়ে ওঠে। উদ্দীপকে জনাব ওমর ফারুক ঢাকা ইলেকট্রনিক্স কোম্পানির চেয়ারম্যান। প্রতিষ্ঠানটির উচ্চ পর্যায়ের ব্যবস্থাপক হিসেবে তিনি কর্মকর্তাদের আবাসন নীতিমালা প্রণয়ন করেন। এ নীতিমালার আওতায় তিনি তাদের জন্য উন্নত আবাসন, পেনশন, চিকিৎসা সেবা, পরিবার নিরাপত্তা প্রভৃতি সুবিধা নিশ্চিত করেন। এসব সুবিধা ভোগ করে কর্মীরা উচ্চ মনোবল নিয়ে প্রতিষ্ঠানটিতে কাজ করছেন। জনাব ওমর ফারুক প্রতিষ্ঠান প্রধান হিসেবে প্রতিষ্ঠানটির কর্মকাণ্ড পরিচালনার পাশাপাশি কর্মীদের দিকেও সুনজর দিয়েছেন। এজন্য তিনি তাদেরকে আবাসন, চিকিৎসা, নিরাপত্তা, পেনশন প্রভৃতি সুবিধা নিশ্চিতে নীতিমালা প্রণয়ন করেন। এসব সুবিধার কারণে কর্মীরা প্রতিষ্ঠানের প্রতি অনুগত হয়ে কাজ করছেন। এতে তার প্রতি কর্মীদের শ্রদ্ধা বেড়েছে। আবার তারা ইতিবাচক মনোভাবের সাথে প্রতিষ্ঠানের কাজ সম্পাদন করছে। আন্তঃব্যক্তিক দক্ষতা দিয়ে তিনি কর্মীদের মধ্যে এই পরিবর্তন এনেছেন। সুতরাং, প্রতিষ্ঠানের সফলতায় জনাব ওমর ফারুকের আন্তঃব্যক্তিক দক্ষতা গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "মারিয়াম ফ্যাশন এর উদ্যোক্তা জান্নাতুল তানজিনা। মোট পাঁচজন কর্মী দিয়ে তিনি সেলাই ও বিক্রয়ের কাজ পরিচালনা করেন। কর্মীদের নির্দেশনা প্রদানের সময় তিনি সবাইকে নিয়ে। একটি সাধারণ সভা আয়োজন করেন। সাধারণ সভায় সকলের সাথে তার নির্দেশনার বিভিন্ন বিষয় নিয়ে আলোচনা করেন এবং মত বিনিময় করেন। সকলের মতামতের ওপর ভিত্তি করেই তিনি সিদ্ধান্ত প্রদান করেন। আলোচনাকালে তিনি প্রতিষ্ঠানের বিভিন্ন গুরুত্বপূর্ণ দিক তাদের সামনে উপস্থাপন করেন।",
      "tag": " BB 25",
      "sub_questions": [
        {
          "label": "ক",
          "question": "",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "একজন আদর্শ নেতার ঝুঁকি গ্রহণের মানসিকতা থাকতে হয় কেন? ব্যাখ্যা করো। ২",
          "explanation": "যিনি লক্ষ্য অর্জনে কর্মীদের প্রভাবিত করে তাদের সর্বোচ্চ সামর্থ্যকে কাজে লাগানোর চেষ্টা করেন তাকে নেতা বলা হয়। একজন নেতা ব্যবসায় সফলতার জন্য বর্তমান ও ভবিষ্যৎ সম্পর্কিত বুঝুঁকি নিয়ে থাকেন। অধস্তনদের ব্যর্থতার দায়ভারও তাকে নিতে হয়। এক্ষেত্রে যে নেতা যত বেশি ঝুঁকি নিতে পারেন, তিনি তত বেশি সফলতা অর্জন করতে পারেন। তাই একজন আদর্শ নেতার ঝুঁকি গ্রহণের মানসিকতা থাকতে হয়।"
        },
        {
          "label": "গ",
          "question": "জান্নাতুল তানজিনার নির্দেশনার ধরনটি ব্যাখ্যা করো।",
          "explanation": "উদ্দীপকে জান্নাতুল তানজিনার নির্দেশনাটি পরামর্শমূলক নির্দেশনার অন্তর্গত। এরূপ নির্দেশনায় নেতা অধস্তনদের সাথে পরামর্শ করে নির্দেশনার বিষয়বস্তু নির্ধারণ করেন। এতে প্রতিষ্ঠানের বিভিন্ন সিদ্ধান্ত নিতে তাদের মতামতকে মূল্যায়ন করা হয়। ফলে তারা নিজ থেকে দায়িত্ব পালনে সচেষ্ট হয়। উদ্দীপকে জান্নাতুল তানজিনা 'মরিয়াম ফ্যাশন'-এর উদ্যোক্তা। তিনি কর্মীদের নির্দেশনা প্রদানের সময় সবাইকে নিয়ে সাধারণ সভার আয়োজন করেন। এ সভায় তিনি কর্মীদের সাথে নির্দেশনার বিভিন্ন বিষয় নিয়ে মত বিনিময় করেন। এক্ষেত্রে তিনি কর্মীদের চিন্তাধারা ও মতামতকে প্রাধান্য দেন। ফলে তারা ইতিবাচক মনোভাবের সাথে প্রতিষ্ঠানের কাজ সম্পাদন করে। এসব বৈশিষ্ট্যের সাথে পরামর্শমূলক নির্দেশনার মিল আছে। সুতরাং, উদ্দীপকে জান্নাতুল তানজিনা পরামর্শমূলক নির্দেশনা অনুসরণ করেন।"
        },
        {
          "label": "ঘ",
          "question": "এরূপ নির্দেশনা প্রদানের ক্ষেত্রে কী ধরনের সমস্যা সৃষ্টি হতে পারে? তোমার মতামত তুলে ধরো।",
          "explanation": "উদ্দীপকে পরামর্শমূলক নির্দেশনা প্রদানের ক্ষেত্রে তথ্য ফাঁসজনিত সমস্যা তৈরি হতে পারে বলে আমি মনে করি। কর্মীদের সাথে আলোচনা করা হয় বলে পরামর্শমূলক নির্দেশনায় অনেক গুরুত্বপূর্ণ তথ্য ফাঁস হয়ে যায়। অসৎ উদ্দেশ্যে বা অসতর্কতার কারণে প্রতিষ্ঠানের কৌশলগত তথ্য প্রতিযোগীদের কাছে প্রকাশ পেয়ে যেতে পারে। এতে প্রতিষ্ঠান ক্ষতির সম্মুখীন হতে পারে। উদ্দীপকে জান্নাতুল তানজিনা পাঁচজন কর্মী দিয়ে সেলাই ও বিক্রয়ের কাজ পরিচালনা করেন। তিনি প্রতিষ্ঠানে পরামর্শমূলক নির্দেশনা অনুসরণ করেন। এজন্য তিনি নির্দেশনার বিষয় নিয়ে সকলের সাথে আলোচনা করেন। এক্ষেত্রে সকলের মতামতের ওপর ভিত্তি করে তিনি সিদ্ধান্ত প্রদান করেন। এছাড়া আলোচনাকালে তিনি প্রতিষ্ঠানের বিভিন্ন গুরুত্বপূর্ণ দিক কর্মীদের সামনে উপস্থাপন করেন।"
        }
      ]
    },
    {
      "number": "10",
      "uddipok": "সুরমা লিমিটেড কর্মীদের মান উন্নয়নের উদ্যোগ নিয়েছেন। এজন্য ক্রয় বিভাগের ব্যবস্থাপকদের বিপণন বিভাগে, বিপণন বিভাগের ব্যবস্থাপকদের উৎপাদন বিভাগে এবং উৎপাদন বিভাগের ব্যবস্থাপকদের ক্রয় বিভাগে অন্তর্ভুক্ত করেছেন। কর্মীদের এরূপ প্রশিক্ষণ ইতিবাচক ফলাফল নিয়ে এসেছে। গত বছর শ্রমিক নিয়োগের সময় প্রতিষ্ঠানটি কারখানার ফটকে বিজ্ঞপ্তি টানিয়েছিলেন। কিন্তু তেমন সাড়া পাওয়া যায়নি। তাই কোম্পানি সচিব এবার বিকল্প পদ্ধতিতে কর্মী নিয়োগের চিন্তা করছেন।",
      "tag": " BB 25",
      "sub_questions": [
        {
          "label": "ক",
          "question": "প্রশিক্ষণ কাকে বলে?",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতেকলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "একটি প্রতিষ্ঠানে অভ্যন্তরীণ উৎস থেকে কর্মী নিয়োগের ইতিবাচক দিকটি ব্যাখ্যা করো।",
          "explanation": "প্রতিষ্ঠানে নিয়োজিত বা কর্মরত কর্মীদের মধ্য থেকে বা তাদের মাধ্যমে কর্মী নিয়োগ দেওয়া হলে তাকে প্রতিষ্ঠানের কর্মী সংগ্রহের অভ্যন্তরীণ উৎস বলে। অভ্যন্তরীণ উৎস থেকে পদোন্নতি দিলে কর্মীরা' সন্তুষ্ট। এতে প্রতিষ্ঠানের প্রতি তাদের আনুগত্য তৈরি হয়। এর ফলে কর্মীদের পদোন্নতির নিশ্চয়তা থাকে। এজন্য তারা দক্ষতার সাথে কাজ করবে। ফলে প্রতিষ্ঠানের উৎপাদনশীলতা বাড়ে। এগুলো প্রতিষ্ঠানে অভ্যন্তরীণ উৎস থেকে কর্মী নিয়োগের ইতিবাচক দিক।"
        },
        {
          "label": "গ",
          "question": "উদ্দীপকের প্রতিষ্ঠানটির প্রশিক্ষণ পদ্ধতি ব্যাখ্যা করো।",
          "explanation": "উদ্দীপকে সুরমা লিমিটেডের ব্যবহৃত প্রশিক্ষণটি পদ পরিবর্তন পদ্ধতির অন্তর্গত। এ পদ্ধতিতে কর্মীকে একই প্রতিষ্ঠানের বিভিন্ন বিভাগের কাজ সম্পর্কে ধারণা দেওয়া হয়। এজন্য কর্মীকে এক পদ থেকে অন্য পদে স্থানান্তর করা হয়। এতে কোনো কর্মীর অনুপস্থিতিতে উক্ত প্রশিক্ষিত কর্মীর মাধ্যমে কাজগুলো চালানো যায়। উদ্দীপকে সুরমা লিমিটেড কর্মীদের মান উন্নয়নের জন্য প্রশিক্ষণের উদ্যোগ নেয়। এজন্য ক্রয় বিভাগের ব্যবস্থাপকদের বিপণন বিভাগে, বিপণন বিভাগের ব্যবস্থাপকদের উৎপাদন বিভাগে স্থানান্তর করা হয়। এছাড়াও উৎপাদন বিভাগের ব্যবস্থাপকদের ক্রয় বিভাগে অন্তর্ভুক্ত করা হয়। এক্ষেত্রে তাদের প্রত্যেকে অল্প সময়ের জন্য স্থানান্তর করা হয়। এর মাধ্যমে তারা বিভিন্ন বিভাগের কাজ সম্পর্কে জানতে পারে। ফলে তাদের কাজের দক্ষতা বাড়বে। এতে পরিবর্তিত পরিস্থিতিতে তারা কৌশলে কাজ করতে পারবে। এসব বৈশিষ্ট্য প্রশিক্ষণের পদ পরিবর্তন পদ্ধতির সাথে সম্পর্কিত। সুতরাং, সুরমা লিমিটেডে পদ পরিবর্তনের মাধ্যমে প্রশিক্ষণ দেওয়া হয়েছে।"
        },
        {
          "label": "ঘ",
          "question": "উপযুক্ত শ্রমিক নির্বাচনের জন্য প্রতিষ্ঠানটি কী করতে পারে? উদ্দীপকের আলোকে বিশ্লেষণ করো।",
          "explanation": "উপযুক্ত শ্রমিক নির্বাচনের জন্য প্রতিষ্ঠানটি অভ্যন্তরীণ উৎস থেকে কর্মীসংগ্রহ করতে পারে। এ পদ্ধতিতে প্রতিষ্ঠানের ভেতর থেকে কর্মী সংগ্রহ করা হয়। এক্ষেত্রে বর্তমান কর্মীদের পদোন্নতি বা কর্মরত কর্মীদের সুপারিশে কর্মী নিয়োগ দেওয়া হয়। এ পদ্ধতির মাধ্যমে বর্তমান কর্মীদের মূল্যায়ন করা হয়। ফলে শ্রমিক অসন্তোষ কমে যায়। সুরমা লিমিটেড গত বছর কর্মী নিয়োগের জন্য কারখানার ফটকে বিজ্ঞপ্তি টানিয়েছিল। কিন্তু তেমন সাড়া পাওয়া যায়নি। এতে প্রতিষ্ঠানটি যোগ্য কর্মী নিয়োগ দিতে পারেনি। এক্ষেত্রে কোম্পানি বাহ্যিক পদ্ধতিতে কর্মী নিয়োগের চেষ্টা করেছিল। তাই কোম্পানি সচিব এবার বিকল্প পদ্ধতিতে কর্মী নিয়োগের চিন্তা করছে। এক্ষেত্রে প্রতিষ্ঠানটি অভ্যন্তরীণ উৎস থেকে কর্মী সংগ্রহ করতে পারে। অভ্যন্তরীণ উৎস থেকে কর্মী সংগ্রহের মাধ্যমে সুরমা লিমিটেডে যোগ্য কর্মী নিয়োগ দিতে পারবে। এক্ষেত্রে প্রতিষ্ঠানটি কর্মরত কর্মীদের সুপারিশ, শ্রমিক সংঘের সুপারিশ নিতে পারে। এতে কর্মীদের মধ্যে প্রতিষ্ঠানে সম্পর্কে ইতিবাচক ধারণা সৃষ্টি হবে। নিয়োগের ক্ষেত্রে তাদের"
        }
      ]
    },
    {
      "number": "11",
      "uddipok": "জালালাবাদ স্টিল বিদেশি কাঁচামাল দিয়ে লোহার পাত তৈরি করেন। দেশে আরও স্টিল মিলস প্রতিষ্ঠিত হওয়ায় তাদের প্রতিযোগিতা মোকাবিলা করতে হচ্ছে। উৎপাদন ব্যবস্থাপক মনে করেন, কম খরচে উৎপাদন ও বিক্রয়মূল্য কমানোর মাধ্যমে তারা বাজারে টিকে থাকবেন। তাই সিদ্ধান্তে কিছুটা পরিবর্তন করা দরকার। পরিশেষে দেশীয় কাঁচামাল দিয়ে লোহার পাত তৈরির পরিকল্পনা নেওয়া হয়।",
      "tag": " BB 25",
      "sub_questions": [
        {
          "label": "ক",
          "question": "বাজেট কী?",
          "explanation": "পরিকল্পনার সংখ্যাত্মক প্রকাশকে বাজেট বলে।"
        },
        {
          "label": "খ",
          "question": "পরিকল্পনাকে চিন্তাশীল প্রক্রিয়া বলা হয় কেন? ব্যাখ্যা করো।",
          "explanation": "প্রতিষ্ঠানের উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ করাকে পরিকল্পনা বলে। মেধা, মননশীলতা ও চিন্তাশক্তি ব্যবহার করে পরিকল্পনার কর্মসূচি নির্ধারণ করতে হয়। ব্যক্তির চিন্তার গভীরতা, দূরদৃষ্টি, পূর্বানুমান প্রভৃতির ওপর পরিকল্পনার মান নির্ভর করে। তাই পরিকল্পনাকে ব্যবস্থাপনার চিন্তাশীল প্রক্রিয়া বলা হয়।"
        },
        {
          "label": "গ",
          "question": "উদ্দীপকের পরিকল্পনাটি সাংগঠনিক কাঠামো বিবেচনায় কোন ধরনের? ব্যাখ্যা করো।",
          "explanation": "জাউদ্দীপকের পরিকল্পনাটি সাংগঠনিক কাঠামো বিবেচনায় কৌশলগত বা রণনৈতিক পরিকল্পনা। ব্যবসায়ের ক্ষেত্রে স্ট্র্যাটেজি বা কৌশল বলতে বিভিন্ন প্রতিযোগী প্রতিষ্ঠান ও পরিবর্তনশীল পরিস্থিতি মোকাবিলা করাকে বোঝায়। প্রতিযোগিতামূলক পরিবেশে টিকে থাকতে দীর্ঘমেয়াদে এ পরিকল্পনা প্রণয়ন করা হয়। প্রতিষ্ঠানের উচ্চ পর্যায়ের নির্বাহীরা এ পরিকল্পনা প্রণয়ন করেন। উদ্দীপকের জালালাবাদ স্টিল বিদেশি কাঁচামাল দিয়ে লোহার পাত তৈরি করে। দেশে আরও স্টিল মিলস প্রতিষ্ঠিত হওয়ায় তাদের প্রতিযোগিতা মোকাবিলা করতে হচ্ছে। তাই তারা বর্তমানে দীর্ঘমেয়াদি কিছু কৌশল ঠিক করে তা বাস্তবায়নের লক্ষ্যে কাজ করতে চায়। এতে তারা তীব্র প্রতিযোগিতায়ও টিকে থাকতে পারবে। দীর্ঘমেয়াদে বাজার পুনরুদ্ধার করতে পারবে। এসব বৈশিষ্ট্যের সাথে কৌশলগত বা রণনৈতিক পরিকল্পনার মিল আছে। সুতরাং, সাংগঠনিক কাঠামো বিবেচনায় উদ্দীপকের পরিকল্পনাটি হলো কৌশলগত বা রণনৈতিক পরিকল্পনা।"
        },
        {
          "label": "ঘ",
          "question": "তুমি কি মনে করো উদ্দীপকের পরিকল্পনাটিতে নমনীয়তার বৈশিষ্ট্য বিদ্যমান? উদ্দীপকের আলোকে বিশ্লেষণ করো।",
          "explanation": "হ্যাঁ আমি মনে করি উদ্দীপকের পরিকল্পনাটিতে নমনীয়তার বৈশিষ্ট্য বিদ্যমান। ভবিষ্যৎ সবসময় অনিশ্চিত। এ বৈশিষ্ট্য অনুযায়ী ভবিষ্যৎ অবস্থা ও সময়ের সাথে তাল মিলিয়ে পরিকল্পনায় পরিবর্তন করা হয়। তাই সময়, স্থান ও অবস্থানভেদে পরিকল্পনা পরিবর্তনযোগ্য হওয়া প্রয়োজন। এতে প্রতিষ্ঠান পরিবর্তিত পরিস্থিতিতে কার্যক্রম চালাতে পারে। উদ্দীপকের জালালাবাদ স্টিল বিদেশি কাঁচামাল দিয়ে লোহার পাত তৈরি করে। দেশে আরও স্টিল মিলস প্রতিষ্ঠিত হওয়ায় তাদের প্রতিযোগিতা মোকাবিলা করতে হচ্ছে। উৎপাদন ব্যবস্থাপক কম খরচে উৎপাদন ও বিক্রয়মূল্য কমানোর মাধ্যমে বাজারে টিকে থাকতে চান। তাই তারা সিদ্ধান্তে কিছুটা পরিবর্তন এনে দেশীয় কাঁচামাল দিয়ে লোহার পাত তৈরি করার পরিকল্পনা নেয়। এক্ষেত্রে তাদের পরিকল্পনায় নমনীয়তার বৈশিষ্ট্যটি বিদ্যমান। নমনীয়তার কারণে তারা পরিকল্পনায় প্রয়োজনীয় পরিবর্তন আনতে পেরেছে। এখন তারা বিদেশি কাঁচামালের পরিবর্তে দেশীয় কাঁচামাল দিয়ে লোহার পাত তৈরি করবে। এতে করে তাদের উৎপাদন খরচ ও বিক্রয়মূল্য উভয় হ্রাস পাবে। ফলে তারা বাজারের প্রতিযোগী প্রতিষ্ঠানগুলোকে মোকাবিলা করতে পারবে। পাশাপাশি তাদের মুনাফাও আগের তুলনায় বাড়বে।-পরিকল্পনায় নমনীয়তা না থাকলে এসব সম্ভব হতো না। তাই বলা যায়, উদ্দীপকের পরিকল্পনাটিতে নমনীয়তার বৈশিষ্ট্য বিদ্যমান।"
        }
      ]
    }
  ]
}