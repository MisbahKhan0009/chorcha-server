{
  "title": "কুমিল্লা সিটি কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব জাহিদ একটি প্রতিষ্ঠানের দীর্ঘমেয়াদি পরিকল্পনা প্রণয়ন ছাড়াও নীতি ও কৌশল নির্ধারণ করেন। অন্যদিকে, জনাব শফিক প্রতিষ্ঠানের নির্ধারিত পরিকল্পনা ও নীতি-কৌশল মাঠ পর্যায়ে বাস্তবায়নের ব্যবস্থা করেন।",
      "tag": "CCC 25",
      "sub_questions": [
        {
          "label": "ক",
          "question": "আধুনিক ব্যবস্থাপনার জনক কে?",
          "explanation": "আধুনিক ব্যবস্থাপনার জনক হলেন হেনরি ফেয়ল (Henri Fayol)।"
        },
        {
          "label": "খ",
          "question": "ব্যবস্থাপনার উপকরণগুলো কী কী?",
          "explanation": "প্রতিষ্ঠানের লক্ষ্য অর্জনে ব্যবহৃত মৌলিক বিষয়সমূহকে ব্যবস্থাপনার উপকরণ বলে অভিহিত করা হয়। এ উপকরণগুলো হলো Men (মানুষ), Machine (যন্ত্রপাতি), Materials (মালামাল), Money (অর্থ), Market (বাজার) ও Method (পদ্ধতি)। এগুলোর মধ্যে মানুষ বা কর্মী সবচেয়ে গুরুত্বপূর্ণ। কারণ এর কার্যকর ব্যবহারের মাধ্যমে অন্যান্য বস্তুগত উপকরণের কার্যকর ব্যবহার সহজ হয়ে যায়। এভাবে ব্যবস্থাপনার মানবীয় ও বস্তুগত উপাদানের সমন্বয়ে প্রতিষ্ঠানের লক্ষ্য অর্জন করা হয়।"
        },
        {
          "label": "গ",
          "question": "উদ্দীপকের জনাব জাহিদ ব্যবস্থাপনার কোন স্তরে অবস্থান করেন? ব্যাখ্যা করো।",
          "explanation": "উদ্দীপকের জনাব জাহিদ ব্যবস্থাপনার উচ্চ স্তরে অবস্থান করেন। এ স্তরের কর্মকর্তাগণ প্রতিষ্ঠানের দীর্ঘমেয়াদি নীতি ও পরিকল্পনা তৈরি করেন। আর 'তাদের সিদ্ধান্ত বাস্তবায়নের জন্য মধ্য ও নিম্ন স্তরের কর্মীরা কাজ করে। প্রতিষ্ঠানের চেয়ারম্যান, পরিচালনা পর্ষদ, কোম্পানি সচিব, ব্যবস্থাপনা পরিচালক প্রভৃতি ব্যক্তিবর্গউচ্চ স্তরের অন্তর্ভুন্ত। উদ্দীপকের জনাব জাহিদ একটি প্রতিষ্ঠানের ব্যবস্থাপক। তিনি তার প্রতিষ্ঠানের দীর্ঘমেয়াদি পরিকল্পনা প্রণয়ন করেন। এছাড়া প্রতিষ্ঠানের নীতি ও কৌশল নির্ধারণ করেন। তিনি প্রতিষ্ঠানের মূল পরিকল্পনা বাস্তবায়নের জন্য তার অধীনস্থদের নির্দেশ দেন। আবার অধীনস্থদের কাজ সম্পাদনে তিনি প্রয়োজনীয় পরামর্শ দেন। এসব কাজে তাকে অনেক বেশি চিন্তা-ভাবনা করতে হয়। এক্ষেত্রে তাকে মানসিক শ্রমের সাথে বেশি জড়িত থাকতে হয়। এসব কাজ মূলত ব্যবস্থাপনার উচ্চ স্তরে করা হয়। তাই বলা যায়, জনাব জাহিদ একজন উচ্চ স্তরের ব্যবস্থাপক।"
        },
        {
          "label": "ঘ",
          "question": "ধারণাগত এবং কারিগরি দক্ষতার মধ্যে কোন ব্যবস্থাপকের কোন ধরনের দক্ষতা বেশি থাকা প্রয়োজন? বিশ্লেষণ করো।",
          "explanation": "প্রতিষ্ঠানের উচ্চ স্তরের ব্যবস্থাপকদের ধারণাগত দক্ষতা এবং নিম্ন স্তরের ব্যবস্থাপকদের কারিগরি দক্ষতা বেশি থাকা প্রয়োজন। উচ্চ স্তরের ব্যবস্থাপকরা প্রতিষ্ঠানের দীর্ঘমেয়াদি পরিকল্পনা তৈরি ও নীতি নির্ধারণের সাথে জড়িত থাকেন। এক্ষেত্রে তাদের বিভিন্ন বিষয় বিবেচনা করে সিদ্ধান্ত নিতে হয় বলে ধারণাগত দক্ষতা বেশি থাকতে হয়। আর নিম্ন স্তরের ব্যবস্থাপকরা সরাসরি মাঠ পর্যায়ে কাজ সম্পাদনে যুক্ত থাকেন। এজন্য তাদের কারিগরি দক্ষতা বেশি প্রয়োজন হয়। উদ্দীপকে জনাব জাহিদ ও জনাব শফিক একই প্রতিষ্ঠানের দুজন ব্যবস্থাপক। জনাব জাহিদ প্রতিষ্ঠানের দীর্ঘমেয়াদি পরিকল্পনা প্রণয়ন ও নীতি নির্ধারণ করে। এক্ষেত্রে তিনি একজন উচ্চ স্তরের ব্যবস্থাপক। আবার জনাব শফিক প্রতিষ্ঠানের নির্ধারিত পরিকল্পনা ও নীতি-কৌশল মাঠ পর্যায়ে বাস্তবায়ন করেন। এ বৈশিষ্ট্যানুযায়ী তিনি একজন নিম্ন স্তরের ব্যবস্থাপক। উদ্দীপকের জনাব জাহিদকে তার প্রতিষ্ঠানের পরিকল্পনা ও নীতি বাস্তবায়নে অনেক চিন্তা-ভাবনা করতে হয়। এ কাজে তাকে অনেক বিষয় বিচার-বিশ্লেষণ করে সিদ্ধান্ত নিতে হয়। এক্ষেত্রে তাকে বিভিন্ন পরিস্থিতি বিবেচনা করে ভবিষ্যৎ সম্পর্কে আগাম ধারণা রাখতে হয়। এসব বিষয় ধারণাগত দক্ষতার অন্তর্ভুক্ত। অন্যদিকে, জনাব শফিক পরিকল্পনা বাস্তবায়নে মাঠ পর্যায়ে কর্মীদের কাজ দেখাশোনা করেন। এজন্য তাকে কাজ সম্পাদনের কলাকৌশল ও যন্ত্রপাতির ব্যবহার সম্পর্কে জ্ঞান রাখতে হয়। এ ধরনের দক্ষতা কারিগরি দক্ষতার সাথে সঙ্গতিপূর্ণ। তাই বলা যায়, উচ্চ স্তরের ব্যবস্থাপকদের ধারণাগত ও নিম্ন স্তরের ব্যবস্থাপকদের কারিগরি দক্ষতা বেশি থাকা প্রয়োজন।"
        }
      ]
    },
    {
      "number": "2",
      "uddipok": "জনাব নাহিদ একটি প্রতিষ্ঠানের উৎপাদন ব্যবস্থাপক হিসেবে দায়িত্ব পালন করছেন। অন্যদিকে, প্রতিষ্ঠানটির সুপারভাইজারকে একইসাথে উৎপাদন ব্যবস্থাপক ও বিপণন ব্যবস্থাপকের আদেশ ও নির্দেশ পালন করতে হয়। এতে সুপারভাইজার তার দায়িত্ব সঠিকভাবে পালন করতে পারছে না। ফলে প্রতিষ্ঠানটি ক্ষতিগ্রস্ত হচ্ছে।",
      "tag": "CCC 25",
      "sub_questions": [
        {
          "label": "ক",
          "question": "ব্যবস্থাপনা চক্র কী?",
          "explanation": "ব্যবস্থাপনার মৌলিক কাজগুলো (পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ) ধারাবাহিকভাবে বার বার আবর্তিত হওয়াকে ব্যবস্থাপনা চক্র বলে।"
        },
        {
          "label": "খ",
          "question": "\"ব্যবস্থাপনা একটি চলমান প্রক্রিয়া\" ব্যাখ্যা করো।",
          "explanation": "ব্যবস্থাপনার পারস্পরিক নির্ভরশীল ও ধারাবাহিক কাজের সমষ্টিকে ব্যবস্থাপনা প্রক্রিয়া বা চক্র বলে। ব্যবস্থাপনার কাজ পরিকল্পনা দিয়ে শুরু হয়ে সংগঠিতকরণ, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণের মাধ্যমে শেষ হয়। নিয়ন্ত্রণের মাধ্যমে পাওয়া ফলের ওপর ভিত্তি করে আবার নতুন পরিকল্পনা নিতে হয়। এভাবে ব্যবস্থাপনার কাজসমূহ ধারাবাহিকভাবে আবর্তিত হয় বলে একে চলমান প্রক্রিয়া বলা হয়।"
        },
        {
          "label": "গ",
          "question": "উদ্দীপকের জনাব নাহিদ ও সুপারভাইজার কোন কোন স্তরের ব্যবস্থাপক? ব্যাখ্যা করো।",
          "explanation": "উদ্দীপকের জনাব নাহিদ ও সুপারভাইজার যথাক্রমে মধ্য ও নিম্ন স্তরের ব্যবস্থাপক। মধ্য স্তরের ব্যবস্থাপকরা উচ্চ স্তরের ব্যবস্থাপকদের পরিকল্পনা বাস্তবায়নে নিম্ন স্তরের ব্যবস্থাপকদের নির্দেশনা দিয়ে কাজ করান। উৎপাদন ব্যবস্থাপক, বিভাগীয় ব্যবস্থাপক, আঞ্চলিক ব্যবস্থাপক প্রভৃতি এ স্তরে কাজ করেন। অন্যদিকে, নিম্ন স্তরের ব্যবস্থাপকরা মধ্য স্তরের পরিকল্পনা বাস্তবায়নে সরাসরি শ্রমিক-কর্মীদের কাজের নির্দেশনা দেন। ফোরম্যান, সুপারভাইজার প্রভৃতি নিম্ন স্তরের ব্যবস্থাপক। উদ্দীপকে জনাব নাহিদ একটি প্রতিষ্ঠানের উৎপাদন ব্যবস্থাপক। তিনি উচ্চ স্তরের ব্যবস্থাপকদের নির্দেশনা অনুযায়ী নিম্ন স্তরের ব্যবস্থাপকদের দিয়ে উৎপাদনের কাজ করান। বৈশিষ্ট্য অনুযায়ী তিনি একজন মধ্য স্তরের ব্যবস্থাপক। আবার, প্রতিষ্ঠানটির সুপারভাইজার সরাসরি শ্রমিক-কর্মীদের কাজ তত্ত্বাবধান করে। এক্ষেত্রে সে উৎপাদন কার্যের সাথে সরাসরি জড়িত থাকে। এক্ষেত্রে নিম্ন স্তরের ব্যবস্থাপক। সুতরাং, উদ্দীপকের প্রতিষ্ঠানে জনাব নাহিদ মধ্য স্তরের এবং সুপারভাইজার নিম্ন স্তরের ব্যবস্থাপক।"
        },
        {
          "label": "ঘ",
          "question": "ব্যবস্থাপনার কোন নীতি লঙ্ঘিত হওয়ায় উদ্দীপকের প্রতিষ্ঠানটি ক্ষতিগ্রস্ত হচ্ছে? বিশ্লেষণ করো।",
          "explanation": "ব্যবস্থাপনার আদেশের ঐক্য নীতি লঙ্ঘিত হওয়ায় উদ্দীপকের প্রতিষ্ঠানটি ক্ষতিগ্রস্ত হচ্ছে বলে আমি মনে করি। এ নীতিতে একজন অধস্তন কর্মী প্রত্যক্ষভাবে একই সময়ে শুধু একজন ঊর্ধ্বতনের আদেশ পাবে। তাকে তার কাজের জন্য ঐ ঊর্ধ্বতনের কাছেই জবাবদিহি করতে হবে। এ নীতির অভাবে প্রতিষ্ঠানে বিশৃঙ্খলা সঠিকভাবে দায়িত্ব পালনও সমস্যা হয়। উদ্দীপকের প্রতিষ্ঠানটিতে সুপারভাইজারকে একই সময়ে উৎপাদন ব্যবস্থাপক ও বিপণন ব্যবস্থাপকদের আদেশ ও নির্দেশ পালন করতে হয়। এক্ষেত্রে সুপারভাইজার একই সাথে দুজনের আদেশ পাওয়ায় কোনো কাজই সঠিকভাবে সম্পাদিত হয় না। এতে সুপারভাইজার তার দায়িত্ব সঠিকভাবে পালন করতে পারে না। ফলে প্রতিষ্ঠানটি ক্ষতিগ্রস্ত হচ্ছে। উদ্দীপকে সুপারভাইজার একইসাথে দুজন ব্যবস্থাপকের আদেশ পাওয়ায় প্রতিষ্ঠানে দ্বৈত অধীনতা তৈরি হয়। এতে সে কোন আদেশ আগে পালন করবেন তা বুঝতে পারে না। এজন্য কাজ সম্পাদনে বিশৃঙ্খলা তৈরি হয়। এছাড়া কাজ সম্পাদনে তাকে সিদ্ধান্তহীনতায় ভুগতে হয়। এ কারণে সে কোনো কাজেই ঠিকভাবে সম্পন্ন করতে পারে না। ফলে প্রতিষ্ঠানের উৎপাদনশীলতা কমে যায় ও লক্ষ্য অর্জনে বাধাগ্রস্ত তৈরি হয়। এসব বিষয় ব্যবস্থাপনার আদেশের ঐক্য নীতির পরিপন্থী। তাই বলা যায়, ব্যবস্থাপনার আদেশের ঐক্য নীতি লঙ্ঘিত হওয়ার কারণে প্রতিষ্ঠানটি ক্ষতিগ্রস্ত হচ্ছে।"
        }
      ]
    },
    {
      "number": "3",
      "uddipok": "জনাব রাজিব একটি প্রতিষ্ঠানের ক্রয় ব্যবস্থাপক। তিনি তার বিভাগের কর্মীদের যে নির্দেশ প্রদান করেন তা বাস্তবায়ন পর্যন্ত একই ধারায় চলতে থাকে। পাশাপাশি তিনি তার নির্দেশ বাস্তবায়নকারী কর্মীদের মাঝে দলগত চেতনা সৃষ্টির চেষ্টা করে যাচ্ছেন। এতে প্রতিষ্ঠানটি 'দ্রুত সফলতা অর্জন করবে বলে সকলে আশা করছেন।",
      "tag": "CCC 25",
      "sub_questions": [
        {
          "label": "ক",
          "question": "বিকেন্দ্রীকরণ কী?",
          "explanation": "সিদ্ধান্ত নেওয়ার ক্ষমতা উচ্চ স্তরের ব্যবস্থাপনার হাতে কেন্দ্রীভূত না রেখে বিভিন্ন স্তরের ব্যবস্থাপকদের কাছে দেওয়াকে বলা হয় বিকেন্দ্রীকরণ।"
        },
        {
          "label": "খ",
          "question": "বৈজ্ঞানিক ব্যবস্থাপনার ধারণা কী?",
          "explanation": "ব্যবস্থাপনার ক্ষেত্রে পরীক্ষা-নিরীক্ষা ও বিচার-বিশ্লেষণের আলোকে সংঘবদ্ধ জ্ঞানের প্রয়োগই হলো বৈজ্ঞানিক ব্যবস্থাপনা। কার্যক্ষেত্রে গতানুগতিক হাতুড়ি পদ্ধতি পরিহার করে উত্তম পদ্ধতি নির্বাচন ও তার প্রয়োগই বৈজ্ঞানিক ব্যবস্থাপনার মূল বিষয়। বৈজ্ঞানিক ব্যবস্থাপনা মানবিক ও বস্তুগত উভয় ক্ষেত্রে উন্নয়নের দিকনির্দেশ করে। এজন্য -বিভিন্ন গবেষণার মধ্যদিয়ে সব কাজের পদ্ধতিগত উন্নয়ন সাধিত হয়।"
        },
        {
          "label": "গ",
          "question": "উদ্দীপকের প্রতিষ্ঠানে প্রথমত ব্যবস্থাপনার কোন নীতিটি ব্যবহৃত হয়? ব্যাখ্যা করো।",
          "explanation": "নিম্নের অনুরূপঃ উদ্দীপকে হিন্দি ফেয়ারওয়েল এর আদেশের ঐক্য নীতি অনুসরণ করা। কোনো অধস্তনের যদি আদেশদাতা একজন মাত্র নির্বাহী বা ঊর্ধ্বতন হয়ে থাকেন এবং অধস্থন যদি সেই অনুযায়ী কাজ করতে পারেন তবে সেই আদেশকে আদেশের ঐক্য বলা হয়। এই নীতির মূল কথা হচ্ছে একটি প্রধান উদ্দেশ্য বা মৌল পরিকল্পনার আলোকে প্রতিষ্ঠানের সকল কর্মকান্ড সম্পন্ন হবে। প্রতিষ্ঠানের উচ্চ স্তর থেকে শুরু করে সকল বিভাগ ও উপবিভাগের সকল ব্যক্তির সকল কর্ম প্রচেষ্টা হবে একটি লক্ষ্য কেন্দ্রিক। উদ্দীপকে জনাব ইস্তিয়ার একটি উৎপাদন্মুখী প্রতিষ্ঠানের ব্যবস্থাপনা পরিচালক। তিনি সিদ্ধান্ত নিলেন যে চলতি বছরের প্রতিষ্ঠানের মুনাফা সর্বাধিক করবেন। এ লক্ষ্যে তিনি তার অধীনস্থ কর্মচারীদের নির্দেশনা প্রদান করেন। কর্মকর্তাগণ সেই সাধারণ উদ্দেশ্য অর্জনের জন্য অধীনস্থ কর্মচারীদের নির্দেশনা দেন। উক্ত রথের আলোকে ধারাবাহিক নির্দেশনা দেওয়া হয়। অর্থাৎ প্রতিষ্ঠানে আদেশের ঐক্য নীতি অনুসরণ করা হয়েছে।"
        },
        {
          "label": "ঘ",
          "question": "ব্যবহৃত নীতি ও দলগত চেতনা সৃষ্টির মাধ্যমে প্রতিষ্ঠানটি সফল হতে পারবে বলে মনে করো কি? উত্তরের সপক্ষে যুক্তি দাও।",
          "explanation": "উদ্দীপকের প্রতিষ্ঠানটি 'একতাই বল' নীতি অনুসরণে দলগত চেতনা সৃষ্টির মাধ্যমে সফল হতে পারবে বলে আমি মনে করি। এ নীতি অনুযায়ী প্রতিষ্ঠানের সব কর্মী ঐক্যবদ্ধ হয়ে লক্ষ্য অর্জনে কাজ করে। এর ফলে কর্মীদের মধ্যে দলগত চেতনা তৈরি হয়। এটি প্রাতিষ্ঠানিক লক্ষ্য অর্জনে ভূমিকা রাখে। উদ্দীপকে জনাব রাজিব একজন ব্যবস্থাপক। তিনি প্রতিষ্ঠানে নির্দেশনার ঐক্যের নীতি অনুসরণ করেন। এজন্য তার প্রতিষ্ঠানে সকলের নির্দেশনার মধ্যে মিল থাকে। পাশাপাশি তিনি তার নির্দেশ বাস্তবায়নকারী কর্মীদের মাঝে দলগত চেতনা সৃষ্টির চেষ্টা করেন। এতে প্রতিষ্ঠানটি দ্রুত সফলতা অর্জন করবে বলে তিনি আশা করছেন। এক্ষেত্রে উদ্দীপকের প্রতিষ্ঠানটিতে দলগত চেতনা সৃষ্টির কাজটি ব্যবস্থাপনার একতাই বল নীতির অন্তর্গত। এর মাধ্যমে প্রতিষ্ঠানের কর্মীদের মধ্যে ঐক্যবদ্ধ হয়ে কাজ করার প্রবণতা বাড়বে। এছাড়া সকলের মধ্যে সহযোগিতার মনোভাবও তৈরি হবে। এভাবে একসাথে কাজ করায় প্রতিষ্ঠানের কর্মীরা কঠিন কাজও সহজে ও দ্রুত সম্পাদন করতে পারবে। ফলে, প্রতিষ্ঠানের কাজে গতিশীলতা আসবে ও লক্ষ্যমাত্রা অর্জিত হবে। এতে প্রতিষ্ঠানটি সহজেই সফলতা অর্জন করতে পারবে। তাই বলা যায়, উদ্দীপকে ব্যবহৃত একতাই বল নীতি ও দলগত চেতনা সৃষ্টির মাধ্যমে প্রতিষ্ঠানটি সফল হতে পারবে।"
        }
      ]
    },
    {
      "number": "4",
      "uddipok": "বাটারফ্লাই কোম্পানি ক্রমবর্ধমান চাহিদার কথা চিন্তা করে ২০১৬ থেকে ২০২০ সালের মধ্যে নেপালে ৩ লাখ ফ্রিজ রপ্তানির সিদ্ধান্ত নেয়। কিন্তু ২০১৮ সালে স্মার্ট ফ্রিজের চাহিদা বৃদ্ধি পাওয়ায় প্রতিষ্ঠানটি সাধারণ ফ্রিজ উৎপাদন ও রপ্তানি বাদ দিয়ে স্মার্ট ফ্রিজ উৎপাদন ও রপ্তানির সিদ্ধান্ত নেয়। এতে প্রতিষ্ঠানটি তার বাজার ধরে রাখতে সক্ষম হয়।",
      "tag": "CCC 25",
      "sub_questions": [
        {
          "label": "ক",
          "question": "একার্থক পরিকল্পনা কী?",
          "explanation": "যে পরিকল্পনা একবার মাত্র ব্যবহারের উদ্দেশ্যে প্রণীত হয়, তাকে একার্থক পরিকল্পনা বলে।"
        },
        {
          "label": "খ",
          "question": "পরিকল্পনার প্রাথমিকতা বলতে কী বোঝ?",
          "explanation": "প্রতিষ্ঠানের উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ করাকে পরিকল্পনা বলে। প্রতিটি কাজ করার আগে সঠিকভাবে পরিকল্পনা করতে হয়। পরিকল্পনা ছাড়া প্রতিষ্ঠান পরিচালনা সম্ভব হয় না। ব্যবস্থাপনার অন্যান্য কাজ এ পরিকল্পনার ওপর নির্ভরশীল। তাই প্রথমেই পরিকল্পনার কাজটি করা হয়। এটিই পরিকল্পনার প্রাথমিকতা।"
        },
        {
          "label": "গ",
          "question": "উদ্দীপকে ফ্রিজ উৎপাদনের প্রাথমিক পরিকল্পনাটি মেয়াদভিত্তিক কোন ধরনের পরিকল্পনা? ব্যাখ্যা করো।",
          "explanation": "নিম্নের অনুরূপঃ উদ্দীপকে মি. রাকিবের উৎপাদন পরিকল্পনাটি মেয়াদের ভিত্তিতে মধ্যমেয়াদি পরিকল্পনা। সাধারণত এক বছরের বেশি এবং সর্বোচ্চ পাঁচ বছরের জন্য এ পরিকল্পনা নেওয়া হয়। উক্ত সময়ের পরে এ পরিকল্পনার কার্যকারিতা থাকে না। কিছু প্রতিষ্ঠান তাদের অন্তর্বর্তীকালীন সমস্যা সমাধানে মধ্যমেয়াদি পরিকল্পনা গ্রহণ করে থাকে। সরকারের পঞ্চবার্ষিকী পরিকল্পনা এর একটি উদাহরণ। উদ্দীপকে মি. রাকিব ২০২০ সালে তার পোশাক কারখানার জন্য একটি পরিকল্পনা তৈরি করেছে। প্রতিষ্ঠানটি ২০২৪ সালের মধ্যে ২৫% উৎপাদন বাড়াতে চায়। এক্ষেত্রে পরিকল্পনাটির মেয়াদ (২০২০-২০২৪) অর্থাৎ পাঁচ বছর। উক্ত সময়ের মধ্যে পরিকল্পনাটি বাস্তবায়নের জন্য সামগ্রিক কার্যক্রম পরিচালনা করা হবে। সময় শেষ হলে এর কার্যকারিতা থাকবে না। মেয়াদের বিবেচনায় এটি মধ্যমেয়াদি পরিকল্পনা। তাই বলা যায়, মি. রাকিব ২০২০ সালে মধ্যমেয়াদি পরিকল্পনা করেছে।"
        },
        {
          "label": "ঘ",
          "question": "উদ্দীপকের প্রতিষ্ঠানটি পরিবর্তিত পরিকল্পনার ক্ষেত্রে পরিকল্পনার কোন বৈশিষ্ট্য অনুসরণ করে? যুক্তি উপস্থাপন করো।",
          "explanation": "উদ্দীপকে প্রতিষ্ঠানটি পরিবর্তিত পরিকল্পনার ক্ষেত্রে পরিকল্পনার নমনীয়তার বৈশিষ্ট্যটি অনুসরণ করে-এর যৌক্তিকতা রয়েছে বলে আমি মনে করি। ভবিষ্যৎ সবসময় অনিশ্চিত। নমনীয়তার বৈশিষ্ট্য অনুযায়ী প্রতিষ্ঠানের ভবিষ্যৎ অবস্থা ও সময়ের সাথে তাল মিলিয়ে পরিকল্পনার পরিবর্তন করা হয়। তাই সময়, স্থান ও অবস্থানভেদে পরিকল্পনা পরিবর্তনযোগ্য বা নমনীয় হওয়া প্রয়োজন। উদ্দীপকে বাটারফ্লাই কোম্পানি ২০১৬ থেকে ২০২০ সালের মধ্যে নেপালে ৩ লাখ ফ্রিজ রপ্তানির সিদ্ধান্ত নেয়। এজন্য প্রতিষ্ঠানটি মধ্যমেয়াদি একটি পরিকল্পনা প্রণয়ন করে। কিন্তু ২০১৮ সালে স্মার্ট ফ্রিজের চাহিদা বৃদ্ধি পায়। তাই প্রতিষ্ঠানটি সাধারণ ফ্রিজ উৎপাদন ও রপ্তানি বাদ দিয়ে স্মার্ট ফ্রিজ উৎপাদন ও রপ্তানির সিদ্ধান্ত নেয়। এতে প্রতিষ্ঠানটি তার বাজার ধরে রাখতে সক্ষম হয়। উদ্দীপকের বাটারফ্লাই কোম্পানির পরিকল্পনায় নমনীয়তার বৈশিষ্ট্যটি বিদ্যমান। এর মাধ্যমে প্রতিষ্ঠানটি পরিবর্তিত পরিস্থিতিতে পরিকল্পনার পরিবর্তন আনতে পেরেছে। এক্ষেত্রে প্রতিষ্ঠানটি বাজারে বিদ্যমান চাহিদার কথা বিবেচনা করে। এজন্য এটি সাধারণ ফ্রিজ বাদ দিয়ে স্মার্ট ফ্রিজ উৎপাদন ও রপ্তানি করার সিদ্ধান্ত নেয়। এতে প্রতিষ্ঠানটির পণ্যের চাহিদা ও বিক্রয়ের মাত্রা ঠিক থাকবে। এছাড়া প্রতিষ্ঠানটি বাজারের প্রতিযোগীদের সাথেও টিকে থাকতে পারবে। তাই বলা যায়, উদ্দীপকের প্রতিষ্ঠানটির পরিবর্তিত পরিকল্পনার ক্ষেত্রে পরিকল্পনায় নমনীয়তার রৈশিষ্ট্যটি অনুসরণ করা হয়।"
        }
      ]
    },
    {
      "number": "5",
      "uddipok": "ধূমকেতু লি. এর প্রত্যেক কর্মী তাদের ঊর্ধ্বতন কর্মকর্তার আদেশ-নির্দেশ সুষ্ঠুভাবে পালন করে। পাশাপাশি উপর থেকে নিচ পর্যন্ত প্রত্যেক বিভাগ, উপবিভাগের সকল কর্মী একে অপরের সঙ্গে সংযুক্ত থাকে। এতে প্রতিষ্ঠানটির শৃঙ্খলা ও দলীয় প্রচেষ্টা জোরদার হয়।",
      "tag": "CCC 25",
      "sub_questions": [
        {
          "label": "ক",
          "question": "সংগঠন কাঠামো কী?",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্নকে সংগঠন কাঠামো বলে।"
        },
        {
          "label": "খ",
          "question": "সংগঠন চার্ট বলতে কী বোঝায়?",
          "explanation": "যে চিত্রের মাধ্যমে প্রতিষ্ঠানের সংগঠন কাঠামো প্রকাশ করা হয়, তাকে সংগঠন চার্ট বা তালিকা বলা হয়। এ চার্টে প্রতিষ্ঠানে কর্মরত বিভিন্ন ব্যক্তি, বিভাগ ও উপবিভাগের মধ্যকার সম্পর্ক নির্ধারণ করা হয়। ফলে প্রতিষ্ঠানের উপকরণের যথাযথ ব্যবহার, নিয়ন্ত্রণ ও সমন্বয় করা সম্ভব হয়। প্রতিষ্ঠানের কার্যকর নেতৃত্ব প্রতিষ্ঠা এবং সবার মধ্যে শৃঙ্খলা প্রতিষ্ঠাতেও সংগঠন চার্ট সহায়তা করে।"
        },
        {
          "label": "গ",
          "question": "প্রতিষ্ঠানটিতে কোন ধরনের সংগঠন কাঠামো ব্যবহৃত হয়েছে? ব্যাখ্যা করো।",
          "explanation": "উদ্দীপকে প্রতিষ্ঠানটিতে সরলরৈখিক সংগঠন কাঠামো ব্যবহৃত হয়েছে। এ সংগঠনে কর্তৃত্ব রেখা ধারাবাহিকভাবে প্রতিষ্ঠানের উচ্চ পর্যায় থেকে নিচের পর্যায়ে নেমে আসে। আবার, এতে জবাবদিহিতা নিম্ন পর্যায় থেকে উচ্চ পর্যায়ে থেকে উচ্চ পর্যায়ে প্রবাহিত হয়। এক্ষেত্রে অধীনস্থ কর্মী তার ঊর্ধ্বতনের সব আদেশ-নির্দেশ মেনে চলে। এটি একটি সহজ প্রকৃতির সংগঠন। উদ্দীপকের ধূমকেতু লি.-এর সকল কর্মচারী তাদের ঊর্ধ্বতনের আদেশ-নির্দেশ সুষ্ঠভাবে পালন করে। প্রতিষ্ঠানটির ওপরের স্তর থেকে নিচ পর্যন্ত প্রতিটি বিভাগ, উপবিভাগ ও কর্মী একে অপরের সাথে সংযুক্ত। এক্ষেত্রে কর্তৃত্বরেখা সরলরেখার আকারে ওপর থেকে নিচের পর্যায়ে আসে। এজন্য প্রতিষ্ঠানটিতে উপরের স্তরের নির্দেশনা অনুযায়ী নিচের স্তরের কর্মীরা কাজ করে। আবার, নিম্ন স্তরের কর্মীরা তাদের কাজের জন্য পর্যাক্রমে উপরের স্তরের কাছে জবাবদিহিতা করে। সরলরৈখিক সংগঠনে এরূপ কর্তৃত্বরেখা দেখা যায়। সুতরাং, উদ্দীপকের প্রতিষ্ঠানটি সরলরৈখিক সংগঠন কাঠামো অনুসরণ করছে।"
        },
        {
          "label": "ঘ",
          "question": "প্রতিষ্ঠানটির শৃঙ্খলা ও দলীয় প্রচেষ্টা জোরদারে ব্যবস্থাপনার কোন নীতি সহায়তা করে? বিশ্লেষণ করো।",
          "explanation": "উদ্দীপকের প্রতিষ্ঠানটির শৃঙ্খলা ও দলীয় প্রচেষ্টা জোরদারে ব্যবস্থাপনার 'জোড়া মই শিকল নীতি' সহায়তা করে বলে আমি মনে করি। এ নীতির আলোকে ধাপে ধাপে কর্তৃত্ব সর্বোচ্চ স্তর থেকে সর্বনিম্ন স্তরে আসে। এক্ষেত্রে প্রতিটি বিভাগ, উপবিভাগ ও ব্যক্তিকে পরস্পরের সাথে সংযুক্ত করা হয়। এতে কেউ কর্তৃত্বরেখার বাইরে থাকে না। ফলে দলীয় প্রচেষ্টা জোরদার হয় ও শৃঙ্খলা বজায় থাকে। উদ্দীপকের ধূমকেতু লি. এ সরলরৈখিক সংগঠন কাঠামো অনুসরণ করা হয়। প্রতিষ্ঠানটির প্রতিটি বিভাগ, উপবিভাগ ও ব্যক্তি একে অন্যের সাথে সংযুক্ত। কোনো কর্মী এ সংযোগরেখার বাইরে নেই। ফলে ঊর্ধ্বতনের আদেশ দান ও বাস্তবায়ন সহজ হয়। এতে প্রতিষ্ঠানটির শৃঙ্খলা বজায় থাকে। এছাড়া 'দলীয় প্রচেষ্টাও জোরদার হয়। ধূমকেতু লি. জোড়া মই শিকল নীতির মাধ্যমে প্রতিষ্ঠানের সকলকে সংযুক্ত রেখেছে। এ নীতির অনুসরণে প্রতিষ্ঠানে পর্যায়ক্রমিক কর্তৃত্ব নিশ্চিত হয়। এর মাধ্যমে সবাই পরস্পর যুক্ত থাকায় কাজে ধারাবাহিকতা বজায় থাকে। আর বিভাগীয় কাজগুলোতেও সমন্বয় হয়। এতে কাজে বিশৃঙ্খলা তৈরি হয় না। এক্ষেত্রে সকলে এক উদ্দেশ্য অর্জনে সচেষ্ট থাকে। এভাবে প্রতিষ্ঠানটিতে শৃঙ্খলা ও দলীয় প্রচেষ্টা জোরদার হয়। তাই বলা যায়, জোড়া মই শিকল নীতি উদ্দীপকের প্রতিষ্ঠানের শৃঙ্খলা ও দলীয় প্রচেষ্টা জোরদারে সহায়তা করে।"
        }
      ]
    },
    {
      "number": "6",
      "uddipok": "সোনালি লি. এর ব্যবস্থাপনা পরিচালক জনাব শাহেদ প্রতিষ্ঠানের কাজগুলোকে প্রকৃতি অনুসারে বিভিন্ন বিভাগে ভাগ করে নেন। পরে প্রতিটি বিভাগের প্রধান হিসেবে একজন বিশেষজ্ঞকে ন্যস্ত করেন। তবে বিভাগীয় প্রধানগণ কতজন অধীনস্থের কাজ দেখভাল করবেন তা নির্দিষ্ট না থাকায় প্রতিষ্ঠানটি বিশৃঙ্খল পরিস্থিতির সম্মুখীন হয়।",
      "tag": "CCC 25",
      "sub_questions": [
        {
          "label": "ক",
          "question": "বিশেষায়ণের নীতি কী?",
          "explanation": "প্রতিষ্ঠানের সব কাজকে ক্ষুদ্র ক্ষুদ্র অংশে বিভক্ত করে দক্ষতা, যোগ্যতা, মেধা ও অভিজ্ঞতার আলোকে তা বিভিন্ন ব্যক্তির মধ্যে বিভাজন ও দায়িত্ব দেওয়াকে বিশেষায়ণের নীতি বলে।"
        },
        {
          "label": "খ",
          "question": "অধিকমাত্রায় কেন্দ্রীকরণ কাজের গতিশীলতাকে হ্রাস করে-ব্যাখ্যা করো।",
          "explanation": "সিদ্ধান্ত নেওয়ার সব ক্ষমতা ব্যবস্থাপনার উচ্চ স্তরে থাকাকে কেন্দ্রীকরণ বলে। কোনো প্রতিষ্ঠানে কেন্দ্রীকরণ নীতি অনুসরণে প্রাধান্য থাকলে অধস্তনদের গুরুত্ব কমে যায়। এতে তাদের কাজের প্রতি আগ্রহ কমে যায়। ফলে কার্যসম্পাদনে তাদের দক্ষতা অর্জিত হয় না। এজন্য কাজের গতিশীলতা কমে যায়।"
        },
        {
          "label": "গ",
          "question": "উদ্দীপকের প্রতিষ্ঠানটিতে কোন ধরনের সংগঠন কাঠামো ব্যবহৃত হয়? ব্যাখ্যা করো।",
          "explanation": "নিম্নের অনুরূপঃ উদ্দীপকে প্রথম পর্যায়ে কার্যভিত্তিক সংগঠন কাঠামো অনুসরণ করা হয়েছে। এ ধরনের সংগঠন কাঠামোতে প্রতিষ্ঠানের কাজগুলোকে প্রকৃতি অনুযায়ী ভাগ করা হয়। এরপর একেকটি বিভাগের দায়িত্ব একেকজন বিশেষজ্ঞকে দেওয়া হয়। এছাড়া এ সংগঠনে বিশেষজ্ঞ কর্মী নির্বাহীর দায়িত্ব পালন করেন। উদ্দীপকে মিরাজ গ্রুপ অব কোম্পানিজ একটি উৎপাদনকারী শিল্পপ্রতিষ্ঠান। প্রতিষ্ঠানটির কাজসমূহ বিভিন্ন বিভাগে বিভক্ত। আর এ বিভাগসমূহের প্রধানের দায়িত্ব দক্ষ ও অভিজ্ঞ ব্যক্তিদের ওপর অর্পণ করা হয়েছে। এক্ষেত্রে প্রতিষ্ঠানটির ব্যক্তিবর্গ স্ব স্ব বিভাগসমূহে নির্বাহীর ক্ষমতা ভোগ করেন। এতে নির্বাহীরা প্রতিষ্ঠানটিতে কাজের সুষ্ঠু সমন্বয় ও নিয়ন্ত্রণ স্থাপন করতে পারেন। এসবের সাথে কার্যভিত্তিক সংগঠনের মিল পাওয়া যায়। তাই বলা যায়, প্রতিষ্ঠানটিতে প্রথম পর্যায়ে কার্যভিত্তিক সংগঠন কাঠামো অনুসরণ করা হয়েছে"
        },
        {
          "label": "ঘ",
          "question": "সোনালি লি. সংগঠনের কোন নীতি প্রয়োগ না করায় বিশৃঙ্খলার সম্মুখীন হয়? সমস্যা সমাধানে সুপারিশ উপস্থাপন করো।",
          "explanation": "সোনালি লি. সংগঠনের কাম্য তত্ত্বাবধান পরিসর নীতি প্রয়োগ না করায় বিশৃঙ্খলার সম্মুখীন হয় বলে আমি মনে করি। এ নীতি অনুযায়ী একজন নির্বাহীর সরাসরি তত্ত্বাবধানে কতজন অধস্তন থাকবে তা ঠিক করা হয়। এটি অনুসরণ করলে নির্বাহী তার অধস্তনদের সঠিকভাবে তত্ত্বাবধান করতে পারে। এতে একজন ঊর্ধ্বতনের যোগ্যতা ও কাজের ধরন অনুযায়ী তার অধীনস্থ কর্মীর সংখ্যা নির্ধারণ করা হয়। এ নীতির অভাবে প্রতিষ্ঠানের বিশৃঙ্খলা তৈরি হয়। উদ্দীপকের জনাব শাহেদ একজন ব্যবস্থাপনা পরিচালক। তিনি তার প্রতিষ্ঠানে কার্যভিত্তিক সংগঠন কাঠামো অনুসরণ করেন। এজন্য প্রতিষ্ঠানের বিভিন্ন বিভাগের দায়িত্ব আলাদা আলাদা বিশেষজ্ঞকে দেওয়া হয়। কিন্তু তার প্রতিষ্ঠানের বিভাগীয় প্রধানগণ কতজন অধীনস্থের কাজ, দেখভাল করবেন তা নির্দিষ্ট করা নেই। তাই প্রতিষ্ঠানটি বিশৃঙ্খল পরিস্থিতির সম্মুখীন হয়। এক্ষেত্রে সোনালি লি. এ কাম্য তত্ত্বাবধান পরিসরের নীতি অনুসরণ করা হয়নি। এজন্য বিভাগীয় প্রধানগণের অধীনে কতজন কর্মী কাজ করবে তা নির্দিষ্ট করা নেই। ফলে ঊর্ধ্বতনরা যথাযথভাবে কর্মীদের কাজ"
        }
      ]
    },
    {
      "number": "7",
      "uddipok": "জনাব ইমরান তার প্রতিষ্ঠানে শূন্যপদ পূরণ করতে পত্রিকায় বিজ্ঞাপন প্রদান করে অধিক প্রার্থী থেকে প্রতিযোগিতার মাধ্যমে যোগ্য কর্মী বাছাই করেন। পরে কর্মীদেরকে সমপর্যায়ের বিভিন্ন পদে বাস্তব কাজ করানোর মাধ্যমে প্রশিক্ষণ প্রদান করেন। এতে অল্প সময়েই কর্মীরা কাজে দক্ষ হয়ে ওঠেন।",
      "tag": "CCC 25",
      "sub_questions": [
        {
          "label": "ক",
          "question": "প্রশিক্ষণ কী?",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতেকলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "কর্মী সংগ্রহের অভ্যন্তরীণ উৎস কীভাবে ব্যয় হ্রাস করে?",
          "explanation": "প্রতিষ্ঠানে কর্মরত কর্মীদের মধ্য থেকে বা তাদের সুপারিশে কর্মী সংগ্রহের প্রক্রিয়া হলো অভ্যন্তরীণ উৎস থেকে কর্মী সংগ্রহ। প্রতিষ্ঠানের মধ্য থেকে কর্মী সংগ্রহ করা হলে নিয়োগ সংক্রান্ত কোনো খরচ হয় না। আর নিয়োজিত কর্মীদের অভিজ্ঞতা ও দক্ষতা থাকায় তাকে নতুনভাবে প্রশিক্ষণ দিতে হয় না। এভাবে কর্মী সংগ্রহের অভ্যন্তরীণ উৎস ব্যয় কমিয়ে থাকে।"
        },
        {
          "label": "গ",
          "question": "জনাব ইমরান কোন উৎস থেকে কর্মী সংগ্রহ করেন? ব্যাখ্যা করো।",
          "explanation": "নিম্নের অনুরূপঃ উদ্দীপকে বর্ণিত প্রতিষ্ঠানে জনাব নোমান বাহ্যিক উৎস থেকে কর্মী নিয়োগ করেছেন। এ ক্ষেত্রে প্রতিষ্ঠানের শূন্যপদ পূরণে বাইরে থেকে কর্মী সংগ্রহ করে নিয়োগ দেওয়া হয়। এজন্য বিভিন্ন মাধ্যম (বিজ্ঞপ্তি, চাকরি সন্ধানী, শিক্ষাপ্রতিষ্ঠান প্রভৃতি) ব্যবহার করা হয়। যেমন: একটি প্রতিষ্ঠানে উৎপাদন ব্যবস্থাপকের পদ খালি হলে পত্রিকায় বিজ্ঞপ্তি দেওয়া যেতে পারে। এটি বাহ্যিক উৎসের অন্তর্ভুক্ত। উদ্দীপকের হাই-টেক লিমিটেড একটি ব্যবসায় প্রতিষ্ঠান। প্রতিষ্ঠানটিতে বিভিন্ন পদে লোক নিয়োগের সিদ্ধান্ত নেওয়া হয়। তাই সেখানে নতুন সৃষ্ট পদে কর্মী নির্বাচনের জন্য পত্রিকায় বিজ্ঞপ্তি দেওয়া হয়। বিজ্ঞপ্তি দেখে চাকরিপ্রত্যাশী প্রার্থীরা আবেদন করে। পরবর্তীতে প্রতিষ্ঠানটি আবেদনকৃত প্রার্থীদের থেকে যাচাই-বাছাই করে যোগ্য প্রার্থী নিয়োগ দেয়। এসব বৈশিষ্ট্য কর্মী সংগ্রহের বাহ্যিক উৎসের সাথে মিলে যায়। তাই বলা যায়, হাই-টেক লিমিটেড-এ কর্মী সংগ্রহের বাহ্যিক উৎস অনুসরণ করা হয়েছে।"
        },
        {
          "label": "ঘ",
          "question": "লক্ষ্য অর্জনে প্রতিষ্ঠানটিতে ব্যবহৃত প্রশিক্ষণ পদ্ধতির ভূমিকা বিশ্লেষণ করো।",
          "explanation": "লক্ষ্য অর্জনে উদ্দীপকের প্রতিষ্ঠানটিতে ব্যবহৃত 'পদ পরিবর্তন' প্রশিক্ষণ পদ্ধতির ভূমিকা রয়েছে বলে আমি মনে করি। এ পদ্ধতির মাধ্যমে কর্মীদের সমপর্যায়ের এক পদ থেকে অন্য পদে বদলি করে পারদর্শী করে তোলা হয়। এর মাধ্যমে নির্দিষ্ট সময় পর পর কর্মীদের দায়িত্ব পরিবর্তন করে দেওয়া হয়। এতে তারা প্রতিষ্ঠানের বিভিন্ন কাজ সম্পর্কে ধারণা পায়। উদ্দীপকে জনাব ইমরান একটি প্রতিষ্ঠানের পরিচালক। তিনি প্রতিষ্ঠানের কর্মী সংগ্রহে বাহ্যিক উৎস ব্যবহার করেন। পরবর্তীতে নিয়োগকৃত কর্মীদের তিনি প্রশিক্ষণ প্রদান করেন। এক্ষেত্রে তিনি তাদের সমপর্যায়ের বিভিন্ন পদে বাস্তব কাজ করানোর ব্যবস্থা করেন। এতে অল্প সময়েই কর্মীরা দক্ষ হয়ে ওঠে। এক্ষেত্রে উদ্দীপকের প্রতিষ্ঠানটি পদ পরিবর্তন প্রশিক্ষণ পদ্ধতি অনুসরণ করেছে। এ পদ্ধতিতে কর্মীরা প্রতিষ্ঠানটির একাধিক বিভাগে কাজের সুযোগ পায়। এতে তারা বিভিন্ন ধরনের কাজ করার দক্ষতা অর্জন করতে পারে। এর মাধ্যমে কর্মীরা যেকোনো সময় যেকোনো বিভাগের দায়িত্ব নিতে পারবে। এছাড়া এ প্রশিক্ষণের মাধ্যমে তাদের মনোবল বাড়বে ও প্রতিকূল পরিস্থিতিতে তারা নিজেদের খাপ-খাওয়াতে পারবে। এভাবে প্রতিষ্ঠানের কাজে গতিশীলতা আসবে। আর প্রতিষ্ঠানটির লক্ষ্যমাত্রা অর্জনও সম্ভব হবে। তাই বলা যায়, লক্ষ্য অর্জনে উদ্দীপকের প্রতিষ্ঠানটির ব্যবহৃত পদ পরিবর্তন প্রশিক্ষণ পদ্ধতি ভূমিকা রাখবে।"
        }
      ]
    },
    {
      "number": "8",
      "uddipok": "পদ্মা লিমিটেড 'হিসাব ব্যবস্থাপক' ও 'আইন কর্মকর্তা' এই দুটি পদে কর্মী নিয়োগের পরিকল্পনা করছে। বর্তমানে হিসাব বিভাগে ২ জন সহকারী হিসাব ব্যবস্থাপক হিসেবে কর্মরত আছেন। এদের মধ্যে জনাব জামিল কনিষ্ঠ। তার কার্যদক্ষতা বিবেচনা করে প্রতিষ্ঠান তাকেই হিসাব ব্যবস্থাপক হিসেবে পদোন্নতির সিদ্ধান্ত গ্রহণ করে। প্রতিষ্ঠান আইন কর্মকর্তা পদটি নতুন সৃষ্টি করেছে।",
      "tag": "CCC 25",
      "sub_questions": [
        {
          "label": "ক",
          "question": "ইন্টার্নশিপ কী?",
          "explanation": "প্রশিক্ষণার্থীকে অত্যন্ত দক্ষ ও অভিজ্ঞ নির্বাহী বা বিশেষজ্ঞের অধীনে রেখে পেশাগত বিষয়ে অনানুষ্ঠানিকভাবে হাতেকলমে শিক্ষাদান করাকে ইন্টার্নশিপ বলে।"
        },
        {
          "label": "খ",
          "question": "'কর্মী সংগ্রহ একটি ধনাত্মক প্রক্রিয়া'-ব্যাখ্যা করো।",
          "explanation": "চাকরিপ্রার্থীদের প্রতিষ্ঠানে চাকরির আবেদন করতে ও নির্বাচন' প্রক্রিয়ায় অংশগ্রহণ করতে উৎসাহিত করার প্রক্রিয়াকে কর্মী সংগ্রহ বলে। এ প্রক্রিয়ায় বেশি সংখ্যক চাকরিপ্রার্থীকে প্রতিষ্ঠানে নির্দিষ্ট পদে আবেদন করতে উৎসাহিত করা হয়। এ পর্যায়ে আবেদন করার যোগ্যতা পূরণ হলে কোনো প্রার্থীকে বাদ দেওয়া হয় না। তাই একে ধনাত্মক প্রক্রিয়া বলা হয়।"
        },
        {
          "label": "গ",
          "question": "জনাব জামিলকে পদোন্নতির কোন ভিত্তি বিবেচনায় পদোন্নতি দেওয়া হয়? ব্যাখ্যা করো।",
          "explanation": "উদ্দীপকের জনাব জামিলকে যোগ্যতার ভিত্তি অনুসরণ করে পদোন্নতি দেওয়া হয়েছে। এ পদ্ধতিতে বেশি যোগ্যতাসম্পন্ন কর্মীকে পদোন্নতির জন্য নির্বাচন করা হয়। এক্ষেত্রে কর্মীর চাকরির সময় বিবেচনা করা হয় না। কর্মীর দক্ষতা ও কাজের ওপর ভিত্তি করেই পদোন্নতি দেওয়া হয়। উদ্দীপকে পদ্মা লিমিটেড 'হিসাব ব্যবস্থাপক' পদে কর্মী নিয়োগের পরিকল্পনা করছে। প্রতিষ্ঠানটিতে বর্তমানে হিসাব বিভাগে ২ জন সহকারী হিসাব ব্যবস্থাপক হিসেবে কর্মরত আছেন। এদের মধ্যে জনাব জামিল সর্বকনিষ্ট। কিন্তু প্রতিষ্ঠানটিতে তার সম্পাদিত কাজের ফলাফল ভালো। এজন্য তার কর্মদক্ষতা বিবেচনায় নিয়েই পরিচালনা পর্ষদ তাকে বিপণন ব্যবস্থাপক হিসেবে পদোন্নতি দেয়। এসব বৈশিষ্ট্য যোগ্যতার ভিত্তিতে পদোন্নতির সাথে সাদৃশ্যপূর্ণ। তাই বলা যায়, জনাব জামিলকে যোগ্যতার ভিত্তি অনুসরণ করে পদোন্নতি দেওয়া হয়েছে।"
        },
        {
          "label": "ঘ",
          "question": "আইন কর্মকর্তা নিয়োগে কর্মী সংগ্রহের কোন উৎস ব্যবহার করা অধিক যুক্তিযুক্ত হবে? যুক্তি উপস্থাপন করো।",
          "explanation": "নিম্নের অনুরূপঃ মি. মাহবুব সোবহানের কর্মী নির্বাচনের ক্ষেত্রে বাহ্যিক উৎস থেকে কর্মী সংগ্রহ যুক্তিযুক্ত হবে বলে আমি মনে করি। এ ধরনের উৎসে শূন্যপদ পূরণের জন্য প্রতিষ্ঠানের বাইরে থেকে কর্মী সংগ্রহ করা হয়। এ পদ্ধতিতে প্রশিক্ষণকেন্দ্র পত্রিকা ও অনলাইনে বিজ্ঞপ্তি দেওয়া হয়। এরপর লিখিত, মৌখিক ও বুদ্ধিমত্তা পরীক্ষার মাধ্যমে এদের মধ্য থেকে যোগ্য ব্যক্তিকে নির্বাচন করা হয়। উদ্দীপকের মি. মাহবুব সোবহান একটি প্রতিষ্ঠানের ব্যবস্থাপনা পরিচালক। তার দক্ষতায় প্রতিষ্ঠানটি সফলভাবেই চলছিল। পরবর্তী সময়ে তার প্রতিষ্ঠানের শূন্যপদ তৈরি হয়। তিনি ব্যাংকের প্রচলিত নিয়ম ও পদ্ধতি অনুসরণ করে যোগ্য ও দক্ষ কর্মী নিয়োগ দিতে চান। এক্ষেত্রে তিনি কর্মী সংগ্রহের বাহ্যিক উৎস ব্যবহার করতে পারেন। বাহ্যিক উৎসের ক্ষেত্রে বিভিন্ন পরীক্ষার মাধ্যমে যোগ্যতা, দক্ষতা ও মেধা যাচাই করার সুযোগ থাকে। আর নতুন কর্মীসংস্থানের ফলে প্রতিষ্ঠানে মেধা ও সৃজনশীলতার বিকাশে ঘটে। ফলস্বরূপ মি. মাহবুব সোবহানের প্রতিষ্ঠানের কাজের মানও উন্নত হবে। ফলে প্রতিষ্ঠানটি গ্রাহকদের সন্তুষ্ট করতে সক্ষম হবে। এসব সুযোগ-সুবিধা অভ্যন্তরীণ উৎস থেকে কর্মী সংগ্রহের মাধ্যমে পাওয়া যায় না। তাই বলা যায়, কর্মী নির্বাচনের ক্ষেত্রে বাহ্যিক উৎস থেকে কর্মী সংগ্রহ করা মি. মাহবুব সোবহানের জন্য যুক্তিযুক্ত হবে।"
        }
      ]
    },
    {
      "number": "9",
      "uddipok": "মি. আসিফ বৈশাখী ট্রেডার্সের ব্যবস্থাপনা পরিচালক। তিনি প্রতিষ্ঠানের লক্ষ্য ও পরিকল্পনা নির্ধারণ করে দেন। কিন্তু তা বাস্তবায়নের সব ভার অধস্তনদের ওপর ছেড়ে দেন। ফলে প্রতিষ্ঠানটি কাঙ্ক্ষিত সফলতা অর্জনে ব্যর্থ হচ্ছে।",
      "tag": "CCC 25",
      "sub_questions": [
        {
          "label": "ক",
          "question": "কর্মকেন্দ্রিক নেতৃত্ব কী?",
          "explanation": "যে নেতৃত্বে নেতা কর্মীর মানসিক অবস্থার চেয়ে কাজকে বেশি প্রাধান্য দেন, তাকে কর্মকেন্দ্রিক নেতৃত্ব বলে।"
        },
        {
          "label": "খ",
          "question": "'নির্দেশনা সর্বদা নিম্নগামী'- ব্যাখ্যা করো।",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। নির্দেশনার মাধ্যমেই কর্মীরা কোন কাজ, কীভাবে, কখন করবে তা সম্পর্কে ঊর্ধ্বতনের কাছ থেকে ধারণা পায়। কিন্তু, নিম্নস্তরের কর্মীরা কখনই ঊর্ধ্বতন কর্মীদের নির্দেশনা দিতে পারে না। তারা শুধু ঊর্ধ্বতনের আদেশ পালন করতে বাধ্য থাকে। তাই বলা হয়, নির্দেশনা সর্বদাই নিচের দিকে প্রবাহিত হয়।"
        },
        {
          "label": "গ",
          "question": "বৈশাখী ট্রেডার্সের নেতৃত্ব কোন ধরনের? ব্যাখ্যা করো।",
          "explanation": "উদ্দীপকে বৈশাখী ট্রেডার্সের ব্যবহৃত নেতৃত্ব হলো মুক্ত বা লাগামহীন নেতৃত্ব। এ ধরনের নেতৃত্বে নেতা কর্মীদের ওপর দায়িত্ব দিয়ে নিজে কর্মবিমুখ থাকেন। তিনি কর্মীদের সুনির্দিষ্টভাবে, কোনো আদেশ-নির্দেশ দেন না। এক্ষেত্রে কর্মীরা নিজেদের খেয়াল-খুশিমতো কাজ করে। এতে অনেক সময় প্রতিষ্ঠানের লক্ষ্য অর্জনে সমস্যা সৃষ্টি হয়। উদ্দীপকে মি. আসিফ বৈশাখী ট্রেডার্সের ব্যবস্থাপনা পরিচালক। তিনি প্রতিষ্ঠানের লক্ষ্য ও পরিকল্পনা নির্ধারণ করে দেন। কিন্তু তা বাস্তবায়নের সব ভার অধস্তনদের ওপর ছেড়ে দেন। এক্ষেত্রে তিনি কর্মীদের কাজে কোনো হস্তক্ষেপ করেন না। আবার, তিনি কর্মীদের কাজের হিসাবও নেন না। ফলে তার প্রতিষ্ঠানটি কাঙ্ক্ষিত লক্ষ্য অর্জনে ব্যর্থ হচ্ছে। এসব বিষয় মুক্ত বা লাগামহীন নেতৃত্বের সাথে সঙ্গতিপূর্ণ। সুতরাং, বৈশাখী ট্রেডার্সের নেতৃত্বটি মুক্ত বা লাগামহীন নেতৃত্বের অন্তর্গত।"
        },
        {
          "label": "ঘ",
          "question": "মি. আসিফের ব্যবহৃত নেতৃত্ব বিভিন্ন প্রতিষ্ঠানের সফলতা অর্জনের ক্ষেত্রে কী ধরনের ভূমিকা পালন করে? বিশ্লেষণ করো।",
          "explanation": "মি. আসিফের ব্যবহৃত মুক্ত বা লাগামহীন নেতৃত্ব বিভিন্ন প্রতিষ্ঠানের সফলতা অর্জনের ক্ষেত্রে ভূমিকা পালন করে বলে আমি মনে করি। মুক্ত বা লাগামহীন নেতৃত্বে নেতা সব দায়িত্ব কর্মীদের ওপর ছেড়ে দেন। এতে কর্মীরা দায়িত্ব পেয়ে নিজেদেরকে প্রতিষ্ঠানের জন্য গুরুত্বপূর্ণ মনে করে। এজন্য তারা দায়িত্ব বাস্তবায়নে উৎসাহিত হয় এবং লক্ষ্য অর্জনে ভূমিকা রাখে। উদ্দীপকে মি. আসিফ একটি প্রতিষ্ঠানের ব্যবস্থাপনা পরিচালক। তিনি প্রতিষ্ঠানে মুক্ত বা লাগামহীন নেতৃত্বের অনুসরণ করেন। এজন্য তিনি শুধু প্রতিষ্ঠানের লক্ষ্য ও পরিকল্পনা নির্ধারণ করে দেন। অধস্তন কর্মীরা তার নির্ধারিত লক্ষ্য ও পরিকল্পনা বাস্তবায়নে কাজ করে। এক্ষেত্রে তিনি তার কর্মীদের ওপর কাজ সম্পাদনে আস্থা রাখেন। মুক্ত বা লাগামহীন নেতৃত্বে পরিকল্পনা বাস্তবায়নের দায়িত্ব অধস্তন কর্মীদের হাতে থাকে। এর মাধ্যমে তারা নিজেদের মতামত কাজে লাগানোর সুযোগ পায়। এছাড়া দায়িত্ব পেয়ে তারা নিজেদের প্রতিষ্ঠানের অংশ মনে করে। এজন্য তাদের মধ্যে সঠিকভাবে কাজ সম্পাদনের জন্য দায়িত্ববোধ তৈরি হয়। এতে তারা উৎসাহ নিয়ে প্রতিষ্ঠানের কাজ করে। ফলে সহজেই প্রতিষ্ঠানের লক্ষ্য অর্জিত হয়। তাই বলা যায়, মি. আসিফের ব্যবহৃত নেতৃত্ব বিভিন্ন প্রতিষ্ঠানের সফলতা অর্জনে ভূমিকা রাখে।"
        }
      ]
    },
    {
      "number": "10",
      "uddipok": "নেহা লি. এর এমডি মি. জাকির এবং বিক্রয় ব্যবস্থাপক মি. সাইফুল। তাদের উভয়ের বাড়িই কুমিল্লা হওয়ায় প্রায়ই তারা অফিসের বাইরে আড্ডায় মিলিত হন। আলাপচারিতায় মি. জাকির বিক্রয় সংক্রান্ত বিভিন্ন বিষয়ে মি. সাইফুলের সাথে আলোচনা করেন। এতে মি. সাইফুলের বিক্রয় সংক্রান্ত অনেক সমস্যার সমাধান হয়ে যায়। তাছাড়া মি. জাকির প্রতিষ্ঠানের বিভিন্ন সিদ্ধান্ত গ্রহণের পূর্বে কর্মীদের সাথে পরামর্শ করে নেন।",
      "tag": "CCC 25",
      "sub_questions": [
        {
          "label": "ক",
          "question": "স্বৈরাচারী নেতৃত্ব কী?",
          "explanation": "যে নেতৃত্ব ব্যবস্থায় নেতা অধস্তনদের মতামত না নিয়ে এককভাবে সিদ্ধান্ত নেন এবং সব ক্ষমতা নিজের কাছে কেন্দ্রীভূত রাখেন, তাকে স্বৈরতান্ত্রিক নেতৃত্ব বলে।"
        },
        {
          "label": "খ",
          "question": "নির্দেশনার ঐক্য বলতে কী বোঝায়?",
          "explanation": "মূল লক্ষ্য অনুযায়ী প্রতিষ্ঠানের সকল ব্যক্তিক প্রচেষ্টা ও বিভাগের কাজ করাকে নির্দেশনার ঐক্য নীতি বলে। এ নীতি অনুযায়ী প্রতিষ্ঠানের উচ্চপর্যায় থেকে সব বিভাগ ও উপবিভাগের সকল ব্যক্তির কাজের চেষ্টা একই লক্ষ্যকেন্দ্রিক হয়। এক্ষেত্রে একটি কাজের জন্য একাধিক নির্দেশনা দেওয়া যাবে না। কারণ একের বেশি নির্দেশনায় কর্মীদের কাজে বিশৃঙ্খলা সৃষ্টি হয়। তাই, কর্মীদের নির্দেশ দেওয়ার ক্ষেত্রে পরস্পরবিরোধী নির্দেশনা এড়িয়ে চলতে হবে।"
        },
        {
          "label": "গ",
          "question": "মি. জাকিরের নেতৃত্বটি আনুষ্ঠানিকতা বিচারে কোন ধরনের? ব্যাখ্যা করো।",
          "explanation": "মি. জাকিরের নেতৃত্বটি আনুষ্ঠানিকতা বিচারে অনানুষ্ঠানিক নেতৃত্বের অন্তর্ভুক্ত। এ নেতৃত্ব প্রাতিষ্ঠানিক কোনো নিয়ম-নীতির ওপর ভিত্তি করে গড়ে ওঠে না। প্রতিষ্ঠানের সাংগঠনিক নিয়মের বাহিরে ব্যক্তিগত সম্পর্কের ভিত্তিতে এ ধরনের নেতৃত্ব সৃষ্টি হয়। এর মাধ্যমে প্রতিষ্ঠানের যেকোনো সমস্যা অনানুষ্ঠানিকভাবে সমাধান করা হয়। এতে প্রতিষ্ঠানের কর্মীদের কাজে গতি আসে। উদ্দীপকে নেহা লি. এর এমডি মি. জাকির এবং বিক্রয় ব্যবস্থাপক মি. সাইফুল তাদের উভয়ের বাড়িই কুমিল্লা। হওয়ায় তাদের মধ্যে প্রাতিষ্ঠানিক সম্পর্কের বাইরেও ব্যক্তিগত সম্পর্ক রয়েছে। এজন্য তারা প্রায়ই অফিসের বাইরে আড্ডায় মিলিত হন। এ সময় মি. সাইফুল মি. জাকিরের সাথে বিক্রয় সংক্রান্ত বিভিন্ন বিষয় আলোচনা করেন। এতে মি. সাইফুলের বিক্রয় সংক্রান্ত অনেক সমস্যার সমাধান হয়ে যায়। এক্ষেত্রে সমস্যা সমাধানে মি. জাকির প্রাতিষ্ঠানিক কাঠামোর বাইরে গিয়েও মি. সাইফুলকে সাহায্য করেছেন। এসব বৈশিষ্ট্য অনানুষ্ঠানিক নেতৃত্বকে নির্দেশ করে। সুতরাং, আনুষ্ঠানিকতা বিচারে মি. জাকিরের নেতৃত্বটিকে অনানুষ্ঠানিক নেতৃত্ব বলা যায়।"
        },
        {
          "label": "ঘ",
          "question": "প্রতিষ্ঠানের শৃঙ্খলা রক্ষা ও সফলতা অর্জনে মি. জাকিরের ২য় পর্যায়ের নেতৃত্বের কার্যকারিতা বিশ্লেষণ করো।",
          "explanation": "প্রতিষ্ঠানের শৃঙ্খলা রক্ষা ও সফলতা অর্জনে মি. জাকিরের ২য় পর্যায়ের গণতান্ত্রিক নেতৃত্বের কার্যকারিতা রয়েছে বলে আমি মনে করি। এ নেতৃত্বে নেতা সব ক্ষমতা নিজের কাছে কেন্দ্রীভূত রাখেন না। তিনি প্রয়োজনীয় কর্তৃত্ব অধস্তনদের কাছে দেন। এছাড়া সিদ্ধান্ত নেওয়ার ক্ষেত্রে তিনি কর্মীদের সাথে পরামর্শ করেন। উদ্দীপকে মি. জাকির নেহা লি. এর এমডি। তিনি অনানুষ্ঠানিক নেতৃত্ব অনুসরণ করেন। এজন্য তিনি প্রতিষ্ঠানের বাহিরেও বিক্রয় ব্যবস্থাপক মি. সাইফুলকে সমস্যা সমাধানে সহায়তা করেন। এ কারণে মি. সাইফুলের বিক্রয় সংক্রান্ত সমস্যার সমাধান হয়। তাছাড়া মি. জাকির প্রতিষ্ঠানের বিভিন্ন সিদ্ধান্ত গ্রহণের আগে কর্মীদের সাথে পরামর্শ করে নেন। সিদ্ধান্ত নেওয়ার ক্ষেত্রে কর্মীদের সাথে আলোচনা করার মাধ্যমে মি. জাকির গণতান্ত্রিক নেতৃত্ব দিচ্ছেন। এর মাধ্যমে তিনি কর্মীদের মতামতকে যথাযথ গুরুত্ব দেন। প্রাধান্য পেয়ে কর্মীরাও নিজেদেরকে প্রতিষ্ঠানের গুরুত্বপূর্ণ অংশ মনে করছে। এজন্য তারা ইতিবাচক মনোভাব নিয়ে কার্যসম্পাদন করে। এতে প্রতিষ্ঠানটিতে শৃঙ্খলা বজায় থাকছে। ফলে নির্দিষ্ট লক্ষ্যমাত্রা অর্জনের মাধ্যমে প্রতিষ্ঠানটি সহজেই সফলতা অর্জন করতে পারছে। তাই বলা যায়, প্রতিষ্ঠানে শৃঙ্খলা বজায় রাখতে ও সফলতা অর্জনে মি. জাকিরের গণতান্ত্রিক নেতৃত্বের কার্যকারিতা রয়েছে।"
        }
      ]
    },
    {
      "number": "11",
      "uddipok": "বিএ ফ্যান কোম্পানি প্রতিমাসে ৭,০০০ পিস ফ্যান বিক্রয়ের লক্ষ্যমাত্রা নির্ধারণ করে। ১৫ দিন পর দেখা গেল ৩,০০০ পিস ফ্যান বিক্রি হয়েছে। প্রতিষ্ঠানটির তদন্তে দেখা যায় যে, ২ জন কর্মীর দায়িত্বে অবহেলার কারণে বিক্রয় কম হয়। কর্তৃপক্ষ সেই কর্মীদের অব্যাহতি দিয়ে ২ জন নতুন কর্মী নিয়োগ দেয়।",
      "tag": "CCC 25",
      "sub_questions": [
        {
          "label": "ক",
          "question": "অভ্যন্তরীণ নিরীক্ষা কী?",
          "explanation": "প্রতিষ্ঠানের নিজস্ব উদ্যোগে এর বিভিন্ন কাজের নিয়মিত পর্যবেক্ষণ, ত্রুটি-বিচ্যুতি নির্ধারণ ও নিয়ন্ত্রণ ব্যবস্থাকে অভ্যন্তরীণ নিরীক্ষণ বলা হয়।"
        },
        {
          "label": "খ",
          "question": "নিয়ন্ত্রণকে কালান্তিক কাজ বলা হয় কেন?",
          "explanation": "কালান্তিক কাজ হলো যে কাজ কোনো নির্দিষ্ট সময় পর পর করা হয়। প্রতিষ্ঠানের নিয়ন্ত্রণ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই পরিকল্পনা অনুযায়ী কাজ হচ্ছে কি না তা যাচাই, বিচ্যুতি নির্ণয় ও সংশোধনমূলক ব্যবস্থা নেওয়া হয়। তাই নিয়ন্ত্রণকে কালান্তিক কাজ বলা হয়।"
        },
        {
          "label": "গ",
          "question": "প্রতিষ্ঠানটি নিয়ন্ত্রণ প্রক্রিয়ার কোন ধাপের সাহায্যে বিক্রয়ের পরিমাণ কম হওয়ার বিষয়টি অবগত হয়? ব্যাখ্যা করো।",
          "explanation": "নিম্নের অনুরূপঃ মি. মাসুম নিয়ন্ত্রণ প্রক্রিয়ার আদর্শমানের সাথে প্রকৃত কার্যফল তুলনা করে উৎপাদনের মাত্রা কম হওয়ার বিষয়টি চিহ্নিত করেছেন। প্রকৃত বা সম্পাদিত কাজ পরিমাপের পর এর সাথে পূর্বনির্ধারিত আদর্শমানের তুলনা করা হয়। এ তুলনার মাধ্যমে কাজের অগ্রগতি পরিমাপ এবং ত্রুটি-বিচ্যুতি আছে কি না তা যাচাই করা হয়। এক্ষেত্রে বিচ্যুতি থাকলে তার পরিমাপ কতটুকু, তা চিহ্নিত করা হয়। উদ্দীপকে মি. মাসুম একটি দুগ্ধ খামার স্থাপন করেছেন। তিনি খামারটিতে মাসে ৯০০ লিটার দুধ উৎপাদনের লক্ষ্যমাত্রা নির্ধারণ করেন। কিন্তু তিনি মাস শেষে দেখলেন ৭০০ লিটার দুধ উৎপাদিত হয়েছে। এক্ষেত্রে, ৯০০ লিটার দুধ উৎপাদনের লক্ষ্যমাত্রা ছিল তার নির্ধারিত আদর্শমান। এর সাথে তিনি বাস্তবে উৎপাদিত দুধের পরিমাণের তুলনা করেন। এর মাধ্যমে তিনি বুঝতে পারেন তার লক্ষ্যমাত্রা অনুযায়ী কম উৎপাদন হয়েছে। এক্ষেত্রে মাসিক উৎপাদন লক্ষ্যমাত্রার সাথে বাস্তব উৎপাদনের তুলনা করা হয়েছে। সুতরাং, মি. মাসুম নিয়ন্ত্রণের আদর্শমানের সাথে প্রকৃত কার্যফল তুলনা করে উৎপাদনের মাত্রা কম হওয়ার বিষয়টি নিশ্চিত করেছেন।"
        },
        {
          "label": "ঘ",
          "question": "কাঙ্ক্ষিত লক্ষ্যমাত্রা অর্জনে উদ্দীপকে গৃহীত সংশোধনমূলক ব্যবস্থার কার্যকারিতা মূল্যায়ন করো।",
          "explanation": "কাঙ্ক্ষিত লক্ষ্যমাত্রা অর্জনে উদ্দীপকে গৃহীত সংশোধনমূলক ব্যবস্থার কার্যকারিতা রয়েছে বলে আমি মনে করি। নিয়ন্ত্রণ প্রক্রিয়ার সর্বশেষ ধাপ হলো চিহ্নিত ত্রুটি-বিচ্যুতিগুলোর জন্য সংশোধনমূলক ব্যবস্থা নেওয়া। এ পর্যায়ে ভুল-ত্রুটি বা বিচ্যুতির কারণ নির্ণয় করে প্রয়োজনীয় ব্যবস্থা নেওয়া হয়। নিয়ন্ত্রণের এ ধাপটি প্রতিষ্ঠানকে পরিকল্পনা বাস্তবায়নে সাহায্য করে। উদ্দীপকে বিএ ফ্যান কোম্পানি তাদের বিক্রয়ের লক্ষ্যমাত্রা নির্ধারণ করে। কিন্তু ১৫ দিন পর লক্ষ্যমাত্রার সাথে তুলনা করে প্রতিষ্ঠানটি দেখতে পায় বিক্রয়ের পরিমাণ কম হয়েছে। প্রতিষ্ঠানটি তদন্ত করে দেখে যে ২ জন কর্মীর দায়িত্বে অবহেলার কারণে বিক্রয় কম হয়। পরবর্তীতে কর্তৃপক্ষ সেই কর্মীদের অব্যাহতি দেয়। এছাড়া নতুন ২ জন কর্মীও নিয়োগ দেয়। এক্ষেত্রে বিএ ফ্যান কোম্পানি নিয়ন্ত্রণের সংশোধনমূলক ব্যবস্থা নিয়েছে। এতে চাকরি হারানোর ভয়ে প্রতিষ্ঠানের অন্য কর্মীরা তাদের দায়িত্বের ব্যাপারে সচেতন হবে। আবার, প্রতিষ্ঠানটি নতুন ২ জন দক্ষ কর্মী নিয়োগ করায় প্রয়োজনীয় জনবলের ঘাটতি পূরণ হবে। এতে বিদ্যমান ও নতুন কর্মীরা বিক্রয় লক্ষ্যমাত্রা অর্জনে সঠিকভাবে কাজ করবে। ফলে প্রতিষ্ঠানটির বিক্রয়ের পরিমাণ বৃদ্ধি পাবে। তাই বলা' যায়, লক্ষ্যমাত্রা অর্জনে উদ্দীপকে গৃহীত সংশোধনমূলক ব্যবস্থার কার্যকারিতা রয়েছে।"
        }
      ]
    }
  ]
}