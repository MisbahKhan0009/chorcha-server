{
  "title": "দিনাজপুর বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব সিকদার প্রতিষ্ঠানের সকল ক্ষমতা নিজের কাছে কেন্দ্রীভূত করে এককভাবে সিদ্ধান্ত গ্রহণ করে থাকেন। অধীনস্থদের মতামতের কোনো গুরুত্ব দেন না। ভয়ভীতি প্রদর্শন করে অধীনস্থদের দ্বারা কাজ করিয়ে প্রতিষ্ঠানের লক্ষ্য অর্জন করেন। জনাব সিকদার ভবিষ্যৎ উপলব্ধি ও অনুমান করার সামর্থ্য প্রবল হওয়ায় সময় উপযোগী সঠিক সিদ্ধান্ত গ্রহণে সক্ষম হন। ফলে উল্লিখিত সীমাবদ্ধতা থাকা সত্তে¡ও অনেক ক্ষেত্রে তিনি যোগ্য ও সফল ব্যবস্থাপক হিসেবে বিবেচিত।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "যে নেতৃত্বে নেতা কাজের পাশাপাশি কর্মীদের মানসিক দিকটিও বিবেচনা করেন এবং নেতা সহানুভূতির সাথে কর্মীদের সমস্যা সমাধানের চেষ্টা করেন,তাকে কর্মীকেন্দ্রিক নেতৃত্ব বলে।"
        },
        {
          "label": "খ",
          "question": "",
          "explanation": "নির্দেশনা দেওয়ার আগে যারা নির্দেশনা বাস্তবায়ন করবে তাদের সাথে পরামর্শ করে নির্দেশনার বিষয়বস্তু ঠিক করে যে নির্দেশনা জারি করা হয়, তাকে পরামর্শমূলক নির্দেশনা বলে। এ ধরনের নির্দেশনায় কর্মীরা কর্মীরা আনন্দের সাথে গ্রহণ করেন।ফলে তাদের কর্মে উৎসাহ উদ্দীপনা বেড়ে যায়। তাছাড়া পরামর্শমূলক নির্দেশনা কর্মীদের সাথে আলাপ-আলোচনার মাধ্যমে তৈরি করা হয় বলে তা অধিক কার্যকর ও বাস্তবসম্মত হয়।তাই,এ ধরনের নির্দেশনার মাধ্যমে প্রতিষ্ঠানের কাজ সুষ্ঠুভাবে সম্পন্ন করাও সহজ হয়।"
        },
        {
          "label": "গ",
          "question": "",
          "explanation": "জনাব সিকদারের মধ্যে আদর্শ ব্যবস্থাপকের দূরদর্শিতার গুণটি পরিলক্ষিত হয়। তা নিচে ব্যাখা করা হলোঃ ভবিষ্যৎ অনুমান করার সামর্থ্যকে দূরদর্শিতা বলে।এটি আদর্শ নেতার একটি বড় গুণ। এ গুণের মাধ্যমে নেতা সময়ের উপযোগী সঠিক সিদ্ধান্ত নিতে সক্ষম হন এবং করণীয় আগে থেকেই নির্ধারণ করে রাখতে পারেন।এতে তিনি সহজেই প্রতিযোগিতায় টিকে থাকতে পারেন।তাই একজন নেতাকে দূরদর্শী হতে হয়। উদ্দীপকের জনাব সিকদার ভবিষ্যৎ উপলব্ধি ও অনুমান করার সামর্থ প্রবল হওয়ায় সময়োপযোগী সঠিক সিদ্ধান্ত গ্রহণে সক্ষম হন।ফলে তার মাঝে স্বৈরতান্ত্রিক নেতৃত্বের সীমাবদ্ধতা থাকা সত্বেও তিনি যোগ্য এবং সফল ব্যবস্থাপক হিসেবে বিবেচিত।তার সফল ব্যবস্থাপক হিসেবে বিবেচিত হওয়ার কারণ তার দূরদর্শিতার গুণ। তাই উদ্দীপক পর্যালোচনা করে বলা যায়, জনাব সিকদারের মধ্যে আদর্শ ব্যবস্থাপকের দূরদর্শিতার গুণটি পরিলক্ষিত হয়।"
        },
        {
          "label": "ঘ",
          "question": "",
          "explanation": "জনাব সিকদারের নেতৃত্বকে অধীনস্থদের একাংশের অপছন্দ করার কারণ স্বৈরতান্ত্রিক নেতৃত্ব। তা নিচে বিশ্লেষণ করা হলোঃ সিদ্ধান্ত গ্রহণে যখন অধস্তনদের মতামতকে গ্রাহ্য না করে নেতা এককভাবে সিদ্ধান্ত নেন, তখন তাকে স্বৈরতান্ত্রিক নেতৃত্ব বলে। এক্ষেত্রে দ্রুত সিদ্ধান্ত নেওয়া গেলেও সদস্যদের মনোবল কমে যায়। এতে একমুখী যোগাযোগ প্রক্রিয়া ব্যবহার করা হয় এবং এটি কর্মীদের কাছে সাধারণত গ্রহণযোগ্য হয় না।বিশেষ কিছু ক্ষেত্র ছাড়া এর ব্যবহার খুব বেশি কার্যকর হয় না। উদ্দীপকের জনাব সিকদার প্রতিষ্ঠানের সকল ক্ষমতা নিজের কাছে কেন্দ্রীভূত করে এককভাবে সিদ্ধান্ত গ্রহণ করে থাকেন।অধীনস্থদের মতামতের গুরুত্ব দেন না।ভয়ভীতি প্রদর্শন করে অধীনস্থদের দ্বারা কাজ করিয়ে প্রতিষ্ঠানের লক্ষ্য অর্জন করেন।তার এমন নেতৃত্ব সকলেই পছন্দ করবে না।অনেক অধস্তনই আছে যারা কিনা সিদ্ধান্ত গ্রহণে অংশ নিতে চাই,তারা তাদের মতামত প্রদান করতে চাই এবং প্রতিষ্ঠানের লক্ষ্য অর্জন করতে চাই।কিন্তু জনাব সিকদারের স্বৈরতান্ত্রিক নেতৃত্বে এমন সুযোগ না থাকাটাই জনাব সিকদারের নেতৃত্বকে অধস্তনদের একাংশের অপছন্দের কারণ ।"
        }
      ]
    },
    {
      "number": "2",
      "uddipok": "পদ্মা সেতু নির্মাণ বাংলাদেশের জন্য একটি বৃহৎ অবকাঠামোগত পরিকল্পনা। যে পরিকল্পনাটি শুধু পদ্মা সেতু নির্মাণেই অনুসৃত হবে। প্রাকৃতিক কারণে পদ্মা সেতুর নদীশাসন পরিকল্পনা ও নকশায় মাঝে মাঝে পরিবর্তন আনা হয়।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "সিদ্ধান্ত গ্রহণ হচ্ছে একগুচ্ছ বিকল্প কর্মপন্থা থেকে একটি বিকল্প বাছাই করা।"
        },
        {
          "label": "খ",
          "question": "",
          "explanation": "কৌশলগত লক্ষ্য অর্জনের জন্য মধ্য পর্যায়ের নির্বাহী কর্তৃক প্রণীত পরিকল্পনাকে কৌশলগত পরিকল্পনা বলে।সাধারণত স্বল্পমেয়াদী এবং তাৎক্ষণিকভাবে সৃষ্ট কোনো পরিস্থিতি মোকাবিলা বা ঘটনা প্রতিরোধের লক্ষ্যে বুদ্ধিদীপ্ত কৌশল নির্ধারণ করাই এ ধরনের পরিকল্পনার মূল বিষয়। কৌশলগত পরিকল্পনা তাৎক্ষণিক সমস্যা সমাধানের জন্য একটি কার্যকরী পদ্ধতি।"
        },
        {
          "label": "গ",
          "question": "",
          "explanation": "পদ্মা সেতু নির্মাণ একার্থক পরিকল্পনা। তা নিচে ব্যাখা করা হলোঃ যে পরিকল্পনা বিশেষ কোনো সমস্যা বা পরিস্থিতি মোকাবিলার জন্য একবার ব্যবহারের জন্য প্রণীত হয়, তাকে একার্থক পরিকল্পনা বলে। এ ধরনের পরিকল্পনা কোনো প্রতিষ্ঠানে বারবার ব্যবহৃত হয় না।এটি একটি মাত্র উদ্দেশ্য বাস্তবায়নের জন্য প্রণয়ন করা হয়। অর্থাৎ এরূপ পরিকল্পনা অনুযায়ী কাজ শেষ করার পর উক্ত পরিকল্পনার কোনো কার্যকারিতা থাকে না।যেমনঃ সরকার কর্তৃক পদ্মা সেতু, মেট্র রেল, ফ্লাইওভার, প্রভৃতি নির্মাণের পরিকল্পনাকে একার্থক পরিকল্পনা বলা হয়। উদ্দীপকে উল্লেখ আছে পদ্মা সেতু নির্মাণ বাংলাদেশের জন্য একটি বৃহৎ অবকাঠামোগত পরিকল্পনা। যে পরিকল্পনাটি শুধু পদ্মা সেতু নির্মাণেই অনুসৃত হবে। পদ্মা সেতু নির্মাণের এমন পরিকল্পনা অবশ্যই একার্থক পরিকল্পনার অন্তর্গত।কারণ পদ্মা সেতু নির্মাণের পরে এই পরিকল্পনাটি অন্য কোনো কাজে ব্যবহার করা হবে না। তাই বলা যায়, পদ্মা সেতু নির্মাণ একার্থক পরিকল্প না।"
        },
        {
          "label": "ঘ",
          "question": "",
          "explanation": "পরিকল্পনায় নমনীয়তার বৈশিষ্ট্যের কারণে পদ্মা সেতুতে পরিবর্তন আনা সম্ভব হয়েছে। তার কার্যকারিতা নিচে মূল্যয়ন করা হলোঃ পরিবর্তিত পরিস্থিতির সাথে খাপ খাইয়ে চলার কৌশল বা পদ্ধতিকে নমনীয়তা বলে।নমনীয়তা যেকোনো পরিকল্পনার একটি বিশেষ গুণ। ভবিষ্যৎ সবসময়ই অনিশ্চিত। যেকোনো সময় পরিবেশ অর্থাৎ পারিপার্শ্বিকতার পরিবর্তনের কারণে পরিকল্পনা পরিবর্তন করার প্রয়োজন হতে পারে। এটি এমনভাবে প্রণয়ন করা উচিত যাতে প্রয়োজনে তা পরিবর্তন করা যায়। বাংলাদেশের জন্য একটি বৃহৎ অবকাঠামোগত পরিকল্পনা। যে পরিকল্পনাটি শুধু পদ্মা সেতু নির্মাণেই অনুসৃত হবে। প্রাকৃতিক কারণে পদ্মা সেতুর নদীশাসন পরিকল্পনা ও নকশায় মাঝে মাঝে পরিবর্তন আনা হয়। এটি পরিকল্পনার নমনীয়তার বৈশিষ্ট্যকে নির্দেশ করে।নদীর নাব্যতা এবং স্রোতের বিষয়টি মাথায় রেখে স্প্যান বসাতে হবে।নইলে সেতুটি যথেষ্ট ভালোভাবে নির্মাণ করা সম্ভব হবেনা। তাই যথেষ্ট ভালোভাবে সেতু নির্মাণের জন্য নদীশাসন পরিকল্পনা ও নকশায় মাঝে মাঝে পরিবর্তন কার্যকর ভূমিকা পালন করেছে।"
        }
      ]
    },
    {
      "number": "3",
      "uddipok": "বিক্রয় ব্যবস্থাপক শামীম নিজের চেয়ে প্রতিষ্ঠানের স্বার্থকে অগ্রাধিকার দিয়ে কাজ করেন। প্রতিষ্ঠানের বিক্রয়ের কাজ বারবার সম্পাদন করতে হয়। তাই শামীমকে সিদ্ধান্ত নিহে হয় তিনি নগদে না বাকিতে পণ্য বিক্রয় করবেন। অভিজ্ঞতার আলোকে পারিপার্শ্বিকতা বিবেচনা করে তিনি বাকিতে পণ্য বিক্রয়ের সিদ্ধান্ত গ্রহণ করেন।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "পরিকল্পনার অভিপ্রেত ফলকে লক্ষ্য বলে।"
        },
        {
          "label": "খ",
          "question": "",
          "explanation": "প্রতিষ্ঠানের মধ্য ও নিম্ন পর্যায়ের নির্বাহীগণ তার বিভাগ সংশ্লিষ্ট কাজ করার জন্য স্বল্পমেয়াদী যে পরিকল্পনা নিয়ে থাকে,তাকে কার্যভিত্তিক বা কর্মকেন্দ্রিক পরিকল্পনা বলে। যেমনঃ একজন ফোরম্যান বা সুপারভাইজার তার ইউনিটিের জন্য সপ্তাহ বা মাসের যে পরিকল্পনা করে তা এর অন্তর্ভুক্ত। এক্ষেত্রে কাজের প্রকৃতি অনুযায়ী কাজগুলো ভাগ করা হয় এবং সময় নির্ধারণ করা হয়।"
        },
        {
          "label": "গ",
          "question": "",
          "explanation": "জনাব শামীমের আচরণে ব্যবস্থাপনার সাধারণ স্বার্থে ব্যাক্তিস্বার্থ বিসর্জনের নীতিটি ফুটে উঠেছে। তা নিচে ব্যাখা করা হলোঃপ্রতিষ্ঠানের বৃহৎ স্বার্থকে সবসময় সবসময় ব্যক্তিস্বার্থের ওপরে স্থান দেওয়াই এ নীতির মূলকথা। ব্যাক্তিগত স্বার্থ রক্ষার জন্য কখনোই প্রতিষ্ঠানের সামগ্রিক স্বার্থ ক্ষুণ্ণ করা উচিত নয়।কেননা,প্রাতিষ্ঠানিক লক্ষ্য অর্জিত হলেই প্রতিষ্ঠানের সাথে সংশ্লিষ্ট সকলের স্বার্থ রক্ষা হতে পারে।প্রাতিষ্ঠানিক স্বার্থের ওপরে ব্যক্তি বা গোষ্ঠীর স্বার্থ সংরক্ষণ করা হলে,প্রাতিষ্ঠানিক জটিলতা বেড়ে যায়। এর দ্বারা নির্দিষ্ট লক্ষ্য অর্জন করা সম্ভব হয় না এবং সংশ্লিষ্ট সকল পক্ষ ক্ষতিগ্রস্ত হয়। উদ্দীপকে বিক্রয় ব্যবস্থাপক শামীম নিজের চেয়ে প্রতিষ্ঠানের স্বার্থকে অগ্রাধিকার দিয়ে কাজ করেন। এ থেকে খুব সহজেই বোঝা যাচ্ছে, তার আচরণে ব্যবস্থাপনার সাধারণ স্বার্থে ব্যাক্তিস্বার্থ বিসর্জনের নীতিটি ফুটে উঠেছে ।"
        },
        {
          "label": "ঘ",
          "question": "",
          "explanation": "জনাব শামীম বিক্রয়ের ক্ষেত্রে নীতির স্থায়ী পরিকল্পনাটি গ্রহণ করেন।তার কার্যকারীতা নিচে মূল্যয়ন করা হলোঃ যে পরিকল্পনা প্রতিষ্ঠানে একবার প্রণীত হয়ে একই ধরনের সমস্যা সমাধানে বারবার ব্যবহৃত হয়, তাকে স্থায়ী পরিকল্পনা বলে।কোনো নতুন পরিস্থিতি বা সমস্যা সৃষ্টি না হলে এ পরিকল্পনায় পরিবর্তন আনা হয় না। যেমনঃ বাংলাদেশের সংবিধান, বার্ষিক ক্রীড়া কমিটি ইত্যাদি। নীতিঃকাজ সম্পাদনের সাধারণ আদর্শ বা নির্দেশনাকে নীতি বা গাইডলাইন বলে। এটি কাজ বা সিদ্ধান্ত নেওয়াকে প্রভাবিত করে।যেমনঃ কোনো প্রতিষ্ঠানে নগদ বা বাঁকি বিক্রির প্রথা, জ্যেষ্ঠত্বের ভিত্তিতে পদোন্নতি দেওয়া, ড্রেস কোড প্রভৃতিকে উক্ত প্রতিষ্ঠানের নীতি বলা যায়। উদ্দীপকে বিক্রয় ব্যবস্থাপক শামীম নিজের চেয়ে প্রতিষ্ঠানের স্বার্থকে অগ্রাধিকার দিয়ে কাজ করেন।প্রতিষ্ঠানের বিক্রয়ের কাজ বারবার সম্পাদন করতে হয়। তাই শামীমকে সিদ্ধান্ত নিতে হয় তিনি নগদে না বাকিতে পণ্য বিক্রয় করবেন।অভিজ্ঞতার আলোকে পারিপার্শ্বিকতা বিবেচনা করে তিনি বাকিতে পণ্য বিক্রয়ের সিদ্ধান্ত গ্রহণ করেন।যা একটি কার্যকরী সিদ্ধান্ত। ব্যবসায়ের ক্ষেত্রে এবং পণ্য ক্রয় বিক্রয়ের ক্ষেত্রে অনেক সময় পণ্য বাকিতে বিক্রয় করতে হয়।বাকিতে পণ্য বিক্রি না করলে ব্যবসায়ের ক্ষতিসাধন হয়।তাই বাকিতে পণ্য বিক্রয়ের সিদ্ধান্তটি কার্যকরী সিদ্ধান্ত ।"
        }
      ]
    },
    {
      "number": "4",
      "uddipok": "জনাব মাহিন ও রবিন একটি মোবাইল সেট উৎপাদনকারী প্রতিষ্ঠানের উৎপাদন ব্যবস্থাপক। জনাব মাহিন তার অধীনে কর্মরত কর্মীদের সাথে উত্তম ব্যবহার করে কাজ আদায়ের চেষ্টা করেন। তিনি কর্মীদেরকে ভয়ভীতি প্রদর্শন করেন না, শাস্তিও প্রদান করেন না। অপরদিকে জনাব রবিন কর্মীদের সাথে দুর্ব্যবহার করেন, ভয়ভীতি প্রদর্শন করেন ও শাস্তির ভয় দেখিয়ে কাজ আদায়ের চেষ্টা করেন।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "সদস্যদের প্রভাবিত করে তাদের সর্বাধিক সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "",
          "explanation": "কর্মীদের করণীয় কাজ সম্পর্কে অবহিত করা, আদেশ -উপদেশ ও পরামর্শ দেওয়া এবং প্রয়োজনীয় তত্বাবধানের মাধ্যমে লক্ষ্য অর্জনে পরিচালিত করার কাজকে নির্দেশনা বলে।ব্যবস্থাপনা প্রক্রিয়ায় পরিকল্পনা প্রণয়ন, সংগঠিতকরণ ও কর্মীসংস্থানের পর নিয়োজিত কর্মীদের পরিকল্পনা অনুযায়ী পরিচালনার জন্য প্রয়োজন হয় নির্দেশনার।এটি হলো প্রাতিষ্ঠানিক উদ্দেশ্য অর্জনের জন্য অধীনস্থ কর্মীদের করণীয় বিস্তারিতভাবে জানানোর প্রক্রিয়া। আদেশ, উপদেশ, উৎসাহদান, অনুপ্রেরণা, তিরস্কার প্রভৃতি নির্দেশনার অন্তর্ভুক্ত। এটি সর্বদা নিম্নগামী।"
        },
        {
          "label": "গ",
          "question": "",
          "explanation": "জনাব মাহিনের নেতৃত্বের ধরন হলো পিতৃসুলভ নেতৃত্ব। তা নিচে বর্ণনা করা হলোঃ যে নেতৃত্বে নেতা কর্মীদের ওপর বেশি কর্তৃত্বপরায়ণ হলেও পিতা-পুত্রের মতো সদয় ও কল্যাণময়ী হয়ে তাদের দ্বারা কাজ আদায়ের চেষ্টা করেন,তাকে পিতৃসুলভ নেতৃত্ব বলে। কর্মীদের মনে শ্রদ্ধাবোধ জাগাতে চেষ্টা করেন নেতা।স্বৈরতান্ত্রিক নেতৃত্বের উন্নত ও ইতিবাচক সংস্করণই হলো পিতৃসুলভ নেতৃত্ব। এরূপ নেতৃত্বেও কতৃত্ব ও ক্ষমতা নেতার হাতে কেন্দ্রীভূত থাকে।এক্ষেত্রে নেতা তার কাজের জন্য কারো কাছে জবাবদিহি করতে বাধ্য থাকেনা।এরূপ নেতৃত্ব নেতা সবসময় নিজ সন্তানের মতো ভালো ব্যবহার দেখিয়ে কাজ আদায় করে নেওয়ার চেষ্টা করেন। উদ্দীপকে জনাব মাহিন একজন মোবাইল উৎপাদনকারী প্রতিষ্ঠানের উৎপাদন ব্যবস্থাপক।জনাব মাহিন তার অধীনে কর্মরত কর্মীদের সাথে উত্তম ব্যবহার করে কাজ আদায়ের চেষ্টা করেন। তিনি কর্মীদের ভয়-ভীতি প্রদর্শন করেন না, শাস্তিও প্রদান করেন না। উদ্দীপকের আলোচনা থেকে বোঝা যায়, জনাব মাহিনের নেতৃত্বের ধরন পিতৃসুলভ নেতৃত্বের সাথে মিলে যায়। তাই বলা যায়, জনাব মাহিনের নেতৃত্বের ধরন হলো পিতৃসুলভ নেতৃত্ব।"
        },
        {
          "label": "ঘ",
          "question": "",
          "explanation": "জনাব মাহিন ও রবিনের নেতৃত্বের কার্যকারিতা নিচে বিশ্লেষণ করা হলোঃ জনাব মাহিনের নেতৃত্বের ধরন হলো পিতৃসুলভ নেতৃত্ব। উদ্দীপকে জনাব মাহিন একজন মোবাইল উৎপাদনকারী প্রতিষ্ঠানের উৎপাদন ব্যবস্থাপক।জনাব মাহিন তার অধীনে কর্মরত কর্মীদের সাথে উত্তম ব্যবহার করে কাজ আদায়ের চেষ্টা করেন। তিনি কর্মীদের ভয়-ভীতি প্রদর্শন করেন না, শাস্তিও প্রদান করেন না। উদ্দীপকের আলোচনা থেকে বোঝা যায়, জনাব মাহিনের নেতৃত্বের ধরন পিতৃসুলভ নেতৃত্বের সাথে মিলে যায়। যে নেতৃত্বে নেতা কর্মীদের ওপর বেশি কর্তৃত্বপরায়ণ হলেও পিতা-পুত্রের মতো সদয় ও কল্যাণময়ী হয়ে তাদের দ্বারা কাজ আদায়ের চেষ্টা করেন,তাকে পিতৃসুলভ নেতৃত্ব বলে।এরূপ নেতৃত্বেও কতৃত্ব ও ক্ষমতা নেতার হাতে কেন্দ্রীভূত থাকে।এক্ষেত্রে নেতা তার কাজের জন্য কারো কাছে জবাবদিহি করতে বাধ্য থাকেনা।এরূপ নেতৃত্ব নেতা সবসময় নিজ সন্তানের মতো ভালো ব্যবহার দেখিয়ে কাজ আদায় করে নেওয়ার চেষ্টা করেন। অপরদিকে জনাব রবিন কর্মীদের সাথে দুর্ব্যবহার করেন,ভয়ভীতি প্রদর্শন করেন ও শাস্তির ভয় দেখিয়ে কাজ আদায়ের চেষ্টা করেন। জনাব রবিনের নেতৃত্বের ধরন স্বৈরতান্ত্রিক নেতৃত্বের ধরনের সাথে মিলে যাচ্ছে। যে নেতৃত্বে নেতা সব ক্ষমতা নিজের কাছে, কেন্দ্রীভূত করে এককভাবে সিদ্ধান্ত নিয়ে থাকেন তাকে স্বৈরতান্ত্রিক নেতৃত্ব বলে। এক্ষেত্রে নেতা যা ভালো মনে করেন তাই করে থাকেন।নেতা কর্মীদের ভয়-ভীতি দেখানো ও শাস্তি দেওয়ার মাধ্যমে তাদের দ্বারা কাজ আদায়ের চেষ্টা করেন। স্বৈরতান্ত্রিক নেতৃত্ব এবং পিতৃসুলভ নেতৃত্বের ক্ষেত্রে কার্যকরীতার কথা আসলে অবশ্যই পিতৃসুলভ নেতৃত্ব কার্যকরী।কারণ পিতৃসুলভ নেতৃত্বের মাধ্যমে অধস্তনদের সাথে ভালভাবে কথা বলা হয়, তাদের দিয়ে ভালো করে কাজ করিয়ে নেওয়া যায়, অধস্তনদের মন রক্ষা করা যায়। কিন্তু স্বৈরতান্ত্রিক নেতৃত্বে তা সম্ভব হয়না।নেতাই এখানে সর্বেসর্বা,অধস্তনদের সাথে ভালো ব্যবহার করে না।ভয় ভীতি দেখায়।যা কোনো অধস্তন কোনোভাবেই সহ্য করা বা মেনে নিবে না। তাই বলা যায়, জনাব মাহিন ও রবিনের নেতৃত্বের কার্যকারিতার ব্যপারের জনাব মাহিনের নেতৃত্ব কার্যকরী"
        }
      ]
    },
    {
      "number": "5",
      "uddipok": "জনাব নাসির একটি প্রতিষ্ঠানের ব্যবস্থাপক। তিনি প্রতিষ্ঠানের প্রয়োজনে দিন রাত কাজ করেন। নির্ভুল ও যথাসময়ে কাজ করায় তিনি ব্যস্ত। প্রতিষ্ঠানের সমস্যা সমাধানে নাসির কর্মীদের মতামতকে গুরুত্ব দেন। পক্ষান্তরে ফাহিম অন্য একটি প্রতিষ্ঠানের ম্যানেজার। তিনি আন্তরিকতার সাথে কর্মীদের সুযোগ-সুবিধা বিবেচনা করেন। তার ধারণা কর্মীরা দক্ষ ও আন্তরিক হলে প্রতিষ্ঠানের উনড়বয়নে ইতিবাচক ভূমিকা রাখতে পারে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "দুই বা ততোধিক ব্যক্তি বা পক্ষের মধ্যে সংবাদ, তথ্য, ভাব,আবেগ-অনুভূতি প্রভৃতি আদান-প্রদানকে যোগাযোগ বলে।"
        },
        {
          "label": "খ",
          "question": "",
          "explanation": "ব্যবস্থাপনার সর্বজনীনতা বলতে সর্বত্র, সকল ক্ষেত্রে, সকলের দ্বারা স্বীকৃত ব্যবস্থাপনা জ্ঞানের আবশ্যকতা ও প্রয়োগ যোগ্যতাকে বোঝায়। পরিবার, রাষ্ট্র এবং ব্যবসায় সংগঠনের সব ক্ষেত্রে ব্যবস্থাপনার কার্যাবলি (পরিকল্পনা প্রণয়ন, সংগঠিতকরণ,নির্দেশনা,প্রেষণা ও নিয়ন্ত্রণ) প্রয়োগ করা হয়। স্থানীয় পরিবেশ-পরিস্থিতি,সামাজিক রীতি নীতি প্রভৃতি কারণে বিভিন্ন প্রতিষ্ঠানের ব্যবস্থাপনা পদ্ধতি ভিন্ন হতে পারে।তবে ব্যবস্থাপনার কার্যাবলি প্রয়োগের ক্ষেত্রে তেমন কোনো পার্থক্য দেখানো যায় না।তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "",
          "explanation": "জনাব নাসিরের প্রতিষ্ঠানে গণতান্ত্রিক নেতৃত্ব কার্যকর।তা নিচে ব্যাখা করা হলোঃ যে নেতৃত্বে নেতা সব কর্তৃত্ব ও ক্ষমতা নিজের কাছে কেন্দ্রীভূত না রেখে সদস্য বা কর্মীদের সাথে আলাপ -আলোচনা ও পরামর্শ করে কাজ পরিচালনা করেন,তাকে গণতান্ত্রিক নেতৃত্ব বলে। এটি মূলত স্বৈরতান্ত্রিক নেতৃত্বের বিপরীত। তাছাড়া সিদ্ধান্ত নেওয়ার ক্ষেত্রে সদস্যদের সাথে আলাপ -আলোচনা করা হয়। তাই এরূপ নেতৃত্বের প্রতি কর্মীরা সন্তুষ্ট থাকে এবং এর মাধ্যমে কর্মীদের মনোবল বাড়ে।এতে কর্মীদের মনে স্বতঃস্ফূর্ততা বজায় থাকে। অধীনস্থ কর্মীগণ অধিক দক্ষ ও যোগ্য হলে এরূপ নেতৃত্ব অধিক কার্যকর হয়ে থাকে। উদ্দীপকে জনাব নাসির একটি প্রতিষ্ঠানের ব্যবস্থাপক।তিনি প্রতিষ্ঠানের প্রয়োজনে দিন রাত কাজ করেন।নির্ভুল ও যথাসময়ে কাজ করতে তিনি ব্যস্ত।প্রতিষ্ঠানের সমস্যা সমাধানে নাসি কর্মীদের মতামতকে গুরুত্ব দেন। জনাব নাসিরের কর্মকান্ড গণতান্ত্রিক নেতৃত্বের সাথে মিলে যায়। তাই বলা যায়, জনাব নাসিরের প্রতিষ্ঠানে গণতান্ত্রিক নেতৃত্ব কার্যকর।"
        },
        {
          "label": "ঘ",
          "question": "",
          "explanation": "জনাব ফাহিম দৃষ্টিভঙ্গির বিচারে কর্মীকেন্দ্রিক নেতৃত্ব দিচ্ছেন। তার কার্যকারিতা নিচে মূল্যয়ন করা হলোঃ যে নেতৃত্বে নেতা কাজের পাশাপাশি কর্মীদের মানসিক দিকটি সবার প্রথমে বিবেচনা করেন এবং নেতা সহানুভূতির সাথে কর্মীদের সমস্যা সমাধানের চেষ্টা করেন, তাকে কর্মীকেন্দ্রিক নেতৃত্ব বলে। এতে কর্মীদের সুযোগ সুবিধা ও নিরাপত্তা নিশ্চিতকরণ এর মাধ্যমে সন্তুষ্টি অর্জন করে নেতৃত্ব প্রতিষ্ঠার প্রচেষ্টা চালানো হয়।অর্থাৎ এরূপ নেতৃত্বে কর্মীর কল্যাণের দিকে বিশেষ গুরুত্বারোপ করা হয়। উদ্দীপকে জনাব ফাহিম একটি প্রতিষ্ঠানের ম্যানেজার। তিনি আন্তরিকতার সাথে কর্মীদের সুযোগ -সুবিধা বিবেচনা করেন। তার ধারণা কর্মীরা দক্ষ ও আন্তরিক হলে প্রতিষ্ঠানের উন্নয়নে ভূমিকা রাখতে পারবে। যা একটি কার্যকরী ভাবনা। কারণ প্রতিষ্ঠানের কর্মীরা যখন দক্ষ এবং স্বেচ্ছা প্রণোদিত হয়ে কাজ করবে। তখন কাজটি সুষ্ঠুভাবে সম্পন্ন হবে এবং প্রতিষ্ঠান খুব সহজে তার কাঙ্ক্ষিত লক্ষ্যে পৌঁছাতে সক্ষম হবে। তাই বলা যায়, কর্মীকেন্দ্রিক নেতৃত্বের ব্যাপক কার্যকারীতা রয়েছে।"
        }
      ]
    },
    {
      "number": "6",
      "uddipok": "জনাব তামিম প্রতিষ্ঠানের নীতি প্রণয়ন, পরিকল্পনা গ্রহণ ও কৌশল নির্ধারণসংক্রান্ত কাজের সাথে জড়িত। মাঝে মধ্যে তিনি কর্মীদের নির্দেশনাও দিয়ে থাকেন। তাঁর প্রতিষ্ঠানটি বর্তমানে উচ্চ প্রযুক্তি ব্যবহারের পরিকল্পনা গ্রহণ করেছে। কিন্তু তামিমের পর্যাপ্ত প্রযুক্তিগত জ্ঞান নেই। তাই তিনি জনাব তিতুমিরকে বিশেষজ্ঞ হিসেবে নিয়োগ প্রদান করেন। তিতুমির প্রতিষ্ঠানের কোনে কর্তৃত্ব বা ক্ষমতা ভোগ করেন না।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "রীতি হচ্ছে সুদীর্ঘকাল থেকে চলে আসা যে কোন ধরনের ধর্মীয় আচার-অনুষ্ঠান, নিয়ম-কানুন, বিধি-নিষেধ, বিশ্বাস অথবা কর্মকাণ্ড যা অধিকাংশ সাধারণ জনগণ বা সমাজ কর্তৃক উৎপত্তিকাল থেকে যুগ যুগ ধরে বিনাদ্বিধায় পালন করাসহ মেনে চলে আসছে।"
        },
        {
          "label": "খ",
          "question": "",
          "explanation": "কোনো প্রতিষ্ঠানের লক্ষ্য অর্জনের জন্য এর বিভিন্ন বিভাগ, উপ-বিভাগ ও ব্যক্তিক প্রচেষ্টাকে ঐক্যবদ্ধ করাকে সমন্বয়সাধন বলে। কর্মীদের মনোবল বাড়ানোর জন্য সমন্বয় সাধন অগ্রণী ভূমিকা পালন করে। সমন্বয়ের মাধ্যমে সর্বত্র শৃঙ্খলার পরিবেশ তৈরি হলে কর্মীরা সর্বোচ্চ কার্য-সন্তুষ্টি অর্জন করে।এতে কর্মীদের মনোবল বেড়ে যায়।"
        },
        {
          "label": "গ",
          "question": "",
          "explanation": "জনাব তামিম মধ্যম স্তরের ব্যবস্থাপক। তা নিচে ব্যাখা করা হলোঃ যে স্তরে উচ্চ পর্যায়ের ব্যবস্থাপনা কর্তৃক প্রণীত নীতি ও পরিকল্পনা বাস্তবায়নের জন্য প্রয়োজনীয় পদক্ষেপ নেওয়া হয় এবং নিম্ন পর্যায়ের ব্যবস্থাপকগণ যাতে তা বাস্তবায়ন করতে পারেন সেই বিষয়ে তদারকি করা হয়, তাকে মধ্যম স্তরের ব্যবস্থাপনা বলে। প্রতিষ্ঠানের উপ -মহাব্যবস্থাপক,সহকারী মহাব্যবস্থাপক,আঞ্চলিক ব্যবস্থাপক প্রভৃতি এ স্তরের অন্তর্ভুক্ত। শীর্ষ ব্যবস্থাপনা কর্তৃক গৃহীত পরিকল্পনা ও কর্মসূচি বাস্তবায়নের জন্য প্রয়োজনীয় পদক্ষেপ তথা বিস্তারিত পরিকল্পনা প্রণয়ন, সংগঠিতকরণ,নির্দেশনা ও নেতৃত্ব প্রদান, সমন্বয়সাধন ও নিয়ন্ত্রণ করাই হলো এ পর্যায়ের ব্যবস্থাপনার কাজ।এ ধরনের ব্যবস্থাপনা উচ্চ পর্যায়ের ব্যবস্থাপকদের কাছ থেকে সামগ্রিক কৌশল, লক্ষ্য ও উদ্দেশ্য সম্পর্কে অবগত হন। এবং তা নির্দিষ্ট কর্মসূচিতে পরিণত করেন। এরা উচ্চ স্তর ও নিম্ন স্তরের ব্যবস্থাপনার মধ্যে সেতু বন্ধন তৈরি করে থাকেন। জনাব তামিম প্রতিষ্ঠানের নীতি প্রণয়ন, পরিকল্পনা গ্রহণ ও কৌশল নির্ধারণ গ্রহণ সংক্রান্ত কাজের সাথে জড়িত। মাঝে মধ্যে তিনি কর্মীদের নির্দেশনাও দিয়ে থাকেন। উদ্দীপকের আলোচনা মধ্যম স্তরের ব্যবস্থাপনার সাথে সামঞ্জস্যপূর্ণ। তাই বলা যায়,জনাব তামিম মধ্যম স্তরের ব্যবস্থা পক।"
        },
        {
          "label": "ঘ",
          "question": "",
          "explanation": "উদ্দীপকে জনাব তীতুমিরকে নিয়োগদানের ফলে সরলরৈখিক ও পদস্থকর্মী সংগঠন কাঠামোর সৃষ্টি হয়। প্রতিষ্ঠানের লক্ষ্য অর্জনে এর ভূমিকা নিচে আলোচনা করা হলোঃ সরলরৈখিক নির্বাহীর কার্যভার লাঘব ও কার্যকরভাবে কর্মকান্ড পরিচালনা করার জন্য বিশেষজ্ঞ বা উপদেষ্টা কর্মী নিয়োগ করে যে সংগঠন কাঠামো তৈরি করা হয় তাকে সরলরৈখিক ও পদস্থ কর্মী সংগঠন বলে।অর্থাৎ এটি হলো সরলরৈখিক কর্মী ও বিশেষজ্ঞ কর্মীর সমন্বিত রূপ।এ ধরনের সংগঠনে সরলরৈখিক কর্মকর্তাকে যথোপযুক্ত পরামর্শ ও উপদেশ দেওয়ার জন্য পদস্থ কর্মীদের উপদেষ্টা বা বিশেষজ্ঞ হিসেবে নিয়োগ করা হয়।এরূপ সংগঠনে উপদেষ্টাগণ শুধু উপদেশ বা পরামর্শ দিয়ে থাকেন। উদ্দীপকে জনাব তামিম প্রতিষ্ঠানের নীতি প্রণয়ন, পরিকল্পনা গ্রহণ ও কৌশল নির্ধারণ গ্রহণ সংক্রান্ত কাজের সাথে জড়িত। মাঝে মধ্যে তিনি কর্মীদের নির্দেশনাও দিয়ে থাকেন।তার প্রতিষ্ঠানটি বর্তমানে উচ্চ প্রযুক্তি ব্যবহারের পরিকল্পনা গ্রহণ করেছে।কিন্তু তামিমের পর্যাপ্ত প্রযুক্তিগত জ্ঞান নেই।তাই তিনি জনাব তিতুমিরকে বিশেষজ্ঞ হিসেবে নিয়োগ প্রদান করেন।তিতুমির প্রতিষ্ঠানের কোনো কর্তৃত্ব বা ক্ষমতা ভোগ করেন না।উদ্দীপকের এ আলোচনা থেকে বোঝা যাচ্ছে, এটি একটি সরলরৈখিক ও পদস্থ কর্মী সংগঠনে পরিণত হয়েছে। সরলরৈখিক ও পদস্থকর্মী সংগঠনে বিশেষায়িত লোক দ্বারা কাজ করানো হয় যার কারণে কাজগুলো সুষ্ঠুভাবে হওয়ার সম্ভাবনা বেশি থাকে,কাজকর্মে বিশেষায়নের সুযোগ বেশি থাকে,একের অধিক ব্যক্তির মতামতের ভিত্তিতে কাজ করা যায়। যার কারণে প্রতিষ্ঠান খুব সহজে তার কাঙ্ক্ষিত লক্ষ্যে পৌঁছাতে সক্ষম হয়।তাই বলা যায় প্রতিষ্ঠানের লক্ষ্য অর্জনে সরলরৈখিক ও পদস্থ কর্মী সংগঠনের ভূমিকা অপরিসীম।"
        }
      ]
    },
    {
      "number": "7",
      "uddipok": "PQ একটি ব্যাংকিং প্রতিষ্ঠান। PQ এর বিভিন্ন বিভাগ রয়েছে যথা : মানব সম্পদ, ঋণ, বৈদেশিক লেনদেন, সাধারণ ব্যাংকিং ইত্যাদি। জনাব রবিন PQ ব্যাংকে সদ্য নিয়োগপ্রাপ্ত একজন কর্মকর্তা। তাঁকে পর্যায়ক্রমে বিভিন্ন বিভাগে কাজের জন্য পদায়ন করা হয়। জনাব রবিন ব্যাংক থেকে প্রত্যাশিত বেতন-ভাতা পেয়ে থাকেন। তাছাড়া তার চাকরিও স্থায়ী হয়েছে। তাই তিনি এখন আত্মীয়স্বজন ও অন্যদের সাথে মিলেমিশে চলতে চান এবং সকলের ভালোবাসা চান।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "যে পদ্ধতির মাধ্যমে কাজের প্রতি চাকরি প্রার্থী তথা সম্ভাব্য কর্মীর শিক্ষা লাভের ক্ষমতা, কাজের প্রতি আগ্রহ, ঝোঁক প্রবণতা, দায়িত্ব ও ঝুঁকি নেওয়ার মানসিকতা যাচাই করা হয় তাই প্রবণতা পরীক্ষা।"
        },
        {
          "label": "খ",
          "question": "",
          "explanation": "প্রয়োজনীয় কর্মীদের প্রাপ্তির উৎস নির্ধারণ করে প্রার্থীদের মনে আগ্রহ সৃষ্টি করা এবং তাদের প্রতিষ্ঠানে চাকরির আবেদন করতে উৎসাহিত করার প্রক্রিয়াকে কর্মী সংগ্রহ বলে।প্রতিষ্ঠানে নিয়োজিত বা কর্মরত কর্মীদের মধ্য থেকে বা তাদের মাধ্যমে বা তাদের পরিচয়ে কোনো কর্মী সংগ্রহ করাকে অভ্যন্তরীণ উৎস বলে। যেমনঃ কলেজে অধ্যক্ষ পদ শূন্য হলো।এক্ষেত্রে বাইরে থেকে অধ্যক্ষ না নিয়ে উপাধ্যক্ষ মহোদয়কে অধ্যক্ষ হিসেবে নিয়োগ দেওয়া হলো।অভ্যন্তরীণ উৎস থেকে কর্মী সংগ্রহের মাধ্যমে শ্রম-ঘূর্ণায়মানতা ও ব্যয় কমে,আনুগত্য সৃষ্টি হয়, মনোবলের উন্নয়ন হয়,কাজে স্বাভাবিকতা রক্ষা হয়।"
        },
        {
          "label": "গ",
          "question": "",
          "explanation": "জনাব রবিনকে পদ পরিবর্তন পদ্ধতিতে প্রশিক্ষণ দেওয়া হয়। তা নিচে ব্যাখা করা হলোঃ পর্যায়ক্রমে সমপর্যায়ের বিভিন্ন পদে বা অফিসে কাজ করার মাধ্যমে কর্মীরা যে প্রশিক্ষণ পেয়ে থাকে, তাকে পদ আবর্তন বা পরিবর্তন পদ্ধতি বলে। এতে কর্মীদের নির্বাহিদের এক পদ থেকে অন্য পদে বা এক স্থান থেকে অন্য স্থানে স্থানান্তর করে বিভিন্ন কাজে ও পরিস্থিতিতে কাজ করতে পারদর্শী করে তোলা হয়।এ ধরনের পদ্ধতির সবচেয়ে ভালো দিক হলো কর্মীরা প্রতিষ্ঠানের সব কাজ সম্পর্কে পর্যায়ক্রমিকভাবে ধারণা অর্জন করতে সক্ষম হয়।এতে তারা যেকোনো পরিবর্তিত পরিস্থিতি ও প্রতিকূলতা মোকাবিলা করতে সক্ষম হয়। আমাদের দেশের ব্যাংক সমূহে ও মন্ত্রণালয়ে বিভিন্ন টেবিলে বা দপ্তরে নির্বাহিদের বদলি করে এভাবে প্রশিক্ষণ দিতে দেখা যায়। উদ্দীপকে, PQ একটি ব্যাংকিং প্রতিষ্ঠান। PQ এর বিভিন্ন বিভাগ রয়েছে যথাঃ মানবসম্পদ, ঋণ,বৈদেশিক লেনদেন, সাধারণ ব্যাংকিং ইত্যাদি। জনাব রবিন PQ ব্যাংকে সদ্য নিয়োগপ্রাপ্ত একজন কর্মকর্তা।তাকে পর্যায়ক্রমে বিভিন্ন বিভাগে কাজের জন্য পদায়ন করা হয়। উদ্দীপকের আলোচনাটি পদ পরিবর্তন পদ্ধতিতে প্রশিক্ষণের সাথে সামঞ্জস্যপূর্ণ। তাই বলা যায়, জনাব রবিনকে পদ পরিবর্তন পদ্ধতিতে প্রশিক্ষণ দেওয়া হ য়।"
        },
        {
          "label": "ঘ",
          "question": "",
          "explanation": "জনাব রবিন মাসলোর চাহিদা সোপানের নিরাপত্তার চাহিদার স্তরে আছেন।বাংলাদেশের প্রেক্ষাপটে এইটার গুরুত্ব নিচে মূল্যয়ন করা হলোঃ জৈবিক চাহিদা পূরণের পর কর্মীর মধ্যে নিরাপত্তার চাহিদা দেখা দেয়। সব ধরনের বিপদ আপদ, ঝুঁকি-অনিশ্চয়তা, বিভিন্ন হুমকি,ভয়-ভীতি, পেশাগত অসুস্থতা, রোগ-ব্যাধি প্রভৃতি থেকে দূরে থেকে চাকুরির স্থায়িত্ব বিধান করাকে নিরাপত্তামূলক চাহিদা বলে।এজন্য কর্মক্ষেত্রে কর্মীদের চাকুরির নিরাপত্তা বিধান, বিমা সুবিধা দেওয়া, পেনশন ও গ্র্যাচুইটি সুবিধা দেওয়া,ট্রেড ইউনিয়নে যোগদানের সুযোগ তৈরি প্রভৃতির মাধ্যমে কর্মীদের প্রেষিত করা যায়। উদ্দীপকে জনাব রবিন ব্যাংক থেকে প্রত্যাশিত বেতন ভাতা পেয়ে থাকেন।তাছাড়া তার চাকুরিও স্থায়ী হয়েছে। তাই তিনি এখন আত্মীয় স্বজন ও অন্যদের সাথে মিলেমিশে চলতে চান এবং সকলের ভালবাসা চান।উদ্দীপকের এমন আলোচনা মাসলোর চাহিদা সোপানের নিরাপত্তার চাহিদার স্তরের সাথে মিলে যায়। বাংলাদেশের প্রেক্ষাপটে এইটার গুরুত্ব অত্যধিক। কারণ বাংলাদেশের কর্মীরা সবসময় নিরাপত্তা নিয়ে উদ্বিগ্ন। তারা সবসময় তাদের আর্থিক নিরাপত্তা,সামাজিক নিরাপত্তা এবং চাকুরির নিরাপত্তা প্রত্যাশা করেন।কর্মীরা সবসময় ভাবেন, এই বুঝি তাদের চাকুরি চলে যায় আবার তাছাড়া তাদের পরিশ্রম অনুযায়ী তাদের পারিশ্রমিক প্রদান করা হয়না যা অত্যন্ত উদ্বেগের বিষয়। সেই সাথে কর্মীরা অনেকভাবে হুমকি এবং হেনস্তার শিকার হন। উদ্দীপকের রবিন তার নিরাপত্তা সকল নিরাপত্তা ঠিক মতোই পাচ্ছেন।যা বাংলাদেশের প্রেক্ষাপটে অত্যান্ত গুরুত্বপূর্ণ এবং জরুরি বি ষয়"
        }
      ]
    },
    {
      "number": "8",
      "uddipok": "এবিসি গার্মেন্টস কোম্পানিতে কর্মরত শ্রমিকদের জন্য সুষ্ঠু কর্মপরিবেশ ও নিরাপত্তা ব্যবস্থা রয়েছে। তাদের ভালো কাজের জন্য প্রশংসা করা হয়। কিন্তু তারা ন্যায্য পারিশ্রমিক পান না। ফলে শ্রমিকরা হতাশ এবং অনেকেই ইতোমধ্যে প্রতিষ্ঠান ছেড়ে অন্যত্র চলে গিয়েছেন।",
      "tag": "DIN.B 19",
      "sub_questions": [
        {
          "label": "ক",
          "question": "প্রেষণা কী?",
          "explanation": "কর্মীদের কাজের ক্ষমতা সম্পূর্ণ ব্যবহারের লক্ষ্যে তাদের কাজের প্রতি অনুপ্রাণিত বা উৎসাহী করার প্রক্রিয়াকে প্রেষণা বলে।"
        },
        {
          "label": "খ",
          "question": "আত্মতৃপ্তির চাহিদা বলতে কী বোঝায়?",
          "explanation": "সমাজে বসবাসরত বন্ধু-বান্ধব, আত্মীয়স্বজন ও সহকর্মীদের থেকে মান-মর্যাদা, প্রতিপত্তি, খ্যাতি প্রভৃতির দিক দিয়ে নিজেকে উচ্চতায় নিয়ে যাওয়ার আকাঙ্ক্ষাকে আত্মতৃপ্তির চাহিদা বলে। আব্রাহাম হ্যারন্ড মাসলোর (Abraham Harold Maslow) চাহিদা সোপান তত্ত্ব অনুযায়ী এ পর্যায়ে মানুষ নিজেকে অন্য সবার থেকে উপরে রাখার চিন্তা করে। মানুষ তার কাজের মাধ্যমে খ্যাতি অর্জন করতে চায়। সে সমাজের সম্মানজক ব্যক্তি হতে চায়।"
        },
        {
          "label": "গ",
          "question": "উদ্দীপকে উল্লিখিত কর্মীদের কোন ধরনের প্রেষণা দেওয়া হয়? ব্যাখ্যা করো।",
          "explanation": "উদ্দীপকে উল্লিখিত কর্মীদের অনার্থিক পদ্ধতিতে প্রেষণা দেওয়া হয়। এ ধরনের প্রেষণায় কর্মীদের প্রণোদিত করার জন্য অর্থের বাইরে অন্য কোনো উপায় অবলম্বন করা হয়। সুষ্ঠু কার্যপরিবেশ, উত্তম ব্যবহার, ভালো কাজের প্রশংসা, প্রশিক্ষণ সুবিধা প্রভৃতি অনার্থিক প্রেষণার অন্তর্গত। উদ্দীপকের এবিসি গার্মেন্টস একটি পোশাক প্রস্তুতকারী প্রতিষ্ঠান। প্রতিষ্ঠানটিতে শ্রমিকদের জন্য আছে সুষ্ঠু কর্মপরিবেশ ও চাকরির নিরাপত্তা। এছাড়া কর্মীদের কাজের প্রশংসা করা হয়। এসব সুবিধা কর্মীদের কোনো আর্থিক প্রাপ্তি যোগ করে না। কিন্তু এ ধরনের প্রেষণার ফলে কর্মীর মনোবল বাড়ে। ফলে প্রতিষ্ঠানের প্রতি তারা অনুগত থাকে। এ বৈশিষ্ট্যগুলোর সাথে অনার্থিক প্রেষণার মিল আছে। তাই বলা যায়, এবিসি গার্মেন্টস প্রতিষ্ঠানটিতে অনার্থিক প্রেষণাদান পদ্ধতি অনুসরণ করা হয়।"
        },
        {
          "label": "ঘ",
          "question": "কর্মীদের প্রতিষ্ঠান ত্যাগের প্রবণতা রোধে সংশ্লিষ্ট কর্তৃপক্ষ যে পদ্ধতিটি গ্রহণ করতে পারে তার যৌক্তিকতা মূল্যায়ন করো।",
          "explanation": "কর্মীদের প্রতিষ্ঠান ত্যাগের প্রবণতা কমাতে সংশ্লিষ্ট কর্তৃপক্ষকে আর্থিক পদ্ধতির প্রেষণা অনুসরণ করতে হবে বলে আমি মনে করি। এ ধরনের প্রেষণার মাধ্যমে কর্মী অর্থিকভাবে লাভবান হয়। এতে তাদের অভাববোধ কমে যায়। কর্মীরা প্রতিষ্ঠানের উন্নতির জন্য বেশি মনোযোগী হয়। আর্থিক প্রেষণা না দেওয়া হলে কর্মীদের মাঝে চাকরি ছাড়ার প্রবণতা দেখা দেয়। উদ্দীপকের এবিসি, গার্মেন্টস প্রতিষ্ঠানে কর্মরত কর্মীদের অনার্থিক প্রেষণা দেওয়া হয়। এরপরও শ্রমিকরা প্রতিষ্ঠান ছেড়ে চলে যাচ্ছে। কারণ, তারা প্রতিষ্ঠানের কার্যক্রমে উৎসাহিত হচ্ছে না। তারা আর্থিক কোনো প্রেষণা পাচ্ছে না।প্রতিষ্ঠানের বর্তমান পরিস্থিতিতে কর্মীদের ধরে রাখতে হলে অনার্থিক প্রেষণার পাশাপাশি আর্থিক প্রেষণাও দিতে হবে। জীবনযাত্রার ব্যয় বাড়ায় কর্মীদের বেতন ও বোনাস বাড়াতে হবে। এছাড়া মুনাফার অংশ, বাসস্থান ও যাতায়াত ভাতা দিতে হবে। এতে কর্মীদের চাকরি ছাড়ার প্রবণতা কমে যাবে। তাই কর্মীদের প্রতিষ্ঠানে ধরে রাখতে হলে অনার্থিক প্রেষণার পাশাপাশি আর্থিকভাবে প্রেষিত করার সিদ্ধান্তটি যথার্থ হবে।"
        }
      ]
    },
    {
      "number": "9",
      "uddipok": "বিটা লি.\"-এ কর্মীদের জন্য ক্লাব ও রেস্টুরেন্ট রয়েছে যেখানে কর্মীরা অবসর সময়ে পেপার দেখেন, টিভি দেখেন এবং গল্প করেন। কর্মীরা এ সময় প্রতিষ্ঠানের বিভিন্ন সমস্যা নিয়েও আলোচনা করেন। ঊর্ধ্বতন কর্মকর্তাগণ অধস্তন কর্মীদের সাথে খোলামেলা আলোচনা করেন। অধস্তনগণও নির্ভয়ে তাদের মতামত ব্যক্ত করেন। প্রতিষ্ঠানটিতে এরূপ যোগাযোগের ক্ষেত্রে কর্তৃত্ব প্রবাহের দিক থেকে কে কার অধীন তা বিবেচনা করা হয় না।",
      "tag": "DIN.B 19",
      "sub_questions": [
        {
          "label": "ক",
          "question": "যোগাযোগ কী?",
          "explanation": "দুই বা ততোধিক ব্যক্তি বা পক্ষের মধ্যে সংবাদ, তথ্য, ভাব, আবেগ-অনুভূতি প্রভৃতি আদান-প্রদানকে যোগাযোগ বলে।"
        },
        {
          "label": "খ",
          "question": "ফলাবর্তন কী? ব্যাখ্যা করো।",
          "explanation": "ফলাবর্তন বলতে প্রেরকের সংবাদের প্রেক্ষিতে প্রাপকের দেওয়া প্রত্যুত্তর বা মনোভাব প্রকাশকে বোঝায়। এর মাধ্যমে প্রাপকের কাছে তথ্যের বা সংবাদের বিষয়বস্তু স্পষ্ট হচ্ছে কি না তা জানা যায়। এতে প্রেরক প্রাপকের মনোভাব বা উত্তর জানতে পারে। প্রয়োজনে একাধিকবার উত্তর-প্রত্যুত্তরের মধ্য দিয়ে যোগাযোগের উদ্দেশ্য অর্জিত হয়।"
        },
        {
          "label": "গ",
          "question": "উদ্দীপকে উল্লিখিত যোগাযোগের মাধ্যমে ব্যবস্থাপনার কোন নীতিটি লঙ্ঘিত হয়েছে? ব্যাখ্যা করো।",
          "explanation": "উদ্দীপকে উল্লিখিত যোগাযোগের মাধ্যমে ব্যবস্থাপনার জোড়া মই শিকল' নীতিটি লঙ্ঘিত হয়েছে। এ নীতি অনুযায়ী কর্তৃত্ব শৃঙ্খল সংগঠনের সর্বোচ্চ স্তর থেকে পর্যায়ক্রমে সর্বনিম্ন স্তরে পৌঁছায়। এতে কোনো বিষয়ে দেওয়া নির্দেশনা উচ্চ স্তর থেকে নিম্ন স্তরের দিকে পর্যায়ক্রমে ধাবিত হয়। ফলে প্রতিটি বিভাগ, উপবিভাগ ও ব্যক্তি কর্তৃত্বের শিকলে কারো না কারো সাথে সম্পর্কযুক্ত থাকে। উদ্দীপকের বিটা লি.-এর ঊর্ধ্বতন কর্মকর্তাগণ অধীনস্থ কর্মীদের সাথে সরাসরি আলোচনা করেন। প্রতিষ্ঠানটির অধস্তনরাও নির্ভয়ে তাদের মতামত জানান। এ ধরনের যোগাযোগে কর্তৃত্ব প্রবাহের দিক থেকে কে কার অধীন তা বিবেচনা করা হয় না। এতে অধীনস্থ কর্মীর নির্দিষ্ট কোনো ঊর্ধ্বতন কর্তৃপক্ষ থাকে না। আর ঊর্ধ্বতনের আদেশ-নির্দেশ স্তর অনুযায়ী ধারাবাহিকভাবে আসে না। ফলে প্রাতিষ্ঠানিক কোনো নিয়ম অনুসরণ করে যোগাযোগ সংগঠিত হয় না। আর প্রতিষ্ঠানের ঊর্ধ্বতন থেকে অধস্তনের কাছে প্রবাহিত কর্তৃত্ব বোঝা যায় না। কিন্তু জোড়া মই শিকল নীতি অনুযায়ী প্রতিষ্ঠানের যেকোনো নির্দেশনা ও যোগাযোগ ব্যবস্থা ধারাবাহিকভাবে হতে হয়। তাই বলা যায়, বিটা লি.-এর যোগাযোগ ব্যবস্থায় ব্যবস্থাপনার জোড়া মই শিকল নীতিটি অনুসরণ করা হয়নি।"
        },
        {
          "label": "ঘ",
          "question": "প্রতিষ্ঠানের উদ্দেশ্য অর্জনে উদ্দীপকে উল্লিখিত যোগাযোগ পদ্ধতির কার্যকারিতা মূল্যায়ন করো।",
          "explanation": "প্রতিষ্ঠানের উদ্দেশ্য অর্জনে উদ্দীপকে উল্লিখিত অনানুষ্ঠানিক যোগাযোগ পদ্ধতির কার্যকারিতা আছে বলে আমি মনে করি। এ যোগাযোগের ক্ষেত্রে কোনো ধরনের প্রতিষ্ঠানিক নিয়ম-কানুন অনুসরণ করা হয় না। এতে নির্বাহী ও অধস্তনদের মধ্যে অনানুষ্ঠানিক সম্পর্ক গড়ে ওঠে। ধর্মীয় ও সামাজিক অনুষ্ঠানে আলোচনা, নির্বাহী ও ক্রয় ব্যবস্থাপকের চা পানকালে আলাপ প্রভৃতি অনানুষ্ঠানিক যোগাযোগের অন্তর্গত। উদ্দীপকের বিটা লি.-এ কর্মীদের জন্য ক্লাব ও রেস্টুরেন্ট আছে। এখানে কর্মীরা অবসর সময়ে পেপার পড়েন, টিভি দেখেন ও গল্প করেন। কর্মীরা এ সময় প্রতিষ্ঠানের বিভিন্ন সমস্যা নিয়েও আলোচনা করেন। এছাড়া, ঊর্ধ্বতন কর্মকর্তাগণ অধীনস্থ কর্মীদের সাথে সরাসরি আলোচনা করেন। এটি এক ধরনের অনানুষ্ঠানিক যোগাযোগ। প্রতিষ্ঠানটির এ ধরনের যোগাযোগে ঊর্ধ্বতন কর্মকর্তা ও অধস্তনদের মাঝে প্রত্যক্ষ সম্পর্ক তৈরি হয়। এতে অধস্তনরা যেকোনো সমস্যার সমাধানে ঊর্ধ্বতনের সাহায্য পায়। ফলে প্রাতিষ্ঠানিক সমস্যার সমাধান সহজ হয়। আবার, ঊর্ধ্বতনের যেকোনো নির্দেশ অধস্তনরা সরাসরি পায়। ফলে নির্দেশনার বিষয়বস্তু বুঝতে অধস্তনদের সমস্যা হয় না। এতে প্রাতিষ্ঠানিক কাজে গতিশীলতা আসে। মূলত প্রাতিষ্ঠানিক কোনো নিয়ম অনুসরণ না করায় এ যোগাযোগে দ্রুত সিদ্ধান্ত বাস্তবায়ন সম্ভব হয়। তাই বলা যায়, বিটা লি.-এর অনানুষ্ঠানিক যোগাযোগের মাধ্যমে সহজে উদ্দেশ্য অর্জিত হবে।"
        }
      ]
    },
    {
      "number": "10",
      "uddipok": "আরবার সিরামিক্স-এর প্রধান কার্যালয় মানিকগঞ্জে। সাভার ও আশুলিয়ায় এর আরও দুইটি কারখানা রয়েছে। প্রতিষ্ঠানটির উৎপাদন ব্যবস্থাপকের জারিকৃত নির্দেশনা সাভার ও আশুলিয়ায় পৌছাতে প্রায়ই বিলম্ব হয়। এতে উৎপাদন সমন্বয়ে অসুবিধা হয়। বর্তমানে পত্রবাহক বা কুরিয়ার সার্ভিসের মাধ্যমে নির্দেশনা পাঠানো হয়। এজন্য উৎপাদন ব্যবস্থাপক তিনটি ফ্যাক্স মেশিন কেনার সিদ্ধান্ত নেন। তবে উর্ধ্বতন কর্তৃপক্ষ এখনও বিষয়টি অনুমোদন করেননি। কারণ সমন্বয়ের নীতিমালায় প্রতিষ্ঠানের জন্য ফ্যাক্স মেশিন কেনার বিধান নেই। ফলে উৎপাদন ব্যবস্থাপক গৃহীত সিদ্ধান্ত বাস্তবায়ন করতে পারছেন না।",
      "tag": "DIN.B 19",
      "sub_questions": [
        {
          "label": "ক",
          "question": "বাজেট কী?",
          "explanation": "পরিকল্পনার সংখ্যাত্মক প্রকাশকে বাজেট বলে।"
        },
        {
          "label": "খ",
          "question": "পরিকল্পনাকে তথ্যনির্ভর হতে হয় কেন?",
          "explanation": "ভবিষ্যতের কোনো কাজের নকশা তৈরি করাকে পরিকল্পনা বলে। বাস্তবসম্মত তথ্যের ভিত্তিতে পরিকল্পনা করলে তা সঠিক হয়। কল্পনার ভিত্তিতে করা পরিকল্পনা কাজে সফলতা আনতে পারে না। এতে কাজে ভুল হওয়ার আশংকা থাকে। তাই পরিকল্পনাকে সব সময় তথ্যনির্ভর হতে হয়।"
        },
        {
          "label": "গ",
          "question": "উদ্দীপকে সমন্বয়ের কোন মৌলিক নীতির অনুপস্থিতির জন্য উৎপাদন ব্যবস্থাপকের সিদ্ধান্ত বাস্তবায়িত হচ্ছে না ব্যাখ্যা করো।",
          "explanation": "উদ্দীপকে সমন্বয়ের নমনীয়তার নীতির অনুপস্থিতির জন্য উৎপাদন ব্যবস্থাপকের সিদ্ধান্ত বাস্তবায়ন হচ্ছে না। এ নীতি অনুযায়ী চিন্তা, কাজ ও পদ্ধতিতে প্রয়োজনে পরিবর্তন এনে প্রচেষ্টাকে লক্ষ্য অভিমুখী করা হয়। প্রাতিষ্ঠানিক কাজে সফলতা পাওয়ার জন্য সমন্বয়সাধনে প্রয়োজনীয় নমনীয়তার সুযোগ থাকতে হয়। এতে পরিবর্তনশীল পরিস্থিতির সাথে সহজে খাপ খাওয়ানো যায়। উদ্দীপকের আরবার সিরামিক্স নামক প্রতিষ্ঠানে সুষ্ঠু যোগাযোগ ব্যবস্থা নেই। এতে উৎপাদন কাজে সমন্বয়ে অসুবিধা হয়। তাই কাজগুলোর মধ্যে যথাযথ সমন্বয়ের জন্য ফ্যাক্স মেশিন কেনা প্রয়োজন। এজন্য প্রতিষ্ঠানটির উৎপাদন ব্যবস্থাপক ফ্যাক্স মেশিন কেনার সিদ্ধান্ত নেন। কিন্তু কর্তৃপক্ষ তাকে এ বিষয়ে অনুমোদন দেয় নি। কারণ, সমন্বয়ের নীতিমালায় প্রতিষ্ঠানের জন্য ফ্যাক্স মেশিন কেনার কোনো বিধান নেই। এতে তিনি পরিস্থিতি মোকাবেলায় যথাযথ ব্যবস্থা নিতে পারছেন না। ফলে প্রতিষ্ঠানটির সমস্যা সমাধান সম্ভব হচ্ছে না। এভাবে পরিস্থিতি অনুযায়ী পরিবর্তন না আনা হলো নমনীয়তার নীতির লঙ্ঘন। সুতরাং, নমনীয়তার নীতির অভাবে উৎপাদন ব্যবস্থাপকের সিদ্ধান্ত বাস্তবায়ন সম্ভব হচ্ছে না।"
        },
        {
          "label": "ঘ",
          "question": "কার্যকর সমন্বয়ের পূর্বশর্তের দৃষ্টিকোণ হতে উৎপাদন ব্যবস্থাপকের সিদ্ধান্ত মূল্যায়ন করো।",
          "explanation": "কার্যকর সমন্বয়ের পূর্বশর্তের দৃষ্টিকোণ থেকে উৎপাদন ব্যবস্থাপক কার্যকর যোগাযোগ ব্যবস্থা প্রতিষ্ঠা করার সিদ্ধান্ত নিয়েছেন। এর মাধ্যমে প্রতিষ্ঠানের কর্মীদের সঠিক সময়ে সঠিক তথ্য সহজ উপায়ে পাঠানো হয়। এতে প্রতিষ্ঠানের সব স্তরে প্রয়োজনীয় তথ্যের দ্রুত বিনিময় সম্ভব হয়। ফলে কার্যকরভাবে প্রাতিষ্ঠানিক কাজে সমন্বয়সাধন সহজ হয়। উদ্দীপকের 'আরবার সিরামিক্স'-এর প্রধান কার্যালয় মানিকগঞ্জে। সাভার ও আশুলিয়ায় এর আরও দু'টি কারখানা আছে। প্রতিষ্ঠানটির উৎপাদন ব্যবস্থাপকের জারিকৃত নির্দেশনা সাভার ও আশুলিয়ায় পৌছাতে দেরি হয়। এতে উৎপাদন সংক্রান্ত কাজে সমন্বয়ে অসুবিধা হয়। তাই উৎপাদন ব্যবস্থাপক তিনটি ফ্যাক্স মেশিন কেনার সিদ্ধান্ত নেন। কার্যকর যোগাযোগ ব্যবস্থা না থাকায় আরবার সিরামিক্স-এ উৎপাদন কাজে সমস্যা হচ্ছে। এক্ষেত্রে ফ্যাক্স মেশিন কিনলে অন্য দু'টি কারখানায় দ্রুত উৎপাদন নির্দেশনা পাঠানো যাবে। সঠিক সময়ে নির্দেশনা পেলে প্রতিষ্ঠানটির উৎপাদন কাজ সুষ্ঠুভাবে সম্পন্ন হবে। এতে উৎপাদন বিভাগের সাথে প্রতিষ্ঠানের অন্য বিভাগগুলোরও সমন্বয়সাধন হবে। আবার দ্রুত যোগাযোগের মাধ্যমে যেকোনো সমস্যা সহজে সমাধান করা সম্ভব হবে। তাই বলা যায়, উৎপাদন ব্যবস্থাপকের নেওয়া কার্যকর যোগাযোগ ব্যবস্থা নিশ্চিতের সিদ্ধান্তটি যথার্থ।"
        }
      ]
    },
    {
      "number": "11",
      "uddipok": "সোনালী লি. একটি উৎপাদনমুখী প্রতিষ্ঠান। প্রতিষ্ঠানটিতে ২০১৮ সালে ১,০০,০০০ একক পণ্য উৎপাদিত হয়। প্রতি একক পণ্য উৎপাদনে কাঁচামাল প্রয়োজন ১,০০০ টাকা এবং এককপ্রতি মজুরি ২০০ টাকা। প্রতিষ্ঠানটির বিল্ডিং ভাড়া ২,৫০,০০০ টাকা, বিদ্যুৎ বিল ৫০,০০০ টাকা এবং কর্মকর্তাদের বেতন ৫,০০,০০০ টাকা। প্রতিটি পণ্যের বিক্রয় মূল্য ২,০০০ টাকা।",
      "tag": "DIN.B 19",
      "sub_questions": [
        {
          "label": "ক",
          "question": "সমন্বয় কী?",
          "explanation": "প্রতিষ্ঠানের বিভিন্ন ব্যক্তি, বিভাগ ও উপবিভাগের কাজে স্বেচ্ছায় একের সাথে অন্যের সমন্বয়সাধনের রীতি গড়ে উঠলে, তাকে স্বতঃস্ফূর্ত সমন্বয় বলে।"
        },
        {
          "label": "খ",
          "question": "সমচ্ছেদ বিন্দু বলতে কী বোঝ?",
          "explanation": "সমন্বয়ের ভারাম্যের নীতি বলতে প্রতিষ্ঠানের প্রতিটি বিভাগ, উপবিভাগ বা শাখা পর্যায়ে বণ্টিত কাজের মধ্যে সমতা রাখাকে বোঝায়। প্রতিষ্ঠানের প্রতিটি বিভাগের দায়িত্ব ও কর্তব্য আলাদা হয়ে থাকে। এক্ষেত্রে প্রয়োজনীয় কর্মীর অভাব হলে বিভাগগুলোর কাজের গতি বাড়বে না। আবার, অতিরিক্ত কর্মী নিয়োজিত থাকলে কর্মীরা কাজ শেষ করে অলস সময় কাটাবে। এজন্য ভারসাম্য নীতি অনুযায়ী প্রতিষ্ঠানের কর্মী ও কাজের মধ্যে সমতা আনা হয়।"
        },
        {
          "label": "গ",
          "question": "সোনালী লি.-এর ব্রেক ইভেন পয়েন্ট (BEP) নির্ণয় করো।",
          "explanation": "ব্রেক ইভেন পয়েন্ট (BEP) বা সমচ্ছেদ বিন্দুতে প্রতিষ্ঠানের মোট আয় ও মোট ব্যয় সমান হয়। এক্ষেত্রে বিক্রির পরিমাণ সমচ্ছেদ বিন্দু উপরে গেলে বোঝা যায়, প্রতিষ্ঠানের মুনাফা হবে। আর বিন্দুর নিচে হলে তা প্রতিষ্ঠানের লোকসান নির্দেশ করে। উদ্দীপকের রূপালী লি.-এ ২০১৮ সালে ১,০০,০০০ একক পণ্য উৎপাদিত হয়। এজন্য একক প্রতি ১,০০০ টাকার কাঁচামাল ও এককপ্রতি ২০০ টাকা মজুরি খরচ হয়। এককপ্রতি পরিবর্তনশীল ব্যয় = (১,০০০ + ২০০) টাকা= ১,২০০ টাকা প্রতিষ্ঠানটির মোট স্থায়ী ব্যয় = (২,৫০,০০০ + ৫,০০,০০০ + ৫০,০০০) টাকা = ৮,০০,০০০ টাকা রূপালী লি.-এর BEP=(মোট স্থায়ী ব্যয় /একক প্রতি বিক্রয়মূল্য – একক প্রতি পরিবর্তনশীল ব্যয়) =৮,০০,০০০/২,০০০-১,২০০=১০০০একক সুতরাং, রূপালী লি.-এর BEP উৎপাদন ১,০০০ একক।"
        },
        {
          "label": "ঘ",
          "question": "উদ্দীপকে যে দুই ধরনের ব্যয় রয়েছে তাদের তুলনামূলক বিশ্লেষণ করো।",
          "explanation": "রূপালী লি.-এ স্থায়ী ও পরিবর্তনশীল এই দুই ধরনের ব্যয় লক্ষ করা যায়। প্রাতিষ্ঠানিক কোনো কাজে এককালীন খরচ করা হলো স্থায়ী ব্যয়। এ ধরনের ব্যয় উৎপাদন হোক বা না হোক প্রতিষ্ঠান পরিচালনায় প্রয়োজন হয়। আর উৎপাদন কাজ পরিচালনায় যে ব্যয়ের প্রয়োজন হয় তা হলো পরিবর্তনশীল ব্যয়। উৎপাদনের পরিমাণ বাড়ার সাথে এ ধরনের ব্যয়ের তারতম্য ঘটতে থাকে। উদ্দীপকে বলা হয়েছে, রূপালী লি. একটি উৎপাদনমুখী প্রতিষ্ঠান। ২০১৮ - সালে প্রতিষ্ঠানটির ১,০০,০০০ একক পণ্য উৎপাদিত হয়। এক্ষেত্রে - একক প্রতি কাঁচামাল ১,০০০ টাকা ও একক প্রতি মজুরি ২০০ টাকা প্রয়োজন হয়। এছাড়া প্রতিষ্ঠানটির বিল্ডিং ভাড়া ২,৫০,০০০ টাকা, কর্মকর্তাদের বেতন ৫,০০,০০০ টাকা ও বার্ষিক বিদ্যুৎ বিল ৫০,০০০ টাকা। পণ্য উৎপাদনের মূল উপকরণ হলো কাঁচামাল। তাই উৎপাদনের পরিমাণ বাড়ালে কাঁচামালের খরচ বেড়ে যায়। আবার, প্রতি একক পণ্য উৎপাদনের জন্য শ্রমিকদের মজুরি দিতে হয়। তাই রূপালী লি.-এ একক প্রতি কাঁচামাল ও মজুরি হলো পরিবর্তনশীল ব্যয়। তবে প্রতিষ্ঠানটির উৎপাদন কাজ চলমান না থাকলেও বিল্ডিং ভাড়া ও কর্মকর্তাদের বেতন পরিশোধ করতে হয়। আবার, বছর শেষে নির্দিষ্ট পরিমাণ বিদ্যুৎ বিল পরিশোধ করতে হয়। এ খরচগুলোর সাথে উৎপাদনের সরাসরি সম্পর্ক নেই। প্রতিষ্ঠান পরিচালনায় কর্তৃপক্ষকে এ খরচগুলো অবশ্যই বহন করতে হয়। তাই এগুলো স্থায়ী খরচ। অতএব, রূপালী লি.-এর কার্যক্রম পরিচালনায় স্থায়ী ও পরিবর্তনশীল ব্যয়ের প্রয়োজন হয়েছে।"
        }
      ]
    }
  ]
}