{
  "title": "রাজশাহী বোর্ড ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. শাহেদ ওষুধ প্রস্তুতকারী প্রতিষ্ঠানের ব্যবস্থাপনা পরিচালক। তিনি উৎপাদন বিভাগের কিছুসংখ্যক কর্মীর মান উন্নয়নের জন্য একটি বিভাগের প্রধান কর্মকর্তা মি. রফিককে নির্দেশ প্রদান করেন। মি. রফিক নির্দেশ অনুযায়ী কর্মীদের মান উন্নয়নের প্রয়োজনীয় ব্যবস্থা গ্রহণ করেন। মি. রাশেদ প্রতিষ্ঠানের উৎপাদন বিভাগের শ্রমিকদের কাজ তদারকি করেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "এফ ডব্লিউ টেইলরকে বৈজ্ঞানিক ব্যবস্থাপনার জনক বলা হয়।"
        },
        {
          "label": "খ",
          "question": "",
          "explanation": "নির্দিষ্ট লক্ষ্য অর্জনের উদ্দেশ্যে অন্যদের দ্বারা কোনো কাজ সুষ্ঠুভাবে করিয়ে নেওয়ার কৌশলকে ব্যবস্থাপনা বলে। একটি দেশের অর্থনৈতিক, সামাজিক ও প্রাতিষ্ঠানিক উন্নয়নের সকল ক্ষেত্রেই ব্যবস্থাপনার প্রয়োজনীয়তা অনস্বীকার্য। ব্যবস্থাপনা হলো এমন একটি প্রক্রিয়া যার মাধ্যমে স্বল্প ব্যয় ও সর্বাধিক দক্ষতার সাথে নির্দিষ্ট লক্ষ্য অর্জনের প্রয়াস চালানো হয়। তাই ব্যবস্থাপনার মাধ্যমে কোন প্রতিষ্ঠানের উদ্দেশ্য অর্জনের জন্য এতে নিয়োজিত বিভিন্ন উপায়ে উপকরণ, যথা- মানুষ, যন্ত্রপাতি, মালামাল, অর্থ, বাজার ও পদ্ধতিকে যথাযথভাবে কাজে লাগানোর ব্যবস্থা গ্রহণ করা হয়।"
        },
        {
          "label": "গ",
          "question": "",
          "explanation": "উদ্দীপকের মি. রফিক ওষুধ প্রস্তুতকারী প্রতিষ্ঠানের ব্যবস্থাপনার কর্মীসংস্থান কাজের সাথে জড়িত। যে প্রক্রিয়ায় প্রতিষ্ঠানের প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ, পদোন্নতি, পদাবনতি, বদলি প্রভৃতি কার্য সম্পাদন করা হয় তাকে কর্মীসংস্থান বলে। প্রতিষ্ঠানের কার্যাবলী সুন্দরভাবে সম্পাদন করতে প্রয়োজনীয় কর্মী বা মানব সম্পদের প্রয়োজন। উক্ত কর্মী কর্মীসংস্থান কাজের মাধ্যমে সংগ্রহ করতে হয়। উদ্দীপকে, মি.শাহেদ ওষুধ প্রস্তুতকারী প্রতিষ্ঠানের ব্যবস্থাপনা পরিচালক। তিনি উৎপাদন বিভাগের কিছুসংখ্যক কর্মীর মান উন্নয়নের জন্য একটি বিভাগের প্রধান কর্মকর্তা মি. রফিককে নির্দেশ প্রদান করেন। মি. রফিক নির্দেশ অনুযায়ী কর্মীদের মান উন্নয়নের প্রয়োজনীয় ব্যবস্থা গ্রহণ করেন। উক্ত মান উন্নয়নের কাজটি কর্মসংস্থান কাজের সাথে সামঞ্জস্যপূর্ণ। তাই বলা যায়, উদ্দীপকের মি. রফিক ওষুধ প্রস্তুতকারী প্রতিষ্ঠানের ব্যবস্থাপনার কর্মীসংস্থান কাজের সাথে জড়িত।"
        },
        {
          "label": "ঘ",
          "question": "",
          "explanation": "উদ্দীপকের রাশেদ ঔষধ প্রস্তুতকারীর প্রতিষ্ঠানের ব্যবস্থাপনার নিম্ন স্তরে কর্মী হিসেবে কর্মরত। তাকে মানসিক পরিশ্রম করতে হয়। যে স্তরের ব্যবস্থাপনা উচ্চ ও মধ্য পর্যায়ের ব্যবস্থাপকদের দেওয়া নীতি ও নির্দেশনা মোতাবেক কর্মীদের সাথে প্রত্যক্ষভাবে কাজ করে, তাদেরকে নিম্ন পর্যায়ের ব্যবস্থাপনা বলে। ব্যবস্থাপনার কার্যাবলী বাস্তবায়নের সাথে প্রত্যক্ষভাবে জড়িত ব্যক্তিবর্গের সমন্বয়ে নিম্নস্তর ব্যবস্থাপনা গঠিত হয়ে থাকে। প্রতিষ্ঠানের তত্ত্বাবধায়ক ও ফোরম্যানদেরকে এ পর্যায়ের অন্তর্ভুক্ত করা হয়। উদ্দীপকের মি.শাহেদ ওষুধ প্রস্তুতকারী প্রতিষ্ঠানের ব্যবস্থাপনা পরিচালক। তিনি উৎপাদন বিভাগের কিছুসংখ্যক কর্মীর মান উন্নয়নের জন্য একটি বিভাগের প্রধান কর্মকর্তা মি. রফিককে নির্দেশ প্রদান করেন। মি. রফিক নির্দেশ অনুযায়ী কর্মীদের মান উন্নয়নের প্রয়োজনীয় ব্যবস্থা গ্রহণ করেন। মি. রাশেদ প্রতিষ্ঠানের উৎপাদন বিভাগের শ্রমিকদের কাজ তদারকি করেন। প্রতিষ্ঠানের কর্মসূচি বাস্তবায়নের জন্য নিম্ন পর্যায়ের ব্যবস্থাপকগণকে শ্রমিকদের কার্যাবলের দক্ষতার সাথে তত্ত্বাবধন করতে হয়, ভুল ত্রুটি হলেও শুধরে নিতে হয়। এজন্য নিম্ন স্তরের ব্যবস্থাপকদের মধ্যেও বিভিন্ন ধরনের গুন থাকতে হয়। এছাড়াও তাকে পরিকল্পনা বাস্তবায়নের জন্য বিভিন্ন ধরনের পরিকল্পনা গ্রহণ করতে হয়, যা মানসিক শ্রমের সাদৃশ। তাই বলা যায়, নিম্ন স্তরের কর্মী হিসেবে রাশেদ এর মানসিক শ্রমের প্রয়োজন রয়েছে।"
        }
      ]
    },
    {
      "number": "2",
      "uddipok": "মিসেস শায়লা একটি বিপণন প্রতিষ্ঠানের ব্যবস্থাপনা পরিচালক। তিনি প্রতিষ্ঠানের নীতি ও কৌশল বাস্তবায়নের দীর্ঘমেয়াদি পরিকল্পনা প্রণয়ন করেন। এবছরের শুরুতে ২৫% বিক্রয় বৃদ্ধির সিদ্ধান্ত নিয়ে লক্ষ্যমাত্রা ঠিক করেন। তিনি প্রতিষ্ঠানে কিছু দক্ষ কর্মী নিয়োগ দেন। কর্মীরা যাতে উৎসাহ নিয়ে কাজ করে, সে দিক বিবেচনায় নিয়ে প্রতিদিনের বিক্রয় পরিমাণ নির্দিষ্ট করে দেন। মিসেস শায়লা বিক্রয় কর্মীদের নিকট হতে প্রতিদিনের হিসাব নেন এবং পরবর্তী করণীয় নির্ধারণ করেন। বছর শেষে লক্ষ্যমাত্রা অর্জিত হয়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের কাজগুলোকে কাজের প্রকৃতি অনুযায়ী বিভিন্ন ভাগে ভাগ করা কে কার্য বিভাজন বলে।"
        },
        {
          "label": "খ",
          "question": "",
          "explanation": "প্রতিষ্ঠানের কর্তৃত্ব সংগঠনের উচ্চ স্তর থেকে পর্যায়ক্রমে নিম্ন স্তরে এবং জবাবদিহিতা নিম্ন স্তর থেকে পর্যায়ক্রমে উচ্চ স্তরে শিকলের মতো প্রভাবিত হওয়াকে জোড়া মই শিকল নীতি বলে। জোড়া মই শিকল নীতি অনুসারে প্রতিষ্ঠানের কর্তৃত্ব সংগঠনের সর্বোচ্চ স্তর হতে পর্যায়ক্রমে অধস্থনদের নিকট পৌঁছায় এবং কোন বিষয়ে সিদ্ধান্ত গ্রহণে পরামর্শ, তথ্য প্রদান, কার্য বিবরণী উপস্থাপন ইত্যাদি সর্বনিম্ন হতে পর্যায়ক্রমে উপরের স্তরে ধাবিত হয়, যা প্রকৃত অর্থে শিকলের মত রূপ লাভ করে। এভাবে প্রতিটি বিভাগ, উপবিভাগ ও ব্যক্তি কর্তৃত্বের শিকলের কারো না কারো সাথে সম্পর্কযুক্ত থাকে। এমন শিকলের উপরের দিকে থাকে শীর্ষ পর্যায়ে নির্বাহী কর্মকর্তা এবং নিচের দিকে থাকে প্রথম সারির ব্যবস্থাপক ও তার সাথে কর্মীগণ সম্পৃক্ত থাকে।"
        },
        {
          "label": "গ",
          "question": "",
          "explanation": "উদ্দীপকের মিসেস শায়লা উচ্চ স্তরের কর্মকর্তা। ব্যবস্থাপনার যে অংশের প্রতিষ্ঠানের লক্ষ্য নির্ধারণ, পরিকল্পনা প্রণয়ন ও নীতি নির্ধারণ ইত্যাদি মানসিক ও বুদ্ধি ভিত্তিক কার্যাবলী সম্পাদন করা হয়, তাকে উচ্চ পর্যায়ের ব্যবস্থাপনা বলে। শীর্ষস্থানীয় নির্বাহীদের সমন্বয়ে উচ্চ পর্যায়ের ব্যবস্থাপনা গঠিত। প্রতিষ্ঠানের মালিকপক্ষ, পরিচালনা পর্ষদ,চেয়ারম্যান, ব্যবস্থাপনা পরিচালক প্রমুখ ব্যক্তিবর্গ উচ্চপর্যায়ের ব্যবস্থাপনার অন্তর্গত। উদ্দীপকে মিসেস শায়লা একটি বিপণন প্রতিষ্ঠানের ব্যবস্থাপনা পরিচালক। তিনি প্রতিষ্ঠানের নীতি ও কৌশল বাস্তবায়নের দীর্ঘমেয়াদি পরিকল্পনা প্রণয়ন করেন। এবছরের শুরুতে ২৫% বিক্রয় বৃদ্ধির সিদ্ধান্ত নিয়ে লক্ষ্যমাত্রা ঠিক করেন। তিনি প্রতিষ্ঠানে কিছু দক্ষ কর্মী নিয়োগ দেন। কর্মীরা যাতে উৎসাহ নিয়ে কাজ করেন সে ব্যবস্থা গ্রহণ করেন। এই উক্ত কার্যক্রম গুলো উচ্চ স্তরের ব্যবস্থাপনার সাথে সামঞ্জস্যপূর্ণ। তাই বলা যায়, উদ্দীপকের মিসেস শায়লা উচ্চ স্তরের কর্মকর্তা।"
        },
        {
          "label": "ঘ",
          "question": "",
          "explanation": "মিসেস শায়লা কর্তৃক ব্যবস্থাপনার কার্যসমূহ ব্যবহারের ফলে প্রতিষ্ঠানের বিক্রয় লক্ষ্যমাত্রা অর্জিত হয়েছে- উক্তিটি যথার্থ। ব্যবস্থাপনা হচ্ছে এমন একটি প্রক্রিয়া যা প্রতিষ্ঠানের লক্ষ্য ও উদ্দেশ্য অর্জনের জন্য বিভিন্ন কার্য পরিচালনা করে থাকে। অর্থাৎ প্রাতিষ্ঠানিক লক্ষ্য অর্জনের জন্য ব্যবস্থাপনা পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ কার্য ব্যবস্থা গ্রহণ করে থাকে। উদ্দীপকের মিসেস শায়লা একটি বিপণন প্রতিষ্ঠানের ব্যবস্থাপনা পরিচালক। তিনি প্রতিষ্ঠানের নীতি ও কৌশল বাস্তবায়নের দীর্ঘমেয়াদি পরিকল্পনা প্রণয়ন করেন। এবছরের শুরুতে ২৫% বিক্রয় বৃদ্ধির সিদ্ধান্ত নিয়ে লক্ষ্যমাত্রা ঠিক করেন। তিনি প্রতিষ্ঠানে কিছু দক্ষ কর্মী নিয়োগ দেন। কর্মীরা যাতে উৎসাহ নিয়ে কাজ করে, সে দিক বিবেচনায় নিয়ে প্রতিদিনের বিক্রয় পরিমাণ নির্দিষ্ট করে দেন। মিসেস শায়লা বিক্রয় কর্মীদের নিকট হতে প্রতিদিনের হিসাব নেন এবং পরবর্তী করণীয় নির্ধারণ করেন। বছর শেষে লক্ষ্যমাত্রা অর্জিত হয়। মিসেস শায়লা তার ব্যবসায়ের ব্যবস্থাপনার কতগুলো সঠিক প্রয়োগ করে সুনাম অর্জন করতে সক্ষম হয়েছে। ব্যবস্থাপনার এই কাজগুলো যদি প্রতিষ্ঠানের সফলভাবে ব্যবহার করা না হয় তবে প্রতিষ্ঠানের সফলতা অর্জন করা সম্ভব নয়। তাই যে কোন ব্যবসায়ের প্রতিষ্ঠানকে সফলতা অর্জন করতে হলে অবশ্যই ব্যবস্থা করার কাজগুলো সঠিকভাবে প্রয়োগ করতে হবে। তাই বলা যায়, ব্যবস্থাপনার কার্যসমূহের সঠিক ব্যবহারের ফলেই মিসেস শায়লা প্রতিষ্ঠানের বিক্রয় লক্ষ্যমাত্রা অর্জন করতে পেরেছেন।"
        }
      ]
    },
    {
      "number": "3",
      "uddipok": "মি. আলম একটি প্লাস্টিক পণ্য প্রস্তুতকারী প্রতিষ্ঠানের মালিক। তিনি লক্ষ্য করলেন প্লাস্টিক পণ্যের চাহিদা দিন দিন বৃদ্ধি পাচ্ছে। তিনি প্লাস্টিক পণ্য দ্বিগুণ উৎপাদনের জন্য প্রয়োজনীয় মূলধন বিনিয়োগ করেন। কয়েক বছরের মধ্যে তিনি প্রচুর লাভ করেন এবং প্লাস্টিক পণ্য শিল্পের কর্ণধার হয়ে যান। তার প্রতিষ্ঠানের কর্মীগণ প্রতি মাসের প্রথম দিনের বেতন পেয়ে থাকেন। তাই কর্মীগণ খুশি মানে উৎপাদন কাজে নিয়োজিত থাকে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "দার্শনিক সক্রেটিস ব্যবস্থাপনাকে একটি সার্বজনীন বিষয় বলেছেন।"
        },
        {
          "label": "খ",
          "question": "",
          "explanation": "ব্যবস্থাপকীয় প্রক্রিয়া চক্রাকারে আবর্তিত হওয়াকেই ব্যবস্থাপনা চক্র বলে। ব্যবস্থাপনা হলো কতগুলো কাজের সমষ্টি। আর চক্র বলতে কোন কাজের ধারাবাহিক আবর্তন কে বোঝায়। ব্যবস্থাপনার মৌলিক কাজগুলো চক্রাকারে পরপর চলতে থাকে বলে সেগুলোকে ব্যবস্থাপনার চক্র বলে। অর্থাৎ ব্যবস্থাপনার কাজগুলো পরিকল্পনার মাধ্যমে শুরু হয় পর্যায়ক্রমে চলতে চলতে নিয়ন্ত্রণের মাধ্যমে শেষ হয়ে পুনরায় তা পরিকল্পনার মাধ্যমে শুরু হয়ে ধারাবাহিকভাবে চলতে থাকে। এভাবেই একটি প্রতিষ্ঠান যতদিন চলতে থাকে ব্যবস্থাপনার চক্র ও ততদিন চলতে থাকে।"
        },
        {
          "label": "গ",
          "question": "",
          "explanation": "উদ্দীপকের সুষ্ঠু উৎপাদনের জন্য ব্যবস্থাপনার পারিশ্রমিকের নীতির কথা বলা হয়েছে। প্রতিষ্ঠানের নিয়োজিত কর্মীরা কাজের প্রকৃতি, মেধা ও যোগ্যতা অনুযায়ী তাদের উপযুক্ত বেতন ও অন্যান্য সুযোগ-সুবিধা প্রদানের নীতিকেই পারিশ্রমিকের নীতি বলে। অর্থাৎ কাজের বিনিময়ে যা পাওয়া যায় তাই পারিশ্রমিক। উপযুক্ত পারিশ্রমিক কর্মীর মনে সন্তুষ্টি আনে। এতে প্রতিষ্ঠানের কর্মরত কর্মীদের কাজের মান বৃদ্ধি পায়। উদ্দীপকে মি. আলম একটি প্লাস্টিক পণ্য প্রস্তুতকারী প্রতিষ্ঠানের মালিক। তিনি লক্ষ্য করলেন প্লাস্টিক পণ্যের চাহিদা দিন দিন বৃদ্ধি পাচ্ছে। তিনি প্লাস্টিক পণ্য দ্বিগুণ উৎপাদনের জন্য প্রয়োজনীয় মূলধন বিনিয়োগ করেন। কয়েক বছরের মধ্যে তিনি প্রচুর লাভ করেন এবং প্লাস্টিক পণ্য শিল্পের কর্ণধার হয়ে যান। তার প্রতিষ্ঠানের কর্মীগণ প্রতি মাসের প্রথম দিনের বেতন পেয়ে থাকেন। তাই কর্মীগণ খুশি মানে উৎপাদন কাজে নিয়োজিত থাকে। আলমের প্রতিষ্ঠানের কর্মীদের এভাবে বেতন প্রদান পারিশ্রমিক এর নীতির সাদৃশ। তাই বলা যায়, উদ্দীপকে উৎপাদনের জন্য ব্যবস্থাপনার পারিশ্রমিকের নীতির কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত প্রতিষ্ঠানের উৎপাদন দ্বিগুণ করার জন্য ব্যবস্থাপকের প্রজ্ঞা গুনটি ফুটে উঠেছে। ভবিষ্যৎ সমস্যা ও সম্ভাবনা সঠিকভাবে চিহ্নিত করে করণীয় নির্ধারণ করার সামর্থক এই ব্যবস্থাপকের প্রজ্ঞা বলে। একজন ব্যক্তি তার নতুন চিন্তার সাফল্য সম্ভাবনা যদি বুঝতে না পারেন, সমস্যা কি হতে পারে যদি ভাবতে না পারেন তবে তার পক্ষে কখনোই ভালো উদ্যোক্তা হওয়া সম্ভব নয়। আর এই চিন্তা চেতনাগুলো একজন ব্যবস্থাপক তখনি বাস্তবায়ন করতে পারে যখন তিনি প্রজ্ঞা সম্পন্ন হন। উদ্দীপকে মি. আলম একটি প্লাস্টিক পণ্য প্রস্তুতকারী প্রতিষ্ঠানের মালিক। তিনি লক্ষ্য করলেন প্লাস্টিক পণ্যের চাহিদা দিন দিন বৃদ্ধি পাচ্ছে। তিনি প্লাস্টিক পণ্য দ্বিগুণ উৎপাদনের জন্য প্রয়োজনীয় মূলধন বিনিয়োগ করেন। কয়েক বছরের মধ্যে তিনি প্রচুর লাভ করেন এবং প্লাস্টিক পণ্য শিল্পের কর্ণধার হয়ে যান। তার প্রতিষ্ঠানের কর্মীগণ প্রতি মাসের প্রথম দিনের বেতন পেয়ে থাকেন। তাই কর্মীগণ খুশি মানে উৎপাদন কাজে নিয়োজিত থাকে। একজন সফল নেতার চিন্তা চেতনা, ভবিষ্যৎ অনুমান করার ক্ষমতা, পারিপার্শ্বিক অবস্থা বিশ্লেষণ করার ক্ষমতা অন্য সাধারণ মানুষের চেয়ে ভিন্নতর হবে। উদ্দীপকের আলমের মধ্যেও একজন নেতার এ ভাবনাগুলো বিদ্যমান ছিল। তাইতো তিনি ভবিষ্যতের কথা চিন্তা করে কারখানায় দ্বিগুণ উৎপাদনের জন্য প্রয়োজনীয় মূলধন বিনিয়োগ করেন এবং ব্যবসায় সফল হন। ভবিষ্যৎ সম্পর্কে এমন ভাবনা নেতার প্রজ্ঞা গুণের সাদৃশ। তাই বলা যায়, উদ্দীপকে বর্ণিত প্রতিষ্ঠানে উৎপাদন দ্বিগুণ করার জন্য ব্যবস্থাপকের প্রজ্ঞা গুনটি ফুটে উঠেছে।"
        }
      ]
    },
    {
      "number": "4",
      "uddipok": "মি. রাকেশ একটি সাবান প্রস্তুতকারী শিল্প প্রতিষ্ঠানের মালিক। তিনি আগামী পাঁচ বছরের সাবান উৎপাদন ৫০ ভাগ বাড়ানোর পরিকল্পনা করেন। তিনি বর্ধিত উৎপাদনের জন্য বিভিন্ন বিকল্প বিবেচনা করে স্বল্প মেয়াদী পরিকল্পনা গ্রহণ করেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যে পরিকল্পনা একটি নির্দিষ্ট কাজ করার জন্য একবারই প্রণয়ন করা হয়, তাকে একার্থক পরিকল্পনা বলে।"
        },
        {
          "label": "খ",
          "question": "",
          "explanation": "ভবিষ্যৎ কার্যক্রমের অগ্রিম সিদ্ধান্ত গ্রহণ কে পরিকল্পনা বলে। পরিকল্পনা ব্যবস্থাপনা প্রক্রিয়ার প্রথম ও সর্বাধিক গুরুত্বপূর্ণ কাজ। কোন প্রতিষ্ঠান গঠনের পূর্ব হতে শুরু করে কাঙ্খিত লক্ষ্য অর্জন পর্যন্ত যাবতীয় কার্য পরিকল্পনার অন্তর্ভুক্ত। তাই যেকোনো কাজ শুরুর আগেই ভালোভাবে চিন্তা-ভাবনা করে পরিকল্পনা গ্রহণ করতে হবে। কারণ পরিকল্পনা গ্রহণে ভুল ব্যবস্থাপনার অন্যান্য কাজগুলো ভুল হতে পারে। তাই পরিকল্পনাকে ব্যবস্থাপনার চিন্তা মনন প্রক্রিয়া বলা হয়।"
        },
        {
          "label": "গ",
          "question": "",
          "explanation": "উদ্দীপকে মি. রাকেশ উৎপাদন বাড়ানোর জন্য মেয়াদের ভিত্তিতে মধ্যমেয়াদি পরিকল্পনা গ্রহণ করেছেন। যে পরিকল্পনা এক বছরের বেশি এবং পাঁচ বছরের কম সময়ের জন্য প্রণয়ন করা হয় তাকে মধ্যমেয়াদি পরিকল্পনা বলে। এ ধরনের পরিকল্পনা দীর্ঘমেয়াদি পরিকল্পনার অধীনে অন্তবর্তীকালীন কোন উদ্দেশ্য অর্জনের জন্য প্রণয়ন করা হয়। দেশের ব্যবসায় প্রতিষ্ঠানগুলো কর্পোরেট লেভেলে এবং রাষ্ট্রীয় পর্যায়ে পরিকল্পনা ব্যবহৃত হয়। উদ্দীপকে মি. রাকেশ একটি সাবান প্রস্তুতকারী শিল্প প্রতিষ্ঠানের মালিক। তিনি আগামী পাঁচ বছরের সাবান উৎপাদন ৫০ ভাগ বাড়ানোর পরিকল্পনা করেন। উক্ত পরিকল্পনাটি পাঁচ বছরের জন্য, যা মধ্যমেয়াদি পরিকল্পনার সাথে সামঞ্জস্যপূর্ণ। তাই বলা যায়, উদ্দীপকে রাকেশ উৎপাদন বাড়ানোর জন্য মেয়াদের ভিত্তিতে মধ্যমেয়াদি পরিকল্পনা গ্রহণ করেন।"
        },
        {
          "label": "ঘ",
          "question": "",
          "explanation": "উদ্দীপকে রকেশ উৎপাদন বৃদ্ধির জন্য পরিকল্পনা প্রণয়নের সর্বোত্তম বিকল্প গ্রহণ ধাপটির প্রাধান্য দিয়েছেন। মূল্যায়নকৃত বিকল্পসমূহের মধ্য থেকে কার্যকর বা সর্বোত্তম বিকল্পটি গ্রহণ করাকে সর্বোত্তম বিকল্প গ্রহণ বলে। এক্ষেত্রে একাধিক বিকল্প কে গ্রহণযোগ্য মনে হলেও বাস্তবতা তা পরিবেশ পরিস্থিতির বিবেচনায় সর্বোত্তম বিকল্পটি গ্রহণ করা হয় এবং অন্য বিকল্প গুলোকে বাদ দিয়ে দেওয়া হয়। উদ্দীপকে মি. রকেশ একটি সাবান প্রস্তুতকারী শিল্প প্রতিষ্ঠানের মালিক। তিনি আগামী পাঁচ বছরের সাবান উৎপাদন ৫০ ভাগ বাড়ানোর পরিকল্পনা করেন। তিনি বর্ধিত উৎপাদনের জন্য বিভিন্ন বিকল্প বিবেচনা করে স্বল্প মেয়াদী পরিকল্পনা গ্রহণ করেন। পরিকল্পনা প্রণয়ন প্রক্রিয়ায় মৌলিক পদক্ষেপসমূহ সর্বোত্তম বিকল্প গ্রহণের মাধ্যমে সমাপ্ত হয়। উদাহরণস্বরূপ প্রতিষ্ঠান উৎপাদিত পণ্যের বিক্রয় বৃদ্ধি করার জন্য একাধিক পন্থা, যেমন- বিজ্ঞাপনের পরিমাণ বাড়ানো, মূল্য হ্রাস করা, র‍্যাফেল ড্র এর আয়োজন করা ইত্যাদি বিবেচনা করে যদি বাস্তবতার আলোকে একটি পন্থা অর্থাৎ বিজ্ঞাপনকে বাছাই করা হয় তবে তা হলো সর্বোত্তম বিকল্প গ্রহণ। উদ্দীপকে রকেশও অনেকগুলো বিকল্প থেকে একটি বিকল্প অর্থাৎ স্বল্প মেয়াদী পরিকল্পনা গ্রহণ করেছেন। তাই আমি মনে করি, তার বিকল্প ধাপটি গ্রহণ করা যথার্থ ছিল।"
        }
      ]
    },
    {
      "number": "5",
      "uddipok": "মি. রেজা নিজ শহরে একটি ইলেকট্রনিক সামগ্রী বিক্রয়ের ব্যবসায় গড়ে তুলেন। এলাকার মানুষের আয় ও চাহিদা বিবেচনা না করে উন্নত মানের বেশি মূল্যের ল্যাপটপ, কম্পিউটার ও ফ্রিজ বিক্রয় এর পরিকল্পনা গ্রহণ করেন এবং সে অনুযায়ী পণ্য ক্রয় করেন। কিন্তু বিক্রয় আশানুরূপ না হওয়ায় তিনি হতাশা থেকে সুনির্দিষ্ট চিন্তা করে পুনরায় স্বল্পমূলের টেলিভিশন, ফ্রিজ, ইস্ত্রী ইত্যাদি বিক্রয় পরিকল্পনা করেন এবং ক্রয় করে ব্যবসায় প্রতিষ্ঠান সাজান। ফলে শহরের ক্রেতারা সক্ষমতা ও চাহিদা অনুযায়ী পণ্য ক্রয়ে সামর্থ্য হয় এবং মি. রেজা ও ব্যবসায় লাভবান হন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "ভবিষ্যৎ কার্যক্রমের অগ্রিম সিদ্ধান্ত গ্রহণ করাকে পরিকল্পনা বলে।"
        },
        {
          "label": "খ",
          "question": "",
          "explanation": "যে পরিকল্পনা প্রতিষ্ঠানে একবার গৃহীত হওয়ার পর নতুন কোন পরিস্থিতি সৃষ্টি না হওয়া পর্যন্ত তা বারবার ব্যবহৃত হয়, তাকে স্থায়ী পরিকল্পনা বলে। ব্যবসার প্রতিষ্ঠানের সর্বস্তরের সর্বপ্রকার কাজের জন্য প্রত্যেক সময় নতুন করে পরিকল্পনা তৈরি করা ব্যবস্থাপকদের পক্ষে সম্ভব হয় না। তাছাড়া প্রতিষ্ঠানে সব সময় নতুন নতুন কর্মসূচি গৃহীত হয় না। বারবার পরিকল্পনা তৈরি করায় সময়, অর্থ ও শক্তির অপচয় হয়। এজন্য ক্ষেত্র বিশেষে স্থায়ী পরিকল্পনা প্রণয়ন করতে হয়। এরূপ পরিকল্পনা পরবর্তী বছরগুলোতে ব্যবহারযোগ্য ও দীর্ঘমেয়াদী হয়ে থাকে। যেমন: কোন প্রতিষ্ঠানের কর্মী নিয়োগ, পণ্য উৎপাদন ও বন্টন ইত্যাদি স্থায়ী পরিকল্পনার অন্তর্ভুক্ত।"
        },
        {
          "label": "গ",
          "question": "",
          "explanation": "উদ্দীপকে মি. রেজার মধ্যে পরিকল্পনার বাস্তবমুখীতা বৈশিষ্ট্যের অনুপস্থিতির কারণে ব্যবসায় লাভবান হতে পারেন নি। পরিকল্পনার বাস্তবমুখীতা বলতে ভবিষ্যৎ অবস্থা বিবেচনায় পরিকল্পনা বাস্তবযোগ্য হওয়াকে বোঝায়। বৃহত্তর উদ্দেশ্য ও তার আলোকে একটি বড় ধরনের পরিকল্পনা গ্রহণ করলেই তা সুফল দিতে পারেনা। অবাস্তব পরিকল্পনা সবার মাঝে তাৎক্ষণিক কিছুটা আশাবাদ সৃষ্টি করতে সমর্থ্য হলেও কার্যক্ষেত্রে তা কখনোই কাঙ্খিত ফল দেয় না। এ কারণেই পরিকল্পনাকে বাস্তবমুখী হতে হয়। উদ্দীপকে মি. রেজা নিজ শহরে একটি ইলেকট্রনিক সামগ্রী বিক্রয়ের ব্যবসায় গড়ে তুলেন। এলাকার মানুষের আয় ও চাহিদা বিবেচনা না করে উন্নত মানের বেশি মূল্যের ল্যাপটপ, কম্পিউটার ও ফ্রিজ বিক্রয় এর পরিকল্পনা গ্রহণ করেন এবং সে অনুযায়ী পণ্য ক্রয় করেন। কিন্তু তার বিক্রয় আশানুরূপ হয় না। এমনটি হওয়ার কারণ হচ্ছে রেজার অবস্থা পরিকল্পনা। তাই বলা যায়, উদ্দীপকের রেজার মধ্যে পরিকল্পনার বাস্তবমুখী তা বৈশিষ্ট্যের অনুপস্থির কারণে ব্যবসায় লাভবান হতে পারেননি।"
        },
        {
          "label": "ঘ",
          "question": "",
          "explanation": "মি. রেজার প্রথম পর্যায়ে ব্যর্থতা লাঘভ হবে দ্বিতীয় পর্যায়ে ব্যবসায় সফলতার কারণ পরিকল্পনার নমনীয়তার গুণ।  পরিবর্তিত পরিস্থিতির সাথে খাপ খাইয়ে চলার জন্য সিদ্ধান্তে প্রয়োজনীয় পরিবর্তন আনার সামর্থ্যকেই নমনীয়তা বলে। ভবিষ্যৎ সর্বদাই অনিশ্চিত। এই অনিশ্চয়তার মধ্য দিয়েই একজন ব্যবসায়ীকে সমাজের টিকে থাকতে হয়। তাই ব্যবসায়ের ক্ষেত্রে নমনীয়তার নীতি অনুসরণ করা খুবই গুরুত্বপূর্ণ।  উদ্দীপকে মি. রেজা নিজ শহরে একটি ইলেকট্রনিক সামগ্রী বিক্রয়ের ব্যবসায় গড়ে তুলেন। এলাকার মানুষের আয় ও চাহিদা বিবেচনা না করে উন্নত মানের বেশি মূল্যের ল্যাপটপ, কম্পিউটার ও ফ্রিজ বিক্রয় এর পরিকল্পনা গ্রহণ করেন এবং সে অনুযায়ী পণ্য ক্রয় করেন। কিন্তু বিক্রয় আশানুরূপ না হওয়ায় তিনি হতাশা থেকে সুনির্দিষ্ট চিন্তা করে পুনরায় স্বল্পমূলের টেলিভিশন, ফ্রিজ, ইস্ত্রী ইত্যাদি বিক্রয় পরিকল্পনা করেন এবং ক্রয় করে ব্যবসায় প্রতিষ্ঠান সাজান। ফলে শহরের ক্রেতারা সক্ষমতা ও চাহিদা অনুযায়ী পণ্য ক্রয়ে সামর্থ্য হয় এবং মি. রেজা ও ব্যবসায় লাভবান হন।  ব্যবসায় পরিস্থিতি সবসময় একরকম থাকে না। তাই ব্যবসায়ের জন্য যে সিদ্ধান্ত নেওয়া হয় তা প্রয়োজনে পরিবর্তন করার প্রয়োজন দেখা দেয় এবং এই পরিবর্তন অবশ্যই ক্রেতার আর্থিক সামর্থ্য ও প্রতিযোগী প্রতিষ্ঠানের নীতির আলোকে পরিবর্তিত হতে হয়, যা পরিকল্পনার নমনীয়তার বৈশিষ্ট্যের সাথে সামঞ্জস্যপূর্ণ।উদ্দীপকের রেজাও তাই তার পরিকল্পনায় এই নমনীয়তার গুণটি গ্রহণ করে ফলে তিনি সফল হয়েছে। তাই বলা যায়, রেজা ব্যবসায় পরিকল্পনার নমনীয়তা গুণ প্রদর্শন করায় সফলকাম হয়েছে।"
        }
      ]
    },
    {
      "number": "6",
      "uddipok": "জনাব আশফাক একটি রপ্তানি মুখী পোশাক শিল্পের মালিক। কারখানাটিতে হঠাৎ একদিন অগ্নিকাণ্ড হয় এবং উৎপাদন এক সপ্তাহ বন্ধ থাকে। জনাব আশফাক হিসাববিভাগের প্রধান নির্বাহীকে প্রধান করে তিন সদস্য বিশিষ্ট একটি তদন্ত দল গঠন করেন। অগ্নিকাণ্ডের কারণ অনুসন্ধানের জন্য দলটিকে সাত দিন সময় দেন। এদিকে তিনি বিক্রয় বৃদ্ধির জন্য মানসম্মত কাঁচামাল দিয়ে স্বয়ংক্রিয় মেশিনে উৎপাদনের সিদ্ধান্ত নেন। এজন্য তিনি ক্রয় বিভাগ, বিক্রয় বিভাগ, উৎপাদন বিভাগ ও হিসাব বিভাগের প্রধান নির্বাহীকে সহায়তা করার জন্য একজন করে বিশেষজ্ঞ নিয়োগ দেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "CEO এর পূর্ণরূপ হল Cheif Executive Officer."
        },
        {
          "label": "খ",
          "question": "",
          "explanation": "একজন নির্বাহীর সরাসরি তত্ত্বাবধানে কাম্য সংখ্যক অধস্থন ন্যাস্ত করাকে কাম্য তত্ত্বাবধান পরিসর বলে। ব্যবস্থাপনার সংগঠনের তত্ত্ববোধন পরিষদের গুরুত্ব অপরিসীম। এক্ষেত্রে একজন নির্বাহির প্রত্যক্ষ তত্ত্বাবধানে এমন পরিমাণ কর্মীর সংখ্যা নির্দিষ্ট করা হয় যাতে তার পক্ষে অবস্থান এর কাজ সঠিকভাবে তত্ত্বাবধান করা সম্ভব।"
        },
        {
          "label": "গ",
          "question": "",
          "explanation": "উদ্দীপকের জনাব আশফাক অগ্নিকাণ্ডের কারণ অনুসন্ধানে কমিটির সংগঠন কাঠামো গ্রহণ করেছেন। কতিপয় ব্যক্তির সমন্বয়ে গঠিত একটি দল যাদের ওপর কোনো বিশেষ উদ্দেশ্য অর্জনের জন্য প্রশাসনিক দায়িত্ব অর্পণ করা হয়, তাকে কমিটি বলে। প্রতিষ্ঠানের কার্যক্রম পরিচালনা করতে মাঝেমধ্যে বিভিন্ন সমস্যার সৃষ্টি হয়। এ সমস্যাগুলোর সমাধানের জন্য প্রায়ই প্রতিষ্ঠানে কমিটি গঠন করা হয়। উদ্দীপকে জনাব আশফাক একটি রপ্তানি মুখী পোশাক শিল্পের মালিক। কারখানাটিতে হঠাৎ একদিন অগ্নিকাণ্ড হয় এবং উৎপাদন এক সপ্তাহ বন্ধ থাকে। জনাব আশফাক হিসাববিভাগের প্রধান নির্বাহীকে প্রধান করে তিন সদস্য বিশিষ্ট একটি তদন্ত দল গঠন করেন। অগ্নিকাণ্ডের কারণ অনুসন্ধানের জন্য দলটিকে সাত দিন সময় দেন।উক্ত তদন্ত দলটির কমিটি সংগঠনের সাথে সামঞ্জস্যপূর্ণ। তাই বলা যায়, উদ্দীপকে জনাব আশফাক অগ্নিকাণ্ডের কারণ অনুসন্ধানে কমিটির সংগঠন কাঠামো গঠন করেছেন।"
        },
        {
          "label": "ঘ",
          "question": "",
          "explanation": "মি. আশফাক বিক্রয় বৃদ্ধির জন্য পরবর্তীতে সরলরৈখিক ও পদস্থ কর্মী সংগঠন কাঠামো গঠন করেছেন, যা প্রাতিষ্ঠানিক স্বার্থে খুবই গুরুত্বপূর্ণ। যে সংগঠন কাঠামোতে সরলরৈখিক নির্বাহীর কাজে সহযোগিতা করার জন্য একজন উপদেষ্টা বা বিশেষজ্ঞ কর্মী নিয়োগ দেওয়া হয় তাকে সরলরৈখিক ও পদস্থ কর্মী সংগঠন বলে। উৎপাদনকারী সরলরৈখিক সংগঠনের কর্মীদের পরামর্শ দেওয়ার জন্য অনেক সময় বিশেষজ্ঞ নিয়োগ দিয়ে থাকে। এক্ষেত্রে কর্তৃত্ব ও ক্ষমতার সরলরৈখিক নির্বাহী ভোগ করে। অপরপক্ষে পদস্থ কর্মীর কাজ হল সরলরৈখিক নির্বাহীর কাজে সহযোগিতা প্রদান করা। উদ্দীপকে উদ্দীপকে জনাব আশফাক একটি রপ্তানি মুখী পোশাক শিল্পের মালিক। তিনি বিক্রয় বৃদ্ধির জন্য তিনি ক্রয় বিভাগ, বিক্রয় বিভাগ, উৎপাদন বিভাগ ও হিসাব বিভাগের প্রধান নির্বাহীকে সহায়তা করার জন্য একজন করে বিশেষজ্ঞ নিয়োগ দেন। উদ্দীপকের প্রতিষ্ঠানটির বর্তমান সংগঠন কাঠামোটি হচ্ছে সরলরৈখিক ও পদস্থ কর্মী সংগঠন। এরূপ সংগঠন কাঠামোতে নির্বাহী বিশেষজ্ঞের সহযোগিতায় যে কোন সিদ্ধান্ত গ্রহণ করেন। তবে বিশেষজ্ঞ পরামর্শ দিলেও কোন সিদ্ধান্ত গ্রহণ করতে পারে না বা সিদ্ধান্ত গ্রহণ করাতে নির্বাহীকে বাধ্য করতে পারে না। এতে নির্বাহীর পক্ষে কার্য সমাধান সহজ হয়। তাই বলা যায়, উদ্দীপক কর্তৃক গৃহীত সরলরৈখিক ও পদস্থকর্মী সংগঠন কাঠামো প্রাতিষ্ঠানিক স্বার্থে খুবই গুরুত্বপূর্ণ।"
        }
      ]
    },
    {
      "number": "7",
      "uddipok": "মি. সালাম তার ফলের জুস কারখানাটি স্বয়ংক্রিয়ভাবে পরিচালনার সিদ্ধান্ত নেন। এজন্য তিনি এ কাজে অভিজ্ঞ ও প্রযুক্তি জ্ঞান সম্পন্ন একজন কর্মকর্তা নিয়োগের জন্য পত্রিকায় বিজ্ঞাপন দেন। এছাড়া কারখানার উৎপাদন বিভাগের সরকারি ব্যবস্থাপক পদ পূরণের জন্য কারখানায় কর্মরত তিনজন কনিষ্ঠ নির্বাহীর সাক্ষাৎকার গ্রহণ করেন এবং তাদের মধ্য থেকে একজনকে নিয়োগ দেন। এর ফলে নিয়োগকৃত সরকারি ব্যবস্থাপকের উৎসাহ আরও বেড়ে যায় এবং কাজে আরো মনোযোগ দেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "আবেদনকারীদের প্রতিষ্ঠান পর্যন্ত নিয়ে আসার কাজকেই কর্মী সংগ্রহ বলে।"
        },
        {
          "label": "খ",
          "question": "",
          "explanation": "সংগৃহীত কর্মীদের মধ্য হতে সর্বোত্তম কর্মী বাছাই করার প্রক্রিয়াকে কর্মী নির্বাচন বলে। প্রতিষ্ঠানের কার্য সম্পাদনের জন্য যোগ্য কর্মী প্রয়োজন। আর যোগ্যকর্মী পেতে হলে কর্মী নির্বাচন প্রক্রিয়ায় বিকল্প নেই। কোন কাজ সঠিকভাবে সম্পাদনের জন্য যেসব যোগ্যতা ও কর্মদক্ষতা সম্পন্ন কর্মীর প্রয়োজন হয় সেই মত কর্মী বাছাই ও নিয়োগ কার্যকে নির্বাচন বলা হয়ে থাকে। এ নির্বাচন প্রক্রিয়ায় আবেদনকৃত কর্মীদের মধ্য হতে পরীক্ষা-নিরীক্ষার মাধ্যমে যোগ্যতা সম্পন্ন কর্মী রেখে অবস্থিত দের বাদ দিয়ে দেওয়া হয়। তাই কর্মী নির্বাচনকে নেতিবাচক প্রক্রিয়া বলা হয়।"
        },
        {
          "label": "গ",
          "question": "",
          "explanation": "উদ্দীপকে মি.সালাম তার প্রতিষ্ঠানে কর্মকর্তা নিয়োগে কর্মী সংগ্রহের বাহ্যিক উৎস ব্যবহার করেন। প্রতিষ্ঠানের শূন্য পদ পূরণের জন্য বা প্রয়োজনীয় জনশক্তি সংগ্রহের জন্য প্রতিষ্ঠানের বাইরে থেকে যে লোক সংগ্রহ করা হয় তাকে কর্মী সংগ্রহের বাহ্যিক উৎস বলে। বৃহদায়তন প্রতিষ্ঠানগুলোতে এ পদ্ধতিকে অধিক অগ্রাধিকার দেওয়া হয়।যেমন_-চাকরির সন্ধানি,শিক্ষা প্রতিষ্ঠান, চাকরির বিনিয়োগ কেন্দ্র, বৃত্তিমূলক প্রশিক্ষণ কেন্দ্র বিজ্ঞাপন ইত্যাদি। উদ্দীপকে মি. সালাম তার ফলের জুস কারখানাটি স্বয়ংক্রিয়ভাবে পরিচালনার সিদ্ধান্ত নেন। এজন্য তিনি এ কাজে অভিজ্ঞ ও প্রযুক্তি জ্ঞান সম্পন্ন একজন কর্মকর্তা নিয়োগের জন্য পত্রিকায় বিজ্ঞাপন দেন।উক্ত বিজ্ঞাপন কার্যক্রমটি কর্মী সংগ্রহের বাহ্যিক উৎসের সাথে সামঞ্জস্যপূর্ণ। তাই বলা যায়, সালাম তার প্রতিষ্ঠানে কর্মকর্তা নিয়োগে কর্মী সংগ্রহের বাহ্যিক উৎস ব্যবহার করেছেন।"
        },
        {
          "label": "ঘ",
          "question": "",
          "explanation": "সহকারী ব্যবস্থাপক পদে নিয়োগ দানের ক্ষেত্রে সালাম কর্মী সংগ্রহের অভ্যন্তরীণ উৎস টি ব্যবহার করেছেন।প্রতিষ্ঠানে নিয়োজিত কর্মী বা তাদের সুপারিশ ক্রমে অথবা বিভিন্ন প্রক্রিয়ায় যদি প্রতিষ্ঠানের অভ্যন্তর থেকে কর্মী সংগ্রহ করা হয় তখন তাকে অভ্যন্তরীণ উৎস বলে। যেমন- সহকারী ব্যবস্থাপককে পদোন্নতি দিয়ে ব্যবস্থাপক পদে উন্নীত করা অথবা প্রতিষ্ঠানে কোন শাখা ব্যবস্থাপককে অন্য আরেকটি শাখার ব্যবস্থাপক হিসেবে পদোন্নতি দিয়ে ব্যবস্থাপক পদে উন্নীত করা,অথবা প্রতিষ্ঠানের কোন শাখা হতে ব্যবস্থাপককে অন্য আইডি শাখার ব্যবস্থাপক পদে বদলির মাধ্যমে অভ্যন্তরীণ উৎস হতে কর্মী সংগ্রহ করা হয়। উদ্দীপকে মি. সালাম তার ফলের কারখানায় কারখানার উৎপাদন বিভাগের সরকারি ব্যবস্থাপক পদ পূরণের জন্য কারখানায় কর্মরত তিনজন কনিষ্ঠ নির্বাহী সাক্ষাৎকার গ্রহণ করেন এবং তাদের মধ্য থেকে একজনকে নিয়োগ দেন। এর ফলে নিয়োগকৃত সরকারি ব্যবস্থাপকের উৎসাহ আরও বেড়ে যায় এবং কাজে আরো মনোযোগ দেন। উদ্দীপকের প্রতিষ্ঠানটি স্বয়ংক্রিয়ভাবে ফলের জুস তৈরির জন্য অভ্যন্তরীণ উৎস থেকে কর্মী সংগ্রহ করেন। এরূপ উৎস থেকে কর্মী নিয়োগ করলে প্রতিষ্ঠানে কর্মরত কর্মীরা প্রতিষ্ঠানের প্রতি সন্তুষ্ট থাকে। আবার প্রতিষ্ঠানে অভিজ্ঞ ব্যক্তির সমাবেশ ঘটে। ফলে প্রতিষ্ঠানের সকল পর্যায়ে আনুগত্যের ভাবধারা প্রতিষ্ঠিত হয়। তাই বলা যায়, সহকারি ব্যবস্থাপক পদে নিয়োগ দানের ক্ষেত্রে সালাম কর্মী সংগ্রহের অভ্যন্তরীণ উৎস টি ব্যবহার করেছে যা যুক্তিযুক্ত।"
        }
      ]
    },
    {
      "number": "8",
      "uddipok": "মিসেস হেলেনা \"হ্যালো\" নামক বৈদ্যুতিক বাতির উৎপাদন করে দেশে বাজারজাত করেন। এজন্য তিনি প্রতি জেলায় বিক্রয় কর্মী নিয়োগ দেন। কিন্তু আশানুরূপভাবে বিক্রি না হওয়ায় নিজে হেলেনা বিক্রয় কর্মীদের প্রশিক্ষণের ব্যবস্থা করেন। প্রশিক্ষণের পরবর্তীতে দেখা গেল \"হ্যালো\" বৈদ্যুতিক বাতির বিক্রয় বেড়ে গিয়েছে। এছাড়া পণ্যের মান উন্নয়নে মিসেস হেলেনা উৎপাদন বিভাগের সুপারভাইজারদের প্রশিক্ষণের ব্যবস্থা করেন। প্রশিক্ষণ পদ্ধতি হিসেবে সুপারভাইজারদেরকে ছোট ছোট দলে বিভক্ত করা হয় এবং প্রতিটি দলকে সংশ্লিষ্ট বিষয়ে আলোচনা করে করণীয় ঠিক করতে বলা হয়। প্রশিক্ষক প্রয়োজনে তাদের সহযোগিতা দেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে কর্মরত কর্মীদের দক্ষতা ও পেশাগত জ্ঞান বৃদ্ধির লক্ষ্যে কর্মীদেরকে হাতেনাতে যে শিক্ষাদান দেওয়া হয় তাকে প্রশিক্ষণ বলে।"
        },
        {
          "label": "খ",
          "question": "",
          "explanation": "মানব সম্পদ বলতে মানসম্মত ও দক্ষ জনসংখ্যা কে বোঝায়। জনসংখ্যার এই অংশ উৎপাদন বা উন্নয়নের সহায়ক ভূমিকা পালন করে। প্রতিষ্ঠানের বিভিন্ন কাজে নিয়োজিত জনশক্তি হলো মানব সম্পদ। প্রতিষ্ঠানের নিয়োগ দেওয়া কর্মীদের প্রশিক্ষণ, উৎসাহ দান ও পদোন্নতির মাধ্যমে তাদেরকে মানব সম্পদের পরিণত করা হয়। কর্মীরা প্রশিক্ষণের মাধ্যমে দক্ষ, যোগ্য কর্মী এবং মানব সম্পদের রূপান্তরিত হয়। প্রতিষ্ঠানকে টিকিয়ে রাখা এবং সুস্থ কার্যক্রম পরিচালনায় এটি অত্যন্ত মূল্যবান সম্পদ।"
        },
        {
          "label": "গ",
          "question": "",
          "explanation": "উদ্দীপকের উৎপাদন বিভাগের সুপারভাইজারদের প্রশিক্ষণের অধিবেশন পদ্ধতিটি ব্যবহার করা হয়। যে প্রশিক্ষণ পদ্ধতিতে একটা অধিবেশনে প্রশিক্ষনার্থিদের পূর্ব নির্ধারিত কোন বিষয় নিয়ে প্রশিক্ষণের ব্যবস্থা গ্রহণ করা হয়, তাকে প্রশিক্ষণের অধিবেশন পদ্ধতি বলে। অধিবেশনের কর্মসূচি অভ্যন্তরীণ অথবা বাহ্যিক দুই ধরনের হতে পারে।এ ব্যবস্থায় দক্ষ ও বিশেষজ্ঞ ব্যক্তিগণ বিভিন্ন পর্যায়ে সারগর্ভ আলোচনা করে প্রশিক্ষনার্থীদের তাত্তিক জ্ঞান দান করে। মিসেস হেলেনা \"হ্যালো\" নামক বৈদ্যুতিক বাতির উৎপাদন করে দেশে বাজারজাত করেন। পণ্যের মান উন্নয়নে মিসেস হেলেনা উৎপাদন বিভাগের সুপারভাইজারদের প্রশিক্ষণের ব্যবস্থা করেন। প্রশিক্ষণ পদ্ধতি হিসেবে সুপারভাইজারদেরকে ছোট ছোট দলে বিভক্ত করা হয় এবং প্রতিটি দলকে সংশ্লিষ্ট বিষয়ে আলোচনা করে করণীয় ঠিক করতে বলা হয়। প্রশিক্ষক প্রয়োজনে তাদের সহযোগিতা দেন।  এক্ষেত্রে প্রশিক্ষক তাদের প্রয়োজনীয় সহযোগিতা দেন।উক্ত প্রশিক্ষণ পদ্ধতিটি অধিবেশনের সাথে সামঞ্জস্যপূর্ণ। তাই বলা যায়, উদ্দীপকে উৎপাদিত উৎপাদন বিভাগের সুপারভাইজারদের প্রশিক্ষণে অধিবেশন পদ্ধতিটি ব্যবহার করা হয়।"
        },
        {
          "label": "ঘ",
          "question": "",
          "explanation": "মিসেস হেলেনার বিক্রয় কর্মীদের প্রশিক্ষণের সিদ্ধান্তটির সঠিক ছিল। প্রতিষ্ঠানে কর্মরত কর্মীদের দক্ষতা ও পেশাগত জ্ঞান বৃদ্ধির লক্ষ্যে কর্মীদেরকে হাতেনাতে যে শিক্ষাদান করা হয়, তাকে প্রশিক্ষণ বলে। প্রশিক্ষণ এমন একটি সুসংগঠিত প্রক্রিয়া যার মাধ্যমে কর্মীদের বিশেষ কার্যক্ষতা, যোগ্যতা ও প্রবণতা বৃদ্ধি পায় এবং কর্মীকে অধিক দায়িত্ব পালনের সক্ষম করে গড়ে তোলে। উদ্দীপকে মিসেস হেলেনা \"হ্যালো\" নামক বৈদ্যুতিক বাতির উৎপাদন করে দেশে বাজারজাত করেন। এজন্য তিনি প্রতি জেলায় বিক্রয় কর্মী নিয়োগ দেন। কিন্তু আশানুরূপভাবে বিক্রি না হওয়ায় মিসেস হেলেনা বিক্রয় কর্মীদের প্রশিক্ষণের ব্যবস্থা করেন। প্রশিক্ষণের পরবর্তীতে দেখা গেল \"হ্যালো\" বৈদ্যুতিক বাতির বিক্রয় বেড়ে গিয়েছে। প্রশিক্ষণ এমন একটি সুসংগঠিত প্রক্রিয়া যার মাধ্যমে কর্মীদের বিশেষ কার্যকতা, যোগ্যতা ও প্রবণতা বৃদ্ধি পায় এবং কর্মীকে অধিক দায়িত্ব পালনের সক্ষম করে গড়ে তোলে। এর মাধ্যমে কর্মীকে হাতেনাতে শিক্ষা দেওয়া হয় বলে কর্মক্ষেত্রে কর্মীর যোগ্যতা ও দক্ষতা বৃদ্ধি পায়। তাই আমি মনে করি, মিসেস হেলেনার বিক্রয় কর্মীদের প্রশিক্ষণের সিদ্ধান্তটি সঠিক ছিল।"
        }
      ]
    },
    {
      "number": "9",
      "uddipok": "মিসেস আরেশা একটি রুটি তৈরি কারখানার মালিক। তিনি প্রতি মাসে ৬০ হাজার পিস রুটি উৎপাদনের লক্ষ্যমাত্রা ঠিক করে উৎপাদন কাজে নিয়োজিত কর্মীদের মতামত চান। পরবর্তীতে কর্মীদের মতামতের ভিত্তিতে প্রতি মাসে ৫০ হাজার পিস রুটি উৎপাদনের লক্ষ্যমাত্রা নির্ধারিত হয়। কর্মীরা যেন তাদের কাজের একটি পূর্ণচিত্র পায় সেদিকে লক্ষ্য রেখে নির্দেশনা দেন। এছাড়া মিসেস আরেশা সঠিক সময়ে সঠিক উপায়ে নির্দেশনা দেওয়ার ফলে কর্মীদের লক্ষ্য অর্জনে কোনো সমস্যা হয় না।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "পরিকল্পনা অনুযায়ী কার্যাবলী সম্পাদনের জন্য কর্মীদেরকে প্রয়োজনীয় আদেশ, নির্দেশ, তত্ত্ববধান,উপদেশ ও পরামর্শদান ইত্যাদি কার্যকে নির্দেশনা বলে।"
        },
        {
          "label": "খ",
          "question": "",
          "explanation": "যে নেতৃত্ব ব্যবস্থা কর্মবিমুখ নেতা নিজে কাজ থেকে দূরে থাকেন এবং নির্দিষ্ট কাজের জন্য অধস্থনদের ওপর সর্বত্তোভাবে নির্ভর করেন তাকে লাগামহীন নেতৃত্ব বলে। লাগামহীন নেতৃত্বের প্রকৃতি হল এতে অধঃস্তনরা অবাধ স্বাধীনতা ভোগ করে। এক্ষেত্রে নেতা কর্ম বিমুখ থাকে এবং নিজেকে অধস্তনদের কাছ থেকে দূরে রাখে। এরূপ নেতা শুধু লক্ষ্য নির্ধারণ করে দেয় কিন্তু লক্ষ্য বাস্তবায়নে তার কোন ভূমিকা থাকে না। অধস্থনরাই কার্য নির্ধারণ করে তা বাস্তবায়নের চেষ্টা চালায়। এতে প্রতিষ্ঠান নির্দিষ্ট লক্ষ্য অর্জনে ব্যর্থ হন। তাই বলা যায়, লাগামহীন নেতৃত্ব প্রতিষ্ঠানে কার্যকর হয় না।"
        },
        {
          "label": "গ",
          "question": "",
          "explanation": "উদ্দীপকে মিসেস আরেশা রুটি তৈরীর কারখানায় পরামর্শমূলক নির্দেশনা অনুসরণ করেছেন। যে নির্দেশনা পদ্ধতিতে নেতা প্রতিষ্ঠানের যে কোন সিদ্ধান্ত গ্রহণের পূর্বে কর্মীদের সাথে আলাপ আলোচনার মাধ্যমে সিদ্ধান্ত গ্রহণ করেন তাকে পরামর্শমূলক নির্দেশনা বলে। এ ধরনের নির্দেশনা পদ্ধতিতে নির্দেশদাতা অধঃস্থন কর্মীদের সাথে বৈঠকে মিলিত হয় এবং নির্দেশের ভালো-মন্দ উভয়দিক আলোচনা করে একটি সিদ্ধান্তে উপনীত হয়। উদ্দীপকে মিসেস আরেশা একটি রুটি তৈরি কারখানার মালিক। তিনি প্রতি মাসে ৬০ হাজার পিস রুটি উৎপাদন লক্ষ্যমাত্রা ঠিক করে উৎপাদন কাজে নিয়োজিত কর্মীদের মতামত চান। পরবর্তীতে কর্মীদের মতামতের ভিত্তিতে প্রতি মাসে ৫০ হাজার পিস রুটি উৎপাদনের লক্ষ্যমাত্রা নির্ধারিত হয়।মিসেস আরেশার এমন কার্যক্রম পরামর্শ মূলক নির্দেশনার সাথে সামঞ্জস্যপূর্ণ। তাই বলা যায়, উদ্দীপকের প্রতিষ্ঠানটি রুটি তৈরীর কারখানায় পরামর্শ মূলক নির্দেশনা অনুসরণ করেছেন।"
        },
        {
          "label": "ঘ",
          "question": "",
          "explanation": "নির্দেশনার কার্যকারিতা কর্মীর গ্রহণযোগ্যতার উপর নির্ভরশীল-উক্তিটি যথার্থ। পরিকল্পনা বাস্তবায়নের জন্য কর্মীদের কাজে আদেশ নির্দেশ প্রদান করাকে নির্দেশনা বলে। নির্দেশনা হলো সংগঠনের চালিকাশক্তি। ইঞ্জিন যেভাবে চালু করে এর গতি সঞ্চার করা হয়, ব্যবস্থাপনার লক্ষ্য অর্জনে প্রয়োজনীয় উপায় উপকরণকে সংহত করে একে সচল করতে নির্দেশনা কার্যক্রম পরিচালনা করা হয়ে থাকে। উদ্দীপকে মিসেস আরেশা একটি রুটি তৈরি কারখানার মালিক। তিনি প্রতি মাসে ৬০ হাজার পিস রুটি উৎপাদনে লক্ষ্যমাত্রা ঠিক করে উৎপাদন কাজে নিয়োজিত কর্মীদের মতামত চান। পরবর্তীতে কর্মীদের মতামতের ভিত্তিতে প্রতি মাসে ৫০ হাজার পিস রুটি উৎপাদনের লক্ষ্যমাত্রা নির্ধারিত হয়। কর্মীরা যেন তাদের কাজের একটি পূর্ণচিত্র পায় সেদিকে লক্ষ্য রেখে নির্দেশনা দেন। এছাড়া মিসেস আরেশা সঠিক সময়ে সঠিক উপায়ে নির্দেশনা দেওয়ার ফলে কর্মীদের লক্ষ্য অর্জনে কোনো সমস্যা হয় না। প্রতিষ্ঠানের গতিশক্তি শুধু নির্দেশনার ওপর নির্ভরশীল। তাই কার্যকর নির্দেশনা ছাড়া ব্যবস্থাপনার সকল আয়োজন ব্যর্থ হয়। কেননা নির্দেশনা প্রদান করে বস আর তা বাস্তবায়ন করে কর্মী। উক্ত নির্দেশনা কে যদি কর্মীরা সঠিকভাবে গ্রহণ না করে তবে কার্যক্রম বাধাগ্রস্ত হয়। ফলেপ্রতিষ্ঠান তার উদ্দেশ্য অর্জনে ব্যর্থ হবে। তাই আমি মনে করি, নির্দেশনার কার্যকারিতা কর্মীর গ্রহণযোগ্যতার ওপর নির্ভরশীল।"
        }
      ]
    },
    {
      "number": "10",
      "uddipok": "মি. সোহেল একটি বৃহৎ আকার হাঁস মুরগির খামারের মালিক। তিনি খামার এর বিভিন্ন কার্যক্রম পরিচালনা করতে  শ্রমিকদের কঠোরভাবে দিকনির্দেশনা দেন। শ্রমিকরা দিক নির্দেশনা মেনে চলে। শ্রমিকদের মতামত গ্রহণে মি. সোহেলের কোন আগ্রহ দেখা যায় না। এতে শ্রমিকদের মধ্যে অসন্তোষ সৃষ্টি হয় এবং কাজের অমনোযোগী হয়ে পড়ে। ফলে খামারটি লোকসানের সম্মুখীন হন। এমতাবস্থায় মি. শ্রমিকদের মতামত, পরামর্শ ও অংশগ্রহণ নিশ্চিত করায় বিষয়টি নিয়ে চিন্তিত।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যে ব্যক্তি বা ব্যক্তিবর্গ নেতৃত্বদান কাজের সাথে জড়িত তাকে বা তাদেরকে নেতা বলে।"
        },
        {
          "label": "খ",
          "question": "",
          "explanation": "কোন দল বা গোষ্ঠীও আচরণ ও কাজকে নির্দিষ্ট লক্ষ্যপানে এগিয়ে নিয়ে উদ্দেশ্য সাধনের কৌশল কে নেতৃত্ব বলে।  কার্যকর নেতৃত্ব প্রতিষ্ঠান রক্ষার জন্য অত্যন্ত গুরুত্বপূর্ণ।কারণ সুষ্ঠু নেতৃত্ব প্রাতিষ্ঠানিক কাজকর্মে গতিশীলতা আনে। সুষ্ঠু সংগঠন, উন্নত যন্ত্রপাতি এবং অন্যান্য উপকরণের উপস্থিতিতেই প্রতিষ্ঠানিক লক্ষ্য অর্জনের জন্য যথেষ্ট নয়।উপকরণাদির ও সুষ্ঠু ব্যবহার এবং শ্রমিক কর্মীদের প্রয়োজনীয় উৎসাহ, উদ্দীপনা ও প্রনোদনা নেতৃত্বের উপর নির্ভর করে। নেতৃত্ব কোন দলীয় সদস্যরা তাদের সম্ভাব্য সর্বাধিক সামর্থ্য অনুযায়ী নির্ধারিত লক্ষ্য অর্জনের তৎপর হয়। অর্থাৎ দলীয় প্রচেষ্টার জোরদারের নেতৃত্ব খুবই প্রয়োজন।"
        },
        {
          "label": "গ",
          "question": "",
          "explanation": "উদ্দীপকে স্বৈরতান্ত্রিক নেতৃত্ব অনুসরণ করেন। যে নেতৃত্বে নেতা কৌশলে সকল ক্ষমতা নিজের কাছে কুক্ষিগত করে রাখে এবং ইচ্ছামত সিদ্ধান্ত গ্রহণ করে তাকে স্বৈরতান্ত্রিক নেতৃত্ব বলে। এরূপ নেতৃত্ব প্রাচীন মানসিকতা দোষের দুষ্টু এক ধরনের পরিচালনা কৌশল। এ ক্ষেত্রে প্রতিষ্ঠানের পদ অধস্তনদের সাথে কোন ধরনের পরামর্শ বা আলোচনা করে না। সাধারণত কর্মীরা যখন কাজ করতে চায় না, সে ক্ষেত্রে এ ধরনের নেতৃত্ব প্রয়োগ করা হয়। উদ্দীপকে মি. সোহেল একটি বৃহৎ আকার হাঁস মুরগির খামারের মালিক। তিনি খামার এর বিভিন্ন কার্যক্রম পরিচালনা করতে যে শ্রমিকদের কঠোরভাবে দিকনির্দেশনা দেন। শ্রমিকরা দিক নির্দেশনা মেনে চলে। শ্রমিকদের মতামত গ্রহণে মি. সোহেলের কোন আগ্রহ দেখা যায় না। এতে শ্রমিকদের মধ্যে অসন্তোষ সৃষ্টি হয় এবং কাজের অমনোযোগী হয়ে পড়ে। সোহেলের এমন কার্যক্রম স্বৈরতান্ত্রিক নেতৃত্বের সাথে সামঞ্জস্যপূর্ণ। তাই বলা যায়, উদ্দীপকের সোহেল গণতান্ত্রিক নেতৃত্ব অনুসরণ করে।"
        },
        {
          "label": "ঘ",
          "question": "",
          "explanation": "উদ্দীপকে খামাটির লোকসান বন্ধে গণতান্ত্রিক নেতৃত্বের প্রয়োজন। যে নেতৃত্বে নেতা অধস্তনদের সাথে আলোচনা ও পরামর্শ করে কার্য পরিচালনা করে তাকে গণতান্ত্রিক নেতৃত্ব বলে। গণতান্ত্রিক নেতা কর্মীদের আদেশ দেন, প্রশ্ন করার সুযোগ দেন এবং কর্মীরা কোন কিছু জানতে চাইলে তা বুঝিয়ে দেন। এ নেতৃত্বের ফলে কর্মীদের দক্ষতা, মনোবল ও নৈতিকতা বৃদ্ধি পায়। উদ্দীপকের মি. সোহেল একটি বৃহৎ আকার হাঁস মুরগির খামারের মালিক। তিনি খামার এর বিভিন্ন কার্যক্রম পরিচালনা করতে  শ্রমিকদের কঠোরভাবে দিকনির্দেশনা দেন। শ্রমিকরা দিক নির্দেশনা মেনে চলে। শ্রমিকদের মতামত গ্রহণে মি. সোহেলের কোন আগ্রহ দেখা যায় না। এতে শ্রমিকদের মধ্যে অসন্তোষ সৃষ্টি হয় এবং কাজে অমনোযোগী হয়ে পড়ে। ফলে খামারটি লোকসানের সম্মুখীন হন। এমতাবস্থায় মি. শ্রমিকদের মতামত, পরামর্শ ও অংশগ্রহণ নিশ্চিত করায় বিষয়টি নিয়ে চিন্তিত। উদ্দীপকের সোহেলের নেতৃত্ব টি হচ্ছে স্বৈরতান্ত্রিক নেতৃত্ব। এরুপ নেতৃত্বে অধঃস্তনরা মালিকের প্রতি অসন্তোষ থাকে। ফলে প্রতিষ্ঠানের উৎপাদন কমে যায় এবং লোকসানের সম্মুখীন হন। উদ্দীপকের প্রতিষ্ঠানটিতে ও এমনটি হয়েছে। এরূপ অবস্থা থেকে উত্তরণের জন্য গণতান্ত্রিক নেতৃত্ব অনুসরণ করা উচিত। কারণ গণতান্ত্রিক নেতৃত্বে নেতাকর্মীদের কাছ থেকে কাজ আদায়ের পূর্বে তাদের সাথে পরামর্শ করে নেন এবং তাদের সুবিধা ও অসুবিধার বিষয়টি গুরুত্ব দেন। এতে প্রতিষ্ঠানের প্রতি কর্মীদের আন্তরিকতা বৃদ্ধি পায় এবং প্রতিষ্ঠান তার উদ্দেশ্য অর্জন করতে সক্ষম হয়।"
        }
      ]
    },
    {
      "number": "11",
      "uddipok": "মি. শহীদ তার কারখানায় পাঁচটি মেশিনের সাহায্যে মাসে ৯,০০০ পিস বৈদ্যুতিক পাখা উৎপাদন করেন। কারখানাটিতে প্রতিটি মেশিনের উৎপাদন ক্ষমতা একই রকম। তিনি কারখানাটিতে মাসে ৩০ দিন উৎপাদন করেন। প্রতিটি মেশিনের দৈনিক উৎপাদন ক্ষমতা ১০ ঘন্টা। মি. শহীদ প্রতিদিন উৎপাদন কার্যক্রম দেখেন ও হিসাব রাখেন এবং কর্মীদের প্রয়োজনীয় নির্দেশনা দেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "নিয়ন্ত্রণ ব্যবস্থাপনা প্রক্রিয়ার সর্বশেষ কাজ।"
        },
        {
          "label": "খ",
          "question": "",
          "explanation": "নিয়ন্ত্রণ হলো পূর্ব নির্ধারিত আদর্শ মানের সাথে প্রকৃত কার্যের ফলাফল তুলনা করে নির্নীত বিচ্যুতি সংশোধনের নিমিত্তে গৃহীত সকল ব্যবস্থা বিশেষ। নিয়ন্ত্রণ ব্যবস্থাপনার মৌলিক কার্যক্রমের সর্বশেষ এবং গুরুত্বপূর্ণ ধাপ। একটি প্রতিষ্ঠানে পরিকল্পনার মাধ্যমে নির্দিষ্ট লক্ষ্যে পৌঁছার জন্য ব্যবস্থাপনা প্রক্রিয়ায় যে কার্যক্রম শুরু হয় তা নিয়ন্ত্রণের মাধ্যমে সমাপ্তি ঘটে। কারণ নিয়ন্ত্রণ কাজের মধ্য দিয়ে প্রতিষ্ঠানের সুবিধা এবং অসুবিধার যে বাস্তব চিত্র ফুটে ওঠে তার ওপর ভিত্তি করেই পরবর্তী সময়ের পরিকল্পনা গ্রহণ করে নতুন উদ্যোগে উদ্দেশ্য অর্জনের প্রয়াস চালানো হয়। তাই নিয়ন্ত্রণকে অবিরাম প্রক্রিয়া বলা হয়।"
        },
        {
          "label": "গ",
          "question": "",
          "explanation": "উদ্দীপকে সময়ের ভিত্তিতে প্রতিটি মেশিনের আদর্শ মান (৯,০০০÷৫) বা ১৮,০০০ টি। নিয়ন্ত্রণ ফলপ্রদ করার লক্ষ্যে সর্বপ্রথম প্রত্যেক কাজের জন্য আদর্শ মান নির্ধারণ করা প্রয়োজন। আদর্শ মান বলতে একটি কাজ কতটুকু গুণ, মান, ব্যয়, আয় বা সময় সাপেক্ষ হলে সঠিকভাবে সম্পাদিত হয়েছে বলে তা নির্ণয় কে বোঝায়। আদর্শ মান নির্ধারণ এক ধরনের পরিকল্পনা উদ্দীপকে মি. শহীদ তার কারখানায় পাঁচটি মেশিনের সাহায্যে মাসে ৯,০০০ পিস বৈদ্যুতিক পাখা উৎপাদন করেন। কারখানাটিতে প্রতিটি মেশিনের উৎপাদন ক্ষমতা একই রকম। তিনি কারখানাটিতে মাসে ৩০ দিন উৎপাদন করেন। প্রতিটি মেশিনের দৈনিক উৎপাদন ক্ষমতা ১০ ঘন্টা। প্রতিটি মেশিনের উৎপাদন ক্ষমতা একই রকম থাকায় সময়ের ভিত্তিতে প্রতিটি মেশিনের আদর্শ মান (৯,০০০÷৫)=১,৮০০ টি।"
        },
        {
          "label": "ঘ",
          "question": "",
          "explanation": "প্রতিষ্ঠানের নিয়ন্ত্রণ কাজ যথাযথ পরিকল্পনার উপর নির্ভরশীল। ভবিষ্যতে কি করা হবে তা আগাম ঠিক করাকে পরিকল্পনা বলে। অন্যদিকে নিয়ন্ত্রণ হলো পূর্বনির্ধারিত আদর্শ মানের সাথে প্রকৃত কার্যফলাফল তুলনা করে নির্ণীত বিচ্যুতি সংশোধনের নিমিত্তে গৃহীত সকল ব্যবস্থা বিশেষ। একটি প্রতিষ্ঠানে পরিকল্পনার মাধ্যমে নির্দিষ্ট লক্ষ্যে পৌঁছার জন্য ব্যবস্থাপনা প্রক্রিয়ায় যে কার্যক্রম শুরু হয় তার নিয়ন্ত্রণের মাধ্যমে সমাপ্তি ঘটে। উদ্দীপকে, মি. শহীদ তারকারখানায় পাঁচটি মেশিনের সাহায্যে মাসে ৯,০০০ টি বৈদ্যুতিক পাখা উৎপাদন করেন। কারখানাটিতে প্রতিটি মেশিনের উৎপাদন ক্ষমতা একই রকম। তিনি কারখানাটিতে মাসে ৩০ দিন উৎপাদন করেন। প্রতিটি মেশিনের দৈনিক উৎপাদন ক্ষমতা ১০ ঘন্টা। মি. শহীদ প্রতিদিন উৎপাদন কার্যক্রম দেখেন ও হিসাব রাখেন এবং কর্মীদের প্রয়োজনীয় নির্দেশনা দেন। নিয়ন্ত্রণের মাধ্যমে পরিকল্পনার ত্রুটি-বিচ্যুতি নির্ণয়পূর্বক তার সংশোধনের ব্যবস্থা গ্রহণ করা হয় এবং পরবর্তী পরিকল্পনা প্রণয়ন করা হয়। এক্ষেত্রে একবার পরিকল্পনায় ত্রুটি ধরা পড়লে দেখা যাবে পরবর্তী পরিকল্পনায় ভুলের পরিমাণ কমে যাবে। উদ্দীপকের মি.শহীদও এরূপ নিয়ন্ত্রণ ব্যবস্থার মাধ্যমে ত্রুটি-বিচ্যুতি নির্ণয়পূর্বক এর সমাধান করেন। উক্ত নিয়ন্ত্রণ কাজ সহজ হয় যথোপযুক্ত পরিকল্পনার কারণে। তাই বলা যায়, প্রতিষ্ঠানের নিয়ন্ত্রণ কাজ যথাযথ পরিকল্পনার ওপর নির্ভরশীল।"
        }
      ]
    }
  ]
}