{
  "title": "নটরডেম কলেজ, ঢাকা ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব রাহাত একটি প্রতিষ্ঠানের উৎপাদন বিভাগের একটি ইউনিটের তত্ত্বাবধায়ক। তিনি ১০০ জন কর্মীর কাজ সরাসরি তত্ত্বাবধান করেন। তিনি শুধু কাজ পর্যবেক্ষণেই নিয়োজিত থাকেন না, তার প্রধান কাজ হলো কর্মীদের প্রতি ঘন্টায় যতটুকু কাজ সম্পাদন হওয়ার কথা তা হয়েছে কি না সেটি খুঁজে বের করা। এক্ষেত্রে কোনো সমস্যা ধরা পড়লে তিনি তা সমাধান করে দেওয়ার ব্যবস্থাও করেন।",
      "tag": "NDCD 24",
      "sub_questions": [
        {
          "label": "ক",
          "question": "ব্যবস্থাপনা বলতে কী বোঝ?",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব, প্রেষণা ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "\"ব্যবস্থাপনা কলা ও বিজ্ঞান\"- ধারণাটি ব্যাখ্যা করো",
          "explanation": "ব্যবস্থাপনা বিজ্ঞান ও কলা উভয়ই। বিজ্ঞান হলো কোনো বিষয়ের সুসংগঠিত জ্ঞান, যা পরীক্ষা-নিরীক্ষার মাধ্যমে পাওয়া যায়। তেমনি ব্যবস্থাপনার কাজ, নীতিমালা এবং তত্ত্বও এক ধরনের বিশেষ জ্ঞান; যা গবেষণার মাধ্যমে উদ্ভাবন করা হয়েছে। আবার কলা হচ্ছে এক ধরনের কৌশল, যার মাধ্যমে অর্জিত জ্ঞানকে বাস্তবে প্রয়োগ করা হয়। একইভাবে ব্যবস্থাপনার নীতিমালা ও কৌশলসমূহওঁ প্রতিষ্ঠানের বিভিন্ন বাস্তব সমস্যা সমাধানে প্রয়োগ করা হয়।"
        },
        {
          "label": "গ",
          "question": "জনার রাহাত ব্যবস্থাপনার কোন স্তরে অবস্থান করছেন? ব্যাখ্যা করো।",
          "explanation": "জনাব রাহাত ব্যবস্থাপনার নিম্ন স্তরে অবস্থান করছেন। এ স্তরের ব্যবস্থাপকরা সরাসরি শ্রমিক-কর্মীদের কাজের নির্দেশনা দেন। তারা শ্রমিকদের কাজ তদারকি করে পরিকল্পনা বাস্তবায়নের চেষ্টা করেন। এ স্তরের ব্যবস্থাপনা মূলত পরিকল্পনা বাস্তবায়নের সাথে জড়িত। ফোরম্যান, সুপারভাইজার প্রভৃতি নিম্ন স্তরের ব্যবস্থাপক। জনাব রাহাত একটি প্রতিষ্ঠানের উৎপাদন বিভাগের একটি ইউনিটের তত্ত্বাবধায়ক। তিনি ১০০ জন কর্মীর কাজ সরাসরি তত্ত্বাবধান করেন। এক্ষেত্রে উৎপাদনের লক্ষ্যমাত্রা নিশ্চিতে তিনি এদেরকে তদারকি করেন। আবার তিনি তাদের উৎপাদন কাজের অগ্রগতি, কাজ মূল্যায়ন প্রভৃতি কাজ করেন। এভাবে তিনি প্রতিষ্ঠানের উৎপাদন লক্ষ্যমাত্রা নিশ্চিতে প্রত্যক্ষভাবে নিয়োজিত আছেন। এসবের সাথে নিম্ন স্তরের ব্যবস্থাপকের কাজের মিল রয়েছে। সুতরাং, জনাব রাহাত একজন নিম্ন স্তরের ব্যবস্থাপক।"
        },
        {
          "label": "ঘ",
          "question": "জনাব রাহাতের সম্পাদিত কাজটির সাথে ব্যবস্থাপনা প্রক্রিয়ার অন্যান্য কাজের যে সম্পর্ক রয়েছে তা বিশ্লেষণ করো।",
          "explanation": "জনাব রাহাতের সম্পাদিত ব্যবস্থাপনার নিয়ন্ত্রণ কার্যের সাথে ব্যবস্থাপনার অন্যান্য কাজের সম্পর্ক রয়েছে বলে আমি মনে করি। নিয়ন্ত্রণ হলো পূর্বনির্ধারিত আদর্শমানের সাথে প্রকৃত কার্যফল তুলনা করে বিচ্যুতি নির্ণয়পূর্বক সংশোধনীমূলক ব্যবস্থা। এটির মাধ্যমে পরবর্তী পরিকল্পনা সংশোধিত হয়। আর এ সংশোধিত পরিকল্পনার আলোকে ব্যবস্থাপনার অন্যান্য কাজ সম্পাদিত হয়। উদ্দীপকের জনাব রাহাত নিম্ন স্তরের ব্যবস্থাপক হিসেবে সরাসরি কাজের তত্ত্বাবধান করেন। তবে তার প্রধান কাজ হলো প্রতি ঘণ্টায় কর্মীদের যতটুকু কাজ সম্পাদন হওয়ার কথা তা হয়েছে কি না সেটি খুঁজে বের করা। এক্ষেত্রে তিনি কোনো সমস্যা ধরা পড়লে তার সমাধানেরও ব্যবস্থা - করেন। এসব কাজ ব্যবস্থাপনার নিয়ন্ত্রণ কাজের সাথে সম্পর্কিত। এক্ষেত্রে জনাব রাহাত তার কর্মীদের কাজের অগ্রগতি পরিমাপ, মূল্যায়নে পূর্বনির্ধারিত আদর্শমান বা পরিকল্পনাকে ভিত্তি হিসেবে ধরেন। এ ভিত্তির আলোকেই তিনি কর্মীদের যাবতীয় কাজ তত্ত্বাবধান করেন। আর তত্ত্বাবধানের অনেকে ভুল-ভ্রান্তি পাওয়া গেলে আবারও পরিকল্পনা ঢেলে সাজান। এরপর এ পরিকল্পনা অনুযায়ী প্রতিষ্ঠানটিতে ব্যবস্থাপনার অন্যান্য কাজ সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন সম্পাদন করেন। এভাবে জনাব রাহাত সম্পাদিত কাজটির (নিয়ন্ত্রণ) সাথে ব্যবস্থাপনার অন্যান্য কাজের সম্পর্ক বিদ্যমান।"
        }
      ]
    },
    {
      "number": "2",
      "uddipok": "মি. রূপম একটি পোশাক উৎপাদনকারী প্রতিষ্ঠানের এমডি। বাজারজাতকরণের কিছু কিছু ক্ষেত্রে তিনি সাধারণ নির্দেশনা অনুসরণ করেন। কিন্তু বায়ারদের চাহিদা ও প্রয়োজনকে গুরুত্ব দিতে গিয়ে মাঝে মাঝে কিছু ক্ষেত্রে পরিবর্তন আনতে হয়। সে কারণেই তিনি ব্যবসায়ে বেশ উন্নতি করতে সক্ষম হয়েছেন।",
      "tag": "NDCD 24",
      "sub_questions": [
        {
          "label": "ক",
          "question": "লক্ষ্য কী?",
          "explanation": "কোনো কাজের প্রত্যাশিত ফলই হলো লক্ষ্য।"
        },
        {
          "label": "খ",
          "question": "'পরিকল্পনা ব্যবস্থাপনার প্রাথমিক ও মৌলিক কাজ'- ব্যাখ্যা করো।",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণই হলো পরিকল্পনা। একজন ব্যবস্থাপক সর্বপ্রথম পরিকল্পনা প্রণয়ন করেন। এর ওপর ভিত্তি করেই পরবর্তীতে সংগঠিতকরণ, কর্মীসংস্থান, নেতৃত্ব ও নির্দেশনা দান, প্রেষণা, সমন্বয়সাধন ও নিয়ন্ত্রণ এ কাজগুলো করে থাকেন। তাই পরিকল্পনাকে ব্যবস্থাপনার প্রাথমিক ও মৌলিক কাজ বলা হয়।"
        },
        {
          "label": "গ",
          "question": "উদ্দীপকে উল্লিখিত মি. রূপমের সাধারণ নির্দেশনা অনুসরণ বিষয়টি কোন ধরনের পরিকল্পনার সাথে সম্পর্কিত? ব্যাখ্যা করো।",
          "explanation": "উদ্দীপকে উল্লিখিত মি. রূপমের সাধারণ নির্দেশনা অনুসরণ স্থায়ী পরিকল্পনার নীতির সাথে সম্পর্কিত। এটি হলো কোনো কাজ সম্পাদনের সাধারণ আদর্শ বা নির্দেশনা। এর মাধ্যমে কোন কাজ কীভাবে করতে হবে তার সঠিক নিয়ম জানা যায়। ফলে প্রতিষ্ঠানের কাজ ধারাবাহিকভাবে সম্পন্ন করা সহজ হয়। উদ্দীপকের মি. রূপম একটি পোশাক উৎপাদনকারী প্রতিষ্ঠানের এমডি। বাজারজাতকরণের কিছু কিছু ক্ষেত্রে তিনি সাধারণ নির্দেশনা অনুসরণ করেন। এ নির্দেশনাগুলো তাকে বাজারজাতরণের কোন কাজ কীভাবে সম্পাদন করা যায় সে সম্পর্কে ধারণা দেয়। আর এ নির্দেশনা ঐ নির্দিষ্ট ক্ষেত্রে বার বার অনুসরণ করেন। তাকে সুষ্ঠুভাবে কাজ সম্পাদনে সাহায্য করে। এ নির্দেশনার বৈশিষ্ট্যের সাথে স্থায়ী পরিকল্পনার নীতির মিল আছে। সুতরাং, মি. রূপমের সাধারণ নির্দেশনাগুলো পরিকল্পনার স্থায়ী নীতির সাথে সম্পর্কিত ."
        },
        {
          "label": "ঘ",
          "question": "মি. রূপমের ব্যবসায়ে উন্নতির পিছনে নমনীয়তা একটি গুরুত্বপূর্ণ কারণ- তোমার মতামত দাও।",
          "explanation": "মি. রূপমের ব্যবসায়ে উন্নতির পিছনে নমনীয়তা একটি গুরুত্বপূর্ণ কারণ বলে আমি মনে করি। ভবিষ্যৎ সব সময়ই অনিশ্চিত। নমনীয়তা অনুযায়ী এ ভবিষ্যৎ অবস্থা ও সময়ের সাথে তাল মিলিয়ে পরিকল্পনা পরিবর্তন করা যায়। তাই সময়, স্থান ও অবস্থানভেদে পরিকল্পনা পরিবর্তনযোগ্য হওয়া উচিত। এটি পরিকল্পনার একটি বিশেষ গুরুত্ব। উদ্দীপকের মি. রূপম একটি পোশাক উৎপাদনকারী প্রতিষ্ঠানের এমডি। তিনি বাজারজাতকরণের কিছু ক্ষেত্রে সাধারণ নির্দেশনা অনুসরণ করেন। কিন্তু বায়ারদের চাহিদা ও প্রয়োজনকে গুরুত্ব দিয়ে মাঝে মাঝে তিনি কিছু ক্ষেত্রে পরিবর্তন নিয়ে আসেন। আর এ কারণেই তিনি ব্যবসায়ে বেশ উন্নতি করতে সক্ষম হয়েছেন। একই অবস্থার মধ্য দিয়ে পরিকল্পনার বাস্তবায়ন হবে তা সবসময় আশা করা যায় না। তাই মি. রূপম তার পরিকল্পনায় প্রয়োজনীয় পরিবর্তনের সুযোগ রেখেছেন। এতে যেকোনো পরিস্থিতি মোকাবিলায় তিনি সংশোধনী ব্যবস্থা নিতে পারেন। এভাবে পরিকল্পনায় পরিবর্তিত অবস্থার ভিত্তিতে সংশোধন আনতে পারার সামর্থ্য হলো নমনীয়তা। ফলে বায়ারদের চাহিদা অনুযায়ী তিনি পরবর্তীতে ব্যবস্থা নিতে পেরেছেন। এতে প্রতিষ্ঠানের অনিশ্চয়তা দূর হয়। এ কারণে পরিবর্তনশীলতা মোকাবিলা করে সহজে তিনি সফলতা পান। তাই বলা যায়, মি. রূপমের ব্যবসায়ের উন্নতির অন্যতম একটি কারণ নমনীয়তা।"
        }
      ]
    },
    {
      "number": "3",
      "uddipok": "জনাব শহিদ একটি মাল্টিন্যাশনাল কোম্পানির শাখা ব্যবস্থাপক। তাকে প্রতিনিয়তই অনেক গুরুত্বপূর্ণ সিদ্ধান্ত গ্রহণ করতে হয়। এজন্য তাকে পরামর্শ দেওয়ার জন্য একজন বিশেষজ্ঞ নিয়োগ দেওয়া হয়েছে। বিশেষজ্ঞ তাকে পরামর্শ দিয়ে থাকেন। কিন্তু সিদ্ধান্ত সঠিকভাবে নেওয়া সম্ভব হলেও কখনো কখনো বিশেষজ্ঞরা উপেক্ষিত হয়ে থাকে।",
      "tag": "NDCD 24",
      "sub_questions": [
        {
          "label": "ক",
          "question": "সংগঠন কাঠামো বলতে কী বোঝ?",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্নকে সংগঠন কাঠামো বলে।"
        },
        {
          "label": "খ",
          "question": "মেট্রিক্স সংগঠনের গুরুত্ব মূল্যায়ন করো।",
          "explanation": "যে সংগঠন কাঠামো কার্যভিত্তিক ও প্রকল্প বা দ্রব্যভিত্তিক সংগঠনের সমন্বয়ে তৈরি করা হয়, তাকে মেট্রিক্স সংগঠন বলে। এক্ষেত্রে প্রকল্প ব্যবস্থাপক ও কার্যিক ব্যবস্থাপক একই সাথে কর্মরত থাকে। প্রকল্প ব্যবস্থাপকের কাজ হলো দ্রব্য বা সেবার উৎপাদন, বিক্রয় সম্পর্কিত দায়িত্ব পালন। অন্যদিকে কার্যিক ব্যবস্থাপক (উৎপাদন ব্যবস্থাপক, ক্রয় ব্যবস্থাপক) প্রতিটি প্রকল্প ব্যবস্থাপককে সহায়তা করে। তাই প্রকল্প বাস্তবায়নে মেট্রিক্স সংগঠন উত্তম।"
        },
        {
          "label": "গ",
          "question": "উদ্দীপকে সংগঠনটি কোন ধরনের সংগঠন বলে তুমি মনে করো? তোমার মতামত প্রতিষ্ঠিত করো।",
          "explanation": "উদ্দীপকে উল্লিখিত সংগঠনটিকে সরলরৈখিক ও পদস্থ কর্মী সংগঠন বলে আমি মনে করি। এ সংগঠনে সরলরৈখিক নির্বাহীকে সহায়তার জন্য উপদেষ্টা কর্মী থাকে। এ ধরনের কর্মী নির্বাহীদের পরামর্শ দিয়ে সহযোগিতা করেন। তবে সিদ্ধান্ত নেওয়ার কর্তৃত্ব থাকে নির্বাহীর কাছে। উদ্দীপকে জনাব শহিদ একটি মাল্টিন্যাশনাল কোম্পানির শাখা 'ব্যবস্থাপক। তাকে প্রতিনিয়তই অনেক গুরুত্বপূর্ণ সিদ্ধান্ত নিতে হয়। এজন্য তাকে পরামর্শ দেওয়ার জন্য একজন বিশেষজ্ঞ নিয়োগ দেওয়া হয়েছে। এ বিশেষজ্ঞ তাকে বিভিন্ন পরামর্শ দিয়ে থাকেন। কিন্তু তিনি এ বিশেষজ্ঞ কর্মীর পরামর্শ নিয়ে সিদ্ধান্ত নিতে বাধ্য নন। এসব বৈশিষ্ট্যর সাথে সরলরৈখিক ও পদস্থ কর্মী সংগঠনের মিল রয়েছে। সুতরাং, উদ্দীপকের প্রতিষ্ঠানটির সংগঠন কাঠামোটি সরলরৈখিক ও পদস্থ কর্মী সংগঠন"
        },
        {
          "label": "ঘ",
          "question": "উদ্দীপকে উল্লিখিত সংগঠনটি সবসময় প্রতিষ্ঠানের জন্য মঙ্গলজনক না-ও হতে পারে- তোমার মতামত দাও।",
          "explanation": "উদ্দীপকে উল্লিখিত সরলরৈখিক ও পদস্থ কর্মী সংগঠন সবসময় প্রতিষ্ঠানের জন্য মঙ্গলজনক নাও হতে পারে বলে আমি মনে করি। এ ধরনের সংগঠনের নির্বাহী বিশেষজ্ঞের সাথে পরামর্শ করে বলে সিদ্ধান্ত গ্রহণে বিলম্ব হতে পারে। এছাড়া প্রতিষ্ঠানের অভ্যন্তরীণ ধারণা কম থাকলে বিশেষজ্ঞরা ভুল পরামর্শও দিতে পারে। আবার নির্বাহী বিশেষজ্ঞের মতামত মানতে বাধ্য নয় বলে তাদের মধ্যে মনোমালিন্যও হতে পারে। উদ্দীপকের জনাব শহিদ একটি কোম্পানির শাখা ব্যবস্থাপক। প্রতিষ্ঠানটিতে সরলরৈখিক ও পদস্থ কর্মী সংগঠন অনুসরণ করা হয়। এক্ষেত্রে প্রতিষ্ঠানটিতে বিশেষজ্ঞ জনাব শহিদকে প্রয়োজনীয় পরামর্শ দিয়ে থাকেন। কিন্তু সিদ্ধান্ত গ্রহণে তিনি এ বিশেষজ্ঞের মতামত মানতে বাধ্য নন। উদ্দীপকের প্রতিষ্ঠানটিতে নিযুক্ত বিশেষজ্ঞ অনেক সময় তাকে ভুল পরামর্শ দিতে পারে। এতে প্রতিষ্ঠানটির পরিচালনাগত জটিলতা বাড়বে। এছাড়া সিদ্ধান্ত গ্রহণে বিলম্ব হতে পারে। আবার, তিনি এ বিশেষজ্ঞকে উপেক্ষাও করতে পারেন। ফলে তাদের মধ্যে মনোমালিন্য ও দ্বন্দ্ব তৈরি হতে পারে। এসব কারণে প্রতিষ্ঠানে বিভিন্ন সমস্যা হওয়ার আশঙ্কা থাকে। সুতরাং, উদ্দীপকে উল্লিখিত সংগঠনটি প্রতিষ্ঠানের জন্য সবসময়"
        }
      ]
    },
    {
      "number": "4",
      "uddipok": "জনাব প্রদীপ একটি খাদ্য প্রস্তুতকারী প্রতিষ্ঠানের মালিক। তার প্রতিষ্ঠানের একজন দক্ষ কর্মচারী অন্য একটি প্রতিষ্ঠানে বেশি বেতন ও সুযোগ-সুবিধা পেয়ে চলে যায়। ফলে তিনি কিছু সমস্যার সম্মুখীন হন। এজন্য শূন্যপদ পূরণ এবং পুরাতন অভিজ্ঞ কর্মীদের ধরে রাখার জন্য তিনি প্রয়োজনীয় পদক্ষেপ গ্রহণ করেন।",
      "tag": "NDCD 24",
      "sub_questions": [
        {
          "label": "ক",
          "question": "কর্মী সংগ্রহ কী?",
          "explanation": "শূন্যপদ পূরণের জন্য চাকরিপ্রার্থীদের নির্দিষ্ট পদে আবেদন করতে ও নির্বাচন প্রক্রিয়ায় নিয়ে আসার কাজকে কর্মী সংগ্রহ বলে।"
        },
        {
          "label": "খ",
          "question": "প্রবেশনা পদ্ধতিতে প্রশিক্ষণ বলতে কী বোঝ?",
          "explanation": "নতুন প্রশিক্ষণাথীকে পেশাগত কাজে দক্ষতা অর্জনের জন্য উচ্চ পর্যায়ের অভিজ্ঞ নির্বাহীর অধীনে রেখে হাতেকলমে শিক্ষাদান করাকে প্রবেশনা পদ্ধতি বলে। এ পদ্ধতির মাধ্যমে প্রশিক্ষার্থীরা অর্জিত তাত্ত্বিক জ্ঞানের বাস্তব প্রয়োগ শিখতে পারে। এতে তাদের জ্ঞান ও দক্ষতা বেড়ে যায়। আমাদের দেশে ডাক্তারি কোর্স সমাপ্তকারী ডাক্তারদের এরূপ প্রশিক্ষণ নিতে হয়।"
        },
        {
          "label": "গ",
          "question": "জনাব প্রদীপ তার প্রতিষ্ঠানে শূন্যপদ পূরণের জন্য কোন ধরনের পদক্ষেপ গ্রহণ করেন? ব্যাখ্যা করো।",
          "explanation": "জনাব প্রদীপ তার প্রতিষ্ঠানে শূন্যপদ পূরণের জন্য অভ্যন্তরীণ, উৎস থেকে কর্মী সংগ্রহের পদক্ষেপ গ্রহণ করেন। এ পদ্ধতিতে প্রতিষ্ঠানের মধ্য থেকে কর্মী সংগ্রহ করা হয়। এক্ষেত্রে বর্তমান কর্মীদের পদোন্নতি, কর্মরত কর্মীদের সুপারিশে কর্মী সংগ্রহ করে শূন্যপদ পূরণ করা হয়। এ. পদ্ধতির মাধ্যমে প্রতিষ্ঠানের কর্মীদের যথাযথভাবে মূল্যায়ন করা হয়। উদ্দীপকের জনাব প্রদীপ একটি খাদ্য প্রস্তুতকারী প্রতিষ্ঠানের মালিক। তার প্রতিষ্ঠানের একজন দক্ষ কর্মচারী অন্য একটি প্রতিষ্ঠানে বেশি বেতন ও সুযোগ সুবিধা পেয়ে চলে যায়। তাই তিনি প্রতিষ্ঠানের শূন্যপদ পূরণের লক্ষ্যে কর্মী নিয়োগ দিতে চান। এক্ষেত্রে তিনি পুরাতন অভিজ্ঞ কর্মীদের মধ্য থেকে নিয়োগ প্রক্রিয়া সম্পন্ন করতে চান। পুরাতন কর্মীদের থেকে কর্মী নিয়োগ করা হলে অভিজ্ঞতাসম্পন্ন কর্মী পাওয়া যাবে, শ্রম ঘূর্ণায়মানতা কমবে। এসবের সাথে কর্মী সংগ্রহের অভ্যন্তরীণ উৎসের মিল আছে। তাই বলা যায়, জনাব প্রদীপ অভ্যন্তরীণ উৎস থেকে কর্মী সংগ্রহের পদক্ষেপ গ্রহণ করেন।"
        },
        {
          "label": "ঘ",
          "question": "কার্যকর মানবসম্পদ পরিচালনাই জনাব প্রদীপের প্রতিষ্ঠানের উন্নতির কারণ- মন্তব্য করো।",
          "explanation": "কার্যকর মানবসম্পদ পরিচালনাই জনাব প্রদীপের প্রতিষ্ঠানের উন্নতির কারণ- উক্তিটি সঠিক। ব্যবসায়ের সফলতা অনেকাংশ নির্ভর করে মানবসম্পদের যথাযথ ব্যবহারের ওপর। প্রতিষ্ঠান পরিচালনার ক্ষেত্রে কার্যকর মানবসম্পদ ব্যবস্থাপনা খুবই গুরুত্বপূর্ণ ভূমিকা পালন করে। তাই একজন আদর্শ ব্যবস্থাপক সবসময় মানবসম্পদের সন্তুষ্টির মাধ্যম প্রতিষ্ঠান পরিচালনা করতে চেষ্টা করে। উদ্দীপকের জনাব প্রদীপ একটি খাদ্য উৎপাদনকারী প্রতিষ্ঠানের মালিক। তার প্রতিষ্ঠানের একজন দক্ষ কর্মচারী অন্য একটি প্রতিষ্ঠানে চলে যাওয়ায় তিনি কিছু সমস্যার সম্মুখীন। এজন্য শূন্যপদ পূরণ করতে তিনি প্রতিষ্ঠানে কর্মী নিয়োগ দিতে চান। এজন্য তিনি পুরাতন দক্ষ কর্মীদের অসন্তোষ এড়াতে অভ্যন্তরীণ উৎস থেকে কর্মী নিয়োগ দেন। জনাব প্রদীপ প্রতিষ্ঠান পরিচালনার ক্ষেত্রে তার কর্মীদের সব সময় সর্বোচ্চ মূল্যায়ন করেন। এ কারণে তিনি প্রতিষ্ঠানে কর্মী নিয়োগের ক্ষেত্রে বাহ্যিক উৎস বিবেচনা না করে অভ্যন্তরীণ উৎস থেকে কর্মী নিয়োগ দেন। এভাবে প্রতিষ্ঠানের মাধ্যমে তারা মূল্যায়িত হয়ে নিজেদের গুরত্বপূর্ণ মনে করবে। এতে তারা জনাব প্রদীপের প্রতি সন্তুষ্ট থাকবে। এছাড়া কাজের প্রতি তারা আগ্রহী হবে এবং মনোযোগ বাড়বে। ফলে প্রতিষ্ঠানের কাজে গতিশীলতা আসবে। এভাবে প্রতিষ্ঠানটি দ্রুত সফলতা অর্জন করবে। তাই বলা যায়, কার্যকর মানবসম্পদ পরিচালনাই জনাব প্রদীপের প্রতিষ্ঠানের উন্নতির কারণ।"
        }
      ]
    },
    {
      "number": "5",
      "uddipok": "মি. রাদিফ MBA পাস করে একটি বহুজাতিক কোম্পানিতে চাকরি পেয়েছেন। কোম্পানির নিয়ম-কানুন তার খুব ভালো লাগলো। এ কোম্পানিতে যোগ্যতার মূল্যায়ন আছে, যে যেই কাজে দক্ষ তাকে সে কাজ দেওয়া হয় এবং কোম্পানিতে নির্দিষ্ট স্থানে মেশিন, ডাস্টবিন, নিরাপদ ওয়াকওয়ে ইত্যাদির সুন্দর ব্যবস্থাও রয়েছে। এছাড়াও তিনি দেখলেন সবাই ঐক্যবদ্ধ হয়ে মিলে মিশে কাজ করছে, যার ফলে কোম্পানিটি বিগত কয়েক বছর যাবত বেশ ভালো মুনাফা করছে।",
      "tag": "NDCD 24",
      "sub_questions": [
        {
          "label": "ক",
          "question": "জোড়া-মই শিকলের নীতি বলতে কী বোঝ?",
          "explanation": "প্রতিষ্ঠানের ওপর থেকে শুরু করে নিচের স্তর পর্যন্ত প্রতিটি ব্যক্তি, বিভাগ ও উপবিভাগকে একে অন্যের সাথে যুক্ত করে দেওয়ার নীতিকে জোড়া-মই শিকল নীতি বলে।"
        },
        {
          "label": "খ",
          "question": "\"প্রশাসন ব্যবস্থাপনার মস্তিস্কস্বরূপ”- ধারণাটি ব্যাখ্যা করো।",
          "explanation": "যে স্তরে প্রতিষ্ঠানের লক্ষ্য ও নীতিমালা নির্ধারণ, পরিকল্পনা প্রণয়ন এবং নির্বাহীর কাজ নির্ধারণ করা হয় তাকে প্রশাসন বলে। মানুষ কোনো কাজ করার আগে চিন্তা করে। মস্তিষ্ক ছাড়া এ চিন্তা করা যায় না। প্রশাসনও প্রতিষ্ঠানের পরিকল্পনা, নীতিমালা ও লক্ষ্য নির্ধারণের জন্য গভীরভাবে চিন্তা-ভাবনা করে। এই কারণে প্রশাসনকে মস্তিষ্কের সাথে তুলনা করা হয়।"
        },
        {
          "label": "গ",
          "question": "উদ্দীপকে প্রথমত ব্যবস্থাপনার কোন নীতিটির প্রতিফলন ঘটেছে? ব্যাখ্যা করো।",
          "explanation": "উদ্দীপকে প্রথমত ব্যবস্থাপনার শৃঙ্খলার নীতিটির প্রতিফলন ঘটেছে। এ নীতি অনুসারে যোগ্য ব্যক্তিকে উপযুক্ত পদে নিয়োগ এবং নির্দিষ্ট বস্তুকে সঠিক স্থানে স্থাপন করতে হয়। এতে কর্মীরা তাদের দক্ষতা অনুযায়ী কাজ করতে পারে। এছাড়া প্রতিষ্ঠানের উপকরণাদির সঠিক ব্যবহার নিশ্চিত হয়। ফলে সম্পদের অপচয় ও ব্যয় কমে যায়। উদ্দীপকে মি. রাদিফ একটি বহুজাতিক কোম্পানিতে চাকরি পান। তার প্রতিষ্ঠানে যোগ্যতা ও দক্ষতা অনুযায়ী কাজ দেওয়া হয়। এতে কর্মীরা সহজে দক্ষতার সাথে কাজ করতে পারে। ফলে প্রতিষ্ঠানের কাজের মান উন্নত হয়। এছাড়া, প্রতিষ্ঠানে নির্দিষ্ট স্থানে মেশিন, ডাস্টবিন, নিরাপদ ওয়াকওয়ে প্রভৃতির সুন্দর ব্যবস্থাও আছে। এতে এই উপকরণগুলো সহজে ব্যবহার করা যায়। ফলে প্রতিষ্ঠানের ব্যয় ও অপচয় কম হয়। এসব বৈশিষ্ট্য ব্যবস্থাপনার শৃঙ্খলা নীতির সাথে মিলে যায়। তাই বলা যায়, উদ্দীপকের প্রতিষ্ঠানে প্রথমত শৃঙ্খলা, নীতির সঠিক অনুসরণ করা হয়েছে।"
        },
        {
          "label": "ঘ",
          "question": "উদ্দীপকে উল্লেখ্য ঐক্যবদ্ধতাই প্রতিষ্ঠানটির সফলতা লাভের মূলমন্ত্র- তোমার মতামত সুপ্রতিষ্ঠিত করো।",
          "explanation": "উদ্দীপকের উল্লিখিত ঐক্যবদ্ধতাই প্রতিষ্ঠানটির সফলতা লাভের মুলমন্ত্র বলে আমি মনে করি। এ নীতি অনুযায়ী প্রতিষ্ঠানের সব কর্মী ঐক্যবদ্ধ হয়ে লক্ষ্য অর্জনে কাজ করে। এর ফলে কর্মীদের মধ্যে দলগত চেতনা তৈরি হয়। এটি প্রতিষ্ঠানের লক্ষ্য অর্জনে ভূমিকা রাখে। উদ্দীপকের মি. রাদিফের কোম্পানিতে কর্মীরা সবাই ঐক্যবদ্ধ হয়ে মিলেমিশে কাজ করে। এজন্যে প্রতিষ্ঠানটি বিগত কয়েক বছর যাবৎ বেশ ভালো মুনাফা করছে। এভাবে একতাবদ্ধ হয়ে কাজ করা একতাই বল নীতির অন্তর্গত। তার কোম্পানিটিতে এই নীতি অনুসরণ করা হয় বলে প্রতিষ্ঠানটি সহজেই লক্ষ্য অর্জন করতে পারে। উদ্দীপকের প্রতিষ্ঠানটিতে এই নীতি অনুসরণের ফলে প্রতিষ্ঠানটিতে কর্মীদের মধ্যে ঐক্যবদ্ধ হয়ে কাজ করার প্রবণতা বেড়েছে। এছাড়া সবার মধ্যে সহযোগিতার মনোভাব তৈরি হয়েছে। এভাবে একসাথে কাজ করায় তারা কঠিন কাজও সহজে ও দ্রুত সম্পাদন করতে পারছে। আবার, কেউ কোনো অসুবিধায় পড়লে অন্যরা সহযোগিতা করতে পারছে। এতে প্রতিষ্ঠানটির সামগ্রিক কাজ সুষ্ঠুভাবে সম্পাদিত হচ্ছে। তাই বলা যায়, কর্মীদের মধ্যে এই একতা উদ্দীপকের প্রতিষ্ঠানটির সফলতা লাভের মূল কারণ।"
        }
      ]
    },
    {
      "number": "6",
      "uddipok": "মি. মির্জা 'মির্জা গ্রুপ অব ইন্ডাস্ট্রিজের' ব্যবস্থাপনা পরিচালক। তিনি কর্মচারীদের আদেশ-নির্দেশ প্রদানের পূর্বে বাস্তবায়নকারীদের সাথে আলাপ-আলোচনা করে যেকোনো সিদ্ধান্ত গ্রহণ করেন। বিগত বছরে বাজার বিবেচনা এবং ভবিষ্যতের সম্ভাবনার কথা বিবেচনা করে বিদেশ থেকে প্রচুর কাপড় আমদানি করে রাখেন। এ বছর আমদানি শুল্ক বাড়ার কারণে সুতা এবং কাপড়ের দাম অনেক বেড়ে যায়। কিন্তু মি. মির্জা বিগত বছরে কম টাকায় কিনে এ বছর অনেক বেশি লাভে বিক্রয় করেন। মি. মির্জার বিগত বছরের এ সিদ্ধান্তের কারণে কোম্পানি অনেক লাভবান হয়।",
      "tag": "NDCD 24",
      "sub_questions": [
        {
          "label": "ক",
          "question": "গণতান্ত্রিক নেতৃত্ব কী?",
          "explanation": "যে নেতৃত্ব ব্যবস্থায় নেতা অধস্তনদের সাথে আলাপ-আলোচনা ও পরামর্শ করে সিদ্ধান্ত নিয়ে কাজ পরিচালনা করেন, তাকে গণতান্ত্রিক নেতৃত্ব বলে।"
        },
        {
          "label": "খ",
          "question": "নির্দেশনা সবসময়ই নিম্নগামী- ব্যাখ্যা করো।",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। নির্দেশনার মাধ্যমেই কর্মীরা কোন কাজ, কীভাবে, কখন করবে তা সম্পর্কে ঊর্ধ্বতনের কাছ থেকে ধারণা পায়। কিন্তু, নিম্ন স্তরের কর্মীরা কখনই ঊর্ধ্বতন কর্মীদের নির্দেশনা দিতে পারে না। তারা শুধু ঊর্ধ্বতনের আদেশ পালন করতে বাধ্য থাকে। তাই বলা হয়, নির্দেশনা সর্বদাই নিচের দিকে প্রবাহিত হয়।"
        },
        {
          "label": "গ",
          "question": "উদ্দীপকে মি. মির্জার নির্দেশ প্রদানের ক্ষেত্রে কোন ধরনের নির্দেশনা প্রদান করেছেন? ব্যাখ্যা করো।",
          "explanation": "উদ্দীপকে মি. মির্জা নির্দেশ প্রদানের ক্ষেত্রে পরামর্শমূলক নির্দেশনা পদ্ধতি অনুসরণ করেছেন। এ ধরনের নির্দেশনায় নেতা অধস্তনদের সাথে আলাপ-আলোচনা ও পরামর্শ করে সিদ্ধান্ত নেন। এক্ষেত্রে নেতা কাজের নির্দেশনা দেওয়ার আগে সংশ্লিষ্ট বিষয়ে কর্মীদের মতামত নেন। এতে কর্মীরা তাদের চিন্তাধারা ও সুযোগ-সুবিধা জানাতে পারে। এতে তাদের প্রতিষ্ঠানের প্রতি ইতিবাচক ধারণা তৈরি হয় উদ্দীপকের মি. মির্জা 'মির্জা গ্রুপ অব ইন্ডাস্ট্রিজের' ব্যবস্থাপনা পরিচালক। তিনি কর্মীদের নির্দেশ দেওয়ার আগে নির্দেশনার বিষয়ে তাদের সাথে আলাপ-আলোচনা করে নেন। এতে কোন কাজ কীভাবে করবে এ বিষয়ে কর্মীরা পরামর্শ দিতে পারে। ফলে কাজের প্রতি তাদের মনোবল ও আগ্রহ বাড়ে। আবার, উৎপাদনশীলতার পরিমাণও বাড়ে। মি. মির্জার এ ধরনের কাজ পরামর্শমূলক নির্দেশনার সাথে সামঞ্জস্যপূর্ণ। তাই বলা যায়, মি. মির্জা পরামর্শমূলক নির্দেশনার মাধ্যমে তার কর্মীদের নির্দেশনা দেন।"
        },
        {
          "label": "ঘ",
          "question": "কোম্পানি অনেক লাভবান হওয়ার পিছনে মি. মির্জার নেতৃত্বের কোন গুণটির বহিঃপ্রকাশ ঘটেছে বলে তুমি মনে করো? তোমার মতামত বিশ্লেষণ করো।",
          "explanation": "কোম্পানি অনেক লাভবান হওয়ার পেছনে মি. মির্জার নেতৃত্বের দূরদর্শিতা গুণটির বহিঃপ্রকাশ ঘটেছে। এ গুণের কারণে নেতা ভবিষ্যৎ সম্পর্কে অনুমান করতে পারেন। এর ফলে নেতা সময় উপযোগী সিদ্ধান্ত নিতে পারেন। এছাড়া ভবিষ্যতে কী করতে হবে তা আগেই ঠিক করে রাখতে পারেন। এতে তিনি প্রতিযোগিতায় সহজেই টিকে থাকতে পারেন। উদ্দীপকে মি. মির্জা 'মির্জা গ্রুপ অব ইন্ডাস্ট্রিজ'-এর ব্যবস্থাপনা পরিচালক। তিনি বিগত বছরের বাজার বিবেচনা করে ভবিষ্যতের জন্য প্রচুর কাপড় আমদানি করে রাখেন। এ বছর আমদানি শুল্ক বাড়ায় কাপড়ের দাম বেড়ে যায়। এ কারণে তিনি বিগত বছরে কম টাকায় কেনা কাপড় বেশি দামে বিক্রি করে অনেক লাভবান হন। মি. মির্জা তার দূরদর্শিতা গুণের কারণে বিগত বছর বিবেচনায় ভবিষ্যৎ বাজার অনুসন্ধান ও বিশ্লেষণ করতে পেরেছেন। তার দূরদৃষ্টির মাধ্যমে তিনি এ বছর আমদানি শুল্ক বাড়ার কথা অনুমান করতে সক্ষম হন। তাই তিনি আগেই কম দামে কাপড় আমদানি করে মজুত করেছেন। এক্ষেত্রে 'মি. আলমের আগের কম দামে কেনা পণ্য এখন বেশি দামে বিক্রি করে প্রতিষ্ঠান লাভবান হচ্ছে। তাই বলা যায়, মি. মির্জার দূরদর্শিতা গুণটিই তাকে ভবিষ্যৎ সম্পর্কে যুগোপযোগী সিদ্ধান্ত নিয়ে লাভবান হতে সাহায্য করেছে।"
        }
      ]
    },
    {
      "number": "7",
      "uddipok": "জনাব রায়হান মল্লিক, মল্লিক ব্রাদার্সের মালিক। তিনি প্রতি বছরই বছরের শুরুতে সম্ভাব্য উৎপাদন ও বিক্রয় লক্ষ্যমাত্রা নির্ধারণ করেন। এছাড়াও অন্যান্য খরচের ওপর ভিত্তি করে সম্ভাব্য একটি আয়-ব্যয় বিবরণী তৈরি করেন। ত্রৈমাসিক পদ্ধতিতে তিনি আয়-ব্যয়ের হিসাব রাখেন এবং যদি কোনো ভুল হয় তাহলে সংশোধনমূলক ব্যবস্থা গ্রহণ করেন। তার এ পদক্ষেপের কারণে প্রতিষ্ঠানে অনেক খরচ কমেছে এবং প্রতিষ্ঠানটি ইহার উদ্দেশ্য অর্জন করতে সক্ষম হচ্ছে।",
      "tag": "NDCD 24",
      "sub_questions": [
        {
          "label": "ক",
          "question": "আদর্শমান কাকে বলে?",
          "explanation": "আদর্শমান হলো এমন এক মানদণ্ড, যেটি অনুযায়ী প্রতিষ্ঠানের প্রতিটি কাজকে নিয়ন্ত্রণ করা যায়।"
        },
        {
          "label": "খ",
          "question": "নিয়ন্ত্রণ একটি কালান্তিক কাজ- ব্যাখ্যা করো।",
          "explanation": "কালান্তিক কাজ হলো যে কাজ কোনো নির্দিষ্ট সময় পর পর করা হয়। প্রতিষ্ঠানের নিয়ন্ত্রণ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই পরিকল্পনা অনুযায়ী কাজ হচ্ছে কি না তা যাচাই, বিচ্যুতি নির্ণয় ও সংশোধনমূলক ব্যবস্থা নেওয়া হয়। তাই নিয়ন্ত্রণকে কালান্তিক কাজ বলা হয়।"
        },
        {
          "label": "গ",
          "question": "উদ্দীপকে জনাব মল্লিক তার প্রতিষ্ঠানে কোন ধরনের নিয়ন্ত্রণ পদ্ধতি ব্যবহার করেছেন? ব্যাখ্যা করো।",
          "explanation": "জনাব রায়হান মল্লিক তার প্রতিষ্ঠানে বাজেটীয় নিয়ন্ত্রণ ব্যবস্থা অনুসরণ করেন। এ নিয়ন্ত্রণে পরিকল্পনা অনুযায়ী প্রতিষ্ঠানের আয়-ব্যয়ের পরিমাণ যাচাই করা হয়। এরপর সে অনুযায়ী কার্যকর নিয়ন্ত্রণ ব্যবস্থা নেওয়া হয়। এর মাধ্যমে প্রতিষ্ঠানের সম্পাদিত কাজকে সংখ্যায় প্রকাশ ও মূল্যায়ন করা হয়। উদ্দীপকের জনাব রায়হান মল্লিক 'মল্লিক ব্রাদার্স-এর মালিক বছরের শুরুতে বিভিন্ন বিষয়ের ওপর ভিত্তি করে সম্ভাব্য আয়-ব্যয়ের একটি বিবরণী তৈরি করেন। এতে তিনি সারাবছরে সম্ভাব্য উৎপাদন, বিক্রির একক, বিক্রয়মূল্য, উৎপাদন খরচ প্রভৃতি লিপিবদ্ধ করেন। তিনি ত্রৈমাসিক পদ্ধতিতে আয়-ব্যয়ের হিসাব রাখেন। কোনো ধরনের বিচ্যুতি দেখা দিলে তিনি সংশোধনমূলক ব্যবস্থা নেন। তিনি মূলত সংখ্যাত্মক মানের ওপর ভিত্তি করে প্রকৃত কার্যফলের তুলনা করেন। এ ধরনের নিয়ন্ত্রণ কৌশলের সাথে বাজেটীয় নিয়ন্ত্রণ ব্যবস্থার মিল আছে। সুতরাং, জনাব রায়হান মল্লিক বাজেটীয় নিয়ন্ত্রণ ব্যবস্থা অনুযায়ী প্রতিষ্ঠান পরিচালনা করেন।"
        },
        {
          "label": "ঘ",
          "question": "সঠিক নিয়ন্ত্রণ ব্যবস্থা আরোপ না করে একটি প্রতিষ্ঠান ইহার কাঙ্ক্ষিত লক্ষ্যে পৌঁছাতে পারে না- উদ্দীপকের আলোকে মূল্যায়ন করো।",
          "explanation": "সঠিক নিয়ন্ত্রণ ব্যবস্থা আরোপ না করে একটি প্রতিষ্ঠান কাঙ্ক্ষিত লক্ষ্যে পৌছতে পারে না- উক্তিটি যৌক্তিক বলে আমি মনে করি।' পরিকল্পনা অনুযায়ী সব কাজ যথাযথভাবে সমাধানের লক্ষ্যে কিছু নিয়ন্ত্রণ পদ্ধতি বা কৌশল নেওয়া হয়। তবে সব ক্ষেত্রে একই পদ্ধতি বা কৌশল প্রয়োগ করে যথাযথ নিয়ন্ত্রণ ব্যবস্থা প্রতিষ্ঠা করা যায় না। তাই প্রতিষ্ঠানের উদ্দেশ্য, প্রকৃতি, আয়তন, ব্যবহৃত প্রযুক্তি প্রভৃতির ভিত্তিতে নিয়ন্ত্রণ কৌশল প্রয়োগ করতে হয়। উদ্দীপকের জনাব রায়হান মল্লিক প্রতি বছরের শুরুতে সম্ভাব্য উৎপাদন ও বিক্রির লক্ষ্যমাত্রা নির্ধারণ করেন। তিনি ত্রৈমাসিক পদ্ধতিতে আয়- ব্যয়ের হিসাব রাখেন। কোনো বিচ্যুতি দেখা দিলে তিনি সংশোধনমূলক ব্যবস্থা নেন। তার এ পদক্ষেপের কারণে প্রতিষ্ঠানের অনেক খরচ' কমেছে। এটি বাজেটীয় নিয়ন্ত্রণ পদ্ধতির সাথে সম্পর্কিত। জনাব রায়হান মল্লিক-এর প্রতিষ্ঠানটি উৎপাদনকেন্দ্রিক হওয়ায় পণ্য বিক্রির সাথে সাথে পণ্য উৎপাদন সংশ্লিষ্ট খরচও নির্ণয় করার প্রয়োজন হয়। এক্ষেত্রে বিক্রয়মূল্যের সাথে উৎপাদন খরচ তুলনা করে তিনি মুনাফা নির্ণয় করছেন। আবার সম্ভাব্য বিক্রি ও উৎপাদনের পরিমাণের সাথে বাস্তবে পরিমাণ বিক্রি ও উৎপদন নির্ণয় করতে পারেন। এতে তিনি তার প্রতিষ্ঠানের কার্যক্রমগুলো সঠিকভাবে নিয়ন্ত্রণ করতে সক্ষম হন। এক্ষেত্রে তার প্রতিষ্ঠান অনুযায়ী নিয়ন্ত্রণ কৌশলটি উপযুক্ত হওয়ায় তার প্রতিষ্ঠানটি কাঙ্ক্ষিত উদ্দেশ্যে অর্জন করতে সক্ষম হয়। তাই বলা যায়, সঠিক নিয়ন্ত্রণ ব্যবস্থা ব্যবহার আরোপ করে একটি প্রতিষ্ঠান কাঙ্ক্ষিত লক্ষ্যে পৌছাতে পারে।"
        }
      ]
    },
    {
      "number": "8",
      "uddipok": "মি. জব্বার ইলেকট্রনিক্স পণ্য উৎপাদনকারী প্রতিষ্ঠানের ব্যবস্থাপক। তার শ্রমিকদের ওভারটাইমসহ দৈনিক ৯ ঘণ্টা কার্যসময় নির্ধারণ করে দেন। এই কর্মসময়ের মধ্যে তারা ৫৪০ পিস বাল্ব উৎপাদন করতে বলেন। ৩০ দিন পরে দেখা গেল ১৫,০০০ পিস বাল্ব তৈরি হয়েছে। প্রতিষ্ঠানের ব্যবস্থাপক কারণ অনুসন্ধান করে দেখলেন বিদ্যুৎ ব্যবস্থার ঘাটতির কারণে এমনটি হয়েছে। পরবর্তীতে জেনারেটরের ব্যবস্থা করে দেওয়ার ফলে পরবর্তী মাস থেকে সঠিকভাবে উৎপাদন হচ্ছে।",
      "tag": "NDCD 24",
      "sub_questions": [
        {
          "label": "ক",
          "question": "ব্রেক ইভেন বিন্দু কী?",
          "explanation": "যে বিন্দুতে প্রতিষ্ঠানের মোট আয় ও মোট ব্যয় সমান হয়, তাকে সমচ্ছেদ বিন্দু বলে।"
        },
        {
          "label": "খ",
          "question": "বিশেষ প্রতিবেদন বিশ্লেষণ বলতে কী বোঝ?",
          "explanation": "প্রতিষ্ঠানের ভেতর বা বাইরের থেকে বিশেষজ্ঞ নিয়োগ করে প্রতিবেদন তৈরির মাধ্যমে নিয়ন্ত্রণ ব্যবস্থা আরোপ করাকে বিশেষ প্রতিবেদন বিশ্লেষণ বলে। কোনো কোনো কাজে সঠিক নিয়ন্ত্রণ ব্যবস্থা আরোপের জন্য বিশেষ প্রতিবেদন প্রয়োজন হয়। এক্ষেত্রে বিশেষজ্ঞ ব্যক্তি কর্তৃক তৈরিকৃত প্রতিবেদন বিশ্লেষণ করে কাজ সম্পাদনে বিচ্যুতি চিহ্নিত করে সে অনুযায়ী সংশোধনের ব্যবস্থা নেওয়া যায়। কর্মীদের চাকরি ছেড়ে চলে - যাওয়ার হার বৃদ্ধি, কর্মদক্ষতার উন্নতি না হওয়া প্রভৃতি নিয়ে এ প্রতিবেদন তৈরি করা হয়ে থাকে।"
        },
        {
          "label": "গ",
          "question": "উক্ত প্রতিষ্ঠানে উৎপাদনের আদর্শমানের সাথে প্রকৃত কার্যফলের কোনো পার্থক্য আছে কি? ব্যাখ্যা করো।",
          "explanation": "উক্ত প্রতিষ্ঠানে উৎপাদনের আদর্শমানের সাথে প্রকৃত কার্যফলের পার্থক্য আছে বলে আমি মনে করি। নিয়ন্ত্রণ প্রক্রিয়ার তৃতীয় ধাপে আদর্শমানের সাথে প্রকৃত কার্যফলের তুলনা করা হয়। এক্ষেত্রে প্রকৃত বা সম্পাদিত কাজের সাথে পূর্বনির্ধারিত আদর্শমানের তুলনা করা হয়। এ তুলনার মাধ্যমে কাজের অগ্রগতি পরিমাপ ও ত্রুটি-বিচ্যুতি আছে কি না তা যাচাই করা হয়। উদ্দীপকের মি. জাব্বার ইলেকট্রনিক্স পণ্য উৎপাদনকারী প্রতিষ্ঠানের ব্যস্থাপক। শ্রমিকদের ওভারটাইসহ ৯ কর্মঘণ্টা নির্ধারণ করেন। তিনি এ কর্মঘণ্টার মধ্যে শ্রমিকদের ৫৪০ পিস বাল্ব উৎপাদন করতে বলেন। এতে প্রতি মাসে বাল্ব উৎপাদন করতে হবে (৫৪০×৩০) পিস বা ১৬,২০০ পিস বাল্ব। কিন্তু মাস শেষে দেখা যায়, মাত্র ১৫,০০০ পিস বাল্ব তৈরি হয়েছে। এতে বাল্ব উৎপাদনে ঘাটতি হলো (১৬,২০০- ১৫,০০০) পিস বা ১,২০০ পিস বাল্ব। এক্ষেত্রে তৈরি করা ১৫,০০০ পিস বাল্ব হলো প্রকৃত কার্যকাল। এ তুলনায় ১,২০০ পিস বাল্বের বিচ্যুতি দেখা দেয়। সুতরাং, প্রতিষ্ঠানটির বাল্ব উৎপাদনের সাথে প্রকৃত কার্যফলের পার্থক্য হলো ১,২০০ পিস বাল্ব।"
        },
        {
          "label": "ঘ",
          "question": "একটি সঠিক নিয়ন্ত্রণ ব্যবস্থা শুধু সমস্যা চিহ্নিত করে না, বরং সংশোধনমূলক ব্যবস্থা গ্রহণেরও সুপারিশ করে- উদ্দীপকের আলোকে এর যথার্থতা বিশ্লেষণ করো।",
          "explanation": "সঠিক নিয়ন্ত্রণ ব্যবস্থা শুধু সমস্যা চিহ্নিত করে না, বরং সংশোধনমূলক ব্যবস্থা গ্রহণের সুপারিশ গ্রহণ করে - উক্তিটি যৌক্তিক বলে আমি মনে করি। নিয়ন্ত্রণ প্রক্রিয়ার সর্বশেষ পর্যায়ে চিহ্নিত বিচ্যুতি সংশোধনের জন্য প্রয়োজনীয় পদক্ষেপ নেওয়া হয়। এক্ষেত্রে যেসব কারণে ভুল-ত্রুটি হয়েছে সেসব কারণ দূর করার জন্য ব্যবস্থা নিতে হয়। এ সংশোধনমূলক ব্যবস্থা পরবর্তী পরিকল্পনার ভিত্তি হিসেবে কাজ করে। উদ্দীপকের মি. জাব্বার ইলেক্ট্রনিক্স পণ্য উৎপাদনকারী প্রতিষ্ঠানে মাসে ১৬,২০০ পিস বাল্ব উৎপাদনের সিদ্ধান্ত নেওয়া হয়। কিন্তু, মাস শেষে দেখা যায়, মাত্র ১৫,০০০ পিস বাল্ব তৈরি হয়েছে। প্রতিষ্ঠানটির ব্যবস্থাপক অনুসন্ধান করে দেখেন, বিদ্যুৎ ব্যবস্থার ঘাটতির কারণে এমন হয়েছে। এরপর জেনারেটরের ব্যবস্থা করে দেওয়ায় পরবর্তী মাস থেকে সঠিকভাবে উৎপাদন হচ্ছে। প্রতিষ্ঠানটিতে ১,২০০ পিস বাল্ব তৈরির বিচ্যুতি পাওয়া যায়। এতে কর্তৃপক্ষ এ বিচ্যুতির কারণ শনাক্ত করে। পরবর্তীতে সংশোধনমূলক ব্যবস্থা নেওয়ার মাধ্যমে প্রতিষ্ঠানটির সমস্যার সমাধান করা হয়। এক্ষেত্রে বিচ্যুতি নির্ণয় করার পর প্রতিষ্ঠানটির কার্যক্রম থেমে থাকেনি। এটি এ বিচ্যুতি নির্মূলে যথাযথ ব্যবস্থা নেওয়ার কারণেই এটির বিদ্যমান, সমস্যা সমাধান হয়েছে। প্রতিষ্ঠানটির নিয়ন্ত্রণ ব্যবস্থার সম্পূর্ণ ব্যবহারের মাধ্যমেই এসব সম্ভব হয়েছে। তাই বলা যায়, সঠিক নিয়ন্ত্রণ ব্যবস্থা শুধু সমস্যা চিহ্নিত করেনা, সংশোধনমূলক ব্যবস্থা গ্রহণের সুপারিশও করে।"
        }
      ]
    },
    {
      "number": "9",
      "uddipok": "মি. হালিম এবিসি ইন্ডাস্ট্রিজের মানবসম্পদ ব্যবস্থাপক। তার প্রতিষ্ঠানে ৩০ জন মেশিন সুপারভাইজার দরকার। তিনি একটি জাতীয় পত্রিকায় বিজ্ঞাপন দিয়েছেন। নিয়োগের সামগ্রিক প্রক্রিয়া অনুসরণ করে কাঙ্ক্ষিত সংখ্যক কর্মী নিয়োগ দান করলেন। এই প্রক্রিয়ায় নিয়োগ দেওয়ার কারণে পুরাতন কর্মীদের মধ্যে কিছু অসন্তোষ সৃষ্টি হয়েছে বলে মনে হচ্ছে। তিনি ভাবছেন এ ব্যাপারে সকলের সাথে কথা বলবেন।",
      "tag": "NDCD 24",
      "sub_questions": [
        {
          "label": "ক",
          "question": "কর্মীসংস্থান কাকে বলে?",
          "explanation": "প্রতিষ্ঠানের জন্য নির্দিষ্ট উৎস থেকে প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কাজ করাকে কর্মীসংস্থান বলে।"
        },
        {
          "label": "খ",
          "question": "কর্মী নির্বাচনকে নেতিবাচক বলা হয় কেন?",
          "explanation": "যে প্রক্রিয়ায় চাকরিপ্রার্থীদের মধ্য থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয়, তাকে কর্মী নির্বাচন বলে। এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মাধ্যমে চাকরিপ্রার্থীদের যোগ্যতা যাচাই-বাছাই করা হয়। কোনো ধাপে কোনো প্রার্থী অকৃতকার্য হলে, তাকে বাদ দেওয়া হয়। এজন্যই বলা হয়, কর্মী নির্বাচন একটি নেতিবাচক প্রক্রিয়া।"
        },
        {
          "label": "গ",
          "question": "উদ্দীপকে প্রতিষ্ঠানটিতে কর্মী সংগ্রহে যে উৎসের ব্যবহার করা হয়েছেতার যথার্থতা মূল্যায়ন করো। তোমার মতামত দাও।",
          "explanation": "উদ্দীপকের প্রতিষ্ঠানে বাহ্যিক উৎস থেকে কর্মী সংগ্রহ করা হয়। প্রতিষ্ঠানের বাইরের উৎস থেকে কর্মী সংগ্রহের মাধ্যমে নতুন কর্মীসংস্থান করা যায়। এক্ষেত্রে বিভিন্ন মাধ্যম (বিজ্ঞপ্তি, চাকরি সন্ধানী, শিক্ষাপ্রতিষ্ঠান প্রভৃতি) ব্যবহার করা হয়। এতে প্রতিষ্ঠানে নতুন দক্ষতা ও যোগ্যতাসম্পন্ন কর্মীর আগমন ঘটে। উদ্দীপকে মি. হালিম এবিসি ইন্ডাস্ট্রিজের মানবসম্পদ ব্যবস্থাপক। তার প্রতিষ্ঠানটিতে ৩০ জন মেশিন সুপারভাইজার দরকার। এজন্য তিনি একটি জাতীয় পত্রিকায় বিজ্ঞাপন দেন। এ বিজ্ঞাপন অনুযায়ী অনেক চাকরি প্রত্যাশই কর্মী উক্ত পদে আবেদন করে। প্রতিষ্ঠানটি এ চাকরি প্রত্যাশী কর্মীদের যাচাই বাছাই করে উক্ত পদে নিয়োগ দেয়। এসবের সাথে কর্মী সংগ্রহের বাহ্যিক উৎসের মিল রয়েছে। সুতরাং, উক্ত প্রতিষ্ঠানটিতে কর্মী সংগ্রহের বাহ্যিক উৎস ব্যবহার করা হয়।"
        },
        {
          "label": "ঘ",
          "question": "উদ্দীপকে উল্লেখ্য পুরাতন কর্মীদের অসন্তোষের যৌক্তিকতা মূল্যায়ন করো।",
          "explanation": "উদ্দীপকে উল্লেখ্য পুরাতন কর্মীদের অসন্তুষ্টির কারণ যৌক্তিক বলে আমি মনে করি। বাহ্যিক উৎস থেকে কর্মী সংগ্রহ করা হলে প্রতিষ্ঠানের ভেতরের কর্মীদের উপেক্ষা করা হয়। এতে তাদের সঠিকভাবে মূল্যায়ন করা হয় না। এজন্য এতে তাদের মধ্যে অসন্তুষ্টি বিরাজ করে। উদ্দীপকের এবিসি ইন্ডাস্ট্রিজ লিমিটেড এ মেশিন সুপারভাইজার নিয়োগের জন্য পত্রিকায় বিজ্ঞপ্তি দেয়। বাহির থেকে সুপারভাইজার নিয়োগের জন্যই এ বিজ্ঞপ্তির ব্যবস্থা করা হয়। এক্ষেত্রে কর্মরত কর্মীদের কোনোভাবে বিবেচনায় নেওয়া হয়নি। এতে প্রতিষ্ঠানের ভেতরের পুরাতন কর্মীদের মধ্যে অসন্তোষ তৈরি হয়। প্রতিষ্ঠানটিতে কিছু কর্মী অনেকদিন যাবৎ কাজ করছে। এ কর্মীদের কাজের অন্যতম উদ্দেশ্য হলো পদোন্নতি পাওয়া। কিন্তু প্রতিষ্ঠানটি মেশিন সুপারভাইজার পদের জন্য পত্রিকায় বিজ্ঞপ্তি দেওয়ায় তারা এ সুযোগ থেকে বঞ্চিত হয়েছে। এতে পুরাতন কর্মীরা মনে করছে তাদের অভিজ্ঞতা, দক্ষতা ও যোগ্যতা প্রতিষ্ঠান মূল্যায়ন করেনি। এর ফলে তাদের মধ্যে অসন্তোষ ও ক্ষোভ দেখা দেয়। তাই বলা যায়, এবিসি ইন্ডাস্ট্রিজ লিমিটেড এর পুরাতন কর্মীদের অসন্তোষের যৌক্তিকতা রয়েছে।"
        }
      ]
    },
    {
      "number": "10",
      "uddipok": "মি. ইকবাল করতোয়া গার্মেন্টস লি.-এর ব্যবস্থাপনা পরিচালক। প্রতিষ্ঠানের কর্মীদের সাথে তার সম্পর্ক খুবই আন্তরিক। তার দেওয়া আদেশ-নির্দেশ কর্মীরা আনন্দচিত্তে পালন করে। কারণ কর্মীরা জানে বসের সকল সিদ্ধান্ত গ্রহণে তাদের অংশগ্রহণ রয়েছে। কিন্তু পূর্বের বস মি. কবীরের আচরণ ভিন্ন ছিল। সকল কর্মী সবসময় ভয়-ভীতির মধ্যে থাকতো। কারণ তার আদেশ-নির্দেশ সঠিকভাবে পালন না করার কারণে অনেককে চাকরি ছেড়ে চলে যেতে হয়েছে, কারো কারো পদোন্নতি স্থগিত করা হয়েছে।",
      "tag": "NDCD 24",
      "sub_questions": [
        {
          "label": "ক",
          "question": "নেতৃত্ব কাকে বলে?",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "মুক্ত বা লাগামহীন নেতৃত্ব বলতে কী বোঝ?",
          "explanation": "যে নেতৃত্বে নেতা কর্মীদের ওপর দায়িত্ব দিয়ে নিজে কর্মবিমুখ থাকেন এবং কর্মীদের ইচ্ছামতো কাজ করার সুযোগ দেন তাকে লাগামহীন নেতৃত্ব বলে। এ ধরনের নেতৃত্বে নেতা কর্মীদের ওপরই বেশি নির্ভর করেন। কোন কাজ কীভাবে করে প্রতিষ্ঠানকে সামনের দিকে এগিয়ে নেওয়া যাবে, এ বিষয়ে তিনি তেমন ভাবেন না। ফলে কর্মীদেরই সিদ্ধান্ত নিয়ে কাজ করতে হয়। এতে তারা বেশি স্বেচ্ছাচারী হয়ে ওঠে। তাই, লাগামহীন নেতৃত্ব কার্যকার হয় না।"
        },
        {
          "label": "গ",
          "question": "উদ্দীপকে উল্লেখ্য মি. কবীর কোন ধরনের নেতৃত্ব অনুসরণ করেছে বলে তুমি মনে করো? তোমার পক্ষে মতামত দাও।",
          "explanation": "উদ্দীপকে উল্লিখিত মি. কবীর স্বৈরতান্ত্রিক নেতৃত্ব অনুসরণ করেছে বলে আমি, মনে করি। এ নেতৃত্বে নেতা সব ক্ষমতা নিজের কাছে কেন্দ্রীভূত করে রাখেন। সিদ্ধান্ত নেওয়ার আগে কর্মীদের সাথে আলোচনা করেন না। নিজের ইচ্ছেমতো সব সিদ্ধান্ত নেন। এক্ষেত্রে নেতা ভয়-ভীতি দেখিয়ে ও চাপ সৃষ্টি করে কাজ আদায়কে উত্তম বলে মনে করেন। উদ্দীপকের মি. কবীর তার কর্মীদের ভয়-ভীতি প্রদর্শনের মাধ্যমে কাজ আদায় করতেন। অধস্তন কর্মীদের মতামতকে তিনি গুরুত্ব দিতেন না। কর্মীরা তার আদেশ-নির্দেশ সঠিকভাবে পালন না করলে তিনি তাদের শাস্তি প্রদান করতেন। ফলে প্রতিষ্ঠানের কর্মীদের মাঝে অসন্তোষ দেখা দিয়েছিল। তারা কাজের প্রতি আগ্রহ হারিয়ে ফেলেছিল। এসব বৈশিষ্ট্য স্বৈরতান্ত্রিক নেতৃত্বকে নির্দেশ করে। সুতরাং, আগের বস মি. কবীর প্রতিষ্ঠানটিতে স্বৈরতান্ত্রিক নেতৃত্বে অনুসরণ করতেন।"
        },
        {
          "label": "ঘ",
          "question": "উদ্দীপকে উল্লেখ্য মি. ইকবালের দেওয়া নেতৃত্বই প্রতিষ্ঠানের জন্য সর্বদা কল্যাণকর- উক্তিটির যথার্থতা মূল্যায়ন করো।",
          "explanation": "উদ্দীপকে উল্লিখিত মি. ইকবালের দেওয়া গণতান্ত্রিক নেতৃত্বই প্রতিষ্ঠানের জন্য সর্বদা কল্যাণকর- উক্তিটির সাথে আমি একমত। গণতান্ত্রিক নেতৃত্বে নেতা কর্মীদের সাথে আলোচনার মাধ্যমে সিদ্ধান্ত নেন। তিনি সব ক্ষমতা নিজের হাতে না রেখে প্রয়োজনীয় কর্তৃত্ব কর্মীদের দেন। এতে নেতার প্রতি কর্মীদের ইতিবাচক ধারণা তৈরি হয়। উদ্দীপকের মি. ইকবাল করতোয়া গার্মেন্টস লি. এর ব্যবস্থাপনা পরিচালক। তিনি প্রতিষ্ঠানের কর্মীদের সাথে আন্তরিক ব্যবহার করেন। সিদ্ধান্ত গ্রহণের ক্ষেত্রে তাদের মতামতকে গুরুত্ব দেন। তাই কর্মীরাও আনন্দের সাথে কাজ করেন। অপরদিকে তাদের পূর্বের বস মি. কবীর প্রতিষ্ঠান পরিচালনায় স্বৈরতান্ত্রিক নেতৃত্ব অনুসরণ করতেন। মি. ইকবাল গণতান্ত্রিক নেতৃত্ব অনুসরণ করায় যেকোনো সিদ্ধান্তে কর্মীদের মতামতকে গুরুত্ব দেন। এতে কর্মীরা নিজেদের গুরুত্বপূর্ণ মনে করে। ফলে তারা প্রতিষ্ঠানকে নিজের ভেবে আন্তরিকতার সাথে কাজ করে। এতে প্রতিষ্ঠানের উৎপাদন বাড়বে। ফলে প্রতিষ্ঠানটি দ্রুত লক্ষ্য অর্জন করতে সক্ষম হবে। অপরদিকে মি. কবীর ভয়-ভীতি প্রদর্শনের মাধ্যমে কাজ আদায় করতেন। তাই কর্মীরা কাজের প্রতি আগ্রহ হারিয়ে ফেলতেন এবং সুষ্ঠুভাবে কাজ সম্পাদন করতেন না। ফলে প্রতিষ্ঠানের লক্ষ্যমাত্রাও অর্জন সম্ভব হতো না। তাই বলা যায়, উদ্দীপকের মি. ইকবালের দেওয়া নেতৃত্বই প্রতিষ্ঠানের জন্য সর্বদা কল্যাণকর।"
        }
      ]
    },
    {
      "number": "11",
      "uddipok": "জনাব আরিফ একটি শিল্পের প্রধান কর্ণধার। বিগত দিনগুলোতে বেশ ভালোভাবেই ব্যবসা চালিয়ে আসছেন। তিনি তার শিল্পের বিভিন্ন বিভাগে দক্ষ ও অভিজ্ঞ সুপারভাইজার নিয়োগ দিয়েছেন। তিনি তাদের সিদ্ধান্ত গ্রহণের সুনির্দিষ্ট সীমারেখা নির্ধারণ করে দিয়েছেন এবং প্রত্যেক ব্যক্তির কাজের জবাবদিহিতার বিষয়টিও নিশ্চিত করেছেন। গুরুত্বপূর্ণ সিদ্ধান্তগুলো অবশ্য তিনি নিজেই নিয়ে থাকেন। প্রতিষ্ঠানের সকলে কাজ করে বেশ স্বাচ্ছন্দ্যবোধ করে এবং একটি টিম স্পিরিট নিয়ে সকলে কাজ করে। কারণ তারা জানে একক প্রচেষ্টায় প্রতিষ্ঠানের লক্ষ্য অর্জন করা সম্ভব নয়।",
      "tag": "NDCD 24",
      "sub_questions": [
        {
          "label": "ক",
          "question": "শিল্পবিপ্লব কী?",
          "explanation": "যান্ত্রিক শক্তি আবিষ্কার ও ব্যবহারের ফলে অষ্টাদশ শতাব্দীর শেষে ইউরোপ ও আমেরিকার শিল্পজগতে পণ্য উৎপাদন ব্যবস্থায় যে বৈপ্লবিক পরিবর্তন হয় তা-ই শিল্পবিপ্লব নামে পরিচিত।"
        },
        {
          "label": "খ",
          "question": "প্রক্রিয়া বলতে কী বোঝ? উদাহরণসহ ব্যাখ্যা করো।",
          "explanation": "কাজ সম্পাদনের জন্য পরস্পর নির্ভরশীল ও ধারাবাহিক কাজের সমষ্টিকে প্রক্রিয়া বলে। এক্ষেত্রে কাজসমূহ একের পর এক নির্দিষ্ট থাকে।' পরস্পর নির্ভরশীল থাকায় প্রতিটি কাজ একে অপরকে প্রভাবিত হয়। যেমন: কর্মী নির্বাচনের জন্য আবেদনপত্র নেওয়া থেকে শুরু করে নিয়োগদান পর্যন্ত কাজগুলো পরস্পর নির্ভরশীল।"
        },
        {
          "label": "গ",
          "question": "উদ্দীপকে হেনরি ফেয়লের দেওয়া কোন নীতিটি অনুসৃত হয়েছে বলে তুমি মনে করো? তোমার সপক্ষে যুক্তি তুলে ধরো।",
          "explanation": "উদ্দীপকে হেনরি ফেয়লের কার্য বিভাজন নীতি অনুসরণ করা হয়েছে বলে আমি মনে করি। এ নীতিতে প্রতিষ্ঠানের কাজকে প্রয়োজন অনুযায়ী বিভিন্ন বিভাগ ও উপবিভাগে ভাগ করা হয়। এরপর প্রতিষ্ঠিত বিভাগের দায়িত্ব একেকজন কর্মীর ওপর অর্পণ করা হয়। এ নীতির মাধ্যমে প্রতিষ্ঠানে নিয়োজিত কর্মীকে দায়িত্ব ও কর্তৃত্ব নির্দিষ্ট করে দেওয়া হয়। ফলে কর্মীর কাজ সহজ হয়। উদ্দীপকের জনাব আরিফ একটি শিল্পের প্রধান কর্ণধার। তিনি তার শিল্পের কাজকে ধরন অনুযায়ী ভাগ করেছেন। এরপর বিভিন্ন বিভাগে দক্ষ ও অভিজ্ঞ সুপারভাইজার নিয়োগ দিয়েছেন। এছাড়া তিনি তাদের সিদ্ধান্ত গ্রহণের সীমারেখা নির্ধারণ করে দিয়েছেন। আবার জনাব আরিফ তাদের থেকে কাজের জবাবদিহিতার বিষয়টিও নিশ্চিত করেছেন। এসব বৈশিষ্ট্য ব্যবস্থাপনার কার্য বিভাজন নীতির সাথে সামঞ্জস্যপূর্ণ। তাই বলা যায়, উদ্দীপকে হেনরি ফেয়লের কার্য বিভাজন নীতিটি অনুসৃত হয়েছে।"
        },
        {
          "label": "ঘ",
          "question": "কর্মীদের মধ্যে টিম স্পিরিট বজায় রাখতে পারা ব্যবসায়ের সফলতার একটি গুরুত্বপূর্ণ দিক। উদ্দীপকের আলোকে তোমার মতামত বিশ্লেষণ করো।",
          "explanation": "একতাই বল নীতির মাধ্যমে কর্মীদের মধ্যে টিম স্পিরিট বজায় রাখতে • পারা ব্যবসায়ের সফলতার একটি গুরুত্বপূর্ণ দিক বলে আমি মনে করি। এ নীতি অনুযায়ী কর্মীদের মধ্যে দলগত চেতনা ও ঐক্যবদ্ধ হয়ে কাজ করার প্রবণতা জাগানো হয়। এতে প্রত্যেকে নিজের কাজ অন্যের সাথে সমন্বিত করে সমান তালে আগায়। এর ফলে প্রতিষ্ঠানের মূল লক্ষ্য সহজে অর্জন করা যায়। উদ্দীপকের প্রতিষ্ঠানে সকলে একটি টিম স্পিরিট নিয়ে কাজ করে। এজন্য তারা কাজ করে বেশ স্বাচ্ছন্দ্যবোধ করে। কারণ তারা জানে একক প্রচেষ্টায় প্রতিষ্ঠানের লক্ষ্য অর্জন সম্ভব নয়। এভাবে একতাবদ্ধ হয়ে কাজ করা একতাই বল নীতির অন্তর্গত। 'একতাই বল' নীতি অনুসরণের ফলে উদ্দীপকের প্রতিষ্ঠানটির কর্মীদের মধ্যে ঐক্যবদ্ধ হয়ে কাজ করার প্রবণতা বাড়ে। এছাড়া প্রতিষ্ঠানে সবার মধ্যে সহযোগিতার মনোভাব তৈরি হয়। এভাবে একসাথে কাজ করলে কঠিন কাজও সহজে ও দ্রুত করা সম্ভব হয়। আবার, কেউ কোনো অসুবিধায় পড়লে অন্যজন সহযোগিতা করতে পারে। ফলে প্রতিষ্ঠানটি সহজেই লক্ষ্য অর্জন করতে পারে। তাই বলা যায়, কর্মীদের মধ্যে টিম স্পিরিট বজায় রাখতে পারা ব্যবসায়ের সফলতা লাভের জন্য খুবই গুরুত্বপূর্ণ।"
        }
      ]
    }
  ]
}