{
  "title": "সিলেট বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব সিদ্দিক একটি প্রতিষ্ঠানে কর্মরত। অন্যান্য প্রতিষ্ঠানের তুলনায় বেতন-ভাতাদি কম হওয়ায় তার অধীনস্থ শ্রমিক-কর্মীরা জনাব সিদ্দিকের কাছে বেতন বাড়ানোর জন্য আবেদন করেন। জনাব সিদ্দিক বিষয়টি বিক্রয় ব্যবস্থাপক জনাব সামীকে জানান। জনাব সামী বিষয়টি প্রতিষ্ঠানের ব্যবস্থাপনা পরিচালক জনাব মঈনকে জানালেন। তিনি হিসাব ও অর্থ বিভাগের প্রধানসহ ৪ সদস্যের একটি দল গঠন করেন। তাদের দায়িত্ব হলো প্রতিষ্ঠানের আয়-ব্যয় নিরূপণ করে বেতন সংক্রান্ত দ্বিতীয় বিষয় নিয়ে প্রতিবেদন তৈরি ও পেশ করা।",
      "tag": "SB 17",
      "sub_questions": [
        {
          "label": "ক",
          "question": "ব্যবস্থাপক কে?",
          "explanation": "যে সকল ব্যক্তি প্রতিষ্ঠানের পরিকল্পনা প্রণয়ন, সংগঠিতকরণ, কর্মীসংস্থান, নেতৃত্ব ও নির্দেশনা দেওয়া, প্রেষণা দেওয়া, সমন্বয়সাধন এবং নিয়ন্ত্রণ প্রক্রিয়া সম্পাদনের সাথে জড়িত থাকেন, তাদের ব্যবস্থাপক বলে ।"
        },
        {
          "label": "খ",
          "question": "ব্যবস্থাপনাকে পেশা বলা যায় কি? ব্যাখ্যা করো।",
          "explanation": "ব্যবস্থাপনাকে পেশা বলা যায়। কোনো ব্যক্তি যখন প্রাতিষ্ঠানিক শিক্ষা ও প্রশিক্ষণ অর্জন করে সেই জ্ঞানকে কর্মক্ষেত্রে কাজে লাগিয়ে জীবিকা উপার্জন করেন, তখন সেটিকে পেশা বলে । বর্তমানে ব্যবসায় প্রতিষ্ঠানগুলো দক্ষতার সাথে পরিচালনা করার জন্য ব্যবস্থাপকের ব্যবস্থাপনার নীতি ও কৌশল সংক্রান্ত জ্ঞান থাকা প্রয়োজন। বর্তমানে ব্যবস্থাপনা বিষয়ে উচ্চশিক্ষা অর্জন করে তা কর্মক্ষেত্রে প্রয়োগ করে অনেক মানুষ জীবিকা নির্বাহ করছেন। এজন্য ব্যবস্থাপনাকে পেশা হিসেবে বিবেচনা করা যায় ।"
        },
        {
          "label": "গ",
          "question": "জনাব সিদ্দিক ব্যবস্থাপনার কোন স্তরে কর্মরত? ব্যাখ্যা করো ।",
          "explanation": "উদ্দীপকের জনাব সিদ্দিক ব্যবস্থাপনার নিম্নস্তরে কর্মরত। এ স্তরের ব্যবস্থাপকগণ সরাসরি শ্রমিক-কর্মীদের পরিচালনার সাথে জড়িত থাকেন। ফোরম্যান, সুপারভাইজার, কোয়ালিটি কন্ট্রোলার প্রভৃতি নিম্নস্তরের ব্যবস্থাপক । উদ্দীপকের জনাব সিদ্দিক যে প্রতিষ্ঠানে কর্মরত সেখানে তার অধীনস্থ শ্রমিক-কর্মীরা অন্যান্য প্রতিষ্ঠানের তুলনায় বেতন-ভাতাদি কম পান। এজন্য তার অধীনস্থ শ্রমিক-কর্মীরা বেতন বাড়ানোর আবেদন করেন । তিনি বিষয়টি বিক্রয় ব্যবস্থাপক জনাব সামীকে জানান, যিনি মধ্যস্তরের ব্যবস্থাপক হিসেবে পরিচিত। এছাড়া জনাব সিদ্দিক মধ্যস্তরের ব্যবস্থাপকদের নির্দেশ অনুসারে তার অধীনস্থ শ্রমিক-কর্মীদের পরিচালনা করেন। এসব বৈশিষ্ট্যের সাথে নিম্নস্তরের ব্যবস্থাপনার কাজের মিল আছে। তাই বলা যায়, জনাব সিদ্দিক একজন নিম্নস্তরের ব্যবস্থাপক হিসেবে প্রতিষ্ঠানটিতে কর্মরত।"
        },
        {
          "label": "ঘ",
          "question": "যে ধরনের সাংগঠনিক কাঠামোর ভিত্তিতে বেতন সংক্রান্ত প্রতিবেদন তৈরি ও পেশ করা হয়েছে, তা চিহ্নিত করে এর যৌক্তিকতা বিশ্লেষণ করো।",
          "explanation": "উদ্দীপকে কমিটি সংগঠন কাঠামোর ভিত্তিতে বেতন সংক্রান্ত প্রতিবেদন তৈরি ও পেশ করা হয়েছে। কমিটি হলো একাধিক ব্যক্তির সমষ্টি। এটি প্রতিষ্ঠানের উদ্দেশ্য অর্জনের জন্য গঠিত হয়। এর সদস্যরা সাধারণত সম্মিলিত মতামতের ভিত্তিতে কার্যকর সিদ্ধান্ত নিয়ে থাকেন । উদ্দীপকের প্রতিষ্ঠানে জনাব সিদ্দিকের অধীনস্থ শ্রমিক-কর্মীরা অন্যান্য প্রতিষ্ঠানের তুলনায় বেতন-ভাতাদি কম পান। এজন্য তারা জনাব সিদ্দিকের কাছে বেতন বাড়ানোর জন্য আবেদন করেন। তিনি বিষয়টি বিক্রয় ব্যবস্থাপক জনাব সামীকে জানান। জনাব সামী বিষয়টি প্রতিষ্ঠানের ব্যবস্থাপনা পরিচালক জনাব মঈনকে জানালে তিনি সমস্যাটি সমাধানের জন্য একটি কমিটি গঠন করলেন। কমিটি শুধু প্রতিষ্ঠানের আয়-ব্যয় নিরূপণ করে বেতন সংক্রান্ত যাবতীয় তথ্য সংগ্রহের জন্য গঠিত হয়েছে। এতে কমিটিকে নির্ধারিত দায়িত্ব দেওয়া হয়েছে। নির্ধারিত বিষয় নিয়ে প্রতিবেদন তৈরি ও তা যথাযথভাবে কর্তৃপক্ষের কাছে পেশ করার পর কমিটির কার্যকারিতা শেষ হয়ে যাবে। এর দেওয়া প্রতিবেদন অনুযায়ী কর্তৃপক্ষ সমস্যা সমাধানের সুযোগ পাবে। এতে শ্রমিক-কর্মীর অসন্তোষ দূর হবে। সুতরাং, বেতন সংক্রান্ত প্রতিবেদন তৈরি ও পেশ করার জন্য যে কমিটি গঠন করা হয়েছে তা সম্পূর্ণ যৌক্তিক।"
        }
      ]
    },
    {
      "number": "2",
      "uddipok": "জনাব স্পৃহা একটি উৎপাদনশীল প্রতিষ্ঠানের গুরুত্বপূর্ণ দায়িত্ব পালন করছেন। তিনি প্রতিষ্ঠানের লক্ষ্য নির্ধারণ, নীতিমালা, পরিকল্পনা এবং বাজারজাতকরণ কৌশল নির্ধারণের সাথে সম্পৃক্ত। সম্প্রতি তিনি কারখানায় অত্যাধুনিক তিনটি মেশিন স্থাপন করেন। পুরাতন মেশিনচালকগণ নতুন মেশিন চালানোয় দক্ষ নয়। এতে উৎপাদন বাড়ার পরিবর্তে কাজে বিঘ্ন হচ্ছে। যার কারণে তিনি মেশিনচালকদের দক্ষতা বাড়ানোর চিন্তা করছেন।",
      "tag": "SB 17",
      "sub_questions": [
        {
          "label": "ক",
          "question": "POSDCORB-এর পূর্ণরূপ লেখো ।",
          "explanation": "POSDCORB-এর পূর্ণরূপ হলো- P=Planning, O =Organizing, S = Staffing, D = Directing, CO = Coordinating, R= Reporting ও B = Budgeting ।"
        },
        {
          "label": "খ",
          "question": "ব্যবস্থাপনাকে সর্বজনীন বলা হয় কেন?",
          "explanation": "'ব্যবস্থাপনা সর্বজনীন' উক্তিটি গ্রিক দার্শনিক সক্রেটিসের (Socrates)। ব্যবস্থাপনার সর্বজনীনতা বলতে সর্বত্র, সব ক্ষেত্রে, সকলের মাধ্যমে স্বীকৃত ব্যবস্থাপনা জ্ঞানের আবশ্যকতা প্রয়োগযোগ্যতাকে বোঝায় । পরিবার, রাষ্ট্র এবং ব্যবসায় সংগঠনের সব ক্ষেত্রে ব্যবস্থাপনার কাজগুলো (পরিকল্পনা প্রণয়ন, সংগঠিতকরণ, নির্দেশনা, প্রেষণা ও নিয়ন্ত্রণ) প্রয়োগ করা হয়। স্থানীয় পরিবেশ-পরিস্থিতি, সামাজিক রীতি- নীতি প্রভৃতি কারণে বিভিন্ন প্রতিষ্ঠানের ব্যবস্থাপনা পদ্ধতি ভিন্ন হতে পারে। তবে ব্যবস্থাপনার কাজগুলো প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয় ।"
        },
        {
          "label": "গ",
          "question": "উদ্দীপকে বর্ণিত মেশিনচালকদের দক্ষতা বাড়ানোর কাজটি ব্যবস্থাপনার কোন কাজের সাথে সম্পৃক্ত? ব্যাখ্যা করো ।",
          "explanation": "উদ্দীপকে বর্ণিত মেশিনচালকদের দক্ষতা বাড়ানোর কাজটি ব্যবস্থাপনার কর্মীসংস্থান কাজের সাথে সম্পৃক্ত। প্রতিষ্ঠানের জন্য দক্ষ জনবল গড়ে তুলতে কর্মীসংস্থান কাজটি করা হয়। কর্মী সংগ্রহ, নির্বাচন, নিয়োগ, প্রশিক্ষণ ও উন্নয়নের কাজগুলো অন্তর্ভুক্ত। এক্ষেত্রে প্রশিক্ষণের মাধ্যমে কর্মীকে নির্দিষ্ট কাজে দক্ষ করা হয়। এতে কর্মী সঠিকভাবে তার কাজ করতে পারে। ফলে প্রতিষ্ঠানের সফলতা অর্জন সহজ হয়। উদ্দীপকের জনাব সূহা একটি উৎপাদনশীল প্রতিষ্ঠানে গুরুত্বপূর্ণ পদে কর্মরত। তিনি কারখানায় তিনটি আধুনিক মেশিন স্থাপন করেন। কিন্তু পুরাতন মেশিনচালকরা নতুন মেশিন চালানোর কাজে দক্ষ নয়। এতে উৎপাদন বাড়ার পরিবর্তে কমে যাচ্ছে। তাই তিনি মেশিনচালকদের দক্ষতা বাড়ানোর সিদ্ধান্ত নিয়েছেন। আর এ দক্ষতা বাড়ানোর উপায় হলো প্রশিক্ষণ। প্রশিক্ষণ দেওয়া ব্যবস্থাপনার কর্মীসংস্থান কাজের অন্তর্ভুক্ত। অতএব, জনাব সূহা মেশিনচালকদের দক্ষতা বাড়ানোর ক্ষেত্রে কর্মীসংস্থান কাজটি করবেন।"
        },
        {
          "label": "ঘ",
          "question": "উদ্দীপকে জনাব সূহা কর্তৃক সম্পাদিত কাজগুলো প্রশাসনের অন্তর্ভুক্ত- যুক্তিসহ মূল্যায়ন করো।",
          "explanation": "উদ্দীপকের সূহা কর্তৃক সম্পাদিত কাজগুলো প্রশাসনের অন্তর্ভুক্ত - কথাটি যৌক্তিক। প্রশাসন হলো প্রতিষ্ঠানের সর্বোচ্চ স্তর। এখানে উদ্দেশ্য, দীর্ঘমেয়াদি পরিকল্পনা, কৌশল ও নীতিনির্ধারণ করা হয়। আর এ স্তরের কাজে নিয়োজিতরা হলেন প্রশাসক । উদ্দীপকের জনাব সূহা একটি উৎপাদনশীল প্রতিষ্ঠানের গুরুত্বপূর্ণ দায়িত্ব পালন করছেন। তিনি প্রতিষ্ঠানের লক্ষ্য নির্ধারণ, নীতিমালা, পরিকল্পনা এবং বাজারজাতকরণ কৌশল নির্ধারণ করেন । জনাব সূহার কাজগুলো মূলত প্রাতিষ্ঠানিক উদ্দেশ্যের সাথে জড়িত । তিনি যে নীতি নির্ধারণ করে দেন, তা প্রতিষ্ঠানের কর্মীরা বাস্তবায়নে সচেষ্ট থাকে। প্রতিষ্ঠানিক উদ্দেশ্যে তিনি যেকোনো সিদ্ধান্ত নিতে পারেন। এসব কাজ প্রশাসকরা করে থাকেন। অতএব, প্রতিষ্ঠানে জনাব সূহার সম্পাদিত কাজগুলো প্রশাসনের অন্তর্ভুক্ত ।"
        }
      ]
    },
    {
      "number": "3",
      "uddipok": "জনাব মুগ্ধ ও জনাব স্নিগ্ধ সরকারি বিশ্ববিদ্যালয় থেকে এম.বি.এ সম্পন্ন করে প্রতিষ্ঠিত একটি প্রতিষ্ঠানে যথাক্রমে হিসাব ও অর্থ বিভাগের ব্যবস্থাপক হিসেবে কাজে যোগ দেন। তারা প্রথমেই আগামী ছয় মাসে তাদের করণীয় ঠিক করেন। অধীনস্থ কর্মীদের দক্ষতা ও যোগ্যতা অনুযায়ী কাজ ভাগ করেন এবং কে, কোন কাজ, কখন সম্পন্ন করবেন, সে সম্পর্কে উপদেশ দেন। সার্বক্ষণিক যোগাযোগের মাধ্যমে কর্মীরা কোনো, সমস্যার সম্মুখীন হলে তা তাৎক্ষণিক সমাধানের ব্যবস্থা করেন। ছয় মাস পর দেখা যায় তাদের লক্ষ্য অর্জিত হয়েছে । তাই তারা কর্মীদের কাজের প্রশংসা করেন ।",
      "tag": "SB 17",
      "sub_questions": [
        {
          "label": "ক",
          "question": "লক্ষ্য কী?",
          "explanation": "কোনো কাজের প্রত্যাশিত ফলাফল হলো লক্ষ্য ।"
        },
        {
          "label": "খ",
          "question": "পদোন্নতি কেন দেওয়া হয়? ব্যাখ্যা করো।",
          "explanation": "প্রতিষ্ঠানে কর্মরত কর্মীর বর্তমান পদ থেকে মর্যাদা, ক্ষমতা, দায়িত্ব এবং বেতন ও সুযোগ-সুবিধা বাড়িয়ে উচ্চতর পদে পদায়ন করাকে পদোন্নতি বলে। এটি কর্মীদের কাজের সন্তুষ্টি বাড়ায়। ফলে প্রতিষ্ঠানের প্রতি তাদের আস্থা ও আনুগত্য বাড়ে। এতে প্রতিষ্ঠানের উৎপাদন ক্ষমতাও বাড়ে। তাই প্রতিষ্ঠানে কর্মীদের পদোন্নতি দেওয়া হয়।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটির সাংগঠনিক কাঠামোর ধরন ব্যাখ্যা করো ।",
          "explanation": "উদ্দীপকে বর্ণিত প্রতিষ্ঠানটির সাংগঠনিক কাঠামোর ধরন হলো কার্যভিত্তিক সংগঠন। এ ধরনের সংগঠনে প্রতিষ্ঠানের কাজগুলোকে প্রকৃতি অনুযায়ী বিভিন্ন বিভাগে ভাগ করে প্রত্যেক বিভাগের দায়িত্ব একেকজন বিশেষজ্ঞ কর্মীর ওপর দেওয়া হয়। উদ্দীপকে জনাব মুগ্ধ ও জনাব স্নিগ্ধ প্রতিষ্ঠিত একটি কোম্পানিতে হিসাব ও অর্থবিভাগের ব্যবস্থাপক হিসেবে কর্মরত তারা তাদের অধীনস্থ কর্মীদের দক্ষতা ও যোগ্যতা অনুযায়ী কাজ ভাগ করেছেন। এভাবে তারা বিভাগ অনুযায়ী কাজ ভাগ করেন, যা বিভাগ অনুযায়ী কর্মীদের কাজ করতে আগ্রহ বাড়িয়ে দেয় এবং কাজ সহজ করে তোলে। বিভাগ অনুযায়ী কাজ ভাগ করা কার্যভিত্তিক সংগঠন কাঠামোর সাথে মিলে যায়। তাই বলা যায়, উদ্দীপকে বর্ণিত সংগঠন কাঠামোটি একটি কার্যভিত্তিক সংগঠন কাঠামো ।"
        },
        {
          "label": "ঘ",
          "question": "উদ্দীপকে জনাব মুগ্ধ ও জনাব স্নিগ্ধ ব্যবস্থাপনার যাবতীয় কাজ সঠিকভাবে করেছেন'— তুমি কি এ বক্তব্যের সাথে একমত? যুক্তি দাও।",
          "explanation": "উদ্দীপকে জনাব মুগ্ধ ও জনাব স্নিগ্ধ ব্যবস্থাপনার যাবতীয় কাজ সঠিকভাবে করেছেন এ বক্তব্যের সাথে আমি একমত। ব্যবস্থাপনা হলো প্রতিষ্ঠানের নির্দিষ্ট লক্ষ্য অর্জনের জন্য বিভিন্ন কাজের (পরিকল্পনা তৈরি, সংগঠিতকরণ, নির্দেশনা দেওয়া, সমন্বয়সাধন ও নিয়ন্ত্রণ) সামগ্রিক প্রক্রিয়া। সুষ্ঠু ব্যবস্থাপনা প্রতিষ্ঠানের উদ্দেশ্য অর্জনকে সহজ করে । উদ্দীপকে জনাব মুগ্ধ ও জনাব স্নিগ্ধ প্রথমে আগামী ছয় মাসে তাদের প্রতিষ্ঠানের করণীয় কাজ ঠিক করেন। এটি ব্যবস্থাপনার কাজ পরিকল্পনার অন্তর্ভুক্ত। এরপর পরিকল্পনা অনুযায়ী সব কাজ কর্মীদের -মধ্যে ভাগ করে দেন। এটি ব্যবস্থাপনার সংগঠিতকরণ কাজ। জনাব মুগ্ধ ও জনাব স্নিগ্ধের সঠিক নির্দেশনা এবং নিয়ন্ত্রণ মূলক কাজের মাধ্যমে প্রতিষ্ঠানের লক্ষ্য অর্জিত হয়েছে। এভাবে ব্যবস্থাপনার প্রতিটি কাজ তারা সুনির্দিষ্টভাবে করেছেন। এ থেকে বোঝা যায়, প্রতিষ্ঠানটিতে ব্যবস্থাপনার পরিকল্পনা, সংগঠন, নির্দেশনা, সমন্বয় এবং নিয়ন্ত্রণের প্রয়োগ লক্ষণীয়। অতএব, ব্যবস্থাপকীয় কাজগুলো জনাব মুগ্ধ ও জনাব স্নিগ্ধের প্রতিষ্ঠানের নির্দিষ্ট লক্ষ্য অর্জনে ভূমিকা পালন করেছে।"
        }
      ]
    },
    {
      "number": "4",
      "uddipok": "প্রাইম কোম্পানি লি.-এর কর্মচারীরা তাদের মধ্যে সবচেয়ে বয়োজ্যেষ্ঠ জনাব মোস্তাফিজকে কর্মচারী কল্যাণ সমিতির সভাপতি হিসেবে মনোনীত করে । প্রতিষ্ঠানের ব্যবস্থাপনা পরিচালক জনাব ইকবাল কর্মীদের ভালো-মন্দের গুরুত্ব দেন না। তিনি শুধু প্রতিষ্ঠানের কাজগুলো ঠিকমতো পরিচালনা করা হচ্ছে কি না, তা তদারকি করেন। যেকোনো ভাবে কাজ আদায় করাটাই তার কাছে গুরুত্বপূর্ণ ।",
      "tag": "SB 17",
      "sub_questions": [
        {
          "label": "ক",
          "question": "নেতা কে?",
          "explanation": "যিনি লক্ষ্য অর্জনে কর্মীদের প্রভাবিত করে তাদের সর্বোচ্চ সামর্থ্যকে কাজে লাগানোর চেষ্টা করেন, তিনিই নেতা ।"
        },
        {
          "label": "খ",
          "question": "'নিদের্শনা সব সময়ই নিম্নগামী' ব্যাখ্যা করো।",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে । নির্দেশনা সবসময় ঊর্ধ্বতনদের কাছ থেকে নিম্নস্তরে কর্মরত কর্মীদের কাছে প্রবাহিত হয়। এর মাধ্যমেই কর্মীরা কোন কাজ, কীভাবে, কখন করবে, তা সম্পর্কে ঊর্ধ্বতনের কাছ থেকে ধারণা পায়। কিন্তু, নিম্নস্তরের কর্মীরা কখনোই ঊর্ধ্বতন কর্মীদের নির্দেশনা দিতে পারে না। তারা শুধু ঊর্ধ্বতনের আদেশ পালন করতে বাধ্য থাকে। তাই বলা হয়, নির্দেশনা সর্বদাই নিচের দিকে প্রবাহিত হয়।"
        },
        {
          "label": "গ",
          "question": "উদ্দীপকে জনাব মোস্তাফিজকে আনুষ্ঠানিকতার ভিত্তিতে কোন ধরনের নেতা বলা যায়? ব্যাখ্যা করো ।",
          "explanation": "উদ্দীপকের জনাব মোস্তাফিজকে অনানুষ্ঠানিক নেতা বলা যায়। এ নেতৃত্ব প্রাতিষ্ঠানিক কোনো নিয়ম-নীতির ওপর ভিত্তি করে গড়ে ওঠে না। এর মাধ্যমে প্রতিষ্ঠানের যেকোনো সমস্যা অনানুষ্ঠানিকভাবে সমাধান করা হয়'। এতে প্রতিষ্ঠানের কর্মীদের কাজে গতি আসে। উদ্দীপকের প্রাইম কোম্পানি লি.-এর কর্মচারীরা সবচেয়ে বয়োজ্যেষ্ঠ জনাব মোস্তাফিজকে কর্মচারী কল্যাণ সমিতির সভাপতি নির্বাচন করে। এক্ষেত্রে প্রতিষ্ঠানের নিয়ম-নীতি মেনে কাজটি করা হয়নি। জনাব মোস্তাফিজ প্রতিষ্ঠানের অনানুষ্ঠানিক সম্পর্কের ভিত্তিতে সভাপতি হয়েছেন। এতে প্রতিষ্ঠানের অভ্যন্তরীণ সমস্যা এবং যেকোনো কাজে দ্রুত পদক্ষেপ নেওয়া সম্ভব হয়। এর সাথে অনানুষ্ঠানিক নেতৃত্বের মিল আছে। তাই বলা যায়, প্রাইম কোম্পানি লি.-এ জনাব মোস্তাফিজ একজন অনানুষ্ঠানিক নেতা হিসেবে কাজ করছেন ।"
        },
        {
          "label": "ঘ",
          "question": "‘উদ্দীপকের আলোকে ঐ প্রতিষ্ঠানের ব্যবস্থাপনা পরিচালকের নেতৃত্বের ধরন কর্মীবান্ধব ও আধুনিক নয়'— তুমি কি এ বক্তব্যের সাথে একমত? বিশ্লেষণ করো।",
          "explanation": "প্রাইম কোম্পানি লি.-এর ব্যবস্থাপনা পরিচালকের কর্মকেন্দ্রিক নেতৃত্বটি কর্মীবান্ধব ও আধুনিক নয়— এ বক্তব্যের সাথে আমি একমত। এ নেতৃত্বে নেতা কর্মীদের কাছ থেকে বেশি কাজ আদায়কে প্রাধান্য দেন। তাই এটি কর্মীদের জন্য সন্তোষজনক নয় । উদ্দীপকের প্রতিষ্ঠানের ব্যবস্থাপনা পরিচালক জনাব ইকবাল কর্মীদের ভালো-মন্দের গুরুত্ব দেন না। তিনি শুধু প্রতিষ্ঠানের কাজগুলো ঠিকমতো পরিচালনা করা হচ্ছে কি না, তা তদারকি করেন। যেকোনো ভাবে কাজ আদায় করাটাই তার কাছে গুরুত্বপূর্ণ। জনাব ইকবাল বেশি কর্তৃত্ব প্রয়োগ করে কর্মীদের থেকে কাজ আদায়ের চেষ্টা করেন। অর্থাৎ, তার মনোভাব কর্মকেন্দ্রিক। তার দেওয়া নেতৃত্বে কর্মীরা কাজের প্রতি আগ্রহী হয়ে ওঠে না। এতে প্রতিষ্ঠানের কাজের গতি কমে যায়। এছাড়া এ নেতৃত্ব কর্মীদের মধ্যে নেতিবাচক প্রভাব ফেলে। জনাব ইকবালের কর্মকেন্দ্রিক নেতৃত্বও তার প্রতিষ্ঠানের বিভিন্ন কাজ ও উন্নয়নে বাধা তৈরি করবে। তাই এ ধরনের নেতৃত্ব কর্মীবান্ধব ও আধুনিক নয় বলে আমি মনে করি ।"
        }
      ]
    },
    {
      "number": "5",
      "uddipok": "জনাব আরিয়ান XYZ কোম্পানির একজন ব্যবস্থাপক। তিনি যথাসময়ে অফিসে আসেন এবং যথানিয়মে কাজ শেষ করে অফিস ত্যাগ করেন। তিনি নিজের কাজে খুব দক্ষ এবং প্রয়োজনে অন্যদের বোঝাতে সক্ষম হন। সহকর্মীদের পরামর্শ ধৈর্য ধরে শোনেন এবং আলোচনার মাধ্যমে দ্রুত সঠিক সিদ্ধান্ত দেন। তবে তার অধীনস্থ কর্মীদের মধ্যে শুধু নিজ এলাকার কর্মীদের তিনি ঠিকমতো ছুটি দেন এবং অন্যদের সহজে ছুটি দিতে চান না ।",
      "tag": "SB 17",
      "sub_questions": [
        {
          "label": "ক",
          "question": "কেন্দ্রীকরণ কী?",
          "explanation": "কেন্দ্রীকরণ বলতে উচ্চস্তরের ব্যবস্থাপনার হাতে সিদ্ধান্ত নেওয়ার ক্ষমতা ধরে রাখাকে বোঝায়। অর্থাৎ, সব সিদ্ধান্ত উচ্চস্তর থেকে নেওয়াই হলো কেন্দ্রীকরণ।"
        },
        {
          "label": "খ",
          "question": "কার্যবিভাজন নীতির ফলে কীভাবে কাজে দক্ষতা বাড়ে? ব্যাখ্যা করো।",
          "explanation": "প্রতিষ্ঠানের কাজকে প্রয়োজন অনুযায়ী বিভিন্ন ভাগে ভাগ করে প্রত্যেক কর্মীর দায়িত্ব ও কর্তৃত্ব সুস্পষ্টভাবে নির্দিষ্ট করে দেওয়াকে কার্যবিভাজন বলে । এ বিভাজনের ফলে প্রত্যেক বিভাগ; উপবিভাগ এবং সেই সাথে এতে নিয়োজিত জনশক্তি ও তাদের কাজকে সুনির্দিষ্ট করে দেওয়া হয়। এছাড়া, একই ধরনের কাজ করায় প্রতিটি বিভাগে কর্মরত কর্মীদের কাজের দক্ষতা বেড়ে যায়। এতে প্রতিষ্ঠানের উৎপাদনশীলতাও বাড়ে।"
        },
        {
          "label": "গ",
          "question": "উদ্দীপকে জনাব আরিয়ান কর্তৃক হেনরি ফেয়ল প্রদত্ত ব্যবস্থাপনার কোন নীতি উপেক্ষিত হয়েছে? ব্যাখ্যা করো ।",
          "explanation": "উদ্দীপকের জনাব আরিয়ান কর্তৃক হেনরি ফেয়ল প্রদত্ত ব্যবস্থাপনার সাম্যের নীতি লঙ্ঘিত হয়েছে। এ নীতিতে সকল অধস্তনের প্রতি সমান আচরণ ও স্নেই প্রদর্শন করা হয়। অর্থাৎ, একজন ঊর্ধ্বতন তার অধস্তনদের সমান চোখে দেখেন এতে অধস্তনরা ঊর্ধ্বতনের কাজে সন্তুষ্ট থাকে ও নির্দেশনা অনুযায়ী কাজ করে। উদ্দীপকের জনাব আরিয়ান XYZ কোম্পানির একজন ব্যবস্থাপক । তিনি নিজের কাজে খুব দক্ষ। প্রয়োজনে অন্যকেও বোঝাতে তিনি সক্ষম হন। আবার, তিনি সহকর্মীদের পরামর্শ ধৈর্য ধরে শোনেন এবং আলোচনার মাধ্যমে দ্রুত সঠিক সিদ্ধান্ত দেন। কিন্তু তার অধীনস্থ কর্মীদের মধ্যে শুধু নিজ এলাকার কর্মীদের ঠিকমতো ছুটি দেন। এ কাজটির মাধ্যমে তিনি অন্য কর্মীদের সাথে পক্ষপাতিত্ব করছেন। এটি সাম্যের নীতিকে লঙ্ঘন করেছে। তাই বলা যায়, সকলকে সমান ছুটি না দেওয়ায় জনাব আরিয়ান সাম্যের নীতি লঙ্ঘন করেছেন।"
        },
        {
          "label": "ঘ",
          "question": "উদ্দীপকে বর্ণিত জনাব আরিয়ানের কাজগুলো আদর্শ ব্যবস্থাপকের গুণাবলির ভিত্তিতে মূল্যায়ন করো ।",
          "explanation": "উদ্দীপকে বর্ণিত জনাব আরিয়ানের কাজের ভিত্তিতে সম্পূর্ণভাবে তাকে আদর্শ ব্যবস্থাপক বলা যায় না। একজন আদর্শ ব্যবস্থাপক ব্যবস্থাপকীয় কাজ করতে সর্বোচ্চ দক্ষতার 'পরিচয় দেন। তিনি কর্মীদের সাথে কোনো বৈষম্যমূলক আচরণ করেন না। তাই অধস্তন কর্মীরা তার পরমর্শ মেনে চলে । উদ্দীপকের জনাব আরিয়ান XYZ কোম্পানির একজন ব্যবস্থাপক তিনি সময়মতো অফিসে আসেন এবং যথানিয়মে কাজ শেষ করেন। এটি আদর্শ ব্যবস্থাপকের সময়ানুবর্তিতা ও নিয়মানুবর্তিতা গুণাবলির সাথে সম্পৃক্ত। আবার, তিনি নিজের কাজে দক্ষ এবং প্রয়োজনে অন্যকেও কাজ বোঝাতে সক্ষম হন। এ কাজটি মাধ্যমে তার ব্যবস্থাপকীয় দক্ষতার পরিচয় দেয়। এছাড়া, তিনি সহকর্মীদের পরামর্শ ধৈর্য ধরে শোনেন এবং আলোচনার মাধ্যমে সঠিক সিদ্ধান্ত দেন। এটি আদর্শ ব্যবস্থাপকের ধৈর্য ও গণতান্ত্রিক নেতৃত্বের বৈশিষ্ট্যের অন্তর্ভুক্ত। জনাব আরিয়ান অধীনস্থ কর্মীদের মধ্যে শুধু নিজ এলাকার কর্মীদের ঠিকমতো ছুটি, দেন এবং অন্যদের সহজে ছুটি দিতে চান না। এক্ষেত্রে তিনি সকলের প্রতি সমান আচরণ করছেন না। এটি আদর্শ ব্যবস্থাপকের নৈতিকতার বাইরের কাজ। তাই জনাব আরিয়ানের সাংগঠনিক জ্ঞান থাকা সত্ত্বেও তিনি আদর্শ ব্যবস্থাপক নন ।"
        }
      ]
    },
    {
      "number": "6",
      "uddipok": "হাসিব করপোরেশন একটি ঐতিহ্যবাহী ব্যবসায় প্রতিষ্ঠান । তারা সবসময় নগদে পণ্য বিক্রি করে থাকে। সম্প্রতি তারা ধারেও পণ্য বিক্রির সিদ্ধান্ত নিয়েছে। প্রাথমিকভাবে আগামী ১ বছরের জন্য ধারে বিক্রি সংক্রান্ত পরিকল্পনা তৈরি ও বাস্তবায়নের জন্য প্রতিষ্ঠানের সবস্তরে নির্দেশ দেওয়া হলো। ১ বছরের মধ্যে নতুন পরিকল্পনায় সফলতা না এলে শুধু নগদ বিক্রি কাজ পরিচালনা করা হবে বলে সিদ্ধান্ত নেওয়া হলো ।",
      "tag": "SB 17",
      "sub_questions": [
        {
          "label": "ক",
          "question": "সংগঠন চার্ট কী ?",
          "explanation": "প্রতিষ্ঠানের কাজগুলোকে বিভিন্ন বিভাগ ও উপ-বিভাগে ভাগ করে প্রত্যেকের দায়িত্ব ও কর্তৃত্ব নির্ধারণের মাধ্যমে পারস্পরিক সম্পর্ককে চিত্রের মাধ্যমে উপস্থাপন করাকে সংগঠন চার্ট বা সংগঠন চিত্র বলে ।"
        },
        {
          "label": "খ",
          "question": "কর্মী নির্বাচনের ক্ষেত্রে আগের ইতিহাস অনুসন্ধান কেন গুরুত্বপূর্ণ? ব্যাখ্যা করো ।",
          "explanation": "সৎ ও আদর্শ কর্মী নির্বাচনের জন্য প্রার্থীর পূর্ব ইতিহাস অনুসন্ধান করা হয়। কর্মী নির্বাচনের প্রক্রিয়ার একটি ধাপ হলো প্রার্থীর পূর্ব ইতিহাস অনুসন্ধান। প্রার্থীর অতীত তথ্য অনুসন্ধানের মাধ্যমে তার নৈতিক মূল্যবোধ ও আত্মমর্যাদা সম্পর্কে জানা যায়। এ পর্যায়ে প্রার্থী সম্পর্কে কোনো নেতিবাচক তথ্য পাওয়া গেলে কর্তৃপক্ষ তার প্রার্থিতা বাতিল করে থাকে। মূলত সৎ চরিত্রের প্রার্থী নির্বাচনের জন্যই ব্যক্তিগত খোঁজ-খবর করা প্রয়োজন । এতে প্রতিষ্ঠানের সুনাম বজায় থাকে।"
        },
        {
          "label": "গ",
          "question": "নগদে পণ্য বিক্রির পরিকল্পনাটি কোন ধরনের স্থায়ী পরিকল্পনা? ব্যাখ্যা করো।",
          "explanation": "উদ্দীপকের নগদে পণ্য বিক্রি স্থায়ী পরিকল্পনার নীতির অন্তর্ভুক্ত । এটি কোনো কাজের নির্দিষ্ট নিয়ম-কানুন বা পথনির্দেশিকা। এ নিয়ম মেনে কাজ পরিচালনা করলে প্রতিষ্ঠানে গতিশীলতা আসে। ফলে সিদ্ধান্ত নিতে সময় কম লাগে। নগদ বিক্রির প্রথা জ্যেষ্ঠতার ভিত্তিতে পদোন্নতি দেওয়া, ড্রেস কোড প্রভৃতি একটি প্রতিষ্ঠানের নীতির উদাহরণ 1 উদ্দীপকের হাসিব করপোরেশন একটি ঐতিহ্যবাহী ব্যবসায় প্রতিষ্ঠান I এটি সবসময় নগদে পণ্য বিক্রি করে থাকে। বিক্রয়ের এ কাজটি বারবার হয়। আর এ কাজের জন্য প্রতিষ্ঠানটি স্থায়ীভাবে একই নিয়ম মেনে পণ্য বিক্রি করে। এতে সহজে সিদ্ধান্ত নেওয়া যায়। উদ্দেশ্য অর্জনও সহজ হয়। এসব বৈশিষ্ট্যের সাথে স্থায়ী পরিকল্পনার নীতির মিল আছে। সুতরাং, হাসিব করপোরেশনের নীতি অনুযায়ী নগদে পণ্য বিক্রি করে।"
        },
        {
          "label": "ঘ",
          "question": "উত্তম পরিকল্পনার বৈশিষ্ট্যের আলোকে নতুন করে নেওয়া পরিকল্পনাটির যৌক্তিকতা মূল্যায়ন করো ।",
          "explanation": "উদ্দীপকের হাসিব করপোরেশনের উত্তম পরিকল্পনার নমনীয়তা বৈশিষ্ট্যের আলোকে নেওয়া নতুন পরিকল্পনা সম্পূর্ণ যৌক্তিক। এ বৈশিষ্ট্য অনুযায়ী পরিবর্তিত পরিস্থিতির সাথে খাপ খাওয়ানোর উদ্দেশ্যে পরিকল্পনায় পরিবর্তন আনা যায়।প্রতিযোগিতায় টিকে থাকার জন্য পরিকল্পনায় এ ধরনের সুযোগ রাখা হয়। উদ্দীপকের হাসিব করপোরেশন একটি ঐতিহ্যবাহী ব্যবসায় প্রতিষ্ঠান । প্রতিষ্ঠানটি সবসময় নগদে পণ্য বিক্রি করে। সম্প্রতি পরিবর্তিত পরিস্থিতিতে তারা ধারেও পণ্য বিক্রির সিদ্ধান্ত নিয়েছে। তাই প্রতিষ্ঠানটির সবস্তরে আগামী ১ বছরের জন্য ধারে বিক্রয় সংক্রান্ত পরিকল্পনা প্রণয়ন ও বাস্তবায়নের জন্য নির্দেশ দেওয়া হয়েছে। নির্দিষ্ট সময়ে নতুন পরিকল্পনায় সফলতা না এলে হাসিব করপোরেশন- এ নগদ বিক্রয় কাজ পরিচালনা করা হবে। প্রতিষ্ঠানটির পরিকল্পনা নমনীয় হওয়ায় পরিবর্তিত পরিস্থিতিতে তা পরিবর্তন করা সম্ভব হয়েছে। এর সাথে পরিকল্পনার নমনীয়তা বৈশিষ্টটির মিল আছে। অতএব, হাসিব করপোরেশন পরিকল্পনার নমনীয়তা বৈশিষ্ট্যের কারণে লক্ষ্য অর্জনে সক্ষম হবে।"
        }
      ]
    },
    {
      "number": "7",
      "uddipok": "ইমপেক কলেজ অব টেক্সটাইল ইঞ্জিনিয়ারিং তাদের শিক্ষার মানের জন্য বিখ্যাত। দেশের নামকরা গার্মেন্টস ও মার্চেন্ডাইজিং প্রতিষ্ঠানগুলো কর্মী সংগ্রহের জন্য শিক্ষা প্রতিষ্ঠানটির চূড়ান্ত বর্ষের শিক্ষার্থীদের পরীক্ষা পাসের আগেই নির্বাচিত করে। পরীক্ষা পাসের পর নির্বাচিত শিক্ষার্থীদের অর্জিত ফলাফল অনুযায়ী, বিভিন্ন বিভাগে যোগদান করার প্রস্তাব দেওয়া হয়।",
      "tag": "SB 17",
      "sub_questions": [
        {
          "label": "ক",
          "question": "পদ আবর্তন কী?",
          "explanation": "সমপর্যায়ের বিভিন্ন ধরনের কাজ শেখানোর জন্য কর্মীকে এক দায়িত্ব থেকে অন্য দায়িত্বে স্থানান্তরের মাধ্যমে প্রশিক্ষণ দেওয়ার প্রক্রিয়াকে পদ পরিবর্তন বা পদ আবর্তন পদ্ধতি বলে ।"
        },
        {
          "label": "খ",
          "question": "কর্মী নির্বাচন একটি ঋণাত্মক প্রক্রিয়া- ব্যাখ্যা করো ।",
          "explanation": "যে প্রক্রিয়ায় চাকরিপ্রার্থীদের মধ্য থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয়, তাকে কর্মী নির্বাচন বলে । এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মাধ্যমে চাকরিপ্রার্থীদের যোগ্যতা যাচাই-বাছাই করা হয়। কোনো ধাপে কোনো প্রার্থী অকৃতকার্য হলে, তাকে বাদ দেওয়া হয়। এভাবে কর্মী নির্বাচনের প্রতিটি ধাপেই কৃতকার্যদের রেখে অকৃতকার্য কর্মীদের বাদ দেওয়া হয়। এজন্যই বলা হয়, কর্মী নির্বাচন একটি ঋণাত্মক প্ৰক্ৰিয়া ।"
        },
        {
          "label": "গ",
          "question": "উদ্দীপকে কর্মী সংগ্রহের কোন উৎসের কথা বলা হয়েছে? ব্যাখ্যা করো।",
          "explanation": "উদ্দীপকে কর্মী সংগ্রহের বাহ্যিক উৎসের কথা বলা হয়েছে । প্রতিষ্ঠানের প্রত্যক্ষ তত্ত্বাবধানের বাইরে থেকে কর্মী সংগ্রহ করাই হলো বাহ্যিক উৎস। শিক্ষা প্রতিষ্ঠান থেকে কর্মী সংগ্রহ করা বাহ্যিক উৎসের একটি উদাহরণ । উদ্দীপকের ইমপেক কলেজ অব টেক্সটাইল ইঞ্জিনিয়ারিং প্রতিষ্ঠানটি শিক্ষার মানের জন্য বিখ্যাত। দেশের নামকরা গার্মেন্টস ও মার্চেন্ডাইজিং প্রতিষ্ঠান উক্ত কলেজের শিক্ষার্থীদের কর্মী হিসেবে পেতে চায়। এজন্য নামকরা প্রতিষ্ঠানগুলো কর্মী সংগ্রহের জন্য উক্ত কলেজের চূড়ান্ত বর্ষের শিক্ষার্থীদের পরীক্ষা পাসের আগেই নির্বাচিত করে। পরীক্ষায় পাসের পর নির্বাচিত শিক্ষার্থীদের ফলাফল অনুযায়ী বিভিন্ন প্রতিষ্ঠানে যোগদানের প্রস্তাব দেয় । এভাবে উক্ত গার্মেন্টস ও মার্চেন্ডাইজিং প্রতিষ্ঠানগুলো বাইরে থেকে কর্মী সংগ্রহ করে। তাই বলা যায়, উদ্দীপকে বাহ্যিক উৎসের মাধ্যমে কর্মী সংগ্রহ করা হয়েছে।"
        },
        {
          "label": "ঘ",
          "question": "সংগঠনের যে বিশেষ নীতির আলোকে নির্বাচিত শিক্ষার্থীদের বিভিন্ন বিভাগে যোগদানের নির্দেশ দেওয়া হয়েছে- উদ্দীপকের আলোকে তার যথার্থতা মূল্যায়ন করো।",
          "explanation": "উদ্দীপকের নির্বাচিত শিক্ষার্থীদেরকে সংগঠনের বিশেষায়ণের নীতির আলোকে বিভিন্ন বিভাগে যোগদানের নির্দেশ দেওয়া হয়েছে, যা যথার্থ । এ নীতিতে কর্মীর জ্ঞান বা দক্ষতা অনুযায়ী কাজ ভাগ করে দায়িত্ব দেওয়া হয়। এতে নির্দিষ্ট কাজে কর্মীর দক্ষতা বাড়ে। এছাড়া প্রতিষ্ঠানের সব স্তরে কাজের গতিশীলতা বজায় থাকে । উদ্দীপকের নামকরা গার্মেন্টস ও মার্চেন্ডাইজিং প্রতিষ্ঠানগুলো ‘ইমপেক কলেজ অব টেক্সটাইল ইঞ্জিনিয়ারিং' থেকে কর্মী নির্বাচন করে । কলেজটির শিক্ষার্থীদের অর্জিত ফল অনুযায়ী বিভিন্ন বিভাগে যোগদানের প্রস্তাব দেওয়া হয় । কর্মীদের কাজ নির্দিষ্ট করে দিলে বিশেষায়ণের সুযোগ তৈরি হয়। এতে তাদের কাজের মধ্যে শৃঙ্খলা বজায় থাকে। তারা নিজ দায়িত্ব ও কাজ সুষ্ঠুভাবে করতে পারে। এতে প্রতিষ্ঠান সহজে লক্ষ্য অর্জন করতে পারে। এ কারণে 'ইমপেক কলেজ অব টেক্সটাইল ইঞ্জিনিয়ারিং'-এর শিক্ষার্থীদের ফলাফল অনুযায়ী বিভিন্ন বিভাগে যোগদান করানো হয়। এতে তারা নির্দিষ্ট কাজে বিশেষায়িত হবে। অতএব, সংগঠনের বিশেষায়ণের নীতি প্রয়োগ প্রতিষ্ঠানটির জন্য যথাযথ হয়েছে ।"
        }
      ]
    },
    {
      "number": "8",
      "uddipok": "জনাব মেহের সাভার রপ্তানি প্রক্রিয়াকরণ এলাকার একটি শিল্প প্রতিষ্ঠানের ব্যবস্থাপক। তিনি তার প্রতিষ্ঠানে কর্মচারীদের সব ধরনের আর্থিক সুযোগ-সুবিধা দিয়ে থাকেন। কিন্তু তাদের বিরূপ ও অস্বাস্থ্যকর পরিবেশে কাজ করতে হয়। এমনকি তাদের কোনো প্রকার মতামত প্রকাশের সুযোগ দেওয়া হয় না। ফলে প্রতিষ্ঠানে কর্মীদের ভেতর অসন্তোষ ও ক্ষোভ কাজ করছে।",
      "tag": "SB 17",
      "sub_questions": [
        {
          "label": "ক",
          "question": "মাসলো প্রদত্ত প্রেষণা তত্ত্বের নাম কী?",
          "explanation": "আব্রাহাম হ্যারল্ড মাসলোর প্রেষণা তত্ত্বের নাম হলো 'চাহিদা সোপান তত্ত্ব'।"
        },
        {
          "label": "খ",
          "question": "প্রেষণা বলতে কী বোঝায়?",
          "explanation": "অধীনস্থ কর্মীদের কাজের ক্ষমতা সম্পূর্ণ ব্যবহারের লক্ষ্যে তাদেরকে কাজের প্রতি অনুপ্রাণিত বা উৎসাহিত করার প্রক্রিয়াকে প্রেষণা বলে। মানুষের ইচ্ছা ও আকাঙ্ক্ষাকে প্রভাবিত করে নিজ থেকে কাজ করার আগ্রহ তৈরি করা হলো প্রেষণার উদ্দেশ্য। এটি কর্মীদের মানসিক অবস্থাকে প্রতিষ্ঠান ও কাজের প্রতি ইতিবাচক করে তোলে। এতে কাজের প্রতি কর্মীর মনোবল বাড়ে।"
        },
        {
          "label": "গ",
          "question": "উদ্দীপকে জনাব মেহের কোন প্রকার প্রেষণা পদ্ধতির ওপর গুরুত্ব দিয়েছেন? ব্যাখ্যা করো।",
          "explanation": "উদ্দীপকে জনাব মেহের আর্থিক প্রেষণা পদ্ধতির ওপর গুরুত্ব দিয়েছেন এ প্রেষণার ক্ষেত্রে আর্থিক সুযোগ-সুবিধা দেওয়ার মাধ্যমে মানুষকে উৎসাহিত করা হয়। ন্যায্য বেতন, বোনাস, চিকিৎসা ভাতা দেওয়া প্রভৃতি এর উদাহরণ। উদ্দীপকের জনাব মেহের একটি শিল্প প্রতিষ্ঠানের ব্যবস্থাপক। তিনি তার প্রতিষ্ঠানের কর্মচারীদের আর্থিক সুযোগ-সুবিধার ওপর গুরুত্ব দিয়ে থাকেন। তিনি চান তার প্রতিষ্ঠানের কর্মীরা আর্থিকভাবে উৎসাহিত হয়ে বেশি কাজ করুক। তবে প্রতিষ্ঠানের কাজের পরিবেশ বিরূপ ও অস্বাস্থ্যকর হলেও তিনি সেদিকে নজর দেন না। তিনি ভাবেন, কর্মীরা আর্থিকভাবে সন্তুষ্ট থাকলেই কাজ আদায় করা যাবে। এটি আর্থিক প্রেষণার সাথে সম্পর্কিত। তাই বলা যায়, জনাব মেহের শুধু আর্থিক প্রেষণার ওপরই গুরুত্ব দিয়েছেন।"
        },
        {
          "label": "ঘ",
          "question": "কর্মীদের ক্ষোভ ও অসন্তোষ নিরসনে জনাব মেহেরের কোন ধরনের প্রেষণা পদ্ধতি ব্যবহার করা উচিত হবে- উদ্দীপকের আলোকে মূল্যায়ন করো।",
          "explanation": "কর্মীদের ক্ষোভ ও অসন্তোষ নিরসনে উদ্দীপকের জনাব মেহেরের আর্থিক প্রেষণার পাশাপাশি অনার্থিক প্রেষণা পদ্ধতিও ব্যবহার করা উচিত। কাজের সুষ্ঠু পরিবেশ না পেলে কর্মীরা আন্তরিকতার সাথে কাজ করতে পারে না। এজন্য তাদেরকে আর্থিক সুবিধার পাশাপাশি অনার্থিক (নিরিবিল ও স্বাস্থ্যকর পরিবেশ, চাকরির নিরাপত্তা, মত প্রকাশের স্বাধীনতা) সুবিধা দিতে হয়। ফলে প্রতিষ্ঠানে কর্মীদের কাজের গতি বেড়ে যায় । উদ্দীপকের জনাব মেহের তার প্রতিষ্ঠানে কর্মচারীদের সব ধরনের আর্থিক সুবিধা দিয়ে থাকেন। কিন্তু তাদের প্রতিকূল ও অস্বাস্থ্যকর পরিবেশে কাজ করতে হয়। এমনকি তাদের মতামত প্রকাশের সুযোগ দেওয়া হয় না। ফলে কর্মীদের মধ্যে অসন্তোষ ও ক্ষোভ সৃষ্টি হয়। প্রতিষ্ঠানটির কর্মীদের কাজের আগ্রহ বাড়াতে অনার্থিক প্রেষণা দিতে হবে। আবার, কর্মীদের জন্য স্বাস্থ্যকর পরিবেশের ব্যবস্থা করতে হবে। এতে কর্মীরা নিশ্চিন্তে ও স্বচ্ছন্দে কাজ করতে পারবে। এছাড়া তাদের মতামত নেওয়া হলে প্রতিষ্ঠানকে তারা নিজেদের বলে মনে করবে। এতে কাজের প্রতি তাদের আন্তরিকতা ও আগ্রহ বাড়বে। এভাবে উদ্দীপকের প্রতিষ্ঠানটি অনার্থিক প্রেষণার ওপর গুরুত্ব দিলে মালিক এবং শ্রমিকদের মধ্যে একটি বিশেষ সম্পর্ক তৈরি হয়। তাই তিনি তার প্রাতষ্ঠানের বিভিন্ন বিভাগের জনবল পুনরায় সাজিয়েছেন। এছাড়া, প্রতিটি বিভাগ যেন নিজ থেকে অন্য সব বিভাগের সাথে সহযোগিতার মাধ্যমে কাজ করে, তার ব্যবস্থাও করেন। জনাব সাকিলের নেওয়া পদক্ষেপে প্রতিষ্ঠানের কর্মীরা কাজে নিয়োজিত হবে। প্রতিটি বিভাগ নিজ থেকে দায়িত্ব নিয়ে কাজ করবে। এক্ষেত্রে সব বিভাগ একটি অপরটির সাথে সমন্বয় করে সমানভাবে কাজ করবে। ফলে সঠিকভাবে ও ঠিক সময়ে কাজ শেষ হবে। সুতরাং, জনাব সাকিলের গড়ে তোলা স্বেচ্ছামূলক সমন্বয় ব্যবস্থা প্রাতিষ্ঠানিক লক্ষ্য অর্জনে ইতিবাচক প্রভাব ফেলবে।"
        }
      ]
    },
    {
      "number": "9",
      "uddipok": "জনাব মনির একটি প্রতিষ্ঠানের ব্যবস্থাপনা পরিচালক। তিনি নতুন কোনো পরিকল্পনা নেওয়ার আগে সংশ্লিষ্ট সকলের সাথে আলোচনা করেন। এ লক্ষ্যে তিনি সব বিভাগের পরিচালকদের নিয়ে সকাল ১০টায় একটি সভার আয়োজন করার জন্য সেক্রেটারিকে জানান। সভায় প্রতিটি বিভাগের মধ্যে সমানভাবে কাজ ভাগ করে দেওয়া হয় এবং কাজের সূচিও ঠিক করে দেওয়া হয়।",
      "tag": "SB 17",
      "sub_questions": [
        {
          "label": "ক",
          "question": "টেলিকনফারেন্সিং কী?",
          "explanation": "কোনো সভায় অংশগ্রহণকারী ব্যক্তিরা ভৌগোলিকভাবে ভিন্ন স্থানে অবস্থান করেও যে ব্যবস্থায় টেলিফোন সংযোগের মাধ্যমে সভা ও আলোচনায় অংশ নেন, তাকে টেলিকনফারেন্স বলে।"
        },
        {
          "label": "খ",
          "question": "'ফলাবর্তন যোগাযোগ প্রক্রিয়ার একটি গুরুত্বপূর্ণ উপাদান'- ব্যাখ্যা করো ।",
          "explanation": "ফলাবর্তন বলতে প্রেরকের সংবাদের পরিপ্রেক্ষিতে প্রাপকের দেওয়া প্রত্যুত্তর বা মনোভাব প্রকাশকে বোঝায় । এর মাধ্যমে প্রাপকের কাছে তথ্যের বা সংবাদের বিষয়বস্তু স্পষ্ট হচ্ছে কি না, তা জানা যায়। এতে প্রেরক প্রাপকের মনোভাব বা উত্তর জানতে পারে । প্রয়োজনে একাধিকবার উত্তর-প্রত্যুত্তরের মধ্য দিয়ে যোগাযোগের উদ্দেশ্য অর্জিত হয়।"
        },
        {
          "label": "গ",
          "question": "সভা আয়োজনের জন্য সেক্রেটারিকে জানানো ব্যবস্থাপনার কোন কাজের প্রতি ইঙ্গিত দেয়? ব্যাখ্যা করো।",
          "explanation": "উদ্দীপকের সভা আয়োজনের জন্য সেক্রেটারিকে জানানো ব্যবস্থাপনার নির্দেশনা কাজের প্রতি ইঙ্গিত দেয় । এর মাধ্যমে ব্যবস্থাপক কর্মী কোন কাজ, কখন, কীভাবে করবে, সে সম্পর্কে পরামর্শ দিয়ে থাকেন। এতে কর্মীরা সঠিক সময়ে কাজ শেষ করতে পারে। ফলে পরিকল্পনার বাস্তবায়ন সম্ভব হয় । উদ্দীপকের জনাব মনির একটি প্রতিষ্ঠানের ব্যবস্থাপনা পরিচালক। তিনি নতুন কোনো পরিকল্পনা বাস্তবায়নের আগে সংশ্লিষ্ট সকলের সাথে আলোচনা করেন। এ লক্ষ্যে তিনি সেক্রটারিকে একটি সভার আয়োজনের জন্য জানান। এখানে জনাব মনির সব বিভাগের পরিচালকদের করণীয় জানাবেন। তার এ কাজটির সাথে ব্যবস্থাপনার নির্দেশনা কাজের মিল আছে। তাই বলা যায়, সভা আয়োজনের জন্য সেক্রেটারিকে জানিয়ে জনাব মনির নির্দেশনা কাজটি কারেছেন।"
        },
        {
          "label": "ঘ",
          "question": "'উদ্দীপকে বর্ণিত প্রতিষ্ঠানে সমন্বয়ের এক বা একাধিক নীতি অনুসরণ করা হয়েছে'— তুমি কি একমত? যুক্তিসহ মূল্যায়ন করো।",
          "explanation": "'উদ্দীপকে বর্ণিত প্রতিষ্ঠানে সমন্বয়ের একাধিক নীতি অনুসরণ করা হয়েছে'- আমি এর সাথে একমত। সমন্বয়ের মাধ্যমে প্রতিষ্ঠানে নিয়োজিত বিভিন্ন ব্যক্তি ও বিভাগের প্রচেষ্টাকে ঐক্যবন্ধ করা হয়। এজন্য কিছু নিয়ম-নীতি অনুসরণ করা হয়। এগুলো সমন্বয়ের কাজকে সহজ করে। উদ্দীপকের জনাব মনির একটি প্রতিষ্ঠানের ব্যবস্থাপনা পরিচালক। তিনি প্রতিষ্ঠানে নতুন কোনো পরিকল্পনা বাস্তবায়ন করার জন্য প্রথমে সব বিভাগের পরিচালকদের জানান। এ কাজটি শুরুতেই সমন্বয়ের নীতির সাথে সম্পৃক্ত। প্রতিষ্ঠানটির সভায় প্রতিটি বিভাগের মধ্যে সমানভাবে কাজ ভাগ করে দেওয়া হয়। এছাড়া, কাজের সূচিও নির্ধারণ করে দেওয়া হয়। এটি সমন্বয়ের ভারসাম্যের নীতির সাথে সম্পর্কযুক্ত। এভাবে জনাব মনিরের প্রতিষ্ঠানে সমন্বয়ের অনুসরণ করা নীতিগুলো অবশ্যই প্রতিষ্ঠানটির জন্য সাফল্য বয়ে আনবে। অতএব, জনাব মনিরের প্রতিষ্ঠানটিতে একাধিক নীতি অনুসরণ করা হয়েছে।"
        }
      ]
    },
    {
      "number": "10",
      "uddipok": "সুন্দরবন প্রাকৃতিক ঐতিহ্যমণ্ডিত একটি স্থান। প্রতিবছর হাজার হাজার পর্যটক এখানে ভ্রমণে আসে। পর্যটক এবং আশপাশের অধিবাসীদের জন্য কর্তৃপক্ষ নিরাপদ জায়গা যেমন চিহ্নিত করে দিয়েছে, তেমনি বিপজ্জনক জায়গায়ও সাইনবোর্ড দিয়ে নিষেধাজ্ঞা জারি করেছে। দুঃসাহসিক পর্যটক সানি সাইনবোর্ডের নিষেধাজ্ঞা অমান্য করে বিপজ্জনক এলাকায় প্রবেশ করে ও বিপদে পড়ে, সাহায্যের জন্য চিৎকার করে। তার গাইড আজওয়াদ জীবনের ঝুঁকি নিয়ে বনে প্রবেশ করে তাকে উদ্ধার করে।",
      "tag": "SB 17",
      "sub_questions": [
        {
          "label": "ক",
          "question": "গণযোগাযোগ কী?",
          "explanation": "ভৌগোলিকভাবে বিভিন্ন স্থানে ছড়িয়ে ছিটিয়ে থাকা ব্যাপক জনগোষ্ঠীর কাছে একই সংবাদ বা তথ্য একসাথে দ্রুত প্রেরণের জন্য ব্যবহৃত যোগাযোগ ব্যবস্থাকে গণযোগাযোগ বলে। যেমন: রেডিও, টেলিভিশন ।"
        },
        {
          "label": "খ",
          "question": "নীরবতা এক ধরনের যোগাযোগের মাধ্যম'- ব্যাখ্যা করো।",
          "explanation": "লিখিত এবং মৌখিক মাধ্যম ব্যবহার না করে শুধু নীরবতা দেখিয়ে যোগাযোগ করা হলে, তাকে নীরব যোগাযোগ মাধ্যম বলে । একে এক ধরনের যোগাযোগ মাধ্যম বলে। কারণ নীরবতা কোনো সংবাদের ক্ষেত্রে ইতিবাচক বা নেতিবাচক অর্থ বহন করতে পারে।"
        },
        {
          "label": "গ",
          "question": "উদ্দীপকে বর্ণিত সাইনবোর্ড দিয়ে নিষেধাজ্ঞা জারি - পদ্ধতি অনুযায়ী কোন ধরনের যোগাযোগ? ব্যাখ্যা করো ।",
          "explanation": "উদ্দীপকে বর্ণিত সাইবোর্ড দিয়ে নিষেধাজ্ঞা জারির ক্ষেত্রে লিখিত যোগাযোগ পদ্ধতি ব্যবহার করা হয়েছে। এ যোগাযোগে শব্দ ও বাক্য লিখে মনের ভাব প্রকাশ করা হয়। যোগাযোগের ক্ষেত্রে এটি একটি উত্তম পদ্ধতি। চিঠি, ই-মেইল, বার্তা, পত্রিকা প্রভৃতি লিখিত যোগাযোগের মাধ্যম। উদ্দীপকে বলা হয়েছে, সুন্দরবন প্রাকৃতিক ঐতিহ্যমণ্ডিত একটি স্থান। প্রতিবছর হাজার হাজার পর্যটক এখানে ভ্রমণে আসে। পর্যটক ও আশপাশের অধিবাসীদের জন্য কর্তৃপক্ষ নিরাপদ জায়গা চিহ্নিত করে দিয়েছে। আবার, বিপজ্জনক জায়গায়তেও সাইনবোর্ড দিয়ে নিষেধাজ্ঞা জারি করেছে। এক্ষেত্রে সাইনবোর্ডে সব তথ্য লিখিত আকারে প্রকাশ পেয়েছে। তাই বলা যায়, লিখিত যোগাযোগ পদ্ধতিতে নিষেধাজ্ঞা জারি করা হয়েছে।"
        },
        {
          "label": "ঘ",
          "question": "আজওয়াদের ভূমিকা যোগাযোগ প্রক্রিয়াকে সম্পূর্ণতা দান করেছে- মূল্যায়ন করো।",
          "explanation": "উদ্দীপকের আজওয়াদ ফলাবর্তনের মাধ্যমে যোগাযোগ প্রক্রিয়াকে সম্পূর্ণতা দিয়েছে। ফলাবর্তন বলতে প্রেরকের সংবাদের বিপরীতে প্রাপকের দেওয়া প্রত্যুত্তর বা মনোভাব প্রকাশকে বোঝায়। একটি তথ্য বা সংবাদ প্রাপকের কাছে পৌঁছানোর পর প্রাপক তার প্রতিক্রিয়া জানালে যোগাযোগ প্রক্রিয়া সম্পন্ন হয়। উদ্দীপকের কর্তৃপক্ষ পর্যটকদের পরিদর্শনের জন্য বিপজ্জনক জায়গা সাইনবোর্ড দিয়ে নিষেধাজ্ঞা জারি করেছে। কিন্তু দুঃসাহসিক পর্যটক সানি উক্ত নিষেধাজ্ঞা অমান্য করে বিপজ্জনক এলাকায় প্রবেশ করে এরপর বিপদে পড়ে সাহায্যের জন্য চিৎকার করে। তার গাইড আজওয়াদ জীবনের ঝুঁকি নিয়ে বনে প্রবেশ করে তাকে উদ্ধার করে। আজওয়াদের কাজটি ফলাবর্তনের সাথে সম্পৃক্ত। কারণ ফলাবর্তনের মাধ্যমে আজওয়াদ সানির সাহায্যে এগিয়ে গেছে। এতে সানি তার চিৎসারের আওয়াদের সাড়া পেয়েছে। ফলে যোগাযোগের উদ্দেশ্য অর্জিত হয়। তাই বলা যায়, আজওয়াদ ফলাবর্তনের মাধ্যমে যোগাযোগ প্রক্রিয়াকে সম্পূর্ণতা দিয়েছে।"
        }
      ]
    },
    {
      "number": "11",
      "uddipok": "হাসিন বেকারি লি.-এর কর্তৃপক্ষ তার শ্রমিকদের দৈনিক ৮ ঘণ্টা কাজের সময়ের মধ্যে ৭,০০০ পিস বিস্কুট উৎপাদনের নির্দেশ দেয়। মাস শেষে দেখা যায় ১,৮০,০০০ পিস বিস্কুট উৎপাদন হয়েছে। উক্ত প্রতিষ্ঠানের ব্যবস্থাপক কারণ অনুসন্ধান করে দেখলেন বিদ্যুৎ ব্যবস্থার ঘাটতির কারণে এমনটি হয়েছে। জেনারেটরের ব্যবস্থা করে দেওয়ার ফলে পরবর্তী মাস থেকে আশানুরূপ উৎপাদন সম্ভব হয়।",
      "tag": "SB 17",
      "sub_questions": [
        {
          "label": "ক",
          "question": "ব্রেক ইভেন বিন্দু কী?",
          "explanation": "যে বিন্দুতে প্রতিষ্ঠানের মোট আয় ও মোট ব্যয় সমান হয়, তাকে ব্রেক-ইডেন পয়েন্ট বা সমচ্ছেদ বিন্দু বলে।"
        },
        {
          "label": "খ",
          "question": "আদর্শমান বলতে কী বোঝায়?",
          "explanation": "আদর্শমান (Standard) হলো এমন এক মানদণ্ড, যেটি অনুযায়ী প্রকৃত কর্মফল পরিমাপ করা হয়। প্রতিষ্ঠানের কর্মীরা আদর্শমানের ওপর ভিত্তি করে কাজ করেন। নিয়ন্ত্র প্রক্রিয়ায় আদর্শমানের সাথে প্রকৃত কার্যফলের তুলনা করে বিচ্যুতি (Deviation) নিরূপণ করা হয়। এরপর যথাযথ ব্যবস্থা নিয়ে ভুল-ত্রুটি সংশোধন করা হয়। তাই নিয়ন্ত্রণ প্রক্রিয়ায় আদর্শমান নির্ধারণ করা প্রয়োজন ।"
        },
        {
          "label": "গ",
          "question": "উক্ত প্রতিষ্ঠানের উৎপাদনের আদর্শমান নির্ণয় করো।",
          "explanation": "উদ্দীপকের হাসিন বেকারি লি.-এর বিস্কুট উৎপাদনের আদর্শমান হলো ২,১০,০০০ পিস । আদর্শমানের মাধ্যমে একটি কাজ কতটুকু গুণ, মান, পরিমাণ, ব্যয়, আয় বা সময়সাপেক্ষ হলে সঠিকভাবে হয়েছে বলা হবে, তা নির্ণয় করা হয়। এটি নিয়ন্ত্রণের ভিত্তি হিসেবে কাজ করে। কারণ, আদর্শমানের প্রকৃত কার্যফলের তুলনা করে সংশোধনমূলক ব্যবস্থা নেওয়া যায় । উদ্দীপকের হাসিন বেকারি লি.-এর কর্তৃপক্ষ তার শ্রমিকদের দৈনিক ৮ ঘণ্টা কর্মসময়ের মধ্যে ৭,০০০ পিস বিস্কুট উৎপাদনের নির্দেশ দেয়। প্রতিদিন ৭০০০ পিস বিস্কুট উৎপাদিত হলে মাসিক অর্থাৎ, ৩০ দিনে উৎপাদন হবে (৭,০০০ x ৩০) = ২,১০,০০০ পিস বিস্কুট। সুতরাং, হাসিন বেকারি লি.-এর উৎপাদনের আদর্শমান ২,১০,০০০ পিস বিস্কুট।"
        },
        {
          "label": "ঘ",
          "question": "তুমি কি মনে করো নিয়ন্ত্রণ প্রক্রিয়ার পদক্ষেপসমূহ সঠিকভাবে অনুসৃত হওয়ায় কাঙ্ক্ষিত লক্ষ্যমাত্রা অর্জিত হয়েছে? উদ্দীপকের আলোকে যুক্তিসহ বিশ্লেষণ করো।",
          "explanation": "উদ্দীপকের প্রতিষ্ঠানে নিয়ন্ত্রণ প্রক্রিয়ার পদক্ষেপগুলো সঠিকভাবে অনুসৃত হওয়ায় কাঙ্ক্ষিত লক্ষ্যমাত্রা অর্জিত হয়েছে বলে আমি মনে করি। প্রতিটি প্রতিষ্ঠানে কাঙ্ক্ষিত লক্ষ্যমাত্রা অর্জন করতে নিয়ন্ত্রণের পদক্ষেপসমূহ (আদর্শমান নির্ধারণ, প্রকৃত কার্যফল পরিমাপ, প্রকৃত কার্যফলের সাথে আদর্শমানের তুলনা, বিচ্যুতি নির্ণয় ও সংশোধনমূলক ব্যবস্থা নেওয়া প্রভৃতি) যথাযথভাবে পালন করতে হয়। এতে সমস্যা সমাধান সহজ হয়। উদ্দীপকের হাসিন বেকারি লি.-এর কর্তৃপক্ষ তার শ্রমিকদের দৈনিক ৮ ঘণ্টা কর্মসময়ের মধ্যে ৭,০০০ পিস বিস্কুট উৎপাদনের নির্দেশ দেয়। এটি নিয়ন্ত্রণের প্রথম পদক্ষেপ আদর্শমান নির্ধারণের সাথে সম্পৃক্ত। মাস শেষে দেখা যায় ১,৮০,০০০ পিস বিস্কুট উৎপাদিত হয়েছে। এটি প্রকৃত কার্যফল পরিমাপের সাথে সম্পৃক্ত। আদর্শমান অনুযায়ী বিস্কুট উৎপাদন না হওয়ায় প্রতিষ্ঠানের ব্যবস্থাপক বিচ্যুতির কারণ বের করেন। এটি নির্ণয়ের পর যে কাজটি করেছেন, সেটি সংশোধনমূলক ব্যবস্থা নেওয়ার সাথে সম্পৃক্ত। সংশোধনমূলক ব্যবস্থা নেওয়া নিয়ন্ত্রণ প্রক্রিয়ার সর্বশেষ ধাপ। সুতরাং বলা যায়, উদ্দীপকের প্রতিষ্ঠানটি নিয়ন্ত্রণের পদক্ষেপসমূহ যথাযথভাবে অনুসরণ করে প্রতিষ্ঠানের কাঙ্ক্ষিত লক্ষ্যমাত্রা অর্জন করতে পেরেছে।"
        }
      ]
    }
  ]
}