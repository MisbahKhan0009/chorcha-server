{
  "title": "যশোর বোর্ড ২০২১",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. আহনাফ বিবিএ, এমবিএ ডিগ্রি অর্জন করার পাশাপাশি মানবসম্পদ ব্যবস্থাপনার উপর উচ্চতর প্রশিক্ষণ গ্রহণ করেন। বর্তমানে তিনি 'আলফা লিমিটেড' এর মানবসম্পদ ব্যবস্থাপক হিসেবে কর্মরত আছেন। তিনি প্রতিষ্ঠানের লক্ষ্য অর্জনের জন্য কর্তৃপক্ষের প্রণীত নীতিমালা অনুসারে তার সহকারীদের নির্দেশনা দেন এবং নির্দেশনা বাস্তবায়নে সহযোগিতা করেন।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে নিয়োজিত উপকরণাধির কার্যকর ব্যবহার করে লক্ষ্যে পৌঁছানোর জন্য পরিকল্পনা, সংগঠন, কর্মীসংস্থান, নেতৃত্বদান ও নিয়ন্ত্রণ কাজের সাথে জড়িত ব্যক্তিবর্গকে ব্যবস্থাপক বলে।"
        },
        {
          "label": "খ",
          "question": "",
          "explanation": "প্রতিষ্ঠানের লক্ষ্য অর্জনের উদ্দেশ্যে মানবীয় ও বস্তুগত উপকরণাদির কার্যকর ব্যবহার করাই হলো ব্যবস্থাপনা।   ব্যবস্থাপনা এমন একটি বিষয় যা ছোট্ট পরিবার হতে শুরু করে রাষ্ট্র পরিচালনায় দরকার হয়। ব্যবস্থাপনার মাধ্যমে সম্পদের কার্যকর ব্যবহার হয়। এটি-ই ব্যবস্থাপনার সর্বজনীনতা।"
        },
        {
          "label": "গ",
          "question": "",
          "explanation": "মি. আহনাফ মধ্যস্তরের ব্যবস্থাপক।   প্রতিষ্ঠানের উচ্চ পর্যায় ও নিম্ন পর্যায়ের মধ্যে যে ব্যবস্থাপকগণ সেতুবন্ধনের কাজ করেন তাদেরকে মধ্যস্থরের ব্যবস্থাপক বলে। এই স্তরের ব্যবস্থাপকগণ উচ্চ পর্যায়ের ব্যবস্থাপকগণ হতে প্রয়োজনীয় পরিকল্পনা ও নির্দেশনা গ্রহণ করেন এবং তা নিম্ন পর্যায়ের ব্যবস্থাপকের মধ্যে বাস্তবায়নের চেষ্টা করেন।   উদ্দীপকের মিস্টার আহনাফ আলফা লিমিটেডের মানবসম্পদ ব্যবস্থাপক। তিনি প্রতিষ্ঠানের লক্ষ্য অর্জনের জন্য কর্তৃপক্ষের নীতিমালা অনুসারে তার সহকারীদের নির্দেশনা দেন এবং নির্দেশনা বাস্তবায়নে সহযোগিতা করেন। তিনি প্রতিষ্ঠানের কর্তৃপক্ষ নীতিমালা গ্রহণ করেন এবং তা বাস্তবায়নে সহকারীদের নির্দেশ দেন।তাই বলা যায় মি. আহনাফ একজন মুধ্য স্তরের ব্যবস্থাপক।"
        },
        {
          "label": "ঘ",
          "question": "",
          "explanation": "মিস্টার আহনাফ ব্যবস্থাপক হিসেবে একজন পেশাজীবী নয়।   বিশেষায়িত জ্ঞান সম্বলিত কোনো কাজ বা বৃত্তিকে পেশা বলে। কোন কাজকে পেশা বলে তখনই স্বীকৃতি দেয়া হবে যখন তা রাষ্ট্রস্বীকৃত হবে। পেশাগতা আচরণ নিয়ন্ত্রণের জন্য সংস্থা কর্তৃক বিধিবিধানের উপস্থিতি থাকতে হবে।   উদ্দীপকে দেখা যায় মিস্টার আহনাফ আলফা লিমিটেডের মানবসম্পদ ব্যবস্থাপক হিসেবে কর্মরত আছেন। তিনি প্রতিষ্ঠানের লক্ষ্য অর্জনের জন্য কর্তৃপক্ষের নীতিমালা অনুসারে তার সহকারীদের নির্দেশনা দেন এবং বাস্তবায়নে সহযোগিতা করেন। একজন ব্যবস্থাপক হিসেবে উক্ত প্রতিষ্ঠানে তার যথেষ্ট মর্যাদা রয়েছে কিন্তু পেশাজীবী হিসেবে নয়।   বর্তমানকালে ব্যবস্থাপনায় একটি সুসংবদ্ধ জ্ঞানের সাথে সম্পৃক্ত। সারা বিশ্বজুড়েই ব্যবস্থাপনা সংক্রান্ত জ্ঞানের ব্যাপক প্রসার ঘটেছে। তবে ব্যবস্থাপনা সংক্রান্ত বিধানের জন্য আলাদা কোন সংঘ বা সংস্থা এখনো গঠন করা হয়নি। যা অন্য পেশার ক্ষেত্রে বর্তমানে বিদ্যমান। তাই বলা যায় মিস্টার আহনাফ ব্যবস্থাপক হিসেবে একজন পেশাজীবী নয়।"
        }
      ]
    },
    {
      "number": "2",
      "uddipok": "'একতা লি.' এর বিভিন্ন স্তরের ব্যবস্থাপকদের দক্ষতার মাত্রার একটি চিত্র নিম্নে ভুল ধরা হলো :",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যবস্থাপনার জনক এফ. ডব্লিউ. টেইলর।"
        },
        {
          "label": "খ",
          "question": "",
          "explanation": "প্রতিষ্ঠানের সর্বোচ্চ পর্যায়ে হতে একেবারে নিচের পর্যায়ে পর্যন্ত প্রতিটি ব্যক্তি,বিভাগ ও উপবিভাগকে একে অন্যের সাথে যুক্ত করে দেওয়াই কোন ব্যবস্থাপনার জোড়া-মই শিকল নীতি।   এই নীতির মাধ্যমে উপর হতে নিচ পর্যন্ত ব্যক্তিবর্গের মধ্যে পারস্পরিক আবদ্ধতা কর্তৃত্বের প্রবাহ ও যোগাযোগ মসৃণ হয়।এর মাধ্যমে কে কার অধীন কে কার অবস্থান তা বোঝা যায়। তাই সম্পদের অপচয় কম হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'একতা লি.' এর নিম্নস্তরে কারিগরি দক্ষতা বেশি প্রয়োজন।   কারিগরি দক্ষতা বলতে কাজ সম্পাদনে যন্ত্রপাতি,প্রদ্ধতি বা কৌশল সঠিকভাবে ব্যবহার করতে পারাকে বুঝায়। একজন কম্পিউটার কর্মী যেভাবে দ্রুত কম সময়ে ব্যবহার করতে পারবে অন্য কোন কর্মীর পক্ষে তা সম্ভব হবে না।   উদ্দীপকে দেখা যাচ্ছে একতা লিমিটেড এর নিম্নস্তরে কারিগরি দক্ষতার মাত্রা বেশি। এর কারণ নিম্ন স্তরের কর্মীরা যন্ত্রপাতি বেশি ব্যবহার করতে পারে।তারা উপরের স্তরে অবস্থানরত ব্যক্তিবর্গ হতে এই ব্যাপারে বেশি দক্ষ। তাই বলা যায় একতা লিমিটেডের নিম্নস্তরে কারিগরি দক্ষতা বেশি প্রয়োজন কারণ তারা দক্ষ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত 'একতা লিমিটেড'‌ এর সকল স্তরে মানবীয় দক্ষতা সমান বলে আমি মনে করি।   মানুষের সাথে মিশতে পারা এবং মানুষকে উদ্বুদ্ধ ও উৎসাহিত করে কাজ আদায় করতে পারার দক্ষতাকে মানবীয় দক্ষতা বলে। এই দক্ষতার মাধ্যমে একজন ব্যক্তি আরেকজন ব্যক্তির কর্মকান্ডকে নিয়ন্ত্রণ করতে পারে। প্রতিষ্ঠানের ব্যবস্থাপকরা এই দক্ষতার মাধ্যমে অধস্তন কর্মীদের দ্বারা তার কাজ আদায় করতে পারে।   উদ্দীপকে দেখা যাচ্ছে একতা লিমিটেড এর ব্যবস্থাপকদের বিভিন্ন স্তরের দক্ষতা। এখানে লক্ষ্যনীয় প্রতে্্যক স্তরের মানবীয় দক্ষতা সবার সমান।   মানবীয় দক্ষতা এমন একটি গুণ যা সকল ব্যবস্থাপকের থাকা উচিত। ব্যক্তি বা একটি দলকে বুঝে তাদের মত করে চিন্তা করে তাদের থেকে কাজ আদায় করা একটি গুরুত্বপূর্ণ কাজ।এর মাধ্যমে সে তার সহকারী বা অধস্তনদের থেকে কাজ আদায় করতে পারবে। তাদের প্রত্যাশা ও সমস্যা বুঝে তাদের মনের উপর প্রভাব সৃষ্টি করতে হয়। উদ্দীপকে মানবীয় দক্ষতাটি সব স্তরেই সমান ভাগ বিরাজ করছে। তাই বলা যায় একতা লি.‌ এর সকল স্তরে মানবীয় দক্ষতা সমান।"
        }
      ]
    },
    {
      "number": "3",
      "uddipok": "জনাব শওকত একজন সফল ও প্রতিষ্ঠিত ব্যবসায়ী। তিনি ঢাকায় তার ব্যবসায়িক কর্মকাণ্ডের সাথে সম্পৃক্ত থাকলেও নিজ জন্মস্থানের জন্য রয়েছে ভালোবাসা। তাই সামাজিক দায়বদ্ধতার অংশ হিসেবে তিনি এলাকায় গড়াই নদীর ধারে একটি বিদ্যালয় স্থাপনের পরিকল্পনা গ্রহণ করেন। এলাকার সুবিধাবঞ্চিত শিশুরা বিনামূল্যে বিদ্যালয়ে পড়ালেখা চালিয়ে যেতে পারবে বলে তিনি আশাবাদী। বিদ্যালয়টির কার্যক্রম ২০২০ সালে শুরু করার কথা থাকলেও বর্ষার মৌসুমে স্কুলের জায়গা নদীতে বিলীন যায়। পরবর্তীতে জনাব শওকত স্কুলের জায়গা পরিবর্তনের সিদ্ধান্ত গ্রহণ করেন। বর্ষা মৌসুম শেষ হলে তিনি নির্মাণ কার্যক্রম শুরু করার পদক্ষেপ গ্রহণ করেন ।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "পরিকল্পনার অভিপ্রেত ফলকে লক্ষ্য বলে।"
        },
        {
          "label": "খ",
          "question": "",
          "explanation": "তীব্র প্রতিযোগিতাপূর্ণ বাজারে উদ্দেশ্যে অর্জনের জন্য দীর্ঘমেয়াদী সিদ্ধান্তমূলক কোন পরিকল্পনা গ্রহণকে কৌশলগত পরিকল্পনা বলে।   এ ধরনের পরিকল্পনা প্রতিষ্ঠানের সর্বোচ্চ পর্যায়ে হতে গৃহীত হয়। এরূপ পরিকল্পনা বাস্তবায়নে সংগঠনের প্রত্যেক স্তরে বিভিন্ন ধরনের পরিকল্পনা গ্রহণের প্রয়োজন হয়।"
        },
        {
          "label": "গ",
          "question": "",
          "explanation": "জনাব শওকত কর্তৃক গৃহীত কাজটি লক্ষ্য পরিকল্পনা।   পরিকল্পনার অভিপ্রেত ফলকে লক্ষ্য বলে। প্রতিষ্ঠান তার সকল উপায়-উপাদান ও কর্মপ্রচেষ্টা দিয়ে এরূপ অভিপ্রেত ফল বা লক্ষ্যর্জনের জন্য চেষ্টা চালায়। কোন লক্ষ্যকে ঘিরেই একটি প্রতিষ্ঠানের সকল পরিকল্পনা প্রক্রিয়া চলতে থাকে।   উদ্দীপকে জনাব শওকত একজন সফল ও প্রতিষ্ঠিত ব্যবসায়ী‌। তিনি তার এলাকায় একটি বিদ্যালয় প্রতিষ্ঠার পরিকল্পনা গ্রহণ করেন। এতে এলাকার সুবিধাবঞ্চিত শিশুরা বিনামূল্যে পড়ালেখা চালিয়ে যেতে পারবে। তার এই উদ্দেশ্যটি এক ধরনের লক্ষ্য। তাই বলা যায় জনাব শওকত লক্ষ্য পরিকল্পনা গ্রহণ করেছেন।"
        },
        {
          "label": "ঘ",
          "question": "",
          "explanation": "জনাব শওকত পরবর্তীতে যে পদক্ষেপ গ্রহণ করেছে তা নমনীয়তার নীতির প্রতিফলন ঘটায়।   পরিবর্তিত পরিস্থিতির সাথে খাপ খাইয়ে চলার জন্য পরিবর্তন এনে সিদ্ধান্ত গ্ৰহণের নীতিকেই নমনীয়তার নীতি বলে।ক্ষুদ্রায়তন প্রতিষ্ঠান হতে শুরু করে বৃহদায়তন প্রতিষ্ঠানগুলোতে এই নীতি অনেক গুরুত্বপূর্ণ ভূমিকা পালন করে। এই নীতি একটি প্রতিষ্ঠানকে যেকোনো পরিস্থিতি মোকাবেলা করতে শিখায়।   উদ্দীপকে দেখা যায় জনাব শওকত একজন সফল ও প্রতিষ্ঠিত ব্যবসায়ী। তিনি তার এলাকায় একটি বিদ্যালয় প্রতিষ্ঠার পরিকল্পনা গ্রহণ করেছেন। বর্ষা মৌসুমে স্কুলের জায়গা নদীতে বিলীন হয়ে যায়। ফলে তিনি স্কুলের জায়গা পরিবর্তনে সিদ্ধান্ত নেন এবং মৌসুম শেষ হলে নির্মাণ কাজ শুরুর পদক্ষেপ গ্রহণ করেন।   জনাব শওকত হঠাৎ প্রতিকূল পরিবেশের সম্মুখীন হন।এতে তিনি বিচলিত না হয়ে তার পরিকল্পনায় পরিবর্তন আনেন। পরিবেশ সব সময় অনুকূলে থাকে না। প্রতিষ্ঠানকে চালিয়ে নিতে সিদ্ধান্তে পরিবর্তন এনে প্রতিকূল পরিবেশের সাথে খাপ খাইয়ে নিতে হয়। যা উদ্দীপকে জনাব শওকত করেছেন। তাই আমি মনে করি জনাব শওকত নমনীয়তার নীতি অনুসরণ করে পরবর্তীতে অন্য পদক্ষেপ গ্রহণ করেছে।"
        }
      ]
    },
    {
      "number": "4",
      "uddipok": "মি. রাহিদ একটি শিল্পপ্রতিষ্ঠানের স্বত্বাধিকারী। তিনি তার প্রতিষ্ঠানে ২০২০ সালের জন্য উৎপাদন লক্ষ্যমাত্রা বিগত বছরের তুলনায় উচ্চাভিলাসী চিন্তা করে ৪০% বৃদ্ধির পরিকল্পনা গ্রহণ করেন। ২০২০ সালের শুরুতে বৈশ্বিক মহামারির কারণে কিছু দক্ষ শ্রমিক চাকরি ছেড়ে চলে যায় এবং সঠিক সময়ে পর্যাপ্ত কাঁচামালের যোগান দিতে ব্যর্থ হয়। যার কারণে উৎপাদনের কাঙ্ক্ষিত লক্ষ্যমাত্রা অর্জিত হয়নি। এর ফলে প্রতিষ্ঠানটি লোকসানের সম্মুখীন হয়।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "পরিকল্পনার সংখ্যাত্মক প্রকাশকে বাজেট বলে।"
        },
        {
          "label": "খ",
          "question": "",
          "explanation": "প্রতিষ্ঠানে একবার ব্যবহারের জন্য যে পরিকল্পনা প্রণয়ন করা হয় তাকে একার্থক পরিকল্পনা বলে।   প্রতিষ্ঠানে কোন বিশেষ অবস্থা সৃষ্টি হলে তা মোকাবেলার জন্য এ ধরনের পরিকল্পনা গ্রহণ করা হয়।বা যে সকল প্রতিষ্ঠানে পরিবেশ দ্রুত পরিবর্তন হয় বা কোন ফরমায়েশ অনুযায়ী কর্মকান্ড পরিচালিত হয় সেখানে একাত্মক পরিকল্পনা উত্তম।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটিতে পরিকল্পনা প্রণয়নে পরিকল্পনার বাস্তবমুখীতা বৈশিষ্ট্যটি উপেক্ষিত হয়েছে।   ভবিষ্যৎ অবস্থা বিবেচনা করে পরিকল্পনা বাস্তবায়নযোগ্য হওয়াকে বাস্তবমুখীতা বলে। একটি পরিকল্পনাকে অবশ্যই বাস্তবমুখী হতে হবে।অবাস্তব পরিকল্পনা সাময়িক আশাবাদ সৃষ্টি করলেও ভবিষ্যতে তা সুফল বয়ে আনে না।ফলে প্রতিষ্ঠান ক্ষতির সম্মুখীন হয়।   উদ্দীপকে মিস্টার রাহিদ একটি শিল্প প্রতিষ্ঠানের স্বত্বাধিকারী। তিনি বিগত বছরের উৎপাদন লক্ষ্যমাত্রা উচ্চাবিলাসী চিন্তা করে ২০২০ সালের জন্য উৎপাদন লক্ষ্য মাত্রা 40% বৃদ্ধির পরিকল্পনা করে। বৈশ্বিক মহামারীর কারণে কিছু দক্ষ শ্রমিক চাকরি ছেড়ে চলে যায়। এছাড়াও সঠিক সময় কাঁচামাল দিতে না পারায় প্রতিষ্ঠানটি লোকসানের সম্মুখীন হয়।মি. রাহিদ পরিকল্পনা প্রণয়নে বাস্তবমুখী না হওয়ার কারণে এমন দুর্দশা হয়েছে। তাই বলা যায় উদ্দীপকে প্রতিষ্ঠানটি পরিকল্পনায় বাস্তবমুখীতা বৈশিষ্ট্যটি উপেক্ষিত হয়েছে।"
        },
        {
          "label": "ঘ",
          "question": "",
          "explanation": "বর্তমান অবস্থা উত্তরণে প্রতিষ্ঠানটির করণীয় হবে বর্তমান পরিকল্পনাটিকে সংশোধন করে নতুন পরিকল্পনা প্রণয়ন করা।   ভবিষ্যৎ কার্যক্রমের পূর্বনির্ধারিত নকশা বা চিত্রকে পরিকল্পনা বলে। একটি প্রতিষ্ঠান পরিকল্পনা প্রণয়ের মাধ্যমে‌ কিভাবে পরিচালনা হবে এবং তারা কোথায় যেতে চায় তা ঠিক করে। পরিকল্পনা প্রতিষ্ঠানের কর্মীদের কাছে প্রতিষ্ঠানের লক্ষ্যকে আরো সুসংগ্গায়িত করে।   উদ্দীপকে দেখা যায় মিস্টার রাহিদ একটি শিল্প প্রতিষ্ঠানের স্বত্বাধিকারী। তিনি বিগত বছরের তুলনায় ২০২০ সালে উৎপাদন লক্ষ্যমাত্রা উচ্চাবিলাসী চিন্তা করে 40% বৃদ্ধির পরিকল্পনা করে। বৈশ্বিক মহামারীর কারণে কিছু দক্ষ শ্রমিক চাকরি ছেড়ে চলে যায়। এছাড়াও সঠিক সময় কাঁচামাল দিতে না পারায় প্রতিষ্ঠানটি লোকসানের সম্মুখীন হয়।   উদ্দীপকের প্রতিষ্ঠানটির আরো বড় ধরনের লোকসানের সম্মুখীন হতে বাঁচার জন্য নতুন পরিকল্পনা প্রণয়ন করা প্রয়োজন।পরিকল্পনাটি হতে হবে সঠিক পথ নির্দেশনা এবং সকলের নিকট গ্ৰহণযোগ্য। পরিকল্পনাটি প্রতিষ্ঠানের সর্বক্ষেত্রে প্রতিষ্ঠা করতে হবে এবং পালনীয় করতে হবে। তাই আমি মনে করি বর্তমান অবস্থা উত্তরণে প্রতিষ্ঠানটির করণীয় হবে নতুন পরিকল্পনা প্রণয়ন।"
        }
      ]
    },
    {
      "number": "5",
      "uddipok": "মি. জায়েন একটি প্রতিষ্ঠানের মহাব্যবস্থাপক সামরিক সংগঠনের মতো তার প্রতিষ্ঠানের সাংগঠনিক কাঠামো নিম্নরূপ :",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "দ্রব্য ও কার্যভিত্তিক বিভাগীয়করণের সমন্বয়ে যে সংগঠন কাঠামো তৈরি হয় তাকে ম্যাট্রিক্স সংগঠন বলে।"
        },
        {
          "label": "খ",
          "question": "",
          "explanation": "একজন ঊর্ধ্বতন কতজন অধস্তন ব্যক্তিকে তত্ত্বাবধান করতে পারেন, তার যৌক্তিক সীমারেখাই কাম্য তত্ত্বাবধান পরিসর।   এক্ষেত্রে যোগ্যতা ও দক্ষতা অনুযায়ী কর্মীদের ভাগ করা হয় এবং তাদের কাজের তত্ত্বাবধানে একজন উধ্বর্তন রাখা হয়। উধ্বর্তন ব্যক্তি যতজন কর্মীর কাজ সঠিকভাবে তত্ত্বাবধান করতে পারবেন সেই সীমারেখাই হলো কাম্য তত্ত্বাবধান পরিসর।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মি. জায়েদের প্রতিষ্ঠানের সাংগঠনিক কাঠামোটি সরলরৈখিক।   যে সংগঠন কাঠামোতে কর্তৃত্বরেখা প্রতিষ্ঠানের সর্বোচ্চ পর্যায় হতে সরলরেখা আকারে ক্রমান্বয়ে নিচের দিকে নেমে আসে তাকে সরলরৈখিক সংগঠন বলে। এক্ষেত্রে কর্তৃত্ব রেখার বিভিন্ন পর্যায়ের কর্তা ব্যক্তিগণ নিজ নিজ ক্ষেত্রে অধস্তন ব্যক্তিবর্গের উপর অতিমাত্রায় ক্ষমতাবান হন। অদস্তনরা বিনা দ্বিধায় ঊর্ধ্বতনের আদেশ মানতে বাধ্য থাকে।   উদ্দীপকে মি. জায়েদের প্রতিষ্ঠানের সাংগঠনিক কাঠামোতে দেখা যাচ্ছে যে, তিনি প্রতিষ্ঠানের সবোর্চ্চ পর্যায়ে আছেন। তার নিচে অন্য ব্যবস্থাপকরা অবস্থান করছে। কর্তৃত্ব রেখাটি সরলরেখা অবস্থায় আছে। তাই বলা যায়, মিস্টার জায়েদের প্রতিষ্ঠানের সাংগঠনিক কাঠামোটি সরলরৈখিক।"
        },
        {
          "label": "ঘ",
          "question": "",
          "explanation": "মিস্টার জায়েদের প্রতিষ্ঠানের সাংগঠনিক কাঠামোকে সামরিক সংগঠন বলা সম্পূর্ণ যৌক্তিক।   যে সংগঠন কাঠামোতে কর্তৃত্ব রেখা প্রতিষ্ঠানের সর্বোচ্চ স্তর হতে সরলরেখা আকারে ক্রমান্বয়ে নিচের দিকে নেমে আসে তাকে সরলরৈখিক সংগঠন বলে। এক্ষেত্রে কর্তৃত্ব রেখার বিভিন্ন পর্যায়ের কর্তা ব্যক্তিগণ নিজ নিজ ক্ষেত্রে অধস্তন ব্যক্তিবর্গের উপর অতিমাত্রায় ক্ষমতাবান হন। সরলরৈখিক সংগঠনকে সামরিক সংগঠনের সাথেও তুলনা করা হয়।   উদ্দীপকে মিস্টার জায়েদের প্রতিষ্ঠানের কাঠামো দেখে বোঝা যায় যে এটি একটি সরলরৈখিক সংগঠন। কারণ কাঠামোটিতে মি. জায়েদ সবোর্চ্চ পর্যায়ে আছেন এবং তার নিচে অন্যান্য ব্যবস্থাপকরা সরলরৈখিক আকারে অবস্থান করছে।   সরলরৈখিক সংগঠনকে সামরিক সংগঠনের সাথে তুলনা করার কারণ হলো সামরিক সংগঠনে আদেশদানের সরলরৈখিক গতিরেখার প্রতি বিশেষ গুরুত্ব দেয়া হয় এবং উধ্বর্তনের আদেশ অধস্তনরা বিনা দ্বিধায় মানতে বাধ্য থাকে।এরূপ সংগঠন কাঠামোতে আদেশ দান ও তা পালনে অনুরূপ নীতিমালার অনুসরণ করা হয়। উদ্দীপকে মি. জায়েদ প্রতিষ্ঠানের সর্বোচ্চ পর্যায়ে আছেন। তার গৃহীত সিদ্ধান্ত তার অধস্তনরা বিনা দ্বিধায় মানতে বাধ্য। তাই বলা যায়, মিস্টার যায়েদের প্রাতিষ্ঠানিক কাঠামোকে সামরিক সংগঠন বলা সম্পূর্ণ যৌক্তিক।"
        }
      ]
    },
    {
      "number": "6",
      "uddipok": "মি. আরাফ একটি প্রতিষ্ঠানের প্রধান নির্বাহী। তিনি তার প্রতিষ্ঠানের কাজকে এমনভাবে ভাগ করলেন যেন অধস্তন কর্মীরা একজন নির্বাহীর অধীনেই কাজ করতে পারে। কিন্তু নি পরবর্তীতে কাজের মান বৃদ্ধির জন্য তিনি প্রতিষ্ঠানটির সাংগঠনিক কাঠামো পরিবর্তন করে কাজের প্রকৃতি অনুযায়ী প্রত্যেক বিভাগে একজন করে বিশেষজ্ঞ নিয়োগ দিলেন। বর্তমানে প্রতিষ্ঠানটির শৃঙ্খলা এবং কাজের মান বৃদ্ধি পেয়েছে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "সংগঠন কাঠামোকে যখন একটি চিত্রের মাধ্যমে উপস্থাপন করা হয় তখন ওই চিত্রকে সংগঠন চাট বলে।"
        },
        {
          "label": "খ",
          "question": "",
          "explanation": "‌ দ্রব্য ও কার্যভিত্তিক বিভাগীয়করণের সমন্বয়ে গঠিত সংগঠন কাঠামোকে ম্যাট্রিক্স সংগঠন বলে।   যখন কোনো প্রতিষ্ঠানের একাধিক পণ্যের মধ্যে একটির বিক্রয় ভালো এবং অন্যগুলোর বিক্রয় সন্তোষজনক হয়না তখন ম্যাট্রিক্স সংগঠন গঠন করা হয়‌। এর ফলে প্রতিটি দ্রব্যের বিভাগীয়করণ হয়।"
        },
        {
          "label": "গ",
          "question": "",
          "explanation": "মিস্টার আরাফ কার্য বিভাজনে সংগঠনের কার্যভিত্তিক কাঠামো অনুসরণ করেছেন।   যে সংগঠন কাঠামোতে কাজকে প্রকৃতি অনুযায়ী ছোট ছোট ভাগে ভাগ করে তার দায়িত্ব বিশেষজ্ঞ কর্মীদের ওপর অর্পণ করা হয় তাকে কার্যভিত্তিক সংগঠন বলে। এই কাঠামোর মাধ্যমে প্রতিষ্ঠানটির প্রত্যেকটি বিভাগে একজন করে বিশেষজ্ঞ কর্মী থাকে। তিনি তার বিভাগে সর্বোচ্চ ক্ষমতার অধিকারী হন।   উদ্দীপকের মিস্টার আরাফ একটি প্রতিষ্ঠানের প্রধান নির্বাহী। তিনি প্রতিষ্ঠানের কাজ এমনভাবে ভাগ করলেন যাতে অধীনস্থরা একজন নির্বাহীর অধীনেই কাজ করতে পারে। তার এই কাঠামোটি কার্যভিত্তিক সংগঠন কাঠামোর সাথে সাদৃশ্যপূর্ণ।তাই বলা যায়, মিস্টার আরাফ কার্য বিভাজনে সংগঠনের কার্যভিত্তিক কাঠামো অনুসরণ করেছেন।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানের সাংগঠনিক কাঠামো কার্যভিত্তিক কাঠামোতে পরিবর্তন করায় প্রতিষ্ঠানের শৃঙ্খলা ও কাজের মান বৃদ্ধি পেয়েছে।   যে সংগঠন কাঠামোতে কাজকে প্রকৃতি অনুযায়ী ছোট ছোট ভাগে ভাগ করে তার দায়িত্ব বিশেষজ্ঞ কর্মীদের ওপর অর্পণ করা হয় তাকে কার্যভিত্তিক সংগঠন বলে। এই কাঠামোর মাধ্যমে প্রতিষ্ঠানটির প্রত্যেকটি বিভাগে বিশেষজ্ঞ নিযুক্ত থাকে। ফলে কাজ দ্রুত সময়ে কম ভুল ক্রুটির মাধ্যমে সম্পন্ন হয়।   উদ্দীপকে দেখা যায় মিস্টার আরাফ তার প্রতিষ্ঠানের কাজের মান বৃদ্ধির জন্য সাংগঠনিক কাঠামোতে পরিবর্তন আনেন। কাজের প্রকৃতি অনুযায়ী প্রতে্্যক বিভাগে একজন বিশেষজ্ঞ নিয়োগ দিলেন। বর্তমানে প্রতিষ্ঠানে শৃঙ্খলা আসে এবং কাজের মান বৃদ্ধি পায়।কার্যভিত্তিক বিভাগীয় করণের ফলে প্রতিষ্ঠানে এই শৃঙ্খলা আসে।   বৃহদায়তন প্রতিষ্ঠানে এ ধরনের সংগঠন কাঠামো অধিক ব্যবহৃত হয়। কার্যভিত্তিক সংগঠনের মাধ্যমে স্ব-স্ব কার্যক্ষেত্রে বিশেষজ্ঞের জ্ঞান প্রয়োগ হয়।ফলে অপচয় হ্রাস পায়। বিশেষজ্ঞ নিয়োগ দেওয়ায় কাজে ভুল ক্রটি কম হয় এবং কাজে শৃঙ্খলা বজায় থাকে। তাই আমি মনে করি, উদ্দীপকের প্রতিষ্ঠানে কার্যভিত্তিক সংগঠনের ফলে প্রতিষ্ঠানে শৃঙ্খলা ও কাজের মান বৃদ্ধি পেয়েছে।"
        }
      ]
    },
    {
      "number": "7",
      "uddipok": "ABC লিমিটেড' একটি বৃহদায়তন উৎপাদনমুখী প্রতিষ্ঠান। এই প্রতিষ্ঠানের মানব সম্পদ বিভাগের ব্যবস্থাপক জনাব রফিক আহমেদ ৫০ জন কর্মী নিয়োগের জন্য পত্রিকায় বিজ্ঞপ্তি দেয়। বিজ্ঞপ্তির প্রেক্ষিতে ১০০০ জন প্রার্থী আবেদন করে। আবেদনপত্রগুলো বাছাই করে। পরবর্তীতে তিনি ৮১৫ জনকে মৌখিক পরীক্ষার জন্য চিঠি ইস্যু করে। এতে বিপুলসংখ্যক কর্মীর সাক্ষাৎকার নিতে গিয়ে প্রচুর সময় ও অর্থ ব্যয় হয় এবং প্রতিষ্ঠানটি বিব্রতকর পরিস্থিতির সম্মুখীন হয়।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের জন্য দক্ষ জনবল গড়ে তোলার লক্ষ্যে কর্মী সংগ্রহ, নির্বাচন, নিয়োগ ও প্রশিক্ষণ কাজকে কর্মীসংস্থান বলে।"
        },
        {
          "label": "খ",
          "question": "",
          "explanation": "প্রতিষ্ঠানের জন্য দক্ষ ও যোগ্য কর্মী বাহিনী গঠন ও সংরক্ষণের লক্ষ্যে মানবসম্পদ পরিকল্পনা,কর্মী সংগ্রহ, নির্বাচন,নিয়োগ ও প্রশিক্ষণ প্রদান করে জনশক্তির ব্যবস্থাপনাকে মানব সম্পদ ব্যবস্থাপনা বলে।   মানব সম্পদ ব্যবস্থাপনার মাধ্যমে প্রতিষ্ঠান দীর্ঘ মেয়াদের জন্য একটি দক্ষ কর্মী বাহিনী পায়। যার মাধ্যমে প্রতিষ্ঠানটি দীর্ঘমেয়াদী সাফল্য লাভ করে।"
        },
        {
          "label": "গ",
          "question": "",
          "explanation": "উদ্দীপকে কর্মী সংগ্রহের জন্য পত্রিকায় বিজ্ঞাপন বাহ্যিক উৎস।   প্রয়োজনীয় সংখ্যক যোগ্য কর্মী নির্বাচনের জন্য কাম্য সংখ্যক নিয়োগ প্রত্যাশী উপযুক্ত প্রার্থীকে নির্বাচনী প্রক্রিয়ায় নিয়ে আসার কাজকে কর্মী সংগ্রহ বলে। কর্মী সংগ্রহ হলো কর্মী সংস্থানের প্রথম ধাপ।   উদ্দীপকের ABC লিমিটেড একটি বৃহদায়তন উৎপাদনমুখী প্রতিষ্ঠান। প্রতিষ্ঠানটির মানবসম্পদ ব্যবস্থাপক জনাব রফিক ৫০ জন কর্মী নিয়োগের জন্য পত্রিকায় বিজ্ঞাপন দেয়। তার এই নিয়োগ বিজ্ঞপ্তির মাধ্যমে প্রতিষ্ঠানের বাহিরে হতে কর্মী সংগ্রহ করা হবে। তাই বলা যায় পত্রিকায় বিজ্ঞাপন কর্মী সংগ্রহের বাহিক উৎস।"
        },
        {
          "label": "ঘ",
          "question": "",
          "explanation": "উদ্দীপকে কর্মী নির্বাচনের ক্ষেত্রে জনাব রফিক নিযুক্তি পরীক্ষা গ্রহণ পদ্ধতি অবলম্বন করলে প্রতিষ্ঠানটি বিব্রতকর পরিস্থিতির সম্মুখীন হত না বলে আমি মনে করি।    বৃহদায়তন প্রতিষ্ঠানের কর্মী নিয়োগের ক্ষেত্রে যে লিখিত পরীক্ষা নেওয়া হয় তাকে নিযুক্তি পরীক্ষা গ্রহণ বলে। এরুপ পরীক্ষা একাধিকবারও নেয়া যায়।   উদ্দীপকে দেখা যায় জনাব রফিক ৫০ জন কর্মী নিয়োগের জন্য পত্রিকায় বিজ্ঞাপন দেয়। বিজ্ঞাপনের প্রেক্ষিতে ১০০০ জন প্রার্থী আবেদন করে। আবেদনপত্র বাছাই করে তিনি ৮১৫ জনকে মৌখিক পরীক্ষার জন্য চিঠি ইস্যু করে। এতে প্রচুর সংখ্যক কর্মীর সাক্ষাৎকার নিতে গিয়ে প্রতিষ্ঠানের প্রচুর অর্থ ও সময় ব্যয় হয় এবং প্রতিষ্ঠানটি বিব্রতকর পরিস্থিতির সম্মুখীন হয়।   জনাব রফিক যদি মৈখিক পরীক্ষার আগে একটি লিখিত পরীক্ষা নিত তাহলে প্রার্থী সংখ্যা অনেক কমে যেত। এক্ষেত্রে কর্মীদের যোগ্যতা যাচাইয়ের জন্য তিনি প্রয়োজনে আরো কয়েকটি পরীক্ষা নিতে পারতো।যেমন যোগ্যতা পরীক্ষা,বুদ্ধিমত্তা পরীক্ষা,প্রবণতা পরীক্ষা,ব্যক্তিত্ব পরীক্ষা। এর ফলে ধীরে ধীরে প্রার্থী সংখ্যা অনেক কমে যেত এবং যোগ্য কর্মী নির্বাচনে প্রতিষ্ঠানটির সহজ হত। প্রতিষ্ঠানটির বিপুল অর্থ ও সময়ও ব্যয় হতো না এবং বিব্রতকর পরিস্থিতি সম্মুখীন হতে হতো না। তাই আমি মনে করি কর্মী নির্বাচনের ক্ষেত্রে জনাব রফিক নিযুক্তি পরীক্ষা গ্রহণ করলে প্রতিষ্ঠান বিব্রতকর পরিস্থিতি সম্মুখীন হতো না।"
        }
      ]
    },
    {
      "number": "8",
      "uddipok": "ইউনিক লেদার ইন্ডাস্ট্রিজ' এর ব্যবস্থাপনা পরিচালক মি. রাইসুল। তিনি তার প্রতিষ্ঠানের কর্মীদের এক পদ থেকে অন্য পদে স্থানান্তর করে অভিজ্ঞ তত্ত্বাবধায়কের মাধ্যমে প্রশিক্ষণ দিয়ে বিভিন্ন ধরনের কার্যসম্পাদনে তাদের দক্ষ ও যোগ্য করে গড়ে তোলে। এতে কর্মীদের দক্ষতা বৃদ্ধির পাশাপাশি মনোবল ও মানসিক অবস্থার উন্নতি ঘটে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "যে সংগঠন কাঠামোতে কর্তৃত্ব রেখা সর্বোচ্চ পর্যায় হতে নিচের দিকে সরলরেখা আকারে নেমে আসে তাকে স্বাভাবিক সংগঠন বলে।"
        },
        {
          "label": "খ",
          "question": "",
          "explanation": "কোন কর্মীকে তার বর্তমান আসন হতে উচ্চতর দায়িত্ব ও পদমর্যাদা সম্পন্ন পদে উন্নীত করাকে পদোন্নতি বলে।   পদোন্নতির ফলে কর্মীর আর্থিক সুযোগ-সুবিধা বৃদ্ধি পায়।সাথে কর্মীর দায়িত্ব ক্ষমতা ও মর্যাদা বাড়ে। পদোন্নতির মাধ্যমে কর্মীর কার্যসন্তোষটি ও মনোবল বৃদ্ধি পায়।"
        },
        {
          "label": "গ",
          "question": "",
          "explanation": "মিস্টার রাইসুল পদ‌ আবর্তন পদ্ধতিতে কর্মীদের প্রশিক্ষণ প্রদান করেন।   একটি প্রতিষ্ঠানে একই ধরনের পদমর্যাদায় বিভিন্ন ধরনের কাজ শেখানোর জন্য কর্মীকে এক টেবিল হতে অন্য টেবিলে বা এক অফিস হতে অন্য অফিসে স্থানান্তরের মাধ্যমে প্রশিক্ষণ দেওয়াকে পদ পরিবর্তন বা পদ আবর্তন বলে।   উদ্দীপকের মিস্টার রাইসুল 'ইউনিক লেদারস ইন্ডাস্ট্রিজ' এর ব্যবস্থাপনা পরিচালক। তিনি তার প্রতিষ্ঠানের কর্মীদের এক পদ থেকে অন্য পদে স্থানান্তর করে অভিজ্ঞ তত্ত্বাবধায়ক এর মাধ্যমে বিভিন্ন কাজে প্রশিক্ষণ দেন। তার এই কর্মকাণ্ডটি পদ আবর্তন এর সাথে সাদৃশ্যপূর্ণ। তাই বলা যায় মিস্টার রাইসুল পদাবর্তন পদ্ধতিতে কর্মীদের প্রশিক্ষণ প্রদান করেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রশিক্ষণ কর্মীদের মনোবল বৃদ্ধিতে অনেক সহায়ক বলে আমি মনে করি।   একটি প্রতিষ্ঠানে একই ধরনের পদমর্যাদায় বিভিন্ন ধরনের কাজ শেখানোর জন্য কর্মীকে এক টেবিল হতে অন্য টেবিলে বা এক অফিস হতে অন্য অফিসে স্থানান্তরের মাধ্যমে প্রশিক্ষণ দেওয়াকে পদ পরিবর্তন বা পদ আবর্তন বলে।   উদ্দীপকে দেখা যায়, মিস্টার রাইসুল 'ইউনিক লেদারস ইন্ডাস্ট্রিজ' এর ব্যবস্থাপনা পরিচালক। তিনি তার প্রতিষ্ঠানের কর্মীদের এক পদ থেকে অন্য পদে স্থানান্তর করে অভিজ্ঞ তত্ত্বাবধায়কের মাধ্যমে বিভিন্ন কাজে প্রশিক্ষণ দেন। এতে কর্মীদের দক্ষতা বৃদ্ধির সাথে মনোবল  মানসিক অবস্থার উন্নতি ঘটে।   পথ আবর্তনের ফলে কর্মীরা বিভিন্ন কর্মপরিবেশে কাজ করার সুযোগ পায়। ফলে একই অফিসে কাজ করে একঘেয়েমিতা আসেনা। বিভিন্ন কর্মপরিবেশে বিভিন্ন রকমের মানুষের সাথে মিশে কর্মী আন্তঃব্যক্তিক দক্ষতা অর্জন করে। তাই বলা যায় উদ্দীপকে উল্লেখিত প্রশিক্ষণ পদ্ধতি অর্থাৎ পদ আবর্তন পদ্ধতি কর্মীর মনোবল বৃদ্ধিতে গুরুত্বপূর্ণ সহায়ক ভূমিকা পালন করে।"
        }
      ]
    },
    {
      "number": "9",
      "uddipok": "মি. সিয়াম আহমেদ একটি বৃহদায়তন প্রতিষ্ঠানের ব্যবস্থাপনা পরিচালক। তিনি প্রাতিষ্ঠানিক লক্ষ্য অর্জনের জন্য তার কর্মীদের বিভিন্ন দিকনির্দেশনা দেন যা পালনে কর্মীরা বাধ্য থাকে। তিনি সিদ্ধান্ত গ্রহণে কর্মীদের মতামত প্রকাশের সুযোগ দেন না। এর ফলে প্রশাসনের প্রতি কর্মীদের অসন্তোষ বৃদ্ধি পায় এবং উৎপাদন ক্রমাগত হ্রাস পেতে থাকে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "কোন দল বা গোষ্ঠীর আচরণ ও কাজকে নির্দিষ্ট লক্ষ্যপানে এগিয়ে নিয়ে যাওয়ার কৌশলকে নেতৃত্ব বলে।"
        },
        {
          "label": "খ",
          "question": "",
          "explanation": "অন্তর্দৃষ্টি দিয়ে কোন বিষয়ে আগাম চিন্তা করতে পারার সামর্থকেই দূরদর্শিতা বলে।   একজন নেতা যদি অতীত ও বর্তমানকে বিবেচনা করে ভবিষ্যৎ সম্পর্কে যথাযথ মূল্যায়ন করতে ব্যর্থ হন তবে তার পক্ষে সঠিক সিদ্ধান্ত গ্রহন সম্ভব হয়ে ওঠে না।একজন নেতা যখন সঠিক পূর্বানুমান করতে সমর্থ হন এবং সঠিক সিদ্ধান্ত নিয়ে কার্যক্ষেত্রে সফলতা লাভ করেন তখন নেতার প্রতি অধস্তনদের শ্রদ্ধা বাড়ে।এজন্য নেতাদের দূরত্ব বেশি হতে হয়।"
        },
        {
          "label": "গ",
          "question": "",
          "explanation": "উদ্দীপকে মিস্টার সিয়াম আহমেদ স্বৈরতান্ত্রিক নেতৃত্ব অনুসরণ করেছেন।   যে নেতৃত্ব কৌশলে নেতা সকল ক্ষমতা নিজের কাছে কূক্ষিগত করে রাখে এবং নিজের ইচ্ছামত সিদ্ধান্ত গ্রহণ করে তাকে স্বৈরতান্ত্রিক নেতৃত্ব বলে। এমন নেতৃত্বে নেতা অন্যদের সাথে পরামর্শ করার কোন প্রয়োজন বোধ করে না। অধস্তনদের ভয়-ভীতি দেখিয়ে কাজ আদায় করে।   উদ্দীপকের মিস্টার সিয়াম আহমেদ একটি বৃহদায়তন প্রতিষ্ঠানের ব্যবস্থাপনা পরিচালক। তিনি প্রাতিষ্ঠানিক বিভিন্ন লক্ষ্য অর্জনে কর্মীদের দিক-নির্দেশনা দেন যা পালনে কর্মীরা বাধ্য থাকে।তিনি সিদ্ধান্ত গ্রহনে কর্মীদের মতামত প্রকাশের সুযোগ দেন না।তার এই নেতৃত্ব স্বৈরতান্ত্রিক নেতৃত্বের সাথে সাদৃশ্যপূর্ণ। তাই বলা যায় মি. সিয়াম আহমেদ স্বৈরতান্ত্রিক নেতৃত্ব অনুসরণ করেছেন।"
        },
        {
          "label": "ঘ",
          "question": "",
          "explanation": "প্রাতিষ্ঠানিক লক্ষ্য অর্জনের জন্য গণতান্ত্রিক নেতৃত্ব অধিক যৌক্তিক বলে আমি মনে করি ‌   যে নেতৃত্বে নেতা গণতান্ত্রিক মানসিকতার হয়, সিদ্ধান্ত গ্রহণের ক্ষেত্রে অধস্তনদের থেকে মতামত নেয় এবং তাদের পরামর্শ গ্রহণ করে তাকে গণতান্ত্রিক নেতৃত্ব বলে। এরূপ নেতৃত্বে কর্মীদের ইচ্ছা-অনিচ্ছা,আশা-আকাঙ্ক্ষাকে গুরুত্ব প্রদান করা হয়।ফলে প্রতিষ্ঠানের লক্ষ্যর্জন সহজ হয়।   উদ্দীপকে মিস্টার সিয়াম প্রতিষ্ঠানে স্বৈরতান্ত্রিক নেতৃত্ব দিচ্ছেন। ফলে প্রশাসনের প্রতি কর্মীদের অসন্তোষ বৃদ্ধি পায় এবং উৎপাদন হ্রাস পেতে থাকে। এই নেতৃত্বের মাধ্যমে প্রতিষ্ঠানের লক্ষ্য অর্জন করা সম্ভব নয়।   গণতান্ত্রিক নেতৃত্বে নেতা অধস্তন্দের সামনের দিকে এগিয়ে নিতে আগ্রহী থাকে।নেতা একক সিদ্ধান্ত গ্রহণের অধিকারী হলেও তা করেনা; বরং সকলের মতামতকে প্রাধান্য দেয়।ফলে কর্মীদের কাজের প্রতি আগ্রহ বাড়ে এবং মনোবল বৃদ্ধি পায়। কর্মীরা প্রতিষ্ঠানকে নিজের মনে করে কাজ করতে পারে।প্রতিষ্ঠানের লক্ষ্য অর্জনে আরও উদ্যমী হয়।যা স্বৈরতান্ত্রিক নেতৃত্বে সম্ভব নয়‌।তাই বলা যায় প্রতিষ্ঠানের লক্ষ্য অর্জনের জন্য গণতান্ত্রিক নেতৃত্ব অধিক যৌক্তিক।"
        }
      ]
    },
    {
      "number": "10",
      "uddipok": "'ওসান লি.' এর ব্যবস্থাপক জনাব ইমন অধস্তন কর্মীদের সঙ্গে পরামর্শক্রমে বিভিন্ন সিদ্ধান্ত গ্রহণ করেন। কর্মীরাও প্রতিষ্ঠানকে নিজের প্রতিষ্ঠান মনে করে স্বতঃস্ফূর্ততার সাথে কাজ করে। তবে তিনি আবেগের বশে কোনো কাজ না করে প্রতিষ্ঠান ও কর্মীর স্বার্থকে গুরুত্ব সহকারে বিবেচনা করেন। সাম্প্রতিককালে উৎপাদন বিভাগে নতুন স্বয়ংক্রিয় মেশিন স্থাপন করেন। বিষয়টি নিয়ে তিনি শঙ্কিত থাকলেও তার সুযোগ্য নেতৃত্বে সকল কর্মীই সিদ্ধান্তটিকে সহজভাবে গ্রহণ করেছে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "যে নেতৃত্ব ধারনায় কর্মীদের নিকট হতে কাজ আদায়কেই নেতা গুরুত্বপূর্ণ মনে করে তাকে কর্মকেন্দিক নেতৃত্ব বলে।"
        },
        {
          "label": "খ",
          "question": "",
          "explanation": "যে নেতৃত্বে নেতা কর্মবিমুখ থাকেন এবং অধস্তনদের কাছ থেকে নিজেকে দূরে রাখেন তাকে লাগাম‌হীন নেতৃত্ব বলে।   এ নেতৃত্বে নেতা অন্যদের উপর অতিমাত্রায় নির্ভর করেন,সমস্যা সমাধানে সামনে এগিয়ে যাওয়ার সাহস দেখাতে পারেন না।এ নেতৃত্বে অধ্বস্তনরা স্বেচ্ছাচারী হয়ে ওঠে।"
        },
        {
          "label": "গ",
          "question": "",
          "explanation": "দৃষ্টিভঙ্গি বিবেচনায় জনাব ইমনের নেতৃত্ব কর্মীকেন্দ্রিক নেতৃত্ব।   উৎপাদন বৃদ্ধিতে কর্মীদের ভালো-মন্দ,উৎসাহ- আগ্রহ বিশেষ বিবেচনায় নিয়ে যে নেতৃত্ব কার্যক্রম পরিচালিত হয়ে থাকে তাকে কর্মীকেন্দ্রিক নেতৃত্ব বলে।এই নেতৃত্বে নেতা সিদ্ধান্ত গ্রহণের ক্ষেত্রে প্রতিষ্ঠানের কর্মীদের স্বার্থ আগে বিবেচনা করে।   উদ্দীপকের জনাব ইমন ওসান লিমিটেড এর ব্যবস্থাপক। তিনি সিদ্ধান্ত গ্রহণের ক্ষেত্রে কর্মীদের সাথে পরামর্শ করেন। তিনি আবেগের বসে কোন কাজ না করে প্রতিষ্ঠান ও কর্মীর স্বার্থকে গুরুত্ব সহকারে বিবেচনা করেন। তাই বলা যায় দৃষ্টিভঙ্গি বিবেচনায় জনাব ইমন কর্মীকেন্দ্রিক নেতৃত্ব পরিচালনা করছেন।"
        },
        {
          "label": "ঘ",
          "question": "",
          "explanation": "আদর্শ নেতার গুণাবলীর আলোকে জনাব ইমনের নেতৃত্ব প্রতিষ্ঠানের উন্নয়নে গুরুত্বপূর্ণ ভূমিকা রাখবে।   উৎপাদন বৃদ্ধিতে কর্মীদের ভালো-মন্দ,উৎসাহ- আগ্রহ বিশেষ বিবেচনায় নিয়ে যে নেতৃত্ব কার্যক্রম পরিচালিত হয়ে থাকে কর্মীকেন্দ্রিক নেতৃত্ব বলে। এরূপ নেতৃত্বে নেতা প্রতিষ্ঠানের লক্ষ্যর্জনের জন্য কর্মীদের নিকট হতে উত্তম সহায়তা লাভের উপর অধিক গুরুত্ব প্রদান করে।   উদ্দীপকে দেখা যায় জনাব ইমন ওসান লিমিটেড এর ব্যবস্থাপক। তিনি সিদ্ধান্ত গ্রহণের ক্ষেত্রে কর্মীদের সাথে পরামর্শ করেন। তিনি আবেগের বসে কোন কাজ না করে প্রতিষ্ঠান ও কর্মীর স্বার্থকে গুরুত্ব সহকারে বিবেচনা করেন। তার নেতৃত্ব কর্মীকেন্দ্রিক নেতৃত্ব।   কর্মীকেন্দ্রিক নেতৃত্বে নেতা কর্মীদের মতামতকে গুরুত্ব দেয়।এতে প্রতিষ্ঠানের কর্মীরা প্রতিষ্ঠানকে তাদের নিজেদের ভেবে স্বাচ্ছন্দে কাজ করতে পারে। কর্মীদের কাজের প্রতি আগ্রহ বৃদ্ধি পায়। প্রতিষ্ঠান ও কর্মীদের মধ্যে ভালো সম্পর্ক তৈরি হয়। তাই বলা যায় আদর্শ নেতার গুণাবলীর আলোকে জনাব ইমনের নেতৃত্ব প্রতিষ্ঠানের উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "11",
      "uddipok": "'সাদিতা টেক্সটাইল লিমিটেড এর স্বত্বাধিকারী জনাব নাবিলা ৮ দিনের মধ্যে ১০০০ পিস থ্রীপিচ সরবরাহ করবেন বলে “সুমনা ফ্যাশন হাউজের\" সাথে চুক্তি করেন। উৎপাদন শুরু থেকে ৪ দিনে দেখা গেল মাত্র ৪৫০ পিস থ্রীপিচ তৈরি করা হয়েছে। পরবর্তীতে তিনি যথাসময়ে থ্রীপিচ সরবরাহ করার জন্য নিয়ন্ত্রণের প্রক্রিয়া যথাযথভাবে অনুসরণ করলেন।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "ব্যবস্থাপনার সর্বশেষ কাজ নিয়ন্ত্রণ।"
        },
        {
          "label": "খ",
          "question": "",
          "explanation": "PERT এর পূর্ণরুপ Program Evaluation & Review Technique.   PERT নিয়ন্ত্রণের একটি কৌশল। যে পদ্ধতিতে প্রতিষ্ঠানের কোন কাজ কখন শুরু হবে এবং কখন শেষ হবে তার নির্দিষ্টপূর্বক গুরুত্বপূর্ণ যে কাজগুলো বিরামহীনভাবে সম্পাদিত হবে তা মোটা রেখার দ্বারা সংযুক্ত করে সংকটময় পথ নির্দেশপূর্বক ওই কার্য সম্পাদনে অধিক সতর্কতা অবলম্বন ও নিয়ন্ত্রণ ব্যবস্থা আরোপ করা হয় তাকে PERT বলে।"
        },
        {
          "label": "গ",
          "question": "",
          "explanation": "নিয়ন্ত্রণের কার্যফল পরিমাপ পদক্ষেপে নাবিলা থ্রি পিস উৎপাদনের বিচ্যুতি নির্ণয় করেন।   কাজ প্রকৃতপক্ষে কতটা হয়েছে নির্দিষ্ট সময় শেষে তার পরিমাপকে কার্যফল পরিমাপ বলে। কতটুকু কাজ প্রকৃতপক্ষে সম্পাদিত হয়েছে তা পরিমাপ করা তা নিরূপণ করা নিয়ন্ত্রণ প্রক্রিয়ার দ্বিতীয় ধাপ।এরুপ পরিমাপের ক্ষেত্রে আদর্শ মানের সাথে সংঙ্ঘতি রেখে সময় বিবেচনায় প্রকৃত কার্যফল কি হয়েছে তা নির্ধারণ করা হয়।   উদ্দীপকের 'সানিতা টেক্সটাইল লিমিটেড' এর স্বত্বাধিকারী জনাব নাবিলা ৮ দিনের মধ্যে ১০০০ থ্রি পিস সরবরাহ করবেন বলে 'সুমন ফ্যাশন হাউজ' এর সাথে চুক্তি করেন। উৎপাদন শুরু হওয়ার ৪ দিন পর দেখা গেল মাএ ৪৫০ পিস থ্রি পিস তৈরি করা হয়েছে। তিনি একটি নির্দিষ্ট সময় পর কার্যফল পরিমাপ করেছেন যা নিয়ন্ত্রণের কার্যফল পরিমাপ ধাপের সাথে সামঞ্জস্যপূর্ণ। তাই বলা যায় নাবিলা নিয়ন্ত্রণের কার্যফল পরিমাপ পদক্ষেপে উৎপাদনের বিচ্যুতি নির্ণয় করেন।"
        },
        {
          "label": "ঘ",
          "question": "",
          "explanation": "উদ্দীপকে জনাব নাবিলা যথাসময়ে থ্রি পিস সরবরাহ করতে তার গৃহীত পরিকল্পনায় সংখাত্মক উপাত্ত বিশ্লেষণ সংশোধনী ব্যবস্থা গ্রহণ করেছেন বলে আমি মনে করি।   যে পদ্ধতি অনুযায়ী কার্য ফলাফলের সংখ্যাত্মক উপাত্ত সংগ্রহ ও বিশ্লেষণ এর মাধ্যমে বিচু্্যতি নির্ধারণ ও সংশোধনমূলক ব্যবস্থা গ্রহণ করা হয় তাকে সংখ্যাত্মক বিশ্লেষণ বলে।   উদ্দীপকে দেখা যায় জনাব নাবিলার উৎপাদন শুরু হওয়ার পর চার দিনে মাত্র ৪৫০ থ্রি পিস তৈরি হয়েছে। পরবর্তীতে তিনি যথাসময়ে থ্রি পিস সরবরাহের জন্য নিয়ন্ত্রণের প্রক্রিয়া যথাযথভাবে অনুসরণ করলেন।   সংখাত্মক উপাত্ত বিশ্লেষণের মাধ্যমে কতটুকু কাজ হয়েছে এবং কতটুকু কাজ বাকি তা সংখ্যায় প্রকাশ করা হয়। নাবিলা সংখাত্মক উপাত্ত বিশ্লেষণ প্রয়োগ করে কতদিন বাকি এবং কত পিস থ্রি পিস তৈরি করতে হবে তা খুব সহজেই বের করতে পারবে। তাই আমি মনে করি নাবিলা সংখ্যাত্মক উপাত্ত বিশ্লেষণ সংশোধনী ব্যবস্থা গ্রহণ করেছে।"
        }
      ]
    }
  ]
}