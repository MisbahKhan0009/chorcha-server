{
  "title": "ভিকারুননিসা কলেজ, ঢাকা ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. জুবায়ের ২০২১-২০২২ সালে প্রতিষ্ঠানের জন্য ৫ লক্ষ পিস শার্ট বিক্রয়ের লক্ষ্যমাত্রা ঠিক করেন। কিন্তু তিনি তার বিক্রয় বিভাগ, উৎপাদন বিভাগ; বাজারজাতকরণ বিভাগ ও অর্থবিভাগের সাথে কোনো রকম যোগাযোগ করেনি। এতে অনেক শার্ট অবিক্রীত থাকে। ফলে প্রতিষ্ঠানটি প্রচুর আর্থিক লোকসানের সম্মুখীন হয়। এমতাবস্থায় মি. জুবায়ের তার প্রতিষ্ঠানের সব নীতিমালা নতুন করে সাজানোর চিন্তা করেছেন। কারণ সকলের সাথে আলাপ-আলোচনা না করে নীতিমালা তৈরি ও লক্ষ্য নির্ধারণ করলে লক্ষ্যে পৌছানো সম্ভব হয় না।",
      "tag": "VNSC 23",
      "sub_questions": [
        {
          "label": "ক",
          "question": "ব্যবস্থাপনা কী?",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "উচ্চ স্তরীয় ব্যবস্থাপনা বলতে কী বোঝায়?",
          "explanation": "ব্যবস্থাপনার যে স্তরে প্রতিষ্ঠানের লক্ষ্য ও কৌশল নির্ধারণ, পরিকল্পনা প্রণয়ন ও নীতি নির্ধারণ করা হয়, তাকে উচ্চ স্তরের ব্যবস্থাপনা বলে। এ স্তরের ব্যবস্থাপকগণ প্রতিষ্ঠানের উদ্দেশ্য ও নীতি নির্ধারণ, দীর্ঘমেয়াদি পরিকল্পনা প্রণয়ন ও কৌশল গ্রহণ করে থাকেন। এসব কাজে বেশি মাত্রায় চিন্তা-চেতনার প্রয়োজন হয়।"
        },
        {
          "label": "গ",
          "question": "উদ্দীপকে মি. জুবায়েরের প্রতিষ্ঠানে প্রথমত ব্যবস্থাপনার কোন কাজের ঘাটতি দেখা যায়? ব্যাখ্যা করো।",
          "explanation": "উদ্দীপকে মি, জুবায়েরের প্রতিষ্ঠানে প্রথমত ব্যবস্থাপনার সমন্বয়সাধনের কাজে ঘাটতি দেখা যায়। সমন্বয়সাধন একটি দলীয় ব্যবস্থা। এতে সুশৃঙ্খলভাবে কর্মী, বিভাগ, উপ-বিভাগের মধ্যে ঐক্য স্থাপন দ্বারা উদ্দেশ্য অর্জনের চেষ্টা করা হয়। প্রতিষ্ঠানের ব্যক্তি ও বিভাগের পারস্পরিক সংযোগের জন্য সমন্বয়সাধন অপরিহার্য। উদ্দীপকে মি. জুবায়ের ২০২১-২২ সালে তার প্রতিষ্ঠান থেকে ৫ লক্ষ পিস শার্ট বিক্রয়ের লক্ষ্যমাত্রা ঠিক করেন। কিন্তু তিনি প্রতিষ্ঠানের বিক্রয় বিভাগ, উৎপাদন বিভাগ, বাজারজাতকরণ বিভাগ ও অর্থ বিভাগকে এ সম্পর্কে অবহিত করেননি। ফলে বিক্রয় লক্ষ্যমাত্রা অর্জনে উৎপাদন, বাজারজাতকরণ ও অর্থ বিভাগ যথাসময়ে পদক্ষেপ নিতে পারেনি। এতে বিপুল পরিমাণ শার্ট অবিক্রীত থেকে যায়। প্রতিষ্ঠানটি লোকসানের সম্মুখীন হয়। এ সমস্যাটি ব্যক্তি ও বিভাগের কাজে সমন্বয়সাধনের অভাবে ঘটেছে। সুতরাং, মি. জুবায়েরের প্রতিষ্ঠানে প্রথমত ব্যবস্থাপনার সমন্বয়সাধনের কাজে ঘাটতি দেখা যায়।"
        },
        {
          "label": "ঘ",
          "question": "উদ্দীপকে উক্ত প্রতিষ্ঠানের সফলতার জন্য মি. জুবায়ের যে পদক্ষেপ নিয়েছেন সেটি কী? তার যথার্থতা মূল্যায়ন করো।",
          "explanation": "উদ্দীপকে মি. জুবায়ের তার প্রতিষ্ঠানের সফলতার জন্য সমন্বয়সাধনের উদ্যোগ নিয়েছেন যা যথার্থ। সমন্বয়ের মাধ্যমে প্রতিষ্ঠানের সকল স্তরে অবস্থানরত কর্মীদের সাথে সার্বক্ষণিক যোগাযোগ রক্ষা করা হয়। এতে কর্মীরা দলগতভাবে কাজ করে। একে অপরের সাথে যোগাযোগ করে বলে প্রতিষ্ঠানের কাজে গতি আসে। এছাড়া যেকোনো সমস্যা সহজেই সমাধান করা সম্ভব হয়। ফলে প্রতিষ্ঠানের লক্ষ্য অর্জন সহজ হয়। উদ্দীপকে মি. জুবায়ের ২০২১-২২ সালে ৫ লক্ষ পিস বিক্রয়ের লক্ষ্যমাত্রা নির্ধারণ করে। কিন্তু এ সম্পর্কে সংশ্লিষ্ট বিভাগসমূহ অবগত ছিল না। এ সমন্বয়হীনতার কারণে শার্ট অবিক্রীত থেকে যায়। এতে প্রতিষ্ঠানটি আর্থিক ক্ষতির সম্মুখীন হয়। এ সমস্যা থেকে উত্তরণে মি. জুবায়ের প্রতিষ্ঠানটিতে সুষ্ঠু সমন্বয়ের ব্যবস্থা নিয়েছেন। এতে তিনি লক্ষ্য, উদ্দেশ্য সম্পর্কে অন্যান্য বিভাগের সাথে যোগাযোগ করছেন। তাদের কাজের সক্ষমতা সম্পর্কেও জেনেছেন। এর মাধ্যমে প্রতিষ্ঠানটিতে লক্ষ্য ও যোগাযোগের ঐক্য তৈরি হবে। এতে প্রতিটি বিভাগ সুষ্ঠু যোগাযোগ বজায় রেখে যার যার কাজ করবে। এভাবে প্রতিষ্ঠানের সামগ্রিক লক্ষ্য অর্জন হবে। তাই প্রতিষ্ঠানের সফলতা আনায়নে মি. জুবায়েরের গৃহীত সুষ্ঠু সমন্বয়সাধন পদক্ষেপটি যথার্থ হয়েছে।"
        }
      ]
    },
    {
      "number": "2",
      "uddipok": "'রিয়াদ সোয়েটার ফ্যাক্টরি লি.' একটি রপ্তানিকারক সোয়েটার প্রস্তুতকারী প্রতিষ্ঠান। মি. শফিক ও মি. শাহিন উৎপাদন বিভাগে একই পদে কর্মরত। তাদের বস মি. জুনায়েদ। মি. রিয়াজ প্রতিষ্ঠানের ঊর্ধ্বতন' কর্মকর্তা। একদিন মি. শফিক ও মি. শাহিনের মধ্যে দ্বন্দ্ব দেখা দেওয়ায় মি. শফিক মি. শাহিনের বিরুদ্ধে' মি. রিয়াজের কাছে অভিযোগ করলে তিনি মি. শফিকের ওপর চোখ রাঙিয়ে মি.। জুনায়েদকে ডেকে তার অধীনস্থ কর্মীদের নিয়ম-কানুন শেখানোর নির্দেশ দেন।",
      "tag": "VNSC 23",
      "sub_questions": [
        {
          "label": "ক",
          "question": "বিকেন্দ্রীকরণ কী?'",
          "explanation": "সিদ্ধান্ত নেওয়ার ক্ষমতা উচ্চ স্তরের ব্যবস্থাপনার হাতে কেন্দ্রীভূত না রেখে বিভিন্ন স্তরের ব্যবস্থাপকদের কাছে দেওয়াকে বলা হয় বিকেন্দ্রীকরণ।"
        },
        {
          "label": "খ",
          "question": "'আদেশের ঐক্য নীতি' বলতে কী বোঝায়? ব্যাখ্যা করো।",
          "explanation": "একজন কর্মী একই সময়ে শুধু একজন ঊর্ধ্বতন কর্মকর্তার কাছ থেকে আদেশ পাওয়াকে আদেশের ঐক্য বা আদেশের ঐক্য নীতি বলে। একজন কর্মীর আদেশদাতা একাধিক' হলে একই সময়ে তারা ভিন্ন ভিন্ন কাজের আদেশ দিতে পারেন। এতে কর্মীর পক্ষে যথাযথভাবে সব কাজ করা সম্ভব হয় না। তাই, প্রতিষ্ঠানে আদেশের ঐক্য নীতি অনুসরণ করা অপরিহার্য।"
        },
        {
          "label": "গ",
          "question": "উদ্দীপকে উক্ত সোয়েটার ফ্যাক্টরিতে ব্যবস্থাপনার কোন নীতিটি লঙ্ঘিত হয়েছে? ব্যাখ্যা করো।",
          "explanation": "উদ্দীপকে 'উক্ত সোয়েটার ফ্যাক্টরিতে ব্যবস্থাপনার জোড়া মই শিকলের নীতি লঙ্ঘিত হয়েছে। এ নীতিতে কর্তৃত্ব ঊর্ধ্বতন কর্মকর্তা থেকে ধাপে ধাপে অধস্তনের কাছে নেমে আসে। ফলে প্রতিটি বিভাগ, উপবিভাগ ও ব্যক্তি কর্তৃত্বের শিকলে কারো না কারো সাথে সম্পর্কযুক্ত থাকে। এ শিকল কর্মীদের কর্তৃত্বের প্রবাহ ও যোগাযোগের পথ নির্দেশ করে। উদ্দীপকে রিয়াদ সোয়েটার ফ্যাক্টরি লি.-এ মি. শফিক ও মি. শাহীন উৎপাদন বিভাগে একই পদে কর্মরত। তাদের বস মি. জুনায়েদ এবং মি. রিয়াজ প্রতিষ্ঠানটির উর্ধ্বতন কর্মকর্তা। সাংগঠনিক কাঠামো বিচারে মি. শফিক ও মি. শাহিন তাদের ঊর্ধ্বতন মি. জুনায়েদের কাছে জবাবদিহি করবে। আর মি. জুনায়েদ তার উর্ধ্বতন মি. রিয়াজের কাছে জবাবদিহি করবে। কিন্তু একদিন মি. শফিক ও মি. শাহিনের মধ্যে দ্বন্দ্ব দেখা দিলে মি. শফিক সরাসরি মি. রিয়াজের কাছে অভিযোগ করে। কিন্তু প্রাতিষ্ঠানিক কাঠামো অনুসারে মি. শফিকের মি. জুনায়েদের কাছে অভিযোগ করা উচিত ছিল। এটি প্রতিষ্ঠানটিতে জোড়া মই শিকলের নীতি না মানার বিষয়টিকে নির্দেশ করে। সুতরাং, উদ্দীপকের সোয়েটার ফ্যাক্টরিতে জোড়া মই শিকলের নীতি লঙ্ঘিত হয়েছে।"
        },
        {
          "label": "ঘ",
          "question": "উদ্দীপকের প্রতিষ্ঠানটির ঊর্ধ্বতন কর্মকর্তার ভূমিকা কি সঠিক ছিল? তোমার উত্তরের সপক্ষে যুক্তি দাও।",
          "explanation": "উদ্দীপকে প্রতিষ্ঠানটির ঊর্ধ্বতন কর্মকর্তার ভূমিকা সঠিক ছিল বলে আমি মনে করি। জোড়া মই শিকল নীতি অনুযায়ী প্রতিষ্ঠানের কর্মকর্তা-কর্মচারীদের নেতৃত্ব শীর্ষ নির্বাহী হতে ক্রমান্বয়ে অধস্তন কর্মীদের কাছে প্রবাহিত হয়। ফলে নির্দেশ উচ্চ পর্যায় থেকে নিম্ন পর্যায় এবং জবাবদিহিতা নিম্ন পর্যায় থেকে ক্রমান্বয়ে ঊর্ধ্বতন নির্বাহীর কাছে প্রবাহিত হয়। এটি প্রতিষ্ঠানে শৃঙ্খলা প্রতিষ্ঠা করে। উদ্দীপকে রিয়াদ সোয়েটার ফ্যাক্টরি লি.-এ দুই কর্মী মি. শফিক ও মি. শাহিনের মধ্যে দ্বন্দ্ব দেখা যায়। এতে মি. শফিক প্রতিষ্ঠানটির ঊর্ধ্বতন কর্মকর্তা মি. রিয়াজের কাছে অভিযোগ জানায়। জোড়া মই শিকল নীতি অনুযায়ী মি. শফিকের উচিত ছিল তাদের বস মি. জুনায়েদের কাছে অভিযোগ করা। কারণ সাংগঠনিক কাঠামো অনুসারে তারা মি. জুনায়েদের কাছে জবাবদিহি করতে বাধ্য। এক্ষেত্রে মি. শফিক ব্যবস্থাপনার জোড়া মই শিকলের নীতি লঙ্ঘন করেছেন। এতে প্রতিষ্ঠানের নিয়মানুবর্তিতা লঙ্ঘিত হয়েছে। তাই প্রতিষ্ঠানটির ঊর্ধ্বতন মি. রিয়াজ মি. শফিকের ওপর চোখ রাঙায়। আর তাদের বস মি. জুনায়েদকে ডেকে তার অধস্তনদের নিয়ম-কানুন শেখানোর নির্দেশ দেন। কারণ তা না হলে প্রতিষ্ঠানে বিশৃঙ্খলা সৃষ্টি হবে। কর্মীরা কারো আদেশ মানবে না। এতে প্রতিষ্ঠানের কর্মপরিবেশ বিঘ্নিত হবে। তাই প্রতিষ্ঠানের নিয়মানুবর্তিতা ও শৃঙ্খলা রক্ষার জন্য তার এ ভূমিকা সঠিক ছিল।"
        }
      ]
    },
    {
      "number": "3",
      "uddipok": "মিস অহনা 'অহনা সুজ লি.' এর চেয়ারম্যান। ২০২২ সালে প্রতিষ্ঠানটি ৩ লক্ষ জোড়া জুতা তৈরির পরিকল্পনা করে। কিন্তু বছরের মাঝামাঝিতে বেশকিছু প্রবীণ দক্ষ শ্রমিক অবসরে চলে যায়। নতুন একটি কারখানায় অধিক বেতনের প্রস্তাবে আরও কিছুসংখ্যক শ্রমিক চাকরি ত্যাগ করে চলে যায়। এতে প্রতিষ্ঠানটি বছর শেষে ২ লক্ষ ৫০ হাজার জোড়া জুতা তৈরি করতে সক্ষম হয়। সময়মতো জুতা সরবরাহ করতে না পারায় প্রতিষ্ঠানটির সুনাম ক্ষুণ্ণ হয়।",
      "tag": "VNSC 23",
      "sub_questions": [
        {
          "label": "ক",
          "question": "ব্যবস্থাপনা চক্র কী?",
          "explanation": "ব্যবস্থাপনার মৌলিক কাজগুলো (পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ) ধারাবাহিকভাবে বার বার আবর্তিত হওয়াকে ব্যবস্থাপনা চক্র বলে।"
        },
        {
          "label": "খ",
          "question": "‘পরিকল্পনার অঙ্গন' বলতে কী বোঝায়?",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার আঙিনা বা অঙ্গন। এরূপ আঙিনা বা অজান অনুযায়ী পরিকল্পনা তৈরি করা হয়। এক্ষেত্রে অনুমানে যেসব সম্ভাবনার দিক ধরে নেওয়া হয় পরিকল্পনাতে তা কাজে লাগানোর ব্যবস্থা রাখা হয়। আর যেসব সমস্যা হতে পারে তা দূর করে লক্ষ্য অর্জনের ব্যবস্থাও পরিকল্পনায় উল্লেখ করা হয়।"
        },
        {
          "label": "গ",
          "question": "পরিকল্পনা প্রণয়নের কোন ধাপটির যথাযথ অনুসরণ না করায় প্রতিষ্ঠানে বর্তমান পরিস্থিতি সৃষ্টি হয়েছে? ব্যাখ্যা করো।",
          "explanation": "উদ্দীপকের প্রতিষ্ঠানটিতে পরিকল্পনা প্রণয়নের 'ভবিষ্যৎ সম্পর্কে যথাযথ মূল্যায়ন' ধাপটি অনুসরণ না করার কারণে বর্তমান অবস্থা সৃষ্টি হয়েছে। একটি প্রতিষ্ঠানে ভবিষ্যতে কী হতে পারে তা নিশ্চিত করে বলা যায় না। তাই প্রতিষ্ঠানের পরিকল্পনা প্রণয়নের আগে প্রতিষ্ঠানের ভেতর ও বাইরের পরিবেশে বিদ্যমান সম্ভাব্য সুযোগ ও প্রতিবন্ধকতা চিহ্নিত করতে হয়। এসব বিষয় বিবেচনা করে পরিকল্পনা নিলে ভবিষ্যতের সম্ভাব্য ঝুঁকি পরিহার করা যায়। উদ্দীপকের মিস অহনা 'অহনা সুজ লি.'-এর চেয়ারম্যান। ২০২২ সালে প্রতিষ্ঠানটি তিন লক্ষ জোড়া জুতা তৈরির পরিকল্পনা করে। কিন্তু বছরের মাঝামাঝি সময়ে বেশকিছু প্রবীণ দক্ষ শ্রমিক অবসরে চলে যায়। এছাড়া বেশি বেতনের আশায় আরও কিছু শ্রমিক অন্য প্রতিষ্ঠানে চলে যায়। ফলে সামগ্রিকভাবে প্রতিষ্ঠানটির উৎপাদনের পরিমাণও কমে যায়। এ ধরনের পরিস্থিতি তৈরি হতে পারে তা কর্তৃপক্ষ আগে বুঝতে পারেনি। এটি প্রতিষ্ঠানটির লক্ষ্যমাত্রা নির্ধারণের ক্ষেত্রে ভবিষ্যত সম্পর্কে পূর্বানুমান করার ব্যর্থতাকে নির্দেশ করে। সুতরাং, মিস অহনা ভবিষ্যৎ সম্পর্কে যথাযথ মূল্যায়ন করতে না পারায় প্রতিষ্ঠানে প্রতিকূল পরিস্থিতি সৃষ্টি হয়েছে।"
        },
        {
          "label": "ঘ",
          "question": "উদ্দীপকে প্রতিষ্ঠানের উক্ত পরিস্থিতি মোকাবিলায় সুনাম পুনরুদ্ধারে মিস অহনার করণীয় কী? যুক্তিসহ তোমার মতামত। দাও।",
          "explanation": "উদ্দীপকের প্রতিষ্ঠানের সুনাম পুনরুদ্ধারে মিস অহনা বিকল্প পরিকল্পনা নিতে পারেন। ভবিষ্যতে কোন কাজ, কখন, কীভাবে করতে হবে তা পরিকল্পনার মাধ্যমে জানা যায়। এটি প্রতিষ্ঠানের দিকনির্দেশনা হিসেবে কাজ করে। কিন্তু কোনো কারণে প্রতিকূল পরিস্থিতির সৃষ্টি হলে তা মোকাবিলার জন্য বিকল্প পরিকল্পনা রাখতে হয়। এতে প্রতিষ্ঠানের লক্ষ্যমাত্রা পূরণ সহজ হয়। উদ্দীপকের মিস অহনা ২০২২ সালে প্রতিষ্ঠানে তিন লক্ষ জোড়া জুতা তৈরির পরিকল্পনা নেন। কিন্তু কিছু প্রবীণ দক্ষ শ্রমিক বছরের মাঝামাঝিতে অবসরে চলে যায়। আবার, নতুন প্রতিষ্ঠানে বেশি বেতনের আশায় কয়েকজন চাকরি ত্যাগ করে। এতে প্রতিষ্ঠানে বছর শেষে দুই লক্ষ ৫০ হাজার জোড়া জুতা উৎপাদন হয়। ফলে চাহিদা অনুযায়ী প্রতিষ্ঠানটি পণ্য সরবরাহ করতে পারেনি। এতে প্রতিষ্ঠানটির সুনাম নষ্ট হয়। প্রতিষ্ঠানে যেকোনো সময় প্রতিকূল পরিস্থিতি তৈরি হতে পারে। তাই মিস অহনার বিকল্প পরিকল্পনা রাখা উচিত। শ্রমিক অবসর নিলে নতুন কর্মী নিয়োগ দিতে হবে। আবার, নতুন শ্রমিকদের ধরে রাখার জন্য সুযোগ-সুবিধা বাড়াতে হবে। প্রতিষ্ঠানের সামর্থ্য বিবেচনায় রেখে উৎপাদন লক্ষ্যমাত্রা নির্ধারণ করতে হবে। এছাড়া চুক্তিভিত্তিক শ্রমিক সংখ্যাও বাড়ানো যেতে পারে। এতে লক্ষ্যমাত্রা পূরণ করা সহজ হবে। ফলে প্রতিষ্ঠান সময়মতো পণ্য সরবরাহ করতে পারবে। অতএব, বিকল্প পরিকল্পনার মাধ্যমে মিস, অহনা প্রতিষ্ঠানের সুনাম ফিরিয়ে আনতে পারেন।"
        }
      ]
    },
    {
      "number": "4",
      "uddipok": "মিস জাহিন এবিসি লি. নামক একটি RMG প্রতিষ্ঠানের ব্যবস্থাপনা পরিচালকের দায়িত্ব পালন করছেন। ব্যবসায়িক প্রয়োজনে তাকে অনেক সময় দেশের বাহিরে থাকতে হয় ও অফিসের বাহিরে বেশি সময় দিতে হয়। তিনি কর্মীদের ওপর কাজের নির্দেশনা ও দায়িত্ব দিয়েই নিশ্চিন্তে থাকতে চান। ফলে প্রতিষ্ঠানটি মারাত্মক আর্থিক সংকটে পড়ে যায়। এ অবস্থা থেকে উত্তরণে তিনি নেতৃত্বের কৌশল পরিবর্তন করে কর্মীদের সাথে আলাপ-আলোচনার মাধ্যমে কাজ পরিচালনা করতে চান।",
      "tag": "VNSC 23",
      "sub_questions": [
        {
          "label": "ক",
          "question": "সাম্যতা নীতিটি কী?",
          "explanation": "প্রতিষ্ঠানের সকল কর্মীর প্রতি সমান আচরণ করা ও সকলকে সমান দৃষ্টিতে দেখার নীতিকেই সাম্যতা বা সাম্যের নীতি বলে।"
        },
        {
          "label": "খ",
          "question": "পরামর্শমূলক নির্দেশনা বলতে কী বোঝায়? ব্যাখ্যা করো।",
          "explanation": "নির্দেশনা দেওয়ার আগে তা বাস্তবায়নকারীদের সাথে পরামর্শ করে এর বিষয়বস্তু ঠিক করাকে পরামর্শমূলক নির্দেশনা বলে। এ ধরনের নির্দেশনায় সিদ্ধান্ত নেওয়ার আগে কর্মীদের সমস্যা সম্পর্কে ভাবতে সুযোগ দেওয়া হয়। ফলে কর্মীরা বিভিন্ন পরিস্থিতি মোকাবিলায় সর্বোত্তম করণীয় কী, তা নির্ধারণের মতামত জানিয়ে থাকে। ফলে তাদের কাজে উৎসাহ-উদ্দীপনা বেড়ে যায়। এতে লক্ষ্য অর্জন সহজ হয়।"
        },
        {
          "label": "গ",
          "question": "উদ্দীপকের প্রতিষ্ঠানে মিস জাহিন কোন ধরনের নেতৃত্ব অনুসরণ করেছেন? ব্যাখ্যা করো।",
          "explanation": "উদ্দীপকের মিস জাহিন প্রতিষ্ঠানে মুক্ত বা লাগামহীন নেতৃত্ব অনুসরণ করছেন। এ নেতৃত্বে নেতা কর্মীদের ওপর দায়িত্ব দিয়ে নিশ্চিত থাকেন। এক্ষেত্রে নেতা নিজে কাজ করতে পছন্দ করেন না। কর্মীদেরও নির্দিষ্ট আদেশ দেন না। এতে কর্মীরা নিজেদের ইচ্ছা অনুযায়ী কাজ করে থাকে। উদ্দীপকের মিস জাহিন তার প্রতিষ্ঠানে তেমন সময় দেন না। তিনি কর্মীদের ওপর দায়িত্ব দিয়ে নিশ্চিন্ত থাকতে চান। এক্ষেত্রে প্রতিষ্ঠানের কাজ বা লক্ষ্য বাস্তবায়নে তার ভূমিকা নেই। তার প্রতিষ্ঠানে কর্মীরা নিজেদের মতো কাজ করে। এতে প্রতিষ্ঠানটি ক্ষতির সম্মুখীন হয়। এর সাথে মুক্ত বা লাগামহীন নেতৃত্বের মিল আছে। সুতরাং, মিস জাহিন তার প্রতিষ্ঠানে মুক্ত বা লাগামহীন নেতৃত্ব অনুসরণ করেন।"
        },
        {
          "label": "ঘ",
          "question": "উদ্দীপকে প্রতিষ্ঠানের আর্থিক সংকট নিরসনে মিস জাহিনের সিদ্ধান্ত কতটুকু যথার্থ বলে তুমি মনে করো? মতামত দাও।",
          "explanation": "উদ্দীপকের প্রতিষ্ঠানের আর্থিক সংকট নিরসনে মিস জাহিনের গণতান্ত্রিক নেতৃত্ব অনুসরণ সম্পূর্ণ যথার্থ বলে আমি মনে করি। এ নেতৃত্ব ব্যবস্থায় নেতা সব ক্ষমতা নিজের হাতে কেন্দ্রীভূত রাখেন না। তিনি প্রয়োজনীয় কর্তৃত্ব অধস্তনদের কাছে দেন। এছাড়া সিদ্ধান্ত নেওয়ায় তাদের সাথে পরামর্শ করা হয়। উদ্দীপকের মিস জাহিন এবিসি লি. নামক প্রতিষ্ঠানের ব্যবস্থাপনা পরিচালকের দায়িত্বে আছেন। তিনি কর্মীদের ওপর সব দায়িত্ব দিয়ে নিশ্চিন্ত থাকেন। প্রতিষ্ঠানের কাজে তিনি সময় দেন না। ফলে প্রতিষ্ঠান আর্থিক সংকটে পড়ে। এক্ষেত্রে মিস জাহিনের বিদ্যমান নেতৃত্ব পরিবর্তন করে গণতান্ত্রিক নেতৃত্ব অনুসরণ করতে হবে। এতে তিনি কর্মীদের সাথে আলোচনা করে সিদ্ধান্ত নিবেন। এর মাধ্যমে গৃহীত সিদ্ধান্তে কর্মীদের পাশাপাশি তারও প্রত্যক্ষ অংশগ্রহণ থাকবে। এতে সঠিক ও সময়োপযোগী সিদ্ধান্ত নেওয়া যাবে। এছাড়া যেকোনো সমস্যা তিনি তার নেতৃত্বে কর্মীদের প্রত্যক্ষ অংশগ্রহণে সমাধান করতে পারবেন। এতে প্রতিষ্ঠানটিতে কাজের সুষ্ঠু পরিবেশ বজায় থাকবে এবং আর্থিক সংকটের মাত্রা কমবে। তাই, মিস জাহিনের প্রতিষ্ঠানে আর্থিক সংকট নিরসনে গণতান্ত্রিক নেতৃত্ব অনুসরণের সিদ্ধান্তটি যৌক্তিক।"
        }
      ]
    },
    {
      "number": "5",
      "uddipok": "সুইট ড্রিম লি.' একটি বৃহদায়তন ডেভেলপার কোম্পানি। কোম্পানিটি প্রতিটি প্রকল্পের জন্য পৃথক পরিকল্পনা নেন। নির্মাণ শেষে পরিকল্পনার সমাপ্তি হয়। সম্প্রতি মতিঝিলে নতুন একটি প্রকল্প ২০ তলা বিল্ডিং নির্মাণের পরিকল্পনা নেয় এবং এর নকশা অনুমোদনের জন্য C.D.A তে জমা হয়। জায়গার পরিমাণ, মূল রাস্তা থেকে জায়গার দূরত্ব, রাস্তার প্রশস্ততা ইত্যাদি বিষয় বিবেচনা করে C.D.A-১০ তলার বেশি নির্মাণ করা ঝুঁকিপূর্ণ হবে বলে পরিকল্পনাটি বাতিল করে দেয়। পরবর্তীতে প্রকল্পটি ১০ তলা বিল্ডিং নির্মাণের পরিকল্পনা নেয় এবং C.D.A- পরিকল্পনাটি অনুমোদন দেয়।",
      "tag": "VNSC 23,BNMPC 23",
      "sub_questions": [
        {
          "label": "ক",
          "question": "পরিকল্পনা কী?",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য ভবিষ্যতে কোন কাজ কে করবে, কীভাবে করবে, কখন করবে, কতটুকু সময়ের মধ্যে করা হবে প্রভৃতি আগেই নির্ধারণ করার কর্মসূচি বা নকশা প্রণয়নের কাজকে পরিকল্পনা বলে।"
        },
        {
          "label": "খ",
          "question": "নিয়ন্ত্রণ একটি অবিরাম প্রক্রিয়া' ব্যাখ্যা করো।",
          "explanation": "একবার শুরু হয়ে তা ধারাবাহিক বা অব্যাহতভাবে চলতে থাকাকে অবিরাম প্রক্রিয়া বলে। পরিকল্পনা অনুযায়ী কাজ করার জন্য নিয়ন্ত্রণ ব্যবস্থা আরোপ করা হয়। কোনো বিচ্যুতি থাকলে তা সংশোধন করে আবার নতুন পরিকল্পনা নির্ধারণ করা হয়। এই নতুন পরিকল্পনার সাথে মিল রেখে আবার নিয়ন্ত্রণ কাজ চলতে থাকে। এটিই নিয়ন্ত্রণের অবিরাম প্রক্রিয়া।"
        },
        {
          "label": "গ",
          "question": "‘সুইট ড্রিম লি.'- এর নেওয়া পরিকল্পনা প্রকৃতিভেদে কোন ধরনের পরিকল্পনা? ব্যাখ্যা করো।",
          "explanation": "উদ্দীপকের 'সুইট ড্রিম লি.'-এর নেওয়া পরিকল্পনা প্রকৃতিভেদে একার্থক পরিকল্পনা। এ পরিকল্পনা কোনো একটি বিশেষ কাজ সম্পাদনের জন্য তৈরি করা হয়। তবে পরিকল্পনাটি বাস্তবায়িত হলে তা পরে আর ব্যবহৃত হয় না। দ্রুত পরিবর্তনশীল কার্যক্ষেত্র বা ফরমায়েশ অনুযায়ী পরিচালিত কর্মকাণ্ডে এ পরিকল্পনা বেশি কার্যকর। উদ্দীপকে 'সুইট ড্রিম লি.' একটি বৃহদায়তন ডেভেলপার কোম্পানি। কোম্পানিটি বিল্ডিং তৈরির প্রকল্পের কাজ করে। এতে কোম্পানিটি প্রতিটি প্রকল্পের জন্য আলাদা পরিকল্পনা নেয়। অর্থাৎ, প্রতিটি বিল্ডিং তৈরির জন্য প্রতিষ্ঠানটি যথোপযুক্ত আলাদা আলাদা পরিকল্পনা নেয়। বিল্ডিং নির্মাণ শেষে গৃহীত পরিকল্পনাটির কার্যকারিতা শেষ হয়ে যায়। পরবর্তীতে নতুন নির্মাণ কাজের জন্য তারা নতুন পরিকল্পনা অনুসরণ করে। এসব বৈশিষ্ট্যের সাথে একার্থক পরিকল্পনার মিল রয়েছে। সুতরাং, 'সুইট ড্রিম লি.' এর নেওয়া পরিকল্পনাটি একার্থক পরিকল্পনা।"
        },
        {
          "label": "ঘ",
          "question": "পরিকল্পনার যে বৈশিষ্ট্যের কারণে 'সুইট ড্রিম লি.'-এর প্রকল্পটি C.D. A-এর অনুমোদন পায় তার যৌক্তিকতা মূল্যায়ন করো।",
          "explanation": "উদ্দীপকের 'সুইট ড্রিম লি.'-এর প্রকল্পটি পরিকল্পনার নমনীয়তা বৈশিষ্ট্যের কারণে C.D.A-এর অনুমোদন পায়। ভবিষ্যৎ সবসময় অনিশ্চিত। তাই পরিকল্পনা সময়, স্থান ও অবস্থাভেদে পরিবর্তনযোগ্য হতে হয়। নমনীয়তা বৈশিষ্ট্যের কারণে পরিকল্পনাকে অবস্থা ও সময়ের সাথে তাল মিলিয়ে পরিবর্তন করা যায়। 'সুইট ড্রিম লি.' মতিঝিলে ২০ তলা ভবন নির্মাণের সিদ্ধান্ত নেয়। এ লক্ষ্যে তারা C.D.A-তে নির্মাণের নকশা জমা দেয়। কিন্তু জায়গার পরিমাণ, রাস্তার প্রশস্ততা প্রভৃতি কারণে সেখানে ১০ তলার চেয়ে উঁচু ভবন নির্মাণের অনুমোদন C.D.A দেয়নি। এসব দেখে প্রতিষ্ঠানটি আগের পরিকল্পনাটি বাতিল করে দেয়। পরবর্তীতে প্রতিষ্ঠানটি সেখানে ১০ তলা ভবন নির্মাণের পরিকল্পনা নেয়, যা C.D.A অনুমোদন দেয়। এক্ষেত্রে প্রতিষ্ঠানটির গৃহীত প্রথম পরিকল্পনাটি বাধাপ্রাপ্ত হয়। কিন্তু প্রতিষ্ঠানটি এ পরিস্থিতি সক্ষমতার সাথে মোকাবিলা করেছে। এজন্য পরিবর্তিত পরিস্থিতিতেও পূর্বনির্ধারিত জায়গায় ২০ তলার বদলে ১০ তলা ভবন নির্মাণের পরিকল্পনা নিতে পেরেছে। এতে প্রতিষ্ঠানের নির্মাণ কাজেও গতিশীলতা বজায় রয়েছে। আবার, C.D.A এর শর্তানুযায়ী এটি পরবর্তীতে পরিকল্পনা পরিবর্তন করছে বলে C.D.A উক্ত প্রতিষ্ঠানটিকে নির্মাণের অনুমোদন দিয়েছে। এসবের মধ্য দিয়ে প্রতিষ্ঠানটির পরিকল্পনায় নমনীয়তা বৈশিষ্ট্যটি ফুটে ওঠে। তাই প্রতিষ্ঠানটির পরিকল্পনায় নমনীয়তা বৈশিষ্ট্য থাকার কারণে এটি C.D.A এর অনুমোদন পায়।"
        }
      ]
    },
    {
      "number": "6",
      "uddipok": "'XY X'-একটি টয়লেট্রিজ কোম্পানি। বর্তমানে কোম্পানিটি ২০২১- ২০২২ সালে বার্ষিক ২০ হাজার ইউনিট শ্যাম্পু এবং ৩০ হাজার ইউনিট সাবান উৎপাদনের লক্ষ্যমাত্রা নির্ধারণ করে। কিন্তু ৯ মাস পর দেখা যায়, মাত্র ১৫ হাজার ইউনিট শ্যাম্পু এবং ১৮ হাজার ইউনিট সাবান উৎপাদন হয়েছে। কোম্পানিটির উৎপাদন লক্ষ্যমাত্রার চেয়ে কম উৎপাদনের কারণ উদঘাটন করলেন। উৎপাদন ম্যানেজারকে তিনি প্রয়োজনীয় প্রশিক্ষণ দিলেন। আর ক্রয় সুপারভাইজারকে চাকরি থেকে বরখাস্ত করলেন।",
      "tag": "VNSC 23,BNMPC 23",
      "sub_questions": [
        {
          "label": "ক",
          "question": "নিয়ন্ত্রণের প্রথম পদক্ষেপ কী?",
          "explanation": "নিয়ন্ত্রণের প্রথম পদক্ষেপ হলো আদর্শমান নির্ধারণ।"
        },
        {
          "label": "খ",
          "question": "নিয়ন্ত্রণকে কেন পরবর্তী পরিকল্পনার ভিত্তি বলা হয়?",
          "explanation": "নিয়ন্ত্রণ হলো পরিকল্পনা অনুযায়ী কাজ হচ্ছে কি না তা দেখা, বিচ্যুতি নির্ণয় এবং প্রয়োজনে সংশোধনমূলক ব্যবস্থা নেওয়া। এর মাধ্যমে প্রতিষ্ঠানে পরিকল্পনার ত্রুটি-বিচ্যুতির কারণ জানা যায়। এসব ত্রুটি কীভাবে সমাধান করা যায়, তারও উপায় বের করা সম্ভব হয়। এই সংশোধনীর আলোকে নতুন পরিকল্পনা নেওয়া হয়। এভাবে নিয়ন্ত্রণ প্রতিষ্ঠানের পরবর্তী পরিকল্পনার ভিত্তি হিসেবে কাজ করে।"
        },
        {
          "label": "গ",
          "question": "প্রতিষ্ঠানের লক্ষ্যমাত্রার সাথে প্রকৃত উৎপাদনের বিচ্যুতি নির্ণয় করা ব্যবস্থাপনার একটি গুরুত্বপূর্ণ কাজের সাথে জড়িত। কাজটি কী? ব্যাখ্যা করো।",
          "explanation": "প্রতিষ্ঠানের লক্ষ্যমাত্রার সাথে প্রকৃত উৎপাদনের বিচ্যুতি নির্ণয় করা ব্যবস্থাপনার নিয়ন্ত্রণ কাজের সাথে জড়িত। এর মাধ্যমে পরিকল্পনা অনুযায়ী কাজ হচ্ছে কি না তা যাচাই করা হয়। এ ধাপে আগে থেকে নির্ধারিত লক্ষ্যমাত্রার সাথে প্রকৃত কার্যফলের তুলনা করে বিচ্যুতি নিরূপণ করা হয়। এক্ষেত্রে বিচ্যুতি পেলে তা সংশোধনের ব্যবস্থা করা হয়। উদ্দীপকে 'X Y X' কোম্পানিটি ২০২১-২২ সালে বার্ষিক ২০ হাজার ইউনিট শ্যাম্পু ও ৩০ হাজার ইউনিট সাবান উৎপাদনের লক্ষ্যমাত্রা নির্ধারণ করে। কিন্তু প্রতিষ্ঠানটিতে ৯ মাস পর ১৫ হাজার ইউনিট শ্যাম্পু ও ১৮ হাজার ইউনিট সাবান উৎপাদিত হয়। এক্ষেত্রে লক্ষ্যমাত্রা অনুযায়ী শ্যাম্পু উৎপাদন হওয়ার কথা = ( ২০ , ০০০  × ৯ ১২ ) =\\left(২০,০০০\\ \\times\\frac{৯}{১২}\\right) = ( ২০ , ০০০   × ১২ ৯ ​ ) বা, ১৫,০০০ ইউনিট। আর, সাবান উৎপাদন হওয়ার কথা = = ( ৩০ , ০০০  × ৯ ১২ ) =\\left(৩০,০০০\\ \\times\\frac{৯}{১২}\\right) = ( ৩০ , ০০০   × ১২ ৯ ​ ) বা, ২২,৫০০ ইউনিট। এক্ষেত্রে শ্যাম্পু লক্ষ্যমাত্রা মাফিক উৎপাদন হলেও সাবানের উৎপাদন (২২,৫০০ ১৮,০০০) বা ৪,৫০০ ইউনিট. কম হয়েছে। এতে সাবান উৎপাদনে বিচ্যুতি দেখা যায়। আর আদর্শমানের সাথে প্রকৃত মান তুলনা করে বিচ্যুতি নির্ণয় করা হয় ব্যবস্থাপনার নিয়ন্ত্রণের মাধ্যমে। সুতরাং, প্রতিষ্ঠানের লক্ষ্যমাত্রার সাথে প্রকৃত উৎপাদনের বিচ্যুতি নির্ণয় করা ব্যবস্থাপনার নিয়ন্ত্রণ কাজের সাথে জড়িত।"
        },
        {
          "label": "ঘ",
          "question": "লক্ষ্যমাত্রা পূরণের জন্য উৎপাদন ব্যবস্থাপকের নেওয়া ব্যবস্থা কি তুমি যুক্তিযুক্ত মনে করো? ব্যাখ্যা করো।",
          "explanation": "লক্ষ্যমাত্রা পূরণের জন্য উৎপাদন ব্যবস্থাপকের নেওয়া সংশোধনমূলক ব্যবস্থা যুক্তিযুক্ত বলে আমি মনে করি। নিয়ন্ত্রণের সর্বশেষ পর্যায়ে চিহ্নিত বিচ্যুতি বা ভুল-ত্রুটি সংশোধনের জন্য প্রয়োজনীয় পদক্ষেপ নেওয়া হয়। এজন্য যেসব কারণে ভুল-ত্রুটি বা বিচ্যুতি হয়েছে তার কারণ সংশোধনের ব্যবস্থা নেওয়া হয়। এক্ষেত্রে প্রয়োজনে পরিকল্পনাকে নতুন করে সাজানোও হয়ে থাকে। 'X Y X' কোম্পানিটি বার্ষিক লক্ষ্যমাত্রা অনুযায়ী সাবান উৎপাদন করতে পারেনি। উৎপাদন ব্যবস্থাপক কোম্পানিটির লক্ষ্যমাত্রা অনুযায়ী উৎপাদন না হওয়ার কারণ বের করলেন। আর এ কারণ সংশোধনের জন্য তিনি উৎপাদন ম্যানেজারকে প্রয়োজনীয় প্রশিক্ষণ দিলেন। এছাড়াও তিনি ক্রয় সুপারভাইজারকে চাকরি থেকে বরখাস্ত করলেন। উদ্দীপকের উৎপাদন ব্যবস্থাপক এসব কাজের মাধ্যমে উৎপাদনের বিচ্যুতির জন্য সংশোধনমূলক ব্যবস্থা নিয়েছেন। এক্ষেত্রে উৎপাদন ম্যানেজারের উৎপাদন পদ্ধতি ও প্রযুক্তির ব্যবহার সম্পর্কে যথাযথ জ্ঞান ছিল না। আর উৎপাদন ব্যবস্থাপকের প্রশিক্ষণের মাধ্যমে সে এসব সম্পর্কে জ্ঞান ও কৌশল অর্জন করবে। আবার ক্রয় সুপারভাইজার উৎপাদন কাজে ব্যবহৃত কাঁচামাল সময় মতো সংগ্রহ করতে পারেনি। তাই, এ কারণ চিহ্নিতপূর্বক তার ওপর উৎপাদন ব্যবস্থাপক ব্যবস্থা নিয়েছেন। এ কাজগুলোর মাধ্যমে প্রতিষ্ঠানটি আগের ভুলগুলো সংশোধন করে নতুনভাবে লক্ষ্যমাত্রা অর্জনে তৎপর হবে। তাই, লক্ষ্যমাত্রা পূরণে উৎপাদন ব্যবস্থাপকের নেওয়া সংশোধনমূলক ব্যবস্থা যুক্তিযুক্ত ছিল বলে আমি মনে করি।"
        }
      ]
    },
    {
      "number": "7",
      "uddipok": "পদ্মা টেলিকমিউনিকেশন কোম্পানি'-এর প্রধান হিসাবরক্ষক কর্মকর্তা। মি. আরিফ প্রতিষ্ঠানে বিভিন্ন আর্থিক বিবরণী তৈরিতে তিনি দক্ষতার পরিচয় দিয়েছেন। তার দক্ষ হিসাব-নিকাশের ফলে প্রতিষ্ঠানটির ব্যয় অনেকটা কমে যায়। আর্থিক সচ্ছলতাও আগের চেয়ে অনেক বেড়েছে। ফলে ব্যবস্থাপনা পরিচালক ও তার কাজে সন্তুষ্ট।",
      "tag": "VNSC 23",
      "sub_questions": [
        {
          "label": "ক",
          "question": "আধুনিক ব্যবস্থাপনার জনক কে?",
          "explanation": "আধুনিক ব্যবস্থাপনার জনক হলেন হেনরি ফেয়ল (Henri Fayol)।"
        },
        {
          "label": "খ",
          "question": "'পারিশ্রমিকের নীতিটি' ব্যাখ্যা করো।",
          "explanation": "পারিশ্রমিকের নীতি বলতে কর্মীদের যোগ্যতা ও কাজের দক্ষতা, অভিজ্ঞতা, পারিপার্শ্বিক অবস্থা প্রভৃতি বিবেচনায় এনে উপযুক্ত পারিশ্রমিক দেওয়াকে বোঝায়। এ নীতিতে কর্মীদের কাজের প্রকৃতি ও ধরন, সংখ্যা ও পরিমাণ, জীবনযাত্রার মান প্রভৃতিও বিবেচনা করা হয়। প্রতিষ্ঠানে কায়িক বা মানসিক শ্রম দেওয়ার বিনিময়ে সবাই উপযুক্ত পারিশ্রমিক আশা করেন। তাই প্রতিষ্ঠানের পক্ষ থেকে কর্মীদের তাদের যোগ্যতা অনুযায়ী পারিশ্রমিক দেওয়া উচিত।"
        },
        {
          "label": "গ",
          "question": "মি. আরিফের কোন দক্ষতা সম্পর্কে উদ্দীপকে আলোকপাত করা হয়েছে? ব্যাখ্যা করো।",
          "explanation": "উদ্দীপকের মি. আরিফের কারিগরি দক্ষতা সম্পর্কে আলোকপাত করা হয়েছে। কারিগরি দক্ষতা হলো কোন কাজ কীভাবে করতে হবে তার কৌশল। এর মাধ্যমে প্রতিষ্ঠানের কাজগুলো সুষ্ঠুভাবে সম্পাদন করা যায়। এ দক্ষতার মাধ্যমে একজন ব্যবস্থাপক প্রতিষ্ঠানকে গতিশীল রাখেন। উদ্দীপকের মি. আরিফ 'পদ্মা টেলিকমিউনিকেশন কোম্পানি'-এর প্রধান হিসাবরক্ষক কর্মকর্তা। তিনি সঠিকভাবে আর্থিক বিবরণী তৈরি করতে পারেন। কারণ এর সংশ্লিষ্ট প্রতিটি বিষয় সম্পর্কে তিনি জানেন। আর এ কাজ করতে তিনি বিভিন্ন কৌশল ব্যবহার করেন। এতে হিসাবের নির্ভুলতা পাওয়া যায়। এ ধরনের দক্ষতার মাধ্যমে তিনি প্রতিষ্ঠানে ব্যয় কমাতে সক্ষম হন। ফলে প্রতিষ্ঠানটির আর্থিক সচ্ছলতা বেড়ে যায়। তার প্রয়োগকৃত কৌশলগুলো মূলত কারিগরি দক্ষতার সাথে সংগতিপূর্ণ। তাই বলা যায়, মি. আরিফ কারিগরি দক্ষতায় পারদর্শী।"
        },
        {
          "label": "ঘ",
          "question": "উদ্দীপকের প্রতিষ্ঠানটির আর্থিক সচ্ছলতায় মি. আরিফকে তুমি কি একজন দক্ষ ব্যবস্থাপক মনে করো? যুক্তিসহ তোমার মতামত দাও।",
          "explanation": "প্রতিষ্ঠানের আর্থিক সচ্ছলতায় মি. আরিফ একজন দক্ষ ব্যবস্থাপক বলে আমি মনে করি। একজন আদর্শ ব্যবস্থাপক কাজ সম্পাদনে অর্জিত বিশেষ কৌশল ও জ্ঞানের মাধ্যমে কাজ সঠিকভাবে সম্পাদন করেন। এতে কাজ করতে সময় কম লাগে। ফলে প্রতিষ্ঠানের খরচ কমে যায়। উদ্দীপকের মি. আরিফ 'পদ্মা টেলিকমিউনিকেশন কোম্পানি'-এর প্রধান হিসাবরক্ষক। তিনি সঠিকভাবে আর্থিক বিবরণী তৈরি করেন। তার দক্ষ হিসাব-নিকাশের ফলে প্রতিষ্ঠানের ব্যয় অনেকটা কমে যায়। এটি তার কারিগরি দক্ষতা প্রকাশ করে। আদর্শ ব্যবস্থাপক এ দক্ষতার মাধ্যমে কম সময় ও অর্থ ব্যয়ে কাজ করতে পারেন। আবার, বিশেষ কৌশল প্রয়োগ করে নির্ভুলভাবে হিসাব রাখতে পারেন। এছাড়া তিনি নির্ভুলভাবে আর্থিক বিবরণ তৈরি করেন। এতে তিনি প্রতিষ্ঠানটির আয়-ব্যয় সম্পর্কে পরিষ্কার ধারণা পাবেন। এ ধারণা থেকে তিনি ভবিষ্যতে কমানোর জন্য পদক্ষেপ নিতে পারবেন। এতে প্রতিষ্ঠানটির মুনাফা বাড়বে। এভাবে মি. আরিফের কারিগরি দক্ষতা প্রতিষ্ঠানটির আর্থিক স্বচ্ছলতা আনয়নে ভূমিকা রেখেছে। তাই আমি মনে করি মি. আরিফ একজন আদর্শ ব্যবস্থাপক।"
        }
      ]
    },
    {
      "number": "8",
      "uddipok": "খালেদ ও ফিরোজ দুইবন্ধু দু’টি প্রতিষ্ঠানের মালিক। খালেদের প্রতিষ্ঠানের কর্মীরা নির্বাহীর প্রত্যক্ষ তত্ত্বাবধানে ও নিয়ন্ত্রণে থেকে সকল কাজ সম্পাদন করে। অন্যদিকে ফিরোজের প্রতিষ্ঠানে নির্বাহীদের কাজে সহায়তা করার জন্য কয়েকজন বিশেষজ্ঞ কর্মী আছেন। খালেদের প্রতিষ্ঠানে শ্রমিক অসন্তোষ দেখা দিলে সে তার বন্ধু ফিরোজের কাছে পরামর্শ গ্রহণ করে।",
      "tag": "DIN.B 22,VNSC 23",
      "sub_questions": [
        {
          "label": "ক",
          "question": "",
          "explanation": "একটি প্রতিষ্ঠানে কর্মরত বিভিন্ন ব্যক্তি, বিভাগ ও উপ বিভাগের মধ্যকার সম্পর্ককে চিত্রে উপস্থাপন করা হলে তাকে সংগঠন চার্ট বলে।"
        },
        {
          "label": "খ",
          "question": "",
          "explanation": "অন্তর্দৃষ্টি দিয়ে কোনো বিষয়ে আগাম চিন্তা করতে পারার দক্ষতাকে দূরদর্শিতা বলে। একজন নেতা যদি অতীত ও বর্তমান বিবেচনা করে ভবিষ্যৎ সম্পর্কে যথাযথ মূল্যায়ন করতে ব্যর্থ হন তবে তার পক্ষে প্রতিষ্ঠানের জন্য সঠিক সিদ্ধান্ত গ্রহণ সম্ভব হয়ে ওঠে না।একজন নেতা যখন সঠিক পূর্বানুমান করতে সমর্থ হন এবং সঠিক সিদ্ধান্ত নিয়ে কার্যক্ষেত্রে সফলতা লাভ করেন, তখন নেতার প্রতি অধস্তনদের শ্রদ্ধা বাড়ে। তাই একজন নেতাকে দূরদর্শী হতে হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ফিরোজের প্রতিষ্ঠানে সরলরৈখিক ও পদস্থকর্মী সংগঠন কাঠামো ব্যবহার করা হয়েছে। যে সংগঠন কাঠামোতে কর্তৃত্বরেখা ওপর থেকে নিচের দিকে সরলরেখার আকারে নেমে আসে এবং সরলরৈখিক নির্বাহীকে সহযোগিতা করার জন্য একজন সহযোগী বা পদস্থ কর্মী নিয়োগ করা হয় তাকে সরলরৈখিক ও পদস্থকর্মী সংগঠন বলে। এতে নির্বাহীর কার্যভার কিছুটা লাঘব হয় এবং সমস্যার দ্রুত সমাধান করা যায়। উদ্দীপকের জনাব ফিরোজের প্রতিষ্ঠানে নির্বাহীদের কাজে সহায়তা করার জন্য কয়েকজন বিশেষজ্ঞ কর্মী আছেন।সংগঠন কাঠামোটি সরলরৈখিক ও পদস্থকর্মী সংগঠন কাঠামোর সাথে পুরোপুরি মিলে যায়। তাই বলা যায়, উদ্দীপকের ফিরোজের প্রতিষ্ঠানে সরলরৈখিক ও পদস্থকর্মী সংগঠন কাঠামো ব্যবহার করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের উল্লিখিত দুইটি প্রতিষ্ঠানের সংগঠন কাঠামো সরলরৈখিক কাঠামো ও সরলরৈখিক ও পদস্থকর্মী সংগঠন কাঠামোর মধ্যে পদস্থ কর্মী সংগঠন কাঠামো উত্তম বলে আমি মনে করি। যে সংগঠন কাঠামোতে কর্তৃত্ব রেখা সরলরেখার আকারে ক্রমান্বয়ে নিচের দিকে নেমে আসে তাকে সরলরৈখিক সংগঠন কাঠামো বলে। এরূপ কর্তৃত্ব রেখার বিভিন্ন পর্যায়ের কর্তা ব্যক্তিগণ স্ব স্ব ক্ষেত্রে অধস্তন ব্যক্তিবর্গের উপর অতিমাত্রায় কর্তৃত্বশালী হয়। অধস্তন কর্মীরা বিনা দ্বিধায় উধ্বর্তনের আদেশ মানতে বাধ্য থাকে। উদ্দীপকের খালেদ একটি প্রতিষ্ঠানের মালিক। খালেদের প্রতিষ্ঠানের কর্মীরা নির্বাহীর প্রত্যক্ষ তত্ত্বাবধানে ও নিয়ন্ত্রণে থেকে সকল কাজ সম্পাদন করে। খালেদের প্রতিষ্ঠানে শ্রমিক অসন্তোষ দেখা দিলে সে তার বন্ধু ফিরোজের পরামর্শ নেয়। সরলরৈখিক সংগঠন কাঠামোতে স্বৈরতন্ত্রের প্রতি যোগ লক্ষ্য করা যায়। ফলে কর্মীদের ভয়-ভীতি ও শাস্তি প্রদানের মাধ্যমেও কাজ আদায় করা হয়। এরূপ কাঠামোতে সমন্বয়ের সমস্যা দেখা দেয়। অন্যদিকে সরলরৈখিক ও পদস্থকর্মী সংগঠনে সরলরৈখিক নির্বাহীকে বিভিন্ন গুরুত্বপূর্ণ সিদ্ধান্ত গ্রহণে পদস্থ কর্মী সহযোগিতা করে।ফলে প্রতিষ্ঠানের নির্বাহীর কর্মভার লাঘব হয় এবং সমস্যার দ্রুত সমাধান হয়। প্রতিষ্ঠানের প্রতিটি বিভাগে মধ্যে সমন্বয় সাধন সহজ হয়। তাই আমি মনে করি,সরলরৈখিক সংগঠন কাঠামো ও সরলরৈখিক ও পদস্থকর্মী সংগঠন কাঠামোর মধ্যে ও সরলরৈখিক ও পদস্থকর্মী সংগঠন কাঠামো উত্তম।"
        }
      ]
    },
    {
      "number": "9",
      "uddipok": "মি. কাজল তার নতুন প্রতিষ্ঠিত RMG শিল্প প্রতিষ্ঠানের জন্য একজন অভিজ্ঞ ও বিশ্বস্ত হিসাবরক্ষণ কর্মকর্তা খুঁজছেন। প্রতিষ্ঠানের ম্যানেজার পুরোনো প্রতিষ্ঠানের অভিজ্ঞ একজন ব্যক্তিকে নিয়োগের কথা বললেন। মি. কাজল এতে সম্মত হন। নতুন প্রতিষ্ঠানে কিছুসংখ্যক জুনিয়র অফিসার নিয়োগের জন্য পার্শ্ববর্তী বিশ্ববিদ্যালয় গেটে নিয়োগ বিজ্ঞপ্তি টানিয়ে দিতে ম্যানেজারকে নির্দেশ দেন।",
      "tag": "VNSC 23",
      "sub_questions": [
        {
          "label": "ক",
          "question": "প্রশিক্ষণ কী?",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতে-কলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "কর্মীসংস্থান একটি প্রতিষ্ঠানের জন্য কেন গুরুত্বপূর্ণ? ব্যাখ্যা করো।",
          "explanation": "প্রতিষ্ঠানের জন্য দক্ষ জনবল সৃষ্টির লক্ষ্যে কর্মী সংগ্রহ, নির্বাচন, নিয়োগ, প্রশিক্ষণ ও উন্নয়নের কাজকে কর্মীসংস্থান বলে। জনশক্তি যোগ্য, দক্ষ ও উৎসাহী না হলে অন্য উপাদানগুলো মানসম্পন্ন হলেও কাজে লাগানো যায় না। তাই প্রতিষ্ঠানের জন্য, দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্পাদিত হয়। এ কারণে কর্মীসংস্থান প্রতিষ্ঠানের জন্য অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকে মি. কাজল কোন উৎস থেকে হিসাবরক্ষণ কর্মকর্তা নিয়োগের সিদ্ধান্ত নেন? ব্যাখ্যা করো।",
          "explanation": "উদ্দীপকে মি. কাজল অভ্যন্তরীণ উৎস থেকে হিসাবরক্ষণ কর্মকর্তা নিয়োগের সিদ্ধান্ত নেন। এ পদ্ধতিতে প্রতিষ্ঠানের মধ্য থেকে কর্মী সংগ্রহ করা হয়। এক্ষেত্রে বর্তমান কর্মীদের পদোন্নতি বা তাদের সুপারিশে কর্মী সংগ্রহ করে শূন্যপদ পূরণ করা হয়। এ উৎস থেকে কর্মী সংগ্রহে নিয়োগ সংক্রান্ত কোনো খরচ হয় না। উদ্দীপকের মি. কাজল একটি নতুন শিল্প প্রতিষ্ঠান স্থাপন করেছেন। তিনি এর জন্য একজন অভিজ্ঞ ও বিশ্বস্ত হিসাবরক্ষণ কর্মকর্তা খুঁজছেন। প্রতিষ্ঠানের ম্যানেজার বললেন, পুরানো প্রতিষ্ঠান থেকে অভিজ্ঞ কর্মী পাওয়া যাবে। আর এরূপ 'কর্মী প্রতিষ্ঠানে কর্মরত থাকেন বলে বেশি নির্ভরযোগ্য হয়। এক্ষেত্রে সরাসরি যোগাযোগ করে কর্মীকে নিয়োগ দেওয়ার ব্যবস্থা করা হয়। এভাবে কর্মী সংগ্রহের ফলে ব্যয়ও কমে। এসব বৈশিষ্ট্য কর্মী সংগ্রহের অভ্যন্তরীণ উৎসের সাথে সাদৃশ্যপূর্ণ। সুতরাং, মি. কাজল কর্মী সংগ্রহের অভ্যন্তরীণ উৎসের মাধ্যমে কর্মী নিয়োগ করতে চান।"
        },
        {
          "label": "ঘ",
          "question": "বিশ্ববিদ্যালয়ের গেটে নিয়োগ বিজ্ঞপ্তি দিয়ে জুনিয়র অফিসার সংগ্রহের যে উৎস বিবেচনা করা হয়েছে, উদ্দীপকের আলোকে এর তাৎপর্য মূল্যায়ন করো।",
          "explanation": "বিশ্ববিদ্যালয়ের গেটে নিয়োগ বিজ্ঞপ্তি দিয়ে জুনিয়র অফিসার সংগ্রহে বাহ্যিক উৎস বিবেচনা করা যথার্থ হয়েছে বলে আমি মনে করি। এ ধরনের উৎস থেকে কর্মী সংগ্রহের মাধ্যমে নতুন কর্মসংস্থান হয়। এক্ষেত্রে বিভিন্ন মাধ্যম (বিজ্ঞপ্তি, চাকরি সন্ধানী, শিক্ষা প্রতিষ্ঠান প্রভৃতি) ব্যবহার করা হয়। এ পদ্ধতিতে আগ্রহী প্রার্থীদের বিভিন্ন পরীক্ষার মাধ্যমে যোগ্য, ব্যক্তি বাছাই করা হয়। উদ্দীপকের মি. কাজল একটি নতুন RMG শিল্প প্রতিষ্ঠান স্থাপন করেছেন। এতে তিনি কিছু সংখ্যক জুনিয়র অফিসার নিয়োগ করতে চান। এজন্য ম্যানেজারকে পাশের বিশ্ববিদ্যালয়ের গেটে নিয়োগ বিজ্ঞপ্তি ভ দিতে বলেন। এতে প্রতিষ্ঠানের বাইরে থেকে প্রার্থীরা আবেদন করবে। তাই একে বাহ্যিক উৎস বলা যায়। উক্ত প্রতিষ্ঠানে বাহ্যিক উৎস থেকে কর্মী সংগ্রহ করলে তাদের যোগ্যতা যাচাই করার সুযোগ থাকবে। এতে উপযুক্ত কর্মী পাওয়া সম্ভব হবে। আবার, নতুন কর্মসংস্থানেরও সুযোগ হবে। এতে নতুন কর্মীরা নিজেদের মেধা ও সৃজনশীলতা বিকাশের সুযোগ পাবে। ফলে মি. কাজলের প্রাতিষ্ঠানিক কাজের মান উন্নত হবে। এছাড়াও তার প্রতিষ্ঠানটি প্রতিযোগিতায় এগিয়ে থাকতে সক্ষম হবে। সুতরাং, উদ্দীপকের নতুন প্রতিষ্ঠানে বাহ্যিক উৎসের মাধ্যমে কর্মী সংগ্রহ করা যৌক্তিক হবে।"
        }
      ]
    },
    {
      "number": "10",
      "uddipok": "মি. আখতার একটি বৃহদায়তন প্রতিষ্ঠানের ব্যবস্থাপনা পরিচালক। তিনি অধীনস্থদের আদেশদানের ক্ষমতা ও জবাবদিহিতা নির্দিষ্ট করে দেন। প্রতিষ্ঠানে উৎপাদিত ১০ ধরনের পণ্যের মধ্যে মাত্র চারটি পণ্যের বাজার ভালো। তিনি সব পণ্যের বাজার ভালো করার জন্য সংগঠন কাঠামোর পরিবর্তন আনেন। যেখানে দু ধরনের ব্যবস্থাপক একই সঙ্গে কাজ করবেন। একজন কার্যিক ব্যবস্থাপক অন্যজন প্রকল্প ব্যবস্থাপক। ব্যবস্থাপকদ্বয়ের পারস্পরিক সহযোগিতার মাধ্যমে লক্ষ্য অর্জন সহজতর হবে।",
      "tag": "VNSC 23",
      "sub_questions": [
        {
          "label": "ক",
          "question": "কাম্য ব্যবস্থাপনা পরিসর কী?",
          "explanation": "একজন নির্বাহীর অধীনে কতজন কর্মী থাকলে সর্বোচ্চ তদারকি নিশ্চিত করা যাবে তার সংখ্যাকে কাম্য ব্যবস্থাপনা পরিসর বলে।"
        },
        {
          "label": "খ",
          "question": "দ্বৈত অধীনতা সংগঠনে পরিহার করতে হয় কেন?",
          "explanation": "একজন কর্মী একই সাথে একাধিক ঊর্ধ্বতনের অধীনে থাকলে তাকে দ্বৈত অধীনতা বলে। সংগঠন প্রক্রিয়ায় কে কার অধীন তা উল্লেখ করা হয়। এক্ষেত্রে যদি কোনো ব্যক্তিকে একাধিক ঊর্ধ্বতনের কর্তৃত্বাধীন করা হয় তবে ঐ অধস্তনের পক্ষে সব কাজ যথাযথভাবে পালন সম্ভব হয় না। এতে কার্যক্ষেত্রে বিশৃঙ্খলা দেখা দেয়। তাই সংগঠনে দ্বৈত অধীনতা পরিহার করা উচিত।"
        },
        {
          "label": "গ",
          "question": "উদ্দীপকে মি. আখতারের প্রতিষ্ঠানে প্রথমে সংগঠন কাঠামোর কোন বৈশিষ্ট্য ফুটে উঠেছে? ব্যাখ্যা করো।",
          "explanation": "উদ্দীপকের আখতারের প্রতিষ্ঠানে প্রথমে সংগঠনের দায়িত্ব ও কর্তৃত্ব সুনির্দিষ্টকরণের বৈশিষ্ট্যটি ফুটে উঠেছে। কোনো কাজ করার বাধ্যবাধকতা বা দায়বদ্ধতাকে দায়িত্ব বলা হয়। অন্যদিকে, কর্তৃত্ব হলো আদেশ দেওয়ার বৈধ ক্ষমতা। প্রতিষ্ঠানের সব স্তরের কর্মীদের দায়িত্ব ও কর্তৃত্ব নির্দিষ্ট থাকে। এতে কর্মীরা নিজেদের কাজ সম্পর্কে সচেতন থাকে। ফলে তাদের পারস্পরিক ভুল বোঝাবুঝি হয় না। উদ্দীপকের মি. আখতার একটি বৃহদায়তন প্রতিষ্ঠানের ব্যবস্থাপনা পরিচালক। তিনি অধস্তনদের আদেশদানের ক্ষমতা ও জবাবদিহিতা নির্দিষ্ট করে দেন। এতে কর্মীরা তাদের কর্তৃত্ব ও দায়িত্ব সম্পর্কে জানতে পারে। কে কাকে আদেশ দিবে এবং কে কার কাছে জবাবদিহিতা করবে তা নির্দিষ্ট থাকে। ফলে প্রাতিষ্ঠানিক কাজে জটিলতা তৈরি হয় না। সকল কর্মীদের দায়িত্ব ও কর্তৃত্ব নির্দিষ্ট করে দেওয়ার কারণেই প্রতিষ্ঠানের কাজে শৃঙ্খলা আছে। সুতরাং, মি. আখতার প্রথমে সংগঠনের দায়িত্ব ও কর্তৃত্ব সুনির্দিষ্টকরণের কাজটি করেছেন।"
        },
        {
          "label": "ঘ",
          "question": "“পরিবর্তিত সংগঠন কাঠামো প্রতিষ্ঠানে সফলতা বয়ে আনবে ও লক্ষ্য অর্জন সহজ হবে\"- উদ্দীপকের আলোকে বিশ্লেষণ করো।",
          "explanation": "পরিবর্তিত মেট্রিক্স সংগঠন কাঠামো প্রতিষ্ঠানে সফলতা বয়ে আনবে ও লক্ষ্যার্জনে সাহায্য করবে বলে আমি মনে করি। এ ধরনের সংগঠন দ্রব্য ও কার্যভিত্তিক বিভাগের সমন্বিত রূপ। এ সংগঠনে একই সাথে দুই ধরনের ব্যবস্থাপক কাজ করেন। এতে প্রতিটি বিভাগকে সমান গুরুত্ব দেওয়া হয়। বৃহদায়তন উৎপাদনকারী প্রতিষ্ঠানের ক্ষেত্রে এ সংগঠন বেশ উপযোগী। উদ্দীপকের মি. আখতার একটি বৃহদায়তন উৎপাদনকারী প্রতিষ্ঠানের ব্যবস্থাপনা পরিচালক। তার প্রতিষ্ঠানে দশ ধরনের পণ্য উৎপাদন করা হয়। তিনি লক্ষ করলেন দশটি পণ্যের মধ্যে মাত্র চারটি পণ্যের বাজার ভালো। তাই সব পণ্যের বাজার ভালো করার জন্য তিনি সংগঠন কাঠামো পরিবর্তন করেন। বর্তমানে তার প্রতিষ্ঠানে কার্যিক ও প্রকল্প ব্যবস্থাপক একই সাথে কাজ করেন। মি. আখতার সংগঠন কাঠামো পরিবর্তন করে প্রতিটি বিভাগের জন্য একজন করে কার্ষিক ব্যবস্থাপক ও একজন প্রকল্প ব্যবস্থাপক নিয়োগ দিয়েছেন। এতে সব ধরনের পণ্য সমান গুরুত্ব পাবে। এছাড়া কার্যভিত্তিক ব্যবস্থাপকগণ (ক্রয়, উৎপাদন, বিক্রয় প্রভৃতি) দক্ষতার সাথে তাদের কাজ পরিচালনা করতে পারবেন। এক্ষেত্রে দ্রব্যভিত্তিক ও কার্যভিত্তিক ব্যবস্থাপকগণ পারস্পরিক সহযোগিতার মাধ্যমে কাজ করেন। এতে তাদের কাজের মধ্যে সুষ্ঠু সমন্বয় হয়। আর মেট্রিক্স সংগঠনের মাধ্যমে প্রতিটি দ্রব্য ও এর সংশ্লিষ্ট কাজকে সমানভাবে গুরুত্ব দেওয়া হয়। তাই বলা যায়, বৃহদায়তন উৎপাদনকারী প্রতিষ্ঠানের সফলতায় ও লক্ষ্যার্জনে মেট্রিক্স সংগঠন কার্যকর ভূমিকা পালন করবে।"
        }
      ]
    },
    {
      "number": "11",
      "uddipok": "মিস সাবেরা 'ABC সিমেন্ট ইন্ডাস্ট্রিজ'-এর একজন উৎপাদন ব্যবস্থাপক। কর্মীদের কাজ তিনি সময় ও মান অনুযায়ী নির্দিষ্ট করে দেন এবং এর ভিত্তিতে কাজ হচ্ছে কি না তা তদারকি করেন। তবে তিনি কর্মীদের থেকে বেশি কাজ আদায়কেই গুরুত্বপূর্ণ মনে করেন। তিনি কর্মীদের কোনো সুযোগ-সুবিধা ও অভাব-অভিযোগকে গুরুত্ব দেন না। মিস সাবেরা কর্মীদের চাইতে প্রতিষ্ঠানের উৎপাদনকেই বেশি প্রধান্য দেন। কর্মীরা এ অবস্থার সমাধান চায়।",
      "tag": "VNSC 23",
      "sub_questions": [
        {
          "label": "ক",
          "question": "স্বৈরতান্ত্রিক নেতৃত্ব কী?",
          "explanation": "যে নেতৃত্ব ব্যবস্থায় নেতা অধস্তনদের মতামত না নিয়ে এককভাবে সিদ্ধান্ত নেন এবং সব ক্ষমতা নিজের কাছে কেন্দ্রীভূত রাখেন, তাকে স্বৈরতান্ত্রিক নেতৃত্ব বলে।"
        },
        {
          "label": "খ",
          "question": "পিতৃসুলভ নেতৃত্বটি ব্যাখ্যা করো?",
          "explanation": "যে নেতৃত্বে নেতা সদস্যদের ওপর বেশি কর্তৃত্বপরায়ণ হলেও পিতার মতো সদয় ও কল্যাণকামী হয়ে থাকেন, তাকে পিতৃসুলভ নেতৃত্ব বলা হয়। এ নেতৃত্বে নেতা অধস্তনদের ওপর কর্তৃত্বশালী হন। কিন্তু তিনি তাদের সাথে ভালো ব্যবহার করেন। তিনি কর্মীদের মধ্যে শ্রদ্ধাবোধ জাগিয়ে কাজ আদায়ের চেষ্টা করেন। এতে তারা সন্তুষ্ট থাকে এবং কাজের প্রতি আগ্রহী হয়।"
        },
        {
          "label": "গ",
          "question": "উদ্দীপকে প্রতিষ্ঠানটিতে মিস সাবেরা কোন ধরনের নেতৃত্ব অনুসরণ করেছেন? ব্যাখ্যা করো।",
          "explanation": "উদ্দীপকে প্রতিষ্ঠানটিতে মিস সাবেরা কর্মকেন্দ্রিক নেতৃত্ব অনুসরণ করছেন। এ ধরনের নেতৃত্বে নেতা কর্মীর চেয়ে কাজকে বেশি প্রাধান্য দেন। এক্ষেত্রে নেতা মনে করেন, কাজ করাই মূল বিষয়। তাই তিনি তাদের কর্মীদের ওপর অতিরিক্ত কাজ চাপিয়ে দেন। এতে কর্মীদের মধ্যে অসন্তোষ দেখা দেয়। উদ্দীপকের মিস সাবেরা 'ABC সিমেন্ট ইন্ডাস্ট্রিজ-এর উৎপাদন ব্যবস্থাপক। তিনি কর্মীদের কাজের সময় ও মান নির্দিষ্ট করে দেন। এর ভিত্তিতে কর্মীর কাজ তদারকি করেন। কর্মীদের ভালো-মন্দ বিষয় তিনি বিবেচনা করেন না। কর্মীদের উৎপাদন ক্ষমতাকে তিনি বেশি. প্রাধান্য দেন। এছাড়া তিনি কর্মীদের সুযোগ-সুবিধা ও অভাব- অভিযোগকেও গুরুত্ব দেন না। এসব বৈশিষ্ট্যের সাথে কর্মকেন্দ্রিক নেতৃত্বের মিল আছে। সুতরাং, উক্ত প্রতিষ্ঠানটিতে মিস সাবেরা কর্মকেন্দ্রিক নেতৃত্ব অনুসরণ করছেন।"
        },
        {
          "label": "ঘ",
          "question": "উদ্দীপকে বর্তমান পরিস্থিতি সমাধানের জন্য কোন ধরনের নেতৃত্ব উপযোগী বলে তুমি মনে করো? যুক্তি দাও।",
          "explanation": "উদ্দীপকের বর্তমান পরিস্থিতি সমাধানের জন্য কর্মীকেন্দ্রিক নেতৃত্ব উপযোগী হবে বলে আমি মনে করি। এ ধরনের নেতৃত্বে নেতা কাজের পাশাপাশি কর্মীদের মানসিক অবস্থা বিবেচনা করেন। তিনি সহানুভূতির সাথে কর্মীদের সমস্যা সমাধানের চেষ্টা করেন। এক্ষেত্রে নেতা কাজের জন্য কর্মীদের যথাযথ সুযোগ- সুবিধা দেন। ফলে কর্মীরা প্রতিষ্ঠানের প্রতি অনুগত থাকে। উদ্দীপকের মিস সাবেরা 'ABC সিমেন্ট ইন্ডাস্ট্রিজ'-এর উৎপাদন ব্যবস্থাপক। তিনি প্রতিষ্ঠানে কর্মরত কর্মীদের চেয়ে উৎপাদনকে বেশি প্রাধান্য দেন। আবার তিনি কর্মীদের কোনো সুযোগ-সুবিধা ও অভাব- অভিযোগকে গুরুত্ব দেন না। তাই কর্মীরা এ অবস্থার সমাধান চায়। বর্তমান পরিস্থিতি সমাধানের জন্য উদ্দীপকের প্রতিষ্ঠানটিতে কর্মীকেন্দ্রিক নেতৃত্ব অনুসরণ করা উচিত। এ ধরনের নেতৃত্বে নেতা কর্মীদের ভালো-মন্দের বিষয়টি বিবেচনা করেন। তিনি কর্মীদের প্রতি আন্তরিক হয়ে থাকেন। এতে উদ্দীপকের কর্মীরা প্রতিষ্ঠানের প্রতি অনুগত থাকবে। তারা সঠিকভাবে নির্দেশ পালনে সচেষ্ট হবে। ফলে প্রতিষ্ঠানের লক্ষ্য অর্জনও সহজ হবে। এতে প্রতিষ্ঠান ও কর্মী উভয়ই লাভবান হবে। সুতরাং, বর্তমান পরিস্থিতিতে উদ্দীপকের প্রতিষ্ঠানটির কর্মীকেন্দ্রিক নেতৃত্ব অনুসরণ করা উচিত।"
        }
      ]
    }
  ]
}