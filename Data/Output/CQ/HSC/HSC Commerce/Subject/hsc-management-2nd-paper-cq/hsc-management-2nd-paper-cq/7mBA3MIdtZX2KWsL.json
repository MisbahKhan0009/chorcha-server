{
  "title": "হলিক্রস কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "নিচের চিত্রটি লক্ষ করো।",
      "tag": "HC 25,HC 25",
      "sub_questions": [
        {
          "label": "ক",
          "question": "ব্যবস্থাপনা কী?",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব, প্রেষণা ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "'ব্যবস্থাপনা সর্বজনীন'-ব্যাখ্যা করো।",
          "explanation": "ব্যবস্থাপনার সর্বজনীনতা বলতে সর্বত্র ও সব ক্ষেত্রে, ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "উদ্দীপকে ২নং ও ৪নং স্থানে ব্যবস্থাপনার কোন কোন কাজ করতে হয়? ব্যাখ্যা করো।",
          "explanation": "উদ্দীপকে ২ নং স্থানে ব্যবস্থাপনার 'সংগঠিতকরণ' ও ৪ নং স্থানে 'নির্দেশনার' কাজ করতে হয়। ব্যবস্থাপনায় পরিকল্পনার পরবর্তী কাজ হলো সংগঠিতকরণ। এটির মাধ্যমে প্রতিষ্ঠানের কর্মীদের দায়িত্ব ও কর্তব্য নির্ধারণ করা হয়। আর কর্মীসংস্থানের পরবর্তী ধাপ হলো নির্দেশনা। এতে নেতা যথাযথ নেতৃত্বের মাধ্যমে কর্মীদের লক্ষ্যপানে পরিচালিত করে। উদ্দীপকে ব্যবস্থাপনা চক্রের চিত্র উল্লেখ রয়েছে। চক্রটির ২ নং কাজটি পরিকল্পনার পরে সংঘটিত হয়। এ কাজে প্রতিষ্ঠানের কাজগুলো বিভিন্ন বিভাগ-উপবিভাগে ভাগ করা হয়। বৈশিষ্ট্যানুযায়ী এ কাজটি ব্যবস্থাপনার সংগঠিতকরণের অন্তর্ভুক্ত। আবার, চক্রটির ৪নং কাজটি কর্মীসংস্থানের পরের ও প্রেষণার আগের ধাপ। এ ধাপটিতে কর্মীদেরকে লক্ষ্য অর্জনের জন্য যাবতীয় দিকনির্দেশনা দেওয়া হয়। এর আলোকে প্রতিষ্ঠানের পরিকল্পনা বাস্তবায়নের কাজপরিচালিত হয়। এটির সাথে ব্যবস্থাপনার নির্দেশনার মিল রয়েছে। সুতরাং, চক্রের ২ নং স্থানের কাজটি হলো সংগঠিতকরণ ও ৪নং স্থানের কাজটি হলো নির্দেশনা।"
        },
        {
          "label": "ঘ",
          "question": "৭নং স্থানের কাজ সম্পন্ন হলে ব্যবস্থাপনার কী সম্পন্ন হয় এবং ব্যবস্থাপনায় কী ভূমিকা রাখে তা উপস্থাপন করো।",
          "explanation": "উদ্দীপকের ৭নং স্থানের নিয়ন্ত্রণের কাজটি সম্পন্ন হলে ব্যবস্থাপনার পরিকল্পনা যথাযথভাবে সম্পন্ন হয়; যা সামগ্রিক ব্যবস্থাপনায় ভূমিকা রাখে। নিয়ন্ত্রণ ব্যবস্থাপনার শেষ কাজ। এ ধাপে পরিকল্পনা অনুযায়ী কাজ সম্পাদিত হচ্ছে কি না তা যাচাই করা হয়। এতে কোনো ভুল পাওয়া গেলে সংশোধনের ব্যবস্থা গ্রহণ করা হয়। তাই এ ধাপটি যথাযথভাবে অনুসরণ করা হলে পরিকল্পনা সুষ্ঠুভাবে বাস্তবায়িত হয়। উদ্দীপকের চিত্রটি হলো ব্যবস্থাপনা চক্র। চক্রটির ৭ম ধাপটি চক্রের সর্বশেষ ধাপ। এ ধাপে পূর্বনির্ধারিত আদর্শমানের সাথে প্রকৃত কার্যফল তুলনা করা হয়। এক্ষেত্রে পরিকল্পনামাফিক কাজ হয়েছে কি না তা এ ধাপে বিচার-বিবেচনা করে দেখা হয়। এছাড়াও পরিকল্পনা অনুযায়ী কাজ না হলে তা সংশোধনে এ ধাপে যথাযথ ব্যবস্থা নেওয়া হয়। এক্ষেত্রে উদ্দীপকের ৭ম স্থানের কাজটি হলো নিয়ন্ত্রণ। এ কাজের সাথে ব্যবস্থাপনা ধাপের পরিকল্পনার প্রত্যক্ষ সম্পর্ক রয়েছে। পরিকল্পনার নির্ধারিত লক্ষ্য এ ধাপে আদর্শমান হিসেবে বিবেচিত হয়। এ লক্ষ্য অর্জিত হয়েছে কি না তা এ ধাপেই বোঝা যায়। আবার, লক্ষ্য অর্জন না হলে এ ধাপে যথাযথ পদক্ষেপ নেওয়া হয়। এ ধাপের যথাযথ বাস্তবায়ন পরিকল্পনার লক্ষ্যমাত্রা অর্জন বা বিচ্যুতি সংশোধনে গুরুত্বপূর্ণ ভূমিকা রাখে। ফলে এটি সামগ্রিক ব্যবস্থাপনাকে কার্যকর করে তোলে। তাই বলা যায়, ৭নং (নিয়ন্ত্রণ) কাজটি ব্যবস্থাপনার পরিকল্পনাকে পূর্ণাঙ্গতা ও সার্বিক ব্যবস্থাপনার কাজকে কার্যকর করে তোলে।"
        }
      ]
    },
    {
      "number": "2",
      "uddipok": "রাফা গ্রুপ অব ইন্ডাস্ট্রিজের ব্যবস্থাপক মি. জামিল যথেষ্ট বিচার ও মেধা শক্তির অধিকারী। তিনি প্রতিষ্ঠান সংশ্লিষ্ট সকল পক্ষের সাথে উত্তম সম্পর্ক বজায় রেখে দ্রুত লক্ষ্যস্থানে পৌঁছাতে চান। এজন্য তিনি প্রতিষ্ঠানের অভ্যন্তরে এবং বাইরে সকল পক্ষের সাথে যোগাযোগ রক্ষা করেন এবং প্রয়োজনে পরামর্শ দেন। এ ব্যবস্থা তার প্রতিষ্ঠানের জন্য সবসময় ইতিবাচক ফল বয়ে আনে। তাই তিনি সফল ব্যবস্থাপক।",
      "tag": "HC 25",
      "sub_questions": [
        {
          "label": "ক",
          "question": "প্রশাসন কী?",
          "explanation": "প্রতিষ্ঠানের যে স্তরে উদ্দেশ্য, দীর্ঘমেয়াদি পরিকল্পনা, কৌশল ও নীতি নির্ধারণ করা হয়; তাকে প্রশাসন বলে।"
        },
        {
          "label": "খ",
          "question": "জোড়া মই শিকলের নীতি বলতে কী বোঝায়?",
          "explanation": "প্রতিষ্ঠানের শীর্ষ থেকে নিম্ন পর্যায় পর্যন্ত কর্মীদের কর্তৃত্বের চেইন বা শিকল বজায় রাখাকে জোড়া মই শিকল নীতি বলে। কর্তৃত্ব ঊর্ধ্বতন কর্মকর্তা থেকে ধাপে ধাপে অধস্তনের কাছে নেমে আসে। ফলে প্রতিটি বিভাগ, উপবিভাগ ও ব্যক্তি কর্তৃত্বের শিকলে কারো না কারো সাথে সম্পর্কযুক্ত থাকে। এ শিকল কর্মীদের কর্তৃত্বের প্রবাহ ও যোগাযোগের পথ নির্দেশ করে।"
        },
        {
          "label": "গ",
          "question": "উদ্দীপকের মি. জামিলের মধ্যে ব্যবস্থাপকের কোন গুণ পরিলক্ষিত হয়? ব্যাখ্যা করো।",
          "explanation": "নিম্নের অনুরূপঃ উদ্দীপকে আমিন সাহেবের মধ্যে ব্যবস্থাপকের তীক্ষ্ণ বুদ্ধিমত্তা গুণ পরিলক্ষিত হয়। বোধশক্তি, বিচারশক্তি, জ্ঞান ও মেধাশক্তির সম্মিলিত রূপ হলো বুদ্ধিমত্তা। একজন ব্যবস্থাপককে বুদ্ধিমত্তার অধিকারী হতে হয়। এতে যেকোনো পরিস্থিতিতে সঠিক সিদ্ধান্ত নেওয়া সহজ হয়। উদ্দীপকের নাশাই গ্রুপ অব ইন্ডাস্ট্রিজের ব্যবস্থাপক আমিন সাহেব। তিনি যথেষ্ট বিচার ও মেধাশক্তির অধিকারী। তিনি তার মেধা ও বিচারশক্তি দিয়ে সব কিছু পূর্বানুমান করতে পারেন। কখন কোন ধরনের সিদ্ধান্ত নিতে হবে তা তিনি সহজে অনুমান করতে পারেন। এ কারণে যেকোনো পরিস্থিতিতে তিনি নিজেকে খাপ খাওয়াতে পারেন। ফলে তিনি সঠিকভাবে প্রতিষ্ঠান পরিচালনা করতে পারেন। প্রতিষ্ঠানটি পরিচালনায় তার এসব বিষয় ব্যবস্থাপকের তীক্ষ্ণ বুদ্ধিমত্তা গুণকে নির্দেশ করে। তাই বলা যায়, আমিন সাহেব তীক্ষ্ণ বুদ্ধিমত্তার অধিকারী হওয়ার কারণে সফল ব্যবস্থাপক হয়েছেন।"
        },
        {
          "label": "ঘ",
          "question": "উদ্দীপকে কোন ধরনের দক্ষতা মি. জামিলকে সফল ব্যবস্থাপক হতে সহায়তা করে? উদ্দীপকের আলোকে বিশ্লেষণ করো।",
          "explanation": "উদ্দীপকে মি. জামিলকে আন্তঃব্যক্তিক দক্ষতা সফল ব্যবস্থাপক হতে সহায়তা করেছে বলে আমি মনে করি। কর্মীদের সাথে যোগাযোগ ও তাদের অনুপ্রাণিত করা হলো আন্তঃব্যক্তিক দক্ষতা। এর মাধ্যমে কর্মীদের দিয়ে সহজে কাজ করিয়ে নেওয়া যায়। একজন ব্যবস্থাপককে তার প্রতিষ্ঠানের অভ্যন্তরীণ ও বাহ্যিক সংশ্লিষ্ট ব্যক্তিবর্গের সাথে আন্তঃব্যক্তিক সম্পর্ক গড়ে তুলতে হয়। উদ্দীপকের মি. জামিল একজন ব্যবস্থাপক। তিনি প্রতিষ্ঠান সংশ্লিষ্ট সব পক্ষের সাথে উত্তম সম্পর্ক বজায় রেখে দ্রুত লক্ষ্যস্থানে পৌঁছাতে চান। এজন্য তিনি প্রতিষ্ঠানের ভেতর ও বাইরের সব পক্ষের সাথে যোগাযোগ রক্ষা করেন। এ যোগাযোগ তার প্রতিষ্ঠানের জন্য সবসময় ইতিবাচক ফল বয়ে আনে। মি. জামিল তার দক্ষতার মাধ্যমে কর্মীদের সাথে যোগাযোগ প্রতিষ্ঠা করেন। যোগাযোগ প্রতিষ্ঠার মাধ্যমে তিনি তাদেরকে দিয়ে কৌশলে কাজ আদায় করে নেন। আবার তিনি কর্মীদের প্রয়োজনে পরামর্শও দেন। এছাড়া বিভিন্ন পক্ষের সাথে উত্তম যোগাযোগ স্থাপনের মাধ্যমে তিনি প্রয়োজনীয় তথ্য সংগ্রহ করতে পারেন। যা পরবর্তীতে ব্যবসায়ের ক্ষেত্রে সঠিক সিদ্ধান্ত গ্রহণে ভূমিকা রাখে। এভাবে তিনি তার প্রতিষ্ঠানকে লক্ষ্যে পৌঁছাতে পারেন। এসব বিষয় ব্যবস্থাপকের আন্তঃব্যক্তিক দক্ষতার সাথে সংগতিপূর্ণ। তাই বলা যায়, ফলপ্রসূ আন্তঃব্যক্তিক দক্ষতাই মি. জামিলকে সফল ব্যবস্থাপকে পরিণত করেছে।"
        }
      ]
    },
    {
      "number": "3",
      "uddipok": "জনাব ইহান তার প্রতিষ্ঠিত সিমেন্ট কোম্পানি পরিচালনার পাশাপাশি ঠিকাদারি কাজের সাথেও জড়িত। তিনি তার কোম্পানির উৎপাদন কাজের জন্য ১০ বছরের একটি পরিকল্পনা করেন। অপরদিকে ঠিকাদার হিসেবে তিনি একটি সেতু নির্মাণের কাজ পাওয়ায় তা নির্মানের জন্য প্রয়োজনীয় পরিকল্পনা তৈরি করেন।",
      "tag": "HC 25,HC 25",
      "sub_questions": [
        {
          "label": "ক",
          "question": "লক্ষ্য কী?",
          "explanation": "কোনো কাজের প্রত্যাশিত ফলই হলো লক্ষ্য।"
        },
        {
          "label": "খ",
          "question": "পরিকল্পনার আঙিনা বলতে কী বোঝায়?",
          "explanation": "পরিকল্পনাকে প্রভাবিত করতে পারে এমন সব, অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার আঙিনা।, এরূপ আঙিনা বা অঙ্গন অনুযায়ী পরিকল্পনা তৈরি করা হয়। এরূপ অনুমানে যেসব সম্ভাবনার দিক ধরে নেওয়া হয় পরিকল্পনাতে তা কাজে লাগানোর ব্যবস্থা রাখা হয়। আর যেসব সমস্যা হতে পারে তা দূর করে লক্ষ্য অর্জনের ব্যবস্থাও পরিকল্পনায় উল্লেখ করা হয়।"
        },
        {
          "label": "গ",
          "question": "উদ্দীপকে জনাব ইহান সিমেন্ট কোম্পানির উৎপাদনের জন্য মেয়াদভিত্তিক কোন ধরনের পরিকল্পনা গ্রহণ করেন? ব্যাখ্যা করো",
          "explanation": "উদ্দীপকের জনাব ইহান সিমেন্ট কোম্পানির উৎপাদনের জন্য মেয়াদভিত্তিক দীর্ঘমেয়াদি পরিকল্পনা গ্রহণ করেন। এ ধরনের পরিকল্পনা প্রতিষ্ঠানের দীর্ঘমেয়াদি লক্ষ্য অর্জনের উদ্দেশ্যে শীর্ষ নির্বাহী কর্তৃক প্রণয়ন করা হয়। এটি পাঁচ বছরের বেশি সময়ের জন্য হয়ে থাকে। ভবিষ্যৎ ও অনিশ্চিত ঘটনার ওপর ভিত্তি করে দীর্ঘমেয়াদি পরিকল্পনা তৈরি করা হয়। উদ্দীপকের জনাব ইহান তার প্রতিষ্ঠিত সিমেন্ট কোম্পানিটি পরিচালনা করেন। কোম্পানির উৎপাদন কাজের জন্য তিনি ১০ বছরের একটি পরিকল্পনা নেন। এক্ষেত্রে তার প্রণীত পরিকল্পনাটি তুলনামূলক দীর্ঘ সময়ের জন্য করা হয়েছে। উক্ত সময়ের মধ্যে প্রতিষ্ঠানটির কর্মীরা পরিকল্পনা বাস্তবায়নে কাজ করবে। এর সাথে দীর্ঘমেয়াদি পরিকল্পনার মিল আেেছ। তাই বলা যায়, উদ্দীপকের উৎপাদনের পরিকল্পনাটি মেয়াদের ভিত্তিতে দীর্ঘমেয়াদি পরিকল্পনা।"
        },
        {
          "label": "ঘ",
          "question": "উদ্দীপকে বর্ণিত সেতু নির্মাণের জন্য প্রকৃতিভিত্তিক কোন ধরনের পরিকল্পনা গ্রহণ বেশি যৌক্তিক হবে বলে তোমার মনে হয়? ব্যাখ্যা করো।",
          "explanation": "উদ্দীপকের সেতু নির্মাণের জন্য প্রকৃতিভিত্তিক একার্থক পরিকল্পনা প্রণয়ন বেশি যৌক্তিক হবে বলে আমি মনে করি। এ পরিকল্পনা কোনো সমস্যা বা কোনো একটি বিশেষ কাজ সম্পাদনের লক্ষ্যে তৈরি করা হয়। এটি শুধুমাত্র একবারই ব্যবহার হয়। ব্যবহার হওয়ার পর এ পরিকল্পনার আর কোনো কার্যকারিতা থাকে না। উদ্দীপকের জনাব ইহান তার প্রতিষ্ঠিত সিমেন্ট উৎপাদনকারী কোম্পানির পরিচালক। তিনি প্রতিষ্ঠানের উৎপাদন কাজের জন্য দীর্ঘমেয়াদি পরিকল্পনা অনুসরণ করেন। পাশাপাশি তিনি ঠিকাদারি ব্যবসায়ের সাথে জড়িত। ঠিকাদার হিসেবে তিনি একটি সেতু নির্মাণের কাজ পান। এ লক্ষ্যে তিনি একটি প্রয়োজনীয় পরিকল্পনা তৈরি করেন। জনাব ইহানের গৃহীত পরিকল্পনাটি শুধু সেতু নির্মাণের জন্য করা হবে। সেতু নির্মাণ একটি বিশেষ কাজের অন্তর্গত। সেতু নির্মাণ শেষে এ পরিকল্পনার আর কোনো কার্যকারিতা থাকবে না। তাছাড়া এ পরিকল্পনা অন্য কোনো প্রকল্পেও ব্যবহার হবে না। এসব বিষয় একার্থক, পরিকল্পনার সাথে সংগতিপূর্ণ। তাই বলা যায়, সেতু নির্মাণের জন্য জনাব ইহানের একার্থক পরিকল্পনা প্রণয়ন প্রয়োজন।"
        }
      ]
    },
    {
      "number": "4",
      "uddipok": "আগ্রাবাদ স্টিল মিলস লি. তাদের উৎপাদন ও বিক্রয় লক্ষ্যমাত্রা আগামী পাঁচ বছরে বর্তমানের তুলনায় তিনগুণে উন্নীত করার পরিকল্পনা গ্রহণ করেন। এজন্য নতুন যন্ত্রপাতি সংযোজনসহ প্রয়োজনীয় কাঁচামাল সরবরাহ নিশ্চিত করা হয়। কিন্তু কাজের চাপ বৃদ্ধি পাওয়ায় কর্মীরা কার্যক্ষেত্রে অমনোযোগী এবং কিছু ক্ষেত্রে অসন্তোষ সৃষ্টি করছে। ফলে কর্তৃপক্ষ তাদের লক্ষ্যমাত্রা পুনরায় বিবেচনার সিদ্ধান্ত নিয়েছেন।",
      "tag": "HC 25",
      "sub_questions": [
        {
          "label": "ক",
          "question": "কর্মসূচি কী?",
          "explanation": "কোনো বিশেষ বা সুনির্দিষ্ট লক্ষ্য অর্জনের জন্য যে বড় ধরনের পরিকল্পনা নেওয়া হয়, তাকে কর্মসূচি বলা হয়। যেমন: খাবার পানিতে আর্সেনিক দূষণ রোধ করার জন্য নেওয়া পদক্ষেপকে কর্মসূচি বলা যায়।"
        },
        {
          "label": "খ",
          "question": "পরিকল্পনায় নমনীয়তা কেন প্রয়োজন?",
          "explanation": "পরিবর্তিত পরিস্থিতির সাথে খাপ খাওয়ানোর জন্য পরিকল্পনায় প্রয়োজনীয় পরিবর্তন, সংযোজন করা হলো নমনীয়তা।।। ভবিষ্যতকে কেন্দ্র করেই পরিকল্পনা নেওয়া হয়। কিন্তু যেকোনো সময় ভবিষ্যতের পরিবেশ-পরিস্থিতি পরিবর্তন হতে পারে। এ কারণে পরিকল্পনা পরিবর্তনের প্রয়োজন হতে পারে। এ পরিবর্তন প্রতিষ্ঠানকে প্রতিযোগী প্রতিষ্ঠানের সাথে তাল মিলিয়ে চলতে সহায়তা করে। এজন্যই পরিকল্পনায় নমনীয়তার সুযোগ রাখার প্রয়োজন হয়।"
        },
        {
          "label": "গ",
          "question": "উদ্দীপকে প্রকৃতির ভিত্তিতে কোন ধরনের পরিকল্পনা গ্রহণ করা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে প্রকৃতির ভিত্তিতে 'লক্ষ্য' পরিকল্পনার কথা উল্লেখ করা হয়েছে। নির্ধারিত ফল লাভের উদ্দেশ্যে লক্ষ্য প্রণীত হয়। এটি অর্জনের জন্য প্রতিষ্ঠানের সব উপায়-উপকরণ ও কর্মপ্রচেষ্টাকে কাজে লাগানো হয়। এতে সহজে সফলতা পাওয়া যায়। উদ্দীপকের প্যারাগন লিমিটেড-এ একটি পরিকল্পনা গ্রহণ করা হয়। এটি পরবর্তী পাঁচ বছরে বর্তমানের চেয়ে উৎপাদন লক্ষ্যমাত্রা তিনগুণে উন্নীত করার পরিকল্পনা করে। এভাবে প্রতিষ্ঠানটি তাদের লক্ষ্যমাত্রা নির্ধারণ করে। প্রতিষ্ঠানটি একটি নির্দিষ্ট ফল লাভের উদ্দেশ্যে পরিকল্পনাটি প্রণয়ন করে। এ পরিকল্পনা পাঁচ বছরের মধ্যে বাস্তবায়নের লক্ষ্যমাত্রা নির্ধারণ করে। বৈশিষ্ট্য অনুযায়ী এটি লক্ষ্য পরিকল্পনার পর্যায়ে পড়ে। তাই বলা যায়, প্রতিষ্ঠানটির লক্ষ্যমাত্রা নির্ধারণ প্রকৃতির ভিত্তিতে লক্ষ্য পরিকল্পনার অন্তর্ভুক্ত।"
        },
        {
          "label": "ঘ",
          "question": "আলোচ্য উদ্দীপকে বর্ণিত পরিকল্পনার ব্যর্থতার কারণ উত্তম পরিকল্পনার বৈশিষ্ট্যের আলোকে বিশ্লেষণ করো।",
          "explanation": "উত্তম পরিকল্পনার গ্রহণযোগ্যতার বৈশিষ্ট্যটির অভাবে উদ্দীপকের পরিকল্পনাটি ব্যর্থ হয়েছে বলে আমি মনে করি। পরিকল্পনা বাস্তবায়নকারীদের কাছে এর গ্রহণযোগ্যতা থাকতে হয়। কর্মীরা পরিকল্পনাকে কোনো কারণে ইতিবাচকভাবে নিতে না পারলে সঠিক বাস্তবায়ন আশা করা যায় না। ফলে প্রতিষ্ঠানের উদ্দেশ্য অর্জন করা সম্ভব হয় না। উদ্দীপকের আগ্রাবাদ স্টিল মিলস্ লি. আগামী পাঁচ বছরের মধ্যে উৎপাদন ও বিক্রয় লক্ষ্যমাত্রা বর্তমানের চেয়ে তিনগুণে উন্নীত করার পরিকল্পনা নিয়েছে। কিন্তু কাজের চাপ বাড়ায় কর্মীরা বিষয়টিকে আন্তরিকভাবে নেয়নি। এতে কার্যক্ষেত্রে কর্মীরা অমনোযোগী হয়ে পড়ে। এছাড়া কিছু ক্ষেত্রে তাদের মধ্যে অসন্তোষ সৃষ্টি হয়। ফলে কর্তৃপক্ষ তাদের লক্ষ্যমাত্রা পুনরায় বিবেচনার সিদ্ধান্ত নিয়েছেন। আগ্রাবাদ স্টিল মিলস্ লি. পরিকল্পনা প্রণয়নে কর্মীদের মতামত নেয়নি। এক্ষেত্রে প্রতিষ্ঠানটি কর্মীরা তাদের সিদ্ধান্ত মেনে কাজ করবে কি না তা বিবেচনা না করেই পরিকল্পনা গ্রহণ করেছে। ফলে কর্মীরা কাজে আগ্রহী হচ্ছে না। এভাবে কর্মীদের কাছে প্রতিষ্ঠানটির পরিকল্পনার গ্রহণযোগ্যতা হারিয়েছে। ফলে প্রতিষ্ঠানটির পরিকল্পনা বাস্তবায়নে সমস্যা হচ্ছে। তাই বলা যায়, উত্তম পরিকল্পনার গ্রহণযোগ্যতার দিকটির অভাবই উদ্দীপকের পরিকল্পনাটির ব্যর্থতার মূল কারণ।"
        }
      ]
    },
    {
      "number": "5",
      "uddipok": "মি. আরমান একটি প্রতিষ্ঠানের এরিয়া ম্যানেজার হিসেবে ৮ জন কর্মী সুষ্ঠুভাবে পরিচালনা করেন। উক্ত প্রতিষ্ঠানের সংগঠন কাঠামোতে কর্তৃত্বরেখা সর্বোচ্চ স্তর হতে ক্রমান্বয়ে নিচ বরাবর নেমে আসে। ফলে ঊর্ধ্বতনের আদেশ অধীনস্থরা বিনা দ্বিধায় মানতে থাকে। সম্প্রতি একজন এরিয়া ম্যানেজার চাকরি ছেড়ে চলে যাওয়ায় মি. আরমানকে উক্ত এরিয়ায় অতিরিক্ত দায়িত্ব প্রদান করায় নতুন আরও ৮ জন কর্মীর দায়িত্ব পালন করতে হয়। ফলে কর্মীর সংখ্যা বেশি হওয়ায় সুষ্ঠুভাবে কাজ তত্ত্বাবধান করা তার পক্ষে সম্ভব হচ্ছে না। তাই ব্যবস্থাপনা উত্ত পরিস্থিতি মোকাবিলায় এমন একজনকে নিয়োগ দিতে চান যাতে তিনি মি. আরমানকে প্রয়োজনীয় পরামর্শ, উপদেশ এবং কার্যক্ষেত্রে সহযোগিতা করতে পারেন।",
      "tag": "HC 25",
      "sub_questions": [
        {
          "label": "ক",
          "question": "কার্যভিত্তিক সংগঠন কী?",
          "explanation": "কাজের প্রকৃতি অনুযায়ী প্রতিষ্ঠানে প্রয়োজনীয় সংখ্যক বিভাগ-উপবিভাগ তৈরি করে প্রতিটি বিভাগের কর্তৃত্ব ও দায়িত্ব একেকজন বিশেষজ্ঞের ওপর অর্পণ করাকে কার্যভিত্তিক সংগঠন বলে।"
        },
        {
          "label": "খ",
          "question": "সংগঠন কাঠামো বলতে কী বোঝায়?",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্নকে সংগঠন কাঠামো বলে। এ কাঠামোতে প্রতিষ্ঠানের ওপর থেকে নিচ পর্যন্ত কর্মীর অবস্থান, পদ, বিভাগ ও উপবিভাগ সম্পর্কে জানা যায়। এতে কে কার সরাসরি অধীন, সে বিষয়ে ধারণা পাওয়া যায়। এছাড়া কর্মীদের কর্তৃত্ব প্রবাহ বিষয়েও জানা যায়।"
        },
        {
          "label": "গ",
          "question": "উদ্দীপকে সংগঠনের কোন নীতি মেনে না চলায় মি. আরমানকে কর্মী তত্ত্বাবধানে হিমশিম খেতে হয়? ব্যাখ্যা করো।",
          "explanation": "নিম্নের অনুরূপঃ উদ্দীপকে সংগঠনের কাম্য তত্ত্বাবধান পরিসরের নীতি মেনে না চলায় মি. জাহিদকে কর্মী তত্ত্বাবধানে হিমশিম খেতে হয়। এ নীতি অনুযায়ী একজন নির্বাহীর সরাসরি তত্ত্বাবধানে কতজন অধস্তন থাকবে, তা ঠিক করা হয়। এ নীতি অনুসরণ করলে নির্বাহী তার অধস্তনদের সঠিকভাবে তত্ত্বাবধান করতে পারেন। তাই কর্মীদের সঠিকভাবে পরিচালনার জন্য প্রতিষ্ঠানে তত্ত্বাবধান পরিসরের নীতি ব্যবহার করা হয়। উদ্দীপকের মি. জাহিদ একটি প্রতিষ্ঠানের এরিয়া ম্যানেজার হিসেবে ৮ জন কর্মী সুষ্ঠুভাবে পরিচালনা করেন। সম্প্রতি একজন এরিয়া ম্যানেজার চাকরি ছেড়ে যাওয়ায় মি. জাহিদকে উক্ত এরিয়ার দায়িত্ব দেওয়া হয়। বর্তমানে তাকে অতিরিক্ত ৮ জন কর্মীর দায়িত্ব পালন করতে হচ্ছে। এতে তার ওপর কর্মীদের তত্ত্বাবধানের চাপ বেড়ে যায়। ফলে তার পক্ষে সুষ্ঠুভাবে কাজ তত্ত্বাবধান করা সম্ভব হচ্ছে না। এ কার্যক্রমটি কাম্য তত্ত্বাবধান পরিসরের নীতির পরিপন্থি। সুতরাং, উদ্দীপকে কাম্য তত্ত্বাবধান পরিসরের নীতি মেনে চলা হয়নি।"
        },
        {
          "label": "ঘ",
          "question": "উদ্দীপকে ব্যবস্থাপনা কর্তৃপক্ষ সংগঠন কাঠামোর কোন ধরনের পরিবর্তন করে পরিস্থিতি নিয়ন্ত্রণ করতে চান বলে তুমি মনে করো?",
          "explanation": "নিম্নের অনুরূপঃ উদ্দীপকে ব্যবস্থাপনা কর্তৃপক্ষ সরলরৈখিক সংগঠন কাঠামোকে সরলরৈখিক ও পদস্থ কর্মী সংগঠনে রূপান্তরিত করে পরিস্থিতি নিয়ন্ত্রণ করতে চান বলে আমি মনে করি। এ সংগঠন কাঠামোয় সরলরৈখিক নির্বাহীকে সহযোগিতা করার জন্য বিশেষজ্ঞ কর্মী নিয়োগ করা হয়। এক্ষেত্রে সরলরৈখিক কর্মকর্তারা নির্বাহীর ক্ষমতা ভোগ করে। আর উপদেষ্টাগণ শুধু পরামর্শক হিসেবে কাজ করেন। এক্ষেত্রে বিশেষজ্ঞ কর্মীর সিদ্ধান্ত নেওয়ার কোনো ক্ষমতা থাকে না। উদ্দীপকের মি. জাহিদ একটি প্রতিষ্ঠানের এরিয়া ম্যানেজার। সম্প্রতি অন্য একজন এরিয়া ম্যানেজার চাকরি ছেড়ে যাওয়ায় তার ওপর কাজের চাপ বেড়ে যায়। তাই ব্যবস্থাপনা কর্তৃপক্ষ উক্ত পরিস্থিতি মোকাবিলায় একজন উপদেষ্টা নিয়োগ দিতে চান। তিনি মি. জাহিদকে প্রয়োজনীয় পরামর্শ, উপদেশ এবং কার্যক্ষেত্রে সহযোগিতা করবেন। এক্ষেত্রে ব্যবস্থাপনা কর্তৃপক্ষ সরলরৈখিক ও পদস্থ কর্মী সংগঠন কাঠামো অনুসরণ করতে চান। সরলরৈখিক ও পদস্থ কর্মী সংগঠনে নিযুক্ত বিশেষজ্ঞ কর্মী মি. জাহিদকে পরামর্শ দিয়ে সহায়তা করবেন। আর এ পরামর্শ নেওয়ার মাধ্যমে মি. জাহিদের কার্যভার কমবে। ফলে তিনি সময়মতো সঠিক সিদ্ধান্ত নিতে পারবেন। কর্মীরাও সঠিকভাবে কাজ সম্পাদন করতে পারবে। এভাবে প্রতিষ্ঠানটির স্বাভাবিক গতিশীলতা ফিরে আসবে। তাই উক্ত সমস্যা সমাধানে কর্তৃপক্ষ প্রতিষ্ঠানে সরলরৈখিক ও পদস্থকর্মী সংগঠন কাঠামো ব্যবহার করতে চান।"
        }
      ]
    },
    {
      "number": "6",
      "uddipok": "প্যারাগন টেক্সটাইল লিমিটেড দুইটি পদে জনবল নিয়োগের কথা ভাবছে। একটি হচ্ছে বিপণন ব্যবস্থাপকের পদ, অন্যটি তথ্য ও যোগাযোগ প্রযুক্তি বিশেষজ্ঞ। বর্তমানে বিপণন বিভাগে দুইজন সহকারী বিপণন ব্যবস্থাপক হিসেবে কর্মরত আছেন। এদের মধ্যে মি. আহসান কনিষ্ঠ। তার কর্মদক্ষতা বিবেচনা করে পরিচালনা পর্ষদ তাকেই বিপণন ব্যবস্থাপক হিসেবে পদোন্নতির সিদ্ধান্ত গ্রহণ করেন। প্রতিষ্ঠানে আইসিটি পদটি নতুন সৃষ্টি করা হয়েছে।",
      "tag": "HC 25",
      "sub_questions": [
        {
          "label": "ক",
          "question": "প্রশিক্ষণ কী?",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতেকলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "কর্মীসংস্থান বলতে কী বোঝায়?",
          "explanation": "প্রতিষ্ঠানের জন্য দক্ষ জনবল সৃষ্টির লক্ষ্যে কর্মী সংগ্রহ, নির্বাচন, নিয়োগ, প্রশিক্ষণ ও উন্নয়নের কাজকে কর্মীসংস্থান বলে। জনশক্তি যোগ্য, দক্ষ ও উৎসাহী না হলে অন্য উপাদানগুলো মানসম্পন্ন হলেও কাজে লাগানো যায় না। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্পাদিত হয়। এ কারণে কর্মীসংস্থান ব্যবস্থাপনায় গুরুত্বপূর্ণ।"
        },
        {
          "label": "গ",
          "question": "উদ্দীপকে প্রতিষ্ঠানে পদোন্নতির কোন ভিত্তি বিবেচনায় মি. আহসানকে পদোন্নতি দেওয়া হয়েছে? ব্যাখ্যা করো।",
          "explanation": "উদ্দীপকের প্রতিষ্ঠানে মি. আহসানকে যোগ্যতার ভিত্তি অনুসরণ করে পদোন্নতি দেওয়া হয়েছে। এ পদ্ধতিতে বেশি যোগ্যতাসম্পন্ন কর্মীকে পদোন্নতির জন্য নির্বাচন করা হয়। এক্ষেত্রে কর্মীর চাকরির সময় বিবেচনা করা হয় না। কর্মীর দক্ষতা ও কাজের ওপর ভিত্তি করেই পদোন্নতি দেওয়া হয়। উদ্দীপকে প্যারাগন টেক্সাটাইল লিমিটেড-এ রিপণন ব্যবস্থাপক নিয়োগ দেওয়ার প্রয়োজন হয়। প্রতিষ্ঠানটিতে বর্তমানে দুজন সহকারী বিপণন ব্যবস্থাপক হিসেবে কর্মরত আছেন। এদের মধ্যে মি. আহসান চাকরির মেয়াদকাল বিবেচনায় সর্বকনিষ্ঠ। কিন্তু প্রতিষ্ঠানটিতে তার সম্পাদিত কাজের ফলাফল ভালো। এজন্য তার কর্মদক্ষতা বিবেচনায় নিয়ে পরিচালনা পর্ষদ তাকে বিপণন ব্যবস্থাপক হিসেবে পদোন্নতি দেয়। এসব বৈশিষ্ট্য যোগ্যতার ভিত্তিতে পদোন্নতির সাথে সাদৃশ্যপূর্ণ। তাই বলা যায়, মি. আহসানকে যোগ্যতার ভিত্তি অনুসরণ করে পদোন্নতি দেওয়া হয়েছে।"
        },
        {
          "label": "ঘ",
          "question": "উদ্দীপকে আইসিটি বিশেষজ্ঞ নিয়োগে কর্মী সংগ্রহের কোন উৎসটি ব্যবহার করা যুক্তিযুক্ত বলে তুমি মনে করো? মতামত দাও।",
          "explanation": "উদ্দীপকে আইসিটি বিশেষজ্ঞ নিয়োগে কর্মী সংগ্রহের বাহ্যিক উৎস ব্যবহার করা যুক্তিযুক্ত বলে আমি মনে করি। প্রতিষ্ঠানে অনেক সময় বাহ্যিক উৎস থেকে কর্মী সংগ্রহ করা হয়। এতে অনেক কর্মীর মধ্য থেকে লিখিত, মৌখিক ও বুদ্ধিমত্তা পরীক্ষার মাধ্যমে যোগ্য ব্যক্তিকে কর্মী হিসেবে নির্বাচন করা হয়। বিজ্ঞপ্তি, চাকরি সন্ধানী, কর্মসংস্থান, কমিশন প্রভৃতি বাহ্যিক উৎসের অন্তর্গত। উদ্দীপকে প্যারাগন টেক্সটাইল লিমিটেড দুইটি পদে জনবল নিয়োগের কথা ভাবছে। পদ দুটির একটি বিপণন ব্যবস্থাপক, অন্যটি তথ্য ও যোগাযোগ প্রযুক্তি বিশেষজ্ঞ। প্রতিষ্ঠানটি পদোন্নতির মাধ্যমে অভ্যন্তরীণভাবে বিপণন ব্যবস্থাপকের পদটি পূরণ করে। আবার আইসিটি পদটি নতুন সৃষ্ট একটি পদ। প্রতিষ্ঠানে এ পদটি এখনো শূন্য রয়েছে। প্যারাগন টেক্সটাইল লিমিটেড এর আইসিটি পদটি নতুন হওয়ায় এতে দক্ষ ও বিশেষজ্ঞ কর্মী প্রয়োজন। কারণ দক্ষ ও বিশেষজ্ঞ কর্মী উক্ত পদের অধীনে সৃষ্ট উপ-পদসমূহের কর্মীদের যাবতীয় নির্দেশনা দিবে। এক্ষেত্রে উক্ত পদের দক্ষ ও বিশেষজ্ঞ কর্মী নিয়োগে বিজ্ঞপ্তি দিতে হবে। বিজ্ঞপ্তি অনুযায়ী আবেদনকৃত প্রার্থীদের যাচাই-বাছাইয়ের মাধ্যমে উক্ত পদের নিয়োগ দেওয়া হবে। এতে কাঙ্ক্ষিত মানের কর্মী পাওয়া যাবে। আর বিজ্ঞপ্তির মাধ্যমে কর্মী, নিয়োগ হলো কর্মীসংস্থানের বাহ্যিক উৎস। তাই বলা যায়, উদ্দীপকের আইসিটি বিশেষজ্ঞ নিয়োগে কর্মী সংগ্রহের বাহ্যিক উৎস ব্যবহার করা যুক্তিযুক্ত হবে।"
        }
      ]
    },
    {
      "number": "7",
      "uddipok": "মি. হাসান একটি কলেজের ব্যবসায় সংগঠন ও ব্যবস্থাপনা বিষয়ের শিক্ষক। তিনি ছয় মাসের জন্য চিকিৎসা ছুটিতে গেলে তার স্থলে জনাব আজাদকে ছয় মাসের জন্য উক্ত পদে নিয়োগ দেওয়া হয়। জনাব আজাদের কর্মকালীন সময়ে বিআইএসই থেকে একটি প্রশিক্ষণ কোর্সে অংশগ্রহণের চিঠি আসে, যেখানে প্রশিক্ষক শিক্ষার্থীদের সামনে তার বক্তব্য উপস্থাপনের পাশাপাশি শিক্ষার্থীদের প্রশ্ন করার সুযোগ দেন। কলেজ কর্তৃপক্ষ জনাব আজাদকে উক্ত প্রশিক্ষণে অংশ নিতে নির্দেশ দেন।",
      "tag": "HC 25",
      "sub_questions": [
        {
          "label": "ক",
          "question": "কর্মী সংগ্রহ কী?",
          "explanation": "শূন্যপদ পূরণের জন্য চাকরিপ্রার্থীদের নির্দিষ্ট পদে আবেদন করতে ও নির্বাচন প্রক্রিয়ায় নিয়ে আসার কাজকে কর্মী সংগ্রহ বলে।"
        },
        {
          "label": "খ",
          "question": "কর্মী নির্বাচনকে কেন নেতিবাচক বলা হয়? ব্যাখ্যা করো।",
          "explanation": "যে প্রক্রিয়ায় চাকরিপ্রার্থীদের মধ্য থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয়, তাকে কর্মী নির্বাচন বলে। এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মাধ্যমে চাকরিপ্রার্থীদের যোগ্যতা যাচাই-বাছাই করা হয়। কোনো ধাপে কোনো প্রার্থী অকৃতকার্য হলে, তাকে বাদ দেওয়া হয়। এজন্যই কর্মী নির্বাচনকে নেতিবাচক প্রক্রিয়া বলা হয়।"
        },
        {
          "label": "গ",
          "question": "উদ্দীপকে কোন ধরনের প্রশিক্ষণ পদ্ধতির কথা বলা হয়েছে? ব্যাখ্যা করো।",
          "explanation": "উদ্দীপকে আলোচনা পদ্ধতিতে প্রশিক্ষণের কথা বলা হয়েছে। এ পদ্ধতিতে প্রশিক্ষক প্রশিক্ষণার্থীদের সাথে আলাপ-আলোচনার মাধ্যমে শিক্ষাদানের প্রয়াস চালান। এছাড়া এ পদ্ধতিতে প্রশিক্ষক বক্তব্য উপস্থাপনের পাশাপাশি শিক্ষার্থীদের প্রশ্ন করার সুযোগ দেয়। ফলে প্রশিক্ষণার্থীরা বিষয়বস্তু সম্পর্কে অধিকতর ধারণা ও জ্ঞানলাভ করতে পারে। উদ্দীপকের জনাব আজাদের কর্মকালীন সময়ে বিআইএসই থেকে একটি প্রশিক্ষণ কোর্সে অংশগ্রহণের চিঠি আসে। সেখানে একজন প্রশিক্ষক তার সামনে নির্দিষ্ট বিষয়ে বক্তব্য উপস্থাপন করবেন। আবার তিনি সংশ্লিষ্ট বিষয়ে প্রশিক্ষককে প্রশ্নও করতে পারবেন। এতে তিনি ঐ বিষয়বস্তুর ওপর ধারণা পাবেন। ফলে তিনি অর্জিত জ্ঞানের মাধ্যমে সহজেই সমস্যা সমাধান করতে পারবেন। এসব বিষয় আলোচনার মাধ্যমে প্রশিক্ষণ পদ্ধতির সাথে সঙ্গতিপূর্ণ। সুতরাং, উদ্দীপকে আলোচনার মাধ্যমে প্রশিক্ষণ পদ্ধতির কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে জনাব আজাদের নিয়োগ অস্থায়ী হওয়ায় উক্ত প্রশিক্ষণে তার অংশগ্রহণের যৌক্তিকতা রয়েছে। আলোচনা পদ্ধতিতে বস্তা প্রশিক্ষণার্থীদের সামনে তার বক্তব্য উপস্থাপন করেন। এ পদ্ধতি প্রশিক্ষণার্থীরাও বিভিন্ন প্রশ্ন করার সুযোগ পায়। এক্ষেত্রে প্রশিক্ষক তার উত্তর প্রদানের মাধ্যমে অধিক জ্ঞানদানের প্রয়াস চালান, এ পদ্ধতিতে শিক্ষার্থীদের আলোচনা-পর্যালোচনা বা অংশগ্রহণের অধিক সুযোগ দেওয়া হয়। উদ্দীপকের জনাব আজাদকে মি. হাসানের অনুপস্থিতির কারণে কলেজ শিক্ষক হিসেবে নিয়োগ দেওয়া হয়। কর্মকালীন সময়ে জনাব আজাদের জন্য বিআইএসই থেকে একটি প্রশিক্ষণ কোর্সের চিঠি আসে। কলেজ কর্তৃপক্ষ জনাব আজাদকে উক্ত প্রশিক্ষণে অংশ নিতে নির্দেশ দেন। সেখানে তিনি আলোচনা পদ্ধতিতে প্রশিক্ষণের মাধ্যমে দক্ষতা ও জ্ঞান অর্জন করেন। জনাব আজাদকে জনাব মি. হাসানের পরিবর্তে অস্থায়ীভাবে নিয়োগ দেওয়া হয়। অস্থায়ী নিয়োগের কারণে উক্ত পদ সম্পর্কে তার অভিজ্ঞতা কম ছিল। কিন্তু বিআইএসই এর প্রশিক্ষণ পদ্ধতি তার সীমাবদ্ধতা দূর করতে সাহায্য করে। আলোচনা পদ্ধতির প্রশিক্ষণে অংশগ্রহণ করে তিনি তার প্রদানকৃত বিষয়ে প্রশ্ন করে সঠিক সমাধান পান। এছাড়া প্রশ্নোত্তরের মাধ্যমে তিনি পড়ানোর ধরন ও কৌশল সম্পর্কে ধারণা লাভকরেন। এভাবে তিনি পড়ানোর বিষয়ে পূর্ণাঙ্গ দক্ষতা অর্জন করেন। তাই জনাব আজাদের নিয়োগ অস্থায়ী হওয়ায় উক্ত প্রশিক্ষণের তার অংশগ্রহণের যৌক্তিকতা রয়েছে।"
        }
      ]
    },
    {
      "number": "8",
      "uddipok": "\"ভার্টিক্যাল ডিজাইন\" একটি উৎপাদনমুখী প্রতিষ্ঠান। এতে প্রায় ২০০০ কর্মী কর্মরত আছেন। উত্ত্য প্রতিষ্ঠানের মহাব্যবস্থাপক মনে করেন যে কর্তৃপক্ষের যথাযথ তদারকির অভাবে কর্মীরা অলস হয়ে পড়েছে। কর্মীদের মধ্যে কাজ এড়িয়ে চলার প্রবণতাও দেখা যাচ্ছে। ফলে প্রতিষ্ঠানের উৎপাদনশীলতাও হ্রাস পাচ্ছে। তাই তিনি কর্মীদের কাজে নজরদারি বৃদ্ধি ও প্রয়োজনে শাস্তিমূলক ব্যবস্থা গ্রহণের মাধ্যমে কাজ আদায় করতে চান। এছাড়াও পরিকল্পনা প্রণয়নে কর্মীদের কোনো প্রকার সুযোগ না দিয়ে কর্তৃপক্ষের একক সিদ্ধান্ত বাস্তবায়নে মনস্থির করেছেন।",
      "tag": "HC 25",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "পরামর্শমূলক নির্দেশনা কর্মীদের মেধা বিকাশের সুযোগ বৃদ্ধি করে বর্ণনা করো।",
          "explanation": "নির্দেশনা বাস্তবায়নকারীদের সাথে মতবিনিময় বা পরামর্শ করে নির্দেশনার বিষয়বস্তু ঠিক করার প্রক্রিয়াকে পরামর্শমূলক নির্দেশনা বলে। এক্ষেত্রে নির্দেশনা দেওয়ার আগে অধস্তন কর্মীদের পরামর্শ নেওয়া হয়। ফলে তারা চিন্তা চেতনার সুযোগ পায়। তারা কাজের নতুন পদ্ধতি উদ্ভাবন করতে পারে। তাই বলা যায়, পরামর্শমূলক নির্দেশনা কর্মীদের মেধা বিকাশের সুযোগ বাড়ায়।"
        },
        {
          "label": "গ",
          "question": "'ভার্টিক্যাল ডিজাইন' কর্তৃপক্ষ কোন ধরনের নেতৃত্ব গ্রহণ করতে যাচ্ছে? ব্যাখ্যা করো।",
          "explanation": "\"ভার্টিক্যাল ডিজাইন\" কর্তৃপক্ষ স্বৈরতান্ত্রিক নেতৃত্ব অনুসরণ করতে যাচ্ছে। এ নেতৃত্বে নেতা সব ক্ষমতা নিজের হাতে রাখেন। তিনি নিজেই সব সিদ্ধান্ত নেন। তিনি কর্মীদের ওপর কাজ চাপিয়ে দেন। প্রয়োজনে তিনি ভয়-ভীতি দেখিয়ে কাজ আদায় করে নেন। উদ্দীপকে \"ভার্টিক্যাল ডিজাইন\" একটি উৎপাদনমুখী প্রতিষ্ঠান। এ প্রতিষ্ঠানে প্রায় ২০০০ কর্মী কর্মরত আছে। প্রতিষ্ঠানের মহাব্যবস্থাপক মনে করেন কর্তৃপক্ষের যথাযথ তদারকির অভাবে কর্মীরা অলস হয়ে পড়েছে। এক্ষেত্রে কর্মীরা কাজ এড়িয়ে চলায় উৎপাদন ক্ষমতাও কমে যাচ্ছে। তাই তিনি শাস্তিমূলক ব্যবস্থা নেওয়ার চিন্তা করছেন। এছাড়া তিনি কর্মীদের পরিকল্পনা প্রণয়নেও অংশগ্রহণের সুযোগ দিতে চান না। ব্যবস্থাপকের এই ধারণা স্বৈরতান্ত্রিক নেতৃত্বের সাথে সামঞ্জস্যপূর্ণ। তাই বলা যায়, \"ভার্টিক্যাল ডিজাইন\" কর্তৃপক্ষ স্বৈরতান্ত্রিক নেতৃত্ব গ্রহণ করতে যাচ্ছে।"
        },
        {
          "label": "ঘ",
          "question": "উদ্দীপকের পরিস্থিতি ও শিল্পপ্রতিষ্ঠানের বাস্তব নমুনা বিবেচনা করে বাংলাদেশের জন্য উপযুক্ত নেতৃত্বের ধরন যুক্তিসহ উপস্থাপন করো।",
          "explanation": "উদ্দীপকের পরিস্থিতি ও শিল্পপ্রতিষ্ঠানের বাস্তব নমুনা বিবেচনা করে বাংলাদেশের জন্য গণতান্ত্রিক নেতৃত্ব বেশি যৌক্তিক হবে বলে আমি মনে করি। এ নেতৃত্বে নেতা সব ক্ষমতা নিজের হাতে না রেখে অধস্তনদের প্রয়োজনীয় কর্তৃত্ব দেন। নেতা সিদ্ধান্ত নেওয়ার ক্ষেত্রে তাদের পরামর্শ নেন। এতে কর্মীদের নেতার প্রতি ইতিবাচক ধারণা তৈরি হয় এবং কাজের প্রতি তাদের আগ্রহ বাড়ে। উদ্দীপকের \"ভার্টিক্যাল ডিজাইন\" প্রতিষ্ঠানটি লাগামহীন নেতৃত্ব অনুসরণ করে। এতে কর্মীদের কাজের জন্য তদারকি করা হয় না। তাই কর্মীদের মধ্যে কাজ এড়িয়ে চলার প্রবণতা দেখা দেয়। ফলে প্রতিষ্ঠানটির উৎপাদন ক্ষমতা দিন দিন কমে যাচ্ছে। এক্ষেত্রে \"ভার্টিক্যাল ডিজাইন\" স্বৈরতান্ত্রিক নেতৃত্ব অনুসরণ করতে চাচ্ছে। \"ভার্টিক্যাল ডিজাইন” স্বৈরতান্ত্রিক নেতৃত্বের মধ্যমে কর্মীদের ভয়-ভীতি দেখিয়ে সাময়িকভাবে কাজ আদায় করে নিতে পারবে। কিন্তু ধীরে ধীরে কর্মীরা কাজের প্রতি আগ্রহ হারাবে। এতে কর্মীদের প্রতিষ্ঠান ছেড়ে চলে যাওয়ারও ঝুঁকি থাকে। ফলে প্রতিষ্ঠানটি ক্ষতিগ্রস্ত হবে। অন্যদিকে, গণতান্ত্রিক নেতৃত্বে প্রতিষ্ঠানটি কর্মীদের সিদ্ধান্ত নিতে অংশগ্রহণের সুযোগ দিবে। এতে তাদের কাজের প্রতি আন্তরিকতার ফলে প্রতিষ্ঠানটির উৎপাদন বাড়বে। তাই বলা যায়, উদ্দীপক ও বাংলাদেশের শিল্পপ্রতিষ্ঠানের বাস্তব নমুনা বিবেচনায় গণতান্ত্রিক নেতৃত্ব বেশি যৌক্তিক।"
        }
      ]
    },
    {
      "number": "9",
      "uddipok": "মি. আজম একটি উৎপাদনমুখী প্রতিষ্ঠানের ব্যবস্থাপনা পরিচালক। তার কোম্পানিতে উৎপাদনমাত্রা কীভাবে বৃদ্ধি। স্ব করা যায় তা নিয়ে আলোচনার জন্য একটি সভার আহবান করলেন, সেখানে উৎপাদনকার্যে নিয়োজিত সকলেই উপস্থিত ছিল। তাদের সাথে আলাপ-আলোচনার প্রেক্ষিতে কিছু সিদ্ধান্ত গ্রহণ করলেন। অল্প সময়ের মধ্যেই তিনি ইতিবাচক ফলাফল লক্ষ করলেন।",
      "tag": "HC 25,HC 23",
      "sub_questions": [
        {
          "label": "ক",
          "question": "পরামর্শমূলক নির্দেশনা কী?",
          "explanation": "নির্দেশনা দেওয়ার আগে যারা সিদ্ধান্ত বা নির্দেশনা বাস্তবায়ন করবে তাদের সাথে মতবিনিময় বা পরামর্শ করে নির্দেশনার বিষয়বস্তু ঠিক করাকে পরামর্শমূলক নির্দেশনা বলে।"
        },
        {
          "label": "খ",
          "question": "নির্দেশনাকে প্রশাসনের হৃদপিণ্ড বলা হয় কেন?",
          "explanation": "লক্ষ্য অর্জনে অধস্তনদের, আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। হৃৎপিণ্ড কাজ না করলে মানুষ অচল হয়ে পড়ে। একইভাবে একটি প্রতিষ্ঠানের প্রশাসন যেসব পরিকল্পনা, নিয়ম-নীতি প্রণয়ন করে; সেগুলো বাস্তবায়নের জন্য কর্মীদের নির্দেশনা দেওয়া প্রয়োজন। এটি দেওয়া না হলে প্রশাসনের কাজ ব্যর্থ হয়। তাই নির্দেশনাকে প্রশাসনের হৃৎপিণ্ড বলা হয়।"
        },
        {
          "label": "গ",
          "question": "উদ্দীপকে কোন ধরনের নির্দেশনা সম্পর্কে বলা হয়েছে-ব্যাখ্যা করো।",
          "explanation": "নিম্নের অনুরূপঃ উদ্দীপকে মিসেস আরেশা রুটি তৈরির কারখানায় পরামর্শমূলক নির্দেশনা অনুসরণ করেছেন। এক্ষেত্রে নেতা অধস্তনদের সাথে পরামর্শ করে তার ভিত্তিতে নির্দেশনার বিষয়বস্তু নির্ধারণ করে। এতে প্রতিষ্ঠানের বিভিন্ন সিদ্ধান্ত নিতে অধস্তনদের মূল্যায়ন করা হয়। ফলে তাদের গঠনমূলক চিন্তাধারা ও সুচিন্তিত মতামত প্রাধান্য পায়। এ কারণে তারা নিজ থেকে দায়িত্ব পালনে সচেষ্ট হয়। উদ্দীপকে মিসেস আরেশা রুটি তৈরির একটি কারখানার মালিক। তিনি প্রতি মাসে ৬০,০০০ পিস রুটি উৎপাদনের লক্ষ্যমাত্রা ঠিক করেন। পরবর্তীতে উৎপাদন কর্মীদের মতামত অনুযায়ী ৫০,০০০ পিস রুটি উৎপাদনের লক্ষ্যমাত্রা নির্ধারিত হয়। তিনি নির্দেশনার মধ্য দিয়ে কাজের পূর্ণ চিত্র প্রদান করেন। মিসেস আরেশা ও অধস্তনদের মধ্যে দ্বিমুখী যোগাযোগ প্রবাহ পরিলক্ষিত হয়। ফলে কর্মীরা কাজে স্বতঃস্ফূর্তভাবে অংশগ্রহণ করে। এতে মিসেস আরেশার কারখানায় পরামর্শমূলক নির্দেশনার বৈশিষ্ট্যটি পরিলক্ষিত হয়। তাই বলা যায়, তিনি পরামর্শমূলক নির্দেশনা অনুসরণ করেছেন।"
        },
        {
          "label": "ঘ",
          "question": "উদ্দীপকে গৃহীত নির্দেশনা কৌশল সকল প্রতিষ্ঠানে সবসময় সুফল বয়ে আনবে তার কোন নিশ্চয়তা আছে? তোমার মতামত দাও।",
          "explanation": "উদ্দীপকে গৃহীত পরামর্শমূলক নির্দেশনা কৌশল সব প্রতিষ্ঠানে সবসময় সুফল বয়ে আনবে তার নিশ্চয়তা নেই বলে আমি মনে করি। পরামর্শমূলক নির্দেশনায় কর্মীদের সাথে আলোচনাসাপেক্ষে নির্দেশ দেওয়া হয়। এর সুবিধার পাশাপাশি কিছু অসুবিধাও রয়েছে। এ নির্দেশনার ফলে কর্মীদের মধ্যে অবাধ্যতা সৃষ্টি, সময় অপচয়, বিরূপ ধারণা, বাস্তবায়নে বিলম্ব প্রভৃতি সমস্যা দেখা দিতে পারে। উদ্দীপকে মি. আজম তার প্রতিষ্ঠানে পরামর্শমূলক নির্দেশনা দেন। তিনি কোম্পানিতে উৎপাদন মাত্রা বাড়ানোর লক্ষ্যে উৎপাদনকার্যে নিয়োজিত কর্মীদের সাথে আলোচনা করেন। উৎপাদনমাত্রা বাড়ানোর জন্য কর্মীরা তাকে করণীয় সম্পর্কে ধারণা ও পরামর্শ দেয়। আলোচনাসাপেক্ষে গৃহীত সিদ্ধান্তের ফলে মি. আজমের প্রতিষ্ঠানে সাফল্য অর্জিত হচ্ছে। উদ্দীপকের প্রতিষ্ঠানের পরামর্শমূলক নির্দেশনা প্রতিষ্ঠানটির জন্য সমস্যাও বয়ে আনতে পারে। কর্মীদের সাথে আলোচনা করে সিদ্ধান্ত নেওয়ার কারণে তারা মাঝে মধ্যে নিজেদের সুবিধামতো মতামত দেয়। ফলে অনেক সময় সিদ্ধান্তে ভুল-ত্রুটি দেখা দিতে পারে। আবার অতিমাত্রায় তাদের সিদ্ধান্তের প্রতি নির্ভর থাকায় তারা উক্ত প্রতিষ্ঠানের নেতাকে অযোগ্য ভাবতে পারে। এছাড়া সিদ্ধান্ত গ্রহণে সবার অংশগ্রহণ নিশ্চিত করাও একটি সময়সাপেক্ষ ব্যাপার। আর এর মাধ্যমে প্রতিষ্ঠানটির গৃহীত সিদ্ধান্তে গোপনীয়তা নষ্ট হওয়ারও আশঙ্কা আছে। এসব বিবেচনায় পরামর্শমূলক নির্দেশনা সবসময় ইতিবাচক সুফল আনয়ন করে না বলে আমি মনে করি।"
        }
      ]
    },
    {
      "number": "10",
      "uddipok": "জনশন ইলেকট্রনিক লিমিটেড এর উৎপাদন ব্যবস্থাপক তার প্রতিষ্ঠানে শ্রমিকদের ওভারটাইমসহ ৯ ঘণ্টা কর্মঘণ্টা নির্ধারণ করে দেন। এ কর্মঘণ্টার মধ্যে তাদের ৫৪০ পিস বাল্ব উৎপাদন করতে বলেন। মাস শেষে দেখা যায়, মাত্র ১৫,০০০ পিস বাল্ব উৎপাদন হয়েছে। প্রতিষ্ঠানের ব্যবস্থাপক অনুসন্ধান করে দেখলেন, বিদ্যুৎ ব্যবস্থার ঘাটতির কারণে এমনটি হয়েছে। পরবর্তীতে জেনারেটরের ব্যবস্থা করে দেওয়ার ফলে পরবর্তী মাস থেকে সঠিকভাবে উৎপাদন হচ্ছে।",
      "tag": "HC 25",
      "sub_questions": [
        {
          "label": "ক",
          "question": "আদর্শমান কী?",
          "explanation": "আদর্শমান হলো এমন এক মানদণ্ড, যেটি অনুযায়ী প্রতিষ্ঠানের প্রতিটি কাজকে নিয়ন্ত্রণ করা যায়।"
        },
        {
          "label": "খ",
          "question": "নিয়ন্ত্রণকে অবিরাম প্রক্রিয়া বলা হয় কেন? ব্যাখ্যা করো।",
          "explanation": "একবার শুরু হয়ে তা ধারাবাহিক বা অব্যাহতভাবে চলতে থাকাকে অবিরাম প্রক্রিয়া বলে। পরিকল্পনা অনুযায়ী কাজ করার জন্য নিয়ন্ত্রণ ব্যবস্থা আরোপ করা হয়। কোনো বিচ্যুতি থাকলে তা সংশোধন করে আবার নতুন পরিকল্পনা নির্ধারণ করা হয়। এই নতুন পরিকল্পনার সাথে মিল রেখ আবার নিয়ন্ত্রণ কাজ চলতে থাকে। তাই নিয়ন্ত্রণকে অবিরাম প্রক্রিয়া বলা হয়।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানের উৎপাদনের বিচ্যুতি নির্ণয়সহ ব্যাখ্যা করো।",
          "explanation": "জনশন ইলেকট্রনিক লিমিটেড-এর উৎপাদনের আদর্শমানের সাথে প্রকৃত কার্যফলের বিচ্যুতি আছে বলে আমি মনে করি। নিয়ন্ত্রণ প্রক্রিয়ার তৃতীয় ধাপে আদর্শমানের সাথে প্রকৃত কার্যফলের তুলনা করা হয়। এক্ষেত্রে প্রকৃত বা সম্পাদিত কাজের সাথে পূর্বনির্ধারিত আদর্শমানের তুলনা করা হয়। এ তুলনার মাধ্যমে কাজের অগ্রগতি পরিমাপ ও ত্রুটি-বিচ্যুতি আছে কি না তা যাচাই করা হয়। উদ্দীপকের জনশন ইলেকট্রনিক-এর উৎপাদন ব্যবস্থাপক প্রতিষ্ঠানের শ্রমিকদের ওভারটাইমসহ ৯ ঘণ্টা কর্মঘণ্টা নির্ধারণ করেন। তিনি এ কর্মঘণ্টার মধ্যে শ্রমিকদের ৫৪০ পিস বায় উৎপাদন করতে বলেন। এতে প্রতি মাসে বাল্ব উৎপাদন করতে হবে (৫৪০ × ৩০) বা ১৬,২০০ পিস বাল্ব। কিন্তু মাস শেষে দেখা যায়, মাত্র ১৫,০০০ পিস বাল্ব তৈরি হয়েছে। এতে বাল্ব উৎপাদনে ঘাটতি হলো (১৬,২০০- ১৫,০০০) বা ১,২০০ পিস বাল্ব। এক্ষেত্রে তৈরি করা ১৫,০০০ পিস বান্ধ হলো প্রকৃত কার্যফল। এ তুলনায় ১,২০০ পিস বাল্বের বিচ্যুতি দেখা দেয়। সুতরাং, প্রতিষ্ঠানটির বাম্ব উৎপাদনের সাথে প্রকৃত কার্যফলের বিচ্যুতি হলো ১,২০০ পিস বাল্ব।"
        },
        {
          "label": "ঘ",
          "question": "উদ্দীপকে নিয়ন্ত্রণের কোন পদক্ষেপ নেওয়ার ফলে পরবর্তী মাস থেকে সঠিকভাবে উৎপাদন সম্ভব হয়েছে? উদ্দীপকের আলোকে এ কথার যৌক্তিকতা মূল্যায়ন করো।",
          "explanation": "নিয়ন্ত্রণের সংশোধনমূলক ব্যবস্থা নেওয়ার পদক্ষেপটির মাধ্যমেই পরবর্তী মাস থেকে সঠিকভাবে উৎপাদন সম্ভব হয়েছে- কথাটি যৌক্তিক বলে আমি মনে করি। নিয়ন্ত্রণ প্রক্রিয়ার সর্বশেষ পর্যায়ে চিহ্নিত বিচ্যুতি সংশোধনের জন্য প্রয়োজনীয় পদক্ষেপ নেওয়া হয়। এক্ষেত্রে যেসব কারণে ভুল-ত্রুটি হয়েছে সেসব কারণ দূর করার জন্য ব্যবস্থা নিতে হয়। এ সংশোধনমূলক ব্যবস্থা পরবর্তী পরিকল্পনার ভিত্তি হিসেবে কাজ করে। উদ্দীপকের জনশন ইলেকট্রনিক্স লিমিটেড-এ মাসে ১৬,২০০ পিস বাল্ব উৎপাদনের সিদ্ধান্ত নেওয়া হয়। কিন্তু মাস শেষে দেখা যায়, মাত্র ১৫,০০০ পিস বাল্ব তৈরি হয়েছে। প্রতিষ্ঠানটির ব্যবস্থাপক অনুসন্ধান করে দেখেন, বিদ্যুৎ ব্যবস্থার ঘাটতির কারণে এমন হয়েছে। এরপর জেনারেটরের ব্যবস্থা করে দেওয়ায় পরবর্তী মাস থেকে সঠিকভাবে উৎপাদন হচ্ছে। বাল্ব তৈরির উৎপাদনে বিচ্যুতির কারণ হিসেবে প্রতিষ্ঠানটি বিদ্যুৎ ব্যবস্থার ঘাটতি চিহ্নিত করে। এ কারণ হিসেবে এটি জেনারেটরের ব্যবস্থা করে। এতে বিদ্যুৎ ঘাটতি হলেও প্রতিষ্ঠানটির উৎপাদন কাজ সচল থাকবে। ফলে প্রতিষ্ঠানটি পরবর্তীতে কাঙ্ক্ষিত উৎপাদন লক্ষ্যমাত্রা অর্জনে সক্ষম হবে। এসবের মাধ্যমে প্রতিষ্ঠানটি বিচ্যুতি নির্মূলে সংশোধনমূলক ব্যবস্থা নেয়। সুতরাং, নিয়ন্ত্রণের 'সংশোধনমূলক ব্যবস্থা নেওয়ার কারণে জনশন ইলেকট্রনিক্স লিমিটেড-এ সঠিকভাবে উৎপাদন সম্ভব হয়েছে।"
        }
      ]
    },
    {
      "number": "11",
      "uddipok": "'বন্ধন' একটি পণ্য উৎপাদনকারী প্রতিষ্ঠান। প্রতিষ্ঠানটির চেয়ারম্যান মি. তৌহিদ নিরপেক্ষ দৃষ্টিকোণ থেকে সকল কর্মীর কাজ মূল্যায়ন করেন। বিক্রয় ব্যবস্থাপকের কাজ বিশ্লেষণ করে তিনি দেখতে পান চট্টগ্রাম অঞ্চলের বিক্রয় ব্যবস্থাপক মি. সুমন আগের বছরের তুলনায় ১০% বেশি পণ্য বেশি বিক্রয় করেছেন। অন্যদিকে সিলেট অঞ্চলের বিক্রয় ব্যবস্থাপক মি. আবির আগের তুলনায় ২৫% বেশি পণ্য বিক্রয় করেছেন। এ অবস্থায় তিনি মি. আবিরকে মহাব্যবস্থাপক পদে পদোন্নতি দেন। প্রতিষ্ঠানটি ২০২১ এর তুলনায় ২০২২ সালে ৭৫ কোটি টাকা বেশি মুনাফা অর্জন করে।",
      "tag": "HC 25",
      "sub_questions": [
        {
          "label": "ক",
          "question": "কেন্দ্রীকরণ কী?",
          "explanation": "কেন্দ্রীকরণ বলতে উচ্চ স্তরের ব্যবস্থাপনার হাতে সিদ্ধান্ত নেওয়ার ক্ষমতা ধরে রাখাকে বোঝায়।"
        },
        {
          "label": "খ",
          "question": "আদেশের ঐক্য নীতি বলতে কী বোঝায়?",
          "explanation": "একজন কর্মী একই সময়ে শুধু একজন ঊর্ধ্বতন কর্মকর্তার কাছ থেকে আদেশ পাওয়াকে আদেশের ঐক্য বা আদেশের ঐক্য নীতি বলে। একজন কর্মীর আদেশদাতা একাধিক হলে একই সময়ে তারা ভিন্ন ভিন্ন কাজের আদেশ দিতে পারেন। এতে কর্মীর পক্ষে যথাযথভাবে সব কাজ করা সম্ভব হয় না। তাই, প্রতিষ্ঠানে আদেশের ঐক্য নীতি অনুসরণ করা অপরিহার্য।"
        },
        {
          "label": "গ",
          "question": "মি. তৌহিদ পদোন্নতির ক্ষেত্রে ব্যবস্থাপনার কোন নীতি অনুসরণ করেছেন? ব্যাখ্যা করো।",
          "explanation": "নিম্নের অনুরূপঃ উদ্দীপকে জনাব মাসুদ প্রতিষ্ঠান পরিচালনায় ব্যবস্থাপনার শৃঙ্খলা নীতির প্রতি মনোনিবেশ করেছেন। এ নীতি অনুযায়ী যোগ্য ব্যক্তিকে যোগ্য কাজে নিয়োগ করা হয় ও উপযুক্ত বস্তু বা উপকরণকে উপযুক্ত স্থানে স্থাপন করা হয়। এর মাধ্যমে প্রতিষ্ঠানের কাজে ভুল হওয়ার আশঙ্কা কমে যায়। এতে প্রতিষ্ঠানের অপচয় ও অপব্যয় কমে যায়। উদ্দীপকে জনাব মাসুদ বড় ধরনের ব্যবসায় সংগঠন পরিচালনা করেন। এক্ষেত্রে তিনি যোগ্য কর্মীদের সঠিক স্থানে পদায়ন করেন। এতে যোগ্য কর্মীরা তাদের কাজগুলো দক্ষতার সাথে দ্রুত সম্পাদন করতে পারেন। ফলে কাজের মান ভালো হয়। আবার বিনিয়োগের ক্ষেত্রে জনাব মাসুদ সতর্কতার সাথে ভেবে-চিন্তে সঠিক ক্ষেত্র চিহ্নিত করেন। এতে প্রতিষ্ঠানের সম্পদের সঠিক ব্যবহার নিশ্চিত হয়। ফলে প্রতিষ্ঠানের লক্ষ্য অর্জন সহজ হয়। জনাব মাসুদের এসব কাজ ব্যবস্থাপনার শৃঙ্খলার নীতির বৈশিষ্ট্যের সাথে মিলে যায়। তাই বলা যায়, জনাব মাসুদ তার প্রতিষ্ঠান পরিচালনায় শৃঙ্খলা নীতি অনুসরণ করেছেন।"
        },
        {
          "label": "ঘ",
          "question": "উদ্দীপকে প্রতিষ্ঠানটির চেয়ারম্যান মি. তৌহিদের সিদ্ধান্ত গ্রহণে ব্যবস্থাপনার কোন দক্ষতা সহায়ক হিসেবে কাজ করেছে বলে তুমি মনে করো? তোমার মতামত দাও।",
          "explanation": "উদ্দীপকে প্রতিষ্ঠানটির চেয়ারম্যান মি. তৌহিদের সিদ্ধান্ত গ্রহণে ব্যবস্থাপকের ধারণাগত দক্ষতা সহায়ক হিসেবে কাজ করেছে বলে আমি মনে করি। কোনো বিষয় সম্পর্কে চিন্তা-ভাবনা করে সিদ্ধান্ত নেওয়ার সামর্থ্যই হলো ধারণাগত দক্ষতা। একজন ব্যবস্থাপক ভবিষ্যৎ পরিস্থিতি সম্পর্কে বিচার-বিশ্লেষণ করে সিদ্ধান্ত নিয়ে থাকেন। সঠিক পূর্বানুমান ও বিভিন্ন পরিকল্পনা করার জন্য উচ্চ স্তরের ব্যবস্থাপকদের এ দক্ষতা বেশি থাকা প্রয়োজন। উদ্দীপকের মি. তৌহিদ একটি প্রতিষ্ঠানের চেয়ারম্যান। তিনি প্রতিষ্ঠানে শৃঙ্খলার নীতি মেনে চলেন। তিনি তার প্রতিষ্ঠানের বিক্রয় ব্যবস্থাপকদের কাজ যথাযথভাবে বিশ্লেষণ করেন। এক্ষেত্রে তিনি যোগ্যতা ও দক্ষতা অনুযায়ী কর্মীদের পদোন্নতি দেন। এতে তার প্রতিষ্ঠানটি ২০২১ সালের তুলনায় ২০২২ সালে ৭৫ কোটি টাকা বেশি মুনাফা অর্জন করে। মি. তৌহিদ একজন উচ্চস্তরের ব্যবস্থাপক। তিনি তার বুদ্ধিমত্তাও দক্ষতাকে কাজে লাগিয়ে প্রতিষ্ঠানের বিভিন্ন পরিকল্পনা গ্রহণ করেন। আবার তার প্রতিষ্ঠানের কর্মীদের পদোন্নতি দেওয়ার প্রয়োজন হয়। এক্ষেত্রে তাকে বিচার-বিশ্লেষণ করে সিদ্ধান্ত নিতে হয়েছে।"
        }
      ]
    }
  ]
}