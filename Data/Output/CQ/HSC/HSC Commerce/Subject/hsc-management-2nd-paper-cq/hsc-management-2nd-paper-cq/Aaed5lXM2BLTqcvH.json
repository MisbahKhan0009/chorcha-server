{
  "title": "আদমজী ক্যান্ট. কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "স্কয়ার ফার্মাসিউটিক্যালস একটি বৃহৎ উৎপাদনকারী প্রতিষ্ঠান। জনাব রায়হান অন্যতম পরিচালক হিসেবে প্রতিষ্ঠানের উদ্দেশ্য নির্ধারণ ও পলিসি প্রণয়ন প্রক্রিয়ার সাথে সম্পৃক্ত। অপরদিকে জনাব রাজিন প্রতিষ্ঠানের নির্ধারিত পরিকল্পনা, নীতি ও কৌশল মাঠ পর্যায়ে বাস্তবায়নের ব্যবস্থা করে থাকেন।",
      "tag": "ACC 24",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনার জনক কে?",
          "explanation": "বৈজ্ঞানিক ব্যবস্থাপনার জনক হলেন আমেরিকান মেকানিক্যাল ইঞ্জিনিয়ার ফ্রেডারিক উইন্সলো টেলর।"
        },
        {
          "label": "খ",
          "question": "প্রেষণা বলতে কী বোঝায়?",
          "explanation": "অধীনস্থ কর্মীদের কাজের ক্ষমতা সম্পূর্ণ ব্যবহারের লক্ষ্যে তাদেরকে কাজের প্রতি অনুপ্রাণিত বা উৎসাহিত করার প্রক্রিয়াকে প্রেষণা বলে। মানুষের ইচ্ছা ও আকাঙ্ক্ষাকে প্রভাবিত করে নিজ থেকে কাজ করার আগ্রহ তৈরি করা হলো প্রেষণার উদ্দেশ্য। এটি কর্মীদের মানসিক অবস্থাকে প্রতিষ্ঠান ও কাজের প্রতি ইতিবাচক করে তোলে। এতে কাজের প্রতি কর্মীর মনোবল বাড়ে।"
        },
        {
          "label": "গ",
          "question": "জনাব রায়হান কোন স্তরের ব্যবস্থাপক? ব্যাখ্যা করো।",
          "explanation": "উদ্দীপকের জনাব রায়হানকে ব্যবস্থাপনার উচ্চ স্তরের ব্যবস্থাপক বলা যায়। প্রতিষ্ঠানের লক্ষ্য ও কৌশল নির্দিষ্ট করা, পরিকল্পনা তৈরি ও নীতি নির্ধারণের জন্য উচ্চ স্তরের ব্যবস্থাপনা কাজ করে। এসব কাজ করতে এ স্তরের ব্যবস্থাপকেরা অনেক মানসিক শ্রম দিয়ে থাকেন। সভাপতি, ব্যবস্থাপনা পরিচালক, মহাব্যবস্থাপক প্রভৃতি উচ্চ স্তরের ব্যবস্থাপনার অন্তর্গত। উদ্দীপকের জনাব রায়হান স্কয়ার ফার্মাসিউটিক্যালস এর একজন পরিচালক। তিনি প্রতিষ্ঠানটি উদ্দেশ্য নির্ধারণ ও পলিসি প্রণয়নের সাথে জড়িত। তার এসব কাজ প্রতিষ্ঠানটির অনেক গুরুত্বপূর্ণ কাজ। এসব কাজ তিনি চিন্তাভাবনার মাধ্যম সম্পাদন করেন। এক্ষেত্রে এসব কাজে তাকে অনেক মানসিক শ্রম দিতে হয়। আর তার প্রণীত এসব কাজ সম্পাদনে প্রতিষ্ঠানটির সব কর্মী কাজ করে। এসব বৈশিষ্ট্যের সাথে উচ্চ স্তরের ব্যবস্থাপকের কাজের মিল আছে। সুতরাং, জনাব রায়হান প্রতিষ্ঠানটিতে একজন উচ্চ স্তরের ব্যবস্থাপক হিসেবে কর্মরত আছেন।"
        },
        {
          "label": "ঘ",
          "question": "জনাব রায়হান ও জনাব রাজিনের মধ্যে ব্যবস্থাপনার ধারণাগত এবং কারিগরি দক্ষতার মিশ্রণ কেমন হওয়া উচিত? তোমার মতামত দাও।",
          "explanation": "উদ্দীপকের জনাব রায়হানের ধারণাগত দক্ষতা ও জনাব রাজিনের কারিগরি দক্ষতা বেশি থাকা দরকার বলে আমি মনে করি। ব্যবস্থাপকের দূরদর্শিতা বা ভবিষ্যৎ অনুমান করার ক্ষমতা ধারণাগত দক্ষতার অন্তর্গত। উচ্চ স্তরের ব্যবস্থাপকরা এ ধরনের কাজ বেশি করে থাকেন। অন্যদিকে, কোন কাজ কীভাবে করতে হবে, তার বিশেষ জ্ঞান থাকা কারিগরি দক্ষতার অন্তর্গত। পরিকল্পনা বাস্তবায়নের সাথে জড়িত, ব্যবস্থাপকের এ ধরনের দক্ষতা বেশি থাকা দরকার। উদ্দীপকে জনাব রায়হান স্কয়ার ফার্মাসিউটিক্যালস-এর উচ্চ স্তরের একজন ব্যবস্থাপক। তিনি প্রতিষ্ঠানটিতে উদ্দেশ্য নির্ধারণ ও পলিসি প্রণয়ন কাজের সাথে সম্পৃক্ত। অপরদিকে, জনাব রাজিন প্রতিষ্ঠানটিতে জনাব রায়হানের গৃহীত পরিকল্পনা, নীতি ও কৌশল মাঠে পর্যায়ে বাস্তবায়নের ব্যবস্থা করেন। এক্ষেত্রে তিনি প্রতিষ্ঠানটির একজন নিম্ন স্তরের ব্যবস্থাপক। জনাব রায়হান দূরদর্শিতা, ভবিষ্যৎ অনুমানের মাধ্যমে তার 'কাজগুলো সম্পাদনে নিয়োজিত। তার নির্ধারিত পলিসির আলোকে প্রতিষ্ঠানের কাজ পরিচালিত হয়। কিন্তু তিনি শ্রমিক কর্মীদের সরাসরি পরিচালনা করেন না। তাই তার কাজ অনুযায়ী তার কারিগরির চেয়ে ধারণাগত দক্ষতা বেশি দরকার। অন্যদিক জনাব রাজিন মাঠ-পর্যায়ের কর্মীদের নিয়ে পরিকল্পনা বাস্তবায়নে নিয়োজিত। এক্ষেত্রে কোন কাজ কীভাবে করতে হবে সে বিষয়ে শ্রমিক-কর্মীদের নির্দেশনা দিতে হয়। তিনি মূলত কাজের কলা কৌশলের সাথে জড়িত। তাই বৈশিষ্ট্য অনুযায়ী তার ধারণাগত দক্ষতার চেয়ে কারিগরি দক্ষতা বেশি প্রয়োজন। সুতরাং, প্রতিষ্ঠানটিতে জনাব রায়হানের ধারণাগত দক্ষতা ও জনাব রাজিনের কারিগরি দক্ষতা বেশি প্রয়োজন।"
        }
      ]
    },
    {
      "number": "2",
      "uddipok": "ABC কোম্পানির ক্রয় ব্যবস্থাপক জনাব ইকবাল হোসেন। প্রতিষ্ঠানটির পরিচালনা পর্ষদ প্রতিষ্ঠানে কর্মরত কর্মকর্তাদের কার্যদক্ষতার প্রতি সম্মান প্রদর্শন করেন। প্রতিষ্ঠানের স্বার্থে যেকোনো সিদ্ধান্ত নেওয়ার ক্ষমতা কর্মকর্তাদের দেওয়া আছে। দাম তুলনামূলক কম হওয়ায় ক্রয় ব্যবস্থাপক জনাব ইকবাল হোসেন বিদেশ থেকে সাত টন জুস আমদানি করেন। আমদানির মাত্র এক মাসের মধ্যে শীত এসে যাওয়ায় জুসের বিক্রি কমে যায়। এতে ঐ বছর প্রতিষ্ঠানটি লোকসানের সম্মুখীন হয়।",
      "tag": "ACC 24",
      "sub_questions": [
        {
          "label": "ক",
          "question": "মানবীয় বা আন্তঃব্যক্তিক দক্ষতা কী?",
          "explanation": "মানবীয় সম্পর্ক বা আন্তঃব্যক্তিক দক্ষতা বলতে কর্মীদের সাথে আলাপ-আলোচনা ও যোগাযোগ প্রতিষ্ঠা করে তাদের প্রভাবিত ও অনুপ্রাণিত করার ক্ষমতাকে বোঝায়।"
        },
        {
          "label": "খ",
          "question": "ব্যবস্থাপনার উচ্চ স্তরের কাজকে কেন প্রশাসন বলা হয়? ব্যাখ্যা করো।",
          "explanation": "যে স্তরে প্রতিষ্ঠানের লক্ষ্য ও নীতিমালা নির্ধারণ, পরিকল্পনা প্রণয়ন এবং নির্বাহীর কাজ নির্ধারণ করা হয় তাকে প্রশাসন বলে। প্রশাসন সংগঠনের উচ্চ পর্যায়ে অবস্থান করে। এদের নির্ধারিত কাজ ও নির্দেশনা অনুসারে প্রতিষ্ঠান পরিচালিত হয়। চেয়ারম্যান, ব্যবস্থাপনা পরিচালক, মহাব্যবস্থাপক প্রভৃতি প্রশাসনে নিয়োজিত ব্যক্তিবর্গ। তাই ব্যবস্থাপনার উচ্চস্তরের কাজকে প্রশাসন বলে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটিতে ব্যবস্থাপনার কোন নীতিটি প্রতিফলিত হয়েছে? ব্যাখ্যা করো।",
          "explanation": "উদ্দীপকে ব্যবস্থাপনার বিকেন্দ্রীকরণ নীতির প্রতিফলন হয়েছে। এ নীতি অনুযায়ী সিদ্ধান্ত নেওয়ার সব ক্ষমতা নিচের পর্যায়ের ব্যবস্থাপকদের হাতে ছেড়ে দেওয়া হয়। এর মাধ্যমে প্রতিষ্ঠানের অধস্তন কর্মীদের গুরুত্ব বেড়ে যায়। প্রতিষ্ঠানের স্বার্থে ঊর্ধ্বতন নির্বাহীরা বিভিন্ন সিদ্ধান্ত নেওয়ার ক্ষমতা নিম্নস্তরের ব্যবস্থাপকদের হাতে ছেড়ে দেন। উদ্দীপকের জনাব ইকবাল হোসেন 'ABC কোম্পানির' ক্রয় ব্যবস্থাপক। প্রতিষ্ঠানটির পরিচালনা পর্ষদ কর্মকর্তাদের দক্ষতা ও কর্মকুশলতাকে সম্মান দিয়ে থাকে। তাই প্রতিষ্ঠানের স্বার্থে বিভিন্ন সিদ্ধান্ত নেওয়ার ক্ষমতা কর্মকর্তা-কর্মচারীদের দেওয়া আছে। জনাব ইকবাল হোসেন ক্রয় ব্যবস্থাপক হওয়ায় সাত টন জুস আমদানি করার সিদ্ধান্ত নেন। ঊর্ধ্বতন নির্বাহীরা তাকে সিদ্ধান্ত নেওয়ার ক্ষমতা দেওয়ার ফলে তিনি একাই এ ধরনের সিদ্ধান্ত নিতে পেরেছেন। তার এ সিদ্ধান্ত নেওয়ার ক্ষমতা ব্যবস্থাপনার বিকেন্দ্রীকরণ নীতিকে নির্দেশ করে। সুতরাং প্রতিষ্ঠানটিতে ব্যবস্থাপনার বিকেন্দ্রীকরণ নীতি অনুসরণ করা হয়।"
        },
        {
          "label": "ঘ",
          "question": "উদ্দীপকের প্রতিষ্ঠান লোকসানের জন্য ক্রয় ব্যবস্থাপকের কোন গুণাবলির অভাব দায়ী বলে তুমি মনে করো? যুক্তিসহ মতামত দাও।",
          "explanation": "উদ্দীপকের প্রতিষ্ঠানের ক্ষতির জন্য ক্রয় ব্যবস্থাপকের দূরদর্শিতার অভাব দায়ী বলে আমি মনে করি। ভবিষ্যৎ সবসময়ই অনিশ্চিত। তাই এ অনিশ্চিত ভবিষ্যতের সম্ভাব্য বিষয় বিবেচনা করেই দূরদর্শিতার মাধ্যমে ব্যবস্থাপকদের সিদ্ধান্ত নিতে হয়। এতে প্রতিষ্ঠান সম্ভাব্য ক্ষতি এড়িয়ে যেতে পারে এবং সাফল্য অর্জন করে। উদ্দীপকে জনাব ইকবাল হোসেন একটি জুস কোম্পানি-এর ক্রয় ব্যবস্থাপক। তিনি প্রতিষ্ঠানের ক্রয় সংক্রান্ত বিভিন্ন সিদ্ধান্ত নেন। আন্তর্জাতিক বাজারে জুসের দাম কমে যাওয়ায় তিনি বিদেশ থেকে সাত টন জুস আমদানি করেন। আমদানি করার এক মাসের মধ্যে শীত আসার কারণে বাজারে জুসের বিক্রি কমে যায়। ফলে প্রতিষ্ঠানটি ক্ষতির সম্মুখীন হয়। জনাব ইকবাল হোসেন শুধুমাত্র বর্তমান পরিস্থিতি বিবেচনায় নিয়ে জুস কেনার সিদ্ধান্ত নিয়েছেন। কিন্তু শীতকালে জুসের চাহিদা কমার বিষয়টি তিনি বিবেচনায় নেননি। ফলে শীতকালে জুস বিক্রি কম হয়। এ কারণে প্রতিষ্ঠানটি লোকসানের সম্মুখীন হয়। সিদ্ধান্ত নেওয়ার ক্ষেত্রে তিনি ভবিষ্যতের সম্ভাব্য বিষয়াবলি যথাযথভাবে অনুধাবন করেননি। এটি ব্যবস্থাপক হিসেবে তার দূরদর্শিতা গুণের অভাবকে নির্দেশ করে। সুতরাং, জনাব ইকবাল হোসেনের দূরদর্শিতা গুণের অভাবে প্রতিষ্ঠানটি ক্ষতির সম্মুখীন হয়েছে।"
        }
      ]
    },
    {
      "number": "3",
      "uddipok": "মিলন একটি স্বনামধন্য কলেজের অফিস পিয়ন। একদিন কলেজের অধ্যক্ষ মিলনকে কতগুলো চিঠি পোস্ট করার জন্য পোস্ট অফিসে পাঠালেন। মিলন পোস্ট অফিসে যাওয়ার সময় কলেজের উপাধ্যক্ষ কতগুলো ডকুমেন্ট ফটোকপি করে আনতে বললেন। ডকুমেন্টগুলো ফটোকপি করে মিলন পোস্ট অফিসে গিয়ে দেখে ততক্ষণে প্রথম ডাক চলে গিয়েছে। অধ্যক্ষ মহোদয়ের চিঠিগুলো যথাসময়ে পোস্ট করতে না পারায় অধ্যক্ষ মিলনকে চাকরি থেকে বরখাস্ত করলেন।",
      "tag": "ACC 24",
      "sub_questions": [
        {
          "label": "ক",
          "question": "কল্পনা সংক্রান্ত দক্ষতা কী?",
          "explanation": "কোনো নতুন অজানা বিষয় নিয়ে এবং প্রতিষ্ঠানের ভবিষ্যৎ পরিস্থিতি সম্পর্কে চিন্তা-ভাবনা করে সিদ্ধান্ত নেওয়ার সামর্থ্যকে ধারণাগত বা কল্পনা সংক্রান্ত দক্ষতা বলে।"
        },
        {
          "label": "খ",
          "question": "ব্যবস্থাপনা কি একটি পেশা? ব্যাখ্যা করো।",
          "explanation": "ব্যবস্থাপনাকে পুরোপুরি পেশা বলা যায় না। কোনো বিষয়ের ওপর জ্ঞান আহরণ করে তা কর্মক্ষেত্রে প্রয়োগ করে জীবিকা নির্বাহ করার প্রক্রিয়া হলো পেশা। পেশাতে সনদধারী ব্যক্তিদের রাষ্ট্রস্বীকৃত নিজস্ব সংঘ এবং পেশাগত আইন থাকে। বর্তমানে ব্যবস্থাপনা সংক্রান্ত বিভিন্ন ডিগ্রি রয়েছে। তবে ডাক্তার, আইনজীবী প্রভৃতি ব্যক্তিবর্গের ন্যায় ব্যবস্থাপকদের কোনো রাষ্ট্রস্বীকৃত সংঘ ও সুনির্দিষ্ট নীতিমালা নেই। তাই ব্যবস্থাপনাকে এখনো সম্পূর্ণ পেশা বলা যায় না।"
        },
        {
          "label": "গ",
          "question": "উদ্দীপকে অধ্যক্ষ মহোদয় ব্যবস্থাপনার কোন স্তরে অবস্থান করেছেন? ব্যাখ্যা করো।",
          "explanation": "উদ্দীপকে অধ্যক্ষ মহোদয় ব্যবস্থাপনার উচ্চ স্তরে অবস্থান করছেন। এ স্তরের কর্মকর্তারা প্রতিষ্ঠানের জন্য উদ্দেশ্য, নীতি, দীর্ঘমেয়াদি পরিকল্পনা ও কৌশল ঠিক করেন। প্রতিষ্ঠানের চেয়ারম্যান, পরিচালনা পর্ষদ, ব্যবস্থাপনা পরিচালক প্রভৃতি এ স্তরের অন্তর্ভুক্ত। এ স্তরের ব্যবস্থাপকেরা মানসিক ও বুদ্ধিবৃত্তিক কাজ বেশি করে। উদ্দীপকে একটি কলেজের অধ্যক্ষ কলেজটির পিয়ন মিলনকে কতগুলো চিঠি পোস্ট করা জন্য দিলেন। কলেজের অধ্যক্ষ মহোদয় প্রতিষ্ঠানটির সব গুরুত্বপূর্ণ সিদ্ধান্ত নিয়ে থাকেন। এক্ষেত্রে তার নির্দেশনায় প্রতিষ্ঠানের কাজ পরিচালিত হয়। এসব বিষয় নির্ধারণে তাকে অনেক চিন্তা ভাবনা করতে হয়। এছাড়া কলেজ সংশ্লিষ্ট পক্ষের সাথে নিয়মিত যোগাযোগ রক্ষার কাজও তিনি করেন। এসবের সাথে ব্যবস্থাপনার উচ্চ স্তরের কাজের মিল রয়েছে। সুতরাং, উদ্দীপকে কলেজের অধ্যক্ষ মহোদয় ব্যবস্থাপনার উচ্চ স্তরে অবস্থান করছেন।"
        },
        {
          "label": "ঘ",
          "question": "অধ্যক্ষ কর্তৃক মিলনকে চাকরি থেকে বরখাস্ত করা ব্যবস্থাপনার কোন নীতির পরিপন্থী বলে তুমি মনে করো? যুক্তি দাও'।",
          "explanation": "অধ্যক্ষ কর্তৃক মিলনকে চাকরি থেকে বরখাস্ত করা ব্যবস্থাপনার চাকরির স্থায়িত্ব নীতির পরিপন্থি বলে আমি মনে করি। এ নীতির মূলকথা হলো, কর্মীদের চাকরির স্থায়িত্ব নিশ্চিত করা। চাকরির নিরাপত্তা থাকলে কর্মী স্বতঃস্ফূর্তভাবে কাজে মনোনিবেশ করে। তাই প্রত্যেক কর্মীর চাকরির কার্যকালের স্থায়িত্বের প্রতি গুরুত্ব সহকারে ব্যবস্থাপনার দৃষ্টি দেওয়া উচিত। উদ্দীপকে কলেজের অধ্যক্ষ একদিন মিলনকে কতকগুলো চিঠি পোস্ট করার জন্য পোস্ট অফিসে পাঠালেন। পথিমধ্যে উপাধ্যক্ষ মিলনকে কতকগুলো ডকুমেন্ট ফটোকপি করে আনতে বলেন। এটি করতে গিয়ে মিলন পোস্ট অফিসে অধ্যক্ষের দেওয়া চিঠি সময়মতো পোস্ট করতে ব্যর্থ হন। এ কারণে অধ্যক্ষ মহোদয় মিলনকে চাকরি থেকে বরখাস্ত করেন। একই সময়ে মিলনকে দু'জন ঊর্ধ্বতন আদেশ করায় দ্বৈত অধীনতা সৃষ্টি হয়েছে। এই সমস্যার জন্য উপাধ্যক্ষ দায়ী। কিন্তু মিলনের দোষ না থাকার পরেও তাকে বরখাস্ত করা হয়। এক্ষেত্রে প্রতিষ্ঠানটিতে তার চাকরি স্থায়ী ছিল না। এজন্য তার দোষ না থাকা সত্ত্বেও তাকে হঠাৎ করে চাকরি থেকে অব্যহতি দেওয়া হয়েছে। এটি চাকরির স্থায়িত্ব নীতির অনুপস্থিতি নির্দেশ করে। সুতরাং, অধ্যক্ষ কর্তৃক মিলনকে চাকরি থেকে বরখাস্ত করা ব্যবস্থাপনার চাকরির স্থায়িত্ব নীতির পরিপন্থী।"
        }
      ]
    },
    {
      "number": "4",
      "uddipok": "জনাব আলম ঢাকার মিরপুরের বেনারসি পল্লিতে শাড়ির ব্যবসায় করেন। তিনি প্রতিষ্ঠানের শুরু থেকেই একই পরিকল্পনা অনুসরণ করে আসছেন। উৎপাদন এবং পণ্যের মানে তিনি কোনো পরিবর্তন আনেননি। এতে সময় ও শ্রম দুটিই বাঁচে। কিন্তু সম্প্রতি প্রতিযোগিতায় টিকে থাকার জন্য তিনি ভোক্তা আকর্ষণে নতুন পরিকল্পনা নেন।",
      "tag": "ACC 24",
      "sub_questions": [
        {
          "label": "ক",
          "question": "পদ্ধতি কী?",
          "explanation": "কোনো কাজ সম্পাদনের জন্য নেওয়া নির্দিষ্ট নিয়ম বা নির্দেশনাকে পদ্ধতি বলা হয়।"
        },
        {
          "label": "খ",
          "question": "পরিকল্পনাকে একটি নিরবচ্ছিন্ন প্রক্রিয়া বলা হয় কেন? ব্যাখ্যা করো।",
          "explanation": "প্রতিষ্ঠানের উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ করার কর্মসূচি বা নকশা প্রণয়নের কাজকে পরিকল্পনা বলে। যেকোনো প্রতিষ্ঠানে প্রতিনিয়ত পরিকল্পনা নেওয়া হয়। কারণ প্রতিষ্ঠানের কাজ সারা বছর চলতে থাকে। একটি পরিকল্পনা শেষ হওয়ার পরই আরেকটি নতুন পরিকল্পনা নেওয়া হয়। তাই বলা যায়, পরিকল্পনা একটি নিরবচ্ছিন্ন প্রক্রিয়া।"
        },
        {
          "label": "গ",
          "question": "জনাব আলমের প্রথম পর্যায়ের পরিকল্পনাটি প্রকৃতির ভিত্তিতে কোন ধরনের? ব্যাখ্যা করো। i.",
          "explanation": "জনাব আলমের প্রথম পর্যায়ের পরিকল্পনাটি প্রকৃতির ভিত্তিতে স্থায়ী পরিকল্পনা। একই কাজ বার বার একই নিয়মে করার জন্য এ ধরনের পরিকল্পনা নেওয়া হয়। এ পরিকল্পনা দীর্ঘ সময়ের জন্য ব্যবহার হয়। কোনো বিরূপ পরিস্থিতি না এলে এ পরিকল্পনা পরিবর্তন করা হয় না। এটি সুদূর ভবিষ্যতের ওপর ভিত্তি করে নেওয়া হয়। উদ্দীপকে জনাব আলম ঢাকা বেনারসি পল্লিতে শাড়ির ব্যবসায় করেন। তিনি ব্যবসায় শুরু থেকে একই পরিকল্পনায় কাজ পরিচালনা করে আসছেন। কোন পণ্য কীভাবে উৎপাদন করতে হবে, কীভাবে ব্যবসায়িক কাজ সম্পন্ন হবে তা তিনি একই নিয়মে করেন। কর্মীরাও এই নির্দেশনায় প্রতিষ্ঠানের শুরু থেকে একইভাবে কাজ করে যাচ্ছে। উৎপাদন এবং পণ্যের মানে কোনো পরিবর্তন না আনায় শ্রম ও সময় দুটোই সাশ্রয় হচ্ছে। তার এ বৈশিষ্ট্যের সাথে স্থায়ী পরিকল্পনার মিল আছে। তাই বলা যায়, জনাব আলম স্থায়ী পরিকল্পনায় কাজ করে আসছেন।"
        },
        {
          "label": "ঘ",
          "question": "প্রতিযোগিতায় টিকে থাকার জন্য জনাব আলমের নেওয়া পরিকল্পনার যৌক্তিকতা নিরূপণ করো।",
          "explanation": "প্রতিযোগিতায় টিকে থাকার জন্য জনাব আলমের নেওয়া রণনৈতিক পরিকল্পনার যৌক্তিকতা রয়েছে বলে আমি মনে করি। বর্তমানে তীব্র প্রতিযোগিতামূলক বাজার ব্যবস্থা চলছে। ক্রেতাদের চাহিদার কথা ভেবে প্রতিটি প্রতিষ্ঠান তাদের ব্যবসায় বাড়ানোর প্রতিযোগিতা করছে। রণনৈতিক কৌশলের মাধ্যমে ব্যবসায়ীরা বর্তমান বাজার ব্যবস্থায় টিকে থাকে। উদ্দীপকের জনাব আলম ঢাকার মিরপুরে বেনারসি পল্লিতে শাড়ির ব্যবসায় করেন। তিনি ব্যবসায়ের শুরু থেকেই স্থায়ী পরিকল্পনা অনুসরণ করে আসছেন। এতে তার সময় ও শ্রম উভয়ই সাশ্রয় হয়। কিন্তু প্রতিযোগিতায় টিকে থাকার জন্য তিনি ভোক্তা আকর্ষণে নতুন পরিকল্পনা নেন। এক্ষেত্রে জনাব আলম রণনৈতিক পরিকল্পনা নিয়েছেন। বর্তমানে তীব্র প্রতিযোগিতাপূর্ণ বাজার মোকাবিলায় প্রতিষ্ঠানের ঊর্ধ্বর্তন কর্তৃক এ পরিচালনা প্রণয়ন করা হয়। এটি প্রতিযোগিতাপূর্ণ বাজারে জনাব আলমকে টিকে থাকতে সাহায্য করবে। এছাড়া তার পণ্যের মাধ্যমে ক্রেতা সন্তুষ্টি অর্জনেও এটি সহায়তা করবে। তার ব্যবসায়ের বিক্রি এবং গ্রাহকও বাড়বে। ফলে তিনি অধিক মুনাফা অর্জন করতে পারবেন। এভাবেই তিনি প্রতিযোগী মোকাবিলা করে ব্যবসায়ে সফল হবেন। তাই বলা যায়, প্রতিযোগিতায় টিকে থাকতে জনাব আলমের নেওয়া রণনৈতিক পরিকল্পনা কার্যক্রম ভূমিকা রাখবে।"
        }
      ]
    },
    {
      "number": "5",
      "uddipok": "মুন ফ্যাশন লি. একটি বৃহৎ রপ্তানিমুখী প্রতিষ্ঠান। প্রতিষ্ঠানটির ক্রয়, উৎপাদন, মানবসম্পদ, বিক্রয় ও হিসাব বিভাগের জন্য আলাদা বিশেষজ্ঞ ব্যবস্থাপক নিয়োজিত আছেন। কাজের প্রকৃতি অনুযায়ী কাজগুলোকে ভাগ করার ফলে প্রতিষ্ঠানটি দ্রুত আন্তর্জাতিক বাজারে খ্যাতি অর্জন করেছে। গত মাসে হঠাৎ করে এক ভয়াবহ অগ্নিকাণ্ডে ১.৫ কোটি টাকার পোশাক পুড়ে যায়। কিন্তু কর্তৃপক্ষ অগ্নিকাণ্ডের কারণ উদঘাটন করতে ব্যর্থ হয়।",
      "tag": "ACC 24",
      "sub_questions": [
        {
          "label": "ক",
          "question": "স্থায়ী পরিকল্পনা কী",
          "explanation": "যে পরিকল্পনা একবার নির্ধারণ করার পর বারবার ব্যবহার করা হয়, তাকে স্থায়ী পরিকল্পনা' বলে।"
        },
        {
          "label": "খ",
          "question": "ব্যবস্থাপনার সাম্যতার নীতি বলতে কী বোঝায়?",
          "explanation": "কোনো প্রতিষ্ঠানের সকল কর্মীর প্রতি সমান আচরণ ও দৃষ্টিভঙ্গি প্রদর্শনের নীতিকেই ব্যবস্থাপনার সাম্যতার নীতি বলে। এই নীতি ন্যায়পরায়ণতার সাথে সম্পৃক্ত। এক্ষেত্রে প্রতিষ্ঠানের সকল ঊর্ধ্বতন কর্মকর্তা তাদের অধস্তনদের সমান চোখে দেখেন। ফলে প্রতিষ্ঠানের ঊর্ধ্বতন ও অধস্তন কর্মকর্তাদের মধ্যে সুসম্পর্ক সৃষ্টি হয়।"
        },
        {
          "label": "গ",
          "question": "উদ্দীপকের মুন ফ্যাশন লি. এ কোন ধরনের সংগঠন কাঠামো বিদ্যমান? ব্যাখ্যা করো।",
          "explanation": "উদ্দীপকের মুন ফ্যাশন লি. এ কার্যভিত্তিক সংগঠন কাঠামো বিদ্যমান। এ ধরনের সংগঠন কাঠামোতে প্রতিষ্ঠানের কাজগুলোকে প্রকৃতি অনুযায়ী ভাগ করা হয়। এরপর একেকটি বিভাগের দায়িত্ব একেকজন বিশেষজ্ঞকে দেওয়া হয়। এ সংগঠনে বিশেষজ্ঞ কর্মী নির্বাহীর দায়িত্ব পালন করেন। উদ্দীপকের মুন ফ্যাশন লি. একটি বৃহৎ রপ্তানিমুখী প্রতিষ্ঠান। প্রতিষ্ঠানটিতে ক্রয়, উৎপাদন, মানবসম্পদ, বিক্রয় ও হিসাব বিভাগ আলাদা করা আছে। প্রতিটি বিভাগে বিশেষজ্ঞ ব্যবস্থাপক নিয়োজিত আছেন। এক্ষেত্রে প্রতিষ্ঠানটি প্রকৃতি অনুযায়ী কাজগুলোকে ছোট ছোট ভাগে ভাগ করেছে। এরপর বিভাগগুলোতে বিশেষজ্ঞ কর্মীকে নির্বাহীর দায়িত্ব দিয়েছে। এসব বৈশিষ্ট্য কার্যভিত্তিক সংগঠনের সাথে মিলে যায়। তাই বলা যায়, উদ্দীপকের প্রতিষ্ঠানটি কার্যভিত্তিক সংগঠন কাঠামো অনুসরণ করছে।"
        },
        {
          "label": "ঘ",
          "question": "উক্ত প্রতিষ্ঠানে অগ্নিকাণ্ডের কারণ উদঘাটনে কোন ধরনের সংগঠন কাঠামো ভূমিকা রাখতে পারে বলে তুমি মনে করো?",
          "explanation": "উদ্দীপকের প্রতিষ্ঠানটিতে অগ্নিকান্ডের কারণ উদঘাটনে কমিটি সংগঠন কাঠামো যথার্থ ভূমিকা রাখতে পারে বলে আমি মনে করি। কোনো বিশেষ, কাজ বা সমস্যা সমাধানের জন্য কমিটি সংগঠন তৈরি করা হয়। এতে স্বল্পমেয়াদে কয়েকজন ব্যক্তির ওপর নির্দিষ্ট দায়িত্ব দেওয়া হয়। এরা পারস্পরিক আলোচনার মাধ্যমে বিশেষ পরিস্থিতি বা সমস্যার ব্যাপারে সিদ্ধান্ত নিয়ে থাকেন। উদ্দীপকের মুন ফ্যাশন লি. একটি রপ্তানিমুখী প্রতিষ্ঠান। প্রতিষ্ঠানটিতে কার্যভিত্তিক সংগঠন কাঠামো অনুসরণ করা হয়। প্রতিষ্ঠানটিতে হঠাৎ একটি ভয়াবহ অগ্নিকাণ্ড ঘটে। এতে প্রতিষ্ঠানটির ১.৫ কোটি টাকার পোশাক পুড়ে যায়। কিন্তু কর্তৃপক্ষ অগ্নিকাণ্ডের কারণ উদঘাটন করতে ব্যর্থ হয়। এ পরিস্থিতিতে মুন ফ্যাশন লি. কে একটি কমিটি গঠন করতে হবে। এ কমিটির উদ্দেশ্য হবে প্রতিষ্ঠানে অগ্নিকাণ্ডের কারণ খুঁজে বের করা। এক্ষেত্রে কমিটির সদস্যরা প্রয়োজনীয় তথ্য সংগ্রহের মাধ্যমে কারণ খোঁজার চেষ্টা করবেন। আবার অগ্নিকান্ডের ফলে ক্ষতির আসল পরিমাণও তারা যাচাই করবেন। এছাড়া ভবিষ্যতে যাতে এরূপ ঘটনা না ঘটে সে ব্যাপারে সদস্যরা পরামর্শ দিয়ে একটি প্রতিবেদন তৈরি করবেন। তাই বলা যায়, উল্লিখিত অগ্নিকাণ্ডের কারণ উদঘাটনে কমিটি সংগঠন কাঠামোই যথার্থ হবে।"
        }
      ]
    },
    {
      "number": "6",
      "uddipok": "জনাব মিজান নতুন একটি বৃহদায়তন প্রতিষ্ঠান গড়ার লক্ষ্যে পদক্ষেপ গ্রহণ করেছেন। তার প্রতিষ্ঠানে ওষুধ, প্রসাধন ও খাদ্যসামগ্রী উৎপাদিত হবে। তিনি প্রতিটি দ্রব্যের জন্য পৃথক ব্যবস্থাপক এবং প্রতিটি কাজের জন্য পৃথক ব্যবস্থাপক নিয়োগের চিন্তা করেছেন। তিনি সংগঠন কাঠামো তৈরিতে আরও বিশেষভাবে চিন্তা করছেন যে, প্রতিজন নির্বাহীর অধীনে অধস্তনদের সংখ্যা যেন যথাযথ হয়। এর ফলে তিনি সাফল্য লাভের আশা করছেন।",
      "tag": "ACC 24",
      "sub_questions": [
        {
          "label": "ক",
          "question": "দায়িত্ব কী?",
          "explanation": "সন্তোষজনকভাবে কোনো কাজ সম্পাদনের বা কর্তব্য পালনের দায় বা বাধ্যবাধকতাকে দায়িত্ব বলে।"
        },
        {
          "label": "খ",
          "question": "দ্বৈত অধীনতা বলতে কী বোঝায়?",
          "explanation": "কোনো ব্যক্তি একইসাথে একাধিক ঊর্ধ্বতনের সরাসরি অধীন হলে, তাকে দ্বৈত অধীনতা বলে। কোনো ব্যক্তি দ্বৈত অধীন হলে তার পক্ষে সুষ্ঠুভাবে দায়িত্ব পালন সম্ভব না। কারণ একাধিক ঊর্ধ্বতন নির্বাহী একই সময়ে কোনো কাজের আদেশ দিলে সময়মতো তা সম্পন্ন করা সম্ভব না। এজন্য দ্বৈত অধীনতা পরিহার প্রয়োজন।"
        },
        {
          "label": "গ",
          "question": "উদ্দীপকের প্রতিষ্ঠানে সংগঠন কাঠামো তৈরিতে সংগঠনের কোন মূলনীতিকে প্রাধান্য দেওয়া হয়েছে? ব্যাখ্যা করো।",
          "explanation": "উদ্দীপকের 'প্রতিষ্ঠানে সংগঠন কাঠামো তৈরিতে সংগঠনের তত্ত্বাবধান পরিসরের নীতিকে প্রাধান্য দেওয়া হয়েছে। এ নীতি অনুযায়ী একজন নির্বাহীর সরাসরি তত্ত্বাবধানে কতজন অধস্তন কর্মী কাজ করবে, তা ঠিক করা হয়। এক্ষেত্রে অধীনস্থদের সংখ্যা কাম্য সংখ্যায় রাখা হয়। এতে নির্বাহী কাজ সঠিকভাবে তত্ত্বাবধান করতে পারেন। উদ্দীপকের জনাব মিজান নতুন একটি বৃহদায়তন প্রতিষ্ঠান গড়ে তোলার জন্য পদক্ষেপ গ্রহণ করছেন। তিনি তার প্রতিষ্ঠানের সংগঠন কাঠামোকে এমনভাবে তৈরির চিন্তা করছেন, যেন প্রত্যেক নির্বাহীর অধীনে যথাযথ সংখ্যক অধস্তন থাকে। এর মাধ্যমে নির্বাহীরা তাদের যোগ্যতার সুষ্ঠু ব্যবহারের মাধ্যমে অধস্তনদের সঠিকভাবে তত্ত্বাবধান করতে পারবে। এতে প্রতিষ্ঠানটিতে শৃঙ্খলা বজায় থাকবে। এভাবে অধীনস্থদের সংখ্যা নির্ধারণের সাথে তত্ত্বাবধান পরিসরের নীতির মিল আছে। তাই বলা যায়, উদ্দীপকের প্রতিষ্ঠানের সংগঠন কাঠামোতে তত্ত্বাবধান পরিসরের নীতি ব্যবহারের চিন্তা করা হয়েছে।"
        },
        {
          "label": "ঘ",
          "question": "উদ্দীপকে জনাব মিজানের পরিকল্পিত সংগঠন কাঠামোর ধরন উল্লেখপূর্বক তার যথার্থতা বিশ্লেষণ করো।",
          "explanation": "উদ্দীপকের জনাব মিজানের পরিকল্পিত মেট্রিক্স সংগঠন কাঠামোটি তার প্রতিষ্ঠানের জন্য যথার্থ হবে। এ সংগঠন কাঠামো দ্রব্য ও কার্যভিত্তিক বিভাগীয়করণের সমন্বয়ে গঠিত হয়। এটি এক ধরনের মিশ্র সংগঠন। সাধারণত জটিল বা বৃহদায়তন প্রকৃতির প্রতিষ্ঠানের ক্ষেত্রে মেট্রিক্স সংগঠন উপযোগী। উদ্দীপকের জনাব মিজান নতুন একটি বৃহদায়তন প্রতিষ্ঠান গড়ার জন্য বিভিন্ন পদক্ষেপ নেন। তিনি তার প্রতিষ্ঠানে ওষুধ, প্রসাধনী ও খাদ্যসামগ্রী উৎপাদন করতে চান। তাই তিনি বিভিন্ন দ্রব্য এবং কাজের জন্য আলাদা ব্যবস্থাপক নিয়োগের চিন্তা করছেন। এজন্য তিনি প্রতিষ্ঠানে সাফল্য লাভের আশা করছেন। এক্ষেত্রে জনাব মিজান তার প্রতিষ্ঠানে মেট্রিক্স সংগঠন ব্যবহার করার পরিকল্পনা করেছেন। এতে তার প্রতিটি পণ্য এবং কাজের জন্য আলাদা আলাদা ব্যবস্থাপক থাকবে। দ্রব্য এবং কার্যিক ব্যবস্থাপকদের আলাদা আলাদা দায়িত্ব থাকবে। এই দু'ধরনের ব্যবস্থাপকের সহায়তায় প্রতিষ্ঠানটির কাজে গতিশীলতা আসবে। সুতরাং, জনাব মিজানের পরিকল্পিত মেট্রিক্স সংগঠন কাঠামোটি তার প্রতিষ্ঠানটির জন্য যথার্থ হয়েছে।"
        }
      ]
    },
    {
      "number": "7",
      "uddipok": "আসমা ও মরিয়ম দু'জন বান্ধবী। দু'জন সদ্য এম.বি.এ পাস করে চাকরি করছে। একই যোগ্যতাসম্পন্ন এবং তারা একই পদে একই প্রতিষ্ঠানে কর্মরত। আসমা ১লা জুলাই ২০১৫ সালে এবং মরিয়ম ১লা অক্টোবর ২০১৫ সালে কাজে যোগদান করেছিলেন। কর্তৃপক্ষ মরিয়মকে উচ্চ পদে পদোন্নতি দিয়েছে। সেই সাথে মরিয়মকে একজন ঊর্ধ্বতন কর্মকর্তার বিশেষ তত্ত্বাবধানে প্রশিক্ষণের উদ্দেশ্যে কিছুদিনের জন্য ন্যস্ত করা হয়েছে।",
      "tag": "ACC 24",
      "sub_questions": [
        {
          "label": "ক",
          "question": "কর্মী নির্বাচন কী?",
          "explanation": "কর্মী নির্বাচন হলো এমন একটি প্রক্রিয়া, যার মাধ্যমে চাকরিপ্রার্থীদের মধ্য থেকে নির্দিষ্ট পদের জন্য কাঙ্ক্ষিত ব্যক্তিকে বাছাই করা হয়।"
        },
        {
          "label": "খ",
          "question": "কর্মীসংস্থান বলতে কী বোঝায়?",
          "explanation": "প্রতিষ্ঠানের জন্য দক্ষ জনবল সৃষ্টির লক্ষ্যে 'কর্মী সংগ্রহ, নির্বাচন, নিয়োগ, প্রশিক্ষণ ও উন্নয়নের কাজকে কর্মীসংস্থান বলে। জনশক্তি যোগ্য, দক্ষ ও উৎসাহী না হলে অন্য উপাদানগুলো মানসম্পন্ন হলেও কাজে লাগানো যায় না। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্পাদিত হয়। এ কারণে কর্মীসংস্থান ব্যবস্থাপনায় গুরুত্বপূর্ণ।"
        },
        {
          "label": "গ",
          "question": "মরিয়মকে কীসের ভিত্তিতে পদোন্নতি প্রদান করা হয়েছে? ব্যাখ্যা করো।",
          "explanation": "উদ্দীপকে মরিয়মকে যোগ্যতার ভিত্তিতে পদোন্নতি প্রদান করা হয়েছে। এ পদ্ধতিতে কর্মীর যোগ্যতা, মেধার ভিত্তিতে পদোন্নতি দেওয়া হয়। এক্ষেত্রে প্রতিষ্ঠানে কর্মী চাকরির সময় বিবেচনা করা হয় না। প্রতিষ্ঠানের যোগ্যতাসম্পন্ন কর্মীকেই পদোন্নতির জন্য বিবেচনা করা হয়। এরূপ পদোন্নতির মাধ্যমে কর্মীরা কাজে উৎসাহী হন। উদ্দীপকের আসমা ও মরিয়ম দুইজন বান্ধবী। তারা সদ্য এমবিএ পাস করে চাকরি করছে। তারা একই পদে একই প্রতিষ্ঠানে কর্মরত। আসমা ১লা জুলাই ২০১৫ সালে এবং মরিয়ম ১লা অক্টোবর ২০১৫ সালে কাজে যোগদান করেন। অর্থাৎ আসমা প্রতিষ্ঠানের জ্যেষ্ঠ কর্মী। কিন্তু আসমা জ্যেষ্ঠ হওয়া সত্ত্বেও কর্তৃপক্ষ মরিয়মকে উচ্চপদে পদোন্নতি দেয়। এক্ষেত্রে কর্তৃপক্ষ মরিয়মের দক্ষতা ও যোগ্যতাকে প্রাধান্য দেয়। তাই সে জ্যেষ্ঠ কর্মী না হওয়া সত্ত্বেও পদোন্নতি লাভ করে। এসবের সাথে যোগ্যতার ভিত্তিতে পদোন্নতি পদ্ধতির মিল আছে। সুতরাং, মরিয়মকে যোগ্যতার ভিত্তিতে পদোন্নতি দেওয়া হয়েছে।"
        },
        {
          "label": "ঘ",
          "question": "ঊর্ধ্বতন কর্মকর্তার বিশেষ তত্ত্বাবধানে মরিয়ম কোন ধরনের প্রশিক্ষণ গ্রহণ করছে? এরূপ প্রশিক্ষণের যৌক্তিকতা মূল্যায়ন করো।",
          "explanation": "ঊর্ধ্বতন কর্মকর্তার বিশেষ তত্ত্বাবধানে মরিয়মের প্রশিক্ষণ গ্রহণ পদ্ধতি হলো প্রবেশনা পদ্ধতি, যা যৌক্তিক বলে আমি মনে করি। এ পদ্ধতিতে প্রশিক্ষণার্থীকে অত্যন্ত দক্ষ ও অভিজ্ঞ উচ্চ পর্যায়ের নির্বাহী বা বিশেষজ্ঞের অধীনে রাখা হয়। তারা পেশাগত বিষয়ে হাতে-কলমে শিক্ষাদান করেন। এতে সংশ্লিষ্ট প্রশিক্ষণার্থীর ব্যবহারিক জ্ঞান বাড়ে। উদ্দীপকের আসমা এবং মরিয়ম বান্ধবী। তারা সদ্য এমবিএ পাস করে একই প্রতিষ্ঠানে কর্মরত আছে। আসমা কর্মক্ষেত্রে মরিয়মের জ্যেষ্ঠ হলেও কর্তৃপক্ষ মরিয়মকে উচ্চ পদে পদোন্নতি দিয়েছে। সেই সাথে তাকে একজন ঊর্ধ্বর্তন কর্মকর্তার বিশেষ তত্ত্বাবধানে প্রশিক্ষণের উদ্দেশ্যে কিছুদিনের জন্য ন্যস্ত করা হয়েছে। এক্ষেত্রে প্রতিষ্ঠানটি প্রবেশনা পদ্ধতিতে প্রশিক্ষণের ব্যবস্থা করেছে। এ পদ্ধতিতে প্রশিক্ষণ দেওয়ার ফলে মরিয়ম হাতে-কলমে কাজ শেখার সুযোগ পাবে। ফলে তার তাত্ত্বিক জ্ঞানকে সে কর্মক্ষেত্রে সফলভাবে প্রয়োগ করতে পারবে। এক্ষেত্রে কোন কাজে কীভাবে করতে হবে তা উচ্চ পর্যায়ের নির্বাহী তাকে শিখিয়ে দিবে। এর মাধ্যমে সে যাবতীয় কাজ সম্পর্কে ধারণা পাবে। এতে সে দক্ষতার সাথে কাজ করতে পারবে। ফলে সম্পদের সদ্ব্যবহার ঘটবে, কাজে ভুল হওয়ার আশঙ্কাও কমবে। সুতরাং, উদ্দীপকের মরিয়মকে প্রবেশনা পদ্ধতিতে প্রশিক্ষণ দেওয়া যথার্থ হয়েছে।"
        }
      ]
    },
    {
      "number": "8",
      "uddipok": "তনু গার্মেন্টস লিমিটেডের কিছু শূন্যপদে কর্মী নিয়োগ হবে। বর্তমান এবং শ্রমিক সংঘের সুপারিশে নতুন সাধারণ কর্মী ও ব্যবস্থাপক নিয়োগ দেন। এরূপ নিয়োগের ফলে প্রতিষ্ঠানের কাজের গতি মারাত্মকভাবে ব্যাহত হয়। পরবর্তীতে এরূপ সমস্যা দূরীকরণের লক্ষ্যে প্রতিষ্ঠানের শূন্য পদ পূরণে পত্রিকায় বিজ্ঞপ্তি দিয়ে সাধারণ কর্মী ও ব্যবস্থাপক নিয়োগের সিদ্ধান্ত গ্রহণ করে।",
      "tag": "ACC 24",
      "sub_questions": [
        {
          "label": "ক",
          "question": "কর্মী সংগ্রহের বাহ্যিক উৎস কী?",
          "explanation": "প্রতিষ্ঠানের প্রত্যক্ষ তত্ত্বাবধানে প্রতিষ্ঠানের বাইরের কোনো উৎস থেকে কর্মী সংগ্রহ করা হলে, তাকে কর্মী সংগ্রহের বাহ্যিক উৎস বলে।"
        },
        {
          "label": "খ",
          "question": "শিক্ষানবিশ প্রশিক্ষণ পদ্ধতি বলতে কী বোঝায়?",
          "explanation": "প্রশিক্ষণার্থীকে একটি নির্দিষ্ট সময় পর্যন্ত দক্ষ ও অভিজ্ঞ কর্মকর্তার তত্ত্বাবধানে রেখে নির্দিষ্ট কাজের শিক্ষাদান হলো শিক্ষানবিশ প্রশিক্ষণ। এক্ষেত্রে প্রশিক্ষণার্থীকে স্বল্পমেয়াদে সংশ্লিষ্ট কাজের খুঁটিনাটি বিষয় সম্পর্কে প্রশিক্ষণ দেওয়া হয়। এতে সফল হলে সে স্থায়ী নিয়োগ পায়। প্রশিক্ষণকালীন সময়ে কর্মী চুক্তিভিত্তিক বেতন পেয়ে থাকে।"
        },
        {
          "label": "গ",
          "question": "তনু গার্মেন্টস লিমিটেড প্রথমত কোন উৎস হতে কর্মী সংগ্রহ করেছে? ব্যাখ্যা করো।",
          "explanation": "উদ্দীপকের তনু গার্মেন্টস লিমিটেড অভ্যন্তরীণ উৎস থেকে কর্মী সংগ্রহ করেছে। প্রতিষ্ঠানে কর্মরত কর্মীদের মধ্য থেকে কর্মী সংগ্রহের ব্যবস্থা হলো অভ্যন্তরীণ উৎস। এক্ষেত্রে কর্মীদের যোগ্যতার ভিত্তিতে বা সুপারিশের মাধ্যমে কর্মী সংগ্রহ করা হয়। শ্রমিক সংঘের সুপারিশ কর্মী সংগ্রহের অভ্যন্তরীণ উৎসের একটি উদাহরণ। উদ্দীপকের তনু গার্মেন্টস লিমিটেড শূন্যপদে কিছুসংখ্যক সাধারণ কর্মী ও ব্যবস্থাপক নিয়োগ দিতে চায়। প্রতিষ্ঠানের বর্তমান কর্মীদের মধ্য থেকে সাধারণ কর্মী ও ব্যবস্থাপক নিয়োগ দেওয়ার জন্য শ্রমিক সংঘ কর্তৃপক্ষকে প্রভাবিত করে। তাই কর্তৃপক্ষ শ্রমিক সংঘের সুপারিশে শূন্যপদে কর্মী নিয়োগ দেয়। এর মাধ্যমে প্রতিষ্ঠানে কর্মরত কর্মীদেরকে মূল্যায়নের মাধ্যমে উক্ত শূন্যপদ পূরণ করে। এ কর্মী সংগ্রহ প্রক্রিয়ার সাথে অভ্যন্তরীণ উৎসের মিল আছে। সুতরাং বলা যায়, উদ্দীপকের তনু গার্মেন্টস লিমিটেড অভ্যন্তরীণ উৎস থেকে কর্মী সংগ্রহ করেছে।"
        },
        {
          "label": "ঘ",
          "question": "প্রতিষ্ঠানের কাজের স্বাভাবিক গতি ফিরিয়ে আনার ক্ষেত্রে কর্তৃপক্ষের গৃহীত সিদ্ধান্ত যথোপযুক্ত। উদ্দীপকের আলোকে ব্যাখ্যা করো।",
          "explanation": "প্রতিষ্ঠানের কাজের স্বাভাবিক গতি ফিরিয়ে আনার ক্ষেত্রে কর্তৃপক্ষের গৃহীত বাহ্যিক উৎস থেকে কর্মী সংগ্রহের সিদ্ধান্ত যথোপযুক্ত বলে আমি মনে করি। প্রতিষ্ঠানে অনেক সময় বাইরের কোনো উৎস থেকে কর্মী সংগ্রহ করা হয়। এজন্য সংবাদপত্র, রেতার, পত্রিকা, ইন্টারনেটে চাকরির বিজ্ঞাপন দেওয়া হয়। এসব বিজ্ঞপ্তি দেখে আবেদন করা প্রার্থীদের বিভিন্ন পরীক্ষা-নিরীক্ষা করে তাদের মধ্য থেকে সর্বোত্তম ব্যক্তিকে কর্মী হিসেবে নির্বাচন করা যায়। উদ্দীপকে তনু গার্মেন্টস লিমিটেড এ সাধারণ কর্মী ও ব্যবস্থাপক পদে কিছু শূন্যপদ তৈরি হয়। প্রতিষ্ঠানটি বর্তমান এবং শ্রমিক সংঘের সুপারিশকে ভিত্তিকে এ পদসমূহ পূরণ করে। এরূপ নিয়োগের ফলে প্রতিষ্ঠানের কাজের গতি মারাত্মকভাবে ব্যাহত হয়। পরবর্তীতে প্রতিষ্ঠানটি শূন্যপদ পূরণে বিজ্ঞপ্তি দিয়ে সাধারণ কর্মী ও ব্যবস্থাপক নিয়োগের সিদ্ধান্ত নেয়। প্রতিষ্ঠানটি বিদ্যমান সমস্যা সমাধানে বাহিক্য উৎস থেকে কর্মী সংগ্রহের সিদ্ধান্ত নিয়েছে। এতে যাচাই-বাছাইয়ের মাধ্যমে কর্মী নিয়োগ করা হবে। এর ফলে প্রতিষ্ঠানটিতে দক্ষ ও যোগ্যতাসম্পন্ন কর্মীর আগমন ঘটবে। এতে প্রতিষ্ঠানটিতে কাজের গতিশীলতা বাড়বে, লক্ষ্যমাত্রা অর্জন হবে। তাই প্রতিষ্ঠানের কাজের স্বাভাবিক গতি ফিরিয়ে আনতে বাহ্যিক উৎস থেকে কর্মী সংগ্রহের সিদ্ধান্তটি যৌক্তিক।"
        }
      ]
    },
    {
      "number": "9",
      "uddipok": "আকরাম চৌধুরী ডি.এস.আর.এম. রড ইন্ডাস্ট্রিজের ব্যবস্থাপনা পরিচালক। শ্রমিক-কর্মীদের মতামতের গুরুত্ব দিয়ে তিনি সব কাজ পরিচালনা করেন। কর্মীদের অভাব অভিযোগ শুনে তিনি তা সমাধানের চেষ্টা করেন। নীতি নির্ধারণ ও সিদ্ধান্ত নিতে মতামত, দেওয়ার সুযোগ পেয়ে কর্মীরাও কর্তৃপক্ষের প্রতি সন্তুষ্ট। সম্প্রতি কর্মী ব্যবস্থাপনা ও পণ্যের মানের কারণে প্রতিষ্ঠানটি সনদ লাভ করে। তবে প্রতিযোগী প্রতিষ্ঠানের ইন্ধনে কিছু শ্রমিক উক্ত প্রতিষ্ঠান ছেড়ে অন্য প্রতিষ্ঠানে চলে যায়",
      "tag": "ACC 24",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "প্রতিষ্ঠানের লক্ষ্য অর্জনে কর্মীদের প্রভাবিত করে তাদের সর্বোচ্চ সামর্থ্য কাজে লাগানোর কৌশলকে নেতৃত্ব বলে।"
        },
        {
          "label": "খ",
          "question": "নির্দেশনাকে নিম্নগামী প্রক্রিয়া বলা হয় কেন? ব্যাখ্যা করো।",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। নির্দেশনার মাধ্যমেই কর্মীরা কোন কাজ, কীভাবে, কখন করবে তা সম্পর্কে ঊর্ধ্বতনের কাছ থেকে ধারণা পায়। কিন্তু নিম্নস্তরের কর্মীরা কখনই ঊর্ধ্বতন কর্মীদের নির্দেশনা দিতে পারে না। তারা শুধু ঊর্ধ্বতনের, আদেশ পালন করতে বাধ্য থাকে। তাই বলা হয়, নির্দেশনা সর্বদাই নিচের দিকে প্রবাহিত হয়।"
        },
        {
          "label": "গ",
          "question": "ডি.এস.আর.এম. রড ইন্ডাস্ট্রিজ-এ কোন ধরনের নির্দেশনা বিদ্যমান? ব্যাখ্যা করো।",
          "explanation": "ডি.এস.আর.এম. রড ইন্ডাস্ট্রিজ-এ পরামর্শমূলক নির্দেশনা বিদ্যমান। এ নির্দেশনায় অধস্তনদের সাথে পরামর্শ করে তার ভিত্তিতে নির্দেশনার বিষয়বস্তু নির্ধারণ করা হয়। এতে প্রতিষ্ঠানের বিভিন্ন সিদ্ধান্ত নিতে অধস্তনদের মতামতকে মূল্যায়ন করা হয়। ফলে তারা নিজ থেকে দায়িত্ব পালনে সচেষ্ট হয়। উদ্দীপকের ডি. এস, আর, এম. রড ইন্ডাস্ট্রিজ-এর ব্যবস্থাপনা পরিচালক আকরাম চৌধুরী। তিনি শ্রমিক কর্মীদের মতামতের গুরুত্ব দেন। তাদের সাথে প্রতিষ্ঠান সংক্রান্ত বিষয় নিয়ে পারস্পরিক মত বিনিময় করেন। এরপর প্রয়োজনীয় দিকনির্দেশনা দেন। নীতি নির্ধারণ ও সিদ্ধান্ত নিতে মতামত দেওয়ার সুযোগ পেয়ে শ্রমিকরা সন্তুষ্ট থাকে। তারা নিজেদেরকে প্রতিষ্ঠানের জন্য গুরুত্বপূর্ণ মনে করে। এছাড়া তারা মালিকের প্রতি অনুগত হয়। তাদের মনোবল ও কাজের দক্ষতা বেড়ে যায়। এসব বৈশিষ্ট্য পরামর্শমূলক নির্দেশনার সাথে সম্পর্কিত। সুতরাং, উদ্দীপকের প্রতিষ্ঠানটিতে প্রধান নির্বাহী পরামর্শমূলক নির্দেশনা পদ্ধতি অনুসরণ করেন।"
        },
        {
          "label": "ঘ",
          "question": "উদ্দীপকে প্রতিষ্ঠানটির বর্তমান পরিস্থিতি মোকাবেলায় কোন ধরনের নেতৃত্ব বেশি কার্যকর বলে তুমি মনে করো? বিশ্লেষণ করো।",
          "explanation": "উদ্দীপকে প্রতিষ্ঠানটির বর্তমান পরিস্থিতি মোকাবিলায় ইতিবাচক নেতৃত্ব বেশি কার্যকর হবে বলে আমি মনে করি। নেতা এ ধরনের নেতৃত্ব দেওয়ার সময় বিভিন্নভাবে উৎসাহ ও উদ্দীপনা সৃষ্টি করে থাকেন। এক্ষেত্রে কর্মীদের কাজের প্রশংসা করা হয় এবং কাজের স্বীকৃতিস্বরূপ তাদের আর্থিক বা অনার্থিক সুযোগ-সুবিধা দেওয়া হয়। এসব সুবিধার কারণে তারা নেতৃত্ব অনুসরণে আগ্রহী হন। উদ্দীপকের আকরাম চৌধুরী তার প্রতিষ্ঠানে শ্রমিকদের মতামতের গুরুত্ব দেন। তাদের অভাব ও অভিযোগের সমাধান করেন। ফলে শ্রমিকরা - সন্তুষ্ট। সম্প্রতি কর্মী ব্যবস্থাপনা ও পণ্যের মানের কারণে প্রতিষ্ঠানটি ISO সনদ লাভ করে। তবে প্রতিযোগী প্রতিষ্ঠানের ইন্ধনে কিছু শ্রমিক উক্ত প্রতিষ্ঠান ছেড়ে অন্যত্র চলে যায়। - প্রতিষ্ঠানটিতে বর্তমানে আকরাম চৌধুরী শ্রমিক-কর্মীদের উৎসাহ দিতে পারেন। তাদের কাজের প্রশংসা বা কাজের স্বীকৃতিস্বরূপ আর্থিক ও অনার্থিক সুবিধা দিতে পারেন। এ ধরনের নেতৃত্ব শ্রমিক-কর্মীদের মধ্যে সুদূরপ্রসারী ইতিবাচক প্রভাব ফেলবে। আবার এ নেতৃত্বের সঠিক প্রতিফলন হলে প্রতিষ্ঠানটির শ্রম, ঘূর্ণায়মানতার হার কমবে। সুতরাং, ইতিবাচক নেতৃত্ব প্র প্রতিষ্ঠার মাধ্যমে আকরাম চৌধুরী বর্তমান সমস্যাটি কমাতে পারবেন।"
        }
      ]
    },
    {
      "number": "10",
      "uddipok": "জনাব সাব্বির ABC সিমেন্ট ইন্ডাস্ট্রিজের উৎপাদন ব্যবস্থাপক। কর্মীদের কাজ তিনি সময় ও মান অনুযায়ী নির্দিষ্ট করে দেন এবং এর ভিত্তিতে কাজ হচ্ছে কি না তা তদারকি করেন। তবে কর্মীদের কাছ থেকে বেশি কাজ আদায়কেই গুরুত্বপূর্ণ মনে করেন। তিনি কর্মীদের কোনো সুযোগ-সুবিধা দেন না। এছাড়াও কর্মীদের মানবিক বিষয় নিয়েও তেমন ভাবেন না। জনাব সাব্বির কর্মীদের চাইতে প্রতিষ্ঠানের উৎপাদনকেই প্রাধান্য দেন। কর্মীরা এরূপ অবস্থার উত্তরণ চায়।",
      "tag": "ACC 24",
      "sub_questions": [
        {
          "label": "ক",
          "question": "নির্দেশনা কী?",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে।"
        },
        {
          "label": "খ",
          "question": "একজন নেতার দূরদৃষ্টি থাকা অত্যাবশ্যকীয় কেন?",
          "explanation": "ভবিষ্যৎ সম্পর্কে ধারণা করার ক্ষমতা বা কল্পনাশক্তি থাকাই হলো নেতার দূরদৃষ্টি। ভবিষ্যৎ অনুমান করতে পারলে একজন নেতা সময় উপযোগী সিদ্ধান্ত নিতে পারেন। এক্ষেত্রে নেতা সম্ভাব্য করণীয় আগে থেকেই নির্ধারণ করে রাখতে পারেন। তাই, একজন নেতাকে দূরদর্শিতার অধিকারী হতে হয়।"
        },
        {
          "label": "গ",
          "question": "উদ্দীপকের উল্লিখিত প্রতিষ্ঠানটিতে জনাব সাব্বির কোন",
          "explanation": "উদ্দীপকের জনাব সাব্বির কর্মকেন্দ্রিক নেতৃত্ব অনুসরণ করেছেন। এ ধরনের নেতৃত্বে নেতা কর্মীর চেয়ে তার কাজকে বেশি প্রাধান্য দেন। এক্ষেত্রে নেতা মনে করেন, কাজ করাই মূল বিষয়। তাই তিনি কর্মীদের ওপর অতিরিক্ত কাজ চাপিয়ে দেন। এতে কর্মীদের মধ্যে অসন্তোষ দেখা দেয়। উদ্দীপকের জনাব সাব্বির ABC সিমেন্ট ইন্ডাস্ট্রিজ-এর উৎপাদন ব্যবস্থাপক। তিনি কর্মীদের কাজের সময় ও মান নির্দিষ্ট করে দেন। এর ভিত্তিতে কর্মীরা কাজ করছে কি না, তা তদারকি করেন। কর্মীদের ভালো- মন্দ বিষয় তিনি বিবেচনা করেন না। কর্মীদের উৎপাদন ক্ষমতাকে তিনি বেশি প্রাধান্য দেন। কিন্তু এজন্য তিনি কর্মীদের পর্যাপ্ত সুযোগ-সুবিধা দেন না। এসব বৈশিষ্ট্যের সাথে কর্মকেন্দ্রিক নেতৃত্বের মিল আছে। তাই বলা যায়, ABC সিমেন্ট ইন্ডাস্ট্রিজ-এ কর্মকেন্দ্রিক নেতৃত্ব অনুসরণ করা হয়।"
        },
        {
          "label": "ঘ",
          "question": "বর্তমান পরিস্থিতি উত্তরণের জন্য কোন ধরনের নেতৃত্ব উপযোগী হবে বলে তুমি মনে করো? যুক্তি দাও।",
          "explanation": "উদ্দীপকের বর্তমান পরিস্থিতি সমাধানের জন্য কর্মীকেন্দ্রিক নেতৃত্ব উপযোগী হবে বলে আমি মনে করি। এ ধরনের নেতৃত্বে নেতা কাজের পাশাপাশি কর্মীদের মানসিক অবস্থা বিবেচনা করেন। তিনি সহানুভূতির সাথে কর্মীদের সমস্যা সমাধানের চেষ্টা করেন। এক্ষেত্রে নেতা কাজের জন্য কর্মীদের যথাযথ সুযোগ- সুবিধা দেন। ফলে কর্মীরা প্রতিষ্ঠানের প্রতি অনুগত থাকে। উদ্দীপকের জনাব সাব্বির ABC সিমেন্ট ইন্ডাস্ট্রিজ-এর উৎপাদন ব্যবস্থাপক। তিনি প্রতিষ্ঠানে কর্মরত কর্মীদের চেয়ে উৎপাদনকে বেশি প্রাধান্য দেন। আবার, তিনি কর্মীদের কোনো সুযোগ-সুবিধাও দেন না। কর্মীদের মানবিক বিষয়কেও গুরুত্ব দেন না। তাই কর্মীরা এ অবস্থার সমাধান চায়। বর্তমান পরিস্থিতি সমাধানের জন্য প্রতিষ্ঠানটিতে কর্মীকেন্দ্রিক নেতৃত্ব অনুসরণ করা যায়। এ ধরনের নেতৃত্বে জনাব সাব্বির কর্মীদের ভালো- মন্দের বিষয়টি বিবেচনা করবেন। এতে তিনি কর্মীদের প্রতি আন্তরিক - হবেন। তাদের উৎসাহ আগ্রহ বিশেষ বিবেচনায় নিবেন। ফলে এতে কর্মীরাও প্রতিষ্ঠানের প্রতি অনুগত থাকবে। তারা সঠিকভাবে জনাব - সাব্বিরের নির্দেশ পালনে সচেষ্ট হবে। এতে প্রতিষ্ঠানের লক্ষ্য অর্জনও সহজ হবে। সুতরাং, বর্তমান পরিস্থিতিতে ABC সিমেন্ট ইন্ডাস্ট্রিজ-এর কর্মীকেন্দ্রিক নেতৃত্ব অনুসরণ করা উচিত।"
        }
      ]
    },
    {
      "number": "11",
      "uddipok": "দেশের আইসক্রিম খাতে মানসম্পন্ন আইসক্রিম উৎপাদন করে রিয়া ফ্যাশন লিমিটেড। প্রতিষ্ঠানটি ২০১২ সালের জানুয়ারি মাসে কর্মীদের উৎপাদনের লক্ষ্যমাত্রা নির্ধারণ করে ৫,০০০ একক। তবে মাস শেষে দেখা যায় উৎপাদন হয়েছে ৪,৩০০ একক। পরবর্তী মাসে রিয়া ফ্যাশন উৎপাদনের পরিমাণ নির্ধারণ করল ৪,৫০০ একক।",
      "tag": "ACC 24",
      "sub_questions": [
        {
          "label": "ক",
          "question": "বাজেট কী?",
          "explanation": "বাজেট হলো ভবিষ্যতের কোনো কাজের সংখ্যাভিত্তিক পরিকল্পনা।"
        },
        {
          "label": "খ",
          "question": "নিয়ন্ত্রণ একটি অবিরাম বা চলমান প্রক্রিয়া- ব্যাখ্যা করো",
          "explanation": "একবার শুরু হয়ে তা ধারাবাহিক বা অব্যাহতভাবে চলতে থাকাকে অবিরাম প্রক্রিয়া বলে। পরিকল্পনা অনুযায়ী কাজ করার জন্য নিয়ন্ত্রণ ব্যবস্থা আরোপ করা হয়। কোনো বিচ্যুতি থাকলে তা সংশোধন করে আবার নতুন পরিকল্পনা নির্ধারণ করা হয়। এই নতুন পরিকল্পনার সাথে মিল রেখে আবার নিয়ন্ত্রণ কাজ চলতে থাকে। এটিই নিয়ন্ত্রণের অবিরাম প্রক্রিয়া।"
        },
        {
          "label": "গ",
          "question": "জানুয়ারি মাসে রিয়া ফ্যাশনের উৎপাদনের বিচ্যুতির পরিমাণ নির্ণয় করো।",
          "explanation": "জানুয়ারি মাসে রিয়া ফ্যাশন লিমিটেডের বিচ্যুতির পরিমাণ হলো ৭০০ একক। নিয়ন্ত্রণ প্রক্রিয়ায় তৃতীয় আদর্শমানের সাথে প্রকৃত কার্যফলের তুলনা করা হয়। এর মাধ্যমে ত্রুটি বা বিচ্যুতি আছে কিনা তা জানা যায় এক্ষেত্রে বিচ্যুতি থাকলে তার পরিমাণ নির্ণয় করা হয়। এটি নির্ণয়ের সূত্র হলো: বিচ্যুতি = আদর্শমান- প্রকৃত কার্যফল। রিয়া ফ্যাশন একটি আইসক্রিম উৎপাদনধর্মী প্রতিষ্ঠান। জানুয়ারি মাসে ৫০০ একক উৎপাদনের লক্ষ্যমাত্রা নির্ধারণ করেন। মাস শেষে প্রতিষ্ঠানটির উৎপাদন দাঁড়ায় ৪,৩০০ একক। এটি হলো ঐ মাসের প্রকৃত কার্যফল। এক্ষেত্রে আদর্শমান অনুপাতে বাস্তবে (৫,০০০-৪,৩০০) = ৭০০ একক কম উৎপাদন হয়েছে। আর আদর্শমান অনুপাতে বাস্তবে কম উৎপাদন হওয়াই হলো বিচ্যুতি। সুতরাং, জানুয়ারি মাসে রিয়া ফ্যাশনের ৭০০ একক বিচ্যুতি হয়েছিল।"
        },
        {
          "label": "ঘ",
          "question": "পরবর্তী মাসে ৪,৫০০ একক উৎপাদনের পরিমাণ নির্ণয় করার যৌক্তিকতা মূল্যায়ন করো।",
          "explanation": "পরবর্তী মাসে ৪,৫০০ একক উৎপাদনের পরিমাণ নির্ণয় করার বিষয়টি যৌক্তিক বলে আমি মনে করি। নিয়ন্ত্রণ প্রক্রিয়ার সর্বশেষ পর্যায় হলো চিহ্নিত ত্রুটি-বিচ্যুতিগুলোর জন্য সংশোধনমূলক ব্যবস্থা নেওয়া। এ পর্যায়ে ভুল-ত্রুটি বা বিচ্যুতি যে কারণে হয়েছে তার কারণ নির্ণয় করে প্রয়োজনীয় ব্যবস্থা নেওয়া হয়। আবার প্রয়োজনে নতুন পরিকল্পনা প্রণয়ন করা হয়। উদ্দীপকে রিয়া ফ্যাশন লিমিটেড আইসক্রিম উৎপাদনকারী একটি প্রতিষ্ঠান। প্রতিষ্ঠানটি চলতি সালে ৫,০০০ একক উৎপাদনের লক্ষ্যমাত্রা নির্ধারণ করে। কিন্তু মাস শেষে দেখা যায় ৪,৩০০ একক আইসক্রিম তৈরি হয়েছে। এক্ষেত্রে উৎপাদনে ৭০০ একক বিচ্যুতি দেখা যায়, পরবর্তী মাসে প্রতিষ্ঠানটি ৪,৫০০ একক উৎপাদনের পরিমাণ নির্ধারণ করে। প্রতিষ্ঠানটি আদর্শমান অনুপাতে প্রকৃত উৎপাদনে বিচ্যুতি, চিহ্নিত করে। আর এ বিচ্যুতি চিহ্নিতপূর্বক এটি সংশোধনমূলক ব্যবস্থা নেয়। এ ব্যবস্থার আওতায় প্রতিষ্ঠানটি এর উৎপাদন সক্ষমতা বিবেচনায় পরিকল্পনা সংশোধন করে নতুন করে আদর্শমান নির্ধারণ করে। এটির মাধ্যমে প্রতিষ্ঠানটির কর্মীরা পরবর্তীতে তাদের সক্ষমতা অনুযায়ী কাজ করতে পারবে। ফলে নির্দিষ্ট সময়ের মধ্যে এটি এর উৎপাদন মাত্রা অর্জন করতে পারবে। সুতরাং, পরবর্তী মাসে ৪,৫০০ একক উৎপাদনের পরিমাণ নির্ণয় করার বিষয়টি যৌক্তিক।"
        }
      ]
    }
  ]
}