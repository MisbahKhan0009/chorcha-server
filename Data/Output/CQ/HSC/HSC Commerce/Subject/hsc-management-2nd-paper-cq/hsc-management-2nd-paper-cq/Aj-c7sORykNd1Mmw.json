{
  "title": "দিনাজপুর বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব হাবিব একটি উৎপাদন প্রতিষ্ঠানে ব্যবস্থাপক হিসেবে যোগদান করে মেশিন পরিচালনাকারী কর্মীদের কাজ তদারকী করেন। তিনি লক্ষ করেন যে, একই পদে কর্মরত ব্যবস্থাপকদের মধ্যে শিক্ষাগত যোগ্যতা, নৈতিকমান, দক্ষতার ব্যাপক পার্থক্য রয়েছে। জনাব হাবিবের কাছে মনে হয় ব্যবস্থাপকদের যোগ্যতা, দক্ষতা ও কর্মসংক্রান্ত আচরণ নিয়ন্ত্রণের জন্য একটি নিয়ন্ত্রণকারী সংস্থা থাকা উচিত।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে মজুদ উপকরণাদির কার্যকর ব্যবহার করে প্রাতিষ্ঠানিক লক্ষ্যার্জনের জন্য পরিকল্পনা,সংগঠন,কর্মীসংস্থান,নির্দশনা, প্রেষণা, সমন্বয়ে ও নিয়ন্ত্রণ কার্যকে ব্যবস্থাপনা বলে।"
        },
        {
          "label": "খ",
          "question": "",
          "explanation": "ব্যবস্থাপনা একটি সামাজিক প্রক্রিয়া। সমাজ সংশ্লিষ্ট বিভিন্ন পক্ষের অংশগ্রহণের মধ্য দিয়ে যে প্রক্রিয়া বা কার্যসমূহ বাস্তবায়িত হয় তাকে সামাজিক প্রক্রিয়া বলে।ব্যবস্থাপনা প্রক্রিয়ার কার্যসমূহ প্রতিষ্ঠানের অভ্যন্তরস্থ ও বাহ্যিক বিভিন্ন পক্ষের অংশগ্রহণ ও সহযোগিতার মধ্য দিয়ে বাস্তবায়িত হয়। তাই ব্যবস্থাপনাকে একটি সামাজিক প্রক্রিয়া বলে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানের জনাব হাবিব একজন মধ্যস্তরের ব্যবস্থাপক। প্রতিষ্ঠানে যে ব্যবস্থাপকরা উচ্চ পর্যায়ে গৃহিত লক্ষ্য,পরিকল্পনা ও রীতি-নীতি বাস্তবায়নে নিম্ন পর্যায়ের ব্যবস্থাপকগণকে কাজে লাগায় তাকে মধ্য পর্যায়ের ব্যবস্থাপক বলে। এরুপ পর্যায়ের ব্যবস্থাপকরা উচ্চ ও নিম্ন পর্যায়ের ব্যবস্থাপকদের মধ্যে সেতুবন্ধনের কাজ করে। উচ্চ পর্যায়ের গৃহীত লক্ষ্য ও পরিকল্পনা বাস্তবায়নে প্রয়োজনীয় নির্দেশনা প্রদান করে। উদ্দীপকের জনাব হাবিব একটি উৎপাদনকারী প্রতিষ্ঠানে ব্যবস্থাপক হিসেবে যোগদান করে মেশিন পরিচালনাকারী কর্মীদের কাজ তদারকি করেন। তিনি উচ্চ পর্যায়ে গৃহীত নির্দেশনা অনুযায়ী নিম্ন পর্যায়ের কাজ তদারকি করছেন। তাই বলা যায়,উদ্দীপকে উল্লিখিত প্রতিষ্ঠানে জনাব হাবিব মধ্য পর্যায়ের ব্যবস্থাপক।"
        },
        {
          "label": "ঘ",
          "question": "",
          "explanation": "জনাব হাবিবের প্রতিষ্ঠানে নিয়ন্ত্রণকারী সংস্থা গঠন চিন্তার সাথে আমি একমত। ব্যবস্থাপনা বলতেএকজন ব্যবস্থাপকের ব্যবস্থাপনা সংশ্লিষ্ট কাজগুলো সঠিকভাবে ও সঠিক সময়ে যোগ্যতার সঙ্গে সম্পাদন করার সামর্থ্যকে বুঝায়। প্রাতিষ্ঠানিক লক্ষ্যার্জনের জন্য একজন ব্যবস্থাপকের দক্ষতা খুবই দরকারি।ব্যবস্থাপকের এরূপ দক্ষতা তার কতিপয় জ্ঞান, গুণ ও সামর্থ্যের সাথে সম্পর্কযুক্ত। উদ্দীপকের জনাব হাবিব তার প্রতিষ্ঠান লক্ষ্য করেন, একই পদে কর্মরত ব্যবস্থাপকদের মধ্যে শিক্ষাগত যোগ্যতা, নৈতিকমান ও দক্ষতার ব্যাপক পার্থক্য রয়েছে। জনাব হাবিবের কাছে মনে হয় ব্যবস্থাপকদের যোগ্যতা,দক্ষতা ও কর্মসংক্রান্ত আচরণ নিয়ন্ত্রণের জন্য একটি নিয়ন্ত্রণকারী সংস্থা থাকা উচিত। একটি প্রতিষ্ঠানের বিভিন্ন স্তরে বিভিন্ন ধরনের ব্যবস্থাপক কাজ করে।মাঝেমধ্যে দেখা যায়, একই স্তরের ব্যবস্থাপকদের মধ্যেও বিভিন্ন ক্ষেত্রে পার্থক্য তৈরি করা যায়। সবার যোগ্যতা,দক্ষতা ও কারিগরি জ্ঞান সমান থাকে না। একটি প্রতিষ্ঠানে যদি ব্যবস্থাপকদের নিয়ন্ত্রণে যদি একটি সংস্থা তৈরি করা হয় তাহলে যোগ্য ব্যবস্থাপক তার দক্ষতা অনুযায়ী সঠিক স্থানে কাজ করতে পারবে। ফলে প্রতিষ্ঠানে ভুল কম হবে। সময় ও ব্যয় হ্রাস পাবে।প্রতিষ্ঠানে উৎপাদন বৃদ্ধি পাবে।তাই আমি মনে করি,জনাব হাবিবের প্রতিষ্ঠানের নিয়ন্ত্রণকারী সংস্থা দরকার।"
        }
      ]
    },
    {
      "number": "2",
      "uddipok": "হাসান একটি প্রতিষ্ঠানের উৎপাদন ব্যবস্থাপক। কিন্তু প্রতিষ্ঠানের কর্মীদের একই রকমভাবে মূল্যায়ন করেন না, ফলে কর্মীরা তার আদেশ পালনে আন্তরিকভাবে প্ের চষ্টা চালায় না। এতে প্রতিষ্ঠানের উৎপাদন কাজ ব্যাহত হচ্ছে। এমতাবস্থায় প্রতিষ্ঠানটির ব্যবস্থাপনা পরিচালক প্রয়োজনীয় পদক্ষেপ গ্রহণের সিদ্ধান্ত গ্রহণ করেছেন।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "ব্যবস্থাপনার প্রথম কাজ পরিকল্পনা।"
        },
        {
          "label": "খ",
          "question": "",
          "explanation": "একটি প্রতিষ্ঠানের সিদ্ধান্ত গ্রহণের সকল ক্ষমতা উচ্চ পর্যায়ের ব্যবস্থাপনার কাছে কুক্ষিগত থাকলে তাকে কেন্দ্রিকরণ বলে। একটি প্রতিষ্ঠানের সিদ্ধান্ত গ্রহণের সকল ক্ষমতা উচ্চ পর্যায়ে থাকলে মধ্য ও নিম্ন পর্যায়ের ব্যবস্থাপনা কাজে সঠিকভাবে অংশগ্রহণ করে না। ফলে প্রতিষ্ঠানের উৎপাদন হ্রাস পায়। সম্পূর্ণ কেন্দ্রীকরণ অদস্তনদের গুরুত্ব হ্রাস করে। তা একটি প্রতিষ্ঠানে উভয়ের ভারসাম্য রক্ষা করা গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে জনাব হাসানের ব্যবস্থাপনার সাম্যের নীতি লঙ্ঘিত হওয়ায় উৎপাদন কাজ ব্যহত হচ্ছে। প্রতিষ্ঠানে অধস্তনদের সবার প্রতি সমান আচরণ ও স্নেহ প্রদর্শন এর নীতিকেই ব্যবস্থাপনার সাম্যের নীতি বলে।একজন উধ্বর্তন যদি তার সকল অধস্তনদের সমান চোখে দেখেন,সমান আচরণ প্রদর্শন করেন তবে অধস্তনদের মাঝে উধ্বর্তন সম্পর্কে সম্পর্কে সুধারণা গড়ে ওঠে।এতে পারস্পরিক সম্পর্ক সুদৃঢ় হয়। প্রতিষ্ঠানে কার্যদক্ষতা বৃদ্ধি পায়। উদ্দীপকের মিস্টার হাসান একটি প্রতিষ্ঠানের উৎপাদন ব্যবস্থাপক। কিন্তু প্রতিষ্ঠানের কর্মীদের একইরকমভাবে মূল্যায়ন করেন না। ফলে কর্মীরা তার আদেশদানে আন্তরিকভাবে প্রচেষ্টা চালায় না। এতে প্রতিষ্ঠানের উৎপাদন কাজ ব্যাহত হচ্ছে। জনাব হাসান এর উচিত প্রতিষ্ঠানের সকল অধস্তন্দদের প্রতি সম্মান আচরণ প্রদর্শন করা।এতে কর্মীদের মনোবল বৃদ্ধি পাবে ও প্রতিষ্ঠানের উৎপাদন বৃদ্ধি পাবে। তাই বলা যায়, উদ্দীপকের জনাব হাসান ব্যবস্থাপনার সাম্যের নীতির লঙ্ঘন করেছেন।"
        },
        {
          "label": "ঘ",
          "question": "",
          "explanation": "উল্লেখিত পরিস্থিতিতে প্রতিষ্ঠানের লক্ষ্য অর্জনের জন্য ব্যবস্থাপনা পরিচালকের করণীয় হবে সাম্যের নীতি অনুসরণ করা ও যথাযথ দিকনির্দেশনা প্রদান করা।    প্রতিষ্ঠানে অধস্তনদের সবার প্রতি সমান আচরণ ও স্নেহ প্রদর্শন এর নীতিকেই ব্যবস্থাপনার সাম্যের নীতি বলে।একজন উধ্বর্তন যদি তার সকল অধস্তনদের সমান চোখে দেখেন,সমান আচরণ প্রদর্শন করেন তবে অধস্তনদের মাঝে উধ্বর্তন সম্পর্কে সম্পর্কে সুধারণা গড়ে ওঠে।এতে পারস্পরিক সম্পর্ক সুদৃঢ় হয়। প্রতিষ্ঠানে কার্যদক্ষতা বৃদ্ধি পায়।উচ্চ পর্যায়ের ব্যবস্থাপক মধ্য পর্যায়ের ব্যবস্থাপনাকে প্রতিষ্ঠানের পরিকল্পনা সম্পর্কে অবহিত করে এবং প্রয়োজনীয় দিকনির্দেশনা দিয়ে থাকে।   উদ্দীপকে দেখা যায়, মি. হাসান একটি প্রতিষ্ঠানের একজন উৎপাদন ব্যবস্থাপক। তিনি প্রতিষ্ঠানের সাম্যের নীতি লঙ্ঘন করায় উৎপাদন ব্যাহত হচ্ছে। এমতাবস্তায় প্রতিষ্ঠানটির ব্যবস্থাপনা পরিচালক প্রয়োজনীয় পদক্ষেপ গ্রহণের সিদ্ধান্ত গ্রহণ করেছেন।   যেহেতু ব্যবস্থাপনা পরিচালক মি. হাসান এর উধ্বর্তন, তাই তিনি মি. হাসানকে প্রয়োজনীয় দিক-নির্দেশনা দিতে পারবেন। ব্যবস্থাপনা পরিচালকের করণীয় হবে মিস্টার হাসান ও প্রতিষ্ঠানের অন্য কর্মীদের মাঝে সুসম্পর্ক স্থাপন করে দেওয়া। মি. হাসানকে প্রতিষ্ঠানের সকল কর্মীদের প্রতি সমান আচরণ প্রদর্শন করতে উৎসাহী করা। পরিশেষে বলা যায়, প্রতিষ্ঠানের লক্ষ্য অর্জনের জন্য ব্যবস্থাপনা পরিচালকের করণীয় হবে মি. হাসানকে দিক নির্দেশনা দেওয়া ও সাম্যের নীতি অনুসরণ করা।।"
        }
      ]
    },
    {
      "number": "3",
      "uddipok": "হ্যাভেন ভালুকায় অবস্থিত একটি উৎপাদনকারী প্রতিষ্ঠান। প্রতিষ্ঠানটি পরিচালনায় সিদ্ধান্ত গ্রহণের ক্ষেত্রে ব্যবস্থাপকগণ অধস্তন কর্মীদের মতামতকে গুরুত্ব দেন না। ফলে প্রতিষ্ঠানের কর্মীদের মধ্যে অসন্তোষ বিরাজ করছে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যবস্থাপনার জনক এফ. ডব্লিউ. টেইলর।"
        },
        {
          "label": "খ",
          "question": "",
          "explanation": "যে পরিকল্পনা একবার গৃহীত হওয়ার পর নতুন পরিস্থিতি সৃষ্টি না হওয়া পর্যন্ত তা বারে বারে ব্যবহৃত হয় তাকে স্থায়ী পরিকল্পনা বলে। একই ধরনের সমস্যা মোকাবেলার জন্য এ ধরনের পরিকল্পনা গৃহীত হয়।ফলে প্রতিষ্ঠানকে প্রত্যেকবার নতুনভাবে পরিকল্পনা প্রণয়ন করতে হয় না। ফলে উধ্বর্তনদের নতুন নতুন পরিকল্পনা প্রণয়ণের প্রয়োজনীয়তা পরে না। অধস্তন্দেরও জানানোর প্রয়োজন পড়ে না।তেমনি অধস্তনরা একই পরিকল্পনার আওতায় কাজ করতে করতে দক্ষ হয়ে ওঠে। ফলে ভুলের সম্ভাবনার হ্রাস পায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানটি পরিচালনায় স্বৈরতান্ত্রিক নেতৃত্ব লক্ষ করা যায়। যে নেতৃত্বে নেতা সকল ক্ষমতা নিজের কাছে কুক্ষিগত করে রাখে এবং ইচ্ছামতো সিদ্ধান্ত গ্রহণ করে তাকে স্বৈরতান্ত্রিক নেতৃত্ব বলে। এরূপ নেতৃত্ব সাধারণত নেতিবাচক হয় এবং কর্মীদের ভয়-ভীতি প্রদর্শন ও শাস্তি প্রদানের মাধ্যমে কাজ আদায়ের চেষ্টা করা হয়। কর্মীদের মতামতকে গুরুত্ব দেওয়া হয় না। উদ্দীপকের হ্যাভেন ভালুকায় অবস্থিত একটি উদপাদনকারী প্রতিষ্ঠান। প্রতিষ্ঠানটি পরিচালনা সিদ্ধান্ত গ্রহণের ক্ষেত্রে ব্যবস্থাপকগণ অধস্তনদের মতামতকে গুরুত্ব দেন না। ব্যবস্থাপকদের এরূপ নেতৃত্ব স্বৈরতান্ত্রিক নেতৃত্বের সাথে সাদৃশ্যপূর্ণ।তাই বলা যায়, উদ্দীপকে উল্লেখিত প্রতিষ্ঠানটি পরিচালনায় স্বৈরতান্ত্রিক নেতৃত্ব লক্ষ্য করা যায়।"
        },
        {
          "label": "ঘ",
          "question": "",
          "explanation": "গণতান্ত্রিক নেতৃত্বেই উদ্ভূত পরিস্থিতি মোকাবেলায় সক্ষম\"-উক্তিটি যথার্থ। যে নেতৃত্বে নেতা গণতান্ত্রিক মানসিকতাসম্পন্ন হয় এবং সিদ্ধান্ত গ্রহণের ক্ষেত্রে অধস্থন কর্মীদের মতামত ও পরামর্শ গ্রহণ করে তাকে গণতান্ত্রিক নেতৃত্ব বলে। এখানে নেতা সিদ্ধান্ত গ্রহণের সকল ক্ষমতা নিজের কাছে কুক্ষিগত করে রাখেনা। কর্মীদের মাঝে উৎসাহ সৃষ্টি করে এরূপ নেতৃত্ব কাজ আদায়ে সচেষ্ট থাকে। উদ্দীপকে দেখা যায়, হ্যাভেন ভালুকায় অবস্থিত একটি উদ্বোধনকারী প্রতিষ্ঠান। স্বৈরতান্ত্রিক নেতৃত্বের ফলে প্রতিষ্ঠানটির কর্মীদের মাঝে অসন্তোষ বিরাজ করছে। কারণ এরূপ নেতৃত্বে অধস্তন্দের মতামতকে কোনো গুরুত্বই দেওয়া হয় না। একজন ব্যবস্থাপককে প্রতিষ্ঠানের বিভিন্ন স্তরের সাথে তাল মিলিয়ে চলতে হয়। প্রতিষ্ঠানে কর্মরত সবার চিন্তা ধারণা এক হয় না। একজন ব্যবস্থাপক যদি সবার সাথে আলোচনা করে প্রতিষ্ঠানের কোউন সিদ্ধান্ত গ্রহণ করে তাহলে সবাই খুশি হয়।অধস্তনদের ইচ্ছা-আকাঙ্ক্ষাকে গুরুত্ব দিলে তারা কাজের প্রতি আরো আগ্রহী হয়। ফলে প্রতিষ্ঠানের উৎপাদন বৃদ্ধি পায় ও অপচয় হ্রাস পায়। তাই বলা যায়,গণতান্ত্রিক নেতৃত্বই প্রতিষ্ঠানে উদ্ভূত পরিস্থিতি মোকাবেলা করতে সক্ষম।"
        }
      ]
    },
    {
      "number": "4",
      "uddipok": "মি. রাইয়ান তার প্রতিষ্ঠানে আসবাবপত্র তৈরি করেন। তিনি আসবাবপত্র তৈরির কাজকে প্রকৃতি অনুযায়ী ভাগ করে একজন কর্মীকে একটিমাত্র কাজের অংশ সম্পাদনের দায়িত্ব অর্পণ করেন। এতে প্রতিষ্ঠানটির কর্মীদের কার্যসম্পাদন দক্ষতা বেশ বৃদ্ধি পেয়েছে। কিন্তু কর্মসম্পাদনকালে ছোটো-খাটো কোনো সমস্যা সৃষ্টি হলে কর্মীদেরকে ঊর্ধ্বতন কর্তৃপক্ষের সিদ্ধান্তের জন্য অপেক্ষা করতে হয়। ফলে প্রতিষ্ঠানের উৎপাদনশীলতা কাক্সিক্ষত মাত্রায় উনড়বীত হয়নি।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা কার্য সম্পাদনের দীর্ঘ অনুশীলনের মধ্য দিয়ে সত্য বলে প্রতিষ্ঠিত সাধারণ নির্দেশিকাকে ব্যবস্থাপনা নীতি বলে।"
        },
        {
          "label": "খ",
          "question": "",
          "explanation": "প্রতিষ্ঠান বা উধ্বর্তনের পক্ষ থেকে অথবা আইন,বিধি বা গঠনতন্ত্রবলে বিশেষ কোন কার্যসম্পাদনের ভার একাধিক ব্যক্তির ওপর অর্পিত হলে তাকে কমিটি বলে। প্রতিষ্ঠানে বিভিন্ন ধরনের কমিটি তৈরি হয় যেমন এক্সিকিউটিভ কমিটি,কোনো বিশেষ তদন্ত কমিটি,সমন্বয় কমিটি,অর্থ কমিটি ইত্যাদি। কমিটির মাধ্যমে কোনো গুরুত্বপূর্ণ বিষয়ের ফলাফল বের করা হয়। কমিটি একটি সংগঠনের অভ্যন্তরে সহযোগী ব্যবস্থাপনা হিসেবে কাজ করে।"
        },
        {
          "label": "গ",
          "question": "",
          "explanation": "উল্লেখিত প্রতিষ্ঠানটি ব্যবস্থাপনার কর্ম বিভাজন নীতির অনুসরণ করেছে। প্রতিষ্ঠানের কাজকে প্রয়োজন অনুযায়ী বিভিন্ন ভাগে ভাগ করে প্রত্যেকের দায়িত্ব ও কর্তব্য নির্দিষ্ট করে দেওয়ার নীতিকে ব্যবস্থাপনা কার্য বিভাজন নীতি বলে। একটি প্রতিষ্ঠানের সকল কর্মীদের দক্ষতা সমান হয় না।কেউ কোনো একটি কাজে অধিক পারদর্শী হয়।ফলে তাকে সেই কাজটি দিলে সে নির্ভুলভাবে করতে পারবে। এতে প্রতিষ্ঠানের উৎপাদন বৃদ্ধি পায়। উদ্দীপকের মিস্টার রাইয়ান তার প্রতিষ্ঠানে আসবাবপত্র তৈরি করেন। তিনি আসবাবপত্র তৈরির কাজকে প্রকৃতি অনুযায়ী একজন কর্মীকে একটি মাত্র কাজের অংশ সম্পাদনের দায়িত্ব অর্পণ করে। এতে কর্মীদের কার্যদক্ষতা বৃদ্ধি পেয়েছে। তিনি প্রতিষ্ঠানের কাজকে ভাগ করে কাজ বিভিন্ন কর্মীর অধিনে বিভাজন করে দিয়েছেন। তাই বলা যায়,উল্লেখিত প্রতিষ্ঠানটি ব্যবস্থাপনার কর্ম বিভাজন নীতি অনুসরণ করেছে।"
        },
        {
          "label": "ঘ",
          "question": "",
          "explanation": "প্রতিষ্ঠানটির সামগ্রিক দক্ষতা বৃদ্ধিতে করণীয় বিকেন্দ্রিকরণ নীতি অনুসরণ করা   প্রতিষ্ঠানে উচ্চ পর্যায়ের সিদ্ধান্ত গ্রহণের ক্ষমতা কেন্দ্রীভূত থাকে সিদ্ধান্ত গ্রহণের ক্ষমতা নিচের পর্যায়ের ব্যবস্থাপকদের হাতে ছেড়ে দেওয়া হলে তাকে বিকেন্দ্রীকরণ বলে।বিকেন্দ্রীকরণ নীতি  অনুসারে প্রতিষ্ঠান প্রতিষ্ঠানের সিদ্ধান্ত গ্রহণের ক্ষমতা নিম্নস্তরের কর্মীদের কাছে দেওয়া হয়। এক্ষেত্রে ব্যবস্থাপক যার যার দক্ষতা অনুযায়ী ক্ষমতা বন্টন করে থাকেন।   উদ্দীপকে দেখা যায়,কর্ম বিভাজন নীতি অনুসরণ করায় কর্মীদের কার্যসম্পাদন দক্ষতা বৃদ্ধি পেয়েছে। কিন্তু কর্ম সম্পাদনে ছোটখাটো কোনো সমস্যা সৃষ্টি হলে কর্মীদের উধ্বর্তন কর্তৃপক্ষের সিদ্ধান্তের জন্য অপেক্ষা করতে হয়। ফলে প্রতিষ্ঠানের উৎপাদন কাঙ্ক্ষিত মাত্রায় উন্নীত হয়নি।   বিকেন্দ্রিকরণ নীতি অনুসরণ করা হলে প্রতিষ্ঠানের নিম্ন স্তরের কর্মীরা সিদ্ধান্ত গ্রহণে সুযোগ পাবেন। এতে তাদের প্রতিষ্ঠানের উর্ধ্বতন কর্তৃপক্ষের সিদ্ধান্তের অপেক্ষা করতে হবে না। তারা নিজেরাই উদ্ভূত সমস্যা সমাধান করতে পারবে।ফলে উৎপাদন কাজে ব্যাহত হবে না। প্রতিষ্ঠান তার কাঙ্খিত মাত্রায় উৎপাদন নিয়ে যেতে পারবে। তাই বলা যায়, প্রতিষ্ঠানটির সামগ্রিক দক্ষতা বৃদ্ধিতে করণীয় হবে বিকেন্দ্রিকরণ নীতি অনুসরণ করা।"
        }
      ]
    },
    {
      "number": "5",
      "uddipok": "জনাব মোহন জিএস ট্রেডার্স-এর মালিক। তিনি বিশ্বের চলমান সংকটসমূহ বিবেচনা না করেই ২০২০ সালে পূর্বের বছরের চেয়ে ২০% বিক্রি বৃদ্ধির সিদ্ধান্ত গ্রহণ করেন। তিনি এটিকে একটি উত্তম পরিকল্পনা হিসেবে বিবেচনা করেন। কিন্তু ২০২০ সালের শুরুর দিকেই কোভিড-১৯ ভাইরাসের কারণে বিভিনড়ব ধরনের বিধি-নিষেধ আরোপিত হয়। এছাড়াও তিনি বিক্রয়যোগ্য পণ্য ক্রয় করতে পারেননি। ফলে প্রতিষ্ঠানটি কাক্সিক্ষত সাফল্য অর্জনে ব্যর্থ হয়।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "সাধারণত প্রতিষ্ঠান এক বছর বা তার কম সময়ের জন্য যে পরিকল্পনা প্রণয়ন করে তাকে স্বল্পমেয়াদি পরিকল্পনা বলে।"
        },
        {
          "label": "খ",
          "question": "",
          "explanation": "প্রতিষ্ঠানের জন্য দক্ষ জনবল সৃষ্টি ও সংরক্ষণের লক্ষ্যে কর্মী সংগ্রহ,নির্বাচন,নিয়োগ, প্রশিক্ষণ ও উন্নয়ন কাজকে কর্মীসংস্থান বলে। ব্যবস্থাপনার উপকরণসমূহের মধ্যে জনশক্তি হচ্ছে সবচেয়ে গুরুত্বপূর্ণ।জনশক্তি যদি যোগ্য,দক্ষ ও উৎসাহী না হয় তবে অন্য উপাদান যতই মানসম্মত হোক না কেন তাকে কাজে লাগানো যায় না।তাই প্রতিষ্ঠানের জন্য দক্ষ ও যোগ্য কর্মী বাহিনী গঠন ও সংরক্ষণের প্রয়োজন পড়ে। যা ব্যবস্থাপনার কর্মী সংস্থান কাজের মাধ্যমে সম্পাদিত হয়।"
        },
        {
          "label": "গ",
          "question": "",
          "explanation": "জনাব মোহন পরিকল্পনা প্রণয়নে পরিকল্পনার ভবিষ্যৎ সুযোগ ও প্রতিবন্ধকতার বিষয়টি বিবেচনায় আনেননি।   পরিকল্পনা সময় প্রতিষ্ঠানের মধ্যকার ও বাইরের পরিবেশে সুযোগ-সুবিধা যাচাই করা হয় আর বাস্তবসম্মত তথ্যের ভিত্তিতে ভবিষ্যতের পরিবর্তনশীল পরিবেশে মূল্যায়ন করা হয় এতে ব্যবসায়ের ভবিষ্যতের লাভ জনকতা সম্পর্কে জানা যায়     উদ্দীপকের জনাব মোহন জিএস ট্রেডার্স এর মালিক। তিনি বিশ্বের চলমান সংকটসমূহ বিবেচনা না করে ২০২০ সালে পূর্ববর্তী বছরের চেয়ে ২০% বেশি বিক্রয় বৃদ্ধির সিদ্ধান্ত গ্রহণ করেন। তিনি এটিকে একটি উত্তম পরিকল্পনা হিসেবে বিবেচনা করেন। কিন্তু ২০২০ সালের শুরুতে কোভিড আসায় বিভিন্ন বিধি নিষেধ আরোপ হয় ফলে প্রতিষ্ঠানটি কাঙ্খিত বিক্রয় লক্ষ্যমাত্রায় পৌঁছাতে পারেনি। ভবিষ্যতের বাধা বা সুযোগ যাচাই ছাড়াই তিনি পরিকল্পনাটি প্রণয়ন করেন।তাই বলা যায়, জনাব মোহন পরিকল্পনার ভবিষ্যৎ সুযোগ ও প্রতিবন্ধকতার বিষয়টি বিবেচনায় না নিয়ে পরিকল্পনা গ্রহণ করায় ক্ষতিগ্রস্ত হয়েছেন।"
        },
        {
          "label": "ঘ",
          "question": "",
          "explanation": "প্রতিষ্ঠানটির কাঙ্ক্ষিত সফলতা অর্জনে করণীয় হবে নতুন পরিকল্পনা প্রণয়ন। ভবিষ্যৎ কার্যক্রমের পূর্ব নির্ধারিত নকশাকে পরিকল্পনা বলে। যে কোনো কাজ শুরু করার আগেই ভালোভাবে চিন্তা ভাবনা করে কাজ ঠিক করতে হয়। পরিকল্পনার মাধ্যমে কখন,কোথায়, কার দ্বারা,কিভাবে,কত সময়ে কাজটি করা হবে তা নির্ণয় করা হয়। পরিকল্পনা প্রণয়নের সময় খেয়াল রাখতে হবে যে সেটি যেনো সবার কাছে গ্রহণযোগ্যতা পায় এবং ভবিষ্যৎ অবস্থা বিবেচনায় বাস্তবমুখী হয়। উদ্দীপকে দেখা যায়, জনাব মোহন পরিকল্পনা প্রণয়নের সময় বাস্তুমুখী না হওয়ার ফলে তার প্রতিষ্ঠান কাঙ্কিত সাফল্য অর্জনে ব্যর্থ হয়। তিনি ভবিষ্যৎ সম্পর্কে সঠিক অনুমান করতে পারেননি এবং প্রাপ্ত তথ্যও নির্ভুল সংগ্রহ করতে পারেননি। যার কারণে তিনি পরিকল্পনা প্রণয়নে ভুল করেছেন। জনম মোহনের বর্তমান পরিস্থিতিতে করণীয় হবে একটি বাস্তবমুখী নতুন পরিকল্পনা প্রণয়ন। যে পরিকল্পনা প্রতিষ্ঠানের সর্বস্তরে গ্রহণযোগ্যতা পাবে এবং পালনীয় হবে। পরিকল্পনাটি এমনভাবে তৈরি করতে হবে যেন সেটি শুরু থেকে শেষ পর্যন্ত সঠিক পথ নির্দেশ করে। এবং অবশ্যই বর্তমান ও ভবিষ্যৎ বিভিন্ন বিষয় বিবেচনায় নিয়ে বাস্তবমুখী হতে হবে। তাই বলা যায়,প্রতিষ্ঠানটির কাঙ্ক্ষিত সফলতা অর্জনে জনাব মোহনের করণীয় হবে নতুন পরিকল্পনা প্রণয়ন।"
        }
      ]
    },
    {
      "number": "6",
      "uddipok": "জনাব সোহান বাংলাদেশের একজন পোশাক রপ্তানিকারক। তিনি ইউরোপের একটি দেশ থেকে বিভিন্ন ডিজাইনের পোশাক রপ্তানির বড় আকারের একটি ফরমাশ পান। তিনি তার প্রতিষ্ঠানের সামর্থ্য এবং কর্মীদের মান ও অবস্থা বিবেচনা করে প্রস্তাবটি গ্রহণ করেন এবং ফরমায়েশকৃত পোশাক সরবরাহের জন্য একটি পরিকল্পনা প্রণয়ন করে সঠিক সময়ে পণ্য সরবরাহ করতে সক্ষম হন।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "কোন প্রতিষ্ঠানের সকল বিভাগ বা অঞ্চলের পরিকল্পনাকে একত্রিত করে মে পরিকল্পনা প্রণয়ন করা হয় তাকে সামগ্রিক পরিকল্পনা বলে।"
        },
        {
          "label": "খ",
          "question": "",
          "explanation": "পরিকল্পনায় আঙ্গিনা স্থাপন জরুরী। আঙ্গিনা স্থাপন বলতে কোনো পরিকল্পনার ভিত্তি স্থাপনকে বোঝায়। একটি আদর্শ পরিকল্পনার বৈশিষ্ট্য হলো এটি একটি সঠিক পথ নির্দেশনা হবে।যার জন্য পরিকল্পনাটি শুরু থেকে শেষ পর্যন্ত করণীয় বিষয়ে সঠিক দিকনির্দেশনা থাকতে হবে। পরিকল্পনাটি প্রতিষ্ঠানের সকলের মতামত নিয়ে বিভিন্ন তথ্য উপাত্ত বিশ্লেষণ করে প্রণয়নের কাজ শুরু করতে হবে।তাই পরিকল্পনার আঙ্গিনা স্থাপন জরুরি।"
        },
        {
          "label": "গ",
          "question": "",
          "explanation": "উদ্দীপকের জনাব সোহানের গৃহীত পরিকল্পনাটি প্রকৃতি ভেদে লক্ষ্য পরিকল্পনা। পরিকল্পনার অভিপ্রেত ফলকে লক্ষ্য বলে। এরূপ অভিপ্রেত ফল লক্ষ্যার্জনের জন্য প্রতিষ্ঠানের সকল উপায় উপাদান ও কর্ম প্রচেষ্টাকে কাজে লাগানো হয়। সার্বিকভাবে প্রতিষ্ঠানের জন্য একটি লক্ষ্য ঠিক করা হয় এবং তার আলোকে বিভিন্ন বিভাগ বা স্তরে অধি-লক্ষ্য নির্ধারণ করা হয়। উদ্দীপকের জনাব সোহান বাংলাদেশের একজন পোশাক রপ্তানিকারক। তিনি ইউরোপের একটি দেশ থেকে বিভিন্ন ডিজাইনের পোশাক রপ্তানির বড় একটি ফরমায়েশ পান। তিনি প্রতিষ্ঠানের কর্মীদের মানুষ আবর্ত বিবেচনা করে প্রস্তাবটি গ্রহণ করেন। ফরমায়েশকৃত পণ্য সরবরাহের জন্য একটি পরিকল্পনা প্রণয়ন করেন। তিনি পোশাক রপ্তানিকে একটি লক্ষ্য ধরে নিয়ে প্রতিষ্ঠানে মজুদ উপায়-উপকরণাদি বিবেচনা করে একটি পরিকল্পনা প্রণয়ন করেছেন। তাই বলা যায়,প্রকৃতিভেদে জনাব সোহানের গৃহীত পরিকল্পনাটি লক্ষ্য পরিকল্পনা।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত পরিস্থিতিতে জনাব সোহান এর ব্যবসায় সফলতার কারণ উত্তম পরিকল্পনা প্রণয়ন। ভবিষ্যতে কি করা হবে এটা পূর্বেই ঠিক করে নেওয়াকে পরিকল্পনা বলে। পরিকল্পনা একটি প্রতিষ্ঠানের দিকনির্দেশনা হিসেবে কাজ করে। পরিকল্পনার মাধ্যমে একটি প্রতিষ্ঠান তার সময় ও ব্যয় সাশ্রয় করতে পারে।একটি উত্তম পরিকল্পনা প্রতিষ্ঠানকে তার লক্ষ্যর্জনের দিকে নিয়ে যায়। উদ্দীপকের জনাব সোহান একজন পোষাক রপ্তানিকারক। তিনি ইউরোপের একটি দেশ থেকে পোশাক রপ্তানির বড় একটি ফরমায়েশ পেলেন। তিনি তার প্রতিষ্ঠানের সামর্থ্য ও কর্মীদের মান অনুযায়ী প্রস্তাবটি গ্রহণ করেন এবং ফরমায়েশকৃত পণ্য সরবরাহে একটি পরিকল্পনা প্রণয়ন করে পণ্য সরবরাহ করতে সক্ষম হন। জনাব সোহান ব্যবসায়ে সফল হয়েছেন কারণ তিনি একটি উত্তম পরিকল্পনা প্রণয়ন করেছিলেন। তিনি তার প্রতিষ্ঠানের সামর্থ্য ও কর্মীদের মান অনুযায়ী কাজগুলো ভাগ করে দেন। তার পরিকল্পনায় ছিল সঠিক পথ নির্দেশনা এবং লক্ষ্য অর্জনের জন্য পরিকল্পনায় সমন্বয় ও যোগসূত্র। তাই বলা যায়,জনাব সোহান এর ব্যবসা সফলতার কারণ ছিল উত্তম পরিকল্পনা প্রণয়ন।"
        }
      ]
    },
    {
      "number": "7",
      "uddipok": "জনাব ফয়সাল জেমিনি ফুড লিমিটেডের ব্যবস্থাপনা পরিচালক। তার অধীনে প্রতিটি বিভাগে বিভাগীয় প্রধানগণ কর্মরত আছেন। তারা স্ব-স্ব বিভাগের সকল ক্ষমতার অধিকারী এবং ব্যবস্থাপনা পরিচালকের নিকট দায়বদ্ধ। প্রতিটি বিভাগের কর্মীরা নিজ বিভাগীয় প্রধানের নির্দেশে কাজ করে। কিন্তু ব্যবস্থাপনা পরিচালক বিভাগীয় প্রধানগণকে প্রতিষ্ঠানের লিখিত নীতিমালা ও নির্দেশনার বাইরে গিয়ে সিদ্ধান্ত গ্রহণের কোনো সুযোগ দিতে চান না। এতে প্রতিষ্ঠানের কাজের গতিশীলতা বাধাগ্রস্ত হচ্ছে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "বিভিন্ন উপাদানকে বা আলাদা আলাদা কোনো কিছুকে যখন একত্রে সম্পর্কযুক্ত করা হয় তখন তাকে সংঘটিতকরণ বলে।"
        },
        {
          "label": "খ",
          "question": "",
          "explanation": "যে নেতৃত্বে নেতা গণতান্ত্রিক মানসিকতাসম্পন্ন হয় এবং সিদ্ধান্ত গ্রহণের ক্ষেত্রে অধস্থন কর্মীদের মতামত ও পরামর্শ গ্রহণ করে তাকে গণতান্ত্রিক নেতৃত্ব বলে। এরূপ নেতৃত্বে নেতা অধস্তন্দের ইচ্ছা-অনিচ্ছা, পছন্দ-অপছন্দের প্রতি খেয়াল রাখে। ফলে কর্মীরা প্রতিষ্ঠানকে তাদের আপন ভেবে স্বাচ্ছন্দে কাজ করতে পারে। প্রতিষ্ঠানের প্রয়োজনীয় ক্ষেত্রে তাদের সাথে পরামর্শ করে সিদ্ধান্ত নেয়। তাদের উন্নয়নের চেষ্টা করে।ফলে দলীয় সম্পর্ক জোরদার হয় এবং উত্তম সম্পর্ক গড়ে ওঠে। তাই গণতান্ত্রিক নেতৃত্ব উত্তম।"
        },
        {
          "label": "গ",
          "question": "",
          "explanation": "জনাব ফয়সাল ব্যবস্থাপনার আদেশের ঐক্য নীতি অনুসরণ করেছেন। প্রতিষ্ঠানে কর্মরত প্রত্যেক কর্মীর আদেশদাতা হবেন একজন মাত্র ব্যক্তি ব্যবস্থাপনার এই নীতিকে আদেশের ঐক্য নীতি বলে। অর্থাৎ কোনো অধস্তন একজন উর্ধ্বত্বনের নিকট থেকে সরাসরি আদেশ লাভ করবে এবং তার কাজের জন্য ওই উধ্বর্তনের নিকট জবাবদিহি করবে। কখনো একাধিক ব্যক্তির নিকট থেকে আদেশ লাভ বা জবাবদিহি করবে না। উদ্দীপকের জনাব ফয়সাল জেমিনি ফুড লিমিটেডের ব্যবস্থাপনা পরিচালক। তার অধীনে প্রতিটি বিভাগে বিভাগীয় প্রধান কর্মরত আছেন। তারা স্ব স্ব বিভাগে সর্বোচ্চ ক্ষমতার অধিকারী এবং ব্যবস্থাপনা পরিচালকের নিকট দায়বদ্ধ। প্রতিটি বিভাগের কর্মীরা নিজ বিভাগীয় প্রধানের নির্দেশে কাজ করে। জনাব ফয়সাল যে নীতি অনুসরণ করছেন তা আদেশের ঐক্য নীতির সাথে সাদৃশ্যপূর্ণ। তাই বলা যায়, জনাব ফয়সাল আদেশের ঐক্য নীতি অনুসরণ করেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রতিষ্ঠানের কাজের গতিশীলতা আনয়নে ব্যবস্থাপনা পরিচালকের গৃহীত পদক্ষেপ হওয়া উচিত কর্তৃত্ব ও দায়িত্বে সমতা রক্ষণের নীতি অনুসরণ করা। কর্তৃত্ব হল আদেশ দানের অধিকার এবং দায়িত্ব হল জবাবদিহি করার বাধ্যবাধকতা।অধিকার ও বাধ্যবাধকতায় সমতা রক্ষণের নীতিকেই ব্যবস্থাপনার কর্তৃত্ব ও দায়িত্বে সমতা রক্ষণের নীতি বলে। কোনো ব্যক্তির নিকট থেকে সঠিকভাবে কাজ পেতে চাইলে তাকে কর্তৃত্ব ও দায়িত্ব বুঝিয়ে দিতে হয়।তেমনি উভয়ের মাঝে যাতে সমতা বজায় থাকে সেটিও নিশ্চিত করা আবশ্যক।একজনকে হিসাব নিরীক্ষার দায়িত্ব দিলে তাকে প্রয়োজনীয় খাতাপত্র হিসাব তলব করার কর্তৃত্বও প্রদান করা উচিত। উদ্দীপকে দেখা যায়, জনাব ফয়সাল তার প্রতিষ্ঠানে আদেশের ঐক্য নীতি অনুসরণ করছেন। কিন্তু ব্যবস্থাপনা পরিচালক বিভাগীয় প্রধানদের প্রতিষ্ঠানের লিখিত নীতিমালা ও নির্দেশের বাইরে কোন সিদ্ধান্ত গ্রহণের সুযোগ দিতে চান না। এতে প্রতিষ্ঠানের কাজের গতিশীলতা বাধাগ্রস্ত হচ্ছে। বিভাগীয় প্রধানদের যেহেতু আদেশ দানের ক্ষমতা দেওয়া হয়েছে,সেহেতু তাদের প্রতিষ্ঠানের প্রয়োজনে নির্দেশনার বাইরেও সিদ্ধান্ত গ্রহণের ক্ষমতা দেওয়া উচিত। এর ফলে প্রতিষ্ঠানের ব্যবস্থাপনা পরিচালক হতে নির্দেশনার জন্য অপেক্ষা করতে হবে না। বিভাগীয় প্রধান যেটি সঠিক হবে মনে করে সিদ্ধান্ত নিলে সময় ও অপচয় রোধ হবে। ফলে প্রতিষ্ঠানের উৎপাদন বাধাগ্রস্ত হবে না। তাই বলা যায়, প্রতিষ্ঠানের কাজের গতিশীলতা আনয়নে ব্যবস্থাপনা পরিচালকের গৃহীত পদক্ষেপ হওয়া উচিত কর্তৃত্ব ও দায়িত্বে সমতা রক্ষণে নীতি অনুসরণ করা।"
        }
      ]
    },
    {
      "number": "8",
      "uddipok": "খালেদ ও ফিরোজ দুইবন্ধু দু’টি প্রতিষ্ঠানের মালিক। খালেদের প্রতিষ্ঠানের কর্মীরা নির্বাহীর প্রত্যক্ষ তত্ত্বাবধানে ও নিয়ন্ত্রণে থেকে সকল কাজ সম্পাদন করে। অন্যদিকে ফিরোজের প্রতিষ্ঠানে নির্বাহীদের কাজে সহায়তা করার জন্য কয়েকজন বিশেষজ্ঞ কর্মী আছেন। খালেদের প্রতিষ্ঠানে শ্রমিক অসন্তোষ দেখা দিলে সে তার বন্ধু ফিরোজের কাছে পরামর্শ গ্রহণ করে।",
      "tag": "DIN.B 22,VNSC 23",
      "sub_questions": [
        {
          "label": "ক",
          "question": "",
          "explanation": "একটি প্রতিষ্ঠানে কর্মরত বিভিন্ন ব্যক্তি, বিভাগ ও উপ বিভাগের মধ্যকার সম্পর্ককে চিত্রে উপস্থাপন করা হলে তাকে সংগঠন চার্ট বলে।"
        },
        {
          "label": "খ",
          "question": "",
          "explanation": "অন্তর্দৃষ্টি দিয়ে কোনো বিষয়ে আগাম চিন্তা করতে পারার দক্ষতাকে দূরদর্শিতা বলে। একজন নেতা যদি অতীত ও বর্তমান বিবেচনা করে ভবিষ্যৎ সম্পর্কে যথাযথ মূল্যায়ন করতে ব্যর্থ হন তবে তার পক্ষে প্রতিষ্ঠানের জন্য সঠিক সিদ্ধান্ত গ্রহণ সম্ভব হয়ে ওঠে না।একজন নেতা যখন সঠিক পূর্বানুমান করতে সমর্থ হন এবং সঠিক সিদ্ধান্ত নিয়ে কার্যক্ষেত্রে সফলতা লাভ করেন, তখন নেতার প্রতি অধস্তনদের শ্রদ্ধা বাড়ে। তাই একজন নেতাকে দূরদর্শী হতে হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ফিরোজের প্রতিষ্ঠানে সরলরৈখিক ও পদস্থকর্মী সংগঠন কাঠামো ব্যবহার করা হয়েছে। যে সংগঠন কাঠামোতে কর্তৃত্বরেখা ওপর থেকে নিচের দিকে সরলরেখার আকারে নেমে আসে এবং সরলরৈখিক নির্বাহীকে সহযোগিতা করার জন্য একজন সহযোগী বা পদস্থ কর্মী নিয়োগ করা হয় তাকে সরলরৈখিক ও পদস্থকর্মী সংগঠন বলে। এতে নির্বাহীর কার্যভার কিছুটা লাঘব হয় এবং সমস্যার দ্রুত সমাধান করা যায়। উদ্দীপকের জনাব ফিরোজের প্রতিষ্ঠানে নির্বাহীদের কাজে সহায়তা করার জন্য কয়েকজন বিশেষজ্ঞ কর্মী আছেন।সংগঠন কাঠামোটি সরলরৈখিক ও পদস্থকর্মী সংগঠন কাঠামোর সাথে পুরোপুরি মিলে যায়। তাই বলা যায়, উদ্দীপকের ফিরোজের প্রতিষ্ঠানে সরলরৈখিক ও পদস্থকর্মী সংগঠন কাঠামো ব্যবহার করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের উল্লিখিত দুইটি প্রতিষ্ঠানের সংগঠন কাঠামো সরলরৈখিক কাঠামো ও সরলরৈখিক ও পদস্থকর্মী সংগঠন কাঠামোর মধ্যে পদস্থ কর্মী সংগঠন কাঠামো উত্তম বলে আমি মনে করি। যে সংগঠন কাঠামোতে কর্তৃত্ব রেখা সরলরেখার আকারে ক্রমান্বয়ে নিচের দিকে নেমে আসে তাকে সরলরৈখিক সংগঠন কাঠামো বলে। এরূপ কর্তৃত্ব রেখার বিভিন্ন পর্যায়ের কর্তা ব্যক্তিগণ স্ব স্ব ক্ষেত্রে অধস্তন ব্যক্তিবর্গের উপর অতিমাত্রায় কর্তৃত্বশালী হয়। অধস্তন কর্মীরা বিনা দ্বিধায় উধ্বর্তনের আদেশ মানতে বাধ্য থাকে। উদ্দীপকের খালেদ একটি প্রতিষ্ঠানের মালিক। খালেদের প্রতিষ্ঠানের কর্মীরা নির্বাহীর প্রত্যক্ষ তত্ত্বাবধানে ও নিয়ন্ত্রণে থেকে সকল কাজ সম্পাদন করে। খালেদের প্রতিষ্ঠানে শ্রমিক অসন্তোষ দেখা দিলে সে তার বন্ধু ফিরোজের পরামর্শ নেয়। সরলরৈখিক সংগঠন কাঠামোতে স্বৈরতন্ত্রের প্রতি যোগ লক্ষ্য করা যায়। ফলে কর্মীদের ভয়-ভীতি ও শাস্তি প্রদানের মাধ্যমেও কাজ আদায় করা হয়। এরূপ কাঠামোতে সমন্বয়ের সমস্যা দেখা দেয়। অন্যদিকে সরলরৈখিক ও পদস্থকর্মী সংগঠনে সরলরৈখিক নির্বাহীকে বিভিন্ন গুরুত্বপূর্ণ সিদ্ধান্ত গ্রহণে পদস্থ কর্মী সহযোগিতা করে।ফলে প্রতিষ্ঠানের নির্বাহীর কর্মভার লাঘব হয় এবং সমস্যার দ্রুত সমাধান হয়। প্রতিষ্ঠানের প্রতিটি বিভাগে মধ্যে সমন্বয় সাধন সহজ হয়। তাই আমি মনে করি,সরলরৈখিক সংগঠন কাঠামো ও সরলরৈখিক ও পদস্থকর্মী সংগঠন কাঠামোর মধ্যে ও সরলরৈখিক ও পদস্থকর্মী সংগঠন কাঠামো উত্তম।"
        }
      ]
    },
    {
      "number": "9",
      "uddipok": "ডায়মন্ড কোম্পানিতে বিজ্ঞাপনের মাধ্যমে বিভিনড়ব পরীক্ষার ভিত্তিতে শূন্য পদের বিপরীতে নতুন কর্মী নির্বাচন ও নিয়োগ করা হয়। নিয়োগকৃতদের প্রতিষ্ঠানের কার্যসম্পাদন দক্ষতা অর্জনের জন্য বিভিন্ন পদে স্থানান্তর করা হয়। কিন্তু প্রতিনিয়ত পরিবর্তনশীল উৎপাদন কৌশলের সাথে তাল মিলানোর জন্য এই পদ্ধতি যথেষ্ট হচ্ছে না ফলে প্রতিষ্ঠানটির দক্ষতা অন্যান্য প্রতিষ্ঠানের তুলনায় হ্রাস পাচ্ছে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "সম্ভাব্য চাকরিপ্রার্থীদের নির্বাচন প্রক্রিয়ায় নিয়ে আসার কাজকে কর্মী সংগ্রহ বলে।"
        },
        {
          "label": "খ",
          "question": "",
          "explanation": "প্রতিষ্ঠানের কাজকে প্রকৃতি অনুযায়ী বিভিন্ন ভাগে ভাগ করাকে কার্য বিভাজন বলে। সংগঠন প্রক্রিয়া প্রথম কাজ হল কার্য বিভাজন। এতে প্রতিটা বিভাগের সংশ্লিষ্টদের দায়িত্ব ও কর্তৃত্ব সঠিকভাবে নিরূপণ ও অর্পণ করা যায়।এতে প্রত্যেকে তাদের দায়িত্ব ও কর্তৃত্ব বুঝে কাজ করতে পারে এবং তাদের কাজের জন্য জবাবদিহি করতে বাধ্য থাকে।ফলে কাজ সুষ্ঠুভাবে সম্পাদিত হয়। তাই সংগঠনের কার্যবিভাজন অপরিহার্য।"
        },
        {
          "label": "গ",
          "question": "",
          "explanation": "ডায়মন্ড কোম্পানিতে প্রশিক্ষণের পদ পরিবর্তন পদ্ধতি অনুসরণ করা হয়েছে। একটি প্রতিষ্ঠানে একই ধরনের পদমর্যাদায় বিভিন্ন ধরনের কাজ শেখানোর উদ্দেশ্যে কর্মীকে এক টেবিল হতে অন্য টেবিলে বা এক অফিস থেকে অন্য অফিসে স্থানান্তরের মাধ্যমে প্রশিক্ষণ দেওয়ার পদ্ধতিকে পদ পরিবর্তন বলে।এভাবে প্রশিক্ষণ দেওয়ার ফলে একজন কর্মী বিভিন্ন ধরনের কাজ সম্পর্কে দক্ষতা অর্জন করতে পারে। উদ্দীপকের ডায়মন্ড কোম্পানিতে বিজ্ঞাপনের মাধ্যমে বিভিন্ন শূন্য পদে নতুন কর্মী নিয়োগ করা হয়। নিয়োগকৃতদের প্রতিষ্ঠানের কার্যসম্পাদন দক্ষতা অর্জনে বিভিন্ন পদে স্থানান্তর করা হয়। দেখা যাচ্ছে, উক্ত প্রতিষ্ঠানে কর্মীরা বিভিন্ন পদে পরিবর্তন হয়ে প্রশিক্ষণ নিচ্ছে।তাই বলা যায়, ডায়মন্ড কোম্পানিতে প্রশিক্ষণের পদ পরিবর্তন পদ্ধতি অনুসরণ করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের আলোকে প্রতিষ্ঠানটি দক্ষতা বৃদ্ধির জন্য করণীয় হবে অন্য প্রশিক্ষণ পদ্ধতি ব্যবহার করা। প্রতিষ্ঠানের কর্মীদের কার্যক্ষেত্রে অধিক দক্ষতা বা ফলপ্রদতা অর্জনের লক্ষ্যে কর্মীদের কর্ম সংশ্লিষ্ট বিষয়ে জ্ঞান ও দক্ষতা বৃদ্ধির লক্ষ্যে তত্বগত জ্ঞানের পাশাপাশি হাতে কলমে শিক্ষা প্রদানের যে প্রক্রিয়া অনুসরণ করা হয় তাকে প্রশিক্ষণ বলে। প্রশিক্ষণ একটি কর্মী উন্নয়ন পদ্ধতি।এর মাধ্যমে কর্মীর কার্যদক্ষতা বাড়ে। প্রতিষ্ঠানে যোগ্য কর্মী বাহিনী গড়ে ওঠে এবং কর্মীদের অধিকতর দায়িত্ব গ্রহণের সক্ষম করে তোলে। উদ্দীপকে দেখা যায় ডায়মন্ড কোম্পানি তাদের নতুন নিয়োগকৃত কর্মীদের পদ পরিবর্তন পদ্ধতির মাধ্যমে প্রশিক্ষণ প্রদান করেন। কিন্তু প্রতিনিয়ত পরিবর্তনশীল উৎপাদন কৌশলের সাথে তাল মিলানো এই পদ্ধতির মাধ্যমে যথেষ্ট হচ্ছে না ফলে প্রতিষ্ঠানটির দক্ষতা ও অন্যান্য প্রতিষ্ঠানের তুলনায় হ্রাস পাচ্ছে। নতুন উৎপাদন কৌশলের সাথে তাল মিলানোর জন্য প্রতিষ্ঠানটির করণীয় হবে কাজের বাইরেও কর্মীদের প্রশিক্ষণের ব্যবস্থা করা। ওয়ার্কশপ, সেমিনার,ই-ট্রেনিং ইত্যাদির মাধ্যমে কর্মীদের নতুন নতুন কৌশল শেখানো যাবে। এর ফলে কর্মীদের কর্মদক্ষতা বৃদ্ধি পাবে সাথে প্রতিষ্ঠানের উৎপাদনও বৃদ্ধি পাবে। তাই বলা যায়, উদ্দীপকের প্রতিষ্ঠানটির দক্ষতা বৃদ্ধির জন্য করণীয় হবে নতুন প্রশিক্ষণ পদ্ধতি গ্রহণ করা।"
        }
      ]
    },
    {
      "number": "10",
      "uddipok": "নাঈম ও তামিম দুইভাই। তারা দু'জনেই পাশাপাশি দুটি ব্যবসায় প্রতিষ্ঠান পরিচালনা করেন। নাঈম ব্যবসায় পরিচালনা ও সিদ্ধান্ত গ্রহণের ক্ষেত্রে কর্মীদের মতামতকে গুরুত্ব দেন। অন্যদিকে তামিম নিজেই সিদ্ধান্ত গ্রহণ করে কর্মীদের ওপর চাপিয়ে দেন। তিনি এর প্রভাব সম্পর্কে সচেতন নন।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "যে নেতৃত্বে নেতা সকল ক্ষমতা নিজের কাছে কুক্ষিগত করে রাখে এবং ইচ্ছামতো সিদ্ধান্ত গ্রহণ করে তাকে স্বৈরতান্ত্রিক নেতৃত্ব বলে।"
        },
        {
          "label": "খ",
          "question": "",
          "explanation": "স্বৈরাচারী নেতৃত্বকে নেতিবাচক নেতৃত্ব বলে। স্বৈরতান্ত্রিক নেতৃত্বে নেতা নিজের ইচ্ছামত সিদ্ধান্ত গ্রহণ করেন।প্রতিষ্ঠানের অধস্তন্দের ভয়-ভীতি ও শাস্তি প্রদানের মাধ্যমে কাজ আদায়ের চেষ্টা করেন।কর্মীদের মতামতকে গুরুত্ব দেন না। ফলে কর্মীদের মধ্যে অসন্তোষ তৈরি হয়। কাজের প্রতি অনাগ্রহ হয়ে পড়ে। তাই নেতিবাচক নেতৃত্বের প্রতি কর্মীদের শ্রদ্ধাবোধ থাকে না।"
        },
        {
          "label": "গ",
          "question": "",
          "explanation": "উদ্দীপকের জনাব নাঈমের নির্দেশনার ধরন পরামর্শমূলক নির্দেশনা। যে নির্দেশনা পদ্ধতিতে উর্ধ্বত্তন নির্দেশের বিষয়বস্তু সম্পর্কে অধস্তন্দের সঙ্গে আলাপ আলোচনা করেন এবং তাদের পরামর্শ গ্রহণের ভিত্তিতে নির্দেশনা নির্ধারণ করেন তাকে পরামর্শমূলক নির্দেশনা বলে। এক্ষেত্রে উধ্বর্তনদের ও অধস্তোনদের মধ্যে একটি সুসম্পর্ক লক্ষ্য করা যায়।নির্দেশনা নির্ধারণে অধস্তনদের অংশগ্রহণ থাকায় তারা নির্দেশনা বাস্তবায়নে আন্তরিক থাকে। উদ্দীপকের জনাব নাইম একটি ব্যবসা প্রতিষ্ঠান পরিচালনা করেন। নাঈম ব্যবসা পরিচালনা ও সিদ্ধান্ত গ্রহণের ক্ষেত্রে কর্মীদের মতামতকে গুরুত্ব দেন। তার নেতৃত্বে প্রতিষ্ঠানের কর্মীদের অংশগ্রহণ থাকে।তাই বলা যায়, উদ্দীপকের জনাব নাইম পরামর্শমূলক নির্দেশনা প্রদান করেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব তামিমের ব্যবসায় সাফল্য লাভের ক্ষেত্রে তার স্বৈরাচারী নির্দেশনা প্রভাব নেতিবাচক। যে নির্দেশনা পদ্ধতিতে অধস্তন নিজস্ব কর্তৃত্ব ও ক্ষমতার বলে একাই সিদ্ধান্ত গ্রহণ করেন এবং অধস্তনদের উপর চাপ সৃষ্টি ও ভয়-ভীতি প্রদর্শন করে কাজ আদায় করেন তাকে স্বৈরাচারী নির্দেশনা বলে। এরুক নেতৃত্বে উধ্বর্তন অধস্তনদের মতামত বা চিন্তা ভাবনাকে বিবেচনায় আনেন না।বরং অধস্তন্দের শাস্তি প্রদানের মাধ্যমে জোরপূর্বক কাজ আদায় করেন। উদ্দীপকে দেখা যায়,জনাব তামিম একটি ব্যবসা প্রতিষ্ঠান পরিচালনা করেন। তিনি নিজেই সিদ্ধান্ত গ্রহণ করে ও কর্মীদের ওপর তার চাপিয়ে দেন। তিনি এর প্রভাব সম্পর্কে সচেতন নন। স্বৈরাচারী নির্দেশনা কর্মীরা ভালোভাবে নেয় না।তারা মনে কষ্ট নিয়ে বাধ্য হয়ে কাজ করে এবং সুযোগ পেলেই প্রতিষ্ঠান পরিত্যাগ করে। ফলে প্রতিষ্ঠানে কর্মী সংকট দেখা দেয়। প্রতিষ্ঠানের কাজে মনোযোগ দেয় না ফলে উৎপাদন কমে যায়। যা একটি ব্যবসা প্রতিষ্ঠানকে মারাত্মকভাবে ক্ষতিগ্রস্ত করে। তাই বলা যায়, জনাব তামিমের স্বৈরাচারী নির্দেশনা তার ব্যবসায় সাফল্য লাভের ক্ষেত্রে নেতিবাচক প্রভাব ফেলবে।"
        }
      ]
    },
    {
      "number": "11",
      "uddipok": "জনাব আরাফাত তার প্রতিষ্ঠানে উৎপাদন বিভাগের মাসভিত্তিক ৫,০০০ একক পণ্য উৎপাদন নির্ধারণ করে প্রতিনিয়ত কর্মীদের প্রয়োজনীয় নির্দেশনা দেন। মাস শেষে দেখা গেল প্রতিষ্ঠানে উৎপাদনের পরিমাণ ১,০০০ একক কম হয়েছে। কাক্সিক্ষত পরিমাণ পণ্য উৎপাদনের জন্য তিনি অধীনস্থ কর্মীদের প্রশিক্ষণের পাশাপাশি সুপারভাইজারদের অন্য বিভাগে বদলিকরণে এবং সেই পদে দক্ষ ও অভিজ্ঞ সুপারভাইজার পদায়ন করেন। ফলে পরবর্তীতে তিনি কাক্সিক্ষত লক্ষ্যমাত্রা অর্জনে সক্ষম হন।",
      "tag": "DIN.B 22,DC 23",
      "sub_questions": [
        {
          "label": "ক",
          "question": "",
          "explanation": "পূর্ব নির্ধারিত মানের সাথে প্রকৃত কার্যফল তুলনা করে নির্ণীত বিচ্যুতি সংশোধন ব্যবস্থা হল নিয়ন্ত্রণ।"
        },
        {
          "label": "খ",
          "question": "",
          "explanation": "যে প্রক্রিয়ায় কোনো কাজ একবার চালু হওয়ার পর অন্য কাজের সাথে মিল রেখে অব্যাহতভাবে চলতে থাকে তাকে অবিরাম প্রক্রিয়া বলে। নিয়ন্ত্রণ একটি ধারাবাহিক ও অবিরাম প্রক্রিয়া। প্রতিষ্ঠানে বিভিন্ন পর্যায়ে পরিকল্পনা প্রণয়ন হয় এবং যেখানেই পরিকল্পনা অনুযায়ী কাজ চলে সেখানে কার্যফল নিরূপণে নিয়ন্ত্রণ কার্যও চলতে থাকে। তাই বলা হয় নিয়ন্ত্রণে একটি অবিরাম প্রক্রিয়া।"
        },
        {
          "label": "গ",
          "question": "",
          "explanation": "জনাব আরাফাত নিয়ন্ত্রণ প্রক্রিয়ার বিচ্যুতির কারণ নির্ণয় ও মূল্যায়ন ধাপের মাধ্যমে উৎপাদনমাত্রা কম হওয়ার কারণ চিহ্নিত করেছিলেন। নির্ধারিত আদর্শ মানের সাথে তুলনা করার পর কার্যফলে কোনো বিচ্যুতি পাওয়া গেলে উক্ত বিচ্যুতির কারণ নির্ণয় ও উক্ত কারনের যথার্থতা মূল্যায়নকে বিচ্যুতির কারণ নির্ণয় ও মূল্যায়ন বলে। এই ধাপটি নিয়ন্ত্রণের খুবই গুরুত্বপূর্ণ ধাপ। উদ্দীপকের জনাব আরাফাত তার প্রতিষ্ঠানের উৎপাদন মাসভিত্তিক ৫,০০০ একক পণ্য উৎপাদন নির্ধারণ করে প্রতিনিয়ত কর্মীদের নির্দেশনা দেন। মাস শেষে দেখা গেল প্রতিষ্ঠানের উৎপাদিত পণ্যের পরিমাণ ১,০০০ একক কম হয়েছে। তিনি একটি মান নির্ধারণ করে দিয়েছিলেন এবং পরবর্তীতে নির্দিষ্ট সময় পর তা মূল্যায়ন করেন।তাই বলা যায়, তিনি বিচ্যুতির কারণ নির্ণয় ও মূল্যায়নের মাধ্যমে উৎপাদনমাত্রা কম হওয়া চিহ্নিত করেছিলেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব আরাফাতের কাঙ্ক্ষিত ফললাভের জন্য গৃহীত ব্যবস্থা অর্থাৎ সংশোধনীমূলক ব্যবস্থা গ্রহণ যৌক্তিক। বিচ্যুতির কারণ নির্ধারণের পর সংশোধন মূলক পদক্ষেপ গ্রহণ করা হয়। এই ধাপে ভবিষ্যতে যাতে বিচ্যুতি না ঘটে এ লক্ষ্যে প্রয়োজনীয় সংশোধনক্ষম ব্যবস্থা কি হতে পারে তা নিরূপণ এবং পরবর্তী পরিকল্পনায় কিভাবে তা অন্তর্ভুক্ত করে বাস্তবায়ন করা হবে এই সিদ্ধান্ত নেওয়া হয়। উদ্দীপকে দেখা যায়, জনাব আরাফাত বিচ্যুতি থেকে বাঁচাতে কাঙ্ক্ষিত ফললাভের জন্য অধীনস্থ শ্রমিকদের প্রশিক্ষণের পাশাপাশি সুপারভাইজারদের অন্য বিভাগে বদলি করেন এবং উক্ত পদে দক্ষ সুপারভাইজারদের পদায়ন করেন অর্থাৎ তিনি বিচ্যুতির কারণ মূল্যায়ন করে সংশোধনীমূলক ব্যবস্থা কি হতে পারে তা ভেবেছেন এবং সে অনুযায়ী প্রয়োজনীয় ব্যবস্থা গ্রহণ করেছেন। উৎপাদন বিভাগে বিচ্যুতির একটা বড় কারণ হলো শ্রমিকদের অদক্ষতা এবং এক্ষেত্রে সুপারভাইজারদের যথাযথ নির্দেশনার অভাব। এরূপ কারণ প্রমাণিত হলে স্বভাবতই শ্রমিক-কর্মীদের দক্ষতার উন্নয়ন আবশ্যক। সেই সাথে সুপারভাইজারদের উন্নয়ন বা প্রয়োজনীয় ব্যবস্থা নেওয়ার প্রয়োজন পড়ে। যা উদ্দীপকের জনাব আরাফাত করেছেন এবং তার ব্যবস্থাটি সম্পূর্ণ যৌক্তিক।"
        }
      ]
    }
  ]
}