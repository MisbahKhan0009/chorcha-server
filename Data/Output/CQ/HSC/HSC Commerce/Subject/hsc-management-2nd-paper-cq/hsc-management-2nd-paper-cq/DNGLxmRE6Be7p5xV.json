{
  "title": "বরিশাল বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "নাইন-স্টার গ্রুপ-এর ব্যবস্থাপক সাইফুর রহমান কাজের প্রকৃতি অনুযায়ী কার্যবিভাজন করেন। তিনি যোগ্য কর্মী নির্বাচন করে উপযুক্ত কাজে নিয়োজিত করেন। সাইফুর রহমান কর্মীদেরকে কেবল দায়িত্বই দেন না; সাথে সাথে যথাযথ কর্তৃত্বও দেন। প্রতিষ্ঠানের বস্তুগত ও অবস্তুগত উপাদানসমূহ একত্র করে একেক কর্মীদের ওপর দেওয়া দায়িত্বের খোঁজ-খবর নিয়ে জবাবদিহি নিশ্চিত করেন। এতে প্রতিষ্ঠানটি সফলতা লাভের পথে এগিয়ে যাচ্ছে ।",
      "tag": "BB 17",
      "sub_questions": [
        {
          "label": "ক",
          "question": "আধুনিক ব্যবস্থাপনার জনক কে?",
          "explanation": "আধুনিক ব্যবস্থাপনার জনক হলেন হেনরি ফেয়ল (Henri Fayol)।"
        },
        {
          "label": "খ",
          "question": "উচ্চস্তরীয় ব্যবস্থাপনা বলতে কী বোঝায়?",
          "explanation": "ব্যবস্থাপনার যে স্তরে প্রতিষ্ঠানের লক্ষ্য ও কৌশল নির্ধারণ পরিকল্পনা প্রণয়ন ও নীতি নির্ধারণ করা হয়; তাকে উচ্চস্তরের ব্যবস্থাপনা বলে । প্রতিষ্ঠানের চেয়ারম্যান, পরিচালনা পর্ষদ, কোম্পানির সচিব,ব্যবস্থাপনা পরিচালক, মহাব্যবস্থাপক প্রমুখ ব্যক্তি উচ্চস্তরের ব্যবস্থাপকের মধ্যে পড়েন। এক্ষেত্রে নির্বাহীরা প্রতিষ্ঠানের উদ্দেশ্য ও নীতি নির্ধারণ, দীর্ঘমেয়াদি পরিকল্পনা প্রণয়ন ও কৌশল নিয়ে থাকেন। এসব কাজে বেশি মাত্রায় চিন্তা-চেতনার প্রয়োজন হয়। তাই বলা হয়,উচ্চস্তরের ব্যবস্থাপকরা চিন্তাশীল কাজের সাথে জড়িত থাকেন ।"
        },
        {
          "label": "গ",
          "question": "সাইফুর রহমান ব্যবস্থাপনার কোন কাজের সাথে জড়িত? ব্যাখ্যা করো ।",
          "explanation": "উদ্দীপকের সাইফুর রহমান ব্যবস্থাপনার সংগঠন কাজের সাথে জড়িত। এর মাধ্যমে প্রাতিষ্ঠানিক লক্ষ্য অর্জনের জন্য বিভিন্ন মানবীয় ও অমানবীয় উপাদান সংগ্রহ ও একত্র করা হয়। এরপর দায়িত্ব ও কর্তৃত্ব নির্ধারণ করা হয়। এছাড়া কর্মীদের পারস্পরিক সম্পর্ক নির্দিষ্ট করা হয়। উদ্দীপকের সাইফুর রহমান নাইনস্টার গ্রুপ-এর ব্যবস্থাপক। তিনি প্রতিষ্ঠানে কাজের প্রকৃতি অনুযায়ী কাজ ভাগ করেন। দায়িত্ব দেওয়ার পাশাপাশি তিনি কর্মীদের কর্তৃত্বও দেন। এছাড়া, প্রতিষ্ঠানের বস্তুগত ওঅবস্তুগত উপাদানগুলো একত্র করে কর্মীদেরকে দেওয়া দায়িত্বের খোঁজ- খবরও রাখেন। এর ফলে লক্ষ্য অর্জনের জন্য প্রতিষ্ঠানে নিয়োজিত কর্মকর্তা-কর্মচারীরা তাদের কাজ সহজে করতে পারেন। সুতরাং, সাইফুর রহমানের কাজের মাধ্যমে প্রতিষ্ঠানে কর্মীদের মধ্যে পারস্পরিক সম্পর্ক ব্যবস্থাপনার সংগঠন কাজের আওতাভুক্ত ।"
        },
        {
          "label": "ঘ",
          "question": "নাইন-স্টার গ্রুপ-এর সফলতায় কর্মীদের জবাবদিহিতার ভূমিকা কতটুকু তা মূল্যায়ন করো।",
          "explanation": "উদ্দীপকের নাইন-স্টার গ্রুপ-এর সফলতায় কর্মীদের জবাবদিহির ভূমিকা অপরিসীম । এর মাধ্যমে কাজ সম্পাদনের দায়িত্ব নিয়ে আনুষ্ঠানিকভাবে উত্তর দেওয়া হয়। এক্ষেত্রে প্রতিটি বিভাগ ও প্রত্যেক কর্মীর কাজ নির্দিষ্ট থাকে। কাজে কোনো বিচ্যুতি দেখা দিলে প্রত্যেকে উর্ধ্বতনের কাছে জবাবদিহি করতে বাধ্য থাকে। তাই কর্মীরা নিষ্ঠা ও আন্তরিকতার সাথে কাজ করে থাকে। উদ্দীপকের সাইফুর রহমান সংগঠন কাজটির মাধ্যমে কর্মীদের দায়িত্ব নির্ধারণ করেন। আবার, যথাযথ কর্তৃত্বও দেন। তিনি প্রতিষ্ঠানের লক্ষ্যসহজে বাস্তবায়নের জন্য এর বস্তুগত ও অবস্তুগত উপাদানসমূহ একত্র করেন। এর আলোকে কর্মীদেরকে দেওয়া দায়িত্বের খোঁজ-খবর নিয়ে তিনি জবাবদিহি নিশ্চিত করেন। সাইফুর রহমানের জবাবদিহি কাজটির মাধ্যমে এর কর্মীরা সব সময় তাদের কাজ সম্পর্কে সচেতন থাকে। তারা তাদের সর্বোচ্চ দক্ষতা প্রয়োগের মাধ্যমে নাইন স্টার গ্রুপ-এর সম্পদের সর্বোচ্চ ব্যবহার নিশ্চিত করে। তাই বলা যায়, জবাবদিহির মাধ্যমে নাইন স্টার গ্রুপ-এর সফলতা অর্জিত হয়েছে।"
        }
      ]
    },
    {
      "number": "2",
      "uddipok": "মি. মানিক একটি নতুন শিল্প ইউনিটের ব্যবস্থাপক। তিনি তার শিল্প প্রতিষ্ঠানে যেসব কাজ হবে তা চিহ্নিত করে প্রকৃতি অনুযায়ী কতগুলো প্রধান ভাগে ভাগ করেন এবং তার অধীনে বিভিন্ন উপবিভাগ প্রতিষ্ঠা করেন। এরপর যেখানে যে মানের জনশক্তি প্রয়োজন তা নিয়োগ দিয়ে তাদের দায়িত্ব-কর্তৃত্ব বুঝিয়ে দেন। শুধু যোগ্য ব্যক্তিকেই যোগ্য স্থানে নিয়োগ নয়, এর বাইরে অন্যান্য উপায়-উপকরণাদিকেও সঠিক স্থানে স্থাপন করেন। এতে কাজ চলাকালে তিনি সুবিধা পাচ্ছেন।",
      "tag": "BB 17,DC 23",
      "sub_questions": [
        {
          "label": "ক",
          "question": "প্রশাসন কী?",
          "explanation": "প্রতিষ্ঠানের সর্বোচ্চ স্তর যেখানে প্রতিষ্ঠানের উদ্দেশ্য, দীর্ঘমেয়াদি পরিকল্পনা, কৌশল ও নীতি নির্ধারণ করা হয়; তাকে প্রশাসন বলে ।"
        },
        {
          "label": "খ",
          "question": "কেন্দ্রীকরণ ও বিকেন্দ্রীকরণ বলতে কী বোঝ?",
          "explanation": "কেন্দ্রীকরণ বলতে উচ্চস্তরের ব্যবস্থাপনার হাতে সিদ্ধান্ত নেওয়ার ক্ষমতা কেন্দ্রীভূত করে রাখাকে বোঝায়। অন্যদিকে সিদ্ধান্ত নেওয়ার ক্ষমতা উচ্চস্তরের ব্যবস্থাপনার হাতে না রেখে বিভিন্ন স্তরের ব্যবস্থাপকদের কাছে দেওয়াকে বলা হয় বিকেন্দ্রীকরণ। কেন্দ্রীকরণের ফলে প্রতিষ্ঠানের অধস্তন কর্মীদের গুরুত্ব কমে যায়। কিন্তু বিকেন্দ্রীকরণের ফলে কর্মীদের গুরুত্ব বেড়ে যায়। তাই গুরুত্বপূর্ণ সিদ্ধান্তসমূহ উচ্চস্তরে নিতে হয় আর সহজ ও সাধারণ সিদ্ধান্তসমূহ নিম্নস্তরের ওপর ছেড়ে দিতে হয়।"
        },
        {
          "label": "গ",
          "question": "মি. মানিক প্রথমত হেনরি ফেয়লের কোন নীতি অনুসরণ করেছেন তা ব্যাখ্যা করো।",
          "explanation": "উদ্দীপকের মি. মানিক প্রথমত হেনরি ফেয়লের কার্যবিভাজনের নীতি অনুসরণ করেছেন। এ নীতি অনুযায়ী প্রতিষ্ঠানের কাজকে প্রয়োজন অনুযায়ী বিভিন্ন ভাগে ভাগ করে প্রত্যেক ব্যক্তির দায়িত্ব ও কর্তৃত্ব নির্দিষ্ট করা হয়। ফলে প্রতিষ্ঠানে দক্ষতার সাথে কাজ করে সফলতা অর্জন করা সম্ভব হয়। উদ্দীপকের শিল্প প্রতিষ্ঠানে মি. মানিক কাজের প্রকৃতি অনুযায়ী কতগুলো প্রধান ভাগে কাজগুলোকে ভাগ করেন। এরপর তার অধীনে বিভিন্ন উপবিভাগ প্রতিষ্ঠা করেন। কাজ ভাগ করে দেওয়ার ফলে কর্মীরা নিজেদের দায়িত্ব ও কর্তব্য সম্পর্কে জানতে পারেন। অন্যদিকে প্রত্যেকের কাজ নির্দিষ্ট থাকায় জবাবদিহি সুনিশ্চিত হয়। এসব বৈশিষ্ট্যের সাথে কর্মবিভাজন নীতির মিল আছে। তাই বলা যায়, মি. মানিক হেনরি ফেয়লের কার্যবিভাজনের নীতি অনুসরণ করেছেন।"
        },
        {
          "label": "ঘ",
          "question": "উদ্দীপকে উল্লেখ্য যে নীতির অনুসরণ উক্ত প্রতিষ্ঠানের জন্য কাম্য তা বিশ্লেষণ করো।",
          "explanation": "উদ্দীপকের মি. মানিক পরবর্তীতে শৃঙ্খলার নীতি অনুসরণ করেছেন যা প্রতিষ্ঠানের জন্য কাম্য । এ নীতি অনুযায়ী যোগ্য ব্যক্তিকে যোগ্য স্থানে নিয়োগ এবং সঠিক বস্তুকে সঠিক স্থানে স্থাপন করা হয়। এতে কাঙ্ক্ষিত লক্ষ্য অর্জন সহজ হয় । উদ্দীপকের মি. মানিক একটি নতুন শিল্প ইউনিটের ব্যবস্থাপক' । তিনি তার প্রতিষ্ঠানে সঠিক স্থানে যোগ্য ব্যক্তিকে নিয়োগ দিয়ে তাদের দায়িত্ব ও কর্তৃত্ব বুঝিয়ে দেন। এছাড়া অন্যান্য উপায় উপকরণ (কাঁচামাল,মেশিন, যন্ত্রপাতি) সঠিক স্থানে স্থাপন করেন। যোগ্য ব্যক্তির মাধ্যমে সঠিক কাজ করানোর ফলে মি. মানিকের প্রতিষ্ঠানের কর্মীদের কাজের দক্ষতা বেড়ে যায়। এতে কাজে ভুল হওয়ার সম্ভাবনা কমে যায়। কাজে গতিও আসে। আবার, সঠিক বস্তু সঠিক স্থানে থাকায় প্রতিষ্ঠানের সম্পদের সঠিক ব্যবহার হয়। এতে কাজে বিশৃঙ্খলা হওয়ার সুযোগ কমে যায়। তাই, শৃঙ্খলার নীতি অনুসরণ যেকোনো প্রতিষ্ঠানের সফলতার জন্য প্রয়োজন ।"
        }
      ]
    },
    {
      "number": "3",
      "uddipok": "মি. সাহেদ ভবিষ্যৎ পরিস্থিতি চিন্তা না করে সিলেট শহরে একটি জুস কারখানা স্থাপন করেন। আম সিলেটে উৎপন্ন হয় না, কিন্তু জুস তৈরির কাঁচামাল রাজশাহী অঞ্চল থেকে এনে জুস উৎপাদনে প্রচুর খরচ পড়ায় তিনি লোকসানের সম্মুখীন হন। তাই তিনি ভবিষ্যতে কারখানাটি রাজশাহীতে স্থানান্তরের চিন্তা করেছেন।",
      "tag": "BB 17,ACC 23",
      "sub_questions": [
        {
          "label": "ক",
          "question": "একার্থক পরিকল্পনা কী?",
          "explanation": "যে পরিকল্পনা একবার মাত্র ব্যবহারের উদ্দেশ্যে প্রণীত হয়, তাকে একার্থক পরিকল্পনা বলে ।"
        },
        {
          "label": "খ",
          "question": "পরিকল্পনা হলো ভবিষ্যতের আয়না'— বুঝিয়ে লেখো ।",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য কোনো কাজ কে করবে, কীভাবে করবে, কখন করবে, কতটুকু সময়ের মধ্যে করা হবে প্রভৃতি আগেই নির্ধারণ করার কাজকে পরিকল্পনা বলে। এটি ভবিষ্যতের জন্য প্রণয়ন করা হয়। পরিকল্পনার মাধ্যমেই ভবিষ্যতের যেকোনো কাজ সম্পর্কে সম্পূর্ণ ধারণা পাওয়া যায়। তাই বলা হয়, পরিকল্পনা হলো ভবিষ্যতের আয়না।"
        },
        {
          "label": "গ",
          "question": "উদ্দীপকের মি: সাহেদ পরিকল্পনা প্রণয়নে কোন ধাপটি অনুসরণ করেন নি? ব্যাখ্যা করো।",
          "explanation": "উদ্দীপকের মি. সাহেদ পরিকল্পনা প্রণয়নে তথ্য সংগ্রহ ও বিশ্লেষণ ধাপটি সঠিকভাবে অনুসরণ করেননি। কতগুলো ধারাবাহিক কাজের সমষ্টিতে তৈরি হয় পরিকল্পনা। এ কাজগুলোর সঠিকভাবে অনুসরণের ওপর পরিকল্পনার সফলতা নির্ভর করে। এগুলোর মধ্যে একটি হলো তথ্য সংগ্রহ ও বিশ্লেষণ । উদ্দীপকের মি. সাহেদ ভবিষ্যৎ চিন্তা না করে সিলেট শহরে জুস কারখানা স্থাপন করেন। কিন্তু তথ্য সংগ্রহ ও বিশ্লেষণের মাধ্যমে একটি যথাযথ পরিকল্পনা প্রণয়ন করা হয়। এতে নির্দিষ্ট জায়গায় কারখানা স্থাপনের ক্ষেত্রে কাঁচামালের সহজলভ্যতা যাচাই করা যায় । মি. সাহেদ আমের সহজলভ্যতা বিবেচনা না করে সিলেট শহরে কারখানা স্থাপন করেন। অর্থাৎ, তিনি আমের জুস কারখানা স্থাপনের ক্ষেত্রে প্রয়োজনীয় তথ্য সংগ্রহ করেননি। তাই বলা যায়, তথ্য সংগ্রহ ও বিশ্লেষণ ধাপটি অনুসরণ না করে মি. সাহেদ পরিকল্পনাটি প্রণয়ন করেন।"
        },
        {
          "label": "ঘ",
          "question": "উদ্দীপকের আলোকে সঠিক পরিকল্পনা প্রণয়নের যৌক্তিকতা বিশ্লেষণ করো ।",
          "explanation": "যে উদ্দীপকের মি. সাহেদ রাজশাহীতে জুস তৈরির কারখানা স্থানান্তরে নেওয়া পরিকল্পনা সম্পূর্ণ যুক্তিযুক্ত। একটি উত্তম পরিকল্পনা কাজের অর্ধেকের সমান। এ পরিকল্পনায় উপায়-উপকরণের বাস্তবভিত্তিক তথ্য সংগ্রহ করা হয়। পরিকল্পনা বাস্তবায়নে কোনো কাজ, কখন, কীভাবে, কার মাধ্যমে, কিসের মাধ্যমে করা হবে, এ সম্পর্কিত ধারণা থাকতে হয় । উদ্দীপকের মি. সাহেদ ভবিষ্যৎ পরিস্থিতি চিন্তা না করে সিলেট শহরে একটি জুস কারখানা স্থাপন করেন। কিন্তু আম রাজশাহীতে বেশি উৎপাদিত হয়। তাই তিনি ভবিষ্যতে তার ব্যবসায় রাজশাহীতে স্থানান্তরের চিন্তা করেছেন। মি. সাহেদ প্রথমে সিলেট শহরে জুস তৈরির কারখানা স্থাপনে কাঁচামাল সম্পর্কিত তথ্য সংগ্রহ করেননি। তাই তিনি লোকসানের সম্মুখীন হন, কিন্তু পরবর্তীতে রাজশাহী শহরে কারখানা স্থানান্তরের চিন্তা করেন । তিনি প্রয়োজনীয় তথ্য সংগ্রহ করে এ সিদ্ধান্ত নেন। অতএব, মি. সাহেদের জুস তৈরির কারখানা রাজশাহীতে স্থানান্তরের সঠিক পরিকল্পনা নিয়েছেন ।"
        }
      ]
    },
    {
      "number": "4",
      "uddipok": "সায়মা লি. একটি বৃহদায়তন উৎপাদনকারী প্রতিষ্ঠান। কোম্পানিটি তাদের প্রতিষ্ঠানের কাজগুলেকে প্রকৃতি অনুযায়ী ভাগ করে একেকজন বিশেষজ্ঞ কর্মীকে তত্ত্বাবধানের দায়িত্ব দেয়। প্রতিষ্ঠানের কাজের মান বাড়াতে কোম্পানি উপদেষ্টা নিয়োগের সিদ্ধান্ত নিয়েছে।",
      "tag": "BB 17",
      "sub_questions": [
        {
          "label": "ক",
          "question": "সংগঠন কী?",
          "explanation": "নির্দিষ্ট লক্ষ্য অর্জনে একের বেশি ব্যক্তির সংঘবদ্ধতা এবং পারস্পরিক সম্পর্ক নির্ধারণ করার কাঠামোবদ্ধ ও প্রাতিষ্ঠানিক রূপকে সংগঠন বলে ।"
        },
        {
          "label": "খ",
          "question": "কমিটিকে প্রতিষ্ঠানের সহযোগী সংগঠন বলা হয় কেন? ব্যাখ্যা করো ।",
          "explanation": "কমিটি হলো একাধিক ব্যক্তি নিয়ে গঠিত একটি সংগঠন, যাদের ওপর কোনো সমস্যা সমাধান বা বিশেষ উদ্দেশ্য সাধনের জন্য প্রশাসনিক দায়িত্ব বা কোনো বিশেষ কাজের ভার দেওয়া হয়। সাধারণত কোনো গুরুত্বপূর্ণ বিষয়ে সিদ্ধান্ত নেওয়ার জন্য কমিটি গঠন করা হয়। এটি সমষ্টিগতভাবে কাজ করে এবং কাজ সম্পাদনের জন্য সদস্যরা নিজেদের মধ্যে মতামত বিনিময় করেন। শুধু কমিটির দায়িত্ব পালনই এর কোনো সদস্যের মুখ্য কাজ নয়। বরং, প্রত্যেক সদস্যই নিজ প্রাতিষ্ঠানিক দায়িত্ব পালনের পাশাপাশি বিশেষ কাজে কমিটিকে সহায়তা করেন । তাই কমিটিকে সহযোগী সংগঠন বলা হয় ।"
        },
        {
          "label": "গ",
          "question": "উদ্দীপকে বর্ণিত সায়মা লি. কোন ধরনের সংগঠন কাঠামো অনুসরণ করে থাকে? ব্যাখ্যা করো।",
          "explanation": "সে উদ্দীপকে বর্ণিত সায়মা লি. কার্যভিত্তিক সংগঠন কাঠামো অনুসরণ করে থাকে । এ সংগঠনের মাধ্যমে ব্যবস্থাপনার কার্যাবলিকে কাজের প্রকৃতি অনুযায়ী বিভিন্ন ভাগে ভাগ করে একেক বিভাগের জন্য একেক জন বিশেষজ্ঞ নিয়োগ করা হয়। ফলে প্রতিষ্ঠানের কার্যাবলি দক্ষতার সাথে সম্পাদন করা যায়। উদ্দীপকে সায়মা লি. একটি বৃহদায়তন উৎপাদনকারী প্রতিষ্ঠান। কোম্পানিটি প্রতিষ্ঠানের বিভিন্ন কাজকে কাজের প্রকৃতি অনুযায়ী কয়েকটি ভাগে বিভক্ত করে। এরপর প্রতিটি বিভাগের দায়িত্ব একেক জন বিশেষজ্ঞকে দেয়। বিশেষজ্ঞ কর্মীর ওপর দায়িত্ব থাকায় প্রাতিষ্ঠানিক কাজ বেশি দক্ষতার সাথে সম্পাদিত হয়। ফলে কর্মী উন্নয়ন ও প্রতিষ্ঠানের উন্নয়ন ঘটে। বিভাগ অনুযায়ী কাজ ভাগ করা কার্যভিত্তিক সংগঠনের বৈশিষ্ট্যের সাথে মিলে যায়। সুতরাং বলা যায়, উদ্দীপকের সায়মা লি. কার্যভিত্তিক সংগঠন কাঠামো অনুসরণ করে ।"
        },
        {
          "label": "ঘ",
          "question": "সায়মা লি.-এর উপদেষ্টা নিয়োগের সিদ্ধান্তের যথার্থতা মূল্যায়ন করো ।",
          "explanation": "উদ্দীপকের সায়মা লি.-এর উপদেষ্টা নিয়োগের সিদ্ধান্তটি যথার্থ । কোম্পানির নির্বাহীদের সহযোগিতা করার জন্য তাদের অধীনস্থ কর্মী নিয়োগ দেওয়া হয়। এ কর্মী উপদেষ্টা হিসেবে বিবেচিত হন। তিনি বিভিন্ন পরামর্শ দিয়ে প্রতিষ্ঠানের কাজ দক্ষতার সাথে করতে সহযোগিতা করে থাকেন । উদ্দীপকের সায়মা লি. একটি বৃহদায়তন উৎপাদনকারী প্রতিষ্ঠান। এতে কার্যভিত্তিক সংগঠন কাঠামো বিদ্যমান। কিন্তু কাজের মান বাড়াতে কোম্পানি উপদেষ্টা নিয়োগের সিদ্ধান্ত নিয়েছে। প্রতিষ্ঠানটিতে উপদেষ্টা নিয়োগ করলেও কর্তৃত্ব নির্বাহীর হাতে থাকবে। কারণ, উপদেষ্টা শুধু নির্বাহীকে সহায়তা করবেন। কোনো সিদ্ধান্ত নেওয়ার ক্ষমতা তার নেই। তবে তাকে নিয়োগ দেওয়ায় কোম্পানির কাজের চাপ কমার পাশাপাশি সমস্যার দ্রুত সমাধান সম্ভব হবে। অতএব, কাজের মান বাড়াতে সায়মা লি.-এ উপদেষ্টা নিয়োগের সিদ্ধান্ত অবশ্যই যৌক্তিক।"
        }
      ]
    },
    {
      "number": "5",
      "uddipok": "সুরমা সিমেন্ট কোম্পানি একটি বৃহদায়তন শিল্প প্রতিষ্ঠান। প্রতিষ্ঠানটির উৎপাদন বিভাগের বিভাগীয় ব্যবস্থাপকের শূন্যপদ পূরণের জন্য সংবাদপত্রে বিজ্ঞপ্তি দিয়ে একজন ব্যবস্থাপক নিয়ো দেওয়া হয়। কিন্তু ঐ ব্যবস্থাপক যোগদানের সময় বিভাগের অধস্তন কর্মীদের ক্ষোভ ও অসন্তোষের সম্মুখীন হন।",
      "tag": "BB 17",
      "sub_questions": [
        {
          "label": "ক",
          "question": "পদোন্নতি কী?",
          "explanation": "এ প্রতিষ্ঠানে কর্মরত কর্মীর বর্তমান পদ থেকে মর্যাদা, ক্ষত, এবং সুযোগ-সুবিধা বাড়িয়ে উচ্চতর পদে পদায়ন করার প্রক্রিয়াকে পদোন্নতি বলে।"
        },
        {
          "label": "খ",
          "question": "কর্মী সংগ্রহ প্রক্রিয়ার দ্বিতীয় পদক্ষেপটি ব্যাখ্যা করো।",
          "explanation": "কর্মী সংগ্রহ প্রক্রিয়ার দ্বিতীয় পদক্ষেপটি হলো উৎস নির্ধারণ। কর্মী সংগ্রহের বিভাগীয় রিকুইজিশন বা চাহিদাপত্র পাওয়ার পর কোথা থেকে কর্মী সংগ্রহ করা যাবে, তা চিন্তা-ভাবনা করে উৎস নির্ধারণ করা হয়। সাধারণত অভ্যন্তরীণ বা বাহ্যিক উৎস থেকে কর্মী সংগ্রহ করা হয়। প্রতিষ্ঠানে কর্মরত কর্মীদের মধ্য থেকে কর্মী সংগ্রহ করার ব্যবস্থ অভ্যন্তরীণ উৎস। আবার, প্রতিষ্ঠানের বাইরে থেকে কর্মী সংগ্রহ করা হলো বাহ্যিক উৎস ।"
        },
        {
          "label": "গ",
          "question": "সুরমা সিমেন্ট কোম্পানি কোন উৎস থেকে কর্মী সংগ্রহ করেছে? বর্ণনা করো ।",
          "explanation": "উদ্দীপকের সুরমা সিমেন্ট কোম্পানি বাহ্যিক উৎস থেকে কর্মী সহ করেছে। শূন্যপদ পূরণের জন্য প্রতিষ্ঠানের বাইরে থেকে কর্মী সংগ্রহ করা হলো বাহ্যিক উৎস। এ পদ্ধতিতে পত্রিকা ও অনলাইনে বিজ্ঞপ্তি দিয়ে অনেক প্রার্থী সংগ্রহ করা হয়। এরপর তাদের লিখিত, মৌখিক ও বুদ্ধিমত্তা পরীক্ষা নিয়ে সবচেয়ে যোগ্য ব্যক্তিকে নির্বাচন করা যায়। উদ্দীপকের সুরমা সিমেন্ট কোম্পানি-এর উৎপাদন বিভাগের বিভাগীয় ব্যবস্থাপকের পদ শূন্য হয়। পদ পূরণের জন্য প্রতিষ্ঠানটি সংবাদপত্রে বিজ্ঞপ্তি দেয়। বিজ্ঞপ্তি অনুযায়ী অনেক আগ্রহী প্রার্থী আবেদন করেন। পরবর্তীতে প্রতিষ্ঠানটি আবেদনকারীদের পরীক্ষা-নিরীক্ষার মাধ্যমে যোগ্য ব্যক্তিকে বাছাই করে। প্রতিষ্ঠানের তত্ত্বাবধানে বাইরে থেকে এ বিভাগীয় ব্যবস্থাপককে নেওয়া হয়েছে। সুতরাং বলা যায়, সুরমা সিমেন্ট কোম্পানি কর্মী সংগ্রহে বাহ্যিক উৎস ব্যবহার করেছে।"
        },
        {
          "label": "ঘ",
          "question": "সুরমা সিমেন্ট কোম্পানি-এর অধস্তন কর্মীদের অসন্তোষ ক্ষোভের সম্ভাব্য কারণ বিশ্লেষণ করো।",
          "explanation": "যে উদ্দীপকের সুরমা সিমেন্ট কোম্পানিতে কর্মরত ব্যক্তিদের মধ্য থেকে বিভাগীয় ব্যবস্থাপক নিয়োগ না দেওয়ায় অধস্তন কর্মীদের মধ্যে অসন্তোষ তৈরি হয়েছে। প্রতিষ্ঠানে কর্মরত কর্মীরা একটি নির্দিষ্ট সময়ে পদোন্নতি আশা করে। তারা চায় প্রতিষ্ঠানে কোন উচ্চ পদ শূন্য হলে সেখানে অধিষ্ঠিত হতে। অনেক সময় কর্তৃপক্ষ বর্তমান কর্মীদের দিয়ে এই শূন্য পদ পূরণ করেন। আবার, প্রতিষ্ঠানের ভেতরে যোগ্যতাসম্পন্ন কর্মী না পাওয়া গেলে বাইরে থেকে নিয়োগ দেওয়া হয়। তবে এতে কর্মরত কর্মীদের মাঝে অসন্তোষ তৈরি হয়। উদ্দীপকের সুরমা সিমেন্ট কোম্পানিতে একজন বিভাগীয় উৎপাদন ব্যবস্থাপক নিয়োগের প্রয়োজন হয়। তাই প্রতিষ্ঠানটি পত্রিকায় বিজ্ঞপ্তি দেয়। কিন্তু এর ভেতরে অনেক জ্যেষ্ঠ কর্মী কর্মরত আছেন, যারা পদটি পেতে চান। এক্ষেত্রে প্রতিষ্ঠানটি বর্তমান কর্মীদের সুযোগ দেয়নি। শূন্যপদ পূরণের জন্য সুরমা সিমেন্ট কোম্পানি বাইরের উৎসকে বেশি গুরুত্ব দিয়েছে। এতে বর্তমান কর্মীরা মনে করছেন, প্রতিষ্ঠান তাদের জ্যেষ্ঠতা ও যোগ্যতাকে যথাযথ মূল্যায়ন করেনি। তাই তাদের মনে অসন্তোষ ও ক্ষোভ তৈরি হয়েছে। অতএব, কোম্পানিটির বাইরে থেকে বিভাগীয় ব্যবস্থাপক-নিয়োগ অধস্তনদের অসন্তোষ ও ক্ষোভের কারণ।"
        }
      ]
    },
    {
      "number": "6",
      "uddipok": "শরিফ স্টাইল লি. একটি উৎপাদনমুখী প্রতিষ্ঠান। এ প্রতিষ্ঠানে প্রায় ১,০০০ কর্মী কাজ করে। প্রতিষ্ঠানের ব্যবস্থাপক মনে করেন কর্তৃপক্ষের বেশি সহানুভূতিশীলতার ফলে কর্মীরা অলস হয়ে পড়েছে এবং কর্মীরা কাজ এড়িয়ে চলায় প্রতিষ্ঠানের উৎপাদন ক্ষমতা কমে গিয়েছে। তাই তিনি শাস্তিমূলক ব্যবস্থা নেওয়ার মাধ্যমে কর্মীদের থেকে কাজ আদায় করতে চান। কোনো পরিকল্পনা তৈরিতে কর্মীদের অংশ নিতে সুযোগ না দেওয়ার সিদ্ধান্ত নেন।",
      "tag": "BB 17",
      "sub_questions": [
        {
          "label": "ক",
          "question": "নেতা কাকে বলে?",
          "explanation": "যিনি লক্ষ্য অর্জনে কর্মীদের প্রভাবিত করে তাদের সর্বোচ্চ সামর্থ্যকে কাজে লাগানোর চেষ্টা করেন, তিনিই নেতা ।"
        },
        {
          "label": "খ",
          "question": "পরামর্শমূলক নির্দেশনা বলতে কী বোঝ?",
          "explanation": "নির্দেশনা দেওয়ার আগে তা বাস্তবায়নকারীদের সাথে পরামর্শ করে এর বিষয়বস্তু ঠিক করার প্রক্রিয়াকে পরামর্শমূলক নির্দেশনা বলে । এ ধরনের নির্দেশনা কর্মীরা আনন্দের সাথে নেয়। ফলে তাদের কাজে উৎসাহ-উদ্দীপনা বেড়ে যায়। এছাড়া পরামর্শমূলক নির্দেশনা কর্মীদের সাথে আলাপ-আলোচনার মাধ্যমে করা হয়। এতে নির্দেশনা কার্যকর ও বাস্তবসম্মত হয়। তাই, এ ধরনের নির্দেশনার মাধ্যমে প্রতিষ্ঠানের কাজ সুষ্ঠুভাবে করাও সহজ হয়।"
        },
        {
          "label": "গ",
          "question": "ক্ষমতা প্রয়োগের ধরন বিচারে শরিফ স্টাইল লি.-এ কোন ধরনের নেতৃত্ব বিদ্যমান আছে? ব্যাখ্যা করো।",
          "explanation": "উদ্দীপকের শরিফ স্টাইল লি.-এ ক্ষমতা প্রয়োগের ধরন বিচারে মুক্ত বা লাগামহীন নেতৃত্ব বিদ্যমান । এ ধরনের নেতৃত্বে নেতা কর্মীদের দায়িত্ব দিয়ে নিশ্চিন্ত থাকেন। তাই কর্মীরা ইচ্ছা অনুযায়ী কাজ করে। এক্ষেত্রে নেতা নিজে কাজ করতে পছন্দ করেন না। আবার, কর্মীদেরকে নির্দিষ্টভাবে আদেশও দেন না। উদ্দীপকের শরিফ স্টাইল লি. একটি উৎপাদনমুখী প্রতিষ্ঠান। এ প্রতিষ্ঠানে প্রায় ১,০০০ কর্মী কাজ করে। প্রতিষ্ঠানের ব্যবস্থাপক মনে করেন, কর্তৃপক্ষের বেশি সহানুভূতিশীলতার ফলে কর্মীরা অলস হয়ে পড়েছে। তারা কাজ এড়িয়ে চলায় প্রতিষ্ঠানের উৎপাদন ক্ষমতা কমে গেছে। এ কাজগুলোর সাথে লাগামহীন নেতৃত্বের মিল আছে। তাই বলা যায়, শরিফ স্টাইল লি.-এ মুক্ত বা লাগামহীন নেতৃত্ব অনুসরণ করা হয়।"
        },
        {
          "label": "ঘ",
          "question": "উল্লিখিত প্রতিষ্ঠানে পরবর্তী পদক্ষেপ নেওয়ার যৌক্তিকতা বিশ্লেষণ করো।",
          "explanation": "শরিফ স্টাইল লি.-এ পরবর্তীতে নেওয়া স্বৈরতান্ত্রিক নেতৃত্ব সম্পূর্ণ যৌক্তিক। এ নেতৃত্বে নেতা সব ক্ষমতা নিজের কাছে রাখেন। তিনি ইচ্ছে অনুযায়ী এককভাবে সিদ্ধান্ত নেন। তিনি যা ভালো মনে করেন, তা-ই করেন। কিন্তু কাজের জন্য নেতা কারো কাছে জবাবদিহি করতে বাধ্য থাকেন না। উদ্দীপকের প্রতিষ্ঠানের ব্যবস্থাপক মনে করেন, কর্তৃপক্ষের বেশি সহানুভূতিশীলতার ফলে কর্মীরা অলস হয়ে পড়েছে। তারা কাজ এড়িয়ে চলায় প্রতিষ্ঠানের উৎপাদন ক্ষমতা কমে গেছে। তাই তিনি শাস্তিমূলক ব্যবস্থা নেওয়ার মাধ্যমে কর্মীদের কাছ থেকে কাজ আদায় করতে চান। এছাড়া কোনো পরিকল্পনা তৈরিতে কর্মীদের সুযোগ না দেওয়ার সিদ্ধান্ত নেন । প্রতিষ্ঠানটির প্রথম দিকে অনুসরণ করা নেতৃত্বে কর্মীদের মধ্যে অলস ও অবহেলার প্রবণতা দেখা যায়। তাই ব্যবস্থাপক পরবর্তীতে সঠিকভাবে কাজ আদায়ে স্বৈরতান্ত্রিক নেতৃত্ব অনুসরণ করতে চান। এর ফলে কর্মীরা নেতার নির্দেশে কাজ করতে বাধ্য থাকবে। কাজের চাপ ও শাস্তির ভয়ে তারা দ্রুত কাজ শেষ করবে। প্রতিষ্ঠানে ব্যবস্থাপকের কর্তৃত্বও বজায় থাকবে। এটি প্রতিষ্ঠানের জন্য সফলতা নিয়ে আসবে। সুতরাং, শরীফ স্টাইল লি.-এ সাময়িকভাবে স্বৈরতান্ত্রিক নেতৃত্ব নেওয়া যথার্থ হবে ।"
        }
      ]
    },
    {
      "number": "7",
      "uddipok": "মাসুদ একটি বেসরকারি প্রতিষ্ঠানে অস্থায়ী ভিত্তিতে অফিস সহকারী হিসেবে চাকরি করছেন। তিনি প্রতি মাসে বেতন ও আনুষঙ্গিক ভাতা বাবদ প্রায় সাত হাজার টাকা পান। চাকরির নিরাপত্তা চাইলে ব্যবস্থাপক তাকে ছয় মাস দক্ষতার সাথে কাজ করার শর্ত জুড়ে দেন । তবে এ শর্তেও মাসুদ আশান্বিত হন এবং সর্বোচ্চ আন্তরিকতার সাথে কাজ করতে থাকেন ।",
      "tag": "BB 17",
      "sub_questions": [
        {
          "label": "ক",
          "question": "আর্থিক প্রেষণা কী?",
          "explanation": "অর্থ ও আর্থিক সুযোগ-সুবিধার সাথে সম্পৃক্ত প্রণোদনামূলক ব্যবস্থাকে আর্থিক প্রেষণা বলে। যেমন: বেতন, বোনাস ।"
        },
        {
          "label": "খ",
          "question": "'X ও 'Y-তত্ত্ব' বলতে কী বোঝ?",
          "explanation": "ডগলাস ম্যাকগ্রেগরের দেওয়া প্রেষণা তত্ত্ব হলো X ও Y তত্ত্ব। X তত্ত্বে কর্মীরা কাজ পছন্দ করে না, অলস ও দায়িত্ব এড়িয়ে চলে এবং তাদের কাজে বাধ্য করতে হয়। এটি একটি নেতিবাচক দৃষ্টিভঙ্গিমূলক তত্ত্ব। অন্যদিকে Y তত্ত্বে কর্মীরা সৃজনশীল, দায়িত্ব পেতে চায় এবং স্বেচ্ছায় কাজ করতে পছন্দ করে। এটি হলো ইতিবাচক দৃষ্টিভঙ্গিমূলক তত্ত্ব।"
        },
        {
          "label": "গ",
          "question": "চাহিদা সোপান তত্ত্ব অনুযায়ী মাসুদ কোন স্তরের অভাব বোধ করছেন? ব্যাখ্যা করো।",
          "explanation": "উদ্দীপকের মাসুদ চাহিদা সোপান তত্ত্বের চাকরির নিরাপত্তার অভাববোধ করছেন। সব বিপদ-আপদ ও অনিশ্চয়তা থেকে চাকরির নিশ্চিয়তা দেওয়া হলো নিরাপত্তার চাহিদা । চাকরির নিরাপত্তা না থাকলে কর্মীরা সবসময় চাকরি হারানোর ভয়ে থাকে। এ অবস্থায় তারা মানসিকভাবে কাজে মনোযোগ দিতে পারেন না। উদ্দীপকের মাসুদ একটি বেসরকারি প্রতিষ্ঠানে অফিস সহকারী হিসেবে কাজ করেন। তিনি মাসিক বেতন ও অন্যান্য ভাতা বাবদ প্রায় সাত হাজার টাকা পান। তবে তার চাকরির নিরাপত্তা নেই। চাকরি অস্থায়ী বলে ভবিষ্যতে কী হবে, তা তিনি জানেন না। তিনি এ সমস্যা নিয়ে চিন্তিত। তাই বলা যায়, চাহিদা সোপান তত্ত্ব অনুযায়ী মাসুদের চাকরির নিরাপত্তার অভাব আছে।"
        },
        {
          "label": "ঘ",
          "question": "ব্যবস্থাপক মাসুদকে যেভাবে প্রেষণা দিয়েছেন তার যথার্থতা মূল্যায়ন করো ।",
          "explanation": "উদ্দীপকের ব্যবস্থাপক মাসুদকে অনার্থিক প্রেষণা দিয়েছেন, যা যথার্থ হয়েছে । এ প্রেষণায় অর্থ ছাড়া অন্যান্য উদ্দীপকের মাধ্যমে কর্মীদের প্রণোদিত করা হয়। কাজের পরিবেশ, চাকরির নিরাপত্তা, পদোন্নতি, উত্তম ব্যবহার, ভালো কাজের প্রশংসা, প্রশিক্ষণ সুবিধা প্রভৃতি অনার্থিক প্রেষণার অন্তর্গত। আর্থিক প্রেষণার পাশাপাশি অনার্থিক প্রেষণা দেওয়া হলে কর্মী মানসিকভাবে সন্তুষ্ট থাকেন। উদ্দীপকের মাসুদ একটি বেসরকারি প্রতিষ্ঠানে অফিস সহকারী হিসেবে চাকরি করছেন। তবে তার চাকরিটি অস্থায়ী। যেকোনো সময় তারচাকরি চলে যেতে পারে। এ নিয়ে তিনি চিন্তিত। মাসুদের চিন্তা দূর করার জন্য প্রতিষ্ঠানের ব্যবস্থাপক বলেন, ছয় মাস দক্ষতার সাথে কাজ করলে চাকরি স্থায়ী করা হবে। ব্যবস্থাপকের কথা শুনে মাসুদ আশান্বিত হন। এ ধরনের আশ্বাস কোনো বাড়তি আর্থিক সুবিধা দেবে না। কিন্তু তিনি দক্ষতার সাথে কাজ করতে পারলে তার চাকরির নিরাপত্তা থাকবে। এতে তিনি মানসিক স্ব পাবেন। ফলে তিনি কাজে মনোযোগী হবেন। এছাড়া প্রতিষ্ঠানের প্রতি তার আস্থাও বাড়বে। ফলে কর্তৃপক্ষ ও কর্মী উভয়ই লাভবান হবেন। তাই বলা যায়, ব্যবস্থাপক মাসুদকে অনার্থিক প্রেষণার আশ্বাস দিয়েছেন, যা যুক্তিযুক্ত।"
        }
      ]
    },
    {
      "number": "8",
      "uddipok": "",
      "tag": "BB 17",
      "sub_questions": [
        {
          "label": "ক",
          "question": "ইন্টারনেট কী?",
          "explanation": "ইন্টারনেট হলো পারস্পরিক সম্পর্কযুক্ত কম্পিউটার নেটওয়ার্ক, যার মাধ্যমে এক কম্পিউটার থেকে অন্য কম্পিউটারে তথ্যের আদান-প্রদান করা যায়।"
        },
        {
          "label": "খ",
          "question": "ভিডিও কনফারেন্সিং বলতে কী বোঝ ?",
          "explanation": "ভিডিও কনফারেন্সিং হলো এক ধরনের যোগাযোগ ব্যবস্থা, যেখানে টেলিভিশন বা মনিটরের পর্দায় কনফারেন্স বা মিটিংয়ে অংশগ্রহণকারী ব্যক্তিরা পরস্পরের মুখোমুখি হয় ও কথোপকথনে অংশ নেয় । টেলিকনফারেন্সিংয়ের একটি প্রক্রিয়া হলো ভিডিও কনফারেন্সিং। এক্ষেত্রে কম্পিউটার ও ইন্টারনেট আবশ্যক। এ ব্যবস্থায় মনিটরের পর্দায় গ্রাহক ও প্রেরক পরস্পরকে দেখতে ও কথা বলতে পারেন। দেশে এবং বিদেশেও এ প্রক্রিয়ায় একে অন্যের সাথে যোগাযোগ করতে পারে। এ ধরনের যোগাযোগ তুলনামূলক ব্যয়বহুল ।"
        },
        {
          "label": "গ",
          "question": "উদ্দীপকের যে ঘরটিতে প্রশ্নবোধক চিহ্ন রয়েছে সেখানকার \"?\" চিহ্নিত স্থানের উপাদানটি ব্যাখ্যা করো।",
          "explanation": "উদ্দীপকের প্রশ্নবোধক \"?\" চিহ্নিত স্থানের উপাদানটি হলো প্রাপক । যোগাযোগ প্রক্রিয়ার বিভিন্ন পদক্ষেপের (প্রেরক, সংবাদ মাধ্যম, প্রাপক) মধ্য দিয়ে তথ্য প্রেরক থেকে প্রাপকের কাছে পৌঁছায়। এক্ষেত্রে প্রক্রিয়াটি শুরু হয় প্রেরকের সংবাদ পাঠানোর মধ্য দিয়ে। আর শেষ হয় প্রাপকের ফলাবর্তন দেওয়ার পর। উদ্দীপকের চিত্রে প্রেরক দিয়ে প্রক্রিয়াটি শুরু হয়েছে। যে সংবাদ তৈরির মাধ্যমে প্রক্রিয়াটি শুরু করে। এক্ষেত্রে প্রেরক মাধ্যম তৈরি করে সংবাদটি প্রেরণ করে। পরবর্তীতে প্রেরিত সংবাদের ফলাবর্তনও পায়। এখানে '?' চিহ্নিত স্থানের অংশটি প্রেরকের সংবাদ পেয়ে ফলাবর্তনের মাধ্যমে উত্তর দেয় । প্রশ্নবোধ (?) চিহ্নিত স্থানের উপাদানটি প্রাপক। কারণ, প্রেরকের সংবাদপাঠানোর কাজ শেষ হওয়ার পর প্রাপক তা পেয়ে থাকে। সংবাদ পাওয়ার নিশ্চয়তা জানাতে প্রেরককে প্রাপক ফলাবর্তন পাঠায়। এক্ষেত্রে প্রাপক ছাড়া যোগাযোগ প্রক্রিয়াটি সংঘটিত হতে পারবে না। অতএব, যোগাযোগ প্রক্রিয়াটি সম্পূর্ণ করতে চিত্রের '?' চিহ্নিত স্থানের প্রাপক উপাদানটি প্রয়োজন ।"
        },
        {
          "label": "ঘ",
          "question": "সামগ্রিকভাবে চিত্রটি যে প্রক্রিয়ার নির্দেশ করে যোগাযোগে তার আবশ্যকতা বিশ্লেষণ করো।",
          "explanation": "উদ্দীপকের চিত্রটি যোগাযোগ প্রক্রিয়াকে নির্দেশ করে, যার আবশ্যকতা আছে। এ প্রক্রিয়া নির্দিষ্ট কিছু পদক্ষেপের (প্রেরক, সংবাদ প্রাপক, ফলাবর্তন) সমষ্টি। এগুলোর মধ্য দিয়ে প্রেরকের কাছ থেকে সংবাদ প্রাপকের কাছে পৌঁছে। উদ্দীপকের চিত্রে কয়েকটি ধারাবাহিক পদক্ষেপ দেখানো হয়েছে। প্রেরক দিয়ে প্রক্রিয়াটি শুরু হয়ে ফলাবর্তনের মাধ্যমে শেষ হয়। মূলত দু'টি পক্ষের মধ্যে সংবাদ বিনিময়ে এ প্রক্রিয়া অনুসরণ করা হয় । যোগাযোগ প্রক্রিয়ার প্রথমে প্রেরক কী বিষয়ে যোগাযোগ করবে, তা ঠিক করে। এরপর বিভিন্ন শব্দ, সংকেত ও প্রতীক ব্যবহার করে সংবাদ সাজায়। এরপর সংবাদটি প্রাপককে পাঠানোর জন্য একটি মাধ্যম (চিঠি, মোবাইল, ফ্যাক্স, প্রভৃতি) নির্বাচন করতে হয়। নির্দিষ্ট মাধ্যমে পাঠানোরপর তা প্রাপকের কাছে পৌঁছে। সংবাদটি পেয়ে প্রাপক অর্থ বোঝার চেষ্টা করে। এরপর প্রেরককে সংবাদ পাওয়ার খবর জানায়। এভাবে ফলাবর্তনের মাধ্যমে যোগাযোগ প্রক্রিয়া শেষ হয়। ধারাবাহিক এ পদক্ষেপগুলোর সাথে উদ্দীপকের প্রক্রিয়াটির মিল আছে। অতএব, সঠিকভাবে তথ্য বিনিময়ে যোগাযোগ প্রক্রিয়া অবশ্যই প্রয়োজন ।"
        }
      ]
    },
    {
      "number": "9",
      "uddipok": "জনাব তানভীর একটি প্রতিষ্ঠানের মুখ্য নির্বাহী। তিনি তার অধীনস্থ সব বিভাগ, উপবিভাগের কাজে নিয়মিত খোঁজ-খবর রাখেন। প্রতিষ্ঠানে কোনো কর্মীর কোনো ধরনের সমস্যা হলে তিনি ব্যক্তিগতভাবে যোগাযোগ করেন। প্রাতিষ্ঠানিক কাঠামোর বাইরে এ ধরনের যোগাযোগের ফলে কর্মীরা উৎসাহ নিয়ে কাজ করে এবং অনেক সময় নিজেরাই ঐক্যবদ্ধ হয়ে প্রতিষ্ঠানের কল্যাণে কাজে উদ্যোগী হয়। নিজ উদ্যোগে কর্মীদের দলীয় প্রচেষ্টার ফলে জনাব তানভীরের প্রতিষ্ঠানটি সুশৃঙ্খলভাবে পরিচালিত হচ্ছে।",
      "tag": "BB 17",
      "sub_questions": [
        {
          "label": "ক",
          "question": "ই-মেইল কী?",
          "explanation": "ই-মেইল বলতে এক কম্পিউটার/মোবাইল থেকে ইন্টারনেটের মাধ্যমে অন্য কোনো কম্পিউটার/মোবাইলে কোনো তথ্য বিনিময় করাকে বোঝায় ।"
        },
        {
          "label": "খ",
          "question": "ই-কমার্স বলতে কী বোঝ?",
          "explanation": "ব্যবসায়ের অভ্যন্তরীণ ও বাহ্যিক বিভিন্ন পক্ষের সাথে ইন্টারনেট প্রযুক্তি ব্যবহার করে পণ্য বা সেবাকর্ম কেনা-বেচা ও লেনদেন কাজকে ই-কমার্স বলে । এক্ষেত্রে ব্যবসায়ীর জন্য ইন্টারনেট, কম্পিউটার, মডেম, ওয়েবসাইট, ডোমেইন প্রভৃতি বিষয় সংরক্ষণ বা ব্যবহার করা গুরুত্বপূর্ণ। এতে ক্রেতা পণ্যের অর্ডার দিতে ইন্টারনেট ব্যবহার করে। বিক্রেতাও ইন্টারনেটের মাধ্যমে অর্ডার নিয়ে, বিপণন কাজ করে।"
        },
        {
          "label": "গ",
          "question": "জনাব তানভীরের কার্যকর সমন্বয়ের কোন পূর্বশর্তটির সাথে মিল আছে? ব্যাখ্যা করো।",
          "explanation": "উদ্দীপকের জনাব তানভীরের কার্যকর সমন্বয়ের স্বেচ্ছামূলক সমন্বয়সাধন পূর্বশর্তটির সাথে মিল আছে। এ শর্ত অনুযায়ী প্রতিষ্ঠানের কর্মীরা নিজ থেকে সমন্বয়সাধন করে। কর্মীদের স্বতঃস্ফূর্ত ইচ্ছাশক্তি হলো স্বেচ্ছামূলক সমন্বয়ের মূল চালিকাশক্তি। এতে কর্মীরা নিজ থেকে কাজে আগ্রহী হওয়ায় প্রতিষ্ঠানের লক্ষ্য অর্জন নিশ্চিত হয়। উদ্দীপকের জনাব তানভীর একটি প্রতিষ্ঠানের মুখ্য নির্বাহী। তিনি তার অধীনস্থ সব বিভাগ-উপবিভাগের কাজের নিয়মিত খোঁজ-খবর রাখেন । প্রতিষ্ঠানের ভেতরে এবং বাইরে কর্মীদের কোনো সমস্যা হলে তিনি ব্যক্তিগতভাবে যোগাযোগ করেন। ফলে তার কর্মীরা প্রতিষ্ঠানে উৎসাহ নিয়ে কাজ করে। নিজ উদ্যোগে কর্মীদের দলীয় প্রচেষ্টার ফলে জনাব তানভীরের প্রতিষ্ঠানটি সুশৃঙ্খলভাবে পরিচালিত হচ্ছে। সুতরাং, কর্মীরা নিজ থেকে কাজে আগ্রহী হওয়ার মাধ্যমে স্বেচ্ছামূলক সমন্বয়সাধন হয়েছে।"
        },
        {
          "label": "ঘ",
          "question": "‘জনাব তানভীরের সমন্বয় উপায়টি ঐক্য ও ভারসাম্য সৃষ্টিতে সহায়ক’— তুমি এ বক্তব্য সমর্থন করো কী? মতামত দাও।",
          "explanation": "জনাব তানভীরের সমন্বয় উপায়টি ঐক্য ও ভারসাম্য সৃষ্টিতে সহায়ক'-বক্তব্যটির সাথে আমি একমত। সমন্বয়ের মাধ্যমে প্রতিষ্ঠানে নিয়োজিত বিভিন্ন ব্যক্তি ও বিভাগের প্রচেষ্টাসমূহ ঐক্যবদ্ধ করা হয়। যেকোনো দলবদ্ধ প্রচেষ্টায় সমন্বয় গুরুত্বপূর্ণ। দলের সদস্যদের কাজের মধ্যে সমন্বয় না থাকলে লক্ষ্য অর্জন সম্ভব হয় না। উদ্দীপকের জনাব তানভীর একটি প্রতিষ্ঠানের মুখ্য নির্বাহী। তিনি প্রতিষ্ঠানের কর্মীদের অভ্যন্তরীণ ও বাহ্যিক সমস্যা নিজে তদারকি করেন। ফলে কর্মীরা ঐক্যবদ্ধ হয়ে প্রতিষ্ঠানে কল্যাণের কাজ করতে উদ্যোগী হয় । প্রতিষ্ঠানটিতে সমন্বয়সাধন হওয়ায় কর্মীরা নিজেদের কাজ সুশৃঙ্খলভাবে করতে পারে। সকল কর্মী সমানভাবে প্রতিষ্ঠানে কাজ করায় কাজের মধ্যে ভারসাম্য তৈরি হয়। নিজ উদ্যোগে কর্মীদের দলীয় প্রচেষ্টার ফলেজনাব তানভীরের প্রতিষ্ঠানটি সুশৃঙ্খলভাবে পরিচালিত হয়। সুতরাং, জনাব তানভীর সমন্বয়সাধনের মাধ্যমে প্রতিষ্ঠানের কাজে ঐক্য ও ভারসাম্য তৈরি করেন।"
        }
      ]
    },
    {
      "number": "10",
      "uddipok": "জনাব পাভেল বছরের শুরুতে সারা বছরের সম্ভাব্য বিক্রি, বিক্রিমূল্য, এমনকি খরচ কত হতে পারে তা সবার সাথে পরামর্শ করে ঠিক করে নেন। পক্ষান্তরে মি. ইলিয়াস তার প্রতিষ্ঠানে মাঝে মাঝে আয়-ব্যয়ের মূল্যায়ন করে সংশোধনী আনেন। বছর শেষে বাস্তবের সাথে হিসাব পরিকল্পনা মিলান এবং বিক্রি, মোট মুনাফা ও নিট মুনাফার অনুপাত বিশ্লেষণ করেন। এর ফলে আগে থেকে হিসাব পরিকল্পনা থাকায় নিয়ন্ত্রণ কাজ সহজ হয় ।",
      "tag": "BB 17,CB 17",
      "sub_questions": [
        {
          "label": "ক",
          "question": "সমচ্ছেদ বিন্দু কী?",
          "explanation": "যে বিন্দুতে প্রতিষ্ঠানের মোট আয় ও মোট ব্যয় সমান হয় তাকে সমচ্ছেদ বিন্দু বলে।"
        },
        {
          "label": "খ",
          "question": "নিয়ন্ত্রণ একটি অবিরাম প্রক্রিয়া ব্যাখ্যা করো।",
          "explanation": "যা নিয়ন্ত্রণ প্রক্রিয়ার একটি বৈশিষ্ট্য হলো নিরবচ্ছিন্নতা (Continuity)। পরিবর্তনশীল পরিবেশ, পরিস্থিতি, সাংগঠনিক কোনো পরিবর্তন, উদ্দেশ্যে পরিবর্তন প্রভৃতি কারণে বারবার পরিকল্পনায় পরিবর্তন আনতে হয়। এর সাথে নিয়ন্ত্রণ প্রক্রিয়াতেও পরিবর্তন আনতে হয়। তাই সঠিক নিয়ন্ত্রণ ব্যবস্থার জন্য নিয়ন্ত্রণ প্রক্রিয়া অবিরাম ও নিরবচ্ছিন্ন হওয়া আবশ্যক।"
        },
        {
          "label": "গ",
          "question": "জনাব পাভেল প্রতিষ্ঠানে কী ধরনের নিয়ন্ত্রণ প্রতিষ্ঠা করেছেন? ব্যাখ্যা করো।",
          "explanation": "উদ্দীপকের জনাব পাভেল তার প্রতিষ্ঠানে বাজেটীয় নিয়ন্ত্রণ ব্যবস্থা প্রতিষ্ঠা করেন । পরিকল্পনাকে সংখ্যায় প্রকাশ হলো বাজেট। এটি বর্তমানে নিয়ন্ত্রণের অন্যতম একটি কৌশল হিসেবে বিবেচিত। সাধারণত প্রতিষ্ঠানগুলো আর্থিক বছরের বাজেট তৈরি করে। এরপর তার আলোকে কাজ পরিচালনা ও নিয়ন্ত্রণের ব্যবস্থা নেয়। উদ্দীপকের জনাব পাভেল বছরের শুরুতে সারা বছরের সম্ভাব্য বিক্রি কত হতে পারে এবং এর বিক্রয়মূল্য কত হবে তা ঠিক করেন। এছাড়াও তিনি প্রতিষ্ঠানের খরচ কত হতে পারে, তা সবার সাথে পরামর্শ করে ঠিক করেন। এর আলোকে প্রতিষ্ঠানের কাজ করা হয়। এরপর নির্ধারিত সংখ্যাত্মক মানের সাথে প্রকৃত কার্যফলের তুলনা করা হয়। কোথাও সমস্যা হলে তার কারণ বের করে সংশোধনের পদক্ষেপ নেওয়া হয়। তাই বলা যায়, জনাব পাভেল প্রতিষ্ঠানে বাজেটীয় নিয়ন্ত্রণ ব্যবস্থা প্রয়োগ করেন।"
        },
        {
          "label": "ঘ",
          "question": "কর্মক্ষেত্রে আর্থিক শৃঙ্খলা প্রতিষ্ঠায় মি. ইলিয়াসের প্রতিষ্ঠানে নিয়ন্ত্রণ পদ্ধতি অধিক ফলদায়ক বিশ্লেষণ করো।",
          "explanation": "কাজের ক্ষেত্রে আর্থিক শৃঙ্খলা প্রতিষ্ঠায় মি. ইলিয়াস তার প্রতিষ্ঠানে নিয়ন্ত্রণের আর্থিক বিবরণী তৈরির পদ্ধতিটি ব্যবহার করেন। এ বিবরণীর মাধ্যমে প্রতিষ্ঠানে নির্দিষ্ট সময় শেষে আয় বিবরণী, নগদ প্রবাহ বিবরণী, উদ্বৃত্তপত্র প্রভৃতি তৈরি করা হয়। এগুলো থেকে প্রতিষ্ঠানের মোট মুনাফা, নিট মুনাফা, সম্পত্তি ও দায়ের অবস্থা সম্পর্কে জানা যায়। এক্ষেত্রে বিগত বছরের আর্থিক বিবরণী পরবর্তী বছরের নিয়ন্ত্রণ কৌশল হিসেবে কাজ করে। উদ্দীপকের মি. ইলিয়াস মাঝে মধ্যে তার প্রতিষ্ঠানের আয়-ব্যয় মূল্যায়ন করেন এবং এতে সংশোধনী আনেন। বছর শেষে তিনি বাস্তবায়িত কাজের সাথে হিসাব পরিকল্পনা মেলান এবং বিক্রয় মোট মুনাফা ও নিট মুনাফার অনুপাত বিশ্লেষণ করেন। আর্থিক বিবরণী থেকে প্রতিষ্ঠানের বিভিন্ন আয় ও ব্যয়, খরচ, লাভ-ক্ষতি, সম্পত্তি ও দায় প্রভৃতি বিষয় সম্পর্কে জানা যায়। বিগত বছরের আর্থিক বিবরণীর আলোকে বর্তমান বছরের সম্ভাব্য আয়-ব্যয় সম্পর্কে আগে থেকে অনুমান করা হয়। এরপর যথাসম্ভব ব্যয় কমিয়ে ও আয় বাড়িয়ে মুনাফাবাড়ানোর চেষ্টা চালানো হয়। এভাবে মি. ইলিয়াস বিগত বছরের আয় বিবরণীসমূহ বর্তমান বছরের আয়-ব্যয় নিয়ন্ত্রণের কৌশল হিসেবে ব্যবহার করেন। তাই বলা যায়, আর্থিক বিবরণী তৈরির মাধ্যমে মি. ইলিয়াস কাজের ক্ষেত্রে আর্থিক শৃঙ্খলা প্রতিষ্ঠা করতে পারবেন।"
        }
      ]
    },
    {
      "number": "11",
      "uddipok": "জনাব মিলন একটি সফল জুতা উৎপাদনকারী প্রতিষ্ঠানের মহাব্যবস্থাপক। তিনি পণ্য উৎপাদন, বিক্রয় ও পরিচালনার কোনো কোনো ক্ষেত্রে একই ধরনের নীতি ও কৌশল অনুসরণ করে চলতে স্বাচ্ছন্দ্যবোধকরেন। অধস্তনদের পক্ষে এর সাথে মিল রেখে চলা সহজ হয়। কিন্তু পণ্যের বিভিন্ন ডিজাইন তৈরি, বাজারজাতকরণ প্রসার কর্মসূচি ইত্যাদি বিষয়ে তিনি পরিকল্পনায় পরিবর্তন সাধন করেন ।",
      "tag": "BB 17",
      "sub_questions": [
        {
          "label": "ক",
          "question": "লক্ষ্য কী?",
          "explanation": "কোনো কাজের প্রত্যাশিত ফলাফলই হলো লক্ষ্য ।"
        },
        {
          "label": "খ",
          "question": "সিদ্ধান্ত গ্রহণে তথ্যের ভূমিকা কী?",
          "explanation": "যে সিদ্ধান্ত গ্রহণ হচ্ছে এমন একটি প্রক্রিয়া, যার মাধ্যমে সুনির্দিষ্ট সমস্যা সমাধানের সঠিক ও সর্বোত্তম উপায় নির্ধারণ করা হয়। এটি মূলত ভবিষ্যৎ কর্মপন্থার সাথে সম্পৃক্ত। সিদ্ধান্তকে বস্তুনিষ্ঠ নির্ভরযোগ্য করার লক্ষ্যে তথ্যের প্রয়োজন। তথ্যের বিচার-বিশ্লেষণের আলোকে কোনো বিষয়ের ওপর সিদ্ধান্ত নিলে তা ফলপ্রসূ হওয়ার সম্ভাবনা বেশি। এজন্যই সিদ্ধান্ত নিতে তথ্য অপরিহার্য ।"
        },
        {
          "label": "গ",
          "question": "উদ্দীপকের প্রথম ক্ষেত্রে তিনি প্রকৃতিভেদে কোন ধরনের পরিকল্পনার অনুসরণ করেন তা ব্যাখ্যা করো ।",
          "explanation": "উদ্দীপকের প্রথম ক্ষেত্রে জনাব মিলন প্রকৃতিভেদে স্থায়ী পরিকল্পনা অনুসরণ করেন । এ ধরনের পরিকল্পনা বারবার অনুসরণ করা হয়। একই ধরনের সমস্যা মোকাবেলার জন্য এ পরিকল্পনা নেওয়া হয়। উদ্দীপকের জনাব মিলন একই ধরনের নীতি ও কৌশল ব্যবহার করতে স্বাচ্ছন্দ্যবোধ করেন। এছাড়া, কর্মীরাও তার সাথে মিল রেখে চলেন । তিনি তার প্রতিষ্ঠানে বারবার পরিকল্পনা নিতে চান না । তাই তিনি একটি পরিকল্পনা অনুসরণ করেন। ফলে ঊর্ধ্বতন ও অধস্তনদের মধ্যে সুসম্পর্ক তৈরি হয়েছে। এর সাথে স্থায়ী পরিকল্পনার বৈশিষ্ট্যের মিল আছে। সুতরাং, জনাব মিলন প্রথমে স্থায়ী পরিকল্পনা অনুসরণ করেছেন।"
        },
        {
          "label": "ঘ",
          "question": "প্রতিযোগীদের মোকাবেলায় জনাব মিলন পরবর্তীতে যে ধরনের পরিকল্পনা নিতে যাচ্ছেন, তার যথার্থতা মূল্যায়ন করো ।",
          "explanation": "উদ্দীপকের জনাব মিলন প্রতিযোগীদের মোকাবেলায় পরবর্তীতে একার্থক পরিকল্পনা নিতে যাচ্ছেন, যা যথার্থ। এ পরিকল্পনা একবার ব্যবহারের জন্য প্রণয়ন করা হয় । এটি একটি নির্দিষ্ট লক্ষ্য বা উদ্দেশ্য অর্জনের জন্য প্রণয়ন করা হয়। আবার, উদ্দেশ্য অর্জনের পর তা বাতিল হয়ে যায়। উদ্দীপকের জনাব মিলন সফল জুতা উৎপাদনকারী একটি প্রতিষ্ঠানের মহাব্যবস্থাপক। প্রতিষ্ঠানে প্রথমে তিনি স্থায়ী পরিকল্পনা নেন। পরবর্তীতে পণ্যের বিভিন্ন ডিজাইন তৈরি, বাজারজাতকরণ প্রসার কর্মসূচি প্রভৃতি বিষয়ে তিনি পরিকল্পনায় পরিবর্তন করেন। জনাব মিলনের পরবর্তীতে নেওয়া কর্মসূচির সাথে একার্থক পরিকল্পনার মিল আছে। প্রতিযোগী প্রতিষ্ঠানের সাথে টিকে থাকতে তার এ পরিকল্পনাটি সহায়তা করবে। এ পরিকল্পনার মাধ্যমে তিনি ভোক্তাদের চাহিদা বিচার-বিশ্লেষণ করে নতুন পণ্য উৎপাদনের সুযোগ পাবেন ।এতে গ্রাহকরা তার পণ্যের প্রতি আকৃষ্ট হবে। অতএব, প্রতিযোগিতায় টিকে থাকার জন্য জনাব মিলন একার্থক পরিকল্পনা নিয়েছেন।"
        }
      ]
    }
  ]
}