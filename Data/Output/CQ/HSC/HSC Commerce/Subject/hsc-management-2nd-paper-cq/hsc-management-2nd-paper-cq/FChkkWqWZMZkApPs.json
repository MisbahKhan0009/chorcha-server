{
  "title": "নটরডেম কলেজ, ঢাকা ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব প্রিতম এবিসি লিমিটেড কোম্পানির নীতি নির্ধারণ ও কৌশল প্রণয়নের সাথে জড়িত। আবার, জনাব রাজ্জাক উৎপাদন ও বিক্রয় বিভাগের প্রধানের দায়িত্ব পালন করছেন। তিনি প্রতিষ্ঠানের পরিকল্পনা বাস্তবায়নের চেষ্টা করেন। অপরদিকে, জনাব রাজু ঐ প্রতিষ্ঠানের উৎপাদন বিভাগের সুপারভাইজার হিসেবে শ্রমিকদের তত্ত্বাবধান করেন এবং তাদের কাজে উৎসাহিত করেন। ফলে প্রতিষ্ঠানটির সাফল্য ক্রমাগত বৃদ্ধি পাচ্ছে।",
      "tag": "NDCD 25",
      "sub_questions": [
        {
          "label": "ক",
          "question": "ব্যবস্থাপনা বলতে কী বোঝ?",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব, প্রেষণা ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "\"ব্যবস্থাপনা সর্বজনীন\"- উক্তিটি ব্যাখ্যা করো।",
          "explanation": "ব্যবস্থাপনার সর্বজনীনতা বলতে সর্বত্র ও স্বব ক্ষেত্রে, ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "উদ্দীপকে উল্লেখ্য জনার প্রিতম ব্যবস্থাপনার কোন স্তরে অবস্থান করছেন বলে তুমি মনে করো? প্রতিষ্ঠানে তার অবস্থানের গুরুত্ব মূল্যায়ন করো।",
          "explanation": "উদ্দীপকে উল্লিখিত জনাব প্রিতম ব্যবস্থাপনার উচ্চ স্তরে অবস্থান করছেন বলে আমি মনে করি এ স্তরের ব্যবস্থাপকগণ প্রতিষ্ঠানের দীর্ঘমেয়াদি নীতি ও পরিকল্পনা তৈরি করেন। আর তাদের সিদ্ধান্ত বাস্তবায়নের জন্য মধ্য ও নিম্ন স্তরের কর্মীরা কাজ করে। প্রতিষ্ঠানের চেয়ারম্যান, পরিচালনা পর্ষদ, কোম্পানি সচিব, ব্যবস্থাপনা পরিচালক প্রভৃতি ব্যক্তিবর্গ উচ্চ স্তরের অন্তর্ভুক্ত। উদ্দীপকের জনাব প্রিতম এবিসি লিমিটেড এর একজন ব্যবস্থাপক। তিনি প্রতিষ্ঠানটির নীতি নির্ধারণ ও কৌশল প্রণয়নের সাথে জড়িত। এগুলো বাস্তবায়নের জন্য তিনি তার অধীস্থদের নির্দেশ দেন। জনাব প্রিতমের নেওয়া এসব সিদ্ধান্ত প্রতিষ্ঠানের জন্য অত্যন্ত গুরুত্বপূর্ণ। এজন্য তাকে অনেক বেশি চিন্তা-ভাবনা করতে হয়। তিনি এ কাজে মানসিক শ্রমের সাথে বেশি জড়িত থাকেন। এসব কাজ মূলত ব্যবস্থাপনার উচ্চ স্তরে করা হয়। সুতরাং, জনাব প্রিতম উদ্দীপকের প্রতিষ্ঠানটির একজন উচ্চ স্তরের ব্যবস্থাপক।"
        },
        {
          "label": "ঘ",
          "question": "তুমি কি একমত যে, এবিসি লিমিটেডের উন্নয়নে জনাব প্রিতম, জনাব রাজ্জাক এবং জনাব রাজুসহ সকলের অবদান অনস্বীকার্য? তোমার মতামত দাও।",
          "explanation": "এবিসি লিমিটেডের উন্নয়নে জনাব প্রিতম, জনাব রাজ্জাক এবং জনাব রাজুসহ সকলের অবদান অনস্বীকার্য- উক্তিটির সাথে আমি একমত ব্যবস্থাপনা প্রক্রিয়া বাস্তবায়নকারীদের বিভিন্ন পর্যায় হলো ব্যবস্থাপনা স্তর। এ স্তরের সংখ্যা যত বাড়ে, ব্যবস্থাপনার কাজের আওতা তত বিস্তৃত হয়। প্রতিটি স্তরের সম্মিলিত চেষ্টার মাধ্যমে প্রতিষ্ঠানের সফলতা অর্জিত হয়। উদ্দীপকের জনাব প্রিতম এবিসি লিমিটেড এর একজন উচ্চ স্তরের ব্যবস্থাপক। আবার উৎপাদন ও বিক্রয় বিভাগের দায়িত্বে থাকা জনাব রাজ্জাক প্রতিষ্ঠানটির পরিকল্পনা বাস্তবায়নের চেষ্টা করেন। আর, প্রতিষ্ঠানটির উৎপাদন বিভাগের সুপারভাইজার জনাব রাজু শ্রমিকদের তত্ত্বাবধান ও তাদের কাজে উৎসাহ দেন। তাদের এসব কাজের ফলে প্রতিষ্ঠানটির সাফল্য ক্রমাগত বৃদ্ধি পাচ্ছে। প্রতিষ্ঠানটিতে জনাব রাজ্জাক মধ্য স্তরে এবং জনাব রাজু নিম্ন স্তরের ব্যবস্থাপক হিসেবে কর্মরত আছেন। এক্ষেত্রে জনাব প্রিতমের প্রণীত নীতি ও কৌশলের আলোকে জনাব রাজ্জাক উৎপাদন ও বিক্রয় বিভাগে কাজের প্রয়োজনীয় নির্দেশনা দেন ও সমন্বয়সাধন করেন। আবার, জনাব রাজ্জাকের নির্দেশনার আলোকে জনাব রাজু শ্রমিকদের কাজের নির্দেশনা দেন এবং তদারকি করেন। এক্ষেত্রে প্রত্যেকেই প্রতিষ্ঠানটির উদ্দেশ্য অর্জনের জন্য সম্মিলিতভাবে কাজ করেন। তাই প্রতিষ্ঠানটির কোনো স্তরের কাজকে গুরুত্ব কম দেওয়া হলে সামগ্রিক কাজ ব্যাহত হবে। এভাবে তাদের দলীয় কাজের মাধ্যমে প্রতিষ্ঠানটি সফলতা পাচ্ছে। তাই বলা হয়, এবিসি লিমিটেড এর উন্নয়নে জনাব প্রিতম, জনাব রাজ্জাক এবং জনাব রাজুসহ সকলের অবদান অনস্বীকার্য।"
        }
      ]
    },
    {
      "number": "2",
      "uddipok": "জনাব মুশফিক চৌধুরী, চৌধুরী গ্রুপের ম্যানেজিং ডিরেক্টর। যোগদানের পর, প্রথমেই প্রতিষ্ঠানের কাজগুলোকে এর প্রকৃতি অনুযায়ী বিভিন্ন ভাগে ভাগ করে নেন। কিছুদিন পর তিনি লক্ষ করলেন, এখানকার কর্মীরা তাদের ওপর অর্পিত দায়িত্ব যথাযথভাবে পালন করছে না। অনুসন্ধান করে জানা গেল যে, প্রতিষ্ঠানের অনেক কর্মীর নিয়োগ অস্থায়ী চুক্তিভিত্তিক হওয়ায় প্রায়শই দক্ষ কর্মীরা প্রতিষ্ঠান ছেড়ে চলে যাচ্ছে। এমতাবস্থায়, জনাব মুশফিক কর্মীদের স্থায়ীকরণের কার্যক্রম হাতে নেওয়ার কথা ভাবছেন।",
      "tag": "NDCD 25",
      "sub_questions": [
        {
          "label": "ক",
          "question": "পরিকল্পনার আঙিনা বলতে কী বোঝ?",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার আঙিনা।"
        },
        {
          "label": "খ",
          "question": "\"ব্যবস্থাপনা একটি নিরবচ্ছিন্ন প্রক্রিয়া\" উক্তিটি ব্যাখ্যা করো।",
          "explanation": "ব্যবস্থাপনার পারস্পরিক নির্ভরশীল ও ধারাবাহিক কাজের সমষ্টিকে ব্যবস্থাপনা প্রক্রিয়া বা চক্র বলে। ব্যবস্থাপনার কাজ পরিকল্পনা দিয়ে শুরু হয়ে সংগঠিতকরণ, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণের মাধ্যমে শেষ হয়। নিয়ন্ত্রণের মাধ্যমে পাওয়া ফলের ওপর ভিত্তি করে আবার নতুন পরিকল্পনা নিতে হয়। এভাবে ব্যবস্থাপনার কাজসমূহ ধারাবাহিকভাবে আবর্তিত হয় বলে একে নিরবচ্ছিন্ন প্রক্রিয়া বলা হয়।"
        },
        {
          "label": "গ",
          "question": "উদ্দীপকে জনাব চৌধুরী প্রথম পর্যায়ে তার প্রতিষ্ঠানে হেনরি ফেয়লের কোন নীতিটি অনুসরণ করেছেন বলে তুমি মনে করো? ব্যাখ্যা করো।",
          "explanation": "উদ্দীপকে জনাব চৌধুরী প্রথম পর্যায়ে তার প্রতিষ্ঠানে হেনরি ফেয়লের কার্যবিভাজন নীতি অনুসরণ করেছেন বলে আমি মনে করি। এ নীতি অনুযায়ী প্রতিষ্ঠানের কাজকে প্রকৃতি অনুযায়ী বিভিন্ন ভাগে ভাগ করা হয়। এরপর প্রতিটি কাজের জন্য কর্মীদের দায়িত্ব ও কর্তৃত্ব নির্দিষ্ট করে দেওয়া হয়। ফলে কর্মীরা সহজে তাদের কাজ বুঝতে পারে। এতে নির্দিষ্টভাবে কাজ করায় কর্মীদের কাজের দক্ষতা বাড়ে। উদ্দীপকে জনাব মুশফিক চৌধুরী, চৌধুরী গ্রুপের ম্যানেজিং ডিরেক্টর। যোগদানের পর তিনি প্রতিষ্ঠানের কাজগুলোকে বিভিন্ন ভাগে ভাগ করেন। এরপর প্রত্যেক কর্মীর দায়িত্ব ও ক্ষমতা নির্দিষ্ট করে দেন। এতে কর্মীরা তাদের কাজ, কর্তৃত্ব ও ক্ষমতা বুঝে নিয়ে সেভাবে কাজ করতে পারে। এক্ষেত্রে একই ধরনের কাজ করায় কর্মীদের দক্ষতা বাড়ে। আবার প্রতিষ্ঠানটির ব্যবস্থাপকের পক্ষে কর্মীদের কাজ তদারকি ও জবাবদিহিতা নিশ্চিত করাও সহজ হয়। এসব বিষয় ব্যবস্থাপনার কার্যবিভাজন নীতিকে ইঙ্গিত করে। তাই বলা যায়, জনাব মুশফিক চৌধুরী প্রথম পর্যায়ে হেনরি ফেয়লের কার্যবিভাজন নীতি অনুসরণ করেছেন।"
        },
        {
          "label": "ঘ",
          "question": "তুমি কি মনে করো প্রতিষ্ঠনটিকে টিকিয়ে রাখার জন্য জনাব মুশফিক চৌধুরী দ্বিতীয় পর্যায়ে যে নীতিটি অনুসরণের কথা ভাবছেন তা অত্যবশ্যকীয়-তোমার মতামত বিশ্লেষণ করো।",
          "explanation": "প্রতিষ্ঠানটিকে টিকিয়ে রাখতে জনাব চৌধুরীর দ্বিতীয় পর্যায়ে চাকরির স্থায়িত্বের নীতি প্রতিষ্ঠানের জন্য অত্যাবশ্যকীয়, বলে আমি মনে করি। এ নীতি অনুযায়ী কর্মীদের চাকরির নিশ্চয়তা বিধান করা হয়। চাকরির নিরাপত্তা থাকলে কর্মীরা স্বতঃস্ফূর্তভাবে কাজে মনোনিবেশ করতে পারে। এতে প্রতিষ্ঠানের লক্ষ্য অর্জনে তারা সর্বোচ্চ নিষ্ঠা ও আন্তরিকতার সাথে কাজ করে। উদ্দীপকে জনাব মুশফিক চৌধুরী তার প্রতিষ্ঠানে কার্যবিভাজন নীতি অনুসরণ করে সকলের দায়িত্ব ও কর্তৃত্ব নির্দিষ্ট করে দেন। কিন্তু তারপরও কর্মীরা তাদের দায়িত্ব যথাযথভাবে পালন করে না। অনুসন্ধানে তিনি জানতে পারেন প্রতিষ্ঠানটিতে এসকল কর্মীর নিয়োগ অস্থায়ী প্রকৃতির হওয়ায় তারা চাকরির নিরাপত্তা নিয়ে সবসময় চিন্তিত ও আতঙ্কিত থাকে। এতে অনেকে কাজের প্রতি আগ্রহ হারিয়ে ফেলেছে, অনেকে অন্য প্রতিষ্ঠানে চলে যাচ্ছে। এজন্য প্রতিষ্ঠানটির কাজ ব্যাহত হচ্ছে। সমস্যা সমাধানে জনাব মুশফিক চৌধুরী কর্মীদের চাকরি স্থায়ীকরণের কার্যক্রম হাতে নেওয়ার কথা ভাবছেন। এ বিষয়টি ব্যবস্থাপনার চাকরির স্থায়িত্বের নীতির অন্তর্গত। এর মাধ্যমে কর্মীদের চাকরির নিরাপত্তা নিশ্চিত হবে। এছাড়া তাদের চাকরি হারানোর আশঙ্কা দূর হবে। এতে প্রতিষ্ঠানের শ্রমঘূর্ণায়মানতাও কমে যাবে। আবার এটির ফলে তারা প্রতিষ্ঠানের লক্ষ্য অর্জনে সচেষ্ট হবে। তাই বলা যায়, জনাব মুশফিক চৌধুরীর দ্বিতীয় পর্যায়ে অনুসরণকৃত চাকরির স্থায়িত্বের নীতি তার প্রতিষ্ঠানটি টিকিয়ে রাখতে অত্যাবশ্যকীয় ভূমিকা পালন করবে।"
        }
      ]
    },
    {
      "number": "3",
      "uddipok": "জনাব রহমান তার ব্যবসায়ের শুরু থেকেই মানসম্মত পণ্যের ব্যবসায় করে আসছেন। ক্রেতার সংখ্যা বাড়লেও পরিকল্পনায় তিনি কোনো পরিবর্তন করেননি। এতে সময় ও শ্রম দুটিই সাশ্রয় হয়েছে। বর্তমানের প্রতিযোগিতামূলক ব্যবসায়িক পরিবেশে নতুন আরেকটি ব্যবসায় স্থাপনের উদ্যোগ নিয়েছেন। প্রতিযোগিতায় টিকে থাকার জন্য তিনি একটি মার্চেন্ডাইজিং কোম্পানির সাথে চুক্তিবদ্ধ হয়েছেন।",
      "tag": "NDCD 25",
      "sub_questions": [
        {
          "label": "ক",
          "question": "সমন্বয়সাধন বলতে কী বোঝ?",
          "explanation": "প্রতিষ্ঠানের লক্ষ্য অর্জনের জন্য প্রতিটি বিভাগ-উপবিভাগ ও ব্যক্তির কাজকে সংযুক্ত করাকে সমন্বয়সাধন বলা হয়।"
        },
        {
          "label": "খ",
          "question": "ব্যবস্থাপনা ও প্রশাসনের মধ্যে পার্থক্য নির্ণয় করো।",
          "explanation": "ব্যবস্থাপনা ও প্রশাসনের মধ্যে পার্থক্যঃ বিষয় ব্যবস্থাপনা (Management) প্রশাসন (Administration) ১. সংজ্ঞা নির্ধারিত লক্ষ্য অর্জনে পরিকল্পনা, সংগঠন, দিকনির্দেশনা ও নিয়ন্ত্রণের কার্যক্রম। প্রতিষ্ঠানের নীতি নির্ধারণ ও লক্ষ্য নির্ধারণের কার্যক্রম। ২. মূল কাজ লক্ষ্য অর্জনে কর্মীদের পরিচালনা ও পরিচালনা। প্রতিষ্ঠানের নীতি ও নিয়ম-কানুন তৈরি। ৩. স্তর নিম্ন ও মধ্যম স্তরে কাজ করে। সর্বোচ্চ স্তরে কাজ করে। ৪. কর্তৃত্ব প্রশাসনের অধীনে কাজ করে। ব্যবস্থাপনাকে নির্দেশনা দেয়। ৫. সিদ্ধান্ত গ্রহণ পরিকল্পনা ও বাস্তবায়ন সংক্রান্ত সিদ্ধান্ত নেয়। নীতি ও লক্ষ্য সংক্রান্ত গুরুত্বপূর্ণ সিদ্ধান্ত নেয়। ৬. কর্মীদের সাথে সম্পর্ক সরাসরি কর্মীদের সঙ্গে কাজ করে। কর্মীদের সঙ্গে সরাসরি সম্পর্ক থাকে না। ৭. উদাহরণ উৎপাদন ব্যবস্থাপক, বিক্রয় ব্যবস্থাপক ইত্যাদি। ব্যবস্থাপনা পরিচালক, বোর্ড অব ডিরেক্টরস।"
        },
        {
          "label": "গ",
          "question": "জনাব রহমান কোন ধরনের পরিকল্পনা গ্রহণ করেন? ব্যাখ্যা করো।",
          "explanation": "নিম্নের অনুরূপঃ উদ্দীপকের পরিকল্পনাটি প্রকৃতির ভিত্তিতে স্থায়ী পরিকল্পনা। এ পরিকল্পনা দীর্ঘমেয়াদে ব্যবহারের জন্য একবার প্রণয়ন করা হয়। আর নতুন কোনো অবস্থা সৃষ্টি না হওয়া পর্যন্ত এটি বারবার ব্যবহৃত হয়। সাধারণত একই ধরনের অবস্থা বা সমস্যা মোকাবিলার জন্য স্থায়ী পরিকল্পনা করা হয়। উদ্দীপকের মি. কাজল পরিকল্পনামাফিক একটি সিমেন্ট উৎপাদনকারী প্রতিষ্ঠান গড়ে তোলেন। সেখানে তিনি প্রতিদিন একই প্রক্রিয়ায় সিমেন্ট উৎপাদন করেন। সিমেন্ট প্রতিষ্ঠানটি গঠন করার সময় উৎপাদনের যে প্রক্রিয়া গ্রহণ করেছিলেন তা ধারাবাহিকভাবে অনুসরণ করা হচ্ছে। একই প্রক্রিয়া বার বার অনুসৃত হওয়ায় উৎপাদন কাজে তেমন ভুল-ত্রুটিও হচ্ছে না। তার পরিকল্পনায় কোনো পরিবর্তন আসে নি। উৎপাদন প্রক্রিয়ায় পরিবর্তন না আসার ফলে এক্ষেত্রে প্রক্রিয়া পরিবর্তনজনিত খরচ হচ্ছে না। এভাবে একই পরিকল্পনা দীর্ঘমেয়াদে বারবার ব্যবহারের বিষয়টি স্থায়ী পরিকল্পনার সাথে মিলে যায়। সুতরাং, মি, কাজলের পরিকল্পনাটি প্রকৃতির ভিত্তিতে স্থায়ী পরিকল্পনা।"
        },
        {
          "label": "ঘ",
          "question": "তুমি কি মনে করো ব্যবসায় জগতে টিকে থাকার জন্য যেকোনো ধরনের পরিবর্তনের সাথে খাপ খাওয়ানো পরিকল্পনার একটি গুরুত্বপূর্ণ বৈশিষ্ট্য হওয়া উচিত? উদ্দীপকের আলোকে মতামত দাও।",
          "explanation": "ব্যবসায় জগতে টিকে থাকার জন্য যেকোনো ধরনের পরিবর্তনের সাথে খাপ খাওয়ানো (নমনীয়তা) পরিকল্পনার একটি গুরুত্বপূর্ণ বৈশিষ্ট্য বলে আমি মনে করি। নমনীয়তা বৈশিষ্ট্যের মাধ্যমে পরিবর্তিত পরিস্থিতিতে পরিকল্পনায় পরিবর্তন আনা যায়। এর মাধ্যমে ভবিষ্যতে বিদ্যমান অনিশ্চয়তা সহজে মোকাবিলা করে প্রতিযোগিতায় টিকে থাকা যায়। তাই নমনীয়তা পরিকল্পনার অন্যতম একটি গুরুত্বপূর্ণ বৈশিষ্ট্য হিসেবে বিবেচিত। উদ্দীপকে জনাব রহমান ব্যবসায়ের শুরু থেকেই স্থায়ী পরিকল্পনা ব্যবহার করেন। কাজের আওতা বাড়লেও তিনি পরিকল্পনায় পরিবর্তন আনেননি। এজন্য তার সময় ও শ্রম দুটিই সাশ্রয় হয়েছে। বর্তমানে তিনি প্রতিযোগিতামূলক ব্যবসায়িক পরিবেশে নতুন আরেকটি ব্যবসায় স্থাপনের উদ্যোগ নিয়েছেন। এ প্রতিযোগিতায় টিকে থাকার জন্য তিনি একটি মার্চেন্ডাইজিং কোম্পানির সাথে চুক্তিবদ্ধ হয়েছেন। জনাব রহমানের পরিকল্পনায় নমনীয়তার বৈশিষ্ট্য বিদ্যমান। এজন্য তিনি প্রতিযোগিতা মোকাবিলায় নতুন ব্যবসায় স্থাপন ও মার্চেন্ডাইজ কোম্পানির সাথে চুক্তি করেছেন। এতে তার ব্যবসায় আরও প্রসারিত হবে এবং বিক্রিও বাড়বে। ফলে তীব্র প্রতিযোগিতার মধ্যেও বাজারে তার ব্যবসায়ের শক্ত অবস্থান নিশ্চিত হবে। পরিকল্পনার নমনীয়তার গুণের কারণে তিনি এ ধরনের উদ্যেগ নিতে পেরেছেন। তাই বলা যায়, ব্যবসায় জগতে টিকে থাকার জন্য যেকোনো ধরনের পরিবর্তনের সাথে খাপ খাওয়ানো (নমনীয়তা) পরিকল্পনার একটি গুরুত্বপূর্ণ বৈশিষ্ট্য।"
        }
      ]
    },
    {
      "number": "4",
      "uddipok": "জনাব নাসিম একটি প্রতিষ্ঠানের ব্যবস্থাপনা পরিচালক। তার প্রতিষ্ঠানে প্রতিটি বড় বিভাগে নির্বাহীকে সাহায্য করতে বিশেষজ্ঞ কর্মী কর্মরত আছেন, যারা প্রায়ই নির্বাহী কর্তৃক উপেক্ষিত হন এবং তারা যথাযথ কর্তৃত্বের অধিকারী নন। প্রতিষ্ঠানের বিভিন্ন স্তরে কে কত জন কর্মীর তদারকি করবেন তা স্পষ্ট না হওয়ায়, প্রতিষ্ঠানে জটিল অবস্থা সৃষ্টি হয় যা পরবর্তীতে বিশৃঙ্খলায় রূপ নেয়।",
      "tag": "NDCD 25",
      "sub_questions": [
        {
          "label": "ক",
          "question": "চাকরি বিনিয়োগকেন্দ্র কী?",
          "explanation": "যে প্রতিষ্ঠান অন্য কোনো প্রতিষ্ঠানে শূন্যপদ পূরণের জন্য কর্মীর যোগান দেয় তাকে চাকরি বিনিয়োগকেন্দ্র বলে।"
        },
        {
          "label": "খ",
          "question": "\"কর্মী নির্বাচন একটি ঋণাত্মক প্রক্রিয়া\"- ব্যাখ্যা করো।",
          "explanation": "যে প্রক্রিয়ায় চাকরিপ্রার্থীদের মধ্য থেকে কাঙ্ক্ষিত মানের বা সর্বোত্তম যোগ্য কর্মী বাছাই করা হয়, তাকে কর্মী নির্বাচন বলে। এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মাধ্যমে চাকরিপ্রার্থীদের যোগ্যতা যাচাই-বাছাই করা হয়। কোনো ধাপে কোনো প্রার্থী অকৃতকার্য হলে, তাকে বাদ দেওয়া হয়। এজন্যই বলা হয়, কর্মী নির্বাচন একটি ঋণাত্মক প্রক্রিয়া।"
        },
        {
          "label": "গ",
          "question": "উদ্দীপকের প্রতিষ্ঠানটিতে কোন ধরনের সংগঠন কাঠামো ব্যবহার করা হয়েছে? ব্যাখ্যা করো।",
          "explanation": "উদ্দীপকের প্রতিষ্ঠানটিতে সরলরৈখিক ও পদস্থ কর্মী সংগঠন কাঠামো ব্যবহার করা হয়েছে। এ ধরনের সংগঠন কাঠামোতে নির্বাহী ব্যক্তিকে সাহায্য করার জন্য সহকারী নিয়োগ দেওয়া হয়। সহকারী ব্যক্তি নির্বাহীর পরামর্শক হিসেবে কাজ করেন। তবে নির্বাহী কর্মকর্তা সহকারীর পরামর্শ নিতে বাধ্য থাকে না। এক্ষেত্রে নির্বাহী ব্যক্তিই সব ক্ষমতা ও কর্তৃত্ব ভোগ করেন। উদ্দীপকে জনাব নাসিম একটি প্রতিষ্ঠানের ব্যবস্থাপনা পরিচালক। তার প্রতিষ্ঠানে প্রতিটি বড় বিভাগে নির্বাহীকে সাহায্য করার জন্য বিশেষজ্ঞ কর্মী রয়েছে। এরা পরামর্শ দিয়ে বিভাগসমূহের নির্বাহীদের সহযোগিতা করেন। এক্ষেত্রে তাদের পরামর্শ নিলেও চূড়ান্ত সিদ্ধান্ত প্রতিষ্ঠানটির নির্বাহীরাই নিয়ে থাকে। এতে এটির বিশেষজ্ঞ কর্মীরা নির্বাহী থেকে উপেক্ষিত হচ্ছেন। এসবের সাথে সরলরৈখিক ও পদস্থ কর্মী সংগঠনের মিল রয়েছে। সুতরাং, প্রতিষ্ঠানটিতে সরলরৈখিক ও পদস্থ কর্মী সংগঠন কাঠামো ব্যবহার করা হয়েছে।"
        },
        {
          "label": "ঘ",
          "question": "উদ্দীপকে প্রতিষ্ঠানটির জটিল অবস্থা সৃষ্টিতে সংগঠন কাঠামোর কোন নীতিটির অনুপস্থিতি রয়েছে বলে তুমি মনে করো? মতামত বিশ্লেষণ করো।",
          "explanation": "উদ্দীপকের প্রতিষ্ঠানটির জটিল অবস্থা সৃষ্টিতে সংগঠন কাঠামোর কাম্য তত্ত্বাবধান পরিসরের নীতির অনুপস্থিতি রয়েছে বলে আমি মনে করি। এ নীতিতে প্রতিষ্ঠানের একজন ব্যবস্থাপক বা সুপারভাইজার সরাসরি কতজন অধস্তনের কাজ তত্ত্বাবধান করবেন তা নির্দিষ্ট করা হয়। এক্ষেত্রে একজন ব্যবস্থাপকের প্রত্যক্ষ তত্ত্বাবধানে কর্মরত অধীনস্থের সংখ্যা কাম্য সংখ্যায় স্থির রাখা উচিত। অধস্তনের সংখ্যা কাম্য মাত্রায় না হলে কর্মী তত্ত্বাবধানে সমস্যার সৃষ্টি হয়। উদ্দীপকে জনাব নাসিম একটি প্রতিষ্ঠানের ব্যবস্থাপনা পরিচালক। তার প্রতিষ্ঠানটিতে সরলরৈখিক ও পদস্থ কর্মী সংগঠন কাঠামো অনুসরণ করা হয়। কিন্তু প্রতিষ্ঠানের বিভিন্ন স্তরে থাকা ঊর্ধ্বতনের কে কতজন কর্মীর কাজ তদারকি করবেন তা স্পষ্ট নয়। এজন্য প্রতিষ্ঠানটিতে একটি জটিল অবস্থা সৃষ্টি হয় যা পরে বিশৃঙ্খলায় রূপ নেয়। উদ্দীপকের প্রতিষ্ঠানটিতে কাম্য তত্ত্বাবধান পরিসরের নীতি অনুসরণ করা হয়নি। এজন্য এতে বিভিন্ন স্তরে থাকা ঊর্ধ্বতনের অধীনে কর্মীর সংখ্যা নির্দিষ্ট ছিল না। এজন্য তারা যথাযথভাবে কর্মীদেরকে তদারকি করতে পারছেন না। এতে প্রতিষ্ঠানের কাজের অগ্রগতি সম্পর্কেও তারা জানতে পারছেন না। ফলে এটির ঊর্ধ্বতন-অধস্তন যে যার মতো করে কাজ করছে। এ কারণে প্রতিষ্ঠানটিতে পরবর্তীতে বিশৃঙ্খলা সৃষ্টি হয়। তাই বলা যায়, কাম্য তত্ত্বাবধান পরিসরের নীতির অনুপস্থিতিই প্রতিষ্ঠানটিতে সৃষ্ট জটিল অবস্থার অন্যতম কারণ।"
        }
      ]
    },
    {
      "number": "5",
      "uddipok": "শারমিন গার্মেন্টসের গুদামে হঠাৎ অগ্নিকাণ্ড হওয়ায় ব্যাপক ক্ষয়ক্ষতি সাধিত হয়। প্রতিষ্ঠানটির চেয়ারম্যান সাত দিনের মধ্যে অগ্নিকান্ডের কারণ অনুসন্ধানপূর্বক রিপোর্ট দেওয়ার জন্য প্রতিষ্ঠানের উপ-মহাব্যবস্থাপক, উৎপাদন ব্যবস্থাপক এবং বিক্রয় ব্যবস্থাপককে তদন্তের দায়িত্ব দেয়। প্রধান তদন্ত কর্মকর্তা হিসেবে উপ-মহাব্যবস্থাপকের অনুপস্থিতির কারণে বাকি দুজন সদস্য নির্ধারিত সময়ে অগ্নিকাণ্ডের কারণ রিপোর্ট দিতে পারে নি। অনুপস্থিত প্রধান তদন্ত কর্মকর্তার স্থলে নতুন কোনো ব্যক্তিকে দায়িত্ব দেওয়ার অবস্থাও প্রতিষ্ঠানের নেই। কারণ সকল কর্মকর্তারা তাদের অধস্তন কর্মীদের কার্যক্রম তদারকি নিয়ে কর্মভারাক্রান্ত।",
      "tag": "NDCD 25",
      "sub_questions": [
        {
          "label": "ক",
          "question": "আদর্শমান কী?",
          "explanation": "আদর্শমান হলো এমন এক মানদণ্ড, যেটি অনুযায়ী প্রতিষ্ঠানের প্রতিটি কাজকে নিয়ন্ত্রণ করা যায়।"
        },
        {
          "label": "খ",
          "question": "ব্যতিক্রমের নীতি বলতে কী বোঝ?",
          "explanation": "ব্যতিক্রমের, নীতি বলতে কার্যক্ষেত্রে ব্যতিক্রমী ক্ষেত্রগুলোকে চিহ্নিত করে সেক্ষেত্রে বিশেষ কর্মব্যবস্থা গ্রহণ করাকে বোঝায়। পরিকল্পনার আওতায় সম্পাদিত সকল ক্ষেত্রে বিচ্যুতির আশঙ্কা থাকে না। আবার বিচ্যুতির ফলাফলও সকল ক্ষেত্রে সমান হয় না। তাই যেসব ক্ষেত্রে বিচ্যুতির ফলাফল সামগ্রিক পরিকল্পনা বাস্তবায়নে বড় ধরনের সমস্যার সৃষ্টি করে সেগুলোকে চিহ্নিত করে নিয়ন্ত্রণ ব্যবস্থা গ্রহণ করতে হয়। এটিই ব্যতিক্রমের নীতি।"
        },
        {
          "label": "গ",
          "question": "উদ্দীপকে অগ্নিকান্ডের কারণ উদ্ঘাটনে কোন ধরনের সংগঠন কাঠামো ব্যবহার করা হয়েছে বলে তুমি মনে করো? এটির যৌক্তিকতা মূল্যায়ন করো।",
          "explanation": "উদ্দীপকে অগ্নিকাণ্ডের কারণ উদ্‌ঘাটনে কমিটি সংগঠন ব্যবহারের যৌক্তিকতা রয়েছে বলে আমি মনে করি। কোনো বিশেষ কাজ বা সমস্যা সমাধানের জন্য কমিটি সংগঠন তৈরি করা হয়। এক্ষেত্রে মূল দায়িত্বের পাশাপাশি কর্মকর্তাদের কমিটির সদস্য করা হয়। সাধারণত হঠাৎ গুরুত্বপূর্ণ বিষয়ে সিদ্ধান্ত নেওয়ার জন্য কমিটি সংগঠন ব্যবহার করা হয়। উদ্দীপকে শারমিন গার্মেন্টসের গুদামে হঠাৎ অগ্নিকান্ডে ব্যাপক ক্ষয়ক্ষতি সাধিত হয়। প্রতিষ্ঠানটির চেয়ারম্যান এ অবস্থায় সুষ্ঠু এ ঘটনার সুষ্ঠু তদন্তের ব্যবস্থা নেন। এক্ষেত্রে তিনি সাতদিনের মধ্যে এটির উপ-মহাব্যবস্থাপক, উৎপাদন ব্যবস্থাপক এবং বিক্রয় ব্যবস্থাপকের ওপর এ তদন্তের ভার ন্যস্ত করেন। এ ব্যক্তিবর্গ উক্ত সময়ের মধ্যে প্রয়োজনীয় তথ্যাদিসহ অগ্নিকাণ্ডের কারণ খুঁজে বের করার চেষ্টা চালাবেন। আর এ কাজটি উক্ত সময়ের মধ্যে শেষ হলে তাদের দায়িত্বও শেষ হয়ে যাবে। এসবের সাথে কমিটি সংগঠনের মিল রয়েছে। সুতরাং, উদ্দীপক অগ্নিকান্ডের কারণ উদঘাটনে কমিটি সংগঠন ব্যবহারের যৌক্তিকতা রয়েছে বলে আমি মনে করি।"
        },
        {
          "label": "ঘ",
          "question": "উদ্দীপকে সংগঠনের কোন নীতির লঙ্ঘনের কারণে তদন্ত কর্মকাণ্ডের আশু সমাধান করা যাচ্ছে না? যুক্তিসহ বিশ্লেষণ করো।",
          "explanation": "উদ্দীপকে সংগঠনের ভারসাম্যের নীতির লঙ্ঘনের কারণে তদন্ত কর্মকাণ্ডের আশু সমাধান করা যাচ্ছে না। সংগঠনের প্রতিটি বিভাগ-উপবিভাগ এবং ব্যক্তির কাজের মধ্যে সমতা রক্ষা করাই হলো ভারসাম্যের নীতি। এক্ষেত্রে কারো কাজের চাপ বেশি আর কারো কম এমন যাতে না হয় সেদিকে খেয়াল রাখতে হয়। এ নীতি মোতাবেক ক্ষমতা ও কর্তৃত্বের কেন্দ্রীকরণ এবং বিকেন্দ্রীকরণ নীতির মধ্যেও ভারসাম্য রাখতে হয়। অন্যথায় প্রাতিষ্ঠানিক শৃঙ্খলা বিধান করে প্রতিষ্ঠান পরিচালনা কষ্টসাধ্য হয়ে পড়ে। উদ্দীপকে শারমিন পার্মেন্টসের গুদামে অগ্নিকাণ্ডের ঘটনায় এটির চেয়ারম্যান একটি কমিটি গঠন করে। এক্ষেত্রে প্রতিষ্ঠানটির উপ-মহাব্যবস্থাপককে প্রধান তদন্ত কর্মকর্তা বানিয়ে উৎপাদন ব্যবস্থাপক ও বিক্রয় ব্যবস্থাপককে নিয়ে এ কমিটি গঠিত হয়। কিন্তু উপ-মহাব্যবস্থাপকের অনুপস্থিতির কারণে বাকি দু'জন নির্ধারিত সময়ের মধ্যে রিপোর্ট দিতে পারেনি। আবার প্রতিষ্ঠানটির অন্য কর্মকর্তারাও কর্মী তদারকি কাজে ভারাক্রান্ত থাকায় প্রধান তদন্ত কর্মকর্তার জায়গায় তাদের কাউকে দায়িত্ব দেওয়াও সম্ভব হচ্ছে না। প্রতিষ্ঠানটিতে সংগঠনের ভারসাম্যের নীতির অনুপস্থিতি বিদ্যমান। গঠিত কমিটিতে কাজ অধিক মাত্রায় প্রধান তদন্ত কর্মকর্তা উপ-মহাব্যবস্থাপকের ওপর কেন্দ্রীভূত। এজন্য তার অনুপস্থিতিতে বাকি দুজন সদস্য নির্দিষ্ট সময়ের মধ্যে রিপোর্ট দিতে পারেনি। আবার প্রতিষ্ঠানটিতে বিদ্যমান সকল কর্মকর্তারা কর্মী তদারকির কাজে ভারাক্রান্ত। এক্ষেত্রে কাজ বণ্টনে ভারসাম্যহীনতার কারণে তাদেরকে এ সমস্যায় পড়তে হয়েছে। এতে তাদের মধ্যে কাউকেও এ অবস্থায় প্রধান তদন্ত কর্মকর্তার জায়গায় দায়িত্ব দেওয়া যাচ্ছে না। ফলে তদন্তের কাজের সুষ্ঠু সমাধান সম্ভব হচ্ছে না। তাই বলা যায়, সংগঠনের ভারসাম্যের নীতি লঙ্ঘনের কারণেই উত্ত প্রতিষ্ঠানের তদন্তের আশু সমাধান করা যাচ্ছে না।"
        }
      ]
    },
    {
      "number": "6",
      "uddipok": "সিরাজ গ্রুপ অব কোম্পানিজ একটি উৎপাদনকারী শিল্পপ্রতিষ্ঠান। প্রতিষ্ঠানের কাজসমূহকে বিভিন্ন বিভাগে ভাগ করে দক্ষ ও অভিজ্ঞ ব্যক্তিদের নির্বাহী ক্ষমতাসহ বিভাগের প্রধানের দায়িত্ব অর্পণ করা হয়। বর্তমানে প্রতিযোগিতা বৃদ্ধি পাওয়ায় প্রতিষ্ঠানটির পণ্যের গুণগত মান বৃদ্ধি করার প্রয়োজনীয়তা দেখা দেয়। এই উদ্দেশ্য অর্জনের জন্য কর্তৃপক্ষ পণ্যের ধরন অনুসারে একজন করে ব্যবস্থাপক নিয়োগের পরিকল্পনা গ্রহণ করেছে, যাতে তারা নিবিড়ভাবে পণ্যের মান উন্নয়নে মনোযোগ দিতে পারে।",
      "tag": "NDCD 25",
      "sub_questions": [
        {
          "label": "ক",
          "question": "প্রেষণা কী?",
          "explanation": "কাজের প্রতি স্বতঃস্ফূর্তভাবে কর্মীদের অনুপ্রাণিত বা উৎসাহিত করার প্রক্রিয়াকে প্রেষণা বলে।"
        },
        {
          "label": "খ",
          "question": "শিল্পপ্রতিষ্ঠান স্থাপনে স্থায়ী পরিকল্পনা কেন গুরুত্বপূর্ণ? ব্যাখ্যা করো।",
          "explanation": "যে পরিকল্পনা একবার প্রণয়নের পর বার বার ব্যবহারের জন্য নেওয়া হয়, তাকে স্থায়ী পরিকল্পনা বলে। এ পরিকল্পনা তৈরির সময় ব্যয় একবারই হয়। বার বার ব্যবহৃত হয় বলে গড় ব্যয় কমে যায়। আবার কর্মীদের বার বার নির্দেশনা দিতে হয় না বলে কাজের ভুল-ত্রুটি কম হয়। এজন্য শিল্পপ্রতিষ্ঠান স্থাপনে স্থায়ী পরিকল্পনা গুরুত্বপূর্ণ।"
        },
        {
          "label": "গ",
          "question": "উদ্দীপকে প্রথম পর্যায়ের সংগঠন কাঠামোটি কোন ধরনের? ব্যাখ্যা করো।",
          "explanation": "উদ্দীপকে প্রথম পর্যায়ে কার্যভিত্তিক সংগঠন কাঠামো অনুসরণ করা হয়েছে। এ ধরনের সংগঠন কাঠামোতে প্রতিষ্ঠানের কাজগুলোকে প্রকৃতি অনুযায়ী ভাগ করা হয়। এরপর একেকটি বিভাগের দায়িত্ব একেকজন বিশেষজ্ঞকে দেওয়া হয়। এছাড়া এ সংগঠনে বিশেষজ্ঞ কর্মী নির্বাহীর দায়িত্ব পালন করেন। উদ্দীপকে মিরাজ গ্রুপ অব কোম্পানিজ একটি উৎপাদনকারী শিল্পপ্রতিষ্ঠান। প্রতিষ্ঠানটির কাজসমূহ বিভিন্ন বিভাগে বিভক্ত। আর এ বিভাগসমূহের প্রধানের দায়িত্ব দক্ষ ও অভিজ্ঞ ব্যক্তিদের ওপর অর্পণ করা হয়েছে। এক্ষেত্রে প্রতিষ্ঠানটির ব্যক্তিবর্গ স্ব স্ব বিভাগসমূহে নির্বাহীর ক্ষমতা ভোগ করেন। এতে নির্বাহীরা প্রতিষ্ঠানটিতে কাজের সুষ্ঠু সমন্বয় ও নিয়ন্ত্রণ স্থাপন করতে পারেন। এসবের সাথে কার্যভিত্তিক সংগঠনের মিল পাওয়া যায়। তাই বলা যায়, প্রতিষ্ঠানটিতে প্রথম পর্যায়ে কার্যভিত্তিক সংগঠন কাঠামো অনুসরণ করা হয়েছে"
        },
        {
          "label": "ঘ",
          "question": "প্রতিষ্ঠানটিতে দ্বিতীয় পর্যায়ে যে ধরনের সংগঠন কাঠামো ব্যবহারের কথা বলা হয়েছে তা বর্তমান প্রতিযোগিতাপূর্ণ বিশ্ব পরিস্থিতিতে টিকে থাকার প্রধান পদক্ষেপ হিসেবে বিবেচিত-তোমার মতামত দাও।",
          "explanation": "প্রতিষ্ঠানটিতে দ্বিতীয় পর্যায় অনুসরণকৃত মেট্রিক্স সংগঠন কাঠামো বর্তমান প্রতিযোগিতাপূর্ণ বিশ্ব পরিস্থিতিতে টিকে থাকার প্রধান পদক্ষেপ হিসেবে বিবেচিত- উক্তিটি যথার্থ বলে আমি মনে করি। এ ধরনের সংগঠন কাঠামোতে দ্রব্য ও কার্যভিত্তিক সংগঠনের সমন্বয় করা হয়। এতে দুই ধরনের কর্তৃপক্ষ একই সাথে কাজ করে। ফলে এ কাঠামোতে প্রত্যেক বিভাগ ও দ্রব্যের ওপর আলাদাভাবে গুরুত্ব দেওয়া যায়। বৃহদায়তন উৎপাদনভিত্তিক প্রতিষ্ঠানের জন্য এ সংগঠনটি কার্যকর হয়। উদ্দীপকে সিরাজ গ্রুপ অব কোম্পানিজ প্রতিষ্ঠানটিতে প্রথম পর্যায়ে কার্যভিত্তিক সংগঠন কাঠামো অনুসৃত হতো। বর্তমানে প্রতিযোগিতা বৃদ্ধি পাওয়ায় প্রতিষ্ঠানটির পণ্যের গুণগত মান বাড়ানোর প্রয়োজনীয়তা দেখা দেয়। এজন্য এটি এর উদ্দেশ্য অর্জনের জন্য পণ্যের ধরন অনুসারে একজন করে ব্যবস্থাপক নিয়োগের পরিকল্পনা নিয়েছে। প্রতিষ্ঠানটি আশা করছে এতে এটি পণ্যের মান উন্নয়নে নিবিড়ভাবে মনোযোগ দিতে পারবে। প্রতিষ্ঠানটির দ্বিতীয় পর্যায়ে মেট্রিক্স সংগঠন ব্যবহারের সিদ্ধান্ত নিয়েছে। এতে প্রতিটি পণ্যের জন্য আলাদা আলাদা ব্যবস্থাপকরা কাজ করবে। আর এরা স্ব-স্ব বিভাগে পণ্য নিয়ে বিশেষ গুরুত্বারোপ করতে পারবে। আবার এতে কার্ষিক ব্যবস্থাপকরাও এসব ব্যবস্থাপকদের সাথে সমন্বয় করে কাজ করবে। ফলে প্রতিষ্ঠানটির পণ্যের গুণগত মান বাড়বে, উৎপাদনশীলতাও বাড়বে। এতে এটি বিদ্যমান বৈশ্বিক প্রতিযোগিতা মোকাবিলায় সক্ষম হবে। তাই বলা যায়, প্রতিষ্ঠানটিতে দ্বিতীয় পর্যায়ে অনুসৃত মেট্রিক্স সংগঠন কাঠামো বর্তমান প্রতিযোগিতাপূর্ণ বিশ্ব পরিস্থিতিতে টিকে থাকার প্রথম পদক্ষেপ হিসেবে বিবেচিত হবে।"
        }
      ]
    },
    {
      "number": "7",
      "uddipok": "রংধনু কোম্পানি লিমিটেড সদ্য শুরু হওয়া একটি ব্যবসায় প্রতিষ্ঠান। তাদের প্রতিষ্ঠানের তিনটি বিভাগের জন্য তিনজন ব্যবস্থাপক নিয়োগ দেওয়ার প্রয়োজনীয়তা দেখা দিয়েছে এবং পত্রিকায় বিজ্ঞাপনও দেওয়া হয়েছে। অনেক আবেদনের মধ্য থেকে তারা ২০ জনকে নিযুক্তি পরীক্ষায় অংশগ্রহণের জন্য আমন্ত্রণ জানানো হয়েছে। যথারীতি ২০ জনই নিযুক্তি পরীক্ষায় অংশগ্রহণ করে। নিযুক্তি পরীক্ষায় তাদের প্রাপ্ত নম্বরের ভিত্তিতে স্থান নির্ধারণ করে ১ম, ২য় ও ৩য় স্থান অধিকারীদের নিয়োগ দেওয়া হলো।",
      "tag": "NDCD 25",
      "sub_questions": [
        {
          "label": "ক",
          "question": "পিতৃসুলভ নেতৃত্ব কী?",
          "explanation": "যে নেতৃত্বে নেতা অধস্তনদের ওপর বেশি মাত্রায় কর্তৃত্বপরায়ণ হলেও পিতার মতো তাদের সাথে ভালো ব্যবহার করে ও শ্রদ্ধাবোধ জাগিয়ে কাজ আদায়ের চেষ্টা করা হয়, তাকে পিতৃসুলভ নেতৃত্ব বলে।"
        },
        {
          "label": "খ",
          "question": "নির্দেশনা সর্বদাই নিম্নগামী ধারণাটি ব্যাখ্যা করো।",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। নির্দেশনার মাধ্যমেই কর্মীরা কোন কাজ, কীভাবে, কখন করবে তা সম্পর্কে ঊর্ধ্বতনের কাছ থেকে ধারণা পায়। কিন্তু নিম্ন স্তরের কর্মীরা কখনোই ঊর্ধ্বতন কর্মীদের নির্দেশনা দিতে পারে না। তারা শুধু ঊর্ধ্বতনের আদেশ পালন করতে বাধ্য থাকে। তাই বলা হয়, নির্দেশনা সর্বদাই নিচের দিকে প্রবাহিত হয়।"
        },
        {
          "label": "গ",
          "question": "উদ্দীপকে কর্মী সংগ্রহের যে উৎসের ব্যবহার করা হয়েছে তার যৌক্তিকতা মূল্যায়ন করো।",
          "explanation": "উদ্দীপকের প্রতিষ্ঠানে কর্মী সংগ্রহের বাহ্যিক ব্যবহার করার যৌক্তিকতা রয়েছে বলে আমি মনে করি। এ ধরনের উৎসে শূন্যপদ পূরণের জন্য প্রতিষ্ঠানের বাইরে থেকে কর্মী সংগ্রহ করা হয়। এ পদ্ধতিতে প্রশিক্ষণ কেন্দ্র, পত্রিকা ও অনলাইনে বিজ্ঞপ্তি দিয়ে বা চাকরি বিনিয়োগকেন্দ্র, আউটসোর্সিং প্রভৃতি ক্ষেত্র থেকে অনেক প্রার্থী সংগ্রহ করা যায়। এক্ষেত্রে অনেক যাচাই-বাছাই করে প্রার্থীদেরকে নির্বাচন করা হয় বলে যোগ্য ও দক্ষ কর্মী পাওয়া সম্ভব। উদ্দীপকে রংধনু কোম্পানি লিমিটেড এ তিনজন ব্যবস্থাপক নিয়োগের প্রয়োজনীয়তা দেখা দেয়। এজন্য এটি একটি পত্রিকায় বিজ্ঞাপন দেয়। বিজ্ঞাপনে অনেক আবেদন পড়ে। এ আবেদনের প্রেক্ষিতে প্রতিষ্ঠানটি পরীক্ষার মাধ্যমে তিনজনকে নিয়োগ দেয়। এতে আবেদনকারীদের থেকে যোগ্য ব্যক্তিরাই উক্ত পদে নিয়োগ লাভ করে। এসবের সাথে কর্মী সংগ্রহের বাহ্যিক উৎসের মিল রয়েছে। বাহ্যিক উৎস থেকে কর্মী সংগ্রহ করায় প্রতিষ্ঠানটিতে নতুন মেধা ও দক্ষতাসম্পন্ন কর্মীর আগমন ঘটছে। এতে প্রতিষ্ঠানের কাজে গতি আসবে। সুতরাং, উক্ত প্রতিষ্ঠানে কর্মী সংগ্রহে বাহ্যিক উৎস ব্যবহারের যৌক্তিকতা রয়েছে।"
        },
        {
          "label": "ঘ",
          "question": "তুমি কি মনে করো রংধনু লিমিটেডের ন্যায় যেকোনো প্রতিষ্ঠানে যথাযথভাবে কর্মী নিয়োগের প্রক্রিয়া অনুসরণ করলে প্রতিষ্ঠানের লক্ষ্য উদ্দেশ্য অর্জন সুনিশ্চিত হবে? তোমার মতামত বিশ্লেষণ করো।",
          "explanation": "আমি মনে করি, রংধনু লিমিটেডের মতো যেকোনো প্রতিষ্ঠানে যথাযথভাবে কর্মী নির্বাচন প্রক্রিয়া অনুসরণ করলে প্রতিষ্ঠানের লক্ষ্য অর্জন সুনিশ্চিত হবে। কর্মী নির্বাচন প্রক্রিয়ার চাকরিপ্রার্থীদের লিখিত ও মৌখিক পরীক্ষা নেওয়া হয়। এসব পরীক্ষার মাধ্যমে উপযুক্ত প্রার্থীকে বাছাই করে অবশিষ্ট চাকরিপ্রার্থীদের বাদ দেওয়া হয়। এভাবে যোগ্য প্রার্থী নির্বাচন করা হয়। উদ্দীপকে রংধনু কোম্পানি লিমিটেড বাহ্যিক উৎস থেকে তিনজন ব্যবস্থাপক নিয়োগ দেয়। এক্ষেত্রে একটি পত্রিকায় দেওয়া বিজ্ঞপ্তি দেখে অনেকে আবেদন করে। এ আবেদন থেকে প্রতিষ্ঠানই ২০ জনকে নিযুক্তি পরীক্ষায় অংশগ্রহণের জন্য আমন্ত্রণ জানায়। নিযুক্তি পরীক্ষা দেওয়া ২০ জন থেকে নম্বরের ভিত্তিতে তিনজনকে চূড়ান্তভাবে নিয়োগ দেয়। রংধনু কোম্পানি লিমিটেড ব্যবস্থাপক নিয়োগের ক্ষেত্রে কর্মী নির্বাচন প্রক্রিয়া যথাযথ অনুসরণ করেছে। এটি বিজ্ঞাপনের প্রেক্ষিতে আবেদনকৃত প্রার্থী থেকে নিয়োগ পর্যন্ত ধাপে ধাপে যথাপোযুক্ত কর্মী নির্বাচন করেছে। এ প্রক্রিয়ার মধ্যে বিদ্যমান নিযুক্তি পরীক্ষার মাধ্যমে যোগ্য ব্যক্তিরা নিয়োগ পেয়েছে। আর অযোগ্যরা বাদ পড়েছে। আবার যোগ্য কর্মীর নিয়োগ হওয়ায় প্রতিষ্ঠানটির কাজে গতিশীলতা আসবে। ফলে এর সামগ্রিক লক্ষ্য সহজে অর্জিত হবে। তাই বলা যায়, রংধনু লিমিটেডের মতো যেকোনো প্রতিষ্ঠানে যথাযথভাবে কর্মী নির্বাচনের প্রক্রিয়া অনুসরণ করলে প্রতিষ্ঠানের লক্ষ্য অর্জন সুনিশ্চিত হবে।"
        }
      ]
    },
    {
      "number": "8",
      "uddipok": "পদ্মা ফ্যাশন লিমিটেড একটি স্বনামধন্য পোশাক প্রস্তুতকারী প্রতিষ্ঠান। সম্প্রতি তারা আরও একটি কারখানা স্থাপন করায় সেখানে কিছু নিরাপত্তাকর্মী, দারোয়ান ও পিয়ন নিয়োগের প্রয়োজনীয়তা দেখা দিয়েছে। এজন্য তারা 'কেয়ার' নামক একটি প্রতিষ্ঠানের মাধ্যমে নিয়োগকার্য সম্পাদন করে। অপরদিকে, প্রতিষ্ঠানটি তাদের বিভিন্ন বিভাগের প্রধান ও সুপারভাইজারদের জন্য প্রশিক্ষণের পদ্ধতি হিসেবে \"রাস্তায় ট্রাফিক জ্যামের কারণ ও সমাধানের উপায়\" সম্পর্কিত একটি প্রস্তাবনা তৈরি করতে বলে। প্রস্তাবে বেশ কয়েকটি মতামত আসে যার মাধ্যমে তাদের দক্ষতা বৃদ্ধি পায়।",
      "tag": "NDCD 25",
      "sub_questions": [
        {
          "label": "ক",
          "question": "সেমিনার কী?",
          "explanation": "যে পদ্ধতিতে কোনো বিষয়ের ওপর বিশেষজ্ঞ ব্যক্তি লিখিত বক্তব্য পেশ করেন এবং প্রশিক্ষণার্থীরা নিজেদের মতামত তুলে ধরার মাধ্যমে উক্ত বিষয়ে সুস্পষ্ট দিকনির্দেশনা লাভ করে, তাকে সেমিনার পদ্ধতি বলে।"
        },
        {
          "label": "খ",
          "question": "সরলরৈখিক সংগঠনকে কেন সামরিক সংগঠন বলা হয়? ব্যাখ্যা করো।",
          "explanation": "যে সংগঠন কাঠামোতে কর্তৃত্ব রেখা ওপর থেকে নিচের দিকে সরলরেখার আকারে নেমে আসে তাকে সরলরৈখিক সংগঠন বলে। সরলরৈখিক সংগঠনে অধস্তনরা নির্বাহীর আদেশ মানতে বাধ্য থাকে। নির্বাহী তার বিভাগের ওপর সর্বময় কর্তৃত্ব প্রয়োগ করেন। সামরিক বাহিনীতেও নির্বাহী সর্বময় ক্ষমতার অধিকারী। এজন্য সরলরৈখিক সংগঠনকে সামরিক সংগঠন বলে।"
        },
        {
          "label": "গ",
          "question": "উদ্দীপকে প্রতিষ্ঠানটি কর্মী নিয়োগে কোন ধরনের উৎস ব্যবহার করা হয়েছে বলে তুমি মনে করো এবং সেই উৎস থেকে কর্মী নিয়োগের যৌক্তিকতা নির্ধারণ করো।",
          "explanation": "উদ্দীপকের প্রতিষ্ঠানটি কর্মী নিয়োগে বাহ্যিক উৎস ব্যবহার করেছে বলে আমি মনে করি। এ ধরনের উৎসে শূন্যপদ পূরণের জন্য প্রতিষ্ঠানের বাইরে থেকে কর্মী সংগ্রহ করা হয়। এ পদ্ধতিতে প্রশিক্ষণ কেন্দ্র, পত্রিকা ও অনলাইনে বিজ্ঞপ্তি দিয়ে বা চাকরি বিনিয়োগ কেন্দ্র, আউটসোর্সিং প্রভৃতি ক্ষেত্র থেকে অনেক প্রার্থী সংগ্রহ করা যায়। এক্ষেত্রে অনেক যাচাই-বাছাই করে প্রার্থীদেরকে নিয়োগ দেওয়া হয় বলে এর মাধ্যমে যোগ্য, দক্ষ কর্মী নির্বাচন সম্ভব। উদ্দীপকে পদ্মা ফ্যাশন লিমিটেড প্রতিষ্ঠানটি নতুন একটি কারখানা স্থাপনের সিদ্ধান্ত নেয়। এজন্য প্রতিষ্ঠানটির উক্ত কারখানায় কিছু নিরাপত্তাকর্মী, দারোয়ান ও পিয়ন নিয়োগের প্রয়োজন দেখা দেয়। এজন্য এটি 'কেয়ার' নামক একটি প্রতিষ্ঠানের সাহায্য নেয়। এক্ষেত্রে 'কেয়ার' পদ্মা ফ্যাশনকে কিছু প্রয়োজনীয় কর্মী দিয়ে সহায়তা করে। এ কর্মীরা চুক্তির ভিত্তিতে পদ্মা ফ্যাশনের নতুন কারখানায় কাজ সম্পাদন করবে। এসব কর্মী সংগ্রহের বাহ্যিক উৎসের আউটসোর্সিং-এর সাথে মিলে যায়। সুতরাং, উদ্দীপকের প্রতিষ্ঠানটি বাহ্যিক উৎস থেকে কর্মী সংগ্রহ করে নিয়োগদান সম্পাদন করেছে।"
        },
        {
          "label": "ঘ",
          "question": "তুমি কি মনে করো উদ্দীপকে প্রশিক্ষণের যে পদ্ধতি অনুসরণ করা হয়েছে তা যথেষ্ট কার্যকরী? তোমার মতামত বিশ্লেষণ করো।",
          "explanation": "উদ্দীপকে অনুসৃত অধিবেশন প্রশিক্ষণ পদ্ধতি অনুসরণ করা যথেষ্ট কার্যকর হবে বলে আমি মনে করি। এ পদ্ধতিতে পূর্বনির্ধারিত বিষয়ে আলোচনা করে জ্ঞান অর্জন করা যায়। আলোচ্যসূচি অনুযায়ী এতে প্রশিক্ষণার্থীরা বিভিন্ন প্রশ্ন করে এবং প্রশিক্ষকের সহায়তা নিয়েই এগুলোর সমাধান তুলে ধরে। এর মধ্যদিয়ে আলোচ্য বিষয়ে প্রশিক্ষণার্থীদের মধ্যে একটি সুস্পষ্ট মতামত গড়ে ওঠে। উদ্দীপকে পদ্মা ফ্যাশন লিমিটেড নতুন কারখানায় কিছু নতুন কর্মী নিয়োগ দেয়। আবার এটি এর বিভিন্ন বিভাগের প্রধান ও সুপারভাইজারদের জন্য একটি প্রশিক্ষণের ব্যবস্থা নেয়। প্রশিক্ষণের আওতায় এটি রাস্তায় ট্রাফিক জ্যামের কারণ ও সমাধানের উপায় সম্পর্কে তাদেরকে একটি প্রস্তাবনা তৈরি করতে বলে। এ প্রস্তাবে বেশ কয়েকটি মতামত আসে। প্রতিষ্ঠানটিতে বিভাগীয় প্রধান ও সুপারভাইজারদের দক্ষতা বৃদ্ধিতে অধিবেশন প্রশিক্ষণ পদ্ধতি গ্রহণ করা হয়েছে। এক্ষেত্রে আলোচ্যসূচি হিসেবে প্রতিষ্ঠানটি রাস্তায় ট্রাফিক জ্যামের কারণ ও সমাধানের উপায় বিষয়টি ঠিক করে দেয়। এটি নিয়ে বিভাগীয় প্রধান ও সুপারভাইজাররা আলাপ-আলোচনা করে। এর মাধ্যমে এ বিষয়টিতে তাদের সুস্পষ্ট ধারণা গড়ে ওঠে। এ ধারণার ভিত্তিতে তারা কয়েকটি মতামত দেয়। ফলে এ বিষয়টির সমাধানও হয় আবার এ বিষয়ে তাদের দক্ষতাও আসে। তাই বলা যায়, প্রতিষ্ঠানটির গৃহীত অধিবেশন প্রশিক্ষণ পদ্ধতির কার্যকারিতা অনেক।"
        }
      ]
    },
    {
      "number": "9",
      "uddipok": "জনাব শরীফ একটি উৎপাদনমুখী প্রতিষ্ঠানের সিইও। প্রতিষ্ঠানের সকল সিদ্ধান্ত তিনি একাই নিয়ে থাকেন। তার ধারণা কর্মীরা কাজে ফাঁকি দেওয়ার কারণে প্রতিষ্ঠানের উৎপাদনের পরিমাণ দিন দিন হ্রাস পাচ্ছে। কখনো কখনো তিনি কর্মীদের জন্য শাস্তিমূলক ব্যবস্থাও আরোপ করে থাকেন। কর্মীরা সর্বদা উৎকণ্ঠিত থাকে। কিন্তু কর্মীরা প্রত্যাশা করে সিদ্ধান্ত গ্রহণে তাদের অংশগ্রহণের সুযোগ থাকবে। কারণ তারাও প্রতিষ্ঠানের মঙ্গল কামনা করে।",
      "tag": "NDCD 25",
      "sub_questions": [
        {
          "label": "ক",
          "question": "প্রশিক্ষণ কী?",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতেকলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "পদোন্নতির সর্বোত্তম ভিত্তি কী হওয়া উচিৎ এবং কেন?",
          "explanation": "যোগ্যতাসূচক পদোন্নতিকে পদোন্নতির সর্বোত্তম ভিত্তি হিসেবে বিবেচনা করা উচিত। এর মাধ্যমে কর্মীর মেধা, দক্ষতা যোগ্যতা প্রভৃতির আলোকে পদোন্নতি দেওয়া হয়। এতে যোগ্য ও দক্ষ কর্মীরা প্রতিষ্ঠান ছাড়তে চায় না। আবার, কম যোগ্যতাসম্পন্ন কর্মীরাও যোগ্যতা বাড়ানোর চেষ্টা করে। এসব বিবেচনায় যোগ্যতাভিত্তিক পদোন্নতি উত্তম।"
        },
        {
          "label": "গ",
          "question": "জনাব শরীফ তার প্রতিষ্ঠানে কোন ধরনের নেতৃত্ব দিচ্ছেন বলে তুমি মনে করো? তোমার মতের সপক্ষে যুক্তি দেখাও।",
          "explanation": "জনাব শরীফ তার প্রতিষ্ঠানে স্বৈরতান্ত্রিক নেতৃত্ব দিচ্ছেন বলে আমি মনে করি। এ ধরনের নেতৃত্বে নেতা সব ক্ষমতা নিজের কাছে কেন্দ্রীভূত রাখেন। তিনি কাজের জন্য কারো কাছে জবাবদিহি করতে বাধ্য থাকেন না। কর্মীদের ভয়-ভীতি ও শাস্তি দিয়ে কাজ আদায় করেন। এছাড়া নেতা কর্মীদের মতামতকে কোনো গুরুত্ব দেন না। উদ্দীপকের জনাব শরীফ একটি উৎপাদনমুখী প্রতিষ্ঠানের সিইও। প্রতিষ্ঠানের সব সিদ্ধান্ত তিনি একাই নেন। তার ধারণা কর্মীরা কাজে ফাঁকি দেওয়ার কারণে প্রতিষ্ঠানের উৎপাদনের পরিমাণ কমে যাচ্ছে। তাই তিনি কর্মীদের জন্য শাস্তিমূলক ব্যবস্থাও আরোপ করেন। ফলে কর্মীরা সবসময় ভয়ে থাকে। তার এ ধরনের মনোভাব স্বৈরতান্ত্রিক নেতৃত্বের সাথে মিলে যায়। তাই বলা যায়, জনাব শরীফ তার প্রতিষ্ঠানে স্বৈরতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "তুমি কি মনে করো উদ্দীপকে উল্লেখ্য কর্মীদের প্রত্যাশা অনুযায়ী নেতৃত্ব দান করলে প্রতিষ্ঠানের লক্ষ্য ও উদ্দেশ্য সঠিকভাবে অর্জিত হবে? তোমার মতামত বিশ্লেষণ করো।",
          "explanation": "নিম্নের অনুরূপঃ গণতান্ত্রিক নেতৃত্ব ভবিষ্যতে প্রতিষ্ঠানটিকে লোকসানের হাত থেকে রক্ষা করতে পারে বলে আমি মনে করি। এ নেতৃত্ব ব্যবস্থায় নেতা সব ক্ষমতা নিজের হাতে কেন্দ্রীভূত করে রাখেন না। তিনি প্রয়োজনীয় কর্তৃত্ব অধস্তনদের কাছে ছেড়ে দেন। তাদের সাথে সুসম্পর্ক বজায় রাখেন এবং তাদের মতামতকে প্রাধান্য দেন। ফলে কর্মীরা নেতার প্রতি ইতিবাচক ধারণা পোষণ করে। উদ্দীপকে জনাব রূপম 'জাইফা পাঞ্জাবি হাউস'-এর স্বত্বাধিকারী। তিনি কর্মীদের মতামতকে কোনো প্রাধান্য দেন না। প্রতিষ্ঠান পরিচালনায় তিনি নিজের ইচ্ছামতো কর্মীদের পরিচালনা করেন। এতে কর্মীদের কাজের প্রতি আগ্রহ কমে যায়। ফলে অধিকাংশ পাঞ্জাবি অবিক্রীত থেকে যায়। এতে প্রতিষ্ঠানটি ক্ষতির সম্মুখীন হয়। উদ্দীপকে জনাব রূপমের প্রতিষ্ঠানে গণতান্ত্রিক নেতৃত্ব প্রদান করা হলে কর্মীদের ওপর ইতিবাচক প্রভাব পড়বে। এতে কর্মীদের পরামর্শ নিয়ে' সুনির্দিষ্টভাবে কাজের নির্দেশনা দেওয়া হবে। এক্ষেত্রে অনেকে মিলে সিদ্ধান্ত নিলে সেটি ফলপ্রসূ হবে। এতে যেকোনো দ্রুত কার্যকর সমাধান পাওয়া যাবে। এর মাধ্যমে কর্মীরা লক্ষ্যমাত্রা অর্জনে সচেষ্ট হবে। এতে প্রতিষ্ঠান দ্রুত লক্ষ্য অর্জনে সক্ষম হবে। তাই বলা যায় যে, প্রতিষ্ঠানের লোকসান থেকে রক্ষা পেতে গণতান্ত্রিক নেতৃত্ব প্রয়োগ করা জরুরি।"
        }
      ]
    },
    {
      "number": "10",
      "uddipok": "জনাব শফিক ও শাহিন দুজন দু'টি প্রতিষ্ঠানের সাধারণ ব্যবস্থাপক। জনাব শফিক অধস্তনদের সাথে রূঢ় আচরণ করেন, কারো মতামতকে কোন গুরুত্ব না দিয়ে নিজের খামখেয়ালিপনা চরিতার্থ করেন। সাধারণ ব্যবস্থাপকের এহেন আচরণে কর্মীরা খুবই অসন্তুষ্ট। অন্যদিকে, জনাব শাহিন কর্মীদের সাথে কার্য বিষয়ে আলাপ-আলোচনা করে সিদ্ধান্ত নেন, তাদের অসুবিধার কথা শোনেন এবং সমাধানের চেষ্টা করেন। সিদ্ধান্ত গ্রহণে মতামত দেওয়ার সুযোগ পেয়ে কর্মীরাও সন্তুষ্ট।",
      "tag": "NDCD 25",
      "sub_questions": [
        {
          "label": "ক",
          "question": "কর্মীসংস্থান বলতে কী বোঝ?",
          "explanation": "প্রতিষ্ঠানের জন্য নির্দিষ্ট উৎস থেকে প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কাজ করাকে কর্মীসংস্থান বলে।"
        },
        {
          "label": "খ",
          "question": "নিয়ন্ত্রণকে পরবর্তী পরিকল্পনার ভিত্তি বলা হয় কেন? ব্যাখ্যা করো।",
          "explanation": "নিয়ন্ত্রণ হলো পরিকল্পনা অনুযায়ী কাজ হচ্ছে কি না তা দেখা, বিচ্যুতি নির্ণয় এবং প্রয়োজনে সংশোধনমূলক ব্যবস্থা নেওয়া। এর মাধ্যমে প্রতিষ্ঠান পরিকল্পনার ত্রুটি-বিচ্যুতির কারণ জানতে পারে। এসব ত্রুটি কীভাবে সমাধান করা যায়, তারও উপায় বের করা সম্ভব হয়। এই সংশোধনীর আলোকে নতুন পরিকল্পনা নেওয়া হয়। এভাবে নিয়ন্ত্রণ প্রতিষ্ঠানের পরবর্তী পরিকল্পনার ভিত্তি হিসেবে কাজ করে।"
        },
        {
          "label": "গ",
          "question": "উদ্দীপকে জনাব শফিক তার প্রতিষ্ঠানে যে ধরনের নেতৃত্বদান করছেন বলে তুমি মনে করো, প্রতিষ্ঠানে এর প্রভাব মূল্যায়ন করো।",
          "explanation": "উদ্দীপকে জনাব শফিক তার প্রতিষ্ঠানে স্বৈরতান্ত্রিক নেতৃত্বদান করছেন বলে আমি মনে করি। এ নেতৃত্বে নেতা সব ক্ষমতা নিজের কাছে কেন্দ্রীভূত করে রাখেন। তিনি নিজেই সব সিদ্ধান্ত নেন। তিনি কর্মীদের ওপর কাজ চাপিয়ে দেন। প্রয়োজনে তিনি ভয়-ভীতি দেখিয়ে কাজ আদায় করে নেন। উদ্দীপকে জনাব শফিক একটি প্রতিষ্ঠানের সাধারণ ব্যবস্থাপক। তিনি তার অধস্তনদের সাথে রূঢ় আচরণ করেন। এক্ষেত্রে তিনি তাদের কোনো মতামতকে গুরুত্ব দেন না। এছাড়া তিনি তাদের সাথে এক ধরনের খামখেয়ালি আচরণ করেন। তার এ ধরনের আচরণের কারণে কর্মীরা। তার ওপর খুবই অসন্তুষ্ট। তার এসব বৈশিষ্ট্যের সাথে স্বৈরতান্ত্রিক নেতৃত্বের মিল রয়েছে। সুতরাং, উদ্দীপকের জনাব শফিক তার প্রতিষ্ঠানে স্বৈরতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "\"আধুনিক ব্যবস্থাপনায় জনাব শাহিনের নেতৃত্ব প্রতিষ্ঠানকে উন্নতি ও সমৃদ্ধির পথে নিয়ে যেতে পারে\"-এ বক্তব্যের যথার্থতা মূল্যায়ন করো।",
          "explanation": "\"আধুনিক ব্যবস্থাপনায় জনাব শাহিনের অনুসরণকৃত গণতান্ত্রিক নেতৃত্ব প্রতিষ্ঠানকে উন্নতি ও সমৃদ্ধির পথেনিয়ে যেতে পারে\"- উক্তিটি যথার্থ বলে আমি মনে করি। এ নেতৃত্বে নেতা সব ক্ষমতা নিজের কাছে না রেখে অধস্তনদের প্রয়োজনীয় কর্তৃত্ব দেন। নেতা সিদ্ধান্ত নেওয়ার ক্ষেত্রে তাদের পরামর্শ নেন। এতে কর্মীদের নেতার প্রতি ইতিবাচক ধারণা তৈরি হয় ও কাজের প্রতি তাদের আগ্রহ অনেক বাড়ে। উদ্দীপকে জনাব শফিক ও জনাব শাহিন দু'টি প্রতিষ্ঠানের সাধারণ ব্যবস্থাপক। জনাব শফিক তার প্রতিষ্ঠানে স্বৈরতান্ত্রিক নেতৃত্ব অনুসরণ করেন। আর জনাব শাহিন তার প্রতিষ্ঠানে কোনো সিদ্ধান্ত গ্রহণের আগে কর্মীদের সাথে আলোচনা করেন। এছাড়া তাদের কোনো সমস্যা থাকলে তিনি তা শোনেন এবং সমাধানের ব্যবস্থা করেন। এসব কারণে কর্মীরা তার ওপর সন্তুষ্ট।"
        }
      ]
    },
    {
      "number": "11",
      "uddipok": "KYH কোম্পানির মহাব্যবস্থাপক জনাব আশরাফ বার্ষিক ৫১,০০০ মেট্রিক টন পণ্য উৎপাদনের লক্ষ্যমাত্রা স্থির করে দেন। চার মাস পর দেখা গেল যে, মাত্র ১৪,০০০ মেট্রিক টন পণ্য উৎপাদিত হয়েছে। জনাব আশরাফ লক্ষ্যমাত্রার চেয়ে কম উৎপাদনের কারণ উদ্ঘাটন করলেন এবং পুরাতন প্রযুক্তি পরিবর্তনপূর্বক ইউনিট ম্যানেজারকে প্রয়োজনীয় প্রশিক্ষণের ব্যবস্থা গ্রহণ করেন।",
      "tag": "NDCD 25",
      "sub_questions": [
        {
          "label": "ক",
          "question": "লাগামহীন নেতৃত্ব কী?",
          "explanation": "যে নেতৃত্বে কর্মীদের ওপর দায়িত্ব দিয়ে নেতা নিজে কর্মবিমুখ থাকেন, কর্মীদের সুনির্দিষ্টভাবে আদেশ-নির্দেশ দেন না এবং কর্মীরা নিজেদের ইচ্ছেমতো কাজ করেন, তাকে লাগামহীন বা মুক্ত নেতৃত্ব বলে।"
        },
        {
          "label": "খ",
          "question": "\"পরামর্শমূলক নির্দেশনা পদ্ধতি উত্তম\"- উক্তিটি ব্যাখ্যা করো।",
          "explanation": "নির্দেশনা বাস্তবায়নকারীদের সাথে পরামর্শ করে নির্দেশনার বিষবয়ম্ভু ঠিক করাকে পরামর্শমূলক নির্দেশনা বলে। এ ধরনের নির্দেশনা পদ্ধতিকে কর্মীরা আনন্দের সাথে নেন। ফলে তাদের কাজে উৎসাহ-উদ্দীপনা বাড়ে। এছাড়া পরামর্শমূলক নির্দেশনা পদ্ধতি কর্মীদের মধ্যে কাজের প্রতি আগ্রহী করে তোলে। তারা সর্বোচ্চ সামর্থ্য প্রয়োগ করে প্রতিষ্ঠানের লক্ষ্য অর্জন করতে চায়। তাই প্রতিষ্ঠানের জন্য পরামর্শমূলক নির্দেশনা বেশি উত্তম।"
        },
        {
          "label": "গ",
          "question": "উদ্দীপকে বর্ণিত বার্ষিক উৎপাদন লক্ষ্যমাত্রা স্থিরকরণ ব্যবস্থাপনার কোন কার্যের সাথে সবচেয়ে বেশি সম্পর্কযুক্ত? ব্যাখ্যা করো।",
          "explanation": "উদ্দীপকে বর্ণিত বার্ষিক উৎপাদন লক্ষ্যমাত্রা স্থিরকরণ ব্যবস্থাপনার নিয়ন্ত্রণ কাজের সাথে বেশি সম্পর্কযুক্ত। নিয়ন্ত্রণ একটি ভিত্তিনির্ভর কাজ। এক্ষেত্রে নিয়ন্ত্রণে কোনো সংখ্যা, ওজন, আয়, একক ভিত্তি হিসেবে নির্ধারণ করা হয়। এই পূর্বনির্ধারিত বিষয় অনুযায়ী কাজ পরিচালিত হচ্ছে কি না তা নিয়ন্ত্রণের মাধ্যমে যাচাই করা হয়। কাজে ত্রুটি-বিচ্যুতি থাকলে সংশোধনী ব্যবস্থা নেওয়া হয়। উদ্দীপকে KYH কোম্পানির মহাব্যবস্থাপক জনাব আশরাফ বার্ষিক ৫১,০০০ মেট্রিক টন পণ্য উৎপাদনের লক্ষ্যমাত্রা স্থির করে দেন। এ লক্ষ্যমাত্রাই প্রতিষ্ঠানের উৎপাদনের পূর্বনির্ধারিত ভিত্তি হিসেবে কাজ করবে। আর এটি অর্জনে উৎপাদন বিভাগের কর্মীরা কাজ করবে। এছাড়া নিদিষ্ট সময় শেষে এ লক্ষ্যমাত্রার সাথে অর্জিত লক্ষ্যমাত্রা মিলিয়ে দেখা হবে। এক্ষেত্রে প্রতিষ্ঠানটির লক্ষ্যমাত্রা বা ভিত্তি অনুযায়ী কোনো বিচ্যুতি পাওয়া গেলে তা সংশোধনের ব্যবস্থাও নেওয়া হবে। এসব বৈশিষ্ট্যের সাথে নিয়ন্ত্রণ কাজের মিল পাওয়া যায়। সুতরাং, উদ্দীপকে বর্ণিত উৎপাদন লক্ষ্যমাত্রা স্থিরকরণ ব্যবস্থাপনার নিয়ন্ত্রণ কাজের সাথে সম্পর্কযুক্ত।"
        },
        {
          "label": "ঘ",
          "question": "উদ্দীপকে উল্লিখিত উৎপাদন লক্ষ্যমাত্রা অর্জনে জনাব আশরাফ কর্তৃক গৃহীত পদক্ষেপের যৌক্তিকতা মূল্যায়ন করো।",
          "explanation": "নিয়ন্ত্রণ প্রক্রিয়ার উৎপাদন লক্ষ্যমাত্রা পূরণের জন্য জনাব আশরাফ কর্তৃক গৃহীত নিয়ন্ত্রণ প্রক্রিয়ার সংশোধনমূলক ব্যবস্থা গ্রহণের যৌক্তিকতা রয়েছে। এ পদক্ষেপে চিহ্নিত ভুল-ত্রুটি সংশোধনের জন্য প্রয়োজনীয় ব্যবস্থা নেওয়া হয়। এক্ষেত্রে যেসব কারণে বিচ্যুতি হয়েছে সেগুলো দূর করার ব্যবস্থা নেওয়া হয়। প্রয়োজনে নতুনভাবে পরিকল্পনা প্রণয়ন করা হয়। উদ্দীপকের KYH কোম্পানির মহাব্যবস্থাপক জনাব আশরাফ বার্ষিক ৫১,০০০ মেট্রিক টন পণ্য উৎপাদনের লক্ষ্যমাত্রা স্থির করেন। কিন্তু চার মাস পর তিনি দেখেন মাত্র ১৪,০০০ টন পণ্য উৎপাদিত হয়েছে। এক্ষেত্রে প্রতিষ্ঠানে ৪ মাস পর (৫১,০০০ × ৪/১২)= ১৭,০০০ মেট্রিক টন পণ্য উৎপাদন হওয়ার কথা যা থেকে বাস্তব উৎপাদন (১৭,০০০-১৪,০০০) = ৩,০০০ মেট্রিক টন কম। এরপর তিনি এ বিচ্যুতির কারণ উদ্ঘাটন করেন। এজন্য পরবর্তীতে পুরাতন প্রযুক্তি পরিবর্তন ও ইউনিট ম্যানেজারকে প্রয়োজনীয় প্রযুক্তি বিষয়ক প্রশিক্ষণ দেওয়ার ব্যবস্থা করেন। এতে তার প্রতিষ্ঠানে উৎপাদনে নতুন প্রযুক্তি প্রবর্তন করায় উৎপাদনশীলতায় গতিশীলতা আসবে। আবার ইউনিট ম্যানেজারকে নতুন প্রযুক্তি ব্যবহারের বিষয়ে প্রশিক্ষণ দিলে তাদের কাজে দক্ষতা ও মনোবল বাড়বে। এর মাধ্যমে ইউনিট ম্যানেজার তার অধীনস্থ কর্মীদের নিয়ে সঠিকভাবে প্রযুক্তি ব্যবহারের মাধ্যমে উৎপাদন বাড়াতে পারবে। ফলে প্রতিষ্ঠানের উৎপাদন লক্ষ্যমাত্রা পূরণ হবে। সুতরাং, লক্ষ্যমাত্রা অর্জনে জনাব আশরাফের সংশোধনমূলক ব্যবস্থা গ্রহণ যৌক্তিক হয়েছে।"
        }
      ]
    }
  ]
}