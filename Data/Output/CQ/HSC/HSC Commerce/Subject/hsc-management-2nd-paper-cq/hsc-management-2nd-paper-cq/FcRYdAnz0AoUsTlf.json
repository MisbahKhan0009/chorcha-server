{
  "title": "সৈয়দ নজরুল ইসলাম কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "নিচের চিত্রটি লক্ষ করো।",
      "tag": "SSNIC 25",
      "sub_questions": [
        {
          "label": "ক",
          "question": "ব্যবস্থাপনা কী?",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব, প্রেষণা ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "'ব্যবস্থাপনা সর্বজনীন'-ব্যাখ্যা করো।",
          "explanation": "ব্যবস্থাপনার সর্বজনীনতা বলতে সর্বত্র ও সব ক্ষেত্রে, ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "উদ্দীপকে ২নং ও ৪নং স্থানে ব্যবস্থাপনার কোন কোন কাজ করতে হয়? ব্যাখ্যা করো।",
          "explanation": "উদ্দীপকে ২ নং স্থানে ব্যবস্থাপনার 'সংগঠিতকরণ' ও ৪ নং স্থানে 'নির্দেশনার' কাজ করতে হয়। ব্যবস্থাপনায় পরিকল্পনার পরবর্তী কাজ হলো সংগঠিতকরণ। এটির মাধ্যমে প্রতিষ্ঠানের কর্মীদের দায়িত্ব ও কর্তব্য নির্ধারণ করা হয়। আর কর্মীসংস্থানের পরবর্তী ধাপ হলো নির্দেশনা। এতে নেতা যথাযথ নেতৃত্বের মাধ্যমে কর্মীদের লক্ষ্যপানে পরিচালিত করে। উদ্দীপকে ব্যবস্থাপনা চক্রের চিত্র উল্লেখ রয়েছে। চক্রটির ২ নং কাজটি পরিকল্পনার পরে সংঘটিত হয়। এ কাজে প্রতিষ্ঠানের কাজগুলো বিভিন্ন বিভাগ-উপবিভাগে ভাগ করা হয়। বৈশিষ্ট্যানুযায়ী এ কাজটি ব্যবস্থাপনার সংগঠিতকরণের অন্তর্ভুক্ত। আবার, চক্রটির ৪নং কাজটি কর্মীসংস্থানের পরের ও প্রেষণার আগের ধাপ। এ ধাপটিতে কর্মীদেরকে লক্ষ্য অর্জনের জন্য যাবতীয় দিকনির্দেশনা দেওয়া হয়। এর আলোকে প্রতিষ্ঠানের পরিকল্পনা বাস্তবায়নের কাজপরিচালিত হয়। এটির সাথে ব্যবস্থাপনার নির্দেশনার মিল রয়েছে। সুতরাং, চক্রের ২ নং স্থানের কাজটি হলো সংগঠিতকরণ ও ৪নং স্থানের কাজটি হলো নির্দেশনা।"
        },
        {
          "label": "ঘ",
          "question": "৭নং স্থানের কাজ সম্পন্ন হলে ব্যবস্থাপনার কী সম্পন্ন হয় এবং ব্যবস্থাপনায় কী ভূমিকা রাখে তা উপস্থাপন করো।",
          "explanation": "উদ্দীপকের ৭নং স্থানের নিয়ন্ত্রণের কাজটি সম্পন্ন হলে ব্যবস্থাপনার পরিকল্পনা যথাযথভাবে সম্পন্ন হয়; যা সামগ্রিক ব্যবস্থাপনায় ভূমিকা রাখে। নিয়ন্ত্রণ ব্যবস্থাপনার শেষ কাজ। এ ধাপে পরিকল্পনা অনুযায়ী কাজ সম্পাদিত হচ্ছে কি না তা যাচাই করা হয়। এতে কোনো ভুল পাওয়া গেলে সংশোধনের ব্যবস্থা গ্রহণ করা হয়। তাই এ ধাপটি যথাযথভাবে অনুসরণ করা হলে পরিকল্পনা সুষ্ঠুভাবে বাস্তবায়িত হয়। উদ্দীপকের চিত্রটি হলো ব্যবস্থাপনা চক্র। চক্রটির ৭ম ধাপটি চক্রের সর্বশেষ ধাপ। এ ধাপে পূর্বনির্ধারিত আদর্শমানের সাথে প্রকৃত কার্যফল তুলনা করা হয়। এক্ষেত্রে পরিকল্পনামাফিক কাজ হয়েছে কি না তা এ ধাপে বিচার-বিবেচনা করে দেখা হয়। এছাড়াও পরিকল্পনা অনুযায়ী কাজ না হলে তা সংশোধনে এ ধাপে যথাযথ ব্যবস্থা নেওয়া হয়। এক্ষেত্রে উদ্দীপকের ৭ম স্থানের কাজটি হলো নিয়ন্ত্রণ। এ কাজের সাথে ব্যবস্থাপনা ধাপের পরিকল্পনার প্রত্যক্ষ সম্পর্ক রয়েছে। পরিকল্পনার নির্ধারিত লক্ষ্য এ ধাপে আদর্শমান হিসেবে বিবেচিত হয়। এ লক্ষ্য অর্জিত হয়েছে কি না তা এ ধাপেই বোঝা যায়। আবার, লক্ষ্য অর্জন না হলে এ ধাপে যথাযথ পদক্ষেপ নেওয়া হয়। এ ধাপের যথাযথ বাস্তবায়ন পরিকল্পনার লক্ষ্যমাত্রা অর্জন বা বিচ্যুতি সংশোধনে গুরুত্বপূর্ণ ভূমিকা রাখে। ফলে এটি সামগ্রিক ব্যবস্থাপনাকে কার্যকর করে তোলে। তাই বলা যায়, ৭নং (নিয়ন্ত্রণ) কাজটি ব্যবস্থাপনার পরিকল্পনাকে পূর্ণাঙ্গতা ও সার্বিক ব্যবস্থাপনার কাজকে কার্যকর করে তোলে।"
        }
      ]
    },
    {
      "number": "2",
      "uddipok": "তানভীর মাশরিক একজন ব্যবস্থাপনা পরিচালক। তার প্রতিষ্ঠানের উন্নয়নের জন্য শ্রমিক-কর্মীদের কাজের জন্য জবাবদিহি করার ব্যবস্থা গ্রহণ করেন। শ্রমিক-কর্মীরা যেন সঠিক নির্দেশনা অনুযায়ী তার কর্তব্য পালন করতে পারে, প্রতিষ্ঠান যেন সঠিকভাবে চলতে পারে এজন্য তার হাতে সব ক্ষমতা না রেখে তার অধস্তন সাদমান রোহানকে কিছু ক্ষমতা দান করেন। প্রতিষ্ঠান সাজানোর জন্য প্রয়োজন অনুযায়ী যন্ত্রপাতি আসবাবপত্র ক্রয় করেন। এগুলোর অবস্থান কোথায় হবে সেই অনুযায়ী সংরক্ষণ করেন। বিভিন্ন বিভাগ-উপবিভাগের কর্তা ব্যক্তিদের তাদের মেধা, যোগ্যতা অনুযায়ী বেতন নির্ধারণ করেন। প্রতিষ্ঠানের সবাই নিজেদের স্বার্থকে অগ্রাধিকার না দিয়ে প্রতিষ্ঠানের স্বার্থকে বড় করে দেখে।",
      "tag": "SSNIC 25",
      "sub_questions": [
        {
          "label": "ক",
          "question": "'ওয়েলথ অব নেশন' নামক গ্রন্থ কত সালে প্রকাশিত হয়?",
          "explanation": "'ওয়েলথ অব নেশন' নামক গ্রন্থ ১৭৭৬ সালে প্রকাশিত হয়।"
        },
        {
          "label": "খ",
          "question": "আধুনিক ব্যবস্থাপনা তত্ত্বের জনক সম্পর্কেব্যাখ্যা করো।",
          "explanation": "হেনরি ফেয়ল আধুনিক ব্যবস্থাপনা তত্ত্বের জনক হিসেবে খ্যাত হেনরি ফেয়ল ব্যবস্থাপকের পূর্বানুমান ও পরিকল্পনা, সংগঠিতকরণ, নির্দেশনা, সমন্বয়সাধন এবং নিয়ন্ত্রণ কাজের কথা উল্লেখ করেছেন। বর্তমানে এসব কাজ প্রতিটি প্রতিষ্ঠানে সর্বজন স্বীকৃত। এছাড়া, তিনি ব্যবস্থাপনার ১৪টি মৌলিক নীতির কথা বলেছেন। এগুলো আজও সব প্রতিষ্ঠানে অনুসরণীয় মনে করা হয়।"
        },
        {
          "label": "গ",
          "question": "উদ্দীপকে তানভীর মাশরিকের শ্রমিক-কর্মীদের জবাবদিহিতা, নির্দেশনা অনুযায়ী কাজ বা কর্তব্য পালন, সাদমান রোহানকে কাজ অর্পণ ইত্যাদি কোন কোন ব্যবস্থাপনার নীতি প্রকাশ করে তা ব্যাখ্যা করো।",
          "explanation": "উদ্দীপকে ব্যবস্থাপনার জোড়া মই শিকল, নির্দেশনার ঐক্য ও বিকেন্দ্রীকরণ নীতি প্রকাশ করে। জোড়া-মই শিকল নীতিতে উচ্চ স্তর থেকে নিম্ন স্তর পর্যন্ত কর্মীরা একে অপরের সাথে সম্পৃক্ত থাকে। আর, নির্দেশনার ঐক্য নীতি হলো মূল লক্ষ্য অনুযায়ী প্রতিষ্ঠানের সবক্ষেত্রে একই ধারায় নির্দেশনা দেওয়া। আবার সিদ্ধান্ত নেওয়ার ক্ষমতা বিভিন্ন স্তরের অধীনস্থদের হাতে ছেড়ে দেওয়া হলো বিকেন্দ্রীকরণ। উদ্দীপকে তানভীর মাশরিক তার প্রতিষ্ঠানের উন্নয়নের জন্য শ্রমিককর্মীদের কাজের জন্য জবাবদিহি করার ব্যবস্থা করেন। এতে অধস্তন তার ঊর্ধ্বতনের কাছে কাজ সম্পর্কিত বিষয়ে কৈফিয়ত দিবে। এটি প্রতিষ্ঠানটিতে জোড়া মই শিকল নীতিকে নির্দেশ করে। আবার প্রতিষ্ঠানটিতে সাধারণ নির্দেশনা বা লক্ষ্যের আলোকে কাজ করতে বলা হয়। এটি নির্দেশনার ঐক্য নীতিকে নির্দেশ করে। এছাড়া তানভীর মাশরিক সঠিক সিদ্ধান্ত নেওয়ার জন্য তার অধস্তন সাদমান রোহানকে কিছু ক্ষমতা অর্পণ করে। এটি বিকেন্দ্রীকরণের নীতিকে ইঙ্গিত করে। সুতরাং, উদ্দীপকের কাজগুলো ব্যবস্থাপনার জোড়া মই শিকল, নির্দেশনার ঐক্য ও বিকেন্দ্রীকরণ নীতির প্রতিফলন ঘটিয়েছে।"
        },
        {
          "label": "ঘ",
          "question": "ব্যক্তি ও আসবাবপত্রের সঠিক অবস্থান, মেধা, যোগ্যতা, দক্ষতা অনুসারে বেতন এবং নিজের স্বার্থ না দেখে প্রতিষ্ঠানের স্বার্থ দেখা কোন কোন নীতিকে নির্দেশ করে তার যৌক্তিকতা বিশ্লেষণ করো।",
          "explanation": "উদ্দীপকে ২য় পর্যায়ে ব্যবস্থাপনার শৃঙ্খলার ও সাধারণ স্বার্থে ব্যক্তিস্বার্থ বিসর্জন নীতিকে নির্দেশ করে, যা প্রতিষ্ঠানের সফলতায় গুরুত্বপূর্ণ। শৃঙ্খলার নীতি অনুযায়ী যোগ্য ব্যক্তিকে যোগ্য কাজে নিয়োগ করা হয়। আর ন্যায্য পারিশ্রমিকের নীতি অনুযায়ী কর্মীদেরকে যোগ্যতা, দক্ষতা অনুযায়ী বেতন দেওয়া হয়। আবার, প্রতিষ্ঠানের বৃহৎ স্বার্থকে সবসময় ব্যক্তিস্বার্থের ওপরে স্থান দেওয়াই সাধারণ স্বার্থে ব্যক্তিস্বার্থ বিসর্জন নীতি। উদ্দীপকে তানভীর মাশরিক তার প্রতিষ্ঠানে যন্ত্রপাতি ও আসবাবপত্রের অবস্থান কোথায় হবে সেই অনুযায়ী তা সংরক্ষণ করেন। এছাড়া তিনি বিভিন্ন উপ-বিভাগের কর্তা ব্যক্তিদের মেধা, যোগ্যতা অনুযায়ী বেতন নির্ধারণ করেন। প্রতিষ্ঠানের সবাই নিজের স্বার্থকে অগ্রাধিকার না দিয়ে প্রতিষ্ঠানের স্বার্থকে বড় করে দেখে। তানভীর মাশরিক যন্ত্রপাতি ও আসবাবপত্র সঠিক স্থানে রাখেন। এটি শৃঙ্খলার নীতির অন্তর্ভুক্ত। এ নীতি মেনে চললে উপকরণাদির সঠিক ব্যবহার হয়। এছাড়া তিনি মেধা, যোগ্যতা, অনুযায়ী কর্মকর্তাদের বেতন দেন। এটি ব্যবস্থাপনার পারিশ্রমিকের নীতিকে নির্দেশ করে।. এতে ন্যায্যভাবে বেতন পেয়ে কর্মকর্তারা সন্তুষ্টির সাথে কার্যসম্পাদন করে। আবার, কর্মীরা প্রতিষ্ঠানটির কাজকে নিজেদের ব্যক্তিগতবিষয়ের চেয়েও বেশি প্রাধান্য দেন। এর ফলে প্রতিষ্ঠানের সামগ্রিক স্বার্থ বহাল থাকে। এটি প্রতিষ্ঠানটিতে সাধারণ স্বার্থে ব্যক্তিগত স্বার্থ বিসর্জনের নীতিকে নির্দেশ করে। তাই বলা যায়, উদ্দীপকের জনাব তানভীর মাশরিকের উক্ত নীতিগুলো অনুসরণের যৌক্তিকতা রয়েছে।"
        }
      ]
    },
    {
      "number": "3",
      "uddipok": "তাসিন সিদ্দিক 'অয়ন' এন্টারপ্রাইজের কর্ণধার। তার পণ্য মোবাইল ব্যাটারি বাজারে খুবই জনপ্রিয় এবং চাহিদাসম্পন্ন। তীব্র প্রতিযোগিতামূলক বাজারে যাতে প্রতিযোগিতা করে টিকে থাকতে পারে এজন্য ১২ বছরের জন্য একটি বড় ধরনের পরিকল্পনা গ্রহণ করলো। 'অয়ন' ব্যাটারি যাতে সব এলাকায় মানুষে হাতে হাতে পাওয়া সম্ভব হয় তার দিকে লক্ষ রেখে এলাকা অনুযায়ী পরিকল্পনা বাস্তবায়ন শুরু করলো।",
      "tag": "SSNIC 25",
      "sub_questions": [
        {
          "label": "ক",
          "question": "সিদ্ধান্ত গ্রহণ কী?",
          "explanation": "যেকোনো সমস্যা সমাধানে বা কর্মপন্থা গ্রহণে একাধিক বিকল্প থেকে সর্বোত্তম বিকল্প বা উপায় বাছাই করাকে সিদ্ধান্ত গ্রহণ বলে।"
        },
        {
          "label": "খ",
          "question": "পরিকল্পনা অঙ্গন বা পরিকল্পনার পটভূমি ব্যাখ্যা করো।",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার আঙিনা। এরূপ আঙিনা বা অঙ্গন অনুযায়ী পরিকল্পনা তৈরি করা হয়। এতে অনুমানে যেসব সম্ভাবনার দিক ধরে নেওয়া হয় পরিকল্পনাতে তা কাজে লাগানোর ব্যবস্থা রাখা হয়। আর যেসব সমস্যা হতে পারে তা দূর করে লক্ষ্য অর্জনের ব্যবস্থাও পরিকল্পনায় উল্লেখ করা হয়।"
        },
        {
          "label": "গ",
          "question": "উদ্দীপকে তাসিন সিদ্দিকের 'অয়ন' ব্যাটারির তীব্র প্রতিযোগিতায় টিকে থাকার জন্য ১২ বছরের পরিকল্পনা কোন ধরনের পরিকল্পনা তা বর্ণনা করো।",
          "explanation": "উদ্দীপকে তাসিন সিদ্দিকের 'অয়ন' ব্যাটারির তীব্র প্রতিযোগিতায় টিকে থাকার জন্য গৃহীত পরিকল্পনাটি মেয়াদের ভিত্তিতে দীর্ঘমেয়াদি পরিকল্পনা। এ ধরনের পরিকল্পনা প্রতিষ্ঠানের দীর্ঘমেয়াদি লক্ষ্য অর্জনের উদ্দেশ্যে শীর্ষ নির্বাহী কর্তৃক প্রণয়ন করা হয়। এটি পাঁচ বছরের বেশি সময়ের জন্য হয়ে থাকে। ভবিষ্যৎ ও অনিশ্চিত ঘটনার ওপর ভিত্তি করে দীর্ঘমেয়াদি পরিকল্পনা তৈরি করা হয়। উদ্দীপকে তাসিন সিদ্দিক 'অয়ন' এন্টারপ্রাইজের কর্ণধার। তার পণ্য বাজারে খুবই জনপ্রিয়। তীব্র প্রতিযোগিতামূলক বাজারে টিকে থাকার জন্য তিনি একটি পরিকল্পনা গ্রহণ করেন। তার পরিকল্পনাটি ১২ বছরের জন্য প্রযোজ্য। অর্থাৎ, তিনি পাঁচ বছরের অধিক সময়ের জন্য পরিকল্পনা গ্রহণ করেছেন। এক্ষেত্রে তিনি পরিকল্পনাটি ভবিষ্যতে সম্ভাব্য অনিশ্চিত বিষয় বিবেচনা করে তৈরি করেছেন। এর সাথে দীর্ঘমেয়াদি পরিকল্পনার মিল আছে। সুতরাং, উদ্দীপকের প্রতিযোগিতায় টিকে থাকার জন্য গৃহীত পরিকল্পনাটি মেয়াদের ভিত্তিতে দীর্ঘমেয়াদি পরিকল্পনার অন্তর্ভুক্ত।"
        },
        {
          "label": "ঘ",
          "question": "অয়ন ব্যাটারি প্রতিটি এলাকায় পাওয়া যাওয়ার ব্যবস্থা কোন ধরনের পরিকল্পনা? এর যৌক্তিকতা উপস্থাপন করো।",
          "explanation": "'অয়ন' ব্যাটারি প্রতিটি এলাকায় পাওয়া যাওয়ার ব্যবস্থা আঞ্চলিক পরিকল্পনার অন্তর্গত এবং এর যৌক্তিকতা রয়েছে বলে আমি মনে করি। এ ধরনের পরিকল্পনায় বিভিন্ন এলাকা বা অঞ্চলের জন্য আলাদা আলাদা পরিকল্পনা তৈরি করা হয়। এতে প্রতিষ্ঠানের পণ্য বা সেবা নির্দিষ্ট এলাকা বা অঞ্চলে সুষ্ঠভাবে পৌঁছানো সম্ভব হয়। মূলত অর্থনৈতিক, সাংস্কৃতিক, রাজনৈতিক অবস্থার ভিন্নতার জন্য এ পরিকল্পনা নেওয়া হয়। উদ্দীপকে তাসিন সিদ্দিক একটি মোবাইল ব্যাটারি উৎপাদনকারী প্রতিষ্ঠানের কর্ণধার। তিনি তার প্রতিষ্ঠানের জন্য দীর্ঘমেয়াদি পরিকল্পনা প্রণয়ন করেন। তিনি চান তার উৎপাদিত অয়ন ব্যাটারি যাতে সব এলাকার মানুষের হাতে পাওয়া সম্ভব হয়। এজন্য তিনি প্রতিটি অঞ্চল বা এলাকা অনুযায়ী আলাদা আলাদা পরিকল্পনা তৈরি করেন। এছাড়া লক্ষ্যমাত্রা অনুযায়ী তিনি তা বাস্তবায়নও শুরু করেন। বৈশিষ্ট্য অনুযায়ী তাসিন সিদ্দিকের এলাকাভিত্তিক পরিকল্পনা তৈরির কাজটি আঞ্চলিক পরিকল্পনার অন্তর্গত। এক্ষেত্রে তিনি প্রতিটি মানুষের চাহিদা, ভোগ, ক্রয়ক্ষমতা যাচাই করবেন। এতে তিনি নির্দিষ্ট এলাকার ভোক্তা সম্পর্কে সঠিকভাবে জানতে পারবেন। এটি জেনে তিনি উত্ত অঞ্চলভেদে চাহিদামাফিক পণ্য সরবরাহ করবেন। এতে ক্রেতারা তার পণ্য কিনতে আগ্রহী হবে, অঞ্চলগুলোতে তার পণ্যের গ্রহণযোগ্যতা বাড়বে। ফলে তার উৎপাদিত পণ্য সহজেই সব এলাকায় সরবরাহ করা সম্ভব হবে। এছাড়া প্রতিটি এলাকার জন্য আলাদা পরিকল্পনা থাকায় পরিকল্পনা বাস্তবায়নও সহজ হবে। এভাবে তিনি সব এলাকায় তার পণ্য পৌঁছাতে পারবেন। তাই বলা যায়, 'অয়ন' এন্টারপ্রাইজের জন্য এলাকাভিত্তিক পরিকল্পনা প্রণয়নের কাজটি যৌক্তিক হয়েছে।"
        }
      ]
    },
    {
      "number": "4",
      "uddipok": "সামিউল রাফি সিমেন্ট উৎপাদনকারী প্রতিষ্ঠানের নির্বাহী কর্মকর্তা। বর্তমান বাজারে নির্মাণ কাজের জন্য সিমেন্ট অপরিহার্য কাঁচামালে বা পণ্যে রূপান্তরিত হয়েছে। সামিউল রাফি তার প্রতিষ্ঠানের জন্য এমনভাবে লক্ষ্য নির্ধারণ করলেন যাতে দশ বছর পর্যন্ত উৎপাদনে কোনো বাধার সৃষ্টি না হয়। সামিউল রাফির এই লক্ষ্য বাস্তবায়নের জন্য উৎপাদন কর্মকর্তা ফাহাদ পাশা তার মতো করে লক্ষ্য নির্ধারণ করেন যাতে দশ বছরের সিমেন্ট জন্য উৎপাদন করা সম্ভব হয়।",
      "tag": "SSNIC 25",
      "sub_questions": [
        {
          "label": "ক",
          "question": "পরিকল্পনা কী?",
          "explanation": "প্রতিষ্ঠানের কাঙ্ক্ষিত লক্ষ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি আগেই নির্ধারণ করাকে পরিকল্পনা বলে।"
        },
        {
          "label": "খ",
          "question": "মিশন কী? ব্যাখ্যা করো।",
          "explanation": "প্রতিষ্ঠান বা এর যে কোনো বিভাগের মৌলিক উদ্দেশ্য বা কাজকে মিশন বলা হয়। প্রতিটি প্রতিষ্ঠানে একটি দীর্ঘমেয়াদি লক্ষ্য নির্ধারণ করা হয়। উক্ত লক্ষ্য অর্জনের জন্য যেসব পদক্ষেপ নেওয়া হয় তা মিশনের আওতাভুক্ত। লক্ষ্য কীভাবে অর্জন করা যাবে মিশন সেসব বিষয়ে দিকনির্দেশনা দেয়।"
        },
        {
          "label": "গ",
          "question": "উদ্দীপকে সামিউল রাফির ১০ বছরের জন্য সিমেন্ট উৎপাদনের লক্ষ্য কোন ধরনের লক্ষ্য বর্ণনা করো।",
          "explanation": "উদ্দীপকের সামিউল রাফির ১০ বছরের জন্য সিমেন্ট উৎপাদনের লক্ষ্য হচ্ছে সময়সীমা বা সময় লক্ষ্য। একটি কাজ কখন শুরু হবে কখন শেষ হবে তা ঠিক করাই সময়সীমা। পরিকল্পনা প্রণয়নের ক্ষেত্রে সময় অত্যন্ত গুরুত্বপূর্ণ বিষয়। এক্ষেত্রে সময়সীমা বলতে লক্ষ্য কত দিনে অর্জিত হবে তা আগেই ঠিক করাকে বোঝায়। তাই কোনো কাজ সম্পাদনের জন্য পরিকল্পনা অনুযায়ী সময়সীমা নির্ধারণ করতে হয়। উদ্দীপকে সামিউল রাফি একটি সিমেন্ট উৎপাদনকারী প্রতিষ্ঠানের নির্বাহী কর্মকর্তী। বর্তমান বাজারে নির্মাণ কাজের জন্য সিমেন্ট অপরিহার্য পণ্যে রূপান্তরিত হয়েছে। এ কারণে তিনি তার প্রতিষ্ঠানের জন্য এমনভাবে লক্ষ্য নির্ধারণ করলেন যাতে তার উৎপাদনে কোনো বাধা সৃষ্টি না হয়। এক্ষেত্রে তার নির্ধারিত লক্ষ্যটির সময়সীমা দশ বছর। অর্থাৎ, এ দশ বছরে তার উৎপাদনের কাজগুলো সঠিকভাবে শেষ করতে হবে। এর সাথে লক্ষ্যের সময়সীমার মিল রয়েছে। সুতরাং, সামিউল রাফি ১০ বছরের জন্য সময়সীমা লক্ষ্যটি নির্ধারণ করেছেন।"
        },
        {
          "label": "ঘ",
          "question": "ফাহাদ পাশার বাস্তবায়নকৃত লক্ষ্য প্রতিষ্ঠানের জন্য জরুরি-এটি কোন ধরনের লক্ষ্য তা আলোচনা করো।",
          "explanation": "ফাহাদ পাশার বাস্তবায়নকৃত লক্ষ্যটি মিশন বা অভিলক্ষ্য যা প্রতিষ্ঠানের জন্য জরুরি বলে আমি মনে করি। দীর্ঘমেয়াদি লক্ষ্যের অধীনে স্বল্পমেয়াদি ও সহজে অর্জনযোগ্য লক্ষ্য হলো মিশন। মিশন সুনির্দিষ্ট ও মৌলিক কাজকে চিহ্নিত করে। এতে ছোট ছোট পদক্ষেপের মাধ্যমে লক্ষ্য অর্জন করা যায়। উদ্দীপকে সামিউল রাফি তার প্রতিষ্ঠানে একটি লক্ষ্য নির্ধারণ করেন। তার এ লক্ষ্যটির সময়সীমা হলো ১০ বছর। এ লক্ষ্য বাস্তবায়নে প্রতিষ্ঠানটির উৎপাদন কর্মকর্তা ফাহাদ পাশা কাজ করেন। এক্ষেত্রে তিনি তার মতো করে সামিউল রাফির লক্ষ্যটি পুনঃনির্ধারণ করেন। এর মাধ্যমে নির্ধারিত দশ বছরের জন্য সিমেন্ট উৎপাদন সম্ভব হবে। সামিউল রাফির সিমেন্ট উৎপাদনের লক্ষ্যটি দীর্ঘমেয়াদের। এ লক্ষ্যটি একসাথে বাস্তবায়ন সম্ভব নয়। এজন্য ফাহাদ পাশা এ লক্ষ্যটিকে ছোট ছোট সময়কাল বা ভাগে ভাগ করেন। এরপর তিনি একেকটি ধাপ বাস্তবায়ন করে পরবর্তী ধাপে পৌছান। এতে ধীরে ধীরে প্রতিষ্ঠানটির মূল সময়সীমার লক্ষ্যটি অর্জিত হবে। এক্ষেত্রে ফাহাদ পাশা মূলত সামিউল রাফির লক্ষ্যের আলোকে এসব কাজ করেন। এর সাথে মিশন বা অভিলক্ষ্যের মিল আছে। সুতরাং, ফাহাদ পাশার মিশন বা অভিলক্ষ্য প্রতিষ্ঠানটির লক্ষ্য বাস্তবায়নে গুরুত্বপূর্ণ ভূমিকা পালন করবে।"
        }
      ]
    },
    {
      "number": "5",
      "uddipok": "আপন পাল একটি প্রতিষ্ঠান গড়ে তোলে। সেখানে বিভিন্ন ধরনের পণ্যদ্রব্য উৎপাদন হয়। এজন্য তিনি উৎপাদনের জন্য, যন্ত্র প্রকৌশল, কাঁচামাল ব্যবস্থাপনা, মান নিয়ন্ত্রণ, মেরামত ও সংরক্ষণ চারটি ভাগে ভাগ করে একেক জন বিশেষজ্ঞকে নির্বাহী হিসেবে দায়িত্ব দেন। কাজ অনুযায়ী ভাগ করে দেওয়ার ফলে প্রতিটি বিভাগ হয় স্বয়ংসম্পূর্ণ, উৎপাদন পায় গতিশীলতা এবং প্রতিষ্ঠানটি মুনাফামুখী হয়ে ওঠে।",
      "tag": "SSNIC 25",
      "sub_questions": [
        {
          "label": "ক",
          "question": "সংগঠন কাঠামো কী?",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্নকে সংগঠন কাঠামো বলে।"
        },
        {
          "label": "খ",
          "question": "কমিটি কী? ব্যাখ্যা করো।",
          "explanation": "কোনো বিশেষ কাজ সম্পাদনের জন্য কয়েকজন ব্যক্তির সমন্বয়ে যে সংগঠন তৈরি হয়, তাকে কমিটি সংগঠন বলে। সাধারণত কোনো গুরুত্বপূর্ণ বিষয়ে সিদ্ধান্ত নেওয়ার উদ্দেশ্যে কমিটি গঠন করা হয়। এছাড়া কোনো সমস্যা দেখা দিলে তা সমাধানের জন্যও কমিটি গঠন করা হয়। এক্ষেত্রে সদস্যগণ নিজেদের মধ্যে মতামত বিনিময় করে চূড়ান্ত সিদ্ধান্ত নেন। তাই বিশেষ কাজ সম্পাদনে কমিটি সংগঠন উত্তম।"
        },
        {
          "label": "গ",
          "question": "উদ্দীপকে কোন ধরনের সংগঠনের কথা বলা হয়েছে তার বর্ণনা করো।",
          "explanation": "উদ্দীপকের প্রতিষ্ঠানে গৃহীত কার্যভিত্তিক সংগঠনের অনেক সুবিধা রয়েছে বলে আমি মনে করি। এ ধরনের সংগঠনে কার্যবিভাজনের নীতি অনুসরণের ফলে নির্বাহী বা কর্মীদের একাধিক কাজের চাপ নিতে হয় না। এতে কর্মীরা একই কাজ বার বার করার মাধ্যমে বিশেষজ্ঞতা অর্জন করে। এছাড়া বিশেষজ্ঞ নির্বাহী সরাসরি তত্ত্বাবধানের মাধ্যমে গুণগত মানসম্পন্ন পণ্য উৎপাদন নিশ্চিত করতে পারে। উদ্দীপকে আপন পাল একটি প্রতিষ্ঠানের মালিক। তিনি তার প্রতিষ্ঠানে কার্যভিত্তিক সংগঠন ব্যবহার করেন। এজন্য তিনি প্রতিষ্ঠানটির কাজগুলোকে উৎপাদনের সুবিধার্থে চারটি ভাগে ভাগ করেন। এরপর একেকটি বিভাগর দায়িত্ব একেকজন নির্বাহীর ওপর অর্পণ করেন। এতে প্রতিষ্ঠানটির উৎপাদনে গতিশীলতা আসে। এছাড়া প্রতিষ্ঠানটির মুনাফাও বাড়ে। বিভিন্ন বিভাগের দায়িত্বে বিশেষজ্ঞ নির্বাহী থাকার কারণে আপন পালের নিচের স্তরের কর্মীদের তত্ত্বাবধান করতে হয় না। এতে তার কাজের ভার কমে। এছাড়া এসব নির্বাহীরা নিজ নিজ বিভাগের কর্মীদের প্রয়োজনীয় নির্দেশনা ও তদারকি করে। নির্বাহী ও কর্মীরা নিজেদের বিভাগের একই কাজ বার বার করায় তারা আরও দক্ষ হয়ে ওঠে। ফলে প্রতিষ্ঠানটির সামগ্রিক উৎপাদনের মান, উন্নত হয় ও অপচয় রোধ হয়। এতে প্রতিষ্ঠানটি সহজে লক্ষ্য অর্জনের মাধ্যমে অধিক মুনাফা লাভ করতে সক্ষম হয়। এভাবে কার্যভিত্তিক সংগঠন কাঠামো ব্যবহারের মাধ্যমে উত্ত প্রতিষ্ঠানটি বিভিন্ন সুবিধা পেয়ে থাকে।"
        },
        {
          "label": "ঘ",
          "question": "এ ধরনের সংগঠনের সুবিধাসমূহ আলোচনা করো।",
          "explanation": "উদ্দীপকের প্রতিষ্ঠানে গৃহীত কার্যভিত্তিক সংগঠনের অনেক সুবিধা রয়েছে বলে আমি মনে করি। এ ধরনের সংগঠনে কার্যবিভাজনের নীতি অনুসরণের ফলে নির্বাহী বা কর্মীদের একাধিক কাজের চাপ নিতে হয় না। এতে কর্মীরা একই কাজ বার বার করার মাধ্যমে বিশেষজ্ঞতা অর্জন করে। এছাড়া বিশেষজ্ঞ নির্বাহী সরাসরি তত্ত্বাবধানের মাধ্যমে গুণগত মানসম্পন্ন পণ্য উৎপাদন নিশ্চিত করতে পারে। উদ্দীপকে আপন পাল একটি প্রতিষ্ঠানের মালিক। তিনি তার প্রতিষ্ঠানে কার্যভিত্তিক সংগঠন ব্যবহার করেন। এজন্য তিনি প্রতিষ্ঠানটির কাজগুলোকে উৎপাদনের সুবিধার্থে চারটি ভাগে ভাগ করেন। এরপর একেকটি বিভাগর দায়িত্ব একেকজন নির্বাহীর ওপর অর্পণ করেন। এতে প্রতিষ্ঠানটির উৎপাদনে গতিশীলতা আসে। এছাড়া প্রতিষ্ঠানটির মুনাফাও বাড়ে। বিভিন্ন বিভাগের দায়িত্বে বিশেষজ্ঞ নির্বাহী থাকার কারণে আপন পালের নিচের স্তরের কর্মীদের তত্ত্বাবধান করতে হয় না। এতে তার কাজের ভার কমে। এছাড়া এসব নির্বাহীরা নিজ নিজ বিভাগের কর্মীদের প্রয়োজনীয় নির্দেশনা ও তদারকি করে। নির্বাহী ও কর্মীরা নিজেদের বিভাগের একই কাজ বার বার করায় তারা আরও দক্ষ হয়ে ওঠে। ফলে প্রতিষ্ঠানটির সামগ্রিক উৎপাদনের মান, উন্নত হয় ও অপচয় রোধ হয়। এতে প্রতিষ্ঠানটি সহজে লক্ষ্য অর্জনের মাধ্যমে অধিক মুনাফা লাভ করতে সক্ষম হয়। এভাবে কার্যভিত্তিক সংগঠন কাঠামো ব্যবহারের মাধ্যমে উত্ত প্রতিষ্ঠানটি বিভিন্ন সুবিধা পেয়ে থাকে।"
        }
      ]
    },
    {
      "number": "6",
      "uddipok": "",
      "tag": "SSNIC 25",
      "sub_questions": [
        {
          "label": "ক",
          "question": "কার্যভিত্তিক সংগঠনের উদ্ভাবক কে?",
          "explanation": "কার্যভিত্তিক সংগঠনের উদ্ভাবক হলেন ফ্রেডরিক উইন্সলো টেলর।"
        },
        {
          "label": "খ",
          "question": "সরলরৈখিক সংগঠন ব্যাখ্যা করো।",
          "explanation": "যে সংগঠনে কর্তৃত্ব রেখা নির্বাহী থেকে অধীনস্থ কর্মীদের কাছে সরাসরি সরলরেখার আকারে নেমে আসে, তাকে সরলরৈখিক সংগঠন বলে। এ সংগঠনে বিভিন্ন স্তরে নিযুক্ত সরলরৈখিক নির্বাহীগণই স্ব স্ব বিভাগের সর্বময় দায়িত্ব পালন করেন। ফলে নির্বাহীগণ অধস্তন কর্মীদের ওপর বেশি কর্তৃত্বশালী থাকেন। এতে প্রতিষ্ঠানে শৃঙ্খলা বজায় থাকে।"
        },
        {
          "label": "গ",
          "question": "উদ্দীপকের চিত্রে কোন ধরনের সংগঠন উপস্থাপন করা হয়েছে তা বর্ণনা করো।",
          "explanation": "উদ্দীপকে চিত্রে মেট্রিক্স সংগঠন কাঠামোর উপস্থাপন করা হয়েছে। প্রতিষ্ঠানের কার্যভিত্তিক এবং দ্রব্য বা প্রকল্পভিত্তিক সংগঠনের সমন্বয়ে এ সংগঠন গঠিত হয়। একই সাথে কার্যভিত্তিক ও প্রকল্পভিত্তিক বিভাগীয়করণের সুবিধা পেতে এ সংগঠন কাঠামো তৈরি করা হয়। এক্ষেত্রে দ্রব্য ও প্রকল্পভিত্তিক ব্যবস্থাপকরা একই সাথে কাজ করেন। এটি ব্যবস্থাপনার সবচেয়ে আধুনিক সংগঠন কাঠামো। উদ্দীপকে একটি সংগঠনের কাঠামোর চিত্র রয়েছে। সংগঠনটিতে উৎপাদন, মান নিয়ন্ত্রণ, বিপণন ও অর্থ ব্যবস্থাপক রয়েছে। এরা উলম্বভাবে কর্মীদের তথ্য ও দিকনির্দেশনা দিয়ে থাকে। আবার এতে পণ্যভেদে আলাদা আলাদা প্রকল্প ব্যবস্থাপকও রয়েছে। এ ব্যবস্থাপকরা কর্মীদের সমান্তরালভাবে দিকনির্দেশনা দিয়ে পণ্য অনুযায়ী, আলাদা ব্যবস্থা নিয়ে থাকেন। এক্ষেত্রে সংগঠনটিতে নিয়োজিত প্রকল্প ও সাধারণ কার্যভিত্তিক এ দুই ধরনের ব্যবস্থাপকরা লক্ষ্য অর্জনে একই সাথে কাজ করেন। এসবের সাথে মেট্রিক্স সংগঠনের মিল রয়েছে। সুতরাং, চিত্রের সংগঠনের কাঠামোটি মেট্রিক্স সংগঠনের অন্তর্ভুক্ত।"
        },
        {
          "label": "ঘ",
          "question": "বর্তমানে এ ধরনের সংগঠন কী কী সুবিধা সমাজে দান করে চলছে তা আলোচনা করো।",
          "explanation": "বর্তমানে মেট্রিক্স সংগঠন সমাজে সম্পদের যথাযথ ব্যবহার, অধিক উৎপাদন ও মানসম্মত পণ্য সরবরাহে ভূমিকা রাখে বলে আমি মনে করি। এ সংগঠন মূলত বৃহদায়তন প্রতিষ্ঠানের জন্য অত্যন্ত উপযোগী। এ সংগঠন কাঠামোতে জনবল ও সম্পদের যথাযথ ব্যবহার নিশ্চিত করা যায়। আবার, তুলনামূলক বড় প্রতিষ্ঠানে ব্যবহার করায় এ সংগঠনের মাধ্যমে বেশি পরিমাণ ও-গুনগত মানসম্পন্ন পণ্য উৎপাদন সম্ভব। উদ্দীপকে মেট্রিক্স সংগঠন কাঠামো চিত্রিত রয়েছে। সংগঠন কাঠামোটিতে দুই ধরনের ব্যবস্থাপক বিদ্যমান। এরা হলেন প্রকল্প ব্যবস্থাপক ও কার্ষিক ব্যবস্থাপক। প্রকল্প ব্যবস্থাপক বিভিন্ন পণ্যের আলাদা আলাদা প্রকল্পে নিযুক্ত। অন্যদিকে, কার্যিক ব্যবস্থাপকগণের হাতে এসব পণ্য উৎপাদন, বিপণন, মান নিয়ন্ত্রণ ও অর্থায়নের কাজ ন্যস্ত। এক্ষেত্রে সংগঠনটিতে দুই ধরনের ব্যবস্থাপক একই সাথে কাজ করেন। এ দুই ধরনের ব্যবস্থাপকের সমন্বয়ে প্রতিষ্ঠানের সম্পদের সুষ্ঠু ব্যবহার নিশ্চিত হয়। এতে পণ্যের গুণগত মান ঠিক রেখে যত্নসহকারে উৎপাদন কার্য পরিচালনা করাও সম্ভব হয়। মেট্রিক্স কাঠামো অনুসরণকৃত এসব প্রতিষ্ঠান থেকে সমাজের ক্রেতা-ভোক্তারা উন্নত মানসম্পন্ন পণ্য পেয়ে থাকে। এছাড়াও এ সংগঠনের মাধ্যমে বৃহদায়তন উৎপাদন সম্ভব। আর, এ উৎপাদনের মাত্রা সমাজের চাহিদানুযায়ী পণ্যের জোগান দিয়ে থাকে। এসব বিবেচনায় বলা যায়, সমাজে মানসম্পন্ন পণ্য সরবরাহ ও সম্পদের যথাযথ ব্যবহারে মেট্রিক্স সংগঠনের ভূমিকা রয়েছে।"
        }
      ]
    },
    {
      "number": "7",
      "uddipok": "একটি প্রতিষ্ঠানের জন্য বিভিন্ন মানের ও বিভিন্ন পদের জন্য কর্মকর্তা, কর্মী সর্বোপরি, লোক নিয়োগ দিতে হয়। এজন্য আরিয়ান গ্রুপ অব কোম্পানি প্রথমে প্রার্থীদের জ্ঞান, দক্ষতা, অভিজ্ঞতা এবং চিন্তার গভীরতা পরিস্থিতি মোকাবিলা করার ক্ষমতা, মানসিক যোগ্যতা ইত্যাদি পরীক্ষা করে। পরবর্তী সময়ে উপরের ধাপগুলো অতিক্রম করার পর আরিয়ান গ্রুপ প্রার্থীদের মাঝে কোন কাজের প্রতি বেশি আগ্রহী এবং প্রার্থী কী বিষয়গুলো পছন্দ করছে তার ওপর জোর দেয়। এভাবে আরিয়ান গ্রুপ অনেক ভালো ও মানসম্মত প্রার্থী নির্বাচন করে।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের জন্য নির্দিষ্ট উৎস থেকে প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কাজ করাকে কর্মীসংস্থান বলে।"
        },
        {
          "label": "খ",
          "question": "",
          "explanation": "সম্ভাব্য চাকরিপ্রার্থীদের আবেদন করতে ও নির্বাচন প্রক্রিয়ায় অংশগ্রহণ করতে উৎসাহিত করার প্রক্রিয়াকে কর্মী সংগ্রহ বলে। এ প্রক্রিয়ায় যথাসম্ভব বেশিসংখ্যক চাকরিপ্রার্থীকে প্রতিষ্ঠানে নির্দিষ্ট পদে আবেদন করতে উৎসাহিত করা হয়। এতে সকল আগ্রহী প্রার্থীর আবেদনপত্র নেওয়া হয়। এ পর্যায়ে সাধারণত যোগ্যতা পূরণ হলে কোনো প্রার্থীকে বাদ দেওয়া হয় না।"
        },
        {
          "label": "গ",
          "question": "",
          "explanation": "উদ্দীপকে আরিয়ান গ্রুপ অব কোম্পানি কর্মী নিয়োগে প্রথমে দক্ষতা পরীক্ষা ও বুদ্ধিমত্তা পরীক্ষা গ্রহণ করে। যোগ্য কর্মী নির্বাচনের জন্য দক্ষতা পরীক্ষার মাধ্যমে যোগ্য কর্মী বাছাই করে আনা হয়। এ পরীক্ষায় প্রার্থীর কাজের দক্ষতা, অভিজ্ঞতা ও প্রাতিষ্ঠানিক জ্ঞান প্রভৃতি যাচাই করা হয়। বুদ্ধিমত্তা পরীক্ষার মাধ্যমে প্রার্থীর চিন্তার গভীরতা, দূরদর্শিতা, উপস্থিত বুদ্ধির মাত্রা প্রভৃতি যাচাই করা হয়। উদ্দীপকে আরিয়ান গ্রুপ অব কোম্পানিতে বিভিন্ন মানের, বিভিন্ন পদের দক্ষ কর্মী ও কর্মকর্তার দরকার হয়। এজন্য প্রতিষ্ঠানটি কর্মী নিয়োগের ক্ষেত্রে আবেদনকারী প্রার্থীদের যাচাই-বাছাই করে থাকে। প্রতিষ্ঠানটি প্রথমে প্রার্থীদের জ্ঞান ও অভিজ্ঞতা পরীক্ষা করে। বৈশিষ্ট্যানুযায়ী এ পরীক্ষাটি দক্ষতা পরীক্ষার অন্তর্গত। এরপর এটি কর্মীদের চিন্তার গভীরতা, পরিস্থিতি মোকাবিলা করার ক্ষমতা, মানসিক যোগ্যতা যাচাই করে। এটি বুদ্ধিমত্তা পরীক্ষার সাথে মিলে যায়। আর এসব পরীক্ষার মাধ্যমে প্রতিষ্ঠানটি দক্ষ ও যোগ্য কর্মী সংগ্রহ করতে পারে। এসব বিবেচনায় প্রতিষ্ঠানটি প্রথমে প্রার্থীদের দক্ষতা ও বুদ্ধিমত্তা পরীক্ষা নিয়ে থাকে।"
        },
        {
          "label": "ঘ",
          "question": "",
          "explanation": "প্রতিষ্ঠানটি পরবর্তীতে প্রার্থীদের প্রবণতা পরীক্ষা ও ব্যক্তিত্ব পরীক্ষা গ্রহণ করে। লিখিত পরীক্ষায় উত্তীর্ণ প্রার্থীদের মনস্তাত্ত্বিক (প্রবণতা, ব্যক্তিত্ব) পরীক্ষার মাধ্যমে যাচাই-বাছাই করা হয়। এক্ষেত্রে প্রবণতা পরীক্ষায় প্রার্থীর কাজের প্রতি ঝোঁক বা প্রবণতা, আগ্রহ এবং দায়িত্ব ও ঝুঁকি নেওয়ার মানসিকতা জানা যায়। আবার, ব্যক্তিত্ব পরীক্ষার মাধ্যমে প্রার্থীর মূল্যবোধ, পছন্দ-অপছন্দ, অভ্যাস, রুচি, আচরণ সম্পর্কে জানা যায়। উদ্দীপকে আরিয়ান গ্রুপ অব কোম্পানি দক্ষ কর্মী নিয়োগর জন্য প্রথমে প্রার্থীদের দক্ষতা ও বুদ্ধিমত্তা পরীক্ষা গ্রহণ করে। এরপর এসব পরীক্ষায় উত্তীর্ণ হওয়া প্রার্থীদের প্রতিষ্ঠানটি কর্মীদের কাজের প্রতি আগ্রহের বিষয়টি পরীক্ষা করে। এছাড়া প্রার্থীদের কোন বিষয়গুলো পছন্দ তাও পরীক্ষার মাধ্যমে প্রতিষ্ঠানটি যাচাই-বাছাই করে। এভাবে প্রতিষ্ঠানটি ভালো ও মানসম্মত প্রাথী নির্বাচন করে। প্রতিষ্ঠানটি প্রার্থীর কাজের প্রতি আগ্রহ যাচাইয়ের মাধ্যমে বুঝতে পারে প্রার্থী প্রতিষ্ঠানের প্রতি কতটা অনুগত বা কাজ করতে আগ্রহী। এ বিষয়টি অনুধাবন করে প্রতিষ্ঠানটি প্রার্থীদেরকে নির্দিষ্ট পদে নিয়োগ দেয়। প্রার্থীর এ আগ্রহ যাচাইয়ের পরীক্ষাটি প্রবণতা পরীক্ষার অন্তর্ভুক্ত। আবার, প্রতিষ্ঠানটি প্রার্থীদের পছন্দ-অপছন্দের বিষয়টি জোড় দিয়ে যাচাই করে। এর মাধ্যমে প্রতিষ্ঠানটি কোন বিষয়ের প্রতি প্রার্থীর রুচি কেমন, মূল্যবোধ কেমন তা বুঝে তাদেরকে নিয়োগ করে। এ মূল্যায়িত বিষয়টি ব্যক্তিত্ব পরীক্ষার অন্তর্গত। এসব পরীক্ষার মাধ্যমে যাবতীয় বিষয় বিবেচনায় কর্মী নিয়োগ দেওয়ায় প্রতিষ্ঠানটিতে মানসম্মত কর্মী নির্বাচন সম্ভব হচ্ছে। এসব বিবেচনায় বলা যায়, প্রতিষ্ঠানটি পরবর্তীতে প্রার্থীদের প্রবণতা পরীক্ষা ও ব্যক্তিত্ব পরীক্ষা গ্রহণ করে।"
        }
      ]
    },
    {
      "number": "8",
      "uddipok": "মাইমুনা চৌধুরী প্রতিষ্ঠানের উন্নতির জন্য বছর বছর নেতৃত্বের পরিবর্তন আনেন। ২০১৬ সালে তিনি কর্মীদের ভয়-ভীতি প্রদর্শন ও শাস্তি প্রদানের মাধ্যমে কাজ আদায় করার চেষ্টা করেন। ২০১৭ সালে তার ধরন পরিবর্তন করে তাদের অভাব-অভিযোগের প্রতি মনোনিবেশ করে কর্মীদের প্রতি স্নেহ ও মমতা প্রদর্শন করেন। ২০১৮ সালে মাইমুনা চৌধুরী স্বাধীনতা ভোগ করেন। তিনি শুধু পরিকল্পনা তৈরি করে দেন, কাজ বাস্তবায়নে চেষ্টা করেন না। ২০১৯ সালে সে আবার তার প্রতিষ্ঠান পরিচালনার ধরন পরিবর্তন করেন। শ্রমিক-কর্মীদের সাথে আলাপ-আলোচনা করে সিদ্ধান্ত গ্রহণ করেন। ক্ষমতা অধস্তনদের কাছে হস্তান্তর করেন। সবকিছুই করেন প্রতিষ্ঠানের উন্নতির জন্য।",
      "tag": "SSNIC 25",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "কর্মী নির্বাচন ব্যাখ্যা করো।",
          "explanation": "চাকরিপ্রার্থীদের মধ্য থেকে প্রয়োজনীয় সংখ্যক যোগ্য কর্মী বাছাইয়ের কাজকে কর্মী নির্বাচন বলে। এ প্রক্রিয়ায় সম্ভাব্য চাকরিপ্রার্থীদের আবেদনপত্র নেওয়া, বাছাই এবং লিখিত ও মৌখিক পরীক্ষা নেওয়া হয়। এসব পরীক্ষার মাধ্যমে উপযুক্ত কর্মীকে বাছাই করে অবশিষ্ট চাকরিপ্রার্থীদের বাদ দেওয়া হয়। এভাবে যোগ্য প্রার্থী নির্বাচন করা হয়।"
        },
        {
          "label": "গ",
          "question": "উদ্দীপকে ২০১৬ ও ২০১৭ সালে কোন কোন ধরনের নেতৃত্ব প্রতিফলিত হয় তা বর্ণনা করো।",
          "explanation": "নিম্নের অনুরূপঃ মি. জামানের প্রতিষ্ঠানে পিতৃসুলভ নেতৃত্ব বিদ্যমান। এ নেতৃত্বে নেতা কর্মীদের সাথে পিতার মতো আচরণ করে আস্থাশীল সম্পর্ক তৈরি করেন। তিনি অধস্তনের প্রতি সবসময় আন্তরিক থাকেন। এ ধরনের নেতা অধস্তনদের অভাব-অভিযোগের প্রতি সচেতন থাকেন। উদ্দীপকের মি. জামান করতোয়া লিমিটেড-এর প্রধান নির্বাহী। তিনি তার প্রতিষ্ঠানের অধস্তনদের প্রতি অত্যন্ত সদয় থাকেন। তাদের অভাব-অভিযোগ এবং মতামত শোনেন। তাদের সাথে সবসময় ভালো আচরণ করেন। দীর্ঘদিন ধরে তিনি এভাবেই প্রতিষ্ঠান পরিচালনা করছেন। এসব বৈশিষ্ট্য পিতৃসুলভ নেতৃত্বের সাথে সামঞ্জস্যপূর্ণ। তাই বলা যায়, মি. জামানের প্রতিষ্ঠানে পিতৃসুলভ নেতৃত্ব বিদ্যমান।"
        },
        {
          "label": "ঘ",
          "question": "২০১৮ এবং ২০১৯ সালের নেতৃত্ব বর্ণনা করে কোন সালের নেতৃত্ব বেশি গ্রহণযোগ্য তা আলোচনা করো।",
          "explanation": "উদ্দীপকে ২০১৮ সালে মুক্ত বা লাগামহীন এবং ২০১৯ সালের গণতান্ত্রিক নেতৃত্বের মধ্যে গণতান্ত্রিক নেতৃত্ব বেশি গ্রহণযোগ্য বলে আমি মনে করি। মুক্ত বা লাগামহীন নেতৃত্বে নেতা কর্মীদের ওপর দায়িত্ব দিয়ে নিজে কর্মবিমুখ থাকেন। এক্ষেত্রে নেতা শুধু লক্ষ্য নির্ধারণ করে দিয়ে নিজে দায়িত্ব এড়িয়ে চলেন। অপরদিকে গণতান্ত্রিক নেতৃত্বে নেতা শ্রমিক-কর্মীদের সাথে আলাপ-আলোচনার মাধ্যমে কাজ পরিচালনা করেন। উদ্দীপকের মাইমুনা চৌধুরী প্রতিষ্ঠানের উন্নতির জন্য বছর বছর নেতৃত্বের ধরন পরিবর্তন করেন। ২০১৮ সালে তিনি স্বাধীনতা ভোগ করেন। এজন্য তিনি শুধু পরিকল্পনা তৈরি করে দিয়ে নিজে কর্মবিমুখ থাকেন। অন্যদিকে, ২০১৯ সালে তিনি শ্রমিক-কর্মীদের সাথে আলাপ-আলোচনার মাধ্যমে সিদ্ধান্ত নেন। এতে ২০১৮ সালে মুক্ত এবং ২০১৯ সালে গণতান্ত্রিক নেতৃত্বের বহিঃপ্রকাশ ঘটে। মুক্ত বা লাগামহীন নেতৃত্বের ফলে মাইমুনা চৌধুরীর প্রতিষ্ঠানের কর্মীরা কর্মবিমুখ হয়ে পড়ে। ফলে তার প্রতিষ্ঠানে বিশৃঙ্খলা দেখা দেয়। এছাড়া অনেক সময় প্রতিষ্ঠানের কর্মীরা স্বেচ্ছাচারী হয়ে ওঠে। অপরদিকে, গণতান্ত্রিক নেতৃত্বে তিনি সব ক্ষমতা নিজের কাছে না রেখে কিছু ক্ষমতা অধস্তনদের হাতে দেন। এছাড়া তিনি কর্মীদের সাথে আলাপ-আলোচনা করে সিদ্ধান্ত নেন। এতে কর্মীরা প্রতিষ্ঠানে নিজেদের গুরুত্বপূর্ণ মনে করে এবং মনোযোগ সহকারে কাজ করে। ফলে প্রতিষ্ঠানের কাজ দ্রুত এবং সুষ্ঠুভাবে সম্পাদন হয়। এতে প্রতিষ্ঠানের লক্ষ্য অর্জন সহজ হয়। তাই তাৎপর্য বিচারে মুক্ত বা লাগামহীন নেতৃত্ব থেকে গণতান্ত্রিক নেতৃত্ব বেশি গ্রহণযোগ্য।"
        }
      ]
    },
    {
      "number": "9",
      "uddipok": "কানিজ হিয়া প্রতিষ্ঠানের ম্যানেজিং ডিরেক্টর। তার প্রতিষ্ঠানের জন্য নির্দেশনায় স্তরভিত্তিক নির্দেশনার ব্যবস্থা করেন। তত্ত্বাবধান স্তরে, স্বশরীরে গিয়ে প্রয়োজনীয় উপদেশ ও পরামর্শ দেওয়ার নির্দেশদান করেন। কানিজ হিয়া অনেক সময়ই মোবাইল ফোন, ই-মেইল, ইন্টারনেটের মাধ্যমে বিভাগীয় বা সহকারী ব্যবস্থাপকদের নির্দেশনা দান করেন। এই প্রতিষ্ঠানের কর্মীরা তাদের নির্দেশিত নির্দেশনাগুলো বার বার ব্যবহার করে। কোনো ধরনের সমস্যায় পড়লে পূর্বের নির্দেশিত পদ্ধতি বার বার ব্যবহার করে। ফলে কানিজ হিয়ার প্রতিষ্ঠান সুষ্ঠুভাবে চলছে।",
      "tag": "SSNIC 25",
      "sub_questions": [
        {
          "label": "ক",
          "question": "পরামর্শমূলক নির্দেশনা কী?",
          "explanation": "নির্দেশনা দেওয়ার আগে যারা সিদ্ধান্ত বা নির্দেশনা বাস্তবায়ন করবে তাদের সাথে মতবিনিময় বা পরামর্শ করে নির্দেশনার বিষয়বস্তু ঠিক করাকে পরামর্শমূলক নির্দেশনা বলে।"
        },
        {
          "label": "খ",
          "question": "নির্দেশনা ব্যাখ্যা করো।",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। উচ্চস্তর থেকে কর্মীদের বিভিন্ন বিষয়ে নির্দেশনা দেওয়া হয়। প্রতিষ্ঠানের অধস্তন কর্মীরা এ নির্দেশনা অনুযায়ী সব কাজ করে। নির্দেশনা ছাড়া সঠিকভাবে প্রাতিষ্ঠানিক কাজ সম্পাদন সম্ভব হয় না। আর সঠিক নির্দেশনা কাজের শৃঙ্খলা বজায় রাখে।"
        },
        {
          "label": "গ",
          "question": "উদ্দীপকে কানিজ হিয়ার প্রতিষ্ঠানে তত্ত্বাবধান স্তরে এবং সে নিজে নির্দেশনার কোন কোন পদ্ধতি ব্যবহৃত করছে তা ব্যাখ্যা করো।",
          "explanation": "উদ্দীপকে কানিজ হিয়ার প্রতিষ্ঠানে তত্ত্বাবধান স্তরে তত্ত্বাবধানমূলক নির্দেশনা এবং তিনি নিজে যোগাযোগভিত্তিক নির্দেশনা অনুসরণ করেন। তত্ত্বাবধানমূলক নির্দেশনায় নির্বাহী স্বশরীরে উপস্থিত হয়ে অধীনস্থদের পরামর্শ দিয়ে কাজ করিয়ে নেন। এতে অধীনস্থদের কাজে কোনো ভুল ধরা পড়লে নির্বাহী তা শুধরে দেন। যোগাযোগভিত্তিক নির্দেশনার ক্ষেত্রে নির্বাহী নির্দেশনা দেওয়ার জন্য টেলিফোন, ই-মেইল, ইন্টারনেট ইত্যাদি মাধ্যম ব্যবহার করেন। উদ্দীপকে কানিজ হিয়া তার প্রতিষ্ঠানে স্তরভিত্তিক নির্দেশনার ব্যবস্থা করেন। এজন্য তিনি প্রায়ই তত্ত্বাবধান স্তরে স্বশরীরে গিয়ে প্রয়োজনীয় উপদেশ ও পরামর্শ দিয়ে থাকেন। এক্ষেত্রে তার তত্ত্বাবধানকালে কোনো ভুল ধরা পড়লে তিনি কর্মীদেরকে তা সমাধানের জন্য পরামর্শ দেন। এর সাথে তত্ত্বাবধানমূলক নির্দেশনার মিল রয়েছে। আবার, তিনি বিভাগীয় বা সহকারী ব্যবস্থাপকদের সাথে ফোন, ই-মেইল, ইন্টারনেটের মাধ্যমে যোগাযোগ করেন। এ মাধ্যমগুলো ব্যবহার করে তিনি তাদেরকে প্রয়োজনীয় নির্দেশনা দিয়ে থাকেন। এসবের সাথে যোগাযোগভিত্তিক নির্দেশনার মিল রয়েছে। সুতরাং, উদ্দীপকের প্রতিষ্ঠানে তত্ত্বাবধান স্তরে তত্ত্বাবধানমূলক নির্দেশনা ও কানিজ হিয়া নিজে যোগাযোগভিত্তিক নির্দেশনা ব্যবহার করেছেন।"
        },
        {
          "label": "ঘ",
          "question": "প্রতিষ্ঠানের কর্মীরা নির্দেশনার কোন পদ্ধতি ব‍্যবহার করছে তা আলোচনা করো।",
          "explanation": "প্রতিষ্ঠানের কর্মীরা নির্দেশনার আদর্শ বা নির্ধারিত নির্দেশনা পদ্ধতি ব্যবহার করেছে বলে আমি মনে করি। এ ধরনের নির্দেশনায় আগে থেকেই নির্দেশনার বিষয়বস্তু নির্ধারণ করা থাকে। আর এ নির্ধারিত বিষয়বস্তুই পরবর্তীতে কর্মীরা বার বার অনুসরণ করেন। এক্ষেত্রে একই নির্দেশনা কর্মীদের বার বার বোঝানোর প্রয়োজন হয় না। উদ্দীপকে কানিজ হিয়া একটি প্রতিষ্ঠানের ম্যানেজিং ডিরেক্টর। তিনি প্রতিষ্ঠানটিতে বিভিন্ন স্তরে তত্ত্বাবধানমূলক ও যোগাযোগভিত্তিক নির্দেশনা অনুসরণ করেন। এছাড়া প্রতিষ্ঠানটিতে বিভাগীয় ও সহকারী ব্যবস্থাপকরা কর্মীদের বিভিন্ন নির্দেশনা দেন। এ নির্দেশনা কর্মীরা তাদের কাজে বার বার ব্যবহার করে। আবার, কোনো সমস্যায় পড়লেও তারা এ পূর্ব নির্দেশনা অনুসরণ করে সমস্যার সমাধান করে। এক্ষেত্রে নির্দেশনার বিষয়বস্তু পূর্বনির্ধারিত থাকায় প্রতিষ্ঠানটির নির্বাহীদের বার বার নির্দেশনা দিতে হয় না। এতে কর্মীদের নির্দেশনার বিষয়বস্তু একবার বুঝিয়ে দিলেই হয়। আবার, এ নির্দেশনা পূর্বনির্ধারিত থাকায় নির্বাহীর অনুপস্থিতিতেও প্রতিষ্ঠানটির কর্মীরা তা ব্যবহার করতে পারে। এছাড়া তাদেরকে নির্দেশনা পাওয়ার জন্য নির্বাহীর জন্য অপেক্ষা করতে হয় না। ফলে দ্রুত যেকোনো সমস্যা সমাধান করা যায়। এসব বৈশিষ্ট্যের সাথে আদর্শ বা নির্ধারিত নির্দেশনার মিল রয়েছে। সুতরাং, উক্ত প্রতিষ্ঠানটির কর্মীরা আদর্শ বা নির্ধারিত নির্দেশনা পদ্ধতি ব্যবহার করে।"
        }
      ]
    },
    {
      "number": "10",
      "uddipok": "আয়েশা শারমিন বিদেশে সোয়েটার রপ্তানি করে। বাংলাদেশের সোয়েটারের আমেরিকার মার্কেট মেসিতে খুব চাহিদা। এ চাহিদা পূরণের লক্ষ্যে ২০,০০০ পিস সোয়েটার উৎপাদনের লক্ষ্যমাত্রা নির্ধারণ করা হয়। কিন্তু দেখা যায় ৩,০০০ পিস উৎপাদন করা সম্ভব হচ্ছে না। কেন হচ্ছে না তার কারণ নির্ণয় ও মূল্যায়ন এবং সংশোধনমূলক ব্যবস্থা গ্রহণ করার প্রয়োজন অনুভব করেন।",
      "tag": "SSNIC 25",
      "sub_questions": [
        {
          "label": "ক",
          "question": "নিয়ন্ত্রণ কী?",
          "explanation": "পরিকল্পনা অনুযায়ী প্রতিষ্ঠানের কাজ সম্পন্ন হচ্ছে কি না, তা যাচাই করা এবং কোনো গরমিল পাওয়া গেলে তা সংশোধন করার প্রক্রিয়াকে নিয়ন্ত্রণ বলে।"
        },
        {
          "label": "খ",
          "question": "কালান্তিক কাজ ব্যাখ্যা করো।",
          "explanation": "নির্দিষ্ট সময় পর পর যে কাজ প্রতিনিয়ত করা হয় তা হলো কালান্তিক কাজ। প্রতিষ্ঠানের নিয়ন্ত্রণের কাজ দিন, সপ্তাহ, মাস বা বছর শেষে হতে পারে। অর্থাৎ, নিয়ন্ত্রণ নির্দিষ্ট সময় পর পর সংঘটিত হয়। এটি প্রতিষ্ঠানের আফার আয়তন, পণ্য বা সেবা প্রভৃতির ওপর নির্ভর করে। এজন্য নিয়ন্ত্রণকে কালাত্তিক কাজ বলা হয়।"
        },
        {
          "label": "গ",
          "question": "উদ্দীপকে আদর্শমান নির্ধারণ করে প্রকৃত কার্যফল বের করে বর্ণনা করো।",
          "explanation": "উদ্দীপকে আয়েশা শারমিনের প্রতিষ্ঠানের উৎপাদনের আদর্শমান হলো ২০,০০০ একক এবং প্রকৃত কার্যকল হলো ১৭,০০০ একক। আদর্শমান হলো এমন এক মানদণ্ড, যেটি অনুযায়ী প্রকৃত কার্যফল তুলনা করা হয়। আদর্শমানের সাথে প্রকৃত কার্যফল তুলনা করে বিচ্যুতি পরিমাপ করা হয়। আর বিচ্যুতি পেলে সংশোধনমূলক ব্যবস্থা নেওয়া হয়। কার্যফল নির্ণয়ের সূত্র হলো: কার্যফল = আদর্শমান - বিচ্যুতি। উদ্দীপকে আয়েশা শারমিন বিদেশে সোয়েটার রপ্তানি করেন। বাংলাদেশের সোয়েটারের আমেরিকার মার্কেট মেসিতে খুব চাহিদা। এ চাহিদা পূরণের জন্য তিনি ২০,০০০ একক সোয়েটার উৎপাদনের লক্ষ্যমাত্রা নির্ধারণ করেন। কিন্তু তিনি দেখেন ৩,০০০ পিস সোয়েটার উৎপাদন সম্ভব হচ্ছে না। এখানে তার প্রতিষ্ঠানের প্রকৃত কার্যফল হলো- প্রকৃত কার্যফল = আদর্শমান - বিচ্যুতি = ২০,০০০ - ৩,০০০ বা ১৭,০০০ একক। এক্ষেত্রে আদর্শমান ও বিচ্যুতি সংখ্যাত্মক মানের ভিত্তিতে নির্ণয় করা হয়। পরবর্তীতে মান দুটোর মধ্যে তুলনা করে প্রকৃত কার্যফল বের করা হয়। সুতরাং, উদ্দীপকের প্রতিষ্ঠানটি ১৭,০০০ একক সোয়েটার উৎপাদন করতে সক্ষম হয়।"
        },
        {
          "label": "ঘ",
          "question": "বিচ্যুতির কারণ নির্ণয় ও সংশোধনমূলক কী কী ব্যবস্থা গ্রহণ করবে তা উপস্থাপন করো।",
          "explanation": "উদ্দীপকে উদ্ভূত পরিস্থিতিতে নিয়ন্ত্রণের মাধ্যমে বিচ্যুতির কারণ নির্ণয় করে সংশোধনমূলক ব্যবস্থা নিতে হবে বলে আমি মনে করি। প্রতিষ্ঠানের প্রণীত পরিকল্পনা অনুযায়ী সব কাজ সঠিকভাবে সম্পন্ন হচ্ছে কি না, তা পর্যবেক্ষণ করা হয় নিয়ন্ত্রণের মাধ্যমে। এক্ষেত্রে প্রথমে আদর্শমান নির্ধারণ করা হয়। এরপর নির্দিষ্ট সময় পর পর আদর্শমানের সাথে প্রকৃত কার্যফলের তুলনা করা হয়। এক্ষেত্রে বিচ্যুতি পেলে তা শনাক্ত করে সংশোধনমূলক ব্যবস্থা নেওয়া হয়। উদ্দীপকে আয়েশা শারমিন তার প্রতিষ্ঠানে ২০,০০০ পিস সোয়েটার উৎপাদনের লক্ষ্যমাত্রা নির্ধারণ করেন। কিন্তু তিনি বাস্তবে ১৭,০০০ একক সোয়েটার উৎপাদন করতে সক্ষম হন। এক্ষেত্রে তিনি লক্ষ্যমাত্রা অর্জন করতে পারেননি। এ কারণে তিনি বিচ্যুতির কারণ নির্ণয় করে তা মূল্যায়ন করেন। এছাড়া তিনি সংশোধনমূলক ব্যবস্থা গ্রহণের প্রয়োজনীয়তা অনুভব করেন। উক্ত পরিস্থিতিতে আয়েশা শারমিনকে প্রথমে উৎপাদনের উপকরণ যথেষ্ট পরিমাণে ছিল কি না তা খুঁজে বের করতে হবে। এছাড়া উৎপাদন কাজে প্রয়োজনীয় মানবসম্পদ নিয়োজিত ছিল কি না তাও দেখতে হবে। এসব বিষয় বিচ্যুতির কারণ শনাক্তকরণ পদক্ষেপের সাথে জড়িত। এরপর তাকে বিচ্যুতি মোতাবেক প্রয়োজনীয় মানবসম্পদ ও উৎপাদনের উপকরণের ব্যবস্থা করতে হবে। তাছাড়া তাকে উৎপাদনে নিয়োজিত কর্মীদের কাজ তদারকিও করতে হবে। এতে চিহ্নিত সমস্যাগুলোর সমাধান হবে ও উৎপাদনে গতিশীলতা আসবে। এসব বিষয় নিয়ন্ত্রণের সংশোধনমূলক ব্যবস্থা গ্রহণের সাথে সম্পর্কযুক্ত। এভাবে আয়েশা শারমিন নিয়ন্ত্রণের বিচ্যুতির কারণ নির্ণয় ও সংশোধনমূলক ব্যবস্থা করে পুনরায় উৎপাদন লক্ষমাত্রা অর্জনে সফল হতে পারবেন।"
        }
      ]
    },
    {
      "number": "11",
      "uddipok": "আরিব মাহমুদ লক্ষ করলো নিয়ন্ত্রণের জন্য বিভিন্ন কৌশল ব্যবহার করা হয়। বড় বড় প্রতিষ্ঠানে নির্বাহীগণ সময় নিরীক্ষার আওতার বিভিন্ন রঙের কালিতে কাজ শুরু, শেষ, অগ্রগতি ইত্যাদি পর্যবেক্ষণ করেন। আবার কোনো কোনো প্রতিষ্ঠানে মোটা একটি রেখার আওতায় বিরামহীনভাবে কাজ শুরু, শেষ, ভুল-ত্রুটি, বিচ্যুতি ইত্যাদি দূরীকরণে সচেষ্ট হন। এ ধরনের কৌশলের মাধ্যমে নিয়ন্ত্রণ করা হয়।",
      "tag": "SSNIC 25",
      "sub_questions": [
        {
          "label": "ক",
          "question": "বাজেটারি নিয়ন্ত্রণ কী?",
          "explanation": "বাজেটের সাথে অর্জিত ফলের তুলনা করে ত্রুটি-বিচ্যুতি নির্ণয় এবং সংশোধনের মাধ্যমে নিয়ন্ত্রণ কাজ করার প্রক্রিয়াকে বাজেটীয় নিয়ন্ত্রণ বলা হয়।"
        },
        {
          "label": "খ",
          "question": "ব্রেক ইভেন বিন্দু বিশ্লেষণ ব্যাখ্যা করো।",
          "explanation": "পাযে বিন্দুতে প্রতিষ্ঠানের মোট আয় ও মোট ব্যয় সমান হয়, তাকে ব্রেক-ইভেন পয়েন্ট বা সমচ্ছেদ বিন্দু বলে। বিক্রির পরিমাণ এ বিন্দুর নিচে গেলে ক্ষতি হয়, আর বিন্দুর উপরে গেলে মুনাফা অর্জিত হয়। তাই এ বিন্দুর উপরে বিক্রির পরিমাণ যত বাড়ে, প্রতিষ্ঠানের মুনাফার পরিমাণও তত বাড়ে।"
        },
        {
          "label": "গ",
          "question": "উদ্দীপকে বিভিন্ন রঙের কালিতে সময় নিরীক্ষার আওতা কোন পদ্ধতি? বর্ণনা করো।",
          "explanation": "উদ্দীপকে বিভিন্ন রঙের কালিতে সময় নিরীক্ষার আওতা উপস্থাপন নিয়ন্ত্রণের গ্যান্ট চার্ট পদ্ধতির অন্তর্ভুক্ত। এ চার্টের মাধ্যমে একটি প্রকল্পের কাজকে প্রথমে ছোট ছোট কাজে ভাগ করা হয়। তারপর প্রতিটি অংশের শুরু ও শেষ সময় রেখাচিত্রের মাধ্যমে উপস্থাপন করা হয়। এটি ব্যবহার করে যেকোনো কাজ সহজেই নিয়ন্ত্রণ করা যায়। উদ্দীপকে আরিব মাহমুদ লক্ষ করলো প্রাতিষ্ঠানিক লক্ষ্য অর্জনের জন্য বিভিন্ন নিয়ন্ত্রণ কৌশল ব্যবহার করা হয়। বড় বড় প্রতিষ্ঠানে নির্বাহীগণ সময় নিরীক্ষার আওতায় কাজ শুরু, শেষ ও অগ্রগতি প্রভৃতি পর্যবেক্ষণ করেন। এতে তারা নির্দিষ্ট সময়ের মধ্যে কাজ সম্পাদনের জন্য কাজগুলোকে ভাগ করেন। এরপর এসব কাজগুলোকে ভিন্ন ভিন্ন কালিতে রেখাচিত্রের মাধ্যমে উপস্থানে করেন। এক্ষেত্রে প্রতিটি কাজ সম্পাদনের জন্য শুরুর সময় ও শেষ সময় নির্ধারিত থাকে। এতে কাজের অগ্রগতি যাচাই করা সহজ হয়। বৈশিষ্ট্যানুযায়ী এটির সাথে গ্যান্ট চার্ট পদ্ধতির মিল রয়েছে। সুতরাং, উদ্দীপকে বিভিন্ন রঙের কালিতে সময় নিরীক্ষার আওতা গ্যান্ট চার্ট পদ্ধতির অন্তর্ভুক্ত।"
        },
        {
          "label": "ঘ",
          "question": "মোটা দাগের আওতায় কাজ শুরু, শেষ, বিচ্যুতি ইত্যাদি কোন কৌশলকে নির্দেশ করে তা উপস্থাপন করো।",
          "explanation": "উদ্দীপকে মোটা দাগের আওতায় কাজ শুরু, শেষ, বিচ্যুতি ইত্যাদি নিয়ন্ত্রণের পার্ট (PERT) কৌশলকে নির্দেশ করে। এ পদ্ধতিতে বিভিন্ন কাজ সম্পাদনের শুরু ও শেষ হওয়ার মোট সময় একটি তালিকায় দেখানো হয়। এক্ষেত্রে কাজ সম্পাদনে বেশি সময় লাগে এমন কাজগুলোকে সংযোগ করে মোটা রেখার মাধ্যমে চিহ্নিত করা হয়। আর এ রেখার ওপর গুরুত্বারোপ করে অগ্রাধিকারের ভিত্তিতে কার্যাবলি সম্পন্ন করা হয়। উদ্দীপকে প্রাতিষ্ঠানিক লক্ষ্যার্জনে নিয়ন্ত্রণের বিভিন্ন কৌশলের কথা বলা হয়েছে। এক্ষেত্রে কিছু প্রতিষ্ঠান নিয়ন্ত্রণের বিদ্যমান বিভিন্ন কৌশলের মধ্যে গ্যাস্ট চার্ট পদ্ধতি অনুসরণ করে। আবার, কোনো কোনো প্রতিষ্ঠান বিভিন্ন বিষয় মোটা একটি রেখার আওতায় এনেও নিয়ন্ত্রণ করে। এতে কাজ কখন শুরু হবে ও শেষ হবে তা বোঝা যায়। এছাড়া এর মাধ্যমে কাজে ভুল-ত্রুটি ও বিচ্যুতি নির্ণয় করেও তা সংশোধনের ব্যবস্থা করা যায়। উদ্দীপকে উল্লিখিত দ্বিতীয় নিয়ন্ত্রণ কৌশলে প্রথমে প্রতিষ্ঠানের যাবতীয় কার্যাবলি শুরু ও শেষের সময় চিহ্নিত করা হয়। এরপর চিহ্নিত কাজগুলোর মধ্যে যে কাজগুলো সম্পাদনে বেশি সময় লাগে তা মোটা রেখার মাধ্যমে চিহ্নিত করা হয়। এক্ষেত্রে বেশি সময় নেওয়া কাজগুলো সম্পাদনের সময় ব্যবস্থাপকরা বেশি সচেতন থাকেন। এছাড়া কাজে বিচ্যুতি থাকলে তা সংশোধনের ব্যবস্থা করেন। এরপর মোটা দাগাঙ্কিত রেখা দিয়ে চিহ্নিত কাজসমূহ সময়ের ভিত্তিতে আগে সম্পাদন করার জন্য তালিকা তৈরি করা হয়। এ কৌশলটির সাথে নিয়ন্ত্রণের পার্ট কৌশলের মিল রয়েছে। তাই বলা যায়, উদ্দীপকে মোটা রেখার মাধ্যমে উপস্থাপন নিয়ন্ত্রণের পার্ট কৌশলকে নির্দেশ করে।"
        }
      ]
    }
  ]
}