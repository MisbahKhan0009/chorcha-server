{
  "title": "রেসিডেন্সিয়াল কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব কবীর পড়ালেখা শেষ করার পরপরই একটি বহুজাতিক কোম্পানিতে যোগদান করেন। তিনি প্রতিষ্ঠানের গুরুত্বপূর্ণ বিষয়ে সিদ্ধান্ত গ্রহণ ছাড়াও প্রতিষ্ঠানের নীতি নির্ধারণ করেন। অন্যদিকে, জনাব আবির প্রতিষ্ঠানের মাঠ পর্যায়ে কর্মরত কর্মীরা ঠিকভাবে কাজ করছে কি না তাদের কাজের তদারকি করেন এবং তাদের কাজের উন্নতির জন্য প্রয়োজনীয় পরামর্শ প্রদান করেন।",
      "tag": "DRMC 24",
      "sub_questions": [
        {
          "label": "ক",
          "question": "ব্যবস্থাপনা কাকে বলে?",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব, প্রেষণা ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "হেনরি ফেয়লকে আধুনিক ব্যবস্থাপনার জনক বলা হয় কেন? ব্যাখ্যা করো।",
          "explanation": "হেনরি ফেয়ল আধুনিক ব্যবস্থাপনার জনক হিসেবে খ্যাত। হেনরি ফেয়ল ব্যবস্থাপকের পূর্বানুমান ও পরিকল্পনা, সংগঠিতকরণ, নির্দেশনা, সমন্বয়সাধন এবং নিয়ন্ত্রণ কাজের কথা উল্লেখ করেছেন। বর্তমানে এসব কাজ প্রতিটি প্রতিষ্ঠানে সর্বজন স্বীকৃত। এছাড়া তিনি ব্যবস্থাপনার ১৪টি মৌলিক নীতির কথা বলেছেন। এগুলো সব প্রতিষ্ঠানে অনুসরণীয় বলে মনে করা হয়। তাই তাকে আধুনিক ব্যবস্থাপনার জনক বলা হয়।"
        },
        {
          "label": "গ",
          "question": "উদ্দীপকের জনাব কবীর ব্যবস্থাপনার কোন স্তরে কর্মরত রয়েছেন? ব্যাখ্যা করো।",
          "explanation": "উদ্দীপকে জনাব কবীর ব্যবস্থাপনার উচ্চ স্তরে কর্মরত রয়েছেন। এ স্তরের ব্যবস্থাপকগণ প্রতিষ্ঠানের দীর্ঘমেয়াদি নীতি ও পরিকল্পনা তৈরি করেন। আর তাদের পরিকল্পনা বাস্তবায়নের জন্য মধ্য ও নিম্ন স্তরের কর্মীরা কাজ করে। প্রতিষ্ঠানের চেয়ারম্যান, পরিচালনা পর্ষদ, কোম্পানি সচিব, ব্যবসথাপনা পরিচালক প্রভৃতি ব্যক্তিবর্গ উচ্চ স্তরের অন্তর্ভুক্ত। এ উদ্দীপকের জনাব কবীর একটি বহুজাতিক কোম্পানিতে কাজ করেন। তিনি এ প্রতিষ্ঠানের উদ্দেশ্য নির্ধারণ, কৌশল নির্ধারণ ও পরিকল্পনা তৈরি করেন। এগুলো বাস্তবায়নের জন্য তিনি তার অধীনস্থদের নির্দেশ দেন। এক্ষেত্রে জনাব কবীর প্রতিষ্ঠানের জন্য প্রধান ও গুরুত্বপূর্ণ সিদ্ধান্তগুলো নেন। তাই তাকে অনেক বেশি চিন্তা-ভাবনা করে সিদ্ধান্ত নিতে হয়। তিনি এ কাজে মানসিক শ্রমের সাথে বেশি জড়িত থাকেন। এসব কাজ মূলত ব্যবস্থাপনার উচ্চ স্তরে করা হয়। তাই বলা যায়, জনাব কবীর ব্যবস্থাপনার উচ্চ স্তরে কর্মরত রয়েছেন।"
        },
        {
          "label": "ঘ",
          "question": "প্রতিষ্ঠানের কাজের উন্নতিকল্পে জনাব আবিরের ভূমিকা মূল্যায়ন করো।",
          "explanation": "ব্যবস্থাপনার নিম্ন স্তরে কর্মরত জনাব আবির প্রতিষ্ঠানের কাজের উন্নতিকল্পে গুরুত্বপূর্ণ ভূমিকা পালন করেন বলে আমি মনে করি। এ স্তরের ব্যবস্থাপকগণ শ্রমিক-কর্মীদের তদারকি করেন, তাদের প্রয়োজনীয় দিকনির্দেশনা দেন। এভাবে তারা মধ্য স্তরের ব্যবস্থাপনা কর্তৃক গৃহীত পরিকল্পনা বাস্তবায়নের চেষ্টা করেন। এজন্য নিম্ন স্তরের কর্মীদের গুরুত্বপূর্ণ ব্যবস্থাপক হিসেবে বিবেচনা করা হয়। উদ্দীপকের জনাব আবির একটি বহুজাতিক কোম্পানীর মাঠ পর্যায়ের কর্মীদের তত্ত্বাবধান করেন। তিনি প্রতিষ্ঠানের পরিকল্পনা বাস্তবায়নে তাদের বিভিন্ন কাজ তদারকি করেন। এছাড়া কাজের উন্নতিতে তিনি তাদের কর্মীর পরামর্শ ও নির্দেশনা দেন। এভাবে উচ্চ স্তরের পরিকল্পনা বাস্তবায়নে তিনি তার অধীনস্থ কর্মীদের দিয়ে কাজ করান। এক্ষেত্রে জনাব আবির একজন নিম্ন স্তরের ব্যবস্থাপক হিসেবে কর্মরত আছেন। উদ্দীপকের প্রতিষ্ঠানটির উচ্চ স্তরে জনাব কবীরের মাধ্যমে পরিকল্পনা প্রণয়ন করা হয়। এ পরিকল্পনা অনুযায়ী মধ্য স্তরের ব্যবস্থাপকরা নিম্ন স্তরকে নির্দেশনা দেন। নিম্ন স্তরের ব্যবস্থাপক জনাব আবির এ পরিকল্পনা বাস্তবায়নে শ্রমিক-কর্মীদের নির্দেশ দেন। তিনি লক্ষ্য অর্জনে কর্মীদের দিয়ে কাজ করান ও সরাসরি কাজের তদারকি করেন। কাজে কোনো ভুল-ত্রুটি পেলে তিনি তা সংশোধনের ব‍্যবস্থা করেন। তার দক্ষতা ও পরিশ্রমের ফলেই প্রতিষ্ঠানের পরিকল্পনা বাস্তবায়িত হয়। তাই বলা যায়, • নিম্ন স্তরের ব্যবস্থাপক জনাব আবির প্রাতিষ্ঠানিক উদ্দেশ্য অর্জনে গুরুত্বপূর্ণ ভূমিকা পালন করেন।."
        }
      ]
    },
    {
      "number": "2",
      "uddipok": "জনাব সালমান সুপারিন্টেন্ডেন্ট ইঞ্জিনিয়ার। চাকরি করতে যেয়ে বুঝেছেন, মানুষ চালানোর জন্য তার ব্যবস্থাপনা বিষয়ে জ্ঞানার্জন দরকার। তাই ঢাকা বিশ্ববিদ্যালয় থেকে সান্ধ্যকালীন এমবিএ ডিগ্রি নিয়েছেন। তিনি মনে করেন, যারাই মানুষ চালানোর দায়িত্বে থাকেন তাদের এ জ্ঞান থাকা দরকার। তিনি বছরে ও মাসের শুরুতে করণীয় নির্ধারণ করেন এবং সময় শেষে ভুল হলে সংশোধনী ব্যবস্থা নেন। এভাবে চলায় তার প্রতিষ্ঠান খুবই ভালো চলছে।",
      "tag": "DRMC 24",
      "sub_questions": [
        {
          "label": "ক",
          "question": "মধ্য যুগের সমকাল কত?",
          "explanation": "হযরত ঈশা সা. (যিশু খ্রিষ্ট) এর জন্মের পর থেকে শিল্পবিপ্লবের পূর্ব (১৭৫০ খ্রিষ্টাব্দে) পর্যন্ত সময়কালকে মধ্য যুগ ধরা হয়।।"
        },
        {
          "label": "খ",
          "question": "ব্যবস্থাপনা চক্র বলতে কী বোঝায়? ব্যাখ্যা করো।",
          "explanation": "ব্যবস্থাপনার কাজসমূহ চক্রাকারে আবর্তিত হওয়াকে ব্যবস্থাপনা চক্র বলে। ব্যবস্থাপনা প্রক্রিয়ার প্রথম ধাপ হলো পরিকল্পনা করা। পরিকল্পনা বাস্তবায়নে সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন কাজগুলো ধারাবাহিকভাবে করা হয়। পরিকল্পনা অনুযায়ী কাজগুলো হচ্ছে কি না, তার জন্য নিয়ন্ত্রণ ব্যবস্থা আরোপ করা হয়। এই কাজগুলো একটির পর একটি চক্রাকারে সম্পন্ন হয়। তাই একে ব্যবস্থাপনা চক্র বলা হয়।"
        },
        {
          "label": "গ",
          "question": "জনাব সালমানের জ্ঞান ও চিন্তায় ব্যবস্থাপনার কোন বৈশিষ্ট্যের প্রমাণ মিলে? ব্যাখ্যা করো।",
          "explanation": "জনাব সালমানের জ্ঞান ও চিন্তায় ব্যবস্থাপনার সর্বজনীন বৈশিষ্ট্যের প্রমাণ মেলে। ব্যবস্থাপনার সর্বজনীনতা বলতে সর্বত্র ও সব ক্ষেত্রে ব্যবস্থাপনার প্রয়োগ বোঝায়। পরিবার, রাষ্ট্র এবং ব্যবসায় সংগঠনের সব ক্ষেত্রে ব্যবস্থাপনার কাজসমূহ (পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ) প্রয়োগ করা যায়। পরিবেশ-পরিস্থিতি, রীতি-নীতি ও মানুষের আচার-আচরণ প্রভৃতি কারণে প্রতিষ্ঠানের ব্যবস্থাপকের ব্যবস্থাপনার জ্ঞান থাকা আবশ্যক। উদ্দীপকের জনাব সালমান একজন সুপারিন্টেন্ডেন্ট ইঞ্জিনিয়ার। কিন্তু তিনি মানুষ পরিচালনা করতে যেয়ে বুঝতে পেরেছেন, তার ব্যবস্থাপনা বিষয়ে জ্ঞান থাকা দরকার। তিনি আরও মনে করেন, পরিচালনার দায়িত্বে থাকেন এমন ব্যক্তিদের এই বিষয়ে জ্ঞান থাকা উচিত। কারণ, ব্যবসায় প্রতিষ্ঠানের সবচেয়ে গুরুত্বপূর্ণ উপাদান হলো মানবসম্পদ। আর এই মানবসম্পদ চালানোর জন্য তার আচার-আচরণ ও চাহিদা সম্পর্কে অবগত হতে হয়। এজন্য ব্যবস্থাপকের প্রতিষ্ঠানের প্রতিটি ক্ষেত্রে ব্যবস্থাপনার জ্ঞান থাকা প্রয়োজন হয়। এটি ব্যবস্থাপনার সর্বজনীনতার সাথে সম্পর্কিত। তাই বলা যায়, জনাব সালমানের চিন্তায় ব্যবস্থাপনার সর্বজনীনতা বৈশিষ্ট্য লক্ষণীয়।"
        },
        {
          "label": "ঘ",
          "question": "\"ব্যবস্থাপনা প্রক্রিয়ার অনুসরণই জনাব সালমানকে সফলতা : দিয়েছে\"- উদ্দীপকের আলোকে ব্যক্তব্যটি মূল্যায়ন করো",
          "explanation": "\"ব্যবস্থাপনা প্রক্রিয়ার অনুসরণই জনাব সালমানকে সফলতা দিয়েছে\"- উক্তিটি যুক্তিযুক্ত বলে আমি মনে করি। প্রতিষ্ঠানের লক্ষ্য অর্জনে পরিচালিত পারস্পরিক নির্ভরশীল ও ধারাবাহিক কাজগুলো ব্যবস্থাপনা প্রক্রিয়ার অন্তর্গত। ব্যবস্থাপনার কাজ পরিকল্পনা দিয়ে শুরু হয়ে সংগঠিতকরণ, কর্মীসংস্থান, নির্দেশনা, প্রেষণা ও নিয়ন্ত্রণের মাধ্যমে শেষ হয়। এসব কাজের যথাযথ অনুসরণের মাধ্যমে প্রতিষ্ঠানের দাখিল নব্য সর্জিত হয়। উদ্দীপকে জনাব সালমান ঢাকা বিশ্ববিদ্যালয় থেকে সান্ধ্যকালীন এমবিএ পাস করে ব্যবস্থাপনার চিন্তাধারার প্রসার করেন। তিনি প্রতিষ্ঠানে বছরে ও মাসের শুরুতে করণীয় ঠিক করেন। পরিকল্পনা অনুযায়ী কাজ করার জন্য প্রয়োজনীয় পদক্ষেপ নেন। সময় শেষে ভুল হলে তা সংশোধনের ব্যবস্থা নেন। এভাবে প্রতিষ্ঠানের পরিকল্পনা অনুযায়ী তিনি সংগঠিতকরণ, কর্মীসংস্থান, নির্দেশনা, প্রেষণা ও নিয়ন্ত্রণমূলক কাজ করে থাকেন। জনাব সালমান ঊর্ধ্বতন কর্মকর্তা হিসেবে ব্যবস্থাপনা প্রক্রিয়ার প্রাথমিক কাজের পরিকল্পনা করেন। সংগঠিতকরণের মাধ্যমে তিনি কাজগুলো দায়িত্ব ও কর্তব্য অনুযায়ী কর্মীদের ভাগ করে দেন। এছাড়া কাজ সম্পাদনে তিনি যথার্থ কর্মীসংস্থানের মাধ্যমে যথাযথ কর্মী নিয়োগ দেন'। আর এই কর্মীদের নির্দেশনার মাধ্যমে কাজ আদায় করেন। এছাড়া নির্দিষ্ট সময় থেকে তিনি নিয়ন্ত্রণের মাধ্যম কাজের অগ্রগতি, পরিমাণ, ভুল-ত্রুটি হলে সংশোধনমূলক ব্যবস্থা নেন। এ কারণে প্রতিষ্ঠানটি সফলতার সাথে পরিচালিত হচ্ছে। তাই বলা যায়, জনাব আলমের ব্যবস্থাপনা প্রক্রিয়ার যথাযথ অনুসরণই সফলতার মূল কারণ।"
        }
      ]
    },
    {
      "number": "3",
      "uddipok": "মি. রাফি বিবিএ পাস করে একটি বেসরকারি প্রতিষ্ঠানে চাকরি পেয়েছেন। প্রথম দিন অফিসে গিয়ে তিনি দেখলেন প্রতিটি কর্মীরই কাজ নির্দিষ্ট আছে। তিনি ভাবলেন এ নীতিতে কাজের গতি ও মান বাড়ছে। একদিন তার বিভাগীয় প্রধান তাকে ডেকে বললেন, তাদের প্রতিষ্ঠানে পদমর্যাদা অনুসারে ভিন্ন ভিন্ন নির্দিষ্ট বেতন কাঠামো আছে। এতে কর্মীদের মধ্যে কার্য সন্তুষ্টি বিরাজ করে।",
      "tag": "DRMC 24",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনার জনক কে?",
          "explanation": "বৈজ্ঞানিক ব্যবস্থাপনার জনক হলেন আমেরিকান মেকানিক্যাল ইঞ্জিনিয়ার ফ্রেডারিক উইন্সলো টেলর।"
        },
        {
          "label": "খ",
          "question": "লক্ষ্য অর্জনে \"একতাই বল\" নীতি গুরুত্বপূর্ণ কেন? ব্যাখ্যা করো।",
          "explanation": "প্রতিষ্ঠানের সকল কর্মী ঐক্যবদ্ধ হয়ে লক্ষ্য অর্জনে কাজ করাকে একতাই বল নীতি বলে। এই নীতি অনুযায়ী কর্মীদের মধ্যে দলগত চেতনা ও ঐক্যবদ্ধ হয়ে কাজ করার প্রবণতা বাড়ে। প্রত্যেকে নিজের কাজ অন্যের সাথে সমন্বিত করে সমান তালে এগিয়ে নেয়। এতে প্রতিষ্ঠানের মূল লক্ষ্য সহজে অর্জন করা যায়।"
        },
        {
          "label": "গ",
          "question": "উদ্দীপকে মি. রাফি প্রথমত কোন নীতির কথা ভেবেছিলেন? ব্যাখ্যা করো।",
          "explanation": "উদ্দীপকে মি. রাফি প্রথমত কার্য বিভাজনের নীতির কথা ভেবেছিলেন। এ. নীতিতে প্রতিষ্ঠানের কাজকে প্রয়োজন অনুযায়ী বিভিন্ন বিভাগে ভাগ করা হয়। এরপর প্রতিটি বিভাগের দায়িত্ব একেকজন কর্মীর ওপর অর্পণ করা হয়। এ নীতির মাধ্যমে প্রতিষ্ঠানের প্রতিটি বিভাগ ও উপবিভাগে নিয়োজিত কর্মীর কাজকে নির্দিষ্ট করে দেওয়া হয়। এতে কর্মীদের কাজের মান বাড়ে। উদ্দীপকের মি. রাফি বিবিএ পাস করে একটি প্রতিষ্ঠানে চাকরি পেয়েছেন। তিনি প্রথম দিন অফিসে গিয়ে দেখলেন প্রতিটি কর্মীর কাজ নির্দিষ্ট করে দেওয়া আছে। এ প্রতিষ্ঠানটিতে একজন কর্মীকে নির্দিষ্ট কাজ সম্পাদনের দায়িত্ব দেওয়া হয়েছে। এতে প্রত্যেক কর্মী নিজের দায়িত্ব বুঝতে পারছে। ফলে কর্মীরা তাদের কাজ সহজে করতে পারছে। এছাড়া তাদের কর্মদক্ষতাও বাড়ছে। তিনি ভাবলেন এ নীতিতে কাজের গতি ও মান বাড়ছে। এসব বৈশিষ্ট্যের সাথে কার্য বিভাজনের নীতির মিল আছে। তাই বলা যায়, উদ্দীপকের মি. রাফি প্রথমত কার্য বিভাজনের নীতির কথা ভেবেছেন।"
        },
        {
          "label": "ঘ",
          "question": "বিভাগীয় প্রধান যে নীতিকে ইঙ্গিত করেছেন, তা কর্মী সন্তুষ্টি অর্জনে সহায়ক- বিশ্লেষণ করো।",
          "explanation": "উদ্দীপকের বিভাগীয় প্রধান ব্যবস্থাপনার ন্যায্য পারিশ্রমিকের নীতিকে ইঙ্গিত করেছেন যা কর্মী সন্তুষ্টির জন্য সহায়ক বলে আমি মনে করি। এ নীতিতে কুর্মীদের কাজের ধরন, যোগ্যতা, দক্ষতা প্রভৃতি বিবেচনা করে পারিশ্রমিক দেওয়া হয়। এছাড়া কর্মীদের সুযোগ-সুবিধাকেও প্রাধান্য দেওয়া হয়। প্রতিষ্ঠানে কর্মীরা শ্রম দেওয়ার বিনিময়ে উপযুক্ত প্রতিদান আশা করে। তাই প্রতিষ্ঠানের পক্ষ থেকে কর্মীদের ন্যায্য পারিশ্রমিক দেওয়া উচিত। উদ্দীপকের রাফি একটি বেসরকারি প্রতিষ্ঠানে যোগদান করেন। তিনি দেখলেন তার অফিস কার্য বিভাজনের নীতি মানা হয়। এছাড়া তার বিভাগীয় প্রধান তাকে বললেন, তাদের প্রতিষ্ঠানে পদমর্যাদা অনুসারে ভিন্ন ভিন্ন বেতন কাঠামো আছে। এতে প্রতিষ্ঠানের কর্মীদের মধ্যে কার্যসন্তুষ্টি বিরাজ করে। উদ্দীপকের প্রতিষ্ঠানটিতে বেতন কাঠামোতে ন্যায্য পারিশ্রমিকের নীতি অনুসরণ করা হয়। বিভাগীয় প্রদান ভিন্ন ভিন্ন বেতন কাঠামোর মাধ্যমে তার কর্মীদের উপযুক্ত পারিশ্রমিক দেওয়ার ব্যবস্থা করেছেন। এক্ষেত্রে শ্রম ও কাজের ধরন অনুযায়ী উপযুক্ত পারিশ্রমিক পাওয়ায় প্রতিষ্ঠানটির কর্মীদের মধ্যে সন্তুষ্টির মনোভাব সৃষ্টি হয়। এছাড়া পরিশ্রমের যথার্থ মূল্যায়ন পেয়ে প্রতিষ্ঠানকে তারা নিজের মনে করে কাজ করে। এতে তারা কাজের প্রতি আরও আন্তরিক হয়। তাই বিভাগীয় প্রধানের, ইঙ্গিত দেওয়া ন্যায্য পারিশ্রমিকের নীতি কর্মীর সন্তুষ্টি অর্জনে সহায়ক ভূমিকা পালন করে।"
        }
      ]
    },
    {
      "number": "4",
      "uddipok": "ইউনিলিভার বাংলাদেশ-এ কর্মরত মি. আহসান প্রতিষ্ঠানের জন্য বিভিন্ন পরিকল্পনা তৈরি করেন। এ কাজে তাকে ভবিষ্যৎ সম্পর্কে আগেই ধারণা করে নিতে হয়। তার কাজের সঠিকতার ওপর প্রতিষ্ঠানের সফলতা নির্ভর করে। অন্যদিকে, তার বন্ধু মতিন ম্যাটাডোর কোম্পানিতে উচ্চপদে কর্মরত। তিনি কর্মীদের সাথে আন্তরিকভাবে মিশতে পারেন এবং তাদের উৎসাহ দিয়ে কাজ আদায় করে নেন। তার কাজে পরিচালনা পর্ষদ সন্তুষ্ট।",
      "tag": "DRMC 24",
      "sub_questions": [
        {
          "label": "ক",
          "question": "ভারসাম্যের নীতি কী?",
          "explanation": "ব্যবস্থাপনার ভারসাম্যের নীতি বলতে প্রতিষ্ঠানে নিয়োজিত প্রত্যেক শ্রমিক-কর্মী ও বিভাগ-উপবিভাগের কাজের মধ্যে মিল রাখা এবং সমতা রক্ষা করাকে বোঝায়।"
        },
        {
          "label": "খ",
          "question": "প্রশাসন থেকে ব্যবস্থাপক কীভাবে আলাদা? ব্যাখ্যা করো",
          "explanation": "প্রশাসন থেকে ব্যবস্থাপনার পার্থক্য নিচে তুলে ধরা হলো-। প্রশাসন ব্যবস্থাপনা দীর্ঘমেয়াদি পরিকল্পনা ও নীতিমালা প্রণয়ন, পরিচালনা, সিদ্ধান্ত নেওয়া এবং উচ্চ পর্যায়ের তত্ত্বাবধান সংক্রান্ত কাজের সাথে প্রশাসন সম্পৃক্ত পরিকল্পনা প্রণয়ন, সংগঠিতকরণ, কর্মীসংস্থান, সমন্বয়সাধন, প্রেষণা, নিয়ন্ত্রণ প্রভৃতি কাজের সাথে ব্যবস্থাপনা জড়িত প্রশাসন প্রতিষ্ঠানের জন্য প্রয়োজনীয় গুরুত্বপূর্ণ পরিকল্পনা প্রণয়ন করে। প্রশাসনের নেওয়া পরিকল্পনা বাস্তবায়নে প্রয়োজনীয় কাজ ব্যবস্থাপনার মাধ্যমে করা হয়। প্রশাসন পরিচালনা পর্ষদের কাছে দায়ী থাকে। ব্যবস্থাপনা সরাসরি প্রশাসনের কাছে দায়ী থাকে।"
        },
        {
          "label": "গ",
          "question": "জনাব আহসানের ভবিষ্যৎ সম্পর্কে আগাম ধারণা করতে পারা কোন ধরনের দক্ষতা? ব্যাখ্যা করো।",
          "explanation": "জনাব আহসানের ভবিষ্যৎ সম্পর্কে আগাম ধারণা করতে পারা হলো ধারণাগত দক্ষতা। এ দক্ষতা মাধ্যমে ভবিষ্যৎ সম্পর্কে ধারণা করে প্রতিষ্ঠানের জন্য পরিকল্পনা করা হয়। এটি সঠিক পরিকল্পনা প্রণয়ন করে প্রতিষ্ঠানের লক্ষ্য অর্জনে সহায়তা করে। প্রতিষ্ঠান পরিচালনার জন্য ব্যবস্থাপকের এ দক্ষতা থাকা অপরিহার্য। উদ্দীপকের জনাব আহসান 'ইউনিলিভার বাংলাদেশ'-এ কর্মরত। তিনি প্রতিষ্ঠানের জন্য বিভিন্ন পরিকল্পনা তৈরি করেন। এজন্য তাকে ভবিষ্যৎ সম্পর্কে আগাম ধারণা করে নিতে হয়। এক্ষেত্রে পরিকল্পনা প্রণয়ন একটি গুরুত্বপূর্ণ বিষয়। এজন্য এটি প্রণয়নে তাকে ভবিষ্যৎ নিয়ে অনেক চিন্তা- ভাবনা করতে হয়। এভাবে তিনি সঠিক অনুমানের মাধ্যমে প্রতিষ্ঠানটির জন্য পরিকল্পনা প্রণয়ন করেন। এসবের সাথে ব্যবস্থাপকের ধারণাগত দক্ষতার মিল রয়েছে। তাই বলা যায়, জনাব আহসান ধারণাগত দক্ষতা দিয়ে পাতিষ্ঠানিক ক্লাজ পরিচালনা করেন।"
        },
        {
          "label": "ঘ",
          "question": "তুমি কি মনে করো জনাব মতিনের কাজ প্রতিষ্ঠানটির জন্য ইতিবাচক? উদ্দীপকের আলোকে যৌক্তিক মতামত দাও।",
          "explanation": "জনাব মতিনের আন্তঃব্যক্তিক দক্ষতা প্রতিষ্ঠানের জন্য ইতিবাচক বলে আমি মনে করি। এ দক্ষতার মাধ্যমে একজন ব্যবস্থাপক তার কর্মীদের কাজ করানোর জন্য তাদের সাথে যোগাযোগ করেন। তাদের কাজের প্রতি উৎসাহী ও অনুপ্রাণিত করার চেষ্টা করেন। তাদের সুবিধা-অসুবিধা বুঝে সেগুলো মূল্যায়ন করেন। এতে উভয়ের মধ্যে মানবীয় সম্পর্ক গড়ে ওঠে। উদ্দীপকে জনাব মতিন ম্যাটাডোর কোম্পানিতে উচ্চপদে কর্মরত। তিনি প্রতিষ্ঠানের লক্ষ্য অর্জনের জন্য কর্মীদের কাজের আদেশ দেন। কর্মীদের সাথে তিনি আন্তরিকভাবে মিশতে পারেন। তাই তার কাজে পরিচালনা পর্ষদ সন্তুষ্ট। ব্যবস্থাপনার আন্তঃব্যক্তিক দক্ষতার মাধ্যমে জনাব মতিন প্রাতিষ্ঠানিক কার্যক্রম পরিচালনা করেন। তিনি কর্মীদের সাথে ভালো ব্যবহার করেন। এছাড়া কাজের প্রতি তিনি কর্মীদের উৎসাহ দেন। ফলে তিনি এভাবে কর্মীদের থেকে সহজে কাজ আদায় করতে সক্ষম হন। এতে প্রতিষ্ঠানের লক্ষ্য অর্জন সহজ হয়। সুতরাং, জনাব মতিনের আন্তঃব্যক্তিক দক্ষতা প্রতিষ্ঠানটির জন্য ইতিবাচক ফলাফল আনায়নে সহায়ক ভূমিকা পালন করছে।"
        }
      ]
    },
    {
      "number": "5",
      "uddipok": "বিসি ফেব্রিক্স লিমিটেড দেশের স্বনামধন্য একটি ফ্যাশন হাউস। প্রতিষ্ঠানটি দেশের চাহিদার ওপর ভিত্তি করে ২০১৬ সাল থেকে ২০২০ সাল পর্যন্ত তাদের উৎপাদন পরিকল্পনা তৈরি করে। কিন্তু ২০১৮ সালে বাজারে তাদের উৎপাদিত পণ্যের চাহিদা কমে যায়। এমতাবস্থায়' প্রতিষ্ঠানটি ২০২০ সালের জুন মাসে তাদের গৃহীত পরিকল্পনাটি পুনঃমূল্যায়নের পর নতুন কৌশল অবলম্বন করে তাদের উৎপাদন কাজ পরিচালনা করে।",
      "tag": "DRMC 24",
      "sub_questions": [
        {
          "label": "ক",
          "question": "কৌশল কী?",
          "explanation": "পরিবর্তিত পরিস্থিতির আলোকে প্রতিযোগী প্রতিষ্ঠানের পরিকল্পনাকে মোকাবিলা করার জন্য গৃহীত নীতিকে কৌশল বলে।"
        },
        {
          "label": "খ",
          "question": "পরিকল্পনার আঙিনা বলতে কী বোঝায়? ব্যাখ্যা করো।",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার আঙিনা। এরূপ আঙিনা বা অঙ্গন অনুযায়ী পরিকল্পনা তৈরি করা হয়। এরূপ অনুমানে যেসব সম্ভাবনার দিক ধরে নেওয়া হয় পরিকল্পনাতে তা কাজে লাগানোর ব্যবস্থা রাখা হয়। আর যেসব সমস্যা হতে পারে তা দূর করে লক্ষ্য অর্জনের ব্যবস্থাও পরিকল্পনায় উল্লেখ করা হয়।"
        },
        {
          "label": "গ",
          "question": "উদ্দীপকে গৃহীত পরিকল্পনাটি মেয়াদভিত্তিক কোন ধরনের পরিকল্পনা? ব্যাখ্যা করো।",
          "explanation": "উদ্দীপকে গৃহীত পরিকল্পনাটি মেয়াদের ভিত্তিতে মধ্যমেয়াদি পরিকল্পনা। এ ধরনের পরিকল্পনার মেয়াদ সর্বনিম্ন এক বছর থেকে বেশি ও সর্বোচ্চ পাঁচ বছর পর্যন্ত হয়ে থাকে। উক্ত সময়ের পরে এ পরিকল্পনার কার্যকারিতা থাকে না। প্রতিষ্ঠানের মূল চালিকাশক্তি হিসেবে এ পরিকল্পনা কাজ করে। যেমন: সরকারের পঞ্চবার্ষিকী পরিকল্পনা এর একটি উদাহরণ। উদ্দীপকের বিসি ফেব্রিক্স লিমিটেড দেশের স্বনামধন্য একটি ফ্যাশন হাউস। তারা দেশের চাহিদার ওপর ভিত্তি করে ২০১৬ থেকে ২০২০ সাল পর্যন্ত একটি উৎপাদন পরিকল্পনা তৈরি করে। এ সময়ের মধ্যে তারা তাদের উৎপাদন বাড়াতে চায়। এ লক্ষ্যমাত্রা অর্জনের জন্য প্রতিষ্ঠানটি পরিকল্পনা গ্রহণ করেছে। এক্ষেত্রে পরিকল্পনাটির মেয়াদ পাঁচ বছর। উক্ত সময়ের মধ্যে পরিকল্পনাটি বাস্তবায়নের জন্য তারা সামগ্রিক কার্যক্রম পরিচালনা করছে। প্রতিষ্ঠানটির ব্যবহৃত এ পরিকল্পনা সাথে মধ্যমেয়াদি পরিকল্পনার মিল আছে। সুতরাং, বিসি ফেব্রিক্স লিমিটেড মধ্যমেয়াদি পরিকল্পনা প্রণয়ন করা হয়েছে।"
        },
        {
          "label": "ঘ",
          "question": "পরিকল্পনার যে বৈশিষ্ট্যের কারণে বিসি ফেব্রিক্স লি. তাদের পরিকল্পনাটি পুনঃমূল্যায়ন করতে পেরেছে তার যথার্থতা মূল্যায়ন করো।",
          "explanation": "পরিকল্পনার নমনীয়তার বৈশিষ্ট্যের কারণে বিসি ফেব্রিক্স লি. তাদের - পরিকল্পনাটি পুনঃমূল্যায়ন করতে পেরেছে বলে আমি মনে করি। ভবিষ্যৎ সবসময়ই অনিশ্চিত। নমনীয়তার বৈশিষ্ট্য অনুযায়ী প্রতিষ্ঠানের - ভবিষ্যৎ অবস্থা ও সময়ের সাথে তাল মিলিয়ে পরিকল্পনার পরিবর্তন করা হয়। তাই সময়, স্থান ও অবস্থানভেদে পরিকল্পনা পরিবর্তনযোগ্য হওয়া প্রয়োজন। - উদ্দীপকের বিসি ফেব্রিক্স লিমিটেড দেশের স্বনামধন্য একটি ফ্যাশন -হাউস। এটি ২০১৬ সাল থেকে ২০২০ সাল পর্যন্ত একটি উৎপাদন পরিকল্পনা তৈরি করে। কিন্তু ২০১৮ সালে বাজারে প্রতিষ্ঠানটির উৎপাদিত পণ্যের চাহিদা কমে যায়। এ অবস্থায় তারা ২০২০ সালে জুন মাসে পরিকল্পনাটি পুনঃমূল্যায়ন করে। এরপর নতুন কৌশল অবলম্বন করে উৎপাদন কাজ পরিচালনা করেন। সবসময় একই অবস্থার মধ্য দিয়ে পরিকল্পনা বাস্তবায়ন সম্ভব হয় না। এজন্য প্রতিকূল পরিস্থিতি মোকাবিলায় পরিকল্পনায় নমনীয়তার সুযোগ - রাখতে হয়। উদ্দীপকের প্রতিষ্ঠানটিও তাদের পরিকল্পনায় নমনীয়তার সুযোগ রেখেছিলো। এতে তারা পরিকল্পনা পুনঃমূল্যায়ন করার সুযোগ পায়। ফলে তারা বাজারের বিরূপ পরিস্থিতিতে পরিকল্পনায় প্রয়োজনীয় সংশোধনী আনতে পেরেছিলো। এভাবেই তারা ভবিষ্যৎ প্রতিবন্ধকতাগুলো মোকাবিলার মাধ্যমে বাজারে টিকে থাকতে পেরেছে। তাই বলা যায়, পরিকল্পনার নমনীয়তার বৈশিষ্ট্যের কারণেই উদ্দীপকের - 'প্রতিষ্ঠানটি পরিকল্পনা পুনঃমূল্যায়ন করতে পেরেছে।"
        }
      ]
    },
    {
      "number": "6",
      "uddipok": "জনাব মিলন একটি সফল জুতা উৎপাদনকারী প্রতিষ্ঠানের মহাব্যবস্থাপক। তিনি পণ্য উৎপাদন, বিক্রয় ও পরিচালনায় কোনো কোনো ক্ষেত্রে একই ধরনের নীতি ও কৌশল অনুসরণ করে চলতে স্বাচ্ছন্দ্য বোধ করেন। এতে অধস্তনদের সাথে মিল রেখে চলা সহজ হয়। কিন্তু পণ্যের বিভিন্ন ডিজাইন তৈরি, 'বাজারজাতকরণ প্রসার কর্মসূচি প্রভৃতি বিষয়ে তিনি পরিকল্পনায় পরিবর্তন সাধন করেন।",
      "tag": "DRMC 24",
      "sub_questions": [
        {
          "label": "ক",
          "question": "বাজেট কী?",
          "explanation": "পরিকল্পনার সংখ্যাত্মক প্রকাশকে বাজেট বলে।"
        },
        {
          "label": "খ",
          "question": "কার্যভিত্তিক লক্ষ্য বলতে কী বোঝায়? ব্যাখ্যা করো।",
          "explanation": "প্রতিষ্ঠানের প্রকৃতি বা কাজ অনুযায়ী যে লক্ষ্য নির্ধারণ করা হয়, তাকে কার্যভিত্তিক লক্ষ্য বলে। এটি সাধারণত স্বল্পমেয়াদি ও নমনীয় প্রকৃতির হয়ে থাকে। আর এটি মধ্য ও নিম্ন পর্যায়ের ব্যবস্থাপকরা নির্ধারণ করে। প্রতিষ্ঠানের মধ্য পর্যায়ের নির্বাহীরা তাদের বিভাগ সংশ্লিষ্ট কাজ করার জন্য এ ধরনের লক্ষ্য নির্ধারণ করে থাকে।"
        },
        {
          "label": "গ",
          "question": "উদ্দীপকের প্রথম ক্ষেত্রে জনাব মিলন প্রকৃতিভেদে কোন ধরনের পরিকল্পনার অনুসরণ করেন তা ব্যাখ্যা করো।",
          "explanation": "উদ্দীপকের প্রথম ক্ষেত্রে জনাব মিলন প্রকৃতিভেদে স্থায়ী পরিকল্পনা অনুসরণ করেন। এ ধরনের পরিকল্পনা প্রতিষ্ঠানে একবারই প্রণীত হয়। একই ধরনের সমস্যা সমাধানে এ পরিকল্পনা বারবার অনুসরণ করা হয়। নতুন কোনো পরিস্থিতি বা সমস্যা সৃষ্টি না হলে এ পরিকল্পনায় কোনো পরিবর্তন আনা হয় না। উদ্দীপকের জনাব মিলন একটি সফল জুতা উৎপাদনকারী প্রতিষ্ঠানের মহাব্যবস্থাপক। তিনি পণ্য উৎপাদন, বিক্রয় ও পরিচালনায় কোনো কোনো ক্ষেত্রে একই ধরনের নীতি, কৌশল ও পদ্ধতি ব্যবহার করেন। অধস্তনরাও তার এ পরিকল্পনার সাথে মিল রেখে চলেন। তিনি তার প্রতিষ্ঠানে নতুন কোনো পরিকল্পনা নিতে চান না। তাই তিনি একই পরিকল্পনা বার বার অনুসরণ করেন। এর সাথে স্থায়ী পরিকল্পনার বৈশিষ্ট্যের মিল পাওয়া যায়। সুতরাং, জনাব মিলন প্রথমে স্থায়ী পরিকল্পনা অনুসরণ করেছেন।"
        },
        {
          "label": "ঘ",
          "question": "প্রতিযোগীদের মোকাবিলায় জনাব মিলন পরবর্তীতে যে ধরনের পরিকল্পনা নিতে যাচ্ছেন তার যথার্থতা মূল্যায়ন করো।",
          "explanation": "উদ্দীপকের জনাব মিলন প্রতিযোগীদের মোকাবিলায় পরবর্তীতে স্থায়ী পরিকল্পনার কৌশল নিতে যাচ্ছেন, যা যথার্থ বলে আমি মনে করি। কৌশল স্থায়ী পরিকল্পনার অন্তর্গত। এতে পরিবর্তিত পরিস্থিতি মোকাবিলায় প্রতিযোগীর অবস্থা বিবেচনায় পরিকল্পনা নেওয়া হয়। এজন্য এটি প্রতিযোগিতামূলক পরিকল্পনা হিসেবেও পরিচিত। উদ্দীপকের জনাব মিলন সফল জুতা উৎপাদনকারী একটি প্রতিষ্ঠানের মহাব্যবস্থাপক। প্রতিষ্ঠানে প্রথমে তিনি স্থায়ী পরিকল্পনা নেন। পরবর্তীতে পণ্যের বিভিন্ন ডিজাইন তৈরি, বাজারজাতকরণ প্রসার কর্মসূচি প্রভৃতি বিষয়ে তিনি পরিকল্পনায় পরিবর্তন করেন। এর মাধ্যমে তিনি প্রতিযোগীদের মোকাবিলা করতে চান।' জনাব মিলন পরবর্তীতে নেওয়া কর্মসূচির সাথে কৌশলের মিল আছে। প্রতিযোগী প্রতিষ্ঠানের সাথে টিকে থাকতে তার এ পরিকল্পনাটি সহায়তা করবে। এর মাধ্যমে তিনি ভোক্তাদের চাহিদা বিচার-বিশ্লেষণ করে নতুন ডিজাইনের পণ্য উৎপাদনের সুযোগ পাবেন। এতে গ্রাহকরা তার পণ্যের প্রতি আকৃষ্ট হবে। ফলে প্রতিযোগী প্রতিষ্ঠানের তুলনায় বাজারে তার পণ্যের চাহিদা বেড়ে যাবে। এভাবেই স্থায়ী পরিকল্পনার 'কৌশল' ব্যবহার করে জনাব মিলন প্রতিযোগীদের মোকাবিলা করতে পারবেন বলে আমি মনে করি।"
        }
      ]
    },
    {
      "number": "7",
      "uddipok": "ইউনিক কোম্পানি সাবান, কোল্ডক্রিম ও টুথপেস্ট এই তিন ধরনের পণ্য উৎপাদন করে। প্রতিষ্ঠানটিতে প্রতিটি বিভাগের দায়িত্ব একজন বিশেষজ্ঞ ব্যক্তির হাতে অর্পণ করা হয়েছে। লক্ষ করা যাচ্ছে ইউনিক কোম্পানির প্রতিটি পণ্যের বিক্রি ও মুনাফা সমান নয়। প্রতিটি পণ্যের ওপর সমান ও বিশেষ গুরুত্বারোপ করার সুবিধার্থে কর্তৃপক্ষ তিনটি পণ্যের জন্য আলাদা আলাদা প্রজেক্ট ম্যানেজার নিয়োগ দিলেন।",
      "tag": "DRMC 24",
      "sub_questions": [
        {
          "label": "ক",
          "question": "কমিটি কী?",
          "explanation": "প্রতিষ্ঠানের পক্ষ থেকে বিশেষ কোনো কার্যসম্পাদনের দায়িত্বভার একাধিক ব্যক্তির ওপর দেওয়া হলে, ঐ ব্যক্তিবর্গের সমষ্টিকে কমিটি বলে।"
        },
        {
          "label": "খ",
          "question": "সংগঠন চার্ট পুরো প্রতিষ্ঠান সম্পর্কে কীভাবে ধারণা দেয়? ব্যাখ্যা করো।",
          "explanation": "প্রতিষ্ঠানে কর্মরত বিভিন্ন ব্যক্তি, বিভাগ ও উপবিভাগের মধ্যকার সম্পর্ককে চিত্রে উপস্থাপন করা হলে তাকে সংগঠন চার্ট বলে। এ চার্ট থেকে প্রতিষ্ঠানের উপর থেকে নিচ পর্যন্ত কর্মীর অবস্থান, পদ, বিভাগ ও উপবিভাগ সম্পর্কে জানা যায়। এতে কে কার সরাসরি অধীন, কর্তৃত্ব প্রবাহ, কর্তৃত্ব রেখা প্রভৃতি বিষয়েও জানা যায়। তাই বলা যায়, সংগঠন চার্ট পুরো প্রতিষ্ঠান সম্পর্কেই ধারণা দিতে সক্ষম।"
        },
        {
          "label": "গ",
          "question": "ইউনিক কোম্পানিতে প্রথমে কী ধরনের সংগঠন কাঠামো চালু ছিল? ব্যাখ্যা করো।",
          "explanation": "ইউনিক কোম্পানিতে প্রথম পর্যায়ে কার্যভিত্তিক সংগঠন কাঠামো চালু ছিল। এ ধরনের সংগঠন কাঠামোতে প্রতিষ্ঠানের কাজগুলোকে প্রকৃতি অনুযায়ী ভাগ করা হয়। এরপর একেকটি বিভাগের দায়িত্ব একেকজন বিশেষজ্ঞকে দেওয়া হয়। এ সংগঠনে বিশেষজ্ঞ কর্মী নির্বাহীর দায়িত্ব পালন করেন। উদ্দীপকের ইউনিক কোম্পানিতে সাবান, কোল্ডক্রিম ও টুথপেস্ট এ তিন ধরনের পণ্য প্রস্তুত করা হয়। এসব পণ্য উৎপাদন ও বিক্রির সুবিধার্থে প্রকৃতি অনুযায়ী প্রতিষ্ঠানটির কাজসমূহকে বিভিন্ন বিভাগে বিভক্ত করা হয়েছে। এ বিভাগসমূহের দায়িত্ব একেকজন বিশেষজ্ঞ ব্যক্তির ওপর ন্যস্ত করা হয়েছে। এ বিশেষজ্ঞরা নিজ নিজ বিভাগের যাবতীয় কাজ সম্পাদনে অধীনস্থ কর্মীদের ওপর কর্তৃত্ব ও ক্ষমতা প্রয়োগ করে থাকেন। এসব বৈশিষ্ট্যের সাথে কার্যভিত্তিক সংগঠনের মিল রয়েছে। তাই বলা যায়, ইউনিক কোম্পানিতে প্রাথমিক পর্যায়ে কার্যভিত্তিক সংগঠন কাঠামো বিদ্যমান ছিল।"
        },
        {
          "label": "ঘ",
          "question": "পরবর্তীতে যে ধরনের সংগঠন কাঠামো গড়ে তোলা হলো তা এ প্রতিষ্ঠানের জন্য কতটুকু কার্যকর বলে তুমি মনে করো? ব্যাখ্যা করো",
          "explanation": "পরবর্তীতে গড়ে তোলা মেট্রিক্স সংগঠন কাঠামো প্রতিষ্ঠানটির জন্য খুবই কার্যকর হবে বলে আমি মনে করি। দ্রব্য ও কার্যভিত্তিক সংগঠনের সমন্বয়ে মেট্রিক্স সংগঠন গড়ে ওঠে। এক্ষেত্রে একইসাথে দ্রব্য ও কার্যভিত্তিক এ দুই ধরনের কর্তৃপক্ষ কাজ করে। বৃহদায়তন ও জটিল প্রকৃতির প্রতিষ্ঠানে এ সংগঠন কাঠামো বেশি উপযোগী হয়। উদ্দীপকে ইউনিক কোম্পানি একটি উৎপাদনকারী প্রতিষ্ঠান। কোম্পানিটি প্রথমে কার্যভিত্তিক সংগঠন কাঠামো অনুসরণ করেছে। কিন্তু এতে সব পণ্যের বিক্রয় ও মুনাফা সমান হচ্ছে না। কারণ এক্ষেত্রে একসাথে সব পণ্যের প্রতি গুরুত্ব দেওয়া যায় না। তাই কোম্পানিটি কার্যভিত্তিক ও দ্রব্যভিত্তিক বিভাগের সমন্বয়ে নতুন সংগঠন কাঠামো সাজিয়েছে। উদ্দীপকের কোম্পানিটি দুই ধরনের ব্যবস্থাপকের সমন্বয়ে মেট্রিক্স সংগঠন গড়ে তুলেছে। এতে বিভাগীয় নির্বাহী ও প্রকল্প নির্বাহী একইসাথে কাজ করবেন। ফলে প্রত্যেক বিভাগ ও দ্রব্যকে গুরুত্ব দেওয়া সম্ভব হবে। এতে কোনো নির্দিষ্ট বিভাগ বা দ্রব্যের কাজ পিছিয়ে পড়বে না। এছাড়া দায়িত্ব ভাগ হয়ে যাওয়ায় নির্বাহীগণের ওপর কাজের চাপ কমবে। ফলে তারা সুষ্ঠুভাবে কর্মী তত্ত্বাবধান ও পরিচালনা করতে পারবেন। এভাবে প্রতিটি পণ্যের উৎপাদন, বিক্রি ও মুনাফার মধ্যে সামঞ্জস্যতা তৈরি হবে। তাই বলা যায়, উদ্দীপকের প্রতিষ্ঠানটির সুষ্ঠু পরিচালনায় মেট্রিক্স সংগঠন কাঠামো অপরিহার্য"
        }
      ]
    },
    {
      "number": "8",
      "uddipok": "মহাব্যবস্থাপক মি. রুকুর অধীনে বিভিন্ন বিভাগ কাজ করে। উৎপাদন বিভাগ তাদের কিছু সামগ্রী মাঝে মধ্যে নিজেরা ক্রয় করায় ক্রয় বিভাগের সাথে দ্বন্দ্ব ঘটে। অন্য বিভাগগুলোতেও মাঝে মধ্যে এরূপ সমস্যা দেখা দেয়। মি. রুকু দেখছেন উৎপাদন ও বিক্রয় বিভাগের নির্বাহী মুখ্য নির্বাহীর জন্য দু'জন সহযোগী নিয়োগ দেন। ফলে প্রতিষ্ঠানে কর্মতৎপরতা বৃদ্ধি পায়।",
      "tag": "DRMC 24",
      "sub_questions": [
        {
          "label": "ক",
          "question": "সংগঠিতকরণ কাকে বলে?",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্ক নির্ধারণকে সংগঠিতকরণ বলে।"
        },
        {
          "label": "খ",
          "question": "\"সরলরৈখিক সংগঠন অতিমাত্রায় নির্বাহীকেন্দ্রিক\"- ব্যাখ্যা করো।",
          "explanation": "যে সংগঠন কাঠামোতে ক্ষমতা ও কর্তৃত্ব ব্যবস্থাপনার সর্বোচ্চ স্তর থেকে ক্রমান্বয়ে নিচের দিকে সরলরেখার আকারে নেমে আসে, তাকে সরলরৈখিক সংগঠন বলে। এ ধরনের সংগঠনে ঊর্ধ্বতন নির্বাহীর কাছ থেকে আদেশ ক্রমান্বয়ে নিচের স্তরে পৌঁছায়। এক্ষেত্রে অধস্তনরা বিনা দ্বিধায় নির্বাহীর আদেশ মানতে বাধ্য থাকে। এছাড়া নির্বাহীর কাছে অধস্তনরা কাজের জন্য জবাবদিহি করে। তাই সরলরৈখিক সংগঠন অতিমাত্রায় নির্বাহীকেন্দ্রিক।"
        },
        {
          "label": "গ",
          "question": "উদ্দীপকে মি. রুকুর প্রতিষ্ঠানে সংগঠনের কোন নীতির সুষ্ঠু বাস্তবায়নের অভাবে বিভাগগুলোর মধ্যে দ্বন্দ্ব দেখা দেয়? ব্যাখ্যা করো।",
          "explanation": "উদ্দীপকে মি. রুকুর প্রতিষ্ঠানে সংগঠনের দায়িত্ব ও কর্তৃত্বের সমতার নীতির সুষ্ঠু বাস্তবায়নের অভাবে বিভাগগুলোর মধ্যে দ্বন্দ্ব দেখা দেয়। কোনো কাজ করার বাধ্যবাধকতা বা দায়বদ্ধতাকে দায়িত্ব বলা হয়। অন্যদিকে, কর্তৃত্ব হলো আদেশ দেওয়ার বৈধ ক্ষমতা। প্রতিষ্ঠানের সব স্তরের কর্মীদের দায়িত্ব ও কর্তৃত্ব নির্দিষ্ট থাকা উচিত। দায়িত্ব ও কর্তৃত্ব সুনির্দিষ্ট না থাকলে কর্মীদের মধ্যে পারস্পরিক ভুল বোঝাবুঝি হতে পারে। উদ্দীপকের মহাব্যবস্থাপক মি. রুকুর অধীনে বিভিন্ন বিভাগ কাজ করে। তার প্রতিষ্ঠানে উৎপাদন বিভাগ তাদের কিছু সামগ্রী মাঝে মধ্যে নিজেরা কেনে। এতে ক্রয় বিভাগের সাথে উৎপাদন বিভাগের দ্বন্দ্বের সৃষ্টি হয়। এছাড়া প্রতিষ্ঠানের অন্য বিভাগগুলোতেও মাঝে মাঝে এরূপ সমস্যা দেখা দেয়। বিভাগগুলোকে তাদের দায়িত্ব ও কর্তৃত্ব নির্দিষ্ট করে না দেওয়ায় এই সমস্যা সৃষ্টি হয়। ফলে তাদের কাজে দ্বন্দ্ব ও সমন্বয়হীনতা দেখা দেয়। এসব বিষয় সংগঠনের দায়িত্ব ও কর্তৃত্ব সমতার নীতির সম্পূর্ণ বিপরীত। সুতরাং মি. রুকুর প্রতিষ্ঠানে দায়িত্ব ও কর্তৃত্বের সমতার নীতির বাস্তবায়ন হয়নি।"
        },
        {
          "label": "ঘ",
          "question": "উদ্দীপকে দু'জন সহযোগী নিয়োগ দেওয়ার সংগঠন কাঠামোর প্রকৃতিতে যে পরিবর্তন সাধিত হয়েছে তার যথার্থতা মূল্যায়ন করো",
          "explanation": "উদ্দীপকের প্রতিষ্ঠানটিতে দু'জন সহযোগী নিয়োগের ফলে পরিবর্তিত সরলরৈখিক ও পদস্থকর্মী সংগঠনের যৌক্তিকতা রয়েছে বলে আমি মনে করি। এরূপ সংগঠন কাঠামোতে প্রধান নির্বাহীকে সহায়তার জন্য উপদেষ্টা নিয়োগ করা হয়। এক্ষেত্রে প্রধান নির্বাহী সব: ক্ষমতা ও কর্তৃত্বের অধিকারী হন। আর উপদেষ্টা তার সহযোগী হিসেবে কাজ করেন। উদ্দীপকের মি. রুকু একটি প্রতিষ্ঠানের মহাব্যবস্থাপক। তিনি দেখলেন প্রতিষ্ঠানের উৎপাদন ও বিক্রয়' বিভাগের নির্বাহীরা কর্মভারগ্রস্ত। এছাড়া উক্ত বিভাগে দু'টির কোনো প্রধান নির্বাহী অনুপস্থিত থাকলে বিভাগের কাজে যথেষ্ট ক্ষতি হয়। তাই তিনি বিভাগ দুটির মুখ্য নির্বাহীর জন্য দু'জন সহযোগী নিয়োগ দেন। ফলে তার প্রতিষ্ঠানে কর্মতৎপরতা বেড়ে যায়। মি. রুকুর প্রতিষ্ঠানে বিশেষজ্ঞ কর্মী নিয়োগের ফলে সংগঠন কাঠামোটি সরলরৈখিক ও পদস্থ কর্মী সংগঠনে পরিণত হয়েছে। এক্ষেত্রে মি. রুকু নির্বাহীদের কাজে সহায়তা করার জন্য সহযোগী নিয়োগ দেন। এতে সহযোগীরা নির্বাহীদের বিভিন্ন কাজে পরামর্শ দিবে। এছাড়া নির্বাহীদের কর্মভারও লাঘব হবে এবং তাদের অনুপস্থিতে কাজের বিঘ্ন ঘটবে না। আবার নতুন সহযোগী নিয়োগের ফলে প্রতিষ্ঠানে তাদের মেধা কাজে লাগানো যাবে। এভাবে প্রতিষ্ঠানটির সামগ্রিক উন্নতি সাধিত হবে। তাই প্রতিষ্ঠানটিতে নতুন সহযোগী নিয়োগ করে সরলরৈখিক ও পদস্থ কর্মী সংগঠন পরিবর্তন করা যৌক্তিক হয়েছে।"
        }
      ]
    },
    {
      "number": "9",
      "uddipok": "জনাব ইমরান সহকারী পদমর্যাদার একজন কর্মী। ১২ বছরের চাকরি জীবনে তিনি একই পদমর্যাদায় কর্মী বিভাগ, উৎপাদন বিভাগ, বিপণন বিভাগ ও হিসাব বিভাগে কাজ করেছেন। এতে তার কর্মদক্ষতা অনেক বৃদ্ধি পেয়েছে। প্রশাসন মনে করছে তিনি এখন পদোন্নতির যোগ্য। কেননা কর্ম অভিজ্ঞতার পাশাপাশি তার প্রয়োজনীয় শিক্ষাগত যোগ্যতাও রয়েছে। তাই কর্তৃপক্ষ জনাব ইমরানকে পদোন্নতি প্রদান করেন।",
      "tag": "DRMC 24",
      "sub_questions": [
        {
          "label": "ক",
          "question": "শুষ্ক পদোন্নতি কাকে বলে?",
          "explanation": "অতিরিক্ত আর্থিক সুযোগ-সুবিধা না দিয়ে কোনো কর্মীকে উচ্চতর পদে পদায়ন করাকে শুষ্ক পদোন্নতি বলে।"
        },
        {
          "label": "খ",
          "question": "প্রশিক্ষণ একটি প্রতিষ্ঠানের জন্য গুরুত্বপূর্ণ কেন? ব্যাখ্যা করো।",
          "explanation": "সুষ্ঠুভাবে কাজ সম্পাদনের জন্য কর্মীদের যে প্রক্রিয়ায় জ্ঞান ও দক্ষতার উন্নয়ন করানো হয়, তাকে প্রশিক্ষণ বলে। প্রশিক্ষণ দেওয়া হলে কর্মীদের দক্ষতা বাড়ে। এতে তারা স্বল্প খরচে ও শ্রমে সহজেই কাজ করতে পারেন। ফলে অপচয় কম হয়। তাই প্রতিষ্ঠানে কর্মীদের প্রশিক্ষণ দেওয়া প্রয়োজন।"
        },
        {
          "label": "গ",
          "question": "উদ্দীপকে জনাব ইমরান কোন পদ্ধতিতে প্রশিক্ষণ পেয়েছে?' ব্যাখ্যা করো।",
          "explanation": "উদ্দীপকে জনাব ইমরান পদ পরিবর্তন পদ্ধতিতে প্রশিক্ষণ পেয়েছেন। এ পদ্ধতিতে পর্যায়ক্রমে সমপর্যায়ের বিভিন্ন পদের কাজে, কর্মীদের পারদর্শী করে তোলা হয়। এতে নির্দিষ্ট সময় পর তাদের দায়িত্ব পরিবর্তন করে দেওয়া হয়। এভাবে বিভিন্ন কাজে ও পরিস্থিতিতে তাদের কাজ করিয়ে তাদেরকে দক্ষ করে তোলা হয়। ফলে তারা প্রতিষ্ঠানের বিভিন্ন বিভাগের কাজ সম্পর্কে ধারণা পায়। উদ্দীপকে জনাব ইমরান একটি প্রতিষ্ঠানের সহকারী পদমর্যাদার একজন কর্মী। তিনি প্রতিষ্ঠানটিতে ১২ বছর যাবৎ চাকরি করছেন। এ চাকরিকালীন সময়ে তিনি প্রতিষ্ঠানটিতে একই মর্যাদায় কর্মী বিভাগ, উৎপাদন বিভাগ, বিপণন বিভাগ ও হিসাব বিভাগে কাজ করেছেন। এর মাধ্যমে তিনি বিভাগগুলোর কাজ সম্পর্কে ধারণা পেয়েছেন। এতে বিভিন্ন বিভাগে কাজ করে তার দক্ষতা ও পারদর্শিতা বেড়েছে। ফলে যেকোনো পরিস্থিতিতে, তিনি এসব বিভাগের কাজ করার ক্ষমতা অর্জন করেন। এসবের সাথে পদ পরিবর্তন প্রশিক্ষণ পদ্ধতির মিল রয়েছে। সুতরাং, জনাব ইমরান প্রতিষ্ঠানটিতে পদ পরিবর্তন পদ্ধতিতে প্রশিক্ষণ পেয়েছেন।"
        },
        {
          "label": "ঘ",
          "question": "উদ্দীপকের পরিস্থিতি বিবেচনায় জনাব ইমরানের পদোন্নতি কতটুকু যুক্তিযুক্ত? পদোন্নতির ভিত্তি উল্লেখপূর্বক যুক্তি দেখাও।",
          "explanation": "উদ্দীপকে জনাব ইমরানকে জ্যেষ্ঠতা ও যোগ্যতার ভিত্তিতে পদোন্নতির ভিত্তিটি যৌক্তিক বলে আমি মনে করি। এ ধরনের পদোন্নতিতে প্রতিষ্ঠানের কর্মীদের কাজের দক্ষতা-মেধা ও দায়িত্ববোধ বিবেচনার পাশাপাশি চাকরির মেয়াদের ভিত্তিতে পদোন্নতি দেওয়া হয়। এর মাধ্যমে কর্মীদের সঠিকভাবে মূল্যায়ন করা যায়। এক্ষেত্রে যোগ্য কর্মীরা পদোন্নতি পাওয়ায় প্রতিষ্ঠানে কর্মী সন্তুষ্টি নিশ্চিত হয়। উদ্দীপকে জনাব ইমরান একটি প্রতিষ্ঠানে ১২ বছর যাবৎ চাকরি করছেন। এ সময়কালে তিনি পদ পরিবর্তন পদ্ধতিতে সমমর্যাদার বিভিন্ন বিভাগে কাজ করে দক্ষতা, যোগ্যতা অর্জন করেন। আর, প্রতিষ্ঠানটিতে তার কর্ম অভিজ্ঞতা ও শিক্ষাগত যোগ্যতার ভিত্তিতে প্রশাসন তাকে পদোন্নতি পাওয়ার যোগ্য মনে করছে। এসব বিবেচনায় প্রতিষ্ঠানটির কর্তৃপক্ষ তাকে পদোন্নতি প্রদান করে। উদ্দীপকের প্রতিষ্ঠানটির কর্তৃপক্ষ তার জ্যেষ্ঠত্ব ও যোগ্যতা বিবেচনা করে পদোন্নতি দিয়েছে। এক্ষেত্রে কর্তৃপক্ষ তার অভিজ্ঞতার সাথে সাথে তার যোগ্যতাকেও মূল্যায়ন করেছে। এতে অন্য কর্মীরাও মূল্যায়ন হওয়ার আশায় দায়িত্ব সঠিকভাবে পালন করার মাধ্যমে যোগ্যতাসম্পন্ন হতে চাইবে। এরপর এসব কর্মীরা এক সময় অভিজ্ঞতার পাশাপাশি যোগ্য হলে প্রতিষ্ঠান এদেরকে পদোন্নতির ক্ষেত্রে বিবেচনা করবে। এতে কাজের প্রতি কর্মীদের আনুগত্য বাড়বে এবং তাদেরও সন্তুষ্টি নিশ্চিত হবে। তাই বলা যায়, জনাব ইমরানের ক্ষেত্রে অনুসৃত জ্যেষ্ঠত্ব ও যোগ্যতাভিত্তিক পদোন্নতির ভিত্তিটি যুক্তিযুক্ত।"
        }
      ]
    },
    {
      "number": "10",
      "uddipok": "'হক ফার্মা' একটি ওষুধ কোম্পানি। প্রতিষ্ঠানটি তাদের উৎপাদিত পণ্য দেশে ও বিদেশে বাজারজাত করে থাকে। এ প্রতিষ্ঠানে ১০,০০০ জন কর্মী কাজ করে। প্রতিষ্ঠানের নির্বাহীরা কর্মীদের কাজের চাপে রাখতে চায়। তাছাড়া তারা অলস হয়ে পড়ে এবং তারা সর্বদা কাজে ফাঁকি দিতে চায়। তাই নির্বাহীরা প্রয়োজনে শাস্তির ব্যবস্থা করেন। কিন্তু এ পরিস্থিতিতে কর্মীদের উৎপাদনশীলতা ক্রমেই কমে যাচ্ছে।।",
      "tag": "DRMC 24",
      "sub_questions": [
        {
          "label": "ক",
          "question": "নেতা কাকে বলে?",
          "explanation": "যিনি লক্ষ্য অর্জনে কর্মীদের প্রভাবিত করে তাদের সর্বোচ্চ সামর্থ্যকে কাজে লাগানোর চেষ্টা করেন, তিনিই নেতা।"
        },
        {
          "label": "খ",
          "question": "লক্ষ্যার্জনে নেতৃত্ব গুরুত্বপূর্ণ কেন?",
          "explanation": "অধীনদের প্রভাবিত করে তাদের সর্বোচ্চ সামর্থ্যকে প্রতিষ্ঠানের লক্ষ্য অর্জনে কাজে লাগানোর কৌশলকে নেতৃত্ব বলে। এর মাধ্যমে নেতা কর্মীদের প্রভাবিত করেন। ফলে দলীয়ভাবে কর্মীরা তাদের সব সামর্থ্য নির্ধারিত কাজে ব্যবহারের চেষ্টা করে। এতে প্রতিষ্ঠানের সকল কর্মী নির্দিষ্ট লক্ষ্যের দিকে পরিচালিত হয়ে থাকে। তাই লক্ষ্য অর্জনে নেতৃত্ব গুরুত্বপূর্ণ।"
        },
        {
          "label": "গ",
          "question": "'হক ফার্মা'-এ কোন ধরনের নেতৃত্ব দেওয়া হয়েছে? ব্যাখ্যা করো।",
          "explanation": "উদ্দীপকের 'হক ফার্মা'-এ স্বৈরতান্ত্রিক নেতৃত্ব দেওয়া হয়েছে। এ নেতৃত্বে নেতা সব ক্ষমতা নিজের কাছে কেন্দ্রীভূত করে রাখেন। তিনি নিজের ইচ্ছেমতো এককভাবে সব সিদ্ধান্ত নেন। কর্মীদের সামর্থ্যের ওপর তিনি বিশ্বাস রাখেন না। এছাড়াও তিনি কর্মী সম্পর্কে নেতিবাচক ধারণা পোষণ করেন। উদ্দীপকের 'হক ফার্মা' একটি ঔষুধ কোম্পানি'। প্রতিষ্ঠানটিতে ১০,০০০ - জন কর্মী কাজ করে। প্রতিষ্ঠানটির নির্বাহীরা সবসময় কর্মীদের কাজের চাপে রাখেন। তাদের মতামতকে প্রাধান্য দেন না। তাই কর্মীরা কাজের প্রতি আগ্রহ হারিয়ে ফেলে এবং কাজে ফাঁকি দিতে চায়। এতে নির্বাহীরা তাদের শাস্তি প্রদানের মাধ্যমে কাজ আদায় করার চেষ্টা করেন। ফলে কর্মীদের উৎপাদনশীলতা দিন দিন কমে যাচ্ছে। এসব বৈশিষ্ট্যের সাথে স্বৈরতান্ত্রিক নেতৃত্বের মিল আছে। সুতরাং, 'হক ফার্মা' তে স্বৈরতান্ত্রিক নেতৃত্ব দেওয়া হয়েছে।"
        },
        {
          "label": "ঘ",
          "question": "'হক ফার্মা'-এর কর্মীদের উৎপাদনশীলতা বাড়াতে কোন পদ্ধতির নেতৃত্ত্ব উত্তম? মতামত দাও।",
          "explanation": "'হক ফার্মা'-এর কর্মীদের উৎপাদনশীলতা বাড়াতে গণতান্ত্রিক নেতৃত্ব উত্তম বলে আমি মনে করি। এ নেতৃত্ব ব্যবস্থায় নেতা সব ক্ষমতা নিজের হাতে কেন্দ্রীভূত রাখেন না। তিনি প্রয়োজনীয় কর্তৃত্ব অধস্তনদের কাছে দেন। তাদের সাথে পরামর্শ করে সব সিদ্ধান্ত নেন। এ নেতৃত্বে নেতা তার কর্মীদের ভালো- মন্দ বিচার করে কাজের নির্দেশনা দেন। উদ্দীপকের 'হক ফার্মা' ওষুধ কোম্পানির নির্বাহীরা কর্মীদের কাজের চাপে রাখেন। তাদের শাস্তি প্রদানের মাধ্যমে কাজ আদায় করেন। তাই কর্মীরা প্রতিষ্ঠানের প্রতি অসন্তুষ্ট হয়। এতে তারা কাজ করার আগ্রহ হারায় এবং কজে ফাঁকি দিতে চায়। ফলে দিন দিন কর্মীদের উৎপাদনশীলতা কমে যাচ্ছে। গণতান্ত্রিক নেতৃত্ব প্রতিষ্ঠানের কর্মীদের ওপর ইতিবাচক প্রভাব ফেলে। তাই উদ্দীপকের প্রতিষ্ঠানের কর্মীদের ক্ষেত্রেও এ নেতৃত্ব কার্যকর হবে। এতে কর্মীদের পরামর্শ নিয়ে সুনির্দিষ্টভাবে কাজের নির্দেশনা দেওয়া হবে। এতে তারা সঠিক নির্দেশনা পেয়ে দ্রুত কাজ সম্পাদন করতে পারবে। এসব কারণে তারা প্রতিষ্ঠানকে নিজের মনে করে এবং আন্তরিকতার সাথে কাজ করবে। এতে কর্মীদের কাজের মান বাড়বে, প্রতিষ্ঠানও দ্রুত উৎপাদন লক্ষ্যমাত্রা অর্জন করতে পারবে। সুতরাং, উদ্দীপকের কর্মীদের উৎপাদনশীলতা বাড়াতে গণতান্ত্রিক নেতৃত্বই উত্তম।"
        }
      ]
    },
    {
      "number": "11",
      "uddipok": "",
      "tag": "DRMC 24",
      "sub_questions": [
        {
          "label": "ক",
          "question": "PERT এর পূর্ণরূপ কী?",
          "explanation": "PERT-এর পূর্ণরূপ হলো- Program Evaluation and Review Technique ।"
        },
        {
          "label": "খ",
          "question": "\"নিয়ন্ত্রণ একটি অবিরাম প্রক্রিয়া\"- ব্যাখ্যা করো।",
          "explanation": "একবার শুরু হয়ে তা ধারাবাহিক বা অব্যাহতভাবে চলতে থাকাকে অবিরাম প্রক্রিয়া বলে। পরিকল্পনা অনুযায়ী কাজ করার জন্য নিয়ন্ত্রণ ব্যবস্থা আরোপ করা হয়। কোনো বিচ্যুতি থাকলে তা. সংশোধন করে আবার নতুন পরিকল্পনা নির্ধারণ করা হয়। এই নতুন পরিকল্পনার সাথে মিল রেখে আবার নিয়ন্ত্রণ কাজ চলতে থাকে। এটিই নিয়ন্ত্রণের অবিরাম প্রক্রিয়া।"
        },
        {
          "label": "গ",
          "question": "উদ্দীপকে উল্লিখিত রেখাচিত্রটি কী কারণে অসম্পূর্ণ? ব্যাখ্যা করো",
          "explanation": "নিয়ন্ত্রণ প্রক্রিয়ার প্রথম পদক্ষেপ না থাকার কারণে উদ্দীপকের রেখা চিত্রটি অসম্পূর্ণ । নিয়ন্ত্রণ প্রক্রিয়ার প্রথম পদক্ষেপ হলো আদর্শমান নির্ধারণ করা, এর মাধ্যমে কোনো কাজ কতটুকু গুণ, মান, পরিমাণ বা সময় সাপেক্ষ হলে সঠিকভাবে সম্পাদিত হবে তা নির্ধারণ করা হয়। এটি এক ধরনের পরিকল্পনা যা নিয়ন্ত্রণের ভিত্তি হিসেবে কাজ করে। উদ্দীপকে নিয়ন্ত্রণের পদক্ষেপের চিত্র দেওয়া হয়েছে। এই পদক্ষেপ পাঁচটি কাজের মাধ্যমে সম্পূর্ণ হয়। প্রথমে আদর্শমান নির্ধারণ করা হয়। এরপর আদর্শমানের সাথে প্রকৃত কার্যফলের তুলনা করে বিচ্যুতি আছে কি না তা যাচাই করা হয়। কোনো বিচ্যুতি পাওয়া গেলে বিচ্যুতির কারণ শনাক্ত করা হয়। এরপর প্রয়োজনীয় সংশোধনমূলক ব্যবস্থা নেওয়া হয়। উদ্দীপকের চিত্রটিতে আদর্শমান নির্ধারণ ধাপটি অনুপস্থিত। সুতরাং, এই রেখা চিত্রটিকে সম্পূর্ণ নিয়ন্ত্রণের পদক্ষেপ বলা যায় না।"
        },
        {
          "label": "ঘ",
          "question": "উদ্দীপকে উল্লিখিত রেখাচিত্রটি যে কারণে অসম্পূর্ণ সেজন্য পরবর্তী পদক্ষেপ অকার্যকর- তুমি কি একমত? তোমার মতামতের যথার্থতা মূল্যায়ন করো।",
          "explanation": "নিয়ন্ত্রণ প্রক্রিয়ার প্রথম ধাপ 'আদর্শমান নির্ধারণ' বিষয়টি অনুপস্থিত থাকায় উদ্দীপকের রেখাচিত্রটি অসম্পূর্ণ এবং এ কারণেই এটি অকার্যকর বলে আমি মনে করি। যেকোনো প্রতিষ্ঠানেই নিয়ন্ত্রণ কাজের জন্য প্রথমে আদর্শমান নির্ধারণ করা প্রয়োজন। এর ওপর ভিত্তি করেই কর্মীরা কাজ করতে থাকে। নিয়ন্ত্রণ প্রক্রিয়ায় এ আদর্শমানের সাথে প্রকৃত কার্যফল তুলনা করা হয়। কোনো বিচ্যুতি হলে সংশোধনের ব্যবস্থা নেওয়া হয়। উদ্দীপকের রেখাচিত্রে নিয়ন্ত্রণ প্রক্রিয়ার বিভিন্ন পদক্ষেপ দেখানো হয়েছে। এখানে নিয়ন্ত্রণের চারটি ধাপ ধারাবাহিকভাবে উল্লেখ করা হয়েছে। কিন্তু নিয়ন্ত্রণের প্রথম ধাপ 'আদর্শমান নির্ধারণ' এখানে অনুপস্থিত। তাই, উদ্দীপকের রেখাচিত্রটি অসম্পূর্ণ। কাজের শুরুতেই নির্দিষ্ট মানের 'আদর্শমান নির্ধারণ' না করলে কর্মীরা কতটুকু কাজ করবে তা বুঝতে পারে না। কাজের লক্ষ্যমাত্রা না থাকায় নির্ধারিত সময়ের মধ্যে কাজ শেষ করাও সম্ভব হয় না। এছাড়া আদর্শমান নির্ধারণ করা'না থাকলে বিচ্যুতি নির্ণয় করা ও সংশোধনমূলক ব্যবস্থা গ্রহণ সম্ভব হয় না। অর্থাৎ নিয়ন্ত্রণের পরবর্তী ধাপগুলোর কাজ করা অসম্ভব হয়। এতে প্রতিষ্ঠানে' কাজে বিশৃঙ্খলা সৃষ্টি হয়। এসব কারণে আদর্শমান নির্ধারণ করা ছাড়া নিয়ন্ত্রণ প্রক্রিয়া অকার্যকর হয়।"
        }
      ]
    }
  ]
}