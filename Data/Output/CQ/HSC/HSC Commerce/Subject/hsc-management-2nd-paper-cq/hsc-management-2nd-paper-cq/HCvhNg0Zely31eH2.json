{
  "title": "ঢাকা কমার্স কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "চিত্রটি লক্ষ করো।",
      "tag": "DCC 25",
      "sub_questions": [
        {
          "label": "ক",
          "question": "ব্যবস্থাপনা কী?",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব, প্রেষণা ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "ব্যবস্থাপনার '6M' ব্যাখ্যা করো।",
          "explanation": "প্রতিষ্ঠানের লক্ষ্য অর্জনে ব্যবহৃত মৌলিক উপকরণসমূহকে (মানবীয় ও বস্তুগত) '6M' নামে অভিহিত করা হয়। '6M' এর উপকরণগুলোতে Men (মানুষ), Machine (যন্ত্রপাতি), Materials (মালামাল), Money (অর্থ), Market (বাজার) ও Method (পদ্ধতি) প্রভৃতি অন্তর্ভুক্ত। এগুলোর মধ্যে মানুষ বা কর্মী সবচেয়ে গুরুত্বপূর্ণ। কারণ, এর কার্যকর ব্যবহারের মাধ্যমে অন্যান্য বস্তুগত উপকরণের কার্যকর ব্যবহার সহজ হয়ে যায়। এভাবে '6M' অর্থাৎ মানবীয় ও বস্তুগত উপাদানের সমন্বয়ে লক্ষ্য অর্জন করা হয়।"
        },
        {
          "label": "গ",
          "question": "চিত্রে 'খ' চিহ্নিত স্থানে ব্যবস্থাপনার কোন কাজটিকে নির্দেশ করা হয়েছে? ব্যাখ্যা দাও।",
          "explanation": "চিত্রে 'খ' চিহ্নিত স্থানে ব্যবস্থাপনার কর্মীসংস্থান কাজটিকে নির্দেশ করা হয়েছে। যেকোনো প্রতিষ্ঠান পরিচালনার জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্পাদিত হয়। এটি ব্যবস্থাপনা চক্রের তৃতীয় কাজ। কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কর্মীসংস্থানের অন্তর্ভুক্ত। উদ্দীপকে চিত্রে ব্যবস্থাপনার চক্রের মাধ্যমে এর কাজসমূহ দেখানো হয়েছে। কাজগুলো পর্যায়ক্রমে আবর্তিত হয়। এতে সংগঠনের পরবর্তী কাজ 'খ' কাজটি অনুপস্থিত। এ কাজটির মাধ্যমে প্রতিষ্ঠানে প্রয়োজনীয় শ্রমিক-কর্মী গঠন করা যায়। ব্যবস্থাপনার এ ধাপে কর্মী সংগ্রহ, নির্বাচন, নিয়োগ প্রভৃতি কাজের মাধ্যমে প্রতিষ্ঠানে দক্ষ কর্মীবাহিনী গঠন করা হয়। আর এ কর্মীবাহিনী ব্যবস্থাপনার বাকি সব কাজসমূহ সম্পাদনে সহায়তা করে। এসব বৈশিষ্ট্যের সাথে ব্যবস্থাপনার কর্মীসংস্থান কাজের মিল রয়েছে। সুতরাং চিত্রের 'খ' চিহ্নিত কাজটি ব্যবস্থাপনার কর্মীসংস্থান কাজটিকে নির্দেশ করে।"
        },
        {
          "label": "ঘ",
          "question": "চিত্রে 'ক' চিহ্নিত কাজটিকে ব্যবস্থাপকীয় অন্যান্য কাজের ভিত্তি হিসেবে পর্যালোচনা করো।",
          "explanation": "চিত্রে 'ক' চিহ্নিত কাজটি অর্থাৎ পরিকল্পনাকে ব্যবস্থাপকীয় অন্যান্য কাজের ভিত্তি বলে বিবেচনা করা হয় বলে আমি মনে করি। পরিকল্পনা ব্যবস্থাপনার প্রথম কাজ। এটি বাস্তবায়নের জন্যই সংগঠন, কর্মীসংস্থান, নির্দেশনা, প্রেষণা, সমুন্বয়সাধন, নিয়ন্ত্রণ প্রভৃতি কাজগুলো করা হয়। এ কাজগুলো পরিকল্পনা অনুযায়ী ধারাবাহিকভাবে চলতে থাকে। তাই পরিকল্পনাকে অন্যান্য কাজের ভিত্তি বলা হয়। উদ্দীপকে চিত্রের মাধ্যমে ব্যবস্থাপনার কাজসমূহ চক্রের মাধ্যমে দেখানো হয়েছে। এর 'খ' চিহ্নিত স্থানটি কর্মীসংস্থান কাজটিকে নির্দেশ করে। চিত্রের 'ক' কাজটির মাধ্যমে ব্যবস্থাপনার কাজ শুরু হয়ে চক্রাকারে আবর্তিত হয়। আর এই 'ক' চিহ্নিত কাজটি হলো পরিকল্পনা। পরিকল্পনার মাধ্যমে যেকোনো প্রতিষ্ঠানের জন্য একটি আগাম রূপরেখা বা নকশা তৈরি করা হয়। এ রূপরেখা বাস্তবায়নে সংগঠন মানবীয়-অমানবীয় উপায় উপকরণ একত্রিত করে। আর কর্মীসংস্থানের মাধ্যমে যোগ্য কর্মীবাহিনী গঠন করে নির্দেশনার মাধ্যমে যথাযথ লক্ষ্যপানে তাদের পরিচালিত করা হয়। এছাড়া লক্ষ্য বাস্তবায়নে কর্মীদের উৎসাহ, কাজে সমন্বয় ও সংশোধনমূলক ব্যবস্থা নিতে যথাক্রমে প্রেষণা, সমন্বয়সাধন ও নিয়ন্ত্রণ কাজ করে। এভাবে পরিকল্পনাকে কেন্দ্র করে ব্যবস্থাপনার অন্য কাজসমূহ পরিচালনা করা হয়। তাই বলা যায়, চিত্রে 'ক' চিহ্নিত কাজটি বা পরিকল্পনা হলো ব্যবস্থাপনার অন্যান্য কাজের ভিত্তি।"
        }
      ]
    },
    {
      "number": "2",
      "uddipok": "জনাব রহিম এলিট টেক্সটাইল মিলের ব্যবস্থাপনা পরিচালক। তিনি ২০২৫ সালে প্রতি মাসে এক লক্ষ মিটার কাপড় উৎপাদনের লক্ষ্যমাত্রা স্থির করেন এবং এ বিষয়ে যথাযথ পদক্ষেপ গ্রহণের জন্য উৎপাদন ব্যবস্থাপক জনাব মাহমুদকে নির্দেশ প্রদান করেন। জনাব মাহমুদ সুপারভাইজারের সাথে যোগাযোগ করে কর্মীদের দিয়ে লক্ষ্যমাত্রা অর্জনে সচেষ্ট হন।",
      "tag": "DCC 25",
      "sub_questions": [
        {
          "label": "ক",
          "question": "POSDCORB শব্দটি কে দিয়েছেন?",
          "explanation": "POSDCORB শব্দটি দিয়েছেন লুথার গুলিক।"
        },
        {
          "label": "খ",
          "question": "ব্যবস্থাপনাকে সর্বজনীন বলা হয় কেন? ব্যাখ্যা করো।",
          "explanation": "ব্যবস্থাপনার সর্বজনীনতা বলতে সর্বত্র ও সব ক্ষেত্রে, ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "উদ্দীপকে জনাব রহিম ব্যবস্থাপনার কোন স্তরে কর্মরত?",
          "explanation": "উদ্দীপকে জনাব রহিম ব্যবস্থাপনার উচ্চ স্তরে কর্মরত। এ স্তরের ব্যবস্থাপকগণ প্রতিষ্ঠানের দীর্ঘমেয়াদি নীতি ও পরিকল্পনা তৈরি করেন। আর তাদের সিদ্ধান্ত বাস্তবায়নের জন্য মধ্য ও নিম্ন স্তরের কর্মীরা কাজ করে। প্রতিষ্ঠানের চেয়ারম্যান, পরিচালনা পর্ষদ, কোম্পানি সচিব, ব্যবস্থাপনা পরিচালক প্রভৃতি ব্যক্তিবর্গ ব্যবস্থাপনার উচ্চ স্তরের অন্তর্ভুক্ত। উদ্দীপকের জনাব রহিম এলিট টেক্সটাইল মিলের ব্যবস্থাপনা পরিচালক। তিনি এর লক্ষ্য, নীতি ও পরিকল্পনা তৈরি কাজের সাথে জড়িত। তিনি ২০২৫ সালে প্রতি মাসে এক লক্ষ মিটার কাপড় উৎপাদনের লক্ষ্যমাত্রা স্থির করেন। এক্ষেত্রে জনাব রহিম প্রতিষ্ঠানটির জন্য প্রধান ও গুরুত্বপূর্ণ সিদ্ধান্তগুলো নিচ্ছেন। এজন্য তাকে অনেক বেশি চিন্তা-ভাবনা করতে হয়। আর তিনি এ কাজে মানসিক শ্রমের সাথে বেশি জড়িত থাকছেন। এসব কাজ মূলত ব্যবস্থাপনার উচ্চ স্তরে করা হয়। তাই বলা যায়, জনাব রহিম একজন উচ্চ স্তরের ব্যবস্থাপক।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির কাঙ্ক্ষিত লক্ষ্য বাস্তবায়নে জনাব রহিম ও জনাব মাহমুদের মধ্যে কার ভূমিকা মুখ্য? ব্যবস্থাপনার স্তরের আলোকে মূল্যায়ন করো।",
          "explanation": "উল্লিখিত প্রতিষ্ঠানটির কাঙ্ক্ষিত লক্ষ্য বাস্তবায়নে উচ্চ স্তরের ব্যবস্থাপক জনাব রহিম ও মধ্য স্তরের ব্যবস্থাপক জনাব মাহমুদের মধ্যে জনাব মাহমুদের ভূমিকা মুখ্য বলে আমি মনে করি। ব্যবস্থাপনার উচ্চ স্তরের গৃহীত পরিকল্পনা ও নীতি বাস্তবায়নের জন্য মধ্য স্তর প্রয়োজনীয় পদক্ষেপ নেয়। এ স্তর নিম্ন স্তরের মাধ্যমে উচ্চ পর্যায়ে গৃহীত লক্ষ্য বাস্তবায়নের প্রচেষ্টা চালায়। এক্ষেত্রে এ স্তর উচ্চ ও নিম্ন স্তরের কাজের মাঝে সেতুবন্ধন তৈরি করে। উৎপাদন ব্যবস্থাপক, বিক্রয় ব্যবস্থাপক, ক্রয় ব্যবস্থাপক প্রভৃতি মধ্য স্তরের ব্যবস্থাপকের অন্তর্ভুক্ত। উদ্দীপকে জনাব রহিম এলিট টেক্সটাইল মিলের একজন উচ্চ স্তরের ব্যবস্থাপক। তিনি ২০২৫ সালে প্রতি মাসে প্রতিষ্ঠানটির উৎপাদন লক্ষ্যমাত্রা নির্ধারণ করেন। এরপর তিনি প্রতিষ্ঠানটির উৎপাদন ব্যবস্থাপক জনাব মাহমুদকে তা বাস্তবায়নে যথাযথ পদক্ষেপ নেওয়ার নির্দেশনা দেন। জনাব মাহমুদ কর্মীদের দিয়ে লক্ষ্য বাস্তবায়নে সুপারভাইজারদের যথাযথ তথ্য দেন ও প্রয়োজনীয় পদক্ষেপ নিতে বলেন। এতে প্রতিষ্ঠানটির কর্মীরা উক্ত লক্ষ্যমাত্রা অর্জনে সচেষ্ট হয়। জনাব মাহমুদ প্রতিষ্ঠানটির একজন মধ্য স্তরের ব্যবস্থাপক। তিনি, উচ্চ পর্যায়ের গৃহীত পরিকল্পনা বাস্তবায়নে নির্দেশনা পান। আর এ নির্দেশনা বাস্তবায়নে তিনি নিচের স্তরের কর্মরত ব্যবস্থাপকদের লক্ষ্য অর্জনে যথাযথ নির্দেশ দেন। এক্ষেত্রে তিনি উচ্চ পর্যায়ের ও নিম্ন পর্যায়ের মাঝে সুষ্ঠুভাবে যোগাযোগ নিশ্চিত করছেন। এতে উপরের স্তরে তথ্য, নির্দেশনা ও লক্ষ্যমাত্রা সুষ্ঠুভাবে নিচের স্তরে পৌঁছাচ্ছে। আর নিচের স্তরের কর্মীরাও যথাযথভাবে নির্ধারিত লক্ষ্যমাত্রা অর্জনে সচেষ্ট থাকছে। তাই বলা যায়, প্রতিষ্ঠানটির লক্ষ্য বাস্তবায়নে জনাব মাহমুদের ভূমিকা মুখ্য।"
        }
      ]
    },
    {
      "number": "3",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনার জনক কে?",
          "explanation": "বৈজ্ঞানিক ব্যবস্থাপনার জনক হলেন আমেরিকান মেকানিক্যাল ইঞ্জিনিয়ার ফ্রেডারিক উইন্সলো টেলর (Frederick Winslow Taylor)।"
        },
        {
          "label": "খ",
          "question": "হেনরি ফেয়লকে আধুনিক ব্যবস্থাপনার জনক বলা হয় কেন? ব্যাখ্যা করো।",
          "explanation": "হেনরি ফেয়ল আধুনিক ব্যবস্থাপনার জনক হিসেবে খ্যাত। হেনরি ফেয়ল ব্যবস্থাপকের পূর্বানুমান ও পরিকল্পনা, সংগঠিতকরণ, নির্দেশনা, সমন্বয়সাধন এবং মিয়ন্ত্রণ কাজের কথা উল্লেখ করেছেন। বর্তমানে এসব কাজ প্রতিটি প্রতিষ্ঠানে সর্বজনস্বীকৃত। এছাড়া তিনি-ব্যবস্থাপনার ১৪টি মৌলিক নীতির কথা বলেছেন। এগুলো আজও সব প্রতিষ্ঠানে অনুসরণীয় বলে মনে করা হয়। তাই তাকে আধুনিক ব্যবস্থাপনার জনক বলা হয়।"
        },
        {
          "label": "গ",
          "question": "উদ্দীপকের \"?” চিহ্নিত স্থানে কোন দক্ষতা থাকার কথা? ব্যাখ্যা করো।",
          "explanation": "উদ্দীপকের'?' চিহ্নিত স্থানে কারিগরি দক্ষতা থাকার কথা। এ ধরনের দক্ষতার মাধ্যমে কাজ সম্পাদনে ব্যবহৃত পদ্ধতি, কলা-কৌশল বা যন্ত্রপাতি সঠিকভাবে ব্যবহার করা যায়। উৎপাদন প্রক্রিয়া, হিসাবরক্ষণ, প্রযুক্তিবিষয়ক জ্ঞান প্রভৃতি কারিগরি দক্ষতার উদাহরণ। নিম্ন স্তরের ব্যবস্থাপকরা শ্রমিক-কর্মীর কাজ তদারকিতে বেশি নিয়োজিত থাকেন। এজন্য এ স্তরের ব্যবস্থাপকদের কারিগরি দক্ষতা বেশি প্রয়োজন হয়। উদ্দীপকে চিত্রে স্তরভেদে ব্যবস্থাপকদের প্রধান দক্ষতাসমূহ ও এর মাত্রা দেখানো হয়েছে। এতে 'ক' চিহ্নিত স্থানটি ধারণাগত দক্ষতা ও 'খ' চিহ্নিত স্থানটি মানবীয় দক্ষতাকে নির্দেশ করে। কিন্তু '?' চিহ্নিত স্থানটি ফাঁকা রয়েছে। চিত্র অনুযায়ী এ স্থানটির মাত্রা নিম্ন স্তরে বেশি বিস্তৃত। অর্থাৎ নিম্ন স্তরের ব্যবস্থাপকদের এটি বেশি জরুরি। আর নিম্ন স্তরের ব্যবস্থাপকরা কারিগরি দিকে দক্ষ হয়ে প্রতিষ্ঠানের পরিকল্পনা বাস্তবায়নে কাজ করে। এজন্য ফাঁকা স্থানটি কারিগরি দক্ষতার ইঙ্গিত বহন করে। তাই বলা যায়, উদ্দীপকের'?' চিহ্নিত স্থানে কারিগরি দক্ষতা থাকবে।"
        },
        {
          "label": "ঘ",
          "question": "ব্যবস্থাপনার তিনটি স্তরেই কোন দক্ষতার প্রয়োজন? উদ্দীপকের আলোকে যুক্তিসহ লেখো।",
          "explanation": "ব্যবস্থাপনার তিনটি স্তরেই মানবীয় দক্ষতার প্রয়োজন বলে আমি মনে করি। যোগাযোগ প্রতিষ্ঠা ও প্রভাবিত করার সামর্থ্যই হলো ব্যবস্থাপকের মানবীয় দক্ষতা। প্রতিষ্ঠানের সব স্তরের ব্যবস্থাপকদেরই কাজের ভিত্তিতে সংশ্লিষ্ট পক্ষের সাথে যোগাযোগ করতে হয়। এজন্য এসব পক্ষকে প্রভাবিত করে সুষ্ঠু যোগাযোগ স্থাপনে সব স্তরেই মানবীয় দক্ষতা সমানভাবে দরকার পড়ে। উদ্দীপকে চিত্রে বিভিন্ন স্তরের ব্যবস্থাপক ও তাদের দক্ষতার মাত্রার কথা উল্লেখ আছে। এর মধ্যে 'ক' হলো ধারণাগত, 'খ' হলো মানবীয় দক্ষতা আর '?' চিহ্নিত স্থানটি হলো কারিগরি দক্ষতা। চিত্রটি সব স্তরেই একই মাত্রার মানবীয় দক্ষতার বিষয়টি নির্দেশ করছে। প্রতিষ্ঠানের উচ্চ স্তর সরকার, প্রতিযোগী প্রভৃতি পক্ষের সাথে যোগাযোগ ন্যস্ত থাকেন। আর মধ্য স্তর নিম্ন স্তরের ব্যবস্থাপনার সাথে সম্পর্ক স্থাপনে নিযুক্ত থাকে। আবার নিম্ন স্তর উৎপাদন কর্মী, মাঠ পর্যায়ে কর্মীদের দিয়ে কাজ করানোতে নিযুক্ত থাকে। এক্ষেত্রে প্রতিটি স্তরই কাজের প্রযোজনে কারো না কারোর সাথে যোগাযোগ স্থাপনের মাধ্যমে . যুক্ত। এক্ষেত্রে মানবীয় দক্ষতার মাধ্যমে তারা এসব পক্ষকে ইতিবাচকভাবে প্রভাবিত করতে পারেন। এতে প্রতিষ্ঠানের লক্ষ্য অর্জন সহজ হয়। এজন্য সব স্তরেই সমানভাবে এ দক্ষতা ব্যবহার করা হয়। তাই বলা যায়, ব্যবস্থাপনার তিনটি স্তরেই মানবীয় দক্ষতার প্রয়োজন।"
        }
      ]
    },
    {
      "number": "4",
      "uddipok": "জনাব সাজিদুর রহমান একটি টেলিকমিউনিকেশন কোম্পানির সি.ই.ও। তিনি প্রতিষ্ঠানে কয়েকটি বিষয়ের ওপর গুরুত্ব দেন, যেমন-কর্মীদের অফিসে আগমন ও প্রস্থানের বিষয়, রাজনৈতিক দ্বন্দে লিপ্ত না হওয়া ইত্যাদি। কিছু ক্ষেত্রে তিনি কঠোর হলেও কর্মীদের জন্য আর্থিক সুযোগ-সুবিধা প্রদানে কার্পণ্য করেন না। এমনকি প্রতিষ্ঠানের দৃষ্টিতে নিজে বেতন না নিলেও অন্যান্যদের বেতন-বোনাস দিয়ে থাকেন। এ কারণে কর্মীরা জনাব সাজিদুর রহমানকে যথেষ্ট পছন্দ করেন।",
      "tag": "DCC 25",
      "sub_questions": [
        {
          "label": "ক",
          "question": "ব্যবস্থাপনার নীতি কী?",
          "explanation": "ব্যবস্থাপনা নীতি বলতে ব্যবস্থাপনা সংক্রান্ত মৌলিক কিছু নির্দেশিকা, যেগুলো প্রতিষ্ঠানের সব পর্যায়ে সমস্যার সমাধান ও সিদ্ধান্ত নেওয়ার ক্ষেত্রে পথ দেখায়।"
        },
        {
          "label": "খ",
          "question": "প্রতিষ্ঠানে দ্বৈত অধীনতা পরিহার করা উচিত কেন? ব্যাখ্যা করো।",
          "explanation": "কোনো ব্যক্তি একইসাথে একাধিক ঊর্ধ্বতনের সরাসরি অধীন হলে, তাকে দ্বৈত অধীনতা বলে। কোনো ব্যক্তি দ্বৈত অধীন হলে তার পক্ষে সুষ্ঠুভাবে দায়িত্ব পালন সম্ভব না। কারণ একাধিক ঊর্ধ্বতন নির্বাহী একই সময়ে কোনো কাজের আদেশ দিলে সময়মতো তা সম্পন্ন করা সম্ভব না। এজন্য প্রতিষ্ঠানে। দ্বৈত অধীনতা পরিহার প্রয়োজন।"
        },
        {
          "label": "গ",
          "question": "জনাব সাজিদুর রহমান উদ্দীপকের প্রথম পর্যায়ে ব্যবস্থাপনার কোন নীতিটি অনুসরণ করেন? ব্যাখ্যা করো।",
          "explanation": "উদ্দীপকে প্রথম পর্যায়ে জনাব সাজিদুর রহমান ব্যবস্থাপনার নিয়মানুবর্তিতার নীতি অনুসরণ করেন। প্রতিষ্ঠানের নিয়মনীতি মেনে চলা এবং ঊর্ধ্বতনের প্রতি যথাযথ আচরণ, আনুগত্য ও সম্মান প্রদর্শনই হলো নিয়মানুবর্তিতার নীতি। প্রতিষ্ঠানের যাবতীয় কাজ সুশৃঙ্খলভাবে সম্পাদনে কর্মীদের অনুপ্রাণিত করতে এ নীতি অনুসরণ করা হয়। প্রতিষ্ঠানে নিয়োজিত সবাই এ নীতি যথারীতি মেনে চললে প্রতিষ্ঠানে বিশৃঙ্খলা থাকে না। উদ্দীপকে জনাব সাজিদুর রহমান একটি কোম্পানির সি.ই.ও। তিনি প্রতিষ্ঠানটি পরিচালনায় কিছু বিশেষ বিষয়ের ওপর গুরুত্ব দিয়ে থাকেন। এক্ষেত্রে তিনি কর্মীদের অফিসে আসা ও যাওয়ার বিষয়, রাজনৈতিক দ্বন্দে লিপ্ত না হওয়ার প্রতি দৃষ্টি রাখেন। এসব নিয়মনীতি যাতে কর্মীরা সঠিকভাবে মেনে চলে তাও তিনি নিশ্চিত করেন। এটি নিশ্চিত হওয়ায় প্রতিষ্ঠানটিতে নিয়োজিত কর্মীরা সঠিক সময় অফিসে আসছে এবং প্রস্থান করছে। আবার তারা কোনো ধরনের দ্বন্দ্বে না গিয়ে সুষ্ঠুভাবে যার যার কাজ সম্পাদন করছে। এসব বৈশিষ্ট্যের সাথে নিয়মানুবর্তিতার নীতির মিল রয়েছে। সুতরাং উদ্দীপকে প্রথম পর্যায়ে জনাব সাজিদুর রহমান ব্যবস্থাপনার নিয়মানুবর্তিতার নীতি অনুসরণ করেন।"
        },
        {
          "label": "ঘ",
          "question": "জনাব সাজিদুর রহমানকে কর্মীরা পছন্দের কারণ ব্যবস্থাপনার নীতির আলোকে বিশ্লেষণ করো।",
          "explanation": "ব্যবস্থাপনার ন্যায্য পারিশ্রমিকের নীতি অনুসরণের কারণে জনাব সাজিদুর রহমান কর্মীদের কাছে পছন্দনীয় বলে আমি মনে করি। এ নীতিতে প্রতিষ্ঠানের কর্মীদের কাজের প্রকৃতি, সময়, পারিপার্শ্বিক অবস্থা প্রভৃতি বিবেচনায় সুষ্ঠু ও ন্যায্য বেতন কাঠামো স্থির করা হয়। এতে কর্মীরা প্রতিষ্ঠানের প্রতি দৃষ্টি রাখেন। ফলে তারা উৎসাহের সাথে প্রতিষ্ঠানের লক্ষ্য অর্জনে সচেষ্ট হয়। উদ্দীপকে জনাব সাজিদুর রহমান একটি প্রতিষ্ঠানের সি.ই.ও। তিনি প্রতিষ্ঠানটিতে নিয়মানুবর্তিতার নীতি অনুসরণ করেন। তিনি কিছু ক্ষেত্রে কর্মীদের প্রতি কঠোর হলেও তাদের আর্থিক সুযোগ-সুবিধা প্রদানে কার্পণ্য করেন না। এমনকি তিনি নিজে বেতন না নিলেও অন্যান্যদের বেতন-বোনাস দিয়ে থাকেন। এ কারণে কর্মীরা তাকে যথেষ্ট পছন্দ করেন। কর্মীদের আর্থিক সুযোগ-সুবিধা নিশ্চিতের মাধ্যমে জনাব সাজিদুর রহমান প্রতিষ্ঠানে ন্যায্য পারিশ্রমিকের নীতি প্রয়োগ করেন। তার দেওয়া এসব সুবিধা পেয়ে কর্মীরা কাজের প্রতি উৎসাহী হচ্ছেন। আবার তিনি নিজে ঠিকমতো বেতন-বোনাস না নিলেও কর্মীদের তা সময়মতো দেওয়ার ব্যবস্থা করেন। এতে তারা তাদের কাজের বিনিময়ে এসব সুবিধা পেয়ে যথাযথভাবে মূল্যায়িত হচ্ছেন। এজন্য তারা প্রতিষ্ঠানের পাশাপাশি জনাব সাজিদুর রহমানের ওপরও ইতিবাচক মনোভাব পোষণ করেন। তাই বলা যায়, ন্যায্য পারিশ্রমিকের নীতি অনুসরণের কারণে জনাব সাজিদুর রহমান কর্মীদের কাছে পছন্দনীয় হন।"
        }
      ]
    },
    {
      "number": "5",
      "uddipok": "Techno Inc. দেশীয় বাজারে স্বনামধন্য টেলিভিশন উৎপাদনকারী একটি প্রতিষ্ঠান। প্রতিষ্ঠানটি দীর্ঘ সময় ধারাবাহিকভবে আন্তর্জাতিক মানের LED ও SMART TV উৎপাদন করে চলেছে। ২০১০ সালের পর দেশে বিদ্যুৎ সাশ্রয়ী Inverter System এর জনপ্রিয়তা বৃদ্ধি পাওয়ায় Techno Inc. তাদের উৎপাদিত টেলিভিশনে এ প্রযুক্তির ব্যবহার শুরু করে এবং অদ্যবধি সফলতার সাথে বাজার ধরে রাখতে সক্ষম হচ্ছে।",
      "tag": "DCC 25",
      "sub_questions": [
        {
          "label": "ক",
          "question": "লক্ষ্য কী?",
          "explanation": "কোনো কাজের প্রত্যাশিত ফলই হলো লক্ষ্য।"
        },
        {
          "label": "খ",
          "question": "পরিকল্পনার আঙিনা বলতে কী বোঝায়? ব্যাখ্যা করো।",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার আঙিনা। এরূপ আঙিনা বা অঙ্গন অনুযায়ী পরিকল্পনা তৈরি করা হয়। এরূপ অনুমানে যেসব সম্ভাবনার দিক ধরে নেওয়া হয় পরিকল্পনাতে তা কাজে লাগানোর ব্যবস্থা রাখা হয়। আর যেসব সমস্যা হতে পারে তা দূর করে লক্ষ্য অর্জনের ব্যবস্থাও পরিকল্পনায় উল্লেখ করা হয়।"
        },
        {
          "label": "গ",
          "question": "উদ্দীপকে টেলিভিশন উৎপাদন, প্রকৃতি অনুযায়ী কোন ধরনের পরিকল্পনা? ব্যাখ্যা করো।",
          "explanation": "উদ্দীপকে টেলিভিশন উৎপাদন, প্রকৃতি অনুযায়ী স্থায়ী পরিকল্পনার অন্তর্গত। এ পরিকল্পনা প্রতিষ্ঠানে একবার প্রণীত হয়ে একই ধরনের কাজ বা সমস্যা সমাধানে বার বার ব্যবহৃত হয়। এ পরিকল্পনা ব্যবস্থাপকদের কাজের চাপ কমায় এবং অর্থ ও সময় বাঁচায়। নীতি, প্রক্রিয়া, পদ্ধতি প্রভৃতি স্থায়ী পরিকল্পনার উদাহরণ। উদ্দীপকে Techno Inc. দেশীয় বাজারে একটি স্বনামধন্য টেলিভিশন উৎপাদনকারী প্রতিষ্ঠান। এটি আন্তর্জাতিক মানের LED ও SMART TV' উৎপাদন করে চলেছে। উৎপাদন কাজে একই প্রক্রিয়া অনুসরণ করায় পণ্যের গুণগত মানের ধারাবাহিকতা বজায় থাকছে। এজন্য বাজারে প্রতিষ্ঠানটির পণ্যের সুখ্যাতি রয়েছে। এছাড়া একই প্রক্রিয়া ব্যবহার করায় এটি এর প্রতিযোগীদের তুলনায় কম দামে পণ্য উৎপাদন করতে পারছে। এসব বৈশিষ্ট্যের সাথে স্থায়ী পরিকল্পনার মিল রয়েছে। সুতরাং, প্রকৃতির বিচারে উক্ত প্রতিষ্ঠানের টেলিভিশন উৎপাদন স্থায়ী পরিকল্পনাকে নির্দেশ করে।"
        },
        {
          "label": "ঘ",
          "question": "আদর্শ পরিকল্পনার বৈশিষ্ট্য অনুসরণ করার কারণে উদ্দীপকের প্রতিষ্ঠানটি সফলতার সাথে বাজার ধরে রাখতে সক্ষম হচ্ছে-যুক্তিসহকারে বর্ণনা করো।",
          "explanation": "নিম্নের অনুরূপঃ পরিকল্পনার নমনীয়তার বৈশিষ্ট্যের কারণে জনাব কামরুলের প্রতিষ্ঠানটি সফলতা লাভ করেছে বলে আমি মনে করি। ভবিষ্যৎ সবসময়ই অনিশ্চিত হওয়ায় যেকোনো সময় পারিপার্শ্বিক কারণে পরিকল্পনা পরিবর্তন করার প্রয়োজন হতে পারে। আর পরিকল্পনার এ পরিবর্তনযোগ্যতা হলো পরিকল্পনার নমনীয়তার বৈশিষ্ট্য। পরিকল্পনার এ বৈশিষ্ট্য প্রাতিষ্ঠানিক সফলতা অর্জনে সহায়তা করে। উদ্দীপকে জনাব কামরুল একজন ব্যবস্থাপক। তিনি তার প্রতিষ্ঠানে স্থায়ী পরিকল্পনা অনুসরণ করেন। কিন্তু বাজারে পণ্যের প্রতিযোগীদের সংখ্যা বৃদ্ধি পায়। এজন্য তিনি পণ্যের ডিজাইন ও বাজারজাতকরণ কৌশলের ক্ষেত্রে পরিবর্তন আনেন। ফলে তার প্রতিষ্ঠানটি সফলতার সাথে কার্যক্রম সম্পাদন করতে পারছে। জনাব কামরুলের পরিকল্পনায় নমনীয়তার বৈশিষ্ট্যটি বিদ্যমান। এ নমনীয়তার কারণে তিনি পরবর্তীতে পণ্য ডিজাইন ও বাজারজাতকরণ কৌশলে পরিবর্তন আনতে পেরেছেন। এতে বাজারে তার পণ্যের গ্রহণযোগ্যতা বৃদ্ধি পায়। এছাড়া এটি তার পণ্যকে প্রতিযোগীদের সাথে টিকে থাকতেও সহায়তা করে। ফলে তার পণ্যের চাহিদা পরিবর্তনশীল পরিস্থিতিতেও ঠিক থাকে। এভাবে তার প্রতিষ্ঠানটি সফলতা অর্জন করতে সক্ষম হয়। তাই বলা যায়, পরিকল্পনার নমনীয়তার বৈশিষ্ট্যের কারণে জনাব কামরুলের প্রতিষ্ঠানটি সফলতা লাভ করেছে।"
        }
      ]
    },
    {
      "number": "6",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "কর্তৃত্ব কী?",
          "explanation": "কর্তৃত্ব বলতে বৈধ ক্ষমতাকে বোঝায়; যার মাধ্যমে কোনো ব্যক্তি তার অধস্তনদের আদেশ-নির্দেশ দেন, আনুগত্য আদায় করেন এবং জবাবদিহি নিশ্চিত করেন।"
        },
        {
          "label": "খ",
          "question": "কাম্য তত্ত্বাবধান পরিসর নীতি বলতে কী বোঝায়?",
          "explanation": "একজন নির্বাহীর প্রত্যক্ষ তত্ত্বাবধানে যতজন কর্মী নিয়োজিত থাকে, তাকে কাম্য তত্ত্বাবধান পরিসর বলে। নির্বাহীর তত্ত্বাবধান পরিসর কাম্যমাত্রায় হলে তাধীনস্থদের কাজ সহজেই তদারকি করতে পারেন। এতে কর্মীদের ভুল-ভ্রান্তি কমে যায়। কাম্য তত্ত্বাবধানের ফলে কাজে যেমন গতি আসে তেমনি প্রতিষ্ঠানে সাফল্য অর্জিত হয়।"
        },
        {
          "label": "গ",
          "question": "উদ্দীপকের ১নং চিত্রে প্রদর্শিত কাঠামোটি কোন ধরনের সংগঠন কাঠামো? বর্ণনা করো।",
          "explanation": "উদ্দীপকের ১নং চিত্রে প্রদর্শিত কাঠামোটি হলো সরলরৈখিক সংগঠন। এ সংগঠনে কর্তৃত্ব প্রবাহ সরলরেখার মতো ধারাবাহিকভাবে ওপর থেকে নিচের দিকে ধাবিত হয়। আর অধস্তনরা ঊর্ধ্বতনের কাছে জবাবদিহিতা করে। এ সংগঠনে সব ক্ষমতা ও কর্তৃত্বের অধিকারী হন নির্বাহী। সংগঠনে তিনি এককভাবে সিদ্ধান্ত নিয়ে থাকেন। উদ্দীপকে দুইটি চিত্রে দুই ধরনের সংগঠন কাঠামো বর্ণিত আছে। চিত্র ১ এ সরলরেখার মতো ব্যবস্থাপনা পরিচালক থেকে কর্মীবৃন্দ শিকলের মতো আবদ্ধ রয়েছে। এক্ষেত্রে এটির কর্তৃত্ব প্রবাহ ব্যবস্থাপনা পরিচালক থেকে পর্যায়ক্রমে পরিচালক → \\to → সহকারী পরিচালক → \\to → কর্মীবৃন্দ বরাবর নিচের দিকে প্রবাহিত হচ্ছে। এছাড়া এটির জবাবদিহিতা নিম্ন স্তরের কর্মীদের থেকে ওপরের স্তরে ওঠে। এসব বৈশিষ্ট্যের সাথে সরলরৈখিক সংগঠনের মিল রয়েছে। সুতরাং, উদ্দীপকে ১ নং চিত্রে প্রদর্শিত কাঠামোটি হলো সরলরৈখিক সংগঠন।"
        },
        {
          "label": "ঘ",
          "question": "নির্বাহীর কার্যভার লাঘবে চিত্র নং-২ এ প্রদর্শিত কাঠামোটি যথার্থ কি? বিশ্লেষণ করো।",
          "explanation": "নির্বাহীর কার্যভার লাঘবে চিত্র নং-২ এ প্রদর্শিত সরলরৈখিক ও পদস্থ কর্মী সংগঠন কাঠামোটি যথার্থ বলে আমি মনে করি। এ সংগঠন কাঠামোতে সরলরৈখিক নির্বাহীকে সহযোগিতা করার জন্য বিশেষজ্ঞ কর্মী নিয়োগ করা হয়। এক্ষেত্রে বিশেষজ্ঞ কর্মী নির্বাহীকে শুধু পরামর্শ বা উপদেশ দিয়ে থাকেন। ফলে নির্বাহী সঠিক সিদ্ধান্ত নিতে পারেন। উদ্দীপকে দুইটি সংগঠন কাঠামো চিত্রের মাধ্যমে প্রদর্শিত হয়েছে। এর মধ্যে চিত্র-১ এ কর্তৃত্ব রেখা ওপর থেকে পর্যায়ক্রমে নিচের দিকে নেমে এসেছে। এক্ষেত্রে সংগঠনটির কাঠামো সরলরৈখিক। আর চিত্র-২ এ ব্যবস্থাপনা পরিচালককে সাহায্য করার জন্য আইন উপদেষ্টা ও সচিব রয়েছে। আবার পরিচালককে সাহায্য করার জন্য প্রকৌশলী ন্যস্ত আছেন। চিত্রের ২নং কাঠামোটি হলো সরলরৈখিক ও পদস্থ কর্মী সংগঠন। সরলরৈখিক ও পদস্থ কর্মী সংগঠনে নির্বাহীদের সাহায্য করার জন্য বিশেষজ্ঞরা ন্যস্ত আছেন। এক্ষেত্রে বিশেষজ্ঞ হিসেবে আইন উপদেষ্টা ও সচিব ব্যবস্থাপনা পরিচালককে সিদ্ধান্ত গ্রহণে প্রয়োজনীয় পরামর্শ দেন। আবার প্রকৌশলী তার নির্বাহী পরিচালককে পরামর্শ দিয়ে থাকেন। এতে বিশেষজ্ঞের পরামর্শে যেকোনো সমস্যার সমাধান করা যায়। ফলে তাদের কাজের ভার কমে যায় ও কাজ সম্পাদনও সহজ হয়। তাই বলা যায়, নির্বাহীর কার্যভার লাঘবে চিত্রের ২নং কাঠামোটি বা সরলরৈখিক ও পদস্থ কর্মী সংগঠন যথার্থ ভূমিকা পালন করে।"
        }
      ]
    },
    {
      "number": "7",
      "uddipok": "জনাব আমির প্লাস্টিক সামগ্রী উৎপাদনকারী একটি কারখানার প্রধান নির্বাহী। তিনি প্রতিষ্ঠানের কাজগুলোকে উৎপাদন, মান-নিয়ন্ত্রণ, হিসাব, প্রকৌশল ও মানবসম্পদ এ পাঁচভাগে ভাগ করেন এবং প্রতিটি বিভাগের দায়িত্ব বিশেজ্ঞদের ওপর অর্পণ করেন। এছাড়া প্রতি বছর পর্যায়ক্রমে তিন সদস্য বিশিষ্ট একটি বোর্ড গঠন করেন যাদের মূল কাজ হলো উৎপাদিত পণ্যের মান সংরক্ষণ ও বাজার বৃদ্ধির ওপর সুপারিশ প্রদান করা।",
      "tag": "DCC 25",
      "sub_questions": [
        {
          "label": "ক",
          "question": "সংগঠন চার্ট কী?",
          "explanation": "প্রতিষ্ঠানের বিভিন্ন ব্যক্তি, বিভাগ ও উপবিভাগে দায়িত্ব ও কর্তৃত্ব নির্ধারণের মাধ্যমে পারস্পরিক সম্পর্ককে চিত্রের মাধ্যমে উপস্থাপন করাকে সংগঠন চার্ট বলে।"
        },
        {
          "label": "খ",
          "question": "আনুষ্ঠানিক সংগঠন কাকে বলে?",
          "explanation": "প্রতিষ্ঠানের রীতি-নীতি বা আনুষ্ঠানিকতা অনুযায়ী যে সংগঠন কাঠামো গঠিত হয়, তাকে আনুষ্ঠানিক সংগঠন বলে। এ সংগঠনে প্রত্যেক কর্মীর কাজের দায়-দায়িত্ব, কর্তৃত্ব ও জবাবদিহি সুস্পষ্ট থাকে। এক্ষেত্রে নির্দিষ্ট নিয়ম-কানুনের মধ্যে থেকেই কর্মীরা উদ্দেশ্য অর্জনের চেষ্টা চালায়। এতে প্রতিষ্ঠানে বিশৃঙ্খলা হওয়ার আশঙ্কা কমে যায়।"
        },
        {
          "label": "গ",
          "question": "",
          "explanation": "নিম্নের অনুরূপঃ মি. আনোয়ার তার প্রতিষ্ঠানটিতে কার্যভিত্তিক সংগঠন কাঠামো ব্যবহার করেছেন। এ ধরনের সংগঠনে প্রতিষ্ঠানের কাজগুলোকে প্রকৃতি অনুযায়ী বিভিন্ন বিভাগে ভাগ করা হয়। এরপর প্রত্যেক বিভাগের দায়িত্ব একেকজন বিশেষজ্ঞ কর্মীর ওপর দেওয়া হয়। এর ফলে কাজে বিশেষায়নের সুযোগও সৃষ্টি হয়। উদ্দীপকে মি. আনোয়ার “মেসার্স জুয়েল ট্রেডার্স\"-এর স্বত্বাধিকারী। তিনি সঠিকভাবে প্রতিষ্ঠানটি পরিচালনার জন্য জনবল নিয়োগ দেন। তিনি প্রথমে প্রতিষ্ঠানের কাজগুলোকে বিভিন্ন বিভাগে ভাগ করেন। এক্ষেত্রে তিনি কাজ করার সুবিধা বিবেচনায় নিয়ে ক্রয়, বিক্রয় এবং উৎপাদন বিভাগে কাজগুলো বিভক্ত করেন। এরপর তিনি উক্ত বিভাগসমূহের জন্য আলাদা আলাদা বিভাগীয় প্রধান নির্বাচন করেন। এ বিভাগীয় প্রধানরা যার, যার বিভাগে নির্বাহীর ভূমিকা পালন করবে। বৈশিষ্ট্যানুযায়ী উক্ত প্রতিষ্ঠানের সংগঠন কাঠামোর সাথে কার্যভিত্তিক সংগঠন কাঠামোর মিল রয়েছে। সুতরাং, মি. আনোয়ার তার প্রতিষ্ঠানটিতে কার্যভিত্তিক সংগঠন কাঠামো ব্যবহার করেছেন।"
        },
        {
          "label": "ঘ",
          "question": "উদ্দীপকে পরবর্তী পর্যায়ে গৃহীত কাঠামো প্রকৃত অর্থে একটি সহযোগী সংগঠন কাঠামো-সপক্ষে যুক্তি দাও।",
          "explanation": "উদ্দীপকে পরবর্তী পর্যায়ে গৃহীত কমিটি সংগঠন কাঠামো প্রকৃত অর্থে একটি সহযোগী সংগঠন- উক্তিটি যথার্থ বলে আমি মনে করি। প্রতিষ্ঠানের বিশেষ কোনো সমস্যা সমাধান বা উদ্দেশ্য অর্জনের জন্য কমিটি গঠন করা হয়। প্রতিষ্ঠানে বিদ্যমান সংগঠন কাঠামোর ভিতরেই এ সংগঠন একটি বিশেষ ব্যবস্থা হিসেবে কাজ করে। তাই কমিটিকে 'প্রতিষ্ঠানের সহযোগী সংগঠন' বা 'সংগঠনের মধ্যকার সংগঠন' হিসেবে আখ্যায়িত করা হয়। উদ্দীপকে জনাব আমির একটি কারখানার প্রধান নির্বাহী। তিনি তার প্রতিষ্ঠানে কার্যভিত্তিক সংগঠন কাঠামো ব্যবহার করেন। এছাড়া তিনি প্রতিষ্ঠানটিতে, প্রতি বছর পর্যায়ক্রমে তিন সদস্যবিশিষ্ট একটি বোর্ড গঠন করেন। এ বোর্ডের' মূল কাজ হলো উৎপাদিত পণ্যের মান সংরক্ষণ ও বাজার বাড়ানোর সুপারিশ দেওয়া। জনাব আমির প্রতি বছর কমিটি গঠন করেন। মান সংরক্ষণ ও বাজার 'বাড়ানোর কৌশল বের করতে প্রতিষ্ঠানটিতে এটি গঠন করা হয়। এক্ষেত্রে এটি নির্দিষ্ট সময়ে এসব তথ্য বের করে করণীয় সম্পর্কে সুপারিশ করে। আর এ সুপারিশের ভিত্তিতে কার্যভিত্তিক কাঠামোর বিদ্যমান বিভাগগুলো কাজ সম্পাদন করে থাকে। এর মাধ্যমে এক্ষেত্রে তিন সদস্যের বোর্ড বিদ্যমান কার্যভিত্তিক সংগঠন কাঠামোকে কাজ সম্পাদনে সহায়তা করছে। তাই বলা যায়, উদ্দীপকের পরবর্তী পর্যায়ে গৃহীত কমিটি প্রতিষ্ঠানটিতে একটি সহযোগী সংগঠন কাঠামো হিসেবে কাজ করছে।"
        }
      ]
    },
    {
      "number": "8",
      "uddipok": "হাইটেক লি. ও স্মার্টলুক লি. পাশাপাশি অবস্থিত দুইটি উৎপাদন কারখানা। নতুন শ্রমিকের প্রয়োজন হলে হাইটেক কোম্পানি নিয়োগ বক্স থেকে কিছু আবেদন যাচাই-বাছাই করে সাক্ষাৎকার গ্রহণের মাধ্যমে কর্মী নিয়োগ করে। অন্যদিকে, স্মার্টলুক কোম্পানি অধিকাংশ সময় পরিচিতজন ও শ্রমিক সংঘের সুপারিশে কর্মী নিয়োগ দেয়। ফলে এ কারখানায় নতুন কর্মীদের মধ্যে তোষামোদি করা ও কাজে ফাঁকি দেওয়ার প্রবণতা বেশি দেখা যায়। কারখানার পুরোনো কর্মীরা সহজে বিষয়গুলো মেনে নিতে পারে না।",
      "tag": "DCC 25",
      "sub_questions": [
        {
          "label": "ক",
          "question": "কর্মীসংস্থান কী?",
          "explanation": "প্রতিষ্ঠানের জন্য নির্দিষ্ট উৎস থেকে প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কাজ করাকে কর্মীসংস্থান বলে।"
        },
        {
          "label": "খ",
          "question": "কর্মী নির্বাচনকে নেতিবাচক প্রক্রিয়া বলা হয় কেন? ব্যাখ্যা করো।",
          "explanation": "যে প্রক্রিয়ায় চাকরিপ্রার্থীদের মধ্য থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয়, তাকে কর্মী নির্বাচন বলে। এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মাধ্যমে চাকরিপ্রার্থীদের যোগ্যতা যাচাই-বাছাই করা হয়। কোনো ধাপে কোনো প্রার্থী অকৃতকার্য হলে তাকে বাদ দেওয়া হয়। এজন্যই বলা হয়, কর্মী নির্বাচন একটি ঋণাত্মক প্রক্রিয়া।"
        },
        {
          "label": "গ",
          "question": "উদ্দীপকে হাইটেক লি.-এ কর্মী সংগ্রহের কোন উৎস ব্যবহার করা হয়েছে? ব্যাখ্যা করো।",
          "explanation": "উদ্দীপকে হাইটেক লি. এ কর্মী সংগ্রহের বাহ্যিক উৎস ব্যবহার করা হয়েছে। এ উৎসের মাধ্যমে প্রতিষ্ঠানের বাইরে থেকে কর্মী সংগ্রহ করা হয়। এজন্য সংবাদপত্র, পত্রিকা, ইন্টারনেটে চাকরির বিজ্ঞাপন দেওয়া হয়। এসব বিজ্ঞপ্তি দেখে আবেদন করা প্রার্থীদের বিভিন্ন পরীক্ষা-নিরীক্ষা করে তাদের মধ্য থেকে সর্বোত্তম ব্যক্তিকে নির্বাচন করা যায়। উদ্দীপকে হাইটেক লি. ও স্মার্টলুক লি. পাশাপাশি অবস্থিত দুইটি উৎপাদন কারখানা। এর মধ্যে হাইটেক লি. এ কর্মীর প্রয়োজন হলে এটি বাইরে থেকে কর্মী সংগ্রহ করে। এটির একটি নিয়োগ বক্স রয়েছে যেখানে চাকরিপ্রত্যাশী প্রার্থীরা আবেদনপত্র জমা দেয়। এ আবেদনপত্র থেকে কিছু আবেদনপত্র যাচাই-বাছাই করে সাক্ষাৎকার নিয়ে প্রতিষ্ঠানটি কর্মী সংগ্রহ করে। এর মাধ্যমে প্রতিষ্ঠানটি যোগ্য, দক্ষ কর্মীদের বাছাই করে আনতে সক্ষম হয়। এসব বৈশিষ্ট্যের সাথে কর্মী সংগ্রহের বাহ্যিক উৎসের মিল রয়েছে। সুতরাং, হাইটেক লি.-এ কর্মী সংগ্রহের বাহ্যিক উৎস ব্যবহার করা হয়েছে।"
        },
        {
          "label": "ঘ",
          "question": "স্মার্টলুক লি.-এ শ্রমিক অসন্তোষের কারণ কর্মী সংগ্রহের উৎসের অসুবিধার আলোকে পর্যালোচনা করো।",
          "explanation": "কর্মী সংগ্রহের অভ্যন্তরীণ উৎসের ব্যবহার স্মার্টলুক কোম্পানির শ্রমিক অসন্তোষের কারণ বলে আমি মনে করি। এ পদ্ধতিতে প্রতিষ্ঠানের ভেতর থেকে কর্মী সংগ্রহ করা হয়। এক্ষেত্রে বর্তমান কর্মীদের পদোন্নতি বা তাদের সুপারিশে কর্মী সংগ্রহ করে শূন্যপদ পূরণ করা হয়। এতে অনেক সময় কর্মীদের যোগ্যতা ও দক্ষতা তেমন বিবেচনা করা হয় না। উদ্দীপকে স্মার্টলুক লি. একটি উৎপাদনমুখী কারখানা। এটি কর্মী নিয়োগের ক্ষেত্রে পরিচিতজন ও শ্রমিক সংঘের সুপারিশ বিবেচনায় নেয়। এতে নতুন কর্মীদের মধ্যে তোষামোদি করা ও কাজে ফাঁকি দেওয়ার প্রবণতা বেড়ে যায়। এ বিষয়গুলো পুরাতন কর্মীরা মেনে নিতে পারে না, যা তাদের অসন্তোষে রূপ নেয়। প্রতিষ্ঠানটিতে কর্মী সংগ্রহের অভ্যন্তরীণ উৎসের সুপারিশের মাধ্যমে নতুন কর্মী নিয়োগ করা হয়েছে। এতে কম যোগ্য ও অদক্ষ কর্মীরা প্রতিষ্ঠানটিতে নিয়োগ পাচ্ছে। নতুন কর্মীরা পূর্বপরিচিতি হওয়ার কারণে তোষামোদি ও কাজে ফাঁকি দেওয়ার সুযোগ পাচ্ছে। তারপরও প্রতিষ্ঠান এদেরকে গুরুত্ব দিচ্ছে। অন্যদিকে, পুরাতন কমীরা, প্রতিষ্ঠানটিতে নিজেদের কার্যফল অনুযায়ী ঠিকভাবে মূল্যায়িত হচ্ছে না। তারা বিভিন্নভাবে বঞ্চিত হচ্ছে। এটিই তাদের মধ্যে অসন্তোষ তৈরি করে। সুতরাং, কর্মী সংগ্রহের অভ্যন্তরীণ উৎসের ব্যবহার স্মার্টলুক লি.-এর শ্রমিক অসন্তোষের অন্যতম কারণ।"
        }
      ]
    },
    {
      "number": "9",
      "uddipok": "জানাব শাফীন একটি বৃহদায়তন প্রতিষ্ঠানের মানবসম্পদ ব্যবস্থাপক। উৎপাদন ফ্লোরে কর্মীর প্রয়োজন দেখা দিলে তিনি তাৎক্ষণিক যোগ্য প্রার্থীদের বাছাই করেন। নির্দিষ্ট সময়ের মধ্যে দক্ষতা অর্জন করতে পারলে চাকরি স্থায়ী করা হবে-এ শর্তে কর্মীদের অস্থায়ীভাবে নিয়োগ দেন। জনাব শাফিন মনে করেন এ প্রক্রিয়ায় ব্যয় বৃদ্ধি পেলেও কর্মীদের দক্ষতা বৃদ্ধির জন্য এ ধরনের ব্যবস্থা নেওয়া একান্ত জরুরি।",
      "tag": "DCC 25",
      "sub_questions": [
        {
          "label": "ক",
          "question": "শুষ্ক পদোন্নতি কী?",
          "explanation": "অতিরিক্ত আর্থিক সুযোগ-সুবিধা না দিয়ে কোনো কর্মীকে উচ্চতর পদে পদায়ন করাকে শুষ্ক পদোন্নতি বলে।"
        },
        {
          "label": "খ",
          "question": "পদোন্নতির সর্বোত্তম ভিত্তি কোনটি? ব্যাখ্যা করো।",
          "explanation": "যোগ্যতাভিত্তিক পদোন্নতি হলো পদোন্নতির সর্বোত্তম ভিত্তি। এ ধরনের পদোন্নতির ক্ষেত্রে যোগ্যতাসম্পন্ন ব্যক্তিদের মূল্যায়ন করায় তারা উৎসাহিত হয়। এতে তারা প্রতিষ্ঠান ছাড়তে চায় না। আবার, কম যোগ্যতাসম্পন্ন ব্যক্তিরাও যোগ্যতা বাড়ানোর চেষ্টা করে। তাই এটি পদোন্নতির উত্তম ভিত্তি হিসেবে বিবেচিত।"
        },
        {
          "label": "গ",
          "question": "উদ্দীপকের জনাব শাফীন কোন পদ্ধতিতে কর্মীদের প্রশিক্ষণ প্রদান করেন? ব্যাখ্যা করো।",
          "explanation": "উদ্দীপকে জনাব শাফীন শিক্ষানবিশ পদ্ধতিতে প্রশিক্ষণ প্রদান করেন। এ পদ্ধতিতে প্রশিক্ষণার্থীকে একটি নির্দিষ্ট সময় পর্যন্ত দক্ষ ও অভিজ্ঞ কর্মকর্তার তত্ত্বাবধানে রাখা হয়। এতে কর্মীরা নির্দিষ্ট কাজ সম্পর্কে অভিজ্ঞ হয়ে ওঠে। নির্দিষ্ট সময়ের মধ্যে প্রশিক্ষণার্থী সংশ্লিষ্ট কাজে যোগ্যতা অর্জন করলে তাকে স্থায়ীভাবে নিয়োগ দেওয়া হয়। উদ্দীপকে জনাব শাফীন একটি বৃহদায়তন প্রতিষ্ঠানের মানবসম্পদ ব্যবস্থাপক। তিনি প্রতিষ্ঠানটিতে যোগ্য ও দক্ষ কর্মী নিয়োগের ব্যবস্থা নিয়ে থাকেন। এক্ষেত্রে প্রতিষ্ঠানের প্রয়োজনে তিনি মাঝে মাঝে অস্থায়ীভাবে কর্মী নিয়োগ দেন। এরপর তাদেরকে দক্ষ ও অভিজ্ঞ কর্মকর্তার তত্ত্বাবধানে রেখে কাজ শেখানোর ব্যবস্থা করেন। এতে তারা নির্দিষ্ট বিষয়ে দক্ষতা অর্জন করে। নির্দিষ্ট সময়ে তারা সংশ্লিষ্ট কাজে দক্ষ হলে তিনি তাদের কর্মীর চাকরি স্থায়ী করেন। এসব বৈশিষ্ট্যের সাথে শিক্ষানবিশ প্রশিক্ষণ পদ্ধতির মিল রয়েছে। সুতরাং, উদ্দীপকে জনাব শাফীন তার প্রতিষ্ঠানে শিক্ষানবিশ প্রশিক্ষণ পদ্ধতি ব্যবহার করেন।"
        },
        {
          "label": "ঘ",
          "question": "",
          "explanation": "জনাব শাফীন কর্মীদের দক্ষতা বৃদ্ধির জন্য প্রশিক্ষণের কথা ভাবছেন যা যুক্তিযুক্ত হবে বলে আমি মনে করি। প্রশিক্ষণের মাধ্যমে কর্মীদের যোগ্যতা ও দক্ষতার উন্নয়ন করা যায়। এতে কাজের প্রতি তাদের আগ্রহ বাড়ে। ফলে কর্মীরা কাজে মনোযোগী হয়। এছাড়া প্রশিক্ষিত কর্মীর মাধ্যমে কাজ করালে প্রত্যাশিত ফল পাওয়া যায়। উদ্দীপকে জনাব শাফীন একটি প্রতিষ্ঠানের মানবসম্পদ ব্যবস্থাপক। তিনি প্রশিক্ষণ ব্যবস্থাকে অত্যন্ত গুরুত্বের সাথে দেখেন। এজন্য প্রতিষ্ঠানটিতে তিনি শিক্ষানবিশ পদ্ধতিতে কর্মীদের প্রশিক্ষণ দেওয়ার ব্যবস্থা করেন। তিনি মনে করেন যে, প্রশিক্ষণের জন্য ব্যয় বাড়লেও তা কর্মীদের দক্ষতা বৃদ্ধির ক্ষেত্রে জরুরি ব্যবস্থা হিসেবে কাজ করবে। প্রশিক্ষণ ব্যবস্থার জন্য ব্যয় সংঘটিত হলেও তা দীর্ঘমেয়াদে জনাব শাফীনের প্রতিষ্ঠানটিকে সফলতা এনে দিবে। এতে কর্মীরা নতুন বিষয় সম্পর্কে হাতেকলমে শিক্ষা পারে। এতে এটি তাদেরকে কাজের প্রতি মনোযোগী করবে। ফলে কাজে ভুল-ত্রুটি ও অপচয় কমবে। আবার এতে বিদ্যমান সম্পদের সদ্ব্যবহার হবে। তাই জনাব শাফীনের কর্মীদের দক্ষতা বৃদ্ধির জন্য ভাবা প্রশিক্ষণ ব্যবস্থা যুক্তিযুক্ত হবে বলে আমি মনে করি।"
        }
      ]
    },
    {
      "number": "10",
      "uddipok": "জনাব মাশফি একটি প্রতিষ্ঠানের মহাব্যবস্থাপক। তিনি প্রতিষ্ঠানের বিভাগীয় প্রধানদের সাথে নিয়মিত সভা করেন, সকলের কথা শোনেন এবং করণীয় নির্ধারণ করেন। কিন্তু প্রতিষ্ঠানের বিক্রয় ব্যবস্থাপক জনাব সায়েম কারো সাথে পরামর্শ না করেই অধস্তনদের বিক্রয় টার্গেট নির্ধারণ করে দেন এবং ভয়-ভীতি প্রদর্শনের মাধ্যমে কাজ আদায় করেন। প্রথম দিকে প্রতিষ্ঠিনটির বিক্রয় বৃদ্ধি পেলেও পরবর্তীতে তা ক্রমাগত কমতে থাকে।",
      "tag": "DCC 25",
      "sub_questions": [
        {
          "label": "ক",
          "question": "কর্মকেন্দ্রিক নেতৃত্ব কী?",
          "explanation": "যে নেতৃত্বে নেতাকর্মীর মানসিক অবস্থার চেয়ে কাজকে বেশি প্রাধান্য দেন, তাকে কর্মকেন্দ্রিক নেতৃত্ব বলে।"
        },
        {
          "label": "খ",
          "question": "একজন নেতাকে দূরদর্শী হতে হয় কেন? ব্যাখ্যা করো।",
          "explanation": "ভবিষ্যৎ সম্পর্কে ধারণা করার ক্ষমতা বা কল্পনাশক্তি থাকাই হলো নেতার দূরদর্শিতা। ভবিষ্যৎ-অনুমান করতে পারলে একজন নেতা সময় উপযোগী সিদ্ধান্ত নিতে পারেন। এক্ষেত্রে নেতা সম্ভাব্য করণীয় আগে থেকেই নির্ধারণ করে রাখতে পারেন। তাই একজন নেতাকে দূরদর্শিতার অধিকারী হতে হয়।"
        },
        {
          "label": "গ",
          "question": "উদ্দীপকে জনাব মাশফির নির্দেশনার ধরন কী? ব্যাখ্যা করো।",
          "explanation": "নিম্নের অনুরূপঃ উদ্দীপকে জনাব রাশেদের নির্দেশ দানের পদ্ধতি হলো পরামর্শমূলক নির্দেশনা। এ নির্দেশনার বিষয়বস্তু নির্ধারণে অধস্তনদের সাথে পরামর্শ করা হয়। এতে প্রতিষ্ঠানের বিভিন্ন সিদ্ধান্ত নিতে অধস্তনদের মতামতকে মূল্যায়ন করা হয়। ফলে তারা নিজ থেকে দায়িত্ব পালনে সচেষ্ট হয়। উদ্দীপকে জনাব রাশেদ একটি সেবামূলক প্রতিষ্ঠানের নির্বাহী কর্মকর্তা। কোনো বিষয়ে তিনি একা সিদ্ধান্ত নেন না। তিনি অধস্তনদের নির্দেশ দানের আগে তাদের সাথে উক্ত বিষয় সম্পর্কে আলোচনা করে তাদের মতামত নেন। এতে কর্মচারীরা সন্তুষ্ট থাকে ও তাকে বিভিন্নভাবে সহযোগিতা করেন। এর ফলে প্রতিষ্ঠানটির লক্ষ্য অর্জন সহজতর হচ্ছে। তার এসব বৈশিষ্ট্য পরামর্শমূলক নির্দেশনার সাথে সামঞ্জস্যপূর্ণ। তাই বলা যায়, জনাব রাশেদ পরামর্শমূলক নির্দেশনা দেন।"
        },
        {
          "label": "ঘ",
          "question": "জনাব সায়েমের নেতৃত্বের ধরনটি কি তুমি সমর্থন করো? তোমার উত্তরের সপক্ষে যুক্তি দাও।",
          "explanation": "উদ্দীপকে জনাব সায়েমের অনুসৃত স্বৈরতান্ত্রিক নেতৃত্বটি আমি সমর্থন করি না। এ ধরনের নেতৃত্বে নেতা একাই সিদ্ধান্ত নেন। তিনি অধস্তনদের নির্দেশ পালনে বাধ্য করেন ও তাদের মতামতকে গুরুত্ব দেন না। তাই তিনি অধস্তনদের ওপর চাপ সৃষ্টি করে বা ভয়-ভীতি দেখিয়ে কাজ আদায়ের চেষ্টা করেন। উদ্দীপকে জনাব মাশফি তার প্রতিষ্ঠানে পরামর্শমূলক নির্দেশনা অনুসরণ করেন। এজন্য তিনি প্রতিষ্ঠানের সব বিভাগীয় প্রধানদের সাথে আলোচনা করে করণীয় নির্ধারণ করেন। অন্যদিকে, প্রতিষ্ঠানটির একজন বিক্রয় ব্যবস্থাপক জনাব সায়েম কারো সাথে পরামর্শ না করেই অধস্তনদের বিক্রয় টার্গেট দেন। এছাড়া ভয়-ভীতি দেখানোর মাধ্যমে তিনি তাদের থেকে কাজ আদায় করেন। এতে প্রথম দিকে প্রতিষ্ঠানটির বিক্রি বাড়লেও পরে তা ক্রমাগত কমতে থাকে। জনাব সায়েম প্রতিষ্ঠানটিতে স্বৈরতান্ত্রিক নেতৃত্ব অনুসরণ করছেন। এতে তিনি অধস্তনদের সিদ্ধান্ত ও সুবিধা-অসুবিধাকে কাজের ক্ষেত্রে গুরুত্ব দেননি। এতে করে অধস্তনরা প্রতিষ্ঠানকে নিজের মনে করতে পারে না। ফলে তাদের মধ্যে কাজের প্রতি অনীহা দেখা দেয়। এ কারণে প্রতিষ্ঠানটির বিক্রি প্রথম পর্যায়ে বাড়লেও পরে তা কমতে শুরু করে। জনাব সায়েমের অনুসৃত নেতৃত্বের ফলেই এ অবস্থার সৃষ্টি হয়েছে। তাই জনাব সায়েমের অনুসৃত স্বৈরতান্ত্রিক নেতৃত্ব আমি সমর্থন করি না।"
        }
      ]
    },
    {
      "number": "11",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "নিয়ন্ত্রণ কী?",
          "explanation": "পরিকল্পনা অনুযায়ী প্রতিষ্ঠানের কাজ সম্পন্ন হচ্ছে কি না, তা যাচাই করা এবং কোনো গরমিল পাওয়া গেলে তা সংশোধন করার প্রক্রিয়াকে নিয়ন্ত্রণ বলে।"
        },
        {
          "label": "খ",
          "question": "নিয়ন্ত্রণকে কালান্তিক কাজ বলা হয় কেন? ব্যাখ্যা করো।",
          "explanation": "যে কাজ কোনো নির্দিষ্ট সময় পর পর করা হয় সেসব কাজকে কালাত্তিক কাজ বলে। প্রতিষ্ঠানের নিয়ন্ত্রণ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই পরিকল্পনা অনুযায়ী কাজ হচ্ছে কিনা তা যাচাই, বিচ্যুতি নির্ণয় ও সংশোধনমূলক ব্যবস্থা নেওয়া হয়। তাই নিয়ন্ত্রণকে কালান্তিক কাজ বলা হয়।"
        },
        {
          "label": "গ",
          "question": "উদ্দীপকে 'খ' চিহ্নিত স্থানে নিয়ন্ত্রণ প্রক্রিয়ার কোন কার্যক্রমটি সংঘটিত হবে? ব্যাখ্যা দাও।",
          "explanation": "নিম্নের অনুরূপঃ উদ্দীপকের 'গ' চিহ্নিত স্থানে আদর্শমানের সাথে প্রকৃত কার্যফল তুলনা পদক্ষেপটি অবস্থান করবে। এ ধাপে প্রকৃত বা সম্পাদিত কাজ পরিমাপের পর এর সাথে পূর্বনির্ধারিত আদর্শমানের তুলনা করা হয়। এ তুলনার মাধ্যমে কাজের অগ্রগতি পরিমাপ এবং ত্রুটি-বিচ্যুতি আছে কি না তা যাচাই করা হয়। এক্ষেত্রে বিচ্যুতি থাকলে তার পরিমাণ কতটুকু, তা চিহ্নিত করা হয়। উদ্দীপকে নিয়ন্ত্রণের পদক্ষেপসমূহ রেখাচিত্রের মাধ্যমে উপস্থাপন করা হয়েছে। এতে পাঁচটি পদক্ষেপ রয়েছে। এ পাঁচটির মধ্যে তিন নম্বর পদক্ষেপ বা 'গ' চিহ্নিত কাজটি অনুপস্থিত। এ ধাপে সম্পাদিত প্রকৃত কাজের সাথে পূর্বনির্ধারিত আদর্শমান বা লক্ষ্যমাত্রা তুলনা করা হয়। এ তুলনার মাধ্যমে লক্ষ্যমাত্রা অনুযায়ী কতটুকু বাস্তবে অর্জিত হয়েছে তা নির্ণয় করা যায়। এতে নির্ধারিত মানের অনুপাতে কার্যফল কম অর্জিত হলে তা বিচ্যুতি হিসেবে ধরা হয়। এটি ৩য় ধাপে করা হয়। সুতরাং, উদ্দীপকের 'গ' চিহ্নিত স্থানে আদর্শমানের সাথে প্রকৃত কার্যফল তুলনা পদক্ষেপটি বসবে।"
        },
        {
          "label": "ঘ",
          "question": "'উদ্দীপকের 'ক' চিহ্নিত স্থানের ধাপটি বর্ণিত প্রক্রিয়াটির অধিক গুরুত্বপূর্ণ ধাপ'-উত্তরের সপক্ষে যুক্তি দাও।",
          "explanation": "উদ্দীপকের 'ক' চিহ্নিত 'আদর্শমান নির্ধারণ' ধাপটি নিয়ন্ত্রণ প্রক্রিয়ায় একটি গুরুত্বপূর্ণ অংশ বলে আমি মনে করি। প্রতিষ্ঠানের কর্মীরা আদর্শমানের ওপর ভিত্তি করে কাজ করে। আর নিয়ন্ত্রণ প্রক্রিয়ায় আদর্শমানের সাথে প্রকৃত কার্যফলের তুলনা করা হয়। এরপর বিচ্যুতি অনুযায়ী সংশোধনী ব্যবস্থা নেওয়া হয়। তাই নিয়ন্ত্রণ প্রক্রিয়ায় আদর্শমান নির্ধারণ করা প্রয়োজন। উদ্দীপকের ছকটিতে, নিয়ন্ত্রণ প্রক্রিয়ার বিভিন্ন পদক্ষেপ উল্লেখ করা হয়েছে। এখানে 'খ' চিহ্নিত স্থানটি আদর্শমানের সাথে প্রকৃত কার্যফল তুলনা ধাপটি নির্দেশ করে। আর প্রক্রিয়াটির 'ক' চিহ্নিত স্থানটি ফাঁকা দেখানো হয়েছে। কিন্তু 'ক' চিহ্নিত ধাপটি ছাড়া নিয়ন্ত্রণ প্রক্রিয়া শুরু হতে পারে না। চিত্রের নিয়ন্ত্রণ প্রক্রিয়ায় 'ক' চিহ্নিত স্থানটি হলো আদর্শমান নির্ধারণ। নিয়ন্ত্রণ কাজ সঠিকভাবে করার জন্য প্রথমে কাজের আদর্শমান নির্ধারণ করতে হয়। এর মাধ্যমে একটি নির্দিষ্ট সময়ে কতটুকু কাজ করতে হবে তা জানা যায়। কাজের লক্ষ্যমাত্রা নির্দিষ্ট থাকলে নির্ধারিত সময়ের মধ্যে কাজ শেষ করা সম্ভব হয়। আর এ আদর্শমানের ভিত্তিতে কার্যফল পরিমাপ, বিচ্যুতি নির্ণয় ও সংশোধনী ব্যবস্থা নেওয়া যায়। এজন্য আদর্শমান নির্ধারণ কাজ ছাড়া নিয়ন্ত্রণ প্রক্রিয়ার কাজ শুরু হতে পারে না। সুতরাং, আদর্শমান নির্ধারণ ধাপটি নিয়ন্ত্রণের ক্ষেত্রে সবচেয়ে বেশি গুরুত্বপূর্ণ।"
        }
      ]
    }
  ]
}