{
  "title": "রাজশাহী বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব মাহতাব কোম্পানির উদ্দেশ্য নির্ধারণ, দীর্ঘমেয়াদি পরিকল্পনা, প্রণয়ন কৌশল নির্ধারণ ও অর্থসংস্থানের মতো সিদ্ধান্তের সাথে জড়িত। জনাব রায়হান সিদ্ধান্তগুলো বাস্তবায়নের লক্ষ্যে প্রয়োজনীয় নির্দেশনা প্রদান ও সমন্বয়সাধন করে থাকেন। জনাব কাদের শ্রমিকদের কাছাকাছি থেকে কারখানার কার্য তদারকি করেন। কোম্পানির উদ্দেশ্য অর্জনে সবাই সমন্বিতভাবে কাজ করে। ফলে ব্যবস্থাপকীয় উদ্দেশ্য অর্জন সহজতর হয়।",
      "tag": "RB 17",
      "sub_questions": [
        {
          "label": "ক",
          "question": "ব্যবস্থাপনা কী?",
          "explanation": "লক্ষ্য অর্জনের উদ্দেশ্যে পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণের মাধ্যমে প্রতিষ্ঠানের সম্পদসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "ব্যবস্থাপনা সর্বজনীন'- ব্যাখ্যা করো।",
          "explanation": "'ব্যবস্থাপনা সর্বজনীন'- উক্তিটি গ্রিক দার্শনিক সক্রেটিসের (Socrates) | পরিবার, রাষ্ট্র এবং ব্যবসায় সংগঠনের সব ক্ষেত্রে ব্যবস্থাপনার কার্যাবলি (পরিকল্পনা প্রণয়ন, সংগঠিতকরণ, নির্দেশনা, প্রেষণা ও নিয়ন্ত্রণ) প্রয়োগ করা যায়। স্থানীয় পরিবেশ-পরিস্থিতি, সামাজিক রীতি-নীতি ইত্যাদি কারণে বিভিন্ন প্রতিষ্ঠানের ব্যবস্থাপনা পদ্ধতি ভিন্ন হতে পারে। তবে ব্যবস্থাপনার কার্যাবলি প্রয়োগের ক্ষেত্রে তেমন কোনো পার্থক্য পরিলক্ষিত হয় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "জনাব মাহতাব, জনাব রায়হান ও জনাব কাদের ব্যবস্থাপনার কোন স্তরে কর্মরত রয়েছেন? ব্যাখ্যা করো।",
          "explanation": "জনাব মাহতাব ব্যবস্থাপনার উচ্চস্তরে, জনাব রায়হান মধ্যস্তরে ও জনাব কাদের নিম্নস্তরে কর্মরত। উচ্চস্তরের ব্যবস্থাপকগণ সাধারণত দীর্ঘমেয়াদি পরিকল্পনা প্রণয়ন ও নীতি নির্ধারণ করেন। মধ্যস্তরের ব্যবস্থাপকগণ নিম্নস্তরের ব্যবস্থাপকদের কাছ থেকে কাজ আদায় করে নেন এবং নিম্নস্তরের ব্যবস্থাপকগণ শ্রমিক-কর্মীদের মাধ্যমে কাজকে বাস্তবায়ন করেন। উদ্দীপকের জনাব মাহতাব কোম্পানির উদ্দেশ্য নির্ধারণ, দীর্ঘমেয়াদি পরিকল্পনা প্রণয়ন ও অর্থসংস্থানের মতো সিদ্ধান্ত গ্রহণের সাথে জড়িত। সুতরাং তিনি উচ্চস্তরের ব্যবস্থাপক। জনাব রায়হান সিদ্ধান্তগুলো বাস্তবায়নের লক্ষ্যে প্রয়োজনীয় নির্দেশনা প্রদান ও সমন্বয়সাধন করে থাকেন। তাই তিনি মধ্যস্তরের ব্যবস্থাপক। জনাব কাদের শ্রমিকদের কাছাকাছি থেকে কারখানার কাজ তদারকি করেন। এজন্য তিনি ব্যবস্থাপনার নিম্নস্তরে কর্মরত।"
        },
        {
          "label": "ঘ",
          "question": "ব্যবস্থাপনা স্তরসমূহে নিয়োজিত ব্যক্তিদের সমন্বিত কাজ প্রতিষ্ঠানের সফলতার বড় কারণ'- উদ্দীপকের আলোকে বক্তব্যের যথার্থতা বিশ্লেষণ করো।",
          "explanation": "ব্যবস্থাপনা প্রক্রিয়া বাস্তবায়নকারীদের বিভিন্ন পর্যায়ই হলো ব্যবস্থাপনা স্তর। ব্যবস্থাপনা স্তরের সংখ্যা যত বাড়ে, ততই ব্যবস্থাপনার প্রতিটি স্তরের আওতা বিস্তৃত হয়। প্রতিটি স্তরের সম্মিলিত প্রয়াসের মাধ্যমে প্রতিষ্ঠানের সফলতা অর্জন করা সহজ হয়। উদ্দীপকের জনাব মাহতাব উচ্চস্তরের ব্যবস্থাপক। জনাব রায়হান মধ্যস্তরের এবং জনাব কাদের নিম্নস্তরের ব্যবস্থাপক। কোম্পানির উদ্দেশ্য অর্জনে এরা সবাই সম্মিলিতভাবে কাজ করেন। ফলে এদের দ্বারা প্রতিষ্ঠানের ব্যবস্থাপকীয় উদ্দেশ্য অর্জন সহজতর হয়। জনাব মাহতাব কর্তৃক প্রণীত কোম্পানির উদ্দেশ্য ও পরিকল্পনার আলোকে জনাব রায়হান কোম্পানির কাজের প্রয়োজনীয় নির্দেশনা প্রদান ও সমন্বয়সাধন করেন। জনাব রায়হানের নির্দেশনার আলোকে জনাব কাদের শ্রমিকদের শুধু কাজের নির্দেশনাই প্রদান করেন না, সাথে সাথে তাদের কাজ তদারকি করেন। প্রত্যেকেই কোম্পানির উদ্দেশ্য অর্জনের জন্য সম্মিলিতভাবে কাজ করেন। তাদের দলীয় কার্যক্রমের ফলে প্রতিষ্ঠানের সফলতা অর্জন সহজ হয়। তাই বলা হয়, ব্যবস্থাপনার স্তরসমূহে নিয়োজিত ব্যক্তিদের সমন্বিত কাজ প্রতিষ্ঠানের সফলতার বড় কারণ।"
        }
      ]
    },
    {
      "number": "2",
      "uddipok": "জাহানারা বুটিকসে ভিন্ন ভিন্ন কর্মদক্ষতাসম্পন্ন ১৫ জন লোক কর্মরত আছে। তাদের কাজ নির্দিষ্ট করা নেই। সবাই সব কাজ করে থাকেন। তৈরি পোশাক বিক্রয় কিংবা হিসাব-নিকাশের জন্যও নির্দিষ্ট কাউকে দায়িত্ব দেয়া হয়নি। তাতে প্রায়শই হিসাবে ভুল হয়। কর্মীদের কার্য পরিমাপও জটিল হয়ে পড়ে। বুটিকসের মালিক জাহানারা বেগম লক্ষ করলেন যে, কিছু কাজে কিছু লোক অন্যদের চেয়ে বেশি পারদর্শী। তিনি কাজের পারদর্শিতা অনুসারে কর্মীদের কাজ বিভক্ত করার সিদ্ধান্ত নেন।",
      "tag": "RB 17",
      "sub_questions": [
        {
          "label": "ক",
          "question": "আদেশের ঐক্য নীতি কী?",
          "explanation": "একজন কর্মী একই সময়ে শুধু একজন ঊর্ধ্বতন কর্মকর্তার কাছ থেকে আদেশ পাবে, এই নীতিকে আদেশের ঐক্য নীতি বলে।"
        },
        {
          "label": "খ",
          "question": "ব্যবস্থাপকীয় দক্ষতা বলতে কী বোঝায়?",
          "explanation": "ব্যবস্থাপনা সংশ্লিষ্ট কাজগুলো সঠিক সময়ে, কম খরচে এবং সঠিকভাবে সম্পাদন করার সামর্থ্যকে ব্যবস্থাপকীয় দক্ষতা বলে। একজন ব্যবস্থাপকের দক্ষতার ওপর নির্ভর করে তিনি কত কম শক্তি, সামর্থ্য ও সম্পদকে কাজে লাগিয়ে প্রাতিষ্ঠানিক লক্ষ্য অর্জন করতে পারেন। কাজে দক্ষ হলে তিনি প্রাতিষ্ঠানিক উপকরণগুলোর সঠিক ব্যবহার করতে পারেন। এর ওপরই প্রতিষ্ঠানের সফলতা নির্ভর করে। তাই, ব্যবস্থাপকীয় দক্ষতা কাজ পরিচালনায় গুরুত্বপূর্ণ।"
        },
        {
          "label": "গ",
          "question": "উদ্দীপকে উল্লিখিত জাহানারা বুটিকসে প্রথম পর্যায়ে ব্যবস্থাপনার কোন নীতি উপেক্ষিত",
          "explanation": "উদ্দীপকের জাহানারা বুটিকস্-এ প্রথম পর্যায়ে ব্যবস্থাপনার কার্যবিভাজনের নীতি উপেক্ষিত হয়েছে। এ নীতি অনুযায়ী প্রতিষ্ঠানের কাজকে প্রয়োজন অনুযায়ী বিভিন্ন বিভাগে (উৎপাদন, ক্রয়, বিক্রয়, বিপণন, হিসাব) ভাগ করা হয়। এরপর প্রতিটি বিভাগের দায়িত্ব একেকজন কর্মীর ওপর দেওয়া হয়। কার্যবিভাজনের মাধ্যমে প্রতিষ্ঠানের প্রতিটি বিভাগ ও উপবিভাগের কর্মীদের কাজকে নির্দিষ্ট করে দেওয়া হয়। এতে কর্মীদের দায়িত্ব পালন সহজ হয়। উদ্দীপকে জাহানারা বুটিকস-এ ১৫ জন কর্মী কর্মরত আছে। তাদের কোনো কাজ নির্দিষ্ট করা নেই। সবাই সব ধরনের কাজ করে। কাজ নির্দিষ্ট না থাকায় কাউকে তার কাজের জন্য জবাবদিহি করতে হয় না। ফলে কোনো কাজ মানসম্মতভাবে সম্পন্ন হচ্ছে না। এক্ষেত্রে কাজ নির্দিষ্টতার বিষয়টি কাজ বিভাজনের সাথে সম্পর্কিত। তাই বলা যায়, জাহানারা বুটিকস-এ কার্যবিভাজনের নীতি অনুসরণ করা হয়নি।"
        },
        {
          "label": "ঘ",
          "question": "উদ্দীপকে উল্লিখিত বুটিকসে পরবর্তী পর্যায়ে গৃহীত সিদ্ধান্তের যৌক্তিকতা মূল্যায়ন করো।",
          "explanation": "উদ্দীপকে জাহানারা বুটিকস-এ পরবর্তী পর্যায়ে শৃঙ্খলার নীতি অনুসরণ করার সিদ্ধান্ত নেওয়া হয়েছে। এ নীতি অনুযায়ী যে কর্মী যে কাজে দক্ষ ও উপযুক্ত তাকে সেই কাজের দায়িত্ব দেওয়া হয়। এক্ষেত্রে কর্মীরা নিজের পছন্দ অনুযায়ী কাজ করে। তাই ভুল হওয়ার সম্ভাবনা কমে যায়। এতে প্রতিষ্ঠানের কাজ সহজ হয়। উদ্দীপকের জাহানারা বুটিকস-এ কর্মীদের কাজ নির্দিষ্টভাবে ভাগ করা নেই। ফলে কর্মীরা যখন যে কাজ পায়, তখন সেই কাজ করে। এতে উৎপাদন প্রক্রিয়ায় বিশৃঙ্খলা তৈরি হয়। এ অবস্থায় বুটিকসের মালিক জাহানারা বেগম সিদ্ধান্ত নিলেন কর্মীদের দক্ষতা অনুযায়ী কাজ ভাগ করে দেবেন। কর্মীদের কাজ ভাগ করে দিলে প্রত্যেকে নিজের দায়িত্ব সম্বন্ধে জানতে পারবে। এতে প্রতিষ্ঠানে শৃঙ্খলা ফিরে আসবে। তারা সঠিক সময়ে কাজ বাস্তবায়ন করতে চেষ্টা করবে। এছাড়া কাজ নির্দিষ্ট করে দিলে কর্মীরা নিজের দক্ষতা দেখানোর সুযোগ পাবে। ফলে সব বিভাগের কাজ সমানতালে এগিয়ে যাবে। অতএব, জাহানারা বুটিকস-এ শৃঙ্খলার নীতি অনুসরণ করা যৌক্তিক হবে।"
        }
      ]
    },
    {
      "number": "3",
      "uddipok": "সুইট হোম লি, একটি ডেভেলপার কোম্পানি। কোম্পাটি একেকটি প্রকল্পের অন্য একেকটি পরিকল্পনা গ্রহণ করে। নির্মাণ শেষে পরিকল্পনার সমাপ্তি ঘটে। সম্প্রতি নতুন একটি প্রকল্প ২০ তলা বিল্ডিং নির্মাণের পরিকল্পনা গ্রহণ করে এবং এর নকশা সি. ডি. এতে জমা দেয়া হয়। জায়গার পরিমাণ, মূল রাস্তা থেকে জায়গার দূরত্ব, রাস্তার প্রশস্ততা ইত্যাদি বিষয় বিবেচনা করে সর্বোচ্চ ১৫ তলার বেশি নির্মাণ করা অবাস্তব ও ত্রুটিপূর্ণ হবে বলে সি. ডি এ প্রকল্প পরিকল্পনাটি বাতিল করে দেয়। পরবর্তীতে সুইটস হোম লি. ১৫ তলা বিল্ডিং নির্মাণের পরিকল্পনা গ্রহণ করে এবং সি. ডি, এ পরিকল্পনাটি অনুমোদন দেয়।",
      "tag": "RB 17",
      "sub_questions": [
        {
          "label": "ক",
          "question": "সিদ্ধান্ত গ্রহণ প্রক্রিয়ার প্রথম পদক্ষেপ কোনটি?",
          "explanation": "সিদ্ধান্ত গ্রহণ প্রক্রিয়ার প্রথম পদক্ষেপ হলো সমস্যা চিহ্নিতকরণ ও সংজ্ঞায়িতকরণ।"
        },
        {
          "label": "খ",
          "question": "পরিকল্পনা ব্যবস্থাপনার অন্যান্য কাজের ভিত্তি\"- ব্যাখ্যা করো।",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য কোন কাজ কে করবে, কখন করবে, কত সময়ের মধ্যে করা হবে প্রভৃতি নির্ধারণই হলো পরিকল্পনা। এটি ব্যবস্থাপনার প্রথম কাজ। এর বাস্তবায়নের জন্যই সংগঠন, কর্মীসংস্থান, নেতৃত্ব দেওয়া প্রভৃতি কাজগুলো করা হয়। আর নিয়ন্ত্রণের ক্ষেত্রে পরিকল্পনা আদর্শমানের ভূমিকা পালন করে। এছাড়া, ব্যবস্থাপনার অন্যান্য কাজ সম্পাদনেও প্রয়োজনীয় পরিকল্পনা নিতে হয়। তাই পরিকল্পনাকে অন্যান্য কাজের ভিত্তি বলা হয়।"
        },
        {
          "label": "গ",
          "question": "'সুইট হোম লি.'-এর গৃহীত পরিকল্পনাগুলো প্রকৃতিভেদে কোন ধরনের পরিকল্পনা? ব্যাখ্যা করো",
          "explanation": "উদ্দীপকের সুইট হোম লি.-এর নেওয়া পরিকল্পনাগুলো প্রকৃতিভেদে একার্থক পরিকল্পনা। এ পরিকল্পনা কোনো একটি বিশেষ কাজ সম্পাদনের জন্য তৈরি করা হয়। তবে পরিকল্পনাটি বাস্তবায়িত হলে তা পরে আর ব্যবহৃত হয় না। উদ্দীপকের সুইট হোম লি. একটি ডেভেলপার কোম্পানি। কোম্পানিটি একেকটি প্রকল্পের জন্য একেকটি পরিকল্পনা নেয়। নির্মাণ শেষে পরিকল্পনার শেষ হয়। সম্প্রতি কোম্পানিটি ২০তলা বিল্ডিং নির্মাণের পরিকল্পনা নেয়। কিন্তু সি.ডি.এ বিভিন্ন বিষয় (জায়গার পরিমাণ, রাস্তার প্রশস্ততা প্রভৃতি) বিবেচনা করে বলে ১৫তলার বেশি নির্মাণ করা যাবে না। তাই পরিকল্পনাটি বাতিল করে দেয়। পরবর্তীতে সুইট হোম লি. ১৫তলা বিল্ডিং নির্মাণের পরিকল্পনা নেয়। বিল্ডিং নির্মাণ শেষে পরিকল্পনাটির মেয়াদ শেষ হবে। এসব বৈশিষ্ট্যের সাথে একার্থক পরিকল্পনার মিল আছে। তাই বলা যায়, সুইট হোম লি. একার্থক পরিকল্পনা নিয়েছে।"
        },
        {
          "label": "ঘ",
          "question": "পরিকল্পনার যে বৈশিষ্ট্যের কারণে 'সুইট হোম লি.-এর প্রকল্পটি সিডিএ'র অনুমোদন পায় তার যৌক্তিকতা মূল্যায়ন করো।",
          "explanation": "উদ্দীপকের 'সুইট হোম লি.'-এর প্রকল্পটি পরিকল্পনার নমনীয়তা বৈশিষ্ট্যের কারণে সি.ডি.এ.-এর অনুমোদন পায়। ভবিষ্যৎ সবসময়ই অনিশ্চিত। তাই পরিকল্পনা সময়, স্থান ও অবস্থাভেদে পরিবর্তনযোগ্য হতে হয়। নমনীয়তা বৈশিষ্ট্যের কারণে পরিকল্পনাকে অবস্থা ও সময়ের সাথে তাল মিলিয়ে পরিবর্তন করা যায়। উদ্দীপকের সুইট হোম লি. প্রথমত ২০তলা ভবন নির্মাণের পরিকল্পনা করে। এরপর এর নকশা সি.ডি.এ-তে জমা দেয়। জায়গার পরিমাণ ও রাস্তার কারণে সি.ডি.এ. ২০তলা ভবনের পরিবর্তে ১৫তলার অনুমোদন দেয়। এতে সুইট হোম লি. পরিস্থিতি অনুযায়ী তাদের পরিকল্পনায় পরিবর্তন এনে ১৫তলা ভবনের সিদ্ধান্ত নেয়। অর্থাৎ, প্রতিষ্ঠানটি পরিস্থিতি অনুযায়ী পরিকল্পনায় পরিবর্তন আনে। যেকোনো সময়, পরিবেশ বা অন্যান্য পরিবর্তনের কারণে যেকোনো পরিবর্তন করতে হতে পারে। তাই সুইট হোম লি. প্রতিষ্ঠানটি প্রথমত ২০ তলা ভবন নির্মাণের সিদ্ধান্ত নিলেও তা বাতিল হয়ে যায়। পরবর্তীতে প্রতিষ্ঠানটি পরিকল্পনায় পরিবর্তন এনে ১৫তলা ভবন নির্মাণের চূড়ান্ত সিদ্ধান্ত নেয়। এটি সি.ডি.এ.-এর অনুমোদন পায়। এভাবে পরিকল্পনায় পরিবর্তন আনা হলো নমনীয়তা। অতএব, পরিকল্পনার নমনীয়তার কারণে সুইট হোম লি.-এর প্রকল্পটি সি.ডি.এ.-এর অনুমোদন পায়।"
        }
      ]
    },
    {
      "number": "4",
      "uddipok": "দীর্ঘদিন বিদেশে চাকরি শেষে দেশে ফিরে মোবারক সাহেব গ্রামে একটি ডেইজি ফার্ম প্রতিষ্ঠা করেন। ফার্মটিতে ৫০ জন লোক নিয়োজিত। বি, কম ডিগ্রীধারী একজন ব্যবস্থাপক হিসাবরক্ষণসহ সার্বিক বিষয় দেখাশোনা করেন। পশুপালন বিষয়ে দক্ষ কেউ না থাকায় প্রায়শই জটিল সমস্যা দেখা দেয়। এমতাবস্থায় মোবারক সাহেব গ্রামের একজন অবসরপ্রাপ্ত উপজেলা পশুপালন কর্মকর্তাকে বিশেষজ্ঞ হিসেবে খণ্ডকালীন নিয়োগ দান করেন।",
      "tag": "RB 17",
      "sub_questions": [
        {
          "label": "ক",
          "question": "কমিটি কী?",
          "explanation": "প্রতিষ্ঠানে কর্মরত বিভিন্ন ব্যক্তি, বিভাগ ও উপবিভাগের মধ্যকার সম্পর্ককে চিত্রে উপস্থাপন করা হলে; তাকে সংগঠন চিত্র বলে। এ চিত্রে প্রতিষ্ঠানের ওপর থেকে নিচ পর্যন্ত কর্মীর অবস্থান, পদ, বিভাগ ও উপবিভাগ সম্পর্কে জানা যায়। এতে কে কার সরাসরি অধীন, সে বিষয়েও ধারণা পাওয়া যায়। এছাড়া কর্তৃত্ব প্রবাহ, কর্তৃত্ব রেখা প্রভৃতি বিষয়েও জানা যায়। তাই বলা যায়, সংগঠন চাট পুরো প্রতিষ্ঠান সম্পর্কেই ধারণা দিতে সক্ষম।"
        },
        {
          "label": "খ",
          "question": "সংগঠন চার্ট পুরো প্রতিষ্ঠান সম্পর্কে কীভাবে ধারণা দেয়? ব্যাখ্যা করো।",
          "explanation": "প্রতিষ্ঠানে কর্মরত বিভিন্ন ব্যক্তি, বিভাগ ও উপবিভাগের মধ্যকার সম্পর্ককে চিত্রে উপস্থাপন করা হলে; তাকে সংগঠন চিত্র বলে। এ চিত্রে প্রতিষ্ঠানের ওপর থেকে নিচ পর্যন্ত কর্মীর অবস্থান, পদ, বিভাগ ও উপবিভাগ সম্পর্কে জানা যায়। এতে কে কার সরাসরি অধীন, সে বিষয়েও ধারণা পাওয়া যায়। এছাড়া কর্তৃত্ব প্রবাহ, কর্তৃত্ব রেখা প্রভৃতি বিষয়েও জানা যায়। তাই বলা যায়, সংগঠন চাট পুরো প্রতিষ্ঠান সম্পর্কেই ধারণা দিতে সক্ষম।"
        },
        {
          "label": "গ",
          "question": "উদ্দীপকে উল্লিখিত মোবারকের ফার্মে প্রথম পর্যায়ে কোন ধরনের সংগঠন কাঠামো বিদ্যমান ছিল? ব্যাখ্যা করো।",
          "explanation": "উদ্দীপকের মোবারক সাহেবের ফার্মে প্রথম পর্যায়ে সরলরৈখিক সংগঠন কাঠামো বিদ্যমান ছিল। এ সংগঠন কাঠামোতে কর্তৃত্ব প্রতিষ্ঠানের উচ্চ পর্যায় থেকে ক্রমান্বয়ে নিচের স্তরের কর্মীদের কাছে চলে আসে। এতে জবাবদিহি নিম্ন থেকে উচ্চ পর্যায়ে প্রবাহিত হয়। এটি সবচেয়ে সহজ প্রকৃতির সংগঠন। উদ্দীপকের মোবারক সাহেব বিদেশ থেকে দেশে ফিরে একটি ডেইরি ফার্ম প্রতিষ্ঠা করেন। ফার্মটিতে ৫০ জন লোক নিয়োজিত। বি.কম পাস একজন ব্যবস্থাপক হিসাবরক্ষণসহ সব বিষয় দেখাশোনা করেন। এক্ষেত্রে মোবারক সাহেব কর্মীদের কাজের তদারকি করেন। ফলে তিনি তার প্রতিষ্ঠানের কর্মীদের প্রতি কর্তৃত্বশীল হন। তার দেওয়া নিদের্শনা ব্যবস্থাপকের মাধ্যমে নিচের স্তরের কর্মীদের কাছে পৌঁছায় তাই প্রতিষ্ঠানের কর্তৃত্ব ওপর থেকে নিচের দিকে প্রবাহিত হয়। এসব বৈশিষ্ট্যের সাথে সরলরৈখিক সংগঠনের মিল আছে। তাই বলা যায়, মোবারক সাহেবের ফার্মের সংগঠন কাঠামোটি হলো সরলরৈখিক সংগঠন।"
        },
        {
          "label": "ঘ",
          "question": "পরিবর্তিত নতুন সংগঠন কাঠামোটি চিহ্নিত করো এবং পরিবর্তনের যৌক্তিকতা বিশ্লেষণ করো ।",
          "explanation": "উদ্দীপকে পরিবর্তিত নতুন সংগঠন কাঠামোটি হলো সরলরৈখিক ও পদস্থ-কর্মী সংগঠন; যা প্রতিষ্ঠানের স্বার্থে গঠন করা যৌক্তিক হয়েছে। এ সংগঠন কাঠামোতে সরলরৈখিক নির্বাহীকে সহযোগিতা করার জন্য বিশেষজ্ঞ কর্মী নিয়োগ করা হয়। এতে সরলরৈখিক কর্মকর্তারা নির্বাহীর ক্ষমতা পেয়ে থাকেন। আর উপদেষ্টারা নির্বাহীদের শুধু পরামর্শ দেন। উদ্দীপকের মোবারক সাহেব গ্রামে একটি ডেইরি ফার্ম প্রতিষ্ঠা করেন। ফার্মটির ৫০ জন লোক দেখাশোনার জন্য বি. কম পাস একজন ব্যবস্থাপক আছেন। তিনি একা প্রতিষ্ঠানের সব বিষয় দেখাশোনা করেন। এতে প্রায়ই জটিল সমস্যা দেখা দেয়। তাই তার কাজে সহযোগিতার জন্য মোবারক সাহেব অবসরপ্রাপ্ত উপজেলা পশুপালন কর্মকর্তাকে বিশেষজ্ঞ হিসেবে নিয়োগ দেন। ডেইরি ফার্মের সব বিষয় একজন ব্যবস্থাপক দেখাশোনা করায় তার কাজের চাপ বেড়ে যায়। এতে সিদ্ধান্ত নিতে সমস্যা হয়। তাই তার কাজে সহযোগিতার জন্য মোবারক সাহেব বিশেষজ্ঞ নিয়োগ দেন। এতে দু'জনের মিলিত চেষ্টায় সিদ্ধান্ত নেওয়া সহজ হবে। ফলে প্রতিষ্ঠানের যেকোনো সমস্যার দ্রুত সমাধান হবে। নতুন এ সংগঠন কাঠামোটি হলো সরলরৈখিক ও পদস্থ-কর্মী সংগঠন। অতএব, সাংগঠনিক কাঠামোর ধরন পরিবর্তনের ফলে ডেইরি ফার্ম প্রতিষ্ঠানটি সহজে সফলতা পাবে।"
        }
      ]
    },
    {
      "number": "5",
      "uddipok": "জনাব সবুর সাহেব 'প্যাসিফিক ফাইন্যান্স' নামক আর্থিক প্রতিষ্ঠানের প্রধান মানবসম্পদ ব্যবস্থাপক। সারাদেশে প্রতিষ্ঠানের ৭টি শাখায় ৫৬০ জন লোক কর্মরত আছেন। প্রতিষ্ঠানটিতে জুনিয়র অফিসার পদে নিয়োগ লাভের পর যোগ্যতা, কর্মদক্ষতা ও চাকরির অভিজ্ঞতার ভিত্তিতে অফিসারগণ বিভিন্ন পদে পদোন্নতি পেয়ে থাকেন। গত ছয় বছর প্রতিষ্ঠানের কাউকেই পদোন্নতি দেয়া হয়নি। বিজ্ঞপ্তির মাধ্যমে উচ্চ পদে লোক নিয়োগ করা হয়েছে। এবার তৃতীয়বারের মতো উচ্চ পদে লোক নিয়োগের বিজ্ঞপ্তি দেয়া হলে প্রতিষ্ঠানটির অভ্যন্তরে অসন্তোষ দেখা দেয় এবং কিছু দক্ষ অফিসার প্রতিষ্ঠান ছেড়ে যেতে শুরু করেছেন।",
      "tag": "RB 17",
      "sub_questions": [
        {
          "label": "ক",
          "question": "শিক্ষানবিশ প্রশিক্ষণ কী?",
          "explanation": "প্রশিক্ষণার্থীকে একটি নির্দিষ্ট সময় পর্যন্ত দক্ষ ও অভিজ্ঞ কর্মকর্তার তত্ত্বাবধানে রেখে কাজ সম্পর্কে তাত্ত্বিক ও ব্যবহারিক শিক্ষাদান করাকে শিক্ষানবিশ প্রশিক্ষণ পদ্ধতি বলে।"
        },
        {
          "label": "খ",
          "question": "কর্মীসংস্থান ব্যবস্থাপনায় গুরুত্বপূর্ণ কেন?",
          "explanation": "প্রতিষ্ঠানের জন্য দক্ষ জনবল সৃষ্টির লক্ষ্যে কর্মী সংগ্রহ, নির্বাচন, নিয়োগ, প্রশিক্ষণ ও উন্নয়নের কাজকে কর্মীসংস্থান বলে। ব্যবস্থাপনার উপকরণসমূহের মধ্যে জনশক্তি সবচেয়ে গুরুত্বপূর্ণ। জনশক্তি যোগ্য, দক্ষ ও উৎসাহী না হলে অন্য উপাদানগুলো মানসম্পন্ন হলেও কাজে লাগানো যায় না। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্পাদিত হয়। এ কারণে কর্মীসংস্থান ব্যবস্থাপনায় গুরুত্বপূর্ণ।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটিকে কোন উৎস হতে উচ্চ পদে লোক নিয়োগ দেয়া হয়েছে?",
          "explanation": "উদ্দীপকের প্রতিষ্ঠানটিতে বাহ্যিক উৎস থেকে উচ্চ পদে লোক নিয়োগ দেওয়া হয়েছে। কর্মরত কর্মীদের মধ্য থেকে যোগ্যতাসম্পন্ন কর্মী সংগ্রহ করা সম্ভব না হলে প্রতিষ্ঠানের বাইরে থেকে কর্মী সংগ্রহ করার প্রয়োজন হয়। তবে এর ফলে কর্মরত কর্মীদের মনে অসন্তোষ সৃষ্টি হয়। বিজ্ঞপ্তি, চাকরি সন্ধানী, কর্মসংস্থান কমিশন প্রভৃতি কর্মী সংগ্রহের বাহ্যিক উৎস। উদ্দীপকের জনাব সবুর 'প্যাসিফিক ফাইন্যান্স' নামক আর্থিক প্রতিষ্ঠানের প্রধান মানবসম্পদ ব্যবস্থাপক। তিনি তার প্রতিষ্ঠানে উচ্চ পদে লোক নিয়োগের জন্য পত্রিকায় বিজ্ঞাপন দেন। এটি অনুযায়ী আবেদনকৃত প্রার্থীদের মধ্য থেকে তিনি যোগ্য কর্মী নির্বাচন করেন। এরপর নির্বাচিত প্রার্থীকে উচ্চ পদে নিয়োগ করেন। এভাবে বাইরে থেকে কর্মী সংগ্রহের মাধ্যমে যোগ্য ব্যক্তিকে উপযুক্ত পদে নিয়োগ করা হয়। তাই বলা যায়, 'প্যাসিফিক ফাইন্যান্স'-এ উচ্চ পদে লোক নিয়োগের জন্য বাহ্যিক উৎস ব্যবহার করা হয়েছে।"
        },
        {
          "label": "ঘ",
          "question": "প্রতিষ্ঠানের অভ্যন্তরে অসন্তোষ ও কিছু দক্ষ অফিসার প্রতিষ্ঠান ছেড়ে যাওয়ার কারণ চিহ্নিত করে করণীয় উদ্দীপকের আলোকে যুক্তিসহ বিশ্লেষণ করো।",
          "explanation": "উদ্দীপকের প্রতিষ্ঠানের অভ্যন্তরে কর্মীদের পদোন্নতির অভাবে অসন্তোষ তৈরি হয়েছে ও কিছু দক্ষ অফিসার প্রতিষ্ঠান ছেড়ে চলে যাচ্ছে। পদোন্নতির মাধ্যমে কোনো ব্যক্তিকে তার বর্তমান পদ থেকে উচ্চতর পদে নিয়োগ করা হয়। এতে একজন কর্মীর দায়িত্ব, কর্তব্য, মর্যাদা ও সুযোগ-সুবিধা বেড়ে যায়। তাই কর্মরত কর্মীরা একটি নির্দিষ্ট সময়ে পদোন্নতি প্রত্যাশা করেন। উদ্দীপকের জনাব সবুর 'প্যাসিফিক ফাইন্যান্স' নামক আর্থিক প্রতিষ্ঠানের প্রধান মানবসম্পদ ব্যবস্থাপক। তিনি গত ছয় বছরে প্রতিষ্ঠানের কাউকে পদোন্নতি দেননি। বিজ্ঞপ্তির মাধ্যমে কর্মী সংগ্রহ করে প্রতিষ্ঠানের উচ্চ পদে লোক নিয়োগ করেছেন। তৃতীয়বারের মতো তিনি উচ্চ পদে লোক নিয়োগে আবার বিজ্ঞপ্তি দেন। এতে প্রতিষ্ঠানটির অভ্যন্তরে কর্মীদের মধ্যে অসন্তোষ দেখা দেয়। ফলে কয়েকজন দক্ষ অফিসার প্রতিষ্ঠান ছেড়ে চলে যান। তারা মনে করছেন, প্রতিষ্ঠান তাদের সঠিকভাবে মূল্যায়ন করছে না। 'প্যাসিফিক ফাইন্যান্স' প্রতিষ্ঠানটি জ্যেষ্ঠ কর্মীদের যোগ্যতা বিবেচনা করে পদোন্নতি দিলে তাদের মধ্যে প্রতিষ্ঠানের প্রতি আনুগত্য বাড়তো। এছাড়া দক্ষ কর্মীদের যথাযথ মূল্যায়ন করলে কাজের প্রতি তারা আরও আগ্রহী হতেন। ফলে জ্যেষ্ঠ ও দক্ষ কর্মীদের প্রতিষ্ঠানে ধরে রাখা যেত। অতএব, অসন্তোষ কমাতে প্যাসিফিক ফাইন্যান্স-এ যোগ্যতা ও জ্যেষ্ঠতার ভিত্তিতে অভ্যন্তরীণ কর্মীদের পদোন্নতি দেওয়া উচিত।"
        }
      ]
    },
    {
      "number": "6",
      "uddipok": "জনাব সাব্বির ABC সিমেন্ট ইন্ডাস্ট্রিজের উৎপাদক ব্যবস্থাপক। কর্মীদের কাজ তিনি সময় ও মান অনুযায়ী নির্দিষ্ট করে দেন এবং এর ভিত্তিতে কাজ হচ্ছে কিনা তা তদারকি করেন। তবে কর্মীদের কাছ থেকে বেশি কাজ আদায়কেই গুরুত্বপূর্ণ মনে করেন। তিনি কর্মীদের কোনো সুযোগ- সুবিধা দেন না। জনাব সাব্বির কর্মীদের চাইতে প্রতিষ্ঠানের উৎপাদনকেই প্রাধান্য দেন। কর্মীরা এ অবস্থার উত্তরণ চায়।",
      "tag": "RB 17",
      "sub_questions": [
        {
          "label": "ক",
          "question": "নির্দেশনা কী?",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে।"
        },
        {
          "label": "খ",
          "question": "একজন নেতার ঝুঁকি গ্রহণ ক্ষমতা বলতে কী বোঝায়?",
          "explanation": "নেতৃত্বের ঝুঁকি বহনের সামর্থ্যকে ঝুঁকি গ্রহণ ক্ষমতা বলা হয়। ব্যবসায়ের ভবিষ্যৎ কার্যক্রম সবসময়ই অনিশ্চিত। তাই একজন নেতা ব্যবসায় সফলতার জন্য বর্তমান ও ভবিষ্যৎ সম্পর্কিত ঝুঁকি নিয়ে থাকেন। তাই অধস্তনদের ব্যর্থতার দায়ভারও তাকেই নিতে হয়। যে নেতা যত বেশি ঝুঁকি নিতে পারেন, তিনি তত বেশি সফলতা অর্জন করতে পারেন।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটিতে জনাব সাব্বির কোন ধরনের নের্তৃত্ব অনুসরণ করেছেন? ব্যাখ্যা করো।",
          "explanation": "উদ্দীপকের জনাব সাব্বির কর্মকেন্দ্রিক নেতৃত্ব অনুসরণ করছেন। এ ধরনের নেতৃত্বে নেতা কর্মীর চেয়ে তার কাজকে বেশি প্রাধান্য দেন। এক্ষেত্রে নেতা মনে করেন, কাজ করাই মূল বিষয়। তাই তিনি কর্মীদের ওপর অতিরিক্ত কাজ চাপিয়ে দেন। এতে কর্মীদের মধ্যে অসন্তোষ দেখা দেয়। উদ্দীপকের জনাব সাব্বির ABC সিমেন্ট ইন্ডাস্ট্রিজ-এর উৎপাদন ব্যবস্থাপক। তিনি কর্মীদের কাজের সময় ও মান নির্দিষ্ট করে দেন। এর ভিত্তিতে কর্মীরা কাজ করছে কি না, তা তদারকি করেন। কর্মীদের ভালো- মন্দ বিষয় তিনি বিবেচনা করেন না। কর্মীদের উৎপাদন ক্ষমতাকে তিনি বেশি প্রাধান্য দেন। কিন্তু এজন্য কর্মীদের সুযোগ-সুবিধা দেন না। এসব বৈশিষ্ট্যের সাথে কর্মকেন্দ্রিক নেতৃত্বের মিল আছে। তাই বলা যায়, ABC সিমেন্ট ইন্ডাস্ট্রিজ-এ কর্মকেন্দ্রিক নেতৃত্ব অনুসরণ করা হয়।"
        },
        {
          "label": "ঘ",
          "question": "বর্তমান পরিস্থিতি উত্তরণের জন্য কোন ধরনের নেতৃত্ব উপযোগী হবে বলে তুমি মনে করো? যুক্তি দাও।",
          "explanation": "উদ্দীপকের বর্তমান পরিস্থিতি সমাধানের জন্য কর্মীকেন্দ্রিক নেতৃত্ব উপযোগী হবে বলে আমি মনে করি। এ ধরনের নেতৃত্বে নেতা কাজের পাশাপাশি কর্মীদের মানসিক অবস্থা বিবেচনা করেন। তিনি সহানুভূতির সাথে কর্মীদের সমস্যা সমাধানের চেষ্টা করেন। এক্ষেত্রে নেতা কাজের জন্য কর্মীদের যথাযথ সুযোগ- সুবিধা দেন। ফলে কর্মীরা প্রতিষ্ঠানের প্রতি অনুগত থাকে। উদ্দীপকের জনাব সাব্বির ABC সিমেন্ট ইন্ডাস্ট্রিজ-এর উৎপাদন ব্যবস্থাপক। তিনি প্রতিষ্ঠানে কর্মরত কর্মীদের চেয়ে উৎপাদনকে বেশি প্রাধান্য দেন। আবার, তিনি কর্মীদের কোনো সুযোগ-সুবিধাও দেন না। তাই কর্মীরা এ অবস্থার সমাধান চায়। বর্তমান পরিস্থিতি সমাধানের জন্য প্রতিষ্ঠানে কর্মীকেন্দ্রিক নেতৃত্ব অনুসরণ করা যায়। এ ধরনের নেতৃত্বে নেতা কর্মীদের ভালো-মন্দের বিষয়টি বিবেচনা করেন। তিনি কর্মীদের প্রতি আন্তরিক থাকেন। এতে কর্মীরা প্রতিষ্ঠানের প্রতি অনুগত থাকবে। তারা সঠিকভাবে জনাব সাব্বিরের নির্দেশ পালনে সচেষ্ট হবে। ফলে প্রতিষ্ঠানের লক্ষ্য অর্জনও সহজ হবে। এতে প্রতিষ্ঠান ও কর্মী উভয়ই লাভবান হবে। সুতরাং, বর্তমান পরিস্থিতিতে ABC সিমেন্ট ইন্ডাস্ট্রিজ-এর কর্মীকেন্দ্রিক নেতৃত্ব অনুসরণ করা উচিত।"
        }
      ]
    },
    {
      "number": "7",
      "uddipok": "জনাব কফিল 'সাহানা' গার্মেন্টসের সহকারী উৎপাদন ব্যবস্থাপক। এম, বি. এ পাসের পর তিনি বর্তমান কর্মস্থলে যোগদান করেন। একটি বড় কক্ষে তিনি অন্যান্য বিভাগের পাঁচজন ব্যবস্থাপক ও সহকারী ব্যবস্থাপকের সাথে একসঙ্গে বসে অফিস কার্যসম্পাদন করেন। গত পাঁচ বছরে একই পদে তার বেতন বেড়ে দ্বিগুণ হয়েছে। কিন্তু একই বেতনে তিনি সালেহা গার্মেন্টসে চলে যাওয়ার প্রবল ইচ্ছা পোষণ করলে কর্তৃপক্ষ বেতন না বাড়িয়ে তাকে ব্যবস্থাপক পদে পদোন্নতি দেন এবং তার অন্য একটি সুসজ্জিত কক্ষ বরাদ্দ করেন। জনাব কফিল এতে অত্যন্ত খুশি হন এবং পূর্বের চেয়ে আরও অধিক উদ্দীপনা নিয়ে কাজ করতে থাকেন।",
      "tag": "RB 17",
      "sub_questions": [
        {
          "label": "ক",
          "question": "আত্মতৃপ্তির চাহিদা কী?",
          "explanation": "সমাজে বসবাসরত বন্ধুবান্ধব, প্রতিবেশী, আত্মীয়স্বজন ও সহকর্মীদের থেকে মান-মর্যাদা, প্রতিপত্তি, খ্যাতি প্রভৃতির দিক দিয়ে নিজেকে উচ্চতায় নিয়ে যাওয়ার আকাঙ্ক্ষাকে আত্মতৃপ্তির চাহিদা বলে।"
        },
        {
          "label": "খ",
          "question": "প্রেষণা ও মনোবলের মধ্যে সম্পর্ক দেখাও।",
          "explanation": "কর্মীদের কাজের প্রতি উৎসাহিত করার প্রক্রিয়াই হলো প্রেষণা। আর মনোবল হলো মানসিক শক্তি সংশ্লিষ্ট বিষয়। প্রেষণা দেওয়ার মাধ্যমে মূলত কর্মীকে উৎসাহিত করা হয়। প্রেষণা মানুষের মানসিক স্বাস্থ্যের সাথে জড়িত। এতে কাজের প্রতি কর্মীর আগ্রহ ও মনোবল বেড়ে যায়। আবার প্রেষণার অনুপস্থিতিতে কর্মীর মনোবল এবং কাজের গতিও কমে যায়। তাই বলা হয়, প্রেষণা মনোবলের সাথে সম্পর্কযুক্ত।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটিতে প্রথম পর্যায়ে জনাব কফিলকে কোন ধরনের প্রেষণা প্রদান করা হয়েছিল? ব্যাখ্যা করো।",
          "explanation": "উদ্দীপকের প্রতিষ্ঠানটিতে প্রথম পর্যায়ে জনাব কফিলকে আর্থিক প্রেষণা দেওয়া হয়েছিল। এ প্রেষণায় কর্মীদের আর্থিক সুবিধা দেওয়া হয় বেতন, বোনাস ও যাতায়াত ভাতা দেওয়া প্রভৃতি আর্থিক প্রেষণার অন্তর্ভুক্ত। এ প্রেষণা দেওয়ার মাধ্যমে কর্মীর অর্থসংক্রান্ত চাহিদা পূরণ করা হয়। উদ্দীপকের জনাব কফিল 'সাহানা' গার্মেন্টস'-এর সহকারী উৎপাদন ব্যবস্থাপক। তিনি এ প্রতিষ্ঠানে পাঁচ বছর ধরে কর্মরত। এ সময়ে তার বেতন বেড়ে দ্বিগুণ হয়েছে। এ বেতন অর্থসংশ্লিষ্ট একটি উপাদান। তাই বলা যায়, জনাব কফিল প্রথমে আর্থিক প্রেষণা পেয়েছেন।"
        },
        {
          "label": "ঘ",
          "question": "যে ধরনের প্রেষণা প্রদানের ফলে জনাব কফিল প্রতিষ্ঠানটি ছেড়ে যাননি তার যৌক্তিকতা বিশ্লেষণ করো।",
          "explanation": "আর্থিক প্রেষণার পাশাপাশি অনার্থিক প্রেষণা দেওয়ার ফলে জনাব কফিল প্রতিষ্ঠানটি ছেড়ে যাননি। অনার্থিক প্রেষণার মাধ্যমে কর্মীদের কাজে উৎসাহিত করার জন্য অর্থ ছাড়া অন্যসব উদ্দীপক (Motivator) ব্যবহার করা হয়। যেমন: সুষ্ঠু কাজের পরিবেশ, পদোন্নতি, ভালো ব্যবহার, ভালো কাজের প্রশংসা, প্রশিক্ষণ সুবিধা প্রভৃতি এর অন্তর্গত। আর্থিক প্রেষণার পাশাপাশি অনার্থিক প্রেষণা দেওয়া হলে কর্মীরা প্রতিষ্ঠানের প্রতি অনুগত থাকে। উদ্দীপকের জনাব কফিল 'সাহানা গার্মেন্টস'-এর সহকারী উৎপাদন ব্যবস্থাপক। তিনি একটি বড় কক্ষে বসে অন্য সহকর্মীদের সাথে কাজ করেন। গত পাঁচ বছর ধরে তিনি উক্ত প্রতিষ্ঠানে একই পদে কাজ করছেন। এ সময়ে তার বেতন বেড়ে দ্বিগুণ হয়েছে। কিন্তু উক্ত সময়ে তিনি কোনো পদোন্নতি ও সুষ্ঠু কাজের পরিবেশ পাননি। তাই তিনি একই বেতনে সালেহা গার্মেন্টসে চলে যেতে চান। এজন্য গার্মেন্টস' তাকে ব্যবস্থাপক পদে পদোন্নতি দেয়। এছাড়া প্রতিষ্ঠানটি। তার জন্য একটি সুসজ্জিত কক্ষ তৈরি করে। এ ধরনের সুযোগ-সুবিধা দেওয়ার মাধ্যমেই দক্ষ ও অভিজ্ঞ কর্মীদের প্রতিষ্ঠানে অনেক দিন ধরে রাখা যায়। উদ্দীপকের জনার কফিলকে অনার্থিক প্রেষণা দেওয়ায় তার আত্মসন্তুষ্টি এসেছে। তিনি মনে করছেন, প্রতিষ্ঠান তাকে যথাযথ মর্যাদা দিয়েছে। এজন্য প্রতিষ্ঠানের প্রতিও তার শ্রদ্ধা ও আনুগত্য বেড়ে গেছে। তাই তিনি উক্ত প্রতিষ্ঠান ছেড়ে যাননি। বরং তিনি অত্যন্ত খুশি। তিনি আগের চেয়ে আরও বেশি মনোযোগ দিয়ে কাজ করে যাচ্ছেন। তাই বলা যায়, অনার্থিক প্রেষণা দেওয়ার কারণেই জনাব কফিল প্রতিষ্ঠানটি ছেড়ে যাননি।"
        }
      ]
    },
    {
      "number": "8",
      "uddipok": "নিচের চিত্রটি দেখে গ ও ঘ নং প্রশ্নের উত্তর দাও।",
      "tag": "RB 17",
      "sub_questions": [
        {
          "label": "ক",
          "question": "ই-মেইল কী?",
          "explanation": "ই-মেইল বলতে এক কম্পিউটার/মোবাইল থেকে ইন্টারনেটের মাধ্যমে অন্য কোনো কম্পিউটার/মোবাইলে কোনো তথ্য দেওয়া- নেওয়াকে বোঝায়।"
        },
        {
          "label": "খ",
          "question": "ভিডিও কনফারেন্সিং বলতে কী বোঝায়?",
          "explanation": "ভিডিও কনফারেন্সিং হলো এক ধরনের যোগাযোগ ব্যবস্থা, যেখানে টেলিভিশন বা মনিটরের পর্দায় সভায় অংশগ্রহণকারী ব্যক্তিরা পরস্পরে মুখোমুখি হয় ও কথোপকথনে অংশগ্রহণ করে। টলিকনফারেন্সিংয়ের একটি প্রক্রিয়া হলো ভিডিও কনফারেন্সিং। এজন্য কম্পিউটার ও ইন্টারনেট সংযোগ আবশ্যক। এ ব্যবস্থায় মনিটরের পর্দায় গ্রাহক ও প্রেরক পরস্পরকে দেখতে ও কথা বলতে পারেন। দেশে এবং বিদেশেও এ প্রক্রিয়ায় একে অন্যের সাথে যোগাযোগ করতে পারে। এ ধরনের যোগাযোগ তুলনামূলক ব্যয়বহুল।"
        },
        {
          "label": "গ",
          "question": "প্রদত্ত চিত্রটি ব্যবস্থাপনায় কোন প্রক্রিয়া নির্দেশ করে? ব্যাখ্যা করো।",
          "explanation": "উদ্দীপকের চিত্রটি 'যোগাযোগ প্রক্রিয়া' নির্দেশ করে। দুই বা ততোধিক পক্ষের মধ্যে যোগাযোগের ক্ষেত্রে কতগুলো ধারাবাহিক পদক্ষেপের (প্রেরক, মাধ্যম নির্বাচন, প্রাপক, ফলাবর্তন) প্রয়োজন হয়। এ পদক্ষেপগুলোর সমষ্টি হলো যোগাযোগ প্রক্রিয়া। এক্ষেত্রে প্রেরক কারো কাছে সংবাদ পাঠিয়ে এ প্রক্রিয়া শুরু করেন। সংবাদ পাওয়ার পর প্রাপকের ফলাবর্তন দেওয়ার মাধ্যমে প্রক্রিয়াটি শেষ হয়। উদ্দীপকের চিত্রে একটি প্রক্রিয়া নির্দেশ করা হয়েছে। এটি শুরু হয়েছে 'তথ্যের উৎস' ধাপটির মাধ্যমে। শেষ হয়েছে 'A' চিহ্নিত ফলাবর্তন ধাপটির মাধ্যমে। এ দু'টি ধাপের মাঝে প্রেরক, এনকোডিং, সংবাদ, মাধ্যম, প্রাপক, ডিকোডিং আছে। ধারাবাহিক এ ধাপগুলোর সাথে যোগাযোগ প্রক্রিয়ার মিল আছে। সুতরাং বলা যায়, প্রদত্ত চিত্রটি যোগাযোগ প্রক্রিয়া নির্দেশ করে।"
        },
        {
          "label": "ঘ",
          "question": "উক্ত প্রক্রিয়ায় চিত্রে 'এ' চিহ্নিত উপাদানটির ভূমিকা মূল্যায়ন করো।",
          "explanation": "উদ্দীপকের চিত্রে 'A' চিহ্নিত উপাদানটি হলো ফলাবর্তন, যা যোগাযোগ প্রক্রিয়াকে চলমান রাখতে সাহায্য করে। এর মাধ্যমে প্রেরকের সংবাদের উত্তরে প্রাপকের মনোভাব প্রকাশ করা হয়। এতে প্রাপকের কাছে সংবাদ বা তথ্য পৌছানো সম্পর্কে জানা যায়। এছাড়া, প্রাপকের মতামত পাওয়ার পর প্রয়োজনে প্রেরক আবার তথ্য পাঠাতে পারে। উদ্দীপকের চিত্রে দেওয়া ধারাবাহিক উপাদানগুলো (প্রেরক, এনকোডিং, মাধ্যম, প্রাপক) যোগাযোগ প্রক্রিয়ার নির্দেশ করে। 'A' চিহ্নিত ফলাবর্তন উপাদানটি এ প্রক্রিয়ার শেষ ধাপ। এর মাধ্যমে প্রাপকের প্রেরিত তথ্য প্রেরক জানতে পারে। 'A' চিহ্নিত উপাদানটি অনুপস্থিত থাকলে যোগাযোগ প্রক্রিয়াটি অসম্পূর্ণ থেকে যাবে। প্রেরক তার পাঠানো তথ্যের উত্তর না পাওয়ায় পরবর্তীতে করণীয় সম্পর্কে জানতে পারবে না। এতে ভুল-বোঝাবুঝির সৃষ্টি হবে। এর ফলে যোগাযোগ প্রক্রিয়াটি আর চলমান থাকবে না। অতএব, যোগাযোগ প্রক্রিয়াকে গতিশীল রাখতে 'A' চিহ্নিত ফলাবর্তন (Feedback) উপাদানটির গুরুত্বপূর্ণ ভূমিকা রয়েছে।"
        }
      ]
    },
    {
      "number": "9",
      "uddipok": "জাগোয়ার করপোরেশনের চারটি বিভাগ রয়েছে। উৎপাদন বিভাগ ২০১৬ সালের জন্য ৫০০০ একক উৎপাদন লক্ষ্যমাত্রা নির্ধারণ করে। অর্থ বিভাগ প্রয়োজনীয় অর্থ বরাদ্দ না করায় উৎপাদন লক্ষ্যমাত্রায় চেয়ে ১০০০ একক কম হয়। অন্যদিকে মানবসম্পদ বিভাগ বিপণন বিভাগের জন্য অতিরিক্ত লোক নিয়োগ করায় খরচ বেড়ে যায়। কিন্তু রক্ষণাবেক্ষণ বিভাগে লোক স্বল্পতার কারণে নষ্ট মেশিন ঠিক করতে না পারায় উৎপাদনে ব্যাঘাত ঘটে।",
      "tag": "RB 17",
      "sub_questions": [
        {
          "label": "ক",
          "question": "জোড়া মই শিকল নীতি কী?",
          "explanation": "কর্তৃত্ব শৃঙ্খল সংগঠনের সর্বোচ্চ স্তর থেকে পর্যায়ক্রমে শিরুলের আকারে সর্বনিম্ন স্তরের কর্মীদের কাছে পৌছানোর নীতিকে জোড়া মই শিকল নীতি বলে।"
        },
        {
          "label": "খ",
          "question": "নির্দেশনাকে প্রশাসনের হৃৎপিণ্ড বলা হয় কেন?",
          "explanation": "হালক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। হৃৎপিণ্ড মানুষের অঙ্গপ্রত্যঙ্গ সচল রাখতে সাহায্য করে। এটি কাজ না করলে মানুষ অচল হয়ে পড়ে। একইভাবে একটি প্রতিষ্ঠানের প্রশাসন যেসব পরিকল্পনা, নিয়ম-নীতি প্রণয়ন করে; সেগুলো বাস্তবায়নের জন্য । কর্মীদের নির্দেশনা দেওয়া প্রয়োজন। এটি দেওয়া না হলে প্রশাসনের কাজ ব্যর্থ হয়। তাই নির্দেশনাকে প্রশাসনের হৃৎপিণ্ড বলা হয়!"
        },
        {
          "label": "গ",
          "question": "উদ্দীপকে উল্লিখিত ৫০০০ একক উৎপাদন লক্ষ্যমাত্রা নির্ধারণ প্রকৃতির ভিত্তিতে কোন ধরনের পরিকল্পনা? ব্যাখ্যা করো।",
          "explanation": "উদ্দীপকের পরিকল্পনাটি প্রকৃতির ভিত্তিতে লক্ষ্যের অন্তর্ভুক্ত। নির্ধারিত ফল লাভের উদ্দেশ্যে লক্ষ্য প্রণীত হয়। এটি অর্জনের জন্য প্রতিষ্ঠানের সব উপায়-উপকরণ ও কর্মপ্রচেষ্টাকে কাজে লাগানো হয়। এতে সহজে সফলতা পাওয়া যায়। 40 উদ্দীপকের জাগোয়ার করপোরেশন-এর চারটি বিভাগ আছে। এর মধ্যে উৎপাদন বিভাগ ২০১৬ সালের জন্য ৫০০০ একক পণ্য উৎপাদনের লক্ষ্যমাত্রা নির্ধারণ করে। প্রতিষ্ঠানটি একটি নির্দিষ্ট ফল লাভের উদ্দেশ্যে পরিকল্পনাটি প্রণয়ন করে। বৈশিষ্ট্য অনুযায়ী এটি লক্ষ্য পরিকল্পনার পর্যায়ে পড়ে। তাই বলা যায়, ৫০০০ একক পণ্য উৎপাদনের লক্ষ্যমাত্রা নির্ধারণ প্রকৃতির ভিত্তিতে লক্ষ্যের অন্তর্ভুক্ত।"
        },
        {
          "label": "ঘ",
          "question": "ব্যবস্থাপনার যে কাজটি যথাযথভাবে সম্পাদন করলে উদ্দীপকে বর্ণিত সমস্যা নিরসনপূর্বক উৎপাদন লক্ষ্যমাত্রা অর্জিত হবে তার যৌক্তিকতা বিশ্লেষণ করো।",
          "explanation": "ব্যবস্থাপনার সমন্বয়সাধন কাজটি যথাযথভাবে সম্পাদন করলে উদ্দীপকের বর্ণিত সমস্যা সমাধান হয়ে উৎপাদন লক্ষ্যমাত্রা অর্জিত হবে। প্রতিষ্ঠানের সবস্তরে পরিকল্পনা নিতে হয়। তাই একটি আদর্শ পরিকল্পনায় সবস্তর বা বিভাগকে সমন্বয় করা প্রয়োজন হয়। এটি বিভিন্ন ব্যক্তি ও বিভাগের কাজকে একসূত্রে গ্রথিত ও সংযুক্ত করে। উদ্দীপকের জাগোয়ার করপোরেশন-এর উৎপাদন বিভাগ ২০১৬ সালে ৫০০০ একক উৎপাদনের লক্ষ্যমাত্রা নির্ধারণ করে। আবার, অর্থ বিভাগ অর্থ বরাদ্দ না করায় ১০০০ একক কম উৎপাদন হয়। অন্যদিকে, মানবসম্পদ বিভাগ অতিরিক্ত লোক নিয়োগ করায় খরচ বেড়ে যায়। কিন্তু রক্ষণাবেক্ষণ বিভাগে লোক না থাকায় নষ্ট মেশিন ঠিক করা যায়নি। এতে উৎপাদনে সমস্যা দেখা দেয়। একটি প্রতিষ্ঠানে সমন্বয়ের মাধ্যমে সব বিভাগের মধ্যে সহযোগিতা প্রতিষ্ঠা করা যায়। এতে প্রতিষ্ঠানের কাজের মধ্যে নিরবচ্ছিন্নতা ও ধারাবাহিকতা বজায় থাকে। এছাড়া, সবার মাঝে ঐক্যবদ্ধতার সম্পর্ক তৈরি হয়। জাগোয়ার করপোরেশন-এর বিভাগগুলোর মধ্যেও সমন্বয়সাধন প্রয়োজন। এতে এক বিভাগের কর্মী অন্য বিভাগের কাজে - সহায়তা করতে পারবে। ফলে নিরবচ্ছিন্ন উৎপাদন ব্যবস্থা চলমান থাকবে। এভাবে সমন্বয়ের মাধ্যমে প্রতিষ্ঠানের সমস্যা সমাধান করে উৎপাদন লক্ষ্যমাত্রা অর্জন করা সম্ভব হবে।"
        }
      ]
    },
    {
      "number": "10",
      "uddipok": "নিচের চিত্রটি দেখে গ ও ঘ নং প্রশ্নের উত্তর দাও।",
      "tag": "RB 17",
      "sub_questions": [
        {
          "label": "ক",
          "question": "আউটসোর্সিং কী?",
          "explanation": "চুক্তির মাধ্যমে নিজ প্রতিষ্ঠানের বাইরে তৃতীয় কোনো ব্যক্তি বা পক্ষকে দিয়ে কাজ করানোকে আউটসোর্সিং বলে।"
        },
        {
          "label": "খ",
          "question": "পদ আবর্তন বলতে কী বোঝায়?",
          "explanation": "প্রতিষ্ঠানের কর্মীদের বিভিন্ন ধরনের কাজ শেখানোর জন্য এক দায়িত্ব থেকে অন্য দায়িত্বে স্থানান্তরের মাধ্যমে প্রশিক্ষণ দেওয়ার প্রক্রিয়াকে পদ আবর্তন বলে। ব্যবস্থাপক বা নির্বাহীদের কাজের মান উন্নয়নে পদ পরিবর্তন একটি উল্লেখযোগ্য প্রশিক্ষণ পদ্ধতি। এ পদ্ধতিতে কর্মীকে একই প্রতিষ্ঠানের বিভিন্ন ধরনের কাজের ওপর বাস্তব জ্ঞান দেওয়া হয়। এতে হঠাৎ কেউ অসুস্থ হলে বা চাকরি ছেড়ে চলে গেলে, উক্ত প্রশিক্ষিত কর্মীর মাধ্যমে কাজগুলো সাময়িকভাবে চালিয়ে নেওয়া যায়।"
        },
        {
          "label": "গ",
          "question": "উদ্দীপকে উল্লিখিত প্রক্রিয়াটি ব্যবস্থাপনার কোন কাজটি নির্দেশ করে? ব্যাখ্যা করো।",
          "explanation": "উদ্দীপকে উল্লিখিত প্রক্রিয়াটি ব্যবস্থাপনার কর্মীসংস্থান কাজটি নির্দেশ করে। এর মাধ্যমে প্রতিষ্ঠানের জন্য যোগ্য ও দক্ষ কর্মিবাহিনী গড়ে তোলা হয়। এক্ষেত্রে উপযুক্ত কর্মী সংগ্রহ, নির্বাচন, নিয়োগ ও উন্নয়ন করা হয়। কর্মীর অবসর নেওয়া, চাকরি ছেড়ে যাওয়া, চাকরি থেকে অব্যাহতি প্রভৃতি কারণে বৃহদায়তন প্রতিষ্ঠানে সারা বছর কর্মীসংস্থানের কাজ চলতে থাকে। উদ্দীপকে উল্লিখিত প্রক্রিয়াটি ব্যবস্থাপনার কর্মীসংস্থান কাজকে নির্দেশ করে। এ প্রক্রিয়াটি বাস্তবায়নের জন্য প্রথমত মানবসম্পদ পরিকল্পনা করা হয়। এরপর প্রয়োজনীয় কর্মী সংগ্রহ করা হয়। আবার, এ কর্মীদের বিভিন্ন পরীক্ষার মাধ্যমে নির্বাচন করা হয়। নির্বাচিত কর্মীদের মধ্য থেকে যোগ্যদের নিয়োগ দেওয়া হয় সবশেষে তাদের প্রশিক্ষণের ব্যবস্থা করা হয়। তাই উদ্দীপকের প্রক্রিয়াটি হলো ব্যবস্থাপনার কর্মীসংস্থান কাজ।"
        },
        {
          "label": "ঘ",
          "question": "উদ্দীপকে চিহ্নিত প্রশিক্ষণ ও উন্নয়নের যে দুটি কৌশলের ইঙ্গিত দেয়া হয়েছে তার তুলনামূলক বিচার করো।",
          "explanation": "উদ্দীপকে 'কাজের মাধ্যমে প্রশিক্ষণ' ও 'কাজের বাইরে প্রশিক্ষণ'- এর প্রতি ইঙ্গিত করা হয়েছে; যা প্রতিষ্ঠানের স্বার্থে যথার্থ। কাজের মাধ্যমে, প্রশিক্ষণ পদ্ধতিতে একজন কর্মী নির্দিষ্ট কাজের সাথে সম্পৃক্ত থেকে দক্ষতা অর্জন করেন। শিক্ষানবিশ পদ্ধতি, প্রবেশনা পদ্ধতি, কোচিং পদ্ধতি ও পর্যবেক্ষণ পদ্ধতি প্রভৃতি এ পদ্ধতির অন্তর্ভুক্ত। আর কাজের বাইরে প্রশিক্ষণ পদ্ধতিতে একজন কর্মীকে প্রতিষ্ঠানের বাইরে অন্য কোথাও প্রশিক্ষণ দেওয়া হয়। এর অন্তর্ভুক্ত হলো বক্তৃতা পদ্ধতি, আলোচনা পদ্ধতি, সেমিনার পদ্ধতি ও ঘটনা পদ্ধতি প্রভৃতি। কাজের মাধ্যমে ও কাজের বাইরে প্রশিক্ষণ দু'টিই প্রতিষ্ঠানের জন্য গুরুত্বপূর্ণ। তবে প্রতিষ্ঠানের কর্মীদের প্রশিক্ষণ ও উন্নয়নের জন্য উপযুক্ত প্রশিক্ষণ পদ্ধতি কিছু বিষয়ের ওপর নির্ভর করে। যেমন: প্রশিক্ষণের বিষয়বস্তু, প্রতিষ্ঠানের আকৃতি, প্রকৃতি, সামর্থ্য ও প্রশিক্ষণার্থীদের যোগ্যতা। প্রশিক্ষণ পাওয়া কর্মীরা বেশি দক্ষতার সাথে কাজ করতে পারে। এতে সহজে প্রতিষ্ঠানিক লক্ষ্য অর্জিত হয়। অতএব, দু'ধরনের প্রশিক্ষণ পদ্ধতি প্রতিষ্ঠানের স্বার্থে যথার্থ।"
        }
      ]
    },
    {
      "number": "11",
      "uddipok": "কোমল পানীয় প্রস্তুতকারী প্রতিষ্ঠান 'পিপাসা' ২০১৬ সালের জন্য দশ লাখ লিটার উৎপাদন ও বিক্রয় লক্ষ্যমাত্রা নির্ধারণ করে। বছর শেষে দেখা যায়, লক্ষ্যমাত্রার চেয়ে উৎপাদন ষাট লিটার বেশি হয়েছে কিন্তু বিক্রয় হয়েছে লক্ষ্যমাত্রার চেয়ে পঞ্চাশ হাজার লিটার কম। ফলে এক লাখ দর্শ হাজার লিটার অবিক্রিত থেকে যায়। মেয়াদ উত্তীর্ণের তারিখ অতিক্রম করায় প্রতিষ্ঠানটি বিপুল ক্ষতির সম্মুখীন হয়।",
      "tag": "RB 17",
      "sub_questions": [
        {
          "label": "ক",
          "question": "PERT-এর পূর্ণরূপ কী?",
          "explanation": "PERT-এর পূর্ণরূপ হলো Program Evaluation and Review Technique"
        },
        {
          "label": "খ",
          "question": "নিয়ন্ত্রণকে 'কালান্তিক কাজ' বলা হয় কেন?",
          "explanation": "সকালান্তিক কাজ হলো যে কাজ কোনো নির্দিষ্ট সময় পর পর করা হয়। নিয়ন্ত্রণের মাধ্যমে পরিকল্পনা অনুযায়ী কাজ সম্পাদিত হচ্ছে কি না, তা দেখা ও প্রয়োজনীয় সংশোধনমূলক ব্যবস্থা নেওয়া হয়। এ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই কার্যফল পরিমাপ, তুলনা, বিচ্যুতি নির্ণয় ও সংশোধনমূলক ব্যবস্থা নেওয়া প্রভৃতি কাজ করা হয়। তাই নিয়ন্ত্রণকে কালান্তিক কাজ বলা হয়।"
        },
        {
          "label": "গ",
          "question": "নিয়ন্ত্রণ প্রক্রিয়ার কোন পদক্ষেপটি উপেক্ষিত হওয়ায় বিক্রয় ও উৎপাদন লক্ষ্যমাত্রার চেয়ে কম বেশি হয়েছে? ব্যাখ্যা করো।",
          "explanation": "নিয়ন্ত্রণ প্রকিয়ার সঠিক আদর্শমান নির্ধারণ উপেক্ষিত হওয়ায় বিক্রি ও উৎপাদন লক্ষ্যমাত্রার চেয়ে কম-বেশি হয়েছে। আদর্শমানের মাধ্যমে একটি কাজ কতটুকু গুণ, মান, পরিমাণ, ব্যয় আয় বা সময়সাপেক্ষ হলে সঠিকভাবে হয়েছে বলা হবে, তা নির্ণয় করা হয়। এটি নিয়ন্ত্রণের ভিত্তি হিসেবে কাজ করে। কারণ, আদর্শমানের সাথে প্রকৃত কার্যফলের তুলনা করে সংশোধনমূলক ব্যবস্থা নেওয়া হয়। উদ্দীপকে কোমল পানীয় তৈরির প্রতিষ্ঠান 'পিপাসা' ২০১৬ সালের জন্য দশ লাখ লিটার উৎপাদন ও বিক্রি লক্ষ্যমাত্রা ঠিক করে। কিন্তু বছর শেষে দেখা যায়, লক্ষ্যমাত্রার চেয়ে উৎপাদন ষাট হাজার লিটার বেশি হয়েছে। আর বিক্রয় হয়েছে লক্ষ্যমাত্রার চেয়ে পঞ্চাশ হাজার লিটার কম। এখানে প্রতিষ্ঠানটির নির্ধারিত লক্ষ্যমাত্রা সঠিক হয়নি। সুতরাং, 'পিপাসা-এর আদর্শমান নির্ধারণ ভুল হওয়ায় বিক্রি ও উৎপাদন লক্ষ্যমাত্রার চেয়ে কম-বেশি হয়েছে।"
        },
        {
          "label": "ঘ",
          "question": "নিয়ন্ত্রণ প্রক্রিয়ার পদক্ষেপসমূহ যথাযথভাবে অনুসৃত হলে প্রতিষ্ঠানটি বিপুল ক্ষতির সম্মুখীন হতো না- তুমি কি একমত? যুক্তি দাও।",
          "explanation": "নিয়ন্ত্রণ প্রক্রিয়া যথাযথভাবে অনুসরণ করা হলে প্রতিষ্ঠানটি বিপুল ক্ষতির সম্মুখীন হতো না-এ বিষয়ে আমি একমত। নিয়ন্ত্রণ ব্যবস্থাপনার সর্বশেষ কাজ। এতে পরিকল্পনা অনুযায়ী কতটুকু কাজ হয়েছে, তা মূল্যায়ন করা হয়। আদর্শমানের সাথে তুলনা করা, ত্রুটি-বিচ্যুতি নির্ণয় ও সংশোধনমূলক ব্যবস্থা নেওয়া প্রভৃতি নিয়ন্ত্রণ প্রক্রিয়ার পদক্ষেপ। উদ্দীপকের 'পিপাসা' প্রতিষ্ঠানটি ২০১৬ সালের জন্য দশ লাখ লিটার উৎপাদন ও বিক্রি লক্ষমাত্রা নির্ধারণ করে। কিন্তু নির্ধারিত সময় শেষে দেখা যায়, এক লাখ দশ হাজার লিটার অবিক্রীত থেকে যায়। নিয়ন্ত্রণ প্রক্রিয়া শুরু হয় আদর্শমান নির্ধারণ দিয়ে। আর শেষ হয় সংশোধনমূলক ব্যবস্থার মাধ্যমে। কোমল পানীয় প্রতিষ্ঠানটি নিয়ন্ত্রণের - আদর্শমানের সাথে কাজের ফলের তুলনা পর্যন্ত পদক্ষেপগুলো নিয়েছে। কিন্তু প্রতিষ্ঠানে বিচ্যুতি হওয়ার কারণ নির্ধারণ করেনি। আবার, প্রয়োজনীয় সংশোধনমূলক ব্যবস্থাও নেয়নি। এতে প্রতিষ্ঠানটি বিপুল ক্ষতির সম্মুখীন হয়। তাই বলা যায়, প্রতিষ্ঠানটি নিয়ন্ত্রণ প্রক্রিয়ার পদক্ষেপসমূহ - যথাযথভাবে অনুসরণ করলে বিপুল ক্ষতির সম্মুখীন হতো না।"
        }
      ]
    }
  ]
}