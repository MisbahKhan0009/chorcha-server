{
  "title": "চট্টগ্রাম বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. কামাল তার নতুন প্রতিষ্ঠিত শিল্পপ্রতিষ্ঠানের জন্য একজন অভিজ্ঞ ও বিশ্বস্ত হিসাবরক্ষণ কর্মকর্তা খুঁজছেন। প্রতিষ্ঠানের ম্যানেজার পুরানো প্রতিষ্ঠানের অভিজ্ঞ এক ব্যক্তিকে নিয়োগের কথা বললেন। মি. কামাল এতে সম্মত হন। নতুন প্রতিষ্ঠানে কিছুসংখ্যক কনিষ্ঠ নির্বাহী নিয়োগের জন্য পার্শ্ববর্তী বিশ্ববিদ্যালয়ের গেটে নিয়োগ বিজ্ঞপ্তি টানিয়ে দিতে ম্যানেজারকে নির্দেশ দেন।",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতে-কলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "",
          "explanation": "পর্যায়ক্রমে সমপর্যায়ের বিভিন্ন পদে বা অফিসে কাজ করার মাধ্যমে কর্মীরা যে প্রশিক্ষণ পেয়ে থাকে তাকে পদ আবর্তন বলে। এর মাধ্যমে কর্মীরা বিভিন্ন ধরনের কাজ শিখতে পারে। কারণ এখানে হাতে কলমে প্রশিক্ষণের সুযোগ পায়। আবার ভুল হলে সেটা ঠিক করার ও সুযোগ থাকে।"
        },
        {
          "label": "গ",
          "question": "",
          "explanation": "উদ্দীপকে মি. কামাল বাহ্যিক উৎস থেকে হিসাবরক্ষণ কর্মকর্তা নিয়োগের সিদ্ধান্ত নেন যখন প্রতিষ্ঠানের অভ্যন্তরীণ উৎস থেকে কর্মী সংগ্রহ না করে অন্য কোনো উৎস থেকে সংগ্রহ করা হয় তখন সে উৎসকে বাহ্যিক উৎস বলা হয়। এর মাধ্যমে বিভিন্ন ধরনের কর্মী পাওয়া যায়। মি. কামাল তার নতুন প্রতিষ্ঠিত শিল্পপ্রতিষ্ঠানের জন্য একজন অভিজ্ঞ ও বিশ্বস্ত হিসাবরক্ষণ কর্মকর্তা খুঁজছেন। প্রতিষ্ঠানের ম্যানেজার পুরানো প্রতিষ্ঠানের অভিজ্ঞ এক ব্যক্তিকে নিয়োগের কথা বললেন। মি. কামাল এতে সম্মত হন। নতুন প্রতিষ্ঠানে কিছুসংখ্যক কনিষ্ঠ নির্বাহী নিয়োগের জন্য পার্শ্ববর্তী বিশ্ববিদ্যালয়ের গেটে নিয়োগ বিজ্ঞপ্তি টানিয়ে দিতে ম্যানেজারকে নির্দেশ দেন। তিনি বাহ্যিক উৎস থেকে হিসাবরক্ষণ কর্মকর্তা নিয়োগের সিদ্ধান্ত নেন"
        },
        {
          "label": "ঘ",
          "question": "",
          "explanation": "বিশ্ববিদ্যালয়ের গেটে নিয়োগ বিজ্ঞপ্তি দিয়ে কনিষ্ঠ নির্বাহী সংগ্রহ বাহ্যিক উৎস বিবেচনা করা হয়েছে। প্রতিষ্ঠানের বাইরের কোনো উৎস থেকে কর্মী সংগ্রহ করা হলে তাকে বাহ্যিক উৎস বলে। বাহ্যিক উৎস থেকে কর্মী সংগ্রহের আওতা ও পরিধি অত্যন্ত ব্যাপক। ফলে অসংখ্য প্রার্থী প্রতিযোগিতায় অংশ নেয়। নতুন চিন্তা ধারার সমাগম হয়। প্রশাসনিক জটিলতার হ্রাস পায়। গতিশীলতার সৃষ্টি হয় ও জ্ঞানের আদান-প্রদান হয়। পরস্পর জ্ঞানের বিনিময়ের মাধ্যমে প্রতিষ্ঠানের কাজে গুরুত্বপূর্ণ অবদান রাখতে পারে। নতুন কর্মীরা প্রতিষ্ঠানের চাহিদা সহজে বুঝতে পারে। প্রতিষ্ঠানের অভ্যন্তরে কর্মরত কর্মীদের অভিজ্ঞতা ও দক্ষতা নতুন কর্মীদের জ্ঞানের সাথে সমন্বয়ের মাধ্যমে প্রতিষ্ঠানে গতিশীলতা বৃদ্ধি পায়। বাহ্যিক উৎস থেকে কর্মী সংগ্রহের ফলে নতুন কর্মসংস্থানের সুযোগ বৃদ্ধি হয়।"
        }
      ]
    },
    {
      "number": "2",
      "uddipok": "জনাব কবীর 'ঐতিহ্য পরিবহন' নামে একটি যাত্রী পরিবহন ব্যবসায়ের সাথে জড়িত। তিনি সিদ্ধান্ত নিবেন যে, এ বছর ঢাকা-ময়মনসিংহ রোডে ২০টি নতুন বাস নামাবেন। এই উদ্দেশ্য বাস্তবায়নের জন্য তিনি কর্মী নিয়োগ দিয়ে তাদের প্রশিক্ষণের ব্যবস্থা নেন। তিনি কর্মীদের জন্য উদ্দীপনামূলক কর্মসূচি নেওয়ার পাশাপাশি সবদিক বিবেচনায় নিয়ে তাদের নির্দেশনা দেন। এছাড়াও সঠিকভাবে কাজ বাস্তবায়নে প্রয়োজনীয় সংশোধনীমূলক ব্যবস্থা নেন। এর ফলে ঐতিহ্য পরিবহনের কর্মীরা যাত্রী ও মালিকের সন্তুষ্টি অর্জনের জন্য সর্বদা সচেষ্ট থাকে। সকলের সম্মিলিত প্রচেষ্টায় 'ঐতিহ্য পরিবহন' অল্পদিনেই সুনাম অর্জন করে।",
      "tag": "CTG.B 19",
      "sub_questions": [
        {
          "label": "ক",
          "question": "ব্যবস্থাপনা' কী?",
          "explanation": "ব্যবস্থাপনা হলো একটি নির্দিষ্ট লক্ষ্য অর্জনের উদ্দেশ্যে পরিকল্পনা, সংগঠন, দিকনির্দেশনা, সমন্বয় এবং নিয়ন্ত্রণের মাধ্যমে মানব ও বস্তুগত সম্পদের কার্যকর ব্যবহার।"
        },
        {
          "label": "খ",
          "question": "ব্যবস্থাপনা চক্র বলতে কী বোঝায়?",
          "explanation": "ব্যবস্থাপনা চক্র (Management Cycle) বলতে একটি ধারাবাহিক প্রক্রিয়াকে বোঝায়, যার মাধ্যমে প্রতিষ্ঠান বা কোনো সংস্থা নির্দিষ্ট লক্ষ্য অর্জনের জন্য পরিকল্পনা, সংগঠন, নেতৃত্ব এবং নিয়ন্ত্রণের কার্যক্রম পরিচালনা করে। এটি মূলত ব্যবস্থাপনার বিভিন্ন কার্যাবলীকে একটি নিয়মিত চক্র আকারে উপস্থাপন করে। সাধারণত ব্যবস্থাপনা চক্রের ধাপগুলো হলো: পরিকল্পনা (Planning): লক্ষ্য নির্ধারণ এবং সেই লক্ষ্য অর্জনের জন্য উপযুক্ত কৌশল ও পদক্ষেপ নির্ধারণ করা। সংগঠন (Organizing): কাজের দায়িত্ব ও সম্পদের যথাযথ বণ্টন এবং কার্যকর সমন্বয় নিশ্চিত করা। নেতৃত্ব/প্রেরণা (Leading/Motivating): কর্মীদের কাজের জন্য প্ররোচিত করা, নির্দেশনা প্রদান করা এবং তাদের সম্পদ ও দক্ষতা ব্যবহার করে সাফল্য অর্জনে সহায়তা করা। নিয়ন্ত্রণ (Controlling): কার্যক্রম নির্ধারিত লক্ষ্য অনুযায়ী হচ্ছে কিনা তা পর্যবেক্ষণ ও মূল্যায়ন করা এবং প্রয়োজন অনুযায়ী সংশোধনমূলক ব্যবস্থা নেওয়া।"
        },
        {
          "label": "গ",
          "question": "উদ্দীপকের আলোকে 'ব্যবস্থাপনা চক্র' ব্যাখ্যা করো।",
          "explanation": "উদ্দীপকে জনাব কবীর ‘ঐতিহ্য পরিবহন’ পরিচালনার সময় একটি স্পষ্ট ব্যবস্থাপনা চক্র অনুসরণ করেছেন। প্রথমে তিনি একটি পরিকল্পনা (Planning) নির্ধারণ করেন—ঢাকা-ময়মনসিংহ রোডে ২০টি নতুন বাস নামানোর সিদ্ধান্ত গ্রহণ। এটি প্রতিষ্ঠানের লক্ষ্য নির্ধারণ ও কৌশলগত দিক নির্দেশনার অংশ। এরপর তিনি লক্ষ্য বাস্তবায়নের জন্য সংগঠন (Organizing) করেন। নতুন বাস পরিচালনার জন্য কর্মী নিয়োগ দেন এবং তাদের প্রশিক্ষণের ব্যবস্থা করেন। এই প্রক্রিয়ায় দায়িত্ব এবং সম্পদের সুষ্ঠু বণ্টন নিশ্চিত হয়। তৃতীয়ত, তিনি নেতৃত্ব ও উদ্দীপনা (Leading/Motivating) প্রদান করেন। কর্মীদের জন্য উদ্দীপনামূলক কর্মসূচি গ্রহণ করেন এবং নির্দেশনা দিয়ে তাদের উৎসাহিত করেন, যাতে তারা কার্যকরভাবে দায়িত্ব পালন করে এবং যাত্রী ও মালিকের সন্তুষ্টি অর্জন করতে পারে। চূড়ান্তভাবে, জনাব কবীর নিয়ন্ত্রণ ও সংশোধনীমূলক ব্যবস্থা (Controlling) গ্রহণ করেন। কর্মীরা ঠিকভাবে কাজ করছে কিনা তা পর্যবেক্ষণ করে প্রয়োজনীয় সংশোধনীমূলক ব্যবস্থা গ্রহণ করেন। এর ফলে সমস্ত কার্যক্রম লক্ষ্য অনুযায়ী পরিচালিত হয় এবং প্রতিষ্ঠানের সুনাম বৃদ্ধি পায়। সারসংক্ষেপে, উদ্দীপকটি দেখায় যে জনাব কবীর পরিকল্পনা, সংগঠন, নেতৃত্ব ও নিয়ন্ত্রণের মাধ্যমে একটি পুনরাবৃত্তিমূলক ব্যবস্থাপনা চক্র অনুসরণ করেছেন, যা প্রতিষ্ঠানকে সুনির্দিষ্ট লক্ষ্য অর্জনে সক্ষম করেছে।"
        },
        {
          "label": "ঘ",
          "question": "\"ব্যবস্থাপনার কাজগুলো সফল প্রয়োগের ফলে 'ঐতিহ্য পরিবহন' সুনাম অর্জন করেছে\" -তুমি কি একমত? যুক্তিসহ উত্তর দাও।",
          "explanation": "হ্যাঁ, আমি একমত। উদ্দীপকে দেখা যায়, জনাব কবীর ‘ঐতিহ্য পরিবহন’ পরিচালনার জন্য পরিকল্পনা, সংগঠন, নেতৃত্ব ও নিয়ন্ত্রণ —ব্যবস্থাপনার সব প্রধান কাজ কার্যকরভাবে প্রয়োগ করেছেন। তিনি প্রথমেই স্পষ্ট লক্ষ্য নির্ধারণ করেছেন—ঢাকা-ময়মনসিংহ রোডে ২০টি নতুন বাস নামানো। লক্ষ্য নির্ধারণের মাধ্যমে প্রতিষ্ঠানটি সুনির্দিষ্ট উদ্দেশ্যের দিকে অগ্রসর হতে পারে। এরপর লক্ষ্য অর্জনের জন্য তিনি কর্মী নিয়োগ ও প্রশিক্ষণ নিশ্চিত করেছেন। এটি কার্যকর সংগঠনের দৃষ্টান্ত, যেখানে সম্পদ ও দায়িত্বের সুষ্ঠু বণ্টন করা হয়। তিনি কর্মীদের উদ্দীপনা প্রদান এবং সঠিক নির্দেশনা দিয়েছেন, যা নেতৃত্বের অংশ। কর্মীরা উৎসাহিত থাকলে তাদের উৎপাদনশীলতা এবং দায়িত্ববোধ বৃদ্ধি পায়। অবশেষে, তিনি সংশোধনীমূলক ব্যবস্থা গ্রহণ করেছেন। এটি নিয়ন্ত্রণের কাজ, যা নিশ্চিত করে যে কার্যক্রম পরিকল্পনার সঙ্গে সামঞ্জস্যপূর্ণভাবে হচ্ছে এবং কোনো ত্রুটি বা অসঙ্গতি থাকলে তা দ্রুত সমাধান করা যায়। এই ধাপগুলো একত্রে ব্যবহৃত হওয়ায় কর্মীরা যাত্রী ও মালিকের সন্তুষ্টি অর্জনে সচেষ্ট থাকে এবং ব্যবসা দ্রুত সুনাম অর্জন করে। সুতরাং, বলা যায় যে ‘ঐতিহ্য পরিবহন’ সুনাম অর্জন করেছে কারণ ব্যবস্থাপনার কাজগুলো সফলভাবে প্রয়োগ করা হয়েছে এবং প্রতিষ্ঠানটি সুনির্দিষ্ট লক্ষ্য ও মানদণ্ডের দিকে পরিচালিত হয়েছে।"
        }
      ]
    },
    {
      "number": "3",
      "uddipok": "ইউনুস কলেজের একটি বিভাগের সহকারী হিসেবে কাজ করে। একই সাথে তাকে কলেজের অন্য পরীক্ষা পরিচালনা সংক্রান্ত কাজ করতে হয়। পরীক্ষা কমিটির প্রধান বিভিন্ন সময় আদেশ দেন। এতে সে বিভাগের দায়িত্ব সুষ্ঠুভাবে সম্পন্ন করতে পারে না। অন্যদিকে তার বেতন কলেজে কর্মরত অন্যান্য সহকারীর বেতনের সমান। আবার কলেজে প্রতি শুক্রবার বিভিন্ন প্রোগ্রাম থাকার ফলে যেকোনো ছুটি ভোগ করতে পারে না। বিষয়গুলো তাকে প্রায়ই ব্যথিত করে।.",
      "tag": "CTG.B 19",
      "sub_questions": [
        {
          "label": "ক",
          "question": "আধুনিক ব্যবস্থাপনার জনক কে?",
          "explanation": "আধুনিক ব্যবস্থাপনার জনক হলেন হেনরি ফেয়ল (Henri Fayol)।"
        },
        {
          "label": "খ",
          "question": "প্রশাসন বলতে কী বোঝায়?",
          "explanation": "ব্যবস্থাপনার সর্বোচ্চ স্তরে অধিষ্ঠিত ব্যক্তি বা ব্যক্তিবর্গের কার্যাবলি হলো প্রশাসন। প্রশাসন প্রতিষ্ঠানের দীর্ঘমেয়াদি নীতি ও পরিকল্পনা তৈরি করে। এটি সংগঠনের উচ্চ পর্যায়ে অবস্থান করে নিম্ন পর্যায় পর্যন্ত নিয়ন্ত্রণ করে। প্রশাসকদের শারীরিক অপেক্ষা মানসিক শ্রম বেশি প্রয়োজন হয়। চেয়ারম্যান, ব্যবস্থাপনা পরিচালক, মহাব্যবস্থাপক প্রভৃতি প্রশাসনে নিয়োজিত ব্যক্তিবর্গ।"
        },
        {
          "label": "গ",
          "question": "উদ্দীপকে ব্যবস্থাপনার কোন নীতি লঙ্ঘিত হয়েছে বলে তুমি মনে করো? ব্যাখ্যা করো।",
          "explanation": "উদ্দীপকে ব্যবস্থাপনার আদেশের ঐক্য নীতি লঙ্ঘিত হয়েছে বলে আমি মনে করি। এ নীতি অনুযায়ী একজন কর্মীর আদেশদাতা হবেন মাত্র একজন ব্যক্তি। এতে একজন ঊর্ধ্বতনের কাছ থেকে অধস্তন প্রয়োজনীয় আদেশ, উপদেশ ও পরামর্শ নেবে। আবার সে তার ঊর্ধ্বতনের কাছে জবাবদিহি করতে বাধ্য থাকবে। উদ্দীপকের ইউনুস একটি কলেজের বিভাগীয় সহকারী হিসেবে কাজ করে। একই সাথে তাকে কলেজের অন্য পরীক্ষা পরিচালনা সংক্রান্ত কাজ করতে হয়। পরীক্ষা কমিটির প্রধান তাকে বিভিন্ন সময় আদেশ দেন। এতে সে বিভাগের দায়িত্ব সুষ্ঠুভাবে পালন করতে পারে না। একই সাথে 'দুই ধরনের কাজের নির্দেশনার ফলে সে নিজ দায়িত্ব পালনে ব্যর্থ হয়। কিন্তু এক পক্ষের আদেশ অনুযায়ী কাজ করলে এ সমস্যা হতো না। এ ব্যবস্থা আদেশের ঐক্য নীতিকে অনুসরণ করে না। সুতরাং, আদেশের ঐক্য নীতির লঙ্ঘনে ইউনুস নির্ধারিত কাজ করতে ব্যর্থ হয়েছে।"
        },
        {
          "label": "ঘ",
          "question": "উদ্দীপকে ব্যবস্থাপনার যে মৌলিক নীতিমালার বাস্তবায়ন না করাতে ইউনুস মনঃক্ষুণ্ণ তা মূল্যায়ন করো।",
          "explanation": "উদ্দীপকে ব্যবস্থাপনার আদেশের ঐক্য, ন্যায্য পারিশ্রমিক ও সাম্যতা নীতির বাস্তবায়ন না করাতে ইউনুস মনঃক্ষুণ্ণ হয় বলে আমি মনে করি। আদেশের ঐক্য নীতি অনুযায়ী একজন কর্মীকে একই সময়ে শুধু একজন ঊর্ধ্বতন আদেশ দেন। ন্যায্য পারিশ্রমিকের নীতিতে কর্মীদের মানসিক ও শারীরিক শ্রমের বিনিময়ে প্রত্যাশা অনুযায়ী সন্তোষজনক বেতন দেওয়া হয়। আর সাম্যের নীতি অনুযায়ী সকল কর্মীর প্রতি সমান আচরণ করা হয়। উদ্দীপকের ইউনুস একটি কলেজের বিভাগীয় সহকারী হিসেবে কাজ করে। এ কাজের পাশাপাশি তাকে পরীক্ষা কমিটির প্রধান বিভিন্ন সময় আদেশ দেন। এতে আদেশের ঐক্য নীতির লঙ্ঘন হয়। কারণ, দু'রকম আদেশ পাওয়ায় সে যথাযথভবে তার বিভাগের দায়িত্ব পালন করতে ব্যর্থ হয়। অন্যদিকে, তার বেতন কলেজে কর্মরত অন্যান্য সহকারীর বেতনের সমান। আর ইউনুস অন্যদের চেয়ে বেশি কাজ করে। কিন্তু, তার প্রত্যাশা ও শ্রম অনুযায়ী তাকে ন্যায্য বেতন দেওয়া হয় না। এতে 'পারিশ্রমিকের নীতি লঙ্ঘিত হয়েছে। কলেজে প্রতি শুক্রবার বিভিন্ন প্রোগ্রাম থাকার ফলে ইউনুসকে এর দায়িত্ব দেওয়া হয়। এতে সে কোনো ছুটি কাটাতে পারে না। এক্ষেত্রে অন্যান্য সহকারীর তুলনায় তার প্রতি অসমান আচরণ করা হচ্ছে। এতে সাম্যতার নীতি লঙ্ঘন হচ্ছে। এসব নীতি লঙ্ঘনের ফলে সে ব্যথিত হয়। তার কাজের প্রতি আগ্রহ কমে যায়। এ অবস্থা কোনো কর্মীই প্রত্যাশা করে না। তাই উক্ত নীতিগুলো লঙ্ঘনের কারণে ইউনুসের মনঃক্ষুণ্ণ হওয়ার যৌক্তিকতা আছে।"
        }
      ]
    },
    {
      "number": "4",
      "uddipok": "মতিউর সাহেব একজন অভিজ্ঞ কারখানা ব্যবস্থাপক। সিদ্ধান্ত গ্রহণে তিনি আবেগকে গুরুত্ব দেন না। তিনি কারখানার উৎপাদন ক্ষমতা, বিদ্যুৎ প্রাপ্যতা ও কাঁচামাল সংক্রান্ত তথ্য বিবেচনা করে উৎপাদনের সিদ্ধান্ত নেন। তারপর গৃহীত সিদ্ধান্তের ভিত্তিতে লক্ষ্য বাস্তবায়নে অগ্রসর হন। সিদ্ধান্ত বাস্তবায়ন হচ্ছে কী না তাও তিনি পর্যবেক্ষণ করেন। ফলে মতিউর সাহেব নির্ধারিত ব্যয়ে সঠিক মানের পণ্য উৎপাদন করতে পারছেন।",
      "tag": "CTG.B 19",
      "sub_questions": [
        {
          "label": "ক",
          "question": "সিদ্ধান্ত' কী?",
          "explanation": "সিদ্ধান্ত গ্রহণ হচ্ছে বিভিন্ন বিকল্প কর্মপন্থা থেকে যেকোনো একটি বিকল্প বাছাই করা।"
        },
        {
          "label": "খ",
          "question": "পরিকল্পনা আঙিনা' বলতে কী বোঝায়?",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করা হলো পরিকল্পনার আঙিনা। পরিকল্পনার সম্ভাব্য বিস্তৃতিকে পরিকল্পনার আঙিনা বলে। এ আঙিনা সঠিকভাবে নির্ধারণ করা গেলে প্রতিষ্ঠান সহজেই লক্ষ্য অর্জন করতে পারে। তাই প্রতিটি প্রতিষ্ঠানে পরিকল্পনার আঙিনা নির্ধারণ করা একটি গুরুত্বপূর্ণ কাজ বলে বিবেচিত হয়।"
        },
        {
          "label": "গ",
          "question": "উদ্দীপকের আলোকে 'সিদ্ধান্ত গ্রহণ প্রক্রিয়া' ব্যাখ্যা করো।",
          "explanation": "উদ্দীপকের মতিউর সাহেব যথাযথভাবে 'সিদ্ধান্ত গ্রহণ প্রক্রিয়া' অনুসরণ করেছেন। এ প্রক্রিয়া শুরু হয় সমস্যা চিহ্নিতকরণ ও সংজ্ঞায়িতকরণের মাধ্যমে। এরপর কোন সমস্যাটি আগে সমাধান করতে হবে তা নির্দিষ্ট করে আদর্শমান নির্ধারণ করতে হয়। পরবর্তীতে উপাত্ত ও তথ্য সংগ্রহের ভিত্তিতে সমাধানের বিভিন্ন বিকল্প উদ্ভাবন করতে হয়। এরপর বিকল্পগুলো মূল্যায়ন করে সর্বোত্তম বিকল্প বাছাই করা হয়। সবশেষে সর্বোত্তম বিকল্প অনুযায়ী সিদ্ধান্ত বাস্তবায়ন করতে হয়। উদ্দীপকের মতিউর সাহেব একজন অভিজ্ঞ কারখানা ব্যবস্থাপক। তিনি সিদ্ধান্ত নেওয়ার ক্ষেত্রে আবেগকে গুরুত্ব দেন না। কারখানা সম্পর্কিত তথ্য বিবেচনা করে তিনি উৎপাদনের সিদ্ধান্ত নেন। এরপর নির্দিষ্ট সিদ্ধান্তের ভিত্তিতে তিনি লক্ষ্য বাস্তবায়নে এগিয়ে যান। এক্ষেত্রে তিনি প্রথমে সমস্যা চিহ্নিত করেন। এরপর প্রয়োজনীয় তথ্যের আলোকে সমস্যা সমাধানের উপায় নির্দিষ্ট করেন। পরবর্তীতে সিদ্ধান্তের সঠিক বাস্তবায়ন নিশ্চিত করেন। এভাবে সিদ্ধান্ত নেওয়ার সাথে সিদ্ধান্ত গ্রহণ প্রক্রিয়ার বিভিন্ন ধাপ সম্পর্কিত। সুতরাং, মতিউর সাহেব যথাযথভাবে সিদ্ধান্ত গ্রহণ প্রক্রিয়া অনুসরণ করেন।"
        },
        {
          "label": "ঘ",
          "question": "\"সঠিক সিদ্ধান্ত গ্রহণে পর্যাপ্ত তথ্যের গুরুত্ব” উদ্দীপকের আলোকে মূল্যায়ন করো।",
          "explanation": "সঠিক সিদ্ধান্ত গ্রহণে পর্যাপ্ত তথ্য গুরুত্বপূর্ণ ভূমিকা পালন করে বলে আমি মনে করি। সিদ্ধান্ত নেওয়ার ক্ষেত্রে প্রাসঙ্গিক ও নির্ভরযোগ্য উপাত্ত ও তথ্য প্রয়োজন। সঠিক উপাত্ত ও তথ্যের আলোকে সিদ্ধান্ত নেওয়া হলে তা কার্যকর ও বাস্তবসম্মত হয়। এক্ষেত্রে উপাত্ত ও তথ্য সংগ্রহের প্রাথমিক উৎস ব্যবহার করা যুক্তিসঙ্গত। এছাড়া, মাধ্যমিক উৎসও ব্যবহার করা হয়ে থাকে। উদ্দীপকের মতিউর সাহেব একজন অভিজ্ঞ কারখানা ব্যবস্থাপক। তিনি কারখানার উৎপাদন ক্ষমতা, বিদ্যুৎ প্রাপ্যতা ও কাঁচামাল সংক্রান্ত তথ্য বিবেচনা করে উৎপাদনের সিদ্ধান্ত নেন। এরপর তিনি নির্দিষ্ট সিদ্ধান্তের ভিত্তিতে লক্ষ্য বাস্তবায়নে এগিয়ে যান। সিদ্ধান্ত বাস্তবায়ন হচ্ছে কি না তাও মতিউর সাহেব পর্যবেক্ষণ করেন। ফলে তিনি নির্ধারিত খরচে সঠিক মানের পণ্য উৎপাদন করতে পারছেন। ব্যবসায় পরিচালনার ক্ষেত্রে ভবিষ্যৎ ঝুঁকি ও অনিশ্চয়তা মোকাবেলা করতে হয়। তাই সিদ্ধান্ত নেওয়ার ক্ষেত্রে সঠিক তথ্য ও উপাত্ত বিবেচনা করতে হয়। মতিউর সাহেবও প্রয়োজনীয় তথ্য বিশ্লেষণ করে উৎপাদন সংক্রান্ত সিদ্ধান্ত নেন। এতে সিদ্ধান্তটির বাস্তবায়ন ফলপ্রসূ হয়। এছাড়া, ব্যবসায়িক কোনো সমস্যা সমাধানেও সঠিক তথ্য সহায়ক ভূমিকা রাখে। তাই বলা যায়, মতিউর সাহেবের নেওয়া সিদ্ধান্তের সফল বাস্তবায়নে পর্যাপ্ত তথ্য গুরুত্বপূর্ণ ভূমিকা পালন করেছে।"
        }
      ]
    },
    {
      "number": "5",
      "uddipok": "মি. মামুন সাভারে একটি গেঞ্জি তৈরির কারখানা স্থাপনের সিদ্ধান্ত নেন। সিদ্ধান্ত গ্রহণের আগে তিনি প্রতিযোগী প্রতিষ্ঠানের অবস্থা, ক্রেতার চাহিদা, কাঁচামালের প্রাপ্যতা সম্পর্কে সঠিকভাবে অবগত হন এবং তা বিশ্লেষণ করেন। কারখানা প্রতিষ্ঠার প্রথম বছরে এক লক্ষ গেঞ্জি তৈরির লক্ষ্যমাত্রা নির্ধারণ করেন এবং সে অনুযায়ী উৎপাদন ব্যবস্থাপককে নির্দেশ দেন। উৎপাদন ব্যবস্থাপক উৎপাদনের যাবতীয় উপকরণের সমন্বয়ে নির্দিষ্ট প্রক্রিয়ায় উৎপাদনের কর্মপন্থা ঠিক করেন। ফলে বছর শেষে কারখানায় উৎপাদন লক্ষ্যমাত্রা অর্জিত হয়। মি. মামুন উৎপাদিত গেঞ্জি বিক্রি করে লাভবান হন।",
      "tag": "CTG.B 19",
      "sub_questions": [
        {
          "label": "ক",
          "question": "পরিকল্পনা' কাকে বলে?",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য ভবিষ্যতে কোন কাজ কে করবে, কীভাবে করবে, কখন করবে, কতটুকু সময়ের মধ্যে করা হবে প্রভৃতি আগেই নির্ধারণ করার কর্মসূচি বা নকশা প্রণয়নের কাজকে পরিকল্পনা বলে।"
        },
        {
          "label": "খ",
          "question": "পরিকল্পনায় নমনীয়তা' কেন প্রয়োজন?",
          "explanation": "পরিবর্তিত পরিস্থিতির সাথে খাপ খাওয়ানোর জন্য পরিকল্পনায় নমনীয়তা প্রয়োজন হয়। এটি যেকোনো পরিকল্পনার একটি বিশেষ গুণ। কারণ, ভবিষ্যৎ সব সময়ই অনিশ্চিত। যেকোনো সময় পরিবর্তিত পরিবেশ-পরিস্থিতির কারণে পরিকল্পনা পরিবর্তনের প্রয়োজন হতে পারে। এ পরিবর্তন প্রতিষ্ঠানকে প্রতিযোগী প্রতিষ্ঠানের সাথে তাল মিলিয়ে চলতে সহায়তা করে। তাই পরিকল্পনায় নমনীয়তার সুযোগ রাখার প্রয়োজন হয়।"
        },
        {
          "label": "গ",
          "question": "সাংগঠনিক পর্যায়ভিত্তিক হিসেবে উদ্দীপকের উৎপাদন ব্যবস্থাপক কোন ধরনের পরিকল্পনা প্রণয়ন করেন? ব্যাখ্যা করো।",
          "explanation": "সাংগঠনিক পর্যায়ভিত্তিক হিসেবে উদ্দীপকের উৎপাদন ব্যবস্থাপক 'বিভাগীয় পরিকল্পনা' প্রণয়ন করেন। এ ধরনের পরিকল্পনা প্রতিষ্ঠানের বিভিন্ন বিভাগ পরিচালনায় ব্যবহৃত হয়। এক্ষেত্রে নিজ নিজ বিভাগের লক্ষ্য অর্জনের জন্য আলাদা পরিকল্পনা প্রণয়ন করা হয়। যেমন: মানবসম্পদ বিভাগ কর্তৃক নির্ধারিত শ্রমিক-কর্মী নির্বাচন, নিয়োগ, প্রশিক্ষণ সংক্রান্ত পরিকল্পনা বিভাগীয় পরিকল্পনার আওতাভুক্ত।উদ্দীপকের মি. মামুন কারখানা প্রতিষ্ঠার প্রথম বছরে এক লক্ষ গেঞ্জি তৈরির লক্ষ্যমাত্রা নির্ধারণ করেন ও উৎপাদন ব্যবস্থাপককে নির্দেশ দেন। এতে উৎপাদন ব্যবস্থাপক উৎপাদনের যাবতীয় উপকরণের সমন্বয় করেন। এরপর তিনি নিদিষ্ট প্রক্রিয়ায় উৎপাদনের কর্মপন্থ। ঠিক করেন। এক্ষেত্রে উৎপাদন ব্যবস্থাপক মূল লক্ষ্যের আলোকে নিজের বিভাগের পরিকল্পনা নির্ধারণ করেন। এ পরিকল্পনাটি শুধু উৎপাদন বিভাগ সংশ্লিষ্ট। এতে নিজস্ব বিভাগের কাজ সম্পাদন সহজ হয়। এভাবে বিভাগ অনুযায়ী পরিকল্পনা প্রণয়ন করা হলো বিভাগীয় পরিকল্পনা। সুতরাং, লক্ষ্যমাত্রা অর্জনে উৎপাদন ব্যবস্থাপক বিভাগীয় পরিকল্পনা ব্যবহার করেন।"
        },
        {
          "label": "ঘ",
          "question": "ব্যবসায় পরিকল্পনায় তথ্যের সঠিক ব্যবহার করে মি. মামুন ব্যবসায় সফল হয়েছেন\" -উক্তিটির যথার্থতা উদ্দীপকের আলোকে মূল্যায়ন করো।",
          "explanation": "'ব্যবসায় পরিকল্পনায় তথ্যের সঠিক ব্যবহার করে মি. মামুন ব্যবসায়ে সফল হয়েছেন'- উক্তিটি যথার্থ। কার্যকর পরিকল্পনা প্রণয়নের অন্যতম পূর্বশর্ত হলো পর্যাপ্ত তথ্য ও উপাত্ত সংগ্রহ এবং বিশ্লেষণ। এক্ষেত্রে পরিকল্পনা প্রণয়নকারীদের প্রতিষ্ঠানের অভ্যন্তরীণ ও বাহ্যিক উৎস থেকে প্রয়োজনীয় তথ্য সংগ্রহ করতে হয়। সঠিক তথ্যের ওপরই পরিকল্পনার কার্যকারিতা নির্ভর করে। উদ্দীপকের মি. মামুন সাভারে একটি গেঞ্জি তৈরির কারখানা স্থাপনের সিদ্ধান্ত নেন। এ সিদ্ধান্ত নেওয়ার আগে তিনি প্রতিযোগী প্রতিষ্ঠানের অবস্থা, ক্রেতার চাহিদা, কাঁচামালের প্রাপ্যতা সম্পর্কে সঠিকভাবে জানেন। এসব তথ্যের সঠিক বিশ্লেষণের পর উৎপাদন ব্যবস্থাপককে প্রয়োজনীয় নির্দেশ দেন। এতে বছর শেষে কারখানাটির উৎপাদন লক্ষ্যমাত্রা অর্জিত হয়। ব্যবসায় স্থাপন ও পরিচালনার ক্ষেত্রে ভবিষ্যৎ ঝুঁকি ও অনিশ্চয়তা মোকাবেলা করতে হয়। তাই পরিকল্পনা প্রণয়নের ক্ষেত্রে সঠিক উপাত্ত ও তথ্য বিশ্লেষণ করতে হয়। মি. মামুনও গেঞ্জি তৈরির কারখানা স্থাপনের আগে বিভিন্ন বিষয় সম্পর্কে জানেন। এক্ষেত্রে প্রতিযোগী প্রতিষ্ঠানের অবস্থা বিশ্লেষণ করায় তিনি উত্তম পরিকল্পনা প্রণয়ন করতে পারেন। ফলে পরিকল্পনাটির বাস্তবায়ন সহজ হয়। আর কারখানাটির উৎপাদিত গেঞ্জি বিক্রি করে মি. মামুন লাভবান হন। সুতরাং, সঠিক তথ্যের ব্যবহারে ব্যবসায় পরিকল্পনার সফল বাস্তবায়ন সম্ভব হয়।"
        }
      ]
    },
    {
      "number": "6",
      "uddipok": "মি. আজাদ একটি চামড়াজাত শিল্পের মালিক। তিনি প্রক্রিয়াজাত চামড়া থেকে ব্যাগ তৈরি করে রপ্তানি করেন। একদিন কারখানা ব্যবস্থাপক জানালেন যে, ক্রয়কৃত প্রক্রিয়াজাত চামড়া শতকরা বিশ ভাগ মানসম্মত নয়। এছাড়াও কারখানা ব্যবস্থাপক তার অধীনে ৪ জন ফোরম্যানের মাধ্যমে শ্রমিকদের দিয়ে ত্রুটিমুক্ত পণ্য উৎপাদন করতে পারছে না। ফলে পণ্যের উৎপাদন ব্যয় বেড়ে যাচ্ছে, এবং মানও যথাযথ হচ্ছে না। মি. আজাদ কারখানা ব্যবস্থাপকের সমপর্যায়ে একজন চামড়াপণ্যে অভিজ্ঞ কর্মকর্তা নিয়োগ দেন। এর ফলে কারখানা ব্যবস্থাপক ক্রয়কৃত চামড়ার শতভাগ মান বজায় রাখতে সক্ষম হন এবং উৎপাদন ব্যয়ও অনেক কমে আসে।",
      "tag": "CTG.B 19",
      "sub_questions": [
        {
          "label": "ক",
          "question": "সংগঠন কী?",
          "explanation": "নির্দিষ্ট লক্ষ্য অর্জনে একের বেশি ব্যক্তির সংঘবদ্ধতা এবং পারস্পরিক সম্পর্ক নির্ধারণ করার কাঠামোবদ্ধ ও প্রাতিষ্ঠানিক রূপকে সংগঠন বলে।"
        },
        {
          "label": "খ",
          "question": "কার্যবিভাগ বলতে কী বোঝায়?",
          "explanation": "প্রতিষ্ঠানের কাজকে প্রয়োজন অনুযায়ী বিভিন্ন ভাগে ভাগ করে প্রত্যেক কর্মীর দায়িত্ব ও কর্তৃত্ব সুস্পষ্টভাবে নির্দিষ্ট করে দেওয়াকে কার্যবিভাজন বলে। এ বিভাজনের ফলে প্রতিটি বিভাগ, উপবিভাগ এবং সেই সাথে এতে নিয়োজিত জনশক্তি ও তাদের কাজকে সুনির্দিষ্ট করে দেওয়া হয়। এছাড়া, একই ধরনের কাজ করায় প্রতিটি বিভাগে কর্মরত কর্মীদের কাজের দক্ষতা বেড়ে যায়। এতে প্রতিষ্ঠানের উৎপাদনশীলতাও বাড়ে।"
        },
        {
          "label": "গ",
          "question": "উদ্দীপকের প্রথম পর্যায়ে সংগঠনটি কোন ধরনের কাঠামোর অন্তর্ভুক্ত? ব্যাখ্যা করো।",
          "explanation": "উদ্দীপকের প্রথম পর্যায়ের সংগঠনটি সরলরৈখিক সংগঠন কাঠামোর অন্তর্ভুক্ত। এ সংগঠনে কর্তৃত্ব রেখা প্রতিষ্ঠানের উচ্চ পর্যায় থেকে ধারাবাহিকভাবে নিচের পর্যায়ে আসে। আবার, জবাবদিহিতা নিম্ন পর্যায় থেকে উচ্চ পর্যায়ে প্রবাহিত হয়। এটি সবচেয়ে সহজ প্রকৃতির সংগঠন। উদ্দীপকের মি. আজাদ একটি চামড়াজাত শিল্পের মালিক। তার প্রতিষ্ঠানের কারখানা ব্যবস্থাপক একজন ঊর্ধ্বতন কর্মকর্তা। কারখানা ব্যবস্থাপকের অধীনে চারজন ফোরম্যান আছেন। ফোরম্যানদের অধীনে সাধারণ শ্রমিকরা কাজ করে। এতে প্রতিষ্ঠানের কর্তৃত্ব রেখা কারখানা ব্যবস্থাপক থেকে শুরু হয়ে ধারাবাহিকভাবে নিচের পর্যায়ে আসে। এর সাথে সরলরৈখিক, সংগঠনের বৈশিষ্ট্যের মিল আছে। সুতরাং, প্রতিষ্ঠানটি প্রথমে সরলরৈখিক সংগঠন কাঠামো অনুসরণ করেছে।"
        },
        {
          "label": "ঘ",
          "question": "\"সঠিকমানের চামড়াজাত ব্যাগ উৎপাদনে নতুন কর্মকর্তা নিয়োগের মাধ্যমে সংগঠন কাঠামোতে মি. আজাদ যে পরিবর্তন এনেছেন, তা যথার্থ ছিল\" - উদ্দীপকের আলোকে উক্তিটি বিশ্লেষণ করো।",
          "explanation": "সঠিক মানের চামড়াজাত ব্যাগ উৎপাদনে মি. আজাদের পরিবর্তিত সরলরৈখিক ও পদস্থ কর্মী সংগঠন কাঠামোর অনুসরণ যথাযথ ছিল বলে আমি মনে করি। এ সংগঠন কাঠামোতে নির্বাহীকে সহযোগিতার জন্য উপদেষ্টা কর্মী নিয়োগ দেওয়া হয়। এ ধরনের কর্মী নির্দিষ্ট কাজে বিশেষজ্ঞ হয়ে থাকেন। তারা নির্বাহীকে বিভিন্ন পরামর্শ দিয়ে সহায়তা করেন। এতে নির্বাহীর কাজ পরিচালনা সহজ হয়। উদ্দীপকের প্রতিষ্ঠানে সরলরৈখিক সংগঠন কাঠামো বিদ্যমান ছিল। কিন্তু এর মাধ্যমে ত্রুটিমুক্ত পণ্য উৎপাদন করা সম্ভব হচ্ছিল না। তাই চামড়া পণ্যে অভিজ্ঞ একজনকে সহযোগী হিসেবে নিয়োগ দেওয়া হয়। এতে কারখানা ব্যবস্থাপক পণ্যের মান বজায় রাখতে পারছেন। আর উৎপাদন খরচও কমেছে। মি. আজাদ কারখানা ব্যবস্থাপকের সহযোগী হিসেবে উপদেষ্টা কর্মী নিয়োগ দিয়েছেন। এ কর্মী চামড়াজাত পণ্য সম্পর্কিত বিষয়ে অভিজ্ঞ। তাই পণ্যের মান উন্নয়নে তিনি যথাযথ পরামর্শ দিয়েছেন। এছাড়া কম খরচে কীভাবে বেশি উৎপাদন করা যায় সে বিষয়েও তিনি ভূমিকা রেখেছেন। তার যথাযথ পরামর্শগুলো কারখানা ব্যবস্থাপক কাজে লাগিয়েছেন। ফলে কম খরচে মানসম্পন্ন পণ্য উৎপাদন সম্ভব হয়েছে। তাই বলা যায়, সঠিক মানের পণ্য উৎপাদনে সরলরৈখিক ও পদস্থ কর্মী সংগঠন গুরুত্বপূর্ণ ভূমিকা রেখেছে।"
        }
      ]
    },
    {
      "number": "7",
      "uddipok": "মি. ওয়াসী একটি বেসরকারি প্রতিষ্ঠানের হিসাবরক্ষক। প্রতিষ্ঠানের মালিক লক্ষ করলেন, মি. ওয়াসী প্রায়ই দেরিতে কর্মস্থলে আসেন এবং কাজে অমনোযোগী। তিনি একদিন মি. ওয়াসীকে ডেকে কথা বলেন এবং কাজে উদ্দীপ্ত করার জন্য তার পদের নাম পরিবর্তন করে হিসাব নির্বাহী করে দেন। কিন্তু কার্যক্ষেত্রে মি. ওয়াসীর কোনো ইতিবাচক পরিবর্তন হয় না। এতে মালিক তাকে একটি শীতাতপ নিয়ন্ত্রণ কক্ষে বসার ব্যবস্থা করেন। পরবর্তীতে দেখা গেল মি. ওয়াসী ঠিকমতো দায়িত্ব পালন করছেন।",
      "tag": "CTG.B 19",
      "sub_questions": [
        {
          "label": "ক",
          "question": "প্রেষণা কাকে বলে?",
          "explanation": "কর্মীদের কাজের ক্ষমতা সম্পূণ ব্যবহারের লক্ষ্যে তাদের কাজের প্রতি অনুপ্রাণিত বা উৎসাহী করার প্রক্রিয়াকে প্রেষণা বলে।"
        },
        {
          "label": "খ",
          "question": "আত্মতৃপ্তির চাহিদা বলতে কী বোঝায়?",
          "explanation": "সমাজে বসবাসরত বন্ধু-বান্ধব, আত্মীয়স্বজন ও সহকর্মীদের থেকে মান-মর্যাদা, প্রতিপত্তি, খ্যাতি প্রভৃতির দিক দিয়ে নিজেকে উচ্চতায় নিয়ে যাওয়ার আকাঙ্ক্ষাকে আত্মতৃপ্তির চাহিদা বলে। আব্রাহাম হ্যারন্ড মাসলোর (Abraham Harold Maslow) চাহিদা সোপান তত্ত্ব অনুযায়ী এ পর্যায়ে মানুষ নিজেকে অন্য সবার থেকে উপরে রাখার চিন্তা করে। মানুষ তার কাজের মাধ্যমে খ্যাতি অর্জন করতে চায়। সে সমাজের সম্মানজক ব্যক্তি হতে চায়।"
        },
        {
          "label": "গ",
          "question": "উদ্দীপকে মি. ওয়াসীকে প্রথম পর্যায়ে কোন ধরনের প্রেষণা দেওয়া হয়? ব্যাখ্যা করো।",
          "explanation": "উদ্দীপকের মি. ওয়াসীকে প্রথম পর্যায়ে অনার্থিক প্রেষণা দেওয়া হয়। এ পদ্ধতিতে কর্মীকে প্রেষণা দিতে অর্থ ছাড়া অন্য কোনো উপায় অবলম্বন করা হয়। সুষ্ঠু কর্মপরিবেশ, উত্তম ব্যবহার, ভালো কাজের প্রশংসা প্রভৃতি অনার্থিক প্রেষণার অন্তর্গত। এগুলো কর্মীকে কাজ করতে উৎসাহী করে। উদ্দীপকের মি. ওয়াসী একটি বেসরকারি প্রতিষ্ঠানের হিসাবরক্ষক। তিনি প্রায়ই দেরিতে কর্মস্থলে আসেন এবং কাজে অমনোযোগী থাকেন। এ পর্যায়ে তার পদের নাম পরিবর্তন করে হিসাব, নির্বাহী করে দেওয়া হয়। এটি কর্মীকে আর্থিক বাড়তি সুবিধা দেয় না। কিন্তু কর্মীকে মানসিকভাবে ইতিবাচক করে তোলে। তাই বলা যায়, প্রথম পর্যায়ে মি. ওয়াসীকে অনার্থিক প্রেষণা দেওয়া হয়।"
        },
        {
          "label": "ঘ",
          "question": "কর্মক্ষেত্রে মি. ওয়াসীর ইতিবাচক পরিবর্তন হার্জবার্গের দ্বি-উপাদান তত্ত্বের যে উপাদান ভূমিকা রেখেছে, তা উদ্দীপকের আলোকে মূল্যায়ন করো।",
          "explanation": "কর্মক্ষেত্রে মি. ওয়াসীর ইতিবাচক পরিবর্তনে হার্জবার্গের দ্বি-উপাদান তত্ত্বের রক্ষণাবেক্ষণকারী উপাদান ভূমিকা রেখেছে। এ ধরনের উপাদান কাজের সাথে জড়িত ও আবশ্যকীয় বিবেচিত হয়। এগুলো কর্মীদের কাজে উৎসাহী করে না। কিন্তু এর অনুপস্থিতিতে কর্মীর মধ্যে অসন্তুষ্টি দেখা দেয়। কার্যপরিবেশ, বেতন, পদমর্যাদা, নিরাপত্তা প্রভৃতি রক্ষণাবেক্ষণকারী উপাদানের অন্তর্ভুক্ত। এগুলো না থাকলে কর্মীরা যথাযথভাবে কাজ করতে পারে না। উদ্দীপকের মি. ওয়াসী একটি প্রতিষ্ঠানের হিসাবরক্ষক। তিনি প্রায়ই দেরিতে কর্মস্থল আসেন এবং কাজে অমনোযোগী। এজন্য তার পদের নাম পরিবর্তন করে দিলেও আচরণে কোনো পরিবর্তন আসে না। পরবর্তীতে প্রতিষ্ঠানের মালিক তাকে একটি শীতাতাপ নিয়ন্ত্রিত কক্ষে বসার ব্যবস্থা করেন। মি. ওয়াসীর ইতিবাচক পরিবর্তনে হার্জবার্গের দ্বি-উপাদান তত্ত্বের রক্ষণাবেক্ষণকারী উপাদান ভূমিকা রাখছে। প্রতিষ্ঠানে অনুকূল কাজের পরিবেশ না থাকায় মি. ওয়াসী দায়িত্ব পালনে অবহেলা করেন। শীতাতাপ নিয়ন্ত্রিত কক্ষে বসার ব্যবস্থা করলে তার মধ্যে ইতিবাচক পরিবর্তন আসে। মি. ওয়াসীকে দেওয়া সুবিধা প্রেষণার দ্বি-উপাদান তত্ত্বের' রক্ষণাবেক্ষণকারী উপাদানের অন্তর্গত। এর উপস্থিতিতে তিনি তার দায়িত্ব যথাযথভাবে পালন করতে শুরু করেন। সুতরাং, মি. ওয়াসীর কাজে আগ্রহ ফিরিয়ে আনতে রক্ষণাবেক্ষণকারী উপাদানের ভূমিকা গুরুত্বপূর্ণ।"
        }
      ]
    },
    {
      "number": "8",
      "uddipok": "মি. রহমান একটি কৃষি ফার্মের মালিক। বর্তমানে তিনি পরিকল্পনা বাস্তবায়নে কোনো আপোষ করেন না। ফার্মের কর্মীদের সাথে কোনো ধরনের পরামর্শ না করেই সিদ্ধান্ত গ্রহণ করেন। কর্মীরা তাদের সুযোগ-সুবিধার ব্যাপারে আলাপ করার জন্য কোনো সাহস পান না। কিন্তু তারপরও কোনো অসন্তোষ তাদের মাঝে নেই। মি রহমান সামনে দাঁড়ালেই সবাই কৃতজ্ঞচিত্তে আপন মনে কাজ করতে থাকেন।",
      "tag": "CTG.B 19",
      "sub_questions": [
        {
          "label": "ক",
          "question": "নেতৃত্ব' কী?",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর কৌশলকে নেতৃত্ব বলে।"
        },
        {
          "label": "খ",
          "question": "আনুষ্ঠানিক নেতৃত্ব' বলতে কী বোঝায়?",
          "explanation": "প্রতিষ্ঠানের সাংগঠনিক কাঠামোর পদমর্যাদা থেকে নিয়মতান্ত্রিকভাবে নেতৃত্ব দেওয়া হলো আনুষ্ঠানিক নেতৃত্ব। এ নেতৃত্বে প্রাতিষ্ঠানিক নিয়ম অনুযায়ী ঊর্ধ্বতন কর্মকর্তা তার অধস্তন কর্মীর নেতা হিসেবে বিবেচিত হয়। এ ধরনের নির্দিষ্ট নিয়মে নেতা অধীনস্থদের পরিচালনা করেন। আর অধীনস্থ যথাযথভাবে ঊর্ধ্বতনের আদেশ মানতে বাধ্য থাকে। যেমন: কোম্পানির চেয়ারম্যান, কলেজের 'অধ্যক্ষের দেওয়া নেতৃত্ব।"
        },
        {
          "label": "গ",
          "question": "ক্ষমতা প্রয়োগের দৃষ্টিতে মি. রহমানের 'নেতৃত্বের ধরন' ব্যাখ্যা করো।",
          "explanation": "ক্ষমতা প্রয়োগের দৃষ্টিতে মি. রহমান পিতৃসুলভ নেতৃত্ব দেন। এ ধরনের নেতা অধস্তনদের ওপর কর্তৃত্বশালী হন। কিন্তু তিনি তাদের সাথে ভালো ব্যবহার করেন। তিনি কর্মীদের মধ্যে শ্রদ্ধাবোধ জাগিয়ে কাজ আদায়ের চেষ্টা করেন। এতে তারা সব সময় সন্তুষ্ট থাকে এবং কাজের প্রতি আগ্রহী হয়। উদ্দীপকের মি. রহমান তার প্রতিষ্ঠানের পরিকল্পনা বাস্তবায়নে কোনো আপোষ করেন না। তিনি কর্মীদের পরামর্শ নেন না। কর্মীরা তাকে ভয় পান। কিন্তু তারপরও তাদের মধ্যে কোনো অসন্তোষ নেই। মি. রহমান সামনে দাঁড়ালেই সবাই কৃতজ্ঞচিত্তে আপন মনে কাজ করতে থাকেন। কারণ, তার প্রতি কর্মীদের শ্রদ্ধাবোধ তৈরি হয়েছে। কর্মীরা তার প্রতি অনুগত থাকেন। তাই তারা নিজ উদ্যোগেই আগ্রহী হয়ে কাজ করেন। এসব বৈশিষ্ট্য পিতৃসুলভ নেতৃত্বের সাথে সম্পর্কিত। সুতরাং, মি. রহমান পিতৃসুলভ নেতৃত্বের মাধ্যমে প্রতিষ্ঠান পরিচালনা করেন।"
        },
        {
          "label": "ঘ",
          "question": "তুমি কি মনে করো, মি. রহমানের নেতৃত্বের প্রতি অনুগত হয়েই কর্মীরা উৎসাহের সাথে অর্পিত দায়িত্ব পালন করে? যুক্তিসহ তোমার মতামত দাও।",
          "explanation": "মি. রহমানের পিতৃসুলভ নেতৃত্বের প্রতি অনুগত হয়েই কর্মীরা উৎসাহ নিয়ে নিজ দায়িত্ব পালন করেন বলে আমি মনে করি। এ নেতৃত্বে নেতা অধস্তনদের সাথে আন্তরিক ব্যবহার করেন। তাদের মাঝে শ্রদ্ধাবোধ জাগিয়ে কাজ আদায়ের চেষ্টা করেন। নেতা এক্ষেত্রে কর্মীদের অভাব-অভিযোগের প্রতি গুরুত্ব দেন। এছাড়া, তিনি স্নেহ ও মমতা দেওয়ার মাধ্যমে কাজ আদায় করেন। উদ্দীপকের মি. রহমান একটি কৃষি ফার্মের মালিক। তিনি পরিকল্পনা বাস্তবায়নে কোনো আপোষ করেন না। সিদ্ধান্ত নিতে কারও পরামর্শ বা সুযোগ-সুবিধা বিবেচনা করেন না। কর্মীরা এ ব্যাপারে আলাপ করার সাহস পান না। কিন্তু, তারপরও কর্মীরা তার প্রতি অসন্তুষ্ট হন না। তিনি - সামনে দাঁড়ালেই সবাই মনোযোগের সাথে কাজ করতে থাকেন। এটি পিতৃসুলভ নেতৃত্বের বহিঃপ্রকাশ। মি. রহমানের প্রতি কর্মীদের আস্থা ও শ্রদ্ধাবোধ অনেক দৃঢ়। তারা মি. রহমানের প্রতি যথেষ্ট বাধ্যগত ও অনুগত হয়ে থাকেন। তাই প্রতিষ্ঠানকে তারা নিজের ভেবে কাজ করেন। এতে তাদের নিজেদের মধ্যে কাজ করার আগ্রহ তৈরি হয়। সুতরাং, পিতৃসুলভ নেতৃত্বের কারণে উদ্দীপকের কর্মীরা নিজ উদ্যোগে দায়িত্ব পালন করেন।"
        }
      ]
    },
    {
      "number": "9",
      "uddipok": "মি. আতাউরের সাবান তৈরির কারখানায় শ্রমিকদের সাথে সুপারভাইজারের সাপ্তাহিক শ্রমঘণ্টার হিসাব নিয়ে হট্টগোল হয়। মি. আতাউর সংবাদ পেয়ে তার ব্যক্তিগত কর্মকর্তা মি. করিমকে দুপুরের খাবারের সময় শ্রমিকদের কেন্টিনে পাঠায়। মি. করিম শ্রমিকদের সাথে কথা বলেন এবং নিজের মতো করে শ্রমিকদের অসন্তুষ্টি দূর করেন। এদিকে মি. আতাউর সংবাদ পান কিছু লোক তার সাবান নকল করে বাজারজাতকরণ করছে। তাৎক্ষণিকভাবে ক্রেতাদের অবগতি করার জন্য প্যাকেটের গায়ে ট্রেডমার্ক দেখে সাবান কেনার বিজ্ঞাপন টেক্সিভিশনে প্রচারের ব্যবস্থা নেন।",
      "tag": "CTG.B 19",
      "sub_questions": [
        {
          "label": "ক",
          "question": "'উলম্ব যোগাযোগ' কী?",
          "explanation": "সংগঠনের ঊর্ধ্বতন ও অধীনস্থ অর্থাৎ উচ্চ স্তর ও নিম্ন স্তরের ব্যক্তিদের মধ্যে তথ্য প্রবাহের মাধ্যমে যোগাযোগ প্রতিষ্ঠা হলে, তাকে উলম্ব যোগাযোগ বলে।"
        },
        {
          "label": "খ",
          "question": "ফলাবর্তন' বলতে কী বোঝায়?",
          "explanation": "ফলাবর্তন বলতে প্রেরকের সংবাদের প্রেক্ষিতে প্রাপকের দেওয়া প্রত্যুত্তর বা মনোভাব প্রকাশকে বোঝায়। 4 এর মাধ্যমে প্রাপকের কাছে তথ্যের বা সংবাদের বিষয়বস্তু স্পষ্ট হচ্ছে কি না তা জানা যায়। এতে প্রেরক প্রাপকের মনোভাব বা উত্তর জানতে পারে। প্রয়োজনে একাধিকবার উত্তর-প্রত্যুত্তরের মধ্য দিয়ে যোগাযোগের উদ্দেশ্য অর্জন হয়।"
        },
        {
          "label": "গ",
          "question": "উদ্দীপকের মি. আতাউর সাবানের নকল প্রতিরোধে ক্রেতাদের অবহিত করতে কোন ধরনের যোগাযোগ করেন? ব্যাখ্যা করো।",
          "explanation": "উদ্দীপকের মি. আতাউর সাবানের নকল প্রতিরোধে ক্রেতাদের অবহিত করতে গণযোগাযোগ করেন। এ ধরনের যোগাযোগে কোনো সংবাদ বা তথ্য নির্দিষ্ট মাধ্যম ব্যবহার করে বৃহৎ ভৌগোলিক এলাকার প্রাপকের কাছে পৌঁছানো যায়। এতে ব্যাপক সংখ্যক ও বিক্ষিপ্ত প্রাপকের কাছে দ্রুত সংবাদ পাঠানো যায়। সংবাদপত্র, রেডিও, টেলিভিশন, ইন্টারনেট প্রভৃতি গণযোগাযোগের মাধ্যম। উদ্দীপকের মি. আতাউর সংবাদ পান, কিছু লোক তার কারখানার সাবান নকল করে বাজারজাত করছে। তাই তিনি তাৎক্ষণিকভাবে ক্রেতাদের খবরটি জানাতে চান। তিনি প্যাকেটের গায়ে ট্রেডমার্ক দেখে সাবান কেনার বিজ্ঞাপন টেলিভিশনে প্রচারের ব্যবস্থা নেন। এতে বেশি সংখ্যক ক্রেতার কাছে দ্রুত খবরটি পৌছানো যাবে। ফলে বিভিন্ন এলাকার ক্রেতা একসাথে সাবান নকলের বিষয়টি জানতে পারবেন। আর একটি নির্দিষ্ট মাধ্যম হওয়ায় মি. আতাউরের বিজ্ঞাপন বাবদ খরচ কমবে। এছাড়া, ক্রেতা সচেতনতা তৈরিতে টেলিভিশনে বিজ্ঞাপন একটি কার্যকর উপায়। এভাবে একসাথে অনেক প্রাপককে কোনো সংবাদ জানানোর সাথে গণযোগাযোগের মিল আছে। সুতরাং, মি. আতাউর গণযোগাযোগের মাধ্যমে সাবানের নকল হওয়া সম্পর্কে ক্রেতাদের জানিয়েছেন।"
        },
        {
          "label": "ঘ",
          "question": "প্রাতিষ্ঠানিক সম্পর্কের ভিত্তিতে মি. করিম শ্রমিকদের সাথে যে ধরনের যোগাযোগ করেছেন, উদ্দীপকের আলোকে এর তাৎপর্য মূল্যায়ন করো।",
          "explanation": "এতে যোগাযোগের ক্ষেত্রে স উদ্দীপকের মি. আতাউর একটি সাবান ? কারখানায় শ্রমিকের সাথে সুপারভাইজায়ে নিয়ে হট্টগোল হয়। এ সমস্যা সমাধানে কর্মকর্তা মি. করিমকে শ্রমিকদের কেন্টিনে শ্রমিকদের সাথে কথা বলে তাদের অসন্তুষ্টি শ্রমিকদের সমস্যা দূর করার ক্ষেত্রে প্রথমে কর্মী মি. করিমকে জানান। এরপর মি. শ্রমিকদের সাথে যোগাযোগ করেন। এ যে থেকে ক্রমান্বয়ে নিচের স্তরে প্রবাহিত হয়েছে নির্দেশ স্তর অনুযায়ী অধস্তনদের কাছে যোগাযোগ। এ ধরনের যোগাযোগে অ সমস্যার দ্রুত সমাধান হয়। এতে তারা ব আর উর্ধ্বতনের দেওয়া নির্দেশ সকলেই প্রতিষ্ঠানে শৃঙ্খলা বজায় থাকে। মি. আম যোগাযোগে শ্রমিকদের সমস্যার দ্রুত সমাধ শ্রমিকদের সাথে মি. আতাউরের নিম্নগামী হয়েছে।"
        }
      ]
    },
    {
      "number": "10",
      "uddipok": "আব্দুর রহমান একটা সেবাদানকারী প্রতিষ্ঠানের অফিস সহকারী। প্রতিষ্ঠানটি মিরপুর, ঢাকাতে অবস্থিত। অফিসের মার্কেটিং ম্যানেজার আব্দুর রহমানকে একটি চিঠি ঢাকার উত্তরা একটি অফিসে দ্রুত দিয়ে আসতে বলে বাইরে চলে গেলেন। একটু পরেই অ্যাকাউন্টস ম্যানেজার আরেকটি চিঠি তাকে দ্রুত মতিঝিলের একটি অফিসে জমা দিতে বললেন। ইতিপূর্বে প্রতিষ্ঠানের মালিক তার পিয়নকে বলেছিলেন আব্দুর রহমান যেন তার বাসায় যায়, যা পিয়ন আব্দুর রহমানকে বলতে ভুলে গেছে। আব্দুর রহমান দায়িত্ব পালন করতে সমস্যায় পড়লো।",
      "tag": "CTG.B 19",
      "sub_questions": [
        {
          "label": "ক",
          "question": "সমন্বয়' কী?",
          "explanation": "প্রাতিষ্ঠানিক লক্ষ্য অর্জনের জন্য প্রতিষ্ঠানে নিয়োজিত বিভিন্ন ব্যক্তি ও বিভাগের প্রচেষ্টাকে একসাথে গ্রথিত, সংযুক্ত ও সুসংহত করার প্রক্রিয়াকে সমন্বয় বলে।"
        },
        {
          "label": "খ",
          "question": "নমনীয়তার নীতি' বলতে কী বোঝায়?",
          "explanation": "পরিবর্তিত পরিস্থিতির সাথে খাপ খাওয়ানোর উদ্দেশ্যে পরিকল্পনায় প্রয়োজনীয় সমন্বয়, সংশোধন বা পরিবর্তন রাখার সুযোগকে নমনীয়তার নীতি বলে। প্রতিষ্ঠানের পরিকল্পনা, উদ্দেশ্য ও পদ্ধতিতে প্রয়োজনে পরিবর্তন এনে প্রতিষ্ঠানকে লক্ষ্যের দিকে এগিয়ে নেওয়াই নমনীয়তার কাজ। প্রতিষ্ঠানে প্রতিনিয়ত যে পরিস্থিতির পরিবর্তন হয়, তা মোকাবিলা করার জন্যই নমনীয়তার নীতি অনুসরণ করা দরকার।"
        },
        {
          "label": "গ",
          "question": "সমন্বয়ের কোন নীতির অনুপস্থিতির কারণে উদ্দীপকের আব্দুর রহমান দায়িত্ব পালনে সমস্যায় পড়ে গেলেন -ব্যাখ্যা করো।",
          "explanation": "সমন্বয়ের আদেশের ঐক্যের নীতির (Principle of unity of command) অনুপস্থিতির কারণে উদ্দীপকের আব্দুর রহমান দায়িত্ব পালনে সমস্যায় পড়ে গেলেন। এ নীতিতে একজন কর্মীকে একই সময়ে শুধু একজন নির্বাহীই আদেশ দেন। একই সাথে একাধিক নির্বাহী আদেশ দিলে কর্মীর কাজে বিশৃঙ্খলা তৈরি হয়। এতে কর্মী কোনো কাজই সুষ্ঠুভাবে সম্পন্ন করতে পারে না। উদ্দীপকের আব্দুর রহমান একটি প্রতিষ্ঠানের অফিস সহকারী। প্রতিষ্ঠানটির মার্কেটিং ম্যানেজার তাকে উত্তরার একটি অফিসে চিঠি দিয়ে আসতে, বলেন। একটু পরেই একাউন্টস ম্যানেজার \"তাকে মতিঝিলের অফিসে একটি চিঠি দিয়ে আসতে বলেন। আবার, প্রতিষ্ঠানের মালিক আব্দুর রহমানকে তার বাসায় যেতে বলেন। একই সময়ে আব্দুর রহমান একাধিক নির্বাহীর কাছ থেকে আদেশ পান। ফলে তিনি তার কাজগুলো সঠিকভাবে করতে পারেননি। সুতরাং, আব্দুর রহমান সমন্বয়ের আদেশের ঐক্য নীতির অভাবে দায়িত্ব পালনে সমস্যায় পড়েন।"
        },
        {
          "label": "ঘ",
          "question": "কার্যকর সমন্বয়ের উপায় হিসেবে প্রত্যক্ষ যোগাযোগের গুরুত্ব উদ্দীপকের আলোকে বিশ্লেষণ করো।",
          "explanation": "কার্যকর সমন্বয়ের উপায় হিসেবে উদ্দীপকের প্রতিষ্ঠানে প্রত্যক্ষ যোগাযোগ গুরুত্বপূর্ণ ভূমিকা পালন করে। এ নীতিতে নির্বাহী ব্যক্তিগতভাবে কর্মীদের সাথে সরাসরি যোগাযোগ করেন। এতে নির্ভুল তথ্য বিনিময় হয়। এছাড়া নির্বাহী কর্মীদের সুবিধা- অসুবিধা বিবেচনা করে প্রয়োজনীয় পদক্ষেপ নিতে পারেন। ফলে কাজের সুষ্ঠু সমন্বয় হয়। উদ্দীপকের আব্দুর রহমান একটি প্রতিষ্ঠানের অফিস সহকারী। প্রতিষ্ঠানটির মালিক তার পিয়নকে বলেন, আব্দুর রহমান যেন তার বাসায় যায়। কিন্তু পিয়ন তাকে বলতে ভুলে যায়। এতে আব্দুর রহমান তার দায়িত্ব পালনে সমস্যায় পড়েন। প্রতিষ্ঠানটির মালিক নিজে আব্দুর রহমানের সাথে যোগাযোগ করলে এ সমস্যা হতো না। প্রত্যক্ষ যোগাযোগের নীতিতে প্রতিষ্ঠানের প্রতিটি বিভাগ, উপবিভাগ ও ব্যক্তির মধ্যে যথাযথভাবে তথ্য বিনিময় হয়। এতে কর্মী তার কাজ সম্পর্কে সুস্পষ্ট ধারণা পায়। এছাড়া পরস্পরের সমস্যা সম্পর্কে জানতে পারে। এরপর তারা নিজেরাই পরামর্শ করে সমস্যার সমাধান করতে পারে। ফলে কর্মীদের মধ্যে সুসম্পর্ক তৈরি হয়। এতে কর্মীর বিভিন্ন কাজের সমন্বয় করা সহজ হয়। ফলে প্রতিষ্ঠানের সফলতা অর্জন সম্ভব হয়। তাই বলা যায়, কার্যকর সমন্বয়ের উপায় হিসেবে প্রত্যক্ষ যোগাযোগের গুরুত্ব অপরিসীম।"
        }
      ]
    },
    {
      "number": "11",
      "uddipok": "মি. শামীম একটি কাপড় তৈরি, কারখানার মালিক। এ বছর তিনি দুই লক্ষ চল্লিশ হাজার মিটার কাপড় সরবরাহের একটি ফরমায়েশ পান। তার কারখানাটির বাৎসরিক কার্যদিবস ৩০০ দিন এবং দৈনিক ৮ ঘণ্টা উৎপাদনে থাকে। তিনি কারখানা ব্যবস্থাপককে সেই অনুযায়ী উৎপাদনের নির্দেশ দেন। কিন্তু বছর শেষে হিসাব করে দেখলেন বিভিন্ন যান্ত্রিক ত্রুটির কারণে দুই লক্ষ মিটার কাপড় উৎপাদন হয়, যা তিনি আগে গুরুত্ব সহকারে লক্ষ করেননি।",
      "tag": "CTG.B 19",
      "sub_questions": [
        {
          "label": "ক",
          "question": "'বাজেট' কী?",
          "explanation": "বাজেট হলো কোনো কাজের সংখ্যাত্মক পরিকল্পনা।"
        },
        {
          "label": "খ",
          "question": "ব্যক্তিগত পর্যবেক্ষণ' বলতে কী রোঝায়?",
          "explanation": "নিয়ন্ত্রণের উদ্দেশ্যে ঊর্ধ্বতন কর্তৃক সরাসরি অধস্তনদের কাজ তদারক করাকে ব্যক্তিগত পর্যবেক্ষণ বলে। এক্ষেত্রে প্রতিষ্ঠানের একজন ঊর্ধ্বতন কর্মকর্তা স্ব-শরীরে উপস্থিত হয়ে অধীনস্থদের কাজের খোঁজ নেন। কাজে ভুল-ত্রুটি পেলে তিনি তা সংশোধনের পরামর্শ দেন। ফলে ব্যক্তিগত পর্যবেক্ষণ পদ্ধতিতে নিয়ন্ত্রণ কাজ দ্রুত ও সহজে করা যায়।"
        },
        {
          "label": "গ",
          "question": "উদ্দীপকে উল্লিখিত ফরমায়েশের লক্ষ্যমাত্রা অর্জনে ঘণ্টা প্রতি কত মিটার কাপড় উৎপাদন করতে হবে?",
          "explanation": "উদ্দীপকে উল্লিখিত ফরমায়েশের লক্ষ্যমাত্রা অর্জনে ঘণ্টা প্রতি ১০০ মিটার কাপড় উৎপাদন করতে হবে। প্রতিষ্ঠানের প্রণীত পরিকল্পনা অনুযায়ী সব কাজ সঠিকভাবে সম্পাদন হচ্ছে কি না, তা যাচাই করতে হয়। এতে কোনো ভুল-ত্রুটি পেলে তার জন্য সংশোধনমূলক ব্যবস্থা নেওয়া হয়। আর এ কাজটি হলো নিয়ন্ত্রণ। এর মাধ্যমে পরিকল্পনার সফল বাস্তবায়ন সম্ভব হয়। উদ্দীপকের মি. শামীম একটি কাপড় তৈরির কারখানার মালিক। এ বছর তিনি দুই লক্ষ চল্লিশ হাজার মিটার কাপড় সরবরাহের ফরমায়েশ পান। তার কারখানাটির বার্ষিক কার্যদিবস ৩০০ দিন ও দৈনিক ৮ ঘণ্টা উৎপাদন কাজ চলমান থাকে। সুতরাং, কারখানাটির দৈনিক উৎপাদনের পরিমাণ = (২,৪০,০০০ + ৩০০) মিটার = ৮০০ মিটার। আর, কারখানাটির ঘণ্টা প্রতি উৎপাদনের পরিমাণ = (৮০০÷৮) মিটার = ১০০ মিটার। অতএব, ফরমায়েশের লক্ষ্যমাত্রা অর্জনে মি. শামীমের কারখানায় প্রতি ঘণ্টায় ১০০ মিটার কাপড় উৎপাদন প্রয়োজন।"
        },
        {
          "label": "ঘ",
          "question": "নিয়ন্ত্রণ প্রক্রিয়া যথাযথভাবে অনুসরণ না করাতে মি. শামীম লক্ষ্যমাত্রা অর্জনে ব্যর্থ হয়েছেন\"- তুমি কি একমত? যুক্তিসহ উত্তর দাও।",
          "explanation": "নিয়ন্ত্রণ প্রক্রিয়া যথাযথভাবে অনুসরণ না করাতে মি. শামীম লক্ষ্যমাত্রা অর্জনে ব্যর্থ হয়েছেন'- এর সাথে আমি একমত। আদর্শমান নির্ধারণের মাধ্যমে নিয়ন্ত্রণ প্রক্রিয়া শুরু হয়। এরপর নির্দিষ্ট সময় শেষে প্রকৃত কার্যফল পরিমাপ করা হয়। পরবর্তী ধাপে আদর্শমানের সাথে প্রকৃত কার্যফলের তুলনা করা হয়। এক্ষেত্রে কোনো বিচ্যুতি পেলে তার কারণ শনাক্ত করা হয়। সবশেষে সংশোধনমূলক ব্যবস্থার মাধ্যমে বিচ্যুতি নিয়ন্ত্রণে ব্যবস্থা নেওয়া হয়। উদ্দীপকের মি. শামীম তার কারখানায় দুই লক্ষ চল্লিশ হাজার মিটার কাপড় সরবরাহের ফরমায়েশ পান। কারখানাটির বার্ষিক কার্যদিবস ৩০০ দিন ও দৈনিক ৮ ঘণ্টা উৎপাদন নির্ধারণ করা হয়। কিন্তু বছর শেষে হিসাব করে দেখা যায়, বিভিন্ন যান্ত্রিক ত্রুটির কারণে দুই লক্ষ মিটার কাপড় উৎপাদন হয়। মি. শামীম নির্দিষ্ট উৎপাদন একক নির্ধারণে প্রয়োজনীয় উপকরণ বিবেচনা করেননি। তিনি অনুমানের ভিত্তিতে ফরমায়েশের লক্ষ্যমাত্রা অর্জনের পদক্ষেপ নেন। উৎপাদন কাজ শুরু হওয়ার পরও তিনি কোনো নিয়ন্ত্রণ ব্যবস্থা আরোপ করেননি। তার উচিত ছিল প্রতি সপ্তাহ বা নির্দিষ্ট সময় শেষে উৎপাদন কাজ পর্যবেক্ষণ করা। এতে কোনো ভুল- ত্রুটি ধরা পড়লে তিনি তা সংশোধনের ব্যবস্থা নিতে পারতেন। পরবর্তীতে সংশোধনমূলক ব্যবস্থার মাধ্যমে তিনি লক্ষ্যমাত্রা অর্জন করতে পারতেন। কিন্তু, মি. শামীম আদর্শমান নির্ধারণ করলেও নিয়ন্ত্রণ প্রক্রিয়ার পরবর্তী প্রক্রিয়া অনুসরণ করেননি। তিনি নির্দিষ্ট সময় শেষে আদর্শমানের সাথে প্রকৃত কার্যফলের তুলনা করলে এ সমস্যা হতো না। সুতরাং, মি. শামীম যথাযথভাবে নিয়ন্ত্রণ প্রক্রিয়া অনুসরণ না করাতে লক্ষ্যমাত্রা অর্জনে ব্যর্থ হয়েছেন।"
        }
      ]
    }
  ]
}