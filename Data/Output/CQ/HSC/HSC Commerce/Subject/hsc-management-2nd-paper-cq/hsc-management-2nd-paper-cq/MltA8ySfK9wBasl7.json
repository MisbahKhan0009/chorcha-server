{
  "title": "রাজশাহী বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মিস জ্যোতিকে প্রতিষ্ঠানের নীতিমালা ও কৌশল প্রণয়ন এবং সিদ্ধান্ত নেওয়ার তা গুরুত্বপূর্ণ কাজ করতে হয়। অন্যদিকে, ফোরম্যানকে একই সাথে উৎপাদন সাবস্থাপক ও বিক্রয় ব্যবস্থাপকের আদেশ পালন করতে হয়। ফলে তিনি তার দায়িত্ব সঠিকভাবে পালন করতে পারেন না, যা প্রতিষ্ঠানকে ক্ষতিগ্রস্ত করেছে।",
      "tag": "RB 19",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনার জনক কে?",
          "explanation": "বৈজ্ঞানিক ব্যবস্থাপনার জনক হলেন আমেরিকান মেকানিক্যাল ইঞ্জিনিয়ার ফ্রেডারিক উইন্সলো টেলর (Frederick Winslow Taylor) ।"
        },
        {
          "label": "খ",
          "question": "'ব্যবস্থাপনা সর্বজনীন'--ব্যাখ্যা করো।",
          "explanation": "'ব্যবস্থাপনা সর্বজনীন' উক্তিটি গ্রিক দার্শনিক সক্রেটিসের (Socrates) এ সর্বজনীনতা বলতে সর্বত্র, 'সব ক্ষেত্রে, সকলের মাধ্যমে স্বীকৃত ব্যবস্থাপনা জ্ঞানের আবশ্যকতা ও প্রয়োগযোগ্যতাকে বোঝায়। পরিবার, রাষ্ট্র এবং ব্যবসায় সংগঠনের 'সব ক্ষেত্রে ব্যবস্থাপনার কাজগুলো (পরিকল্পনা প্রণয়ন, সংগঠিতক্রণ, নির্দেশনা, প্রেষণা, সমন্বয় ও নিয়ন্ত্রণ) প্রয়োগ করা হয়। স্থানীয় পরিবেশ-পরিস্থিতি, সামাজিক রীতি-নীতি প্রভৃতি কারণে বিভিন্ন প্রতিষ্ঠানের ব্যবস্থাপনা পদ্ধতি ভিন্ন হতে পারে। তবে ব্যবস্থাপনার কাজগুলো প্রয়োগের ক্ষেত্রে তেমন কোনো পার্থক্য দেখা যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "উদ্দীপকের মিস জ্যোতি ব্যবস্থাপনার কোন স্তরের কর্মকর্তা? ব্যাখ্যা করো।",
          "explanation": "উদ্দীপকের মিস জ্যোতি ব্যবস্থাপনার উচ্চ স্তরের কর্মকর্তা। এ স্তরের ব্যবস্থাপকগণ প্রতিষ্ঠানের জন্য দীর্ঘমেয়াদি নীতি ও পরিকল্পনা তৈরি করেন। আর তাদের সিদ্ধান্ত বাস্তবায়নের জন্য মধ্য ও নিম্ন স্তরের কর্মীরা কাজ করে। প্রতিষ্ঠানের চেয়ারম্যান, পরিচালনা পর্ষদ, কোম্পানি সচিব, ব্যবস্থাপনা পরিচালক প্রভৃতি ব্যক্তিবর্গ উচ্চ স্তরের অন্তর্ভুক্ত। উদ্দীপকের মিস জ্যোতি একটি প্রতিষ্ঠানে কর্মরত আছেন। তিনি এর মূল নীতি, কৌশল ও পরিকল্পনা তৈরি করেন। আর এগুলো বাস্তবায়নের জন্য তিনি মধ্য স্তরকে নির্দেশ দেন। তিনি প্রতিষ্ঠানের জন্য প্রধান ও গুরুত্বপূর্ণ সিদ্ধান্তগুলো নিয়ে থাকেন। তাই তার বেশি চিন্তা-ভাবনার প্রয়োজন হয়। তিনি এ কাজে মানসিক শ্রমের সাথে জড়িত থাকেন। এসব কাজ মূলত ব্যবস্থাপনার উচ্চ স্তরে করা হয়। তাই বলা যায়, মিস জ্যোতি একজন উচ্চ স্তরের ব্যবস্থাপক।"
        },
        {
          "label": "ঘ",
          "question": "'আদেশের ঐক্য' নীতি লঙ্ঘিত হওয়ায় উদ্দীপকের প্রতিষ্ঠানটি ক্ষতিগ্রস্ত হচ্ছে- বিশ্লেষণ করো।",
          "explanation": "'আদেশের ঐক্য' নীতি লঙ্ঘিত হওয়ায় উদ্দীপকের প্রতিষ্ঠানটি ক্ষতিগ্রস্ত হচ্ছে-কথাটি যৌক্তিক বলে আমি মনে করি। এ নীতি অনুযায়ী একজন ব্যক্তির আদেশদাতা হবেন একজন মাত্র ব্যক্তি। এতে অধস্তন শুধু একজন ঊর্ধ্বতনের কাছ থেকে প্রয়োজনীয় আদেশ, উপদেশ ও পরামর্শ নেবে। আবার, সে তার ঊর্ধ্বতনের কাছে কাজের জবাবদিহি করবে। উদ্দীপকের প্রতিষ্ঠানের ফোরম্যানকে একই সাথে উৎপাদন ও বিক্রয় ব্যবস্থাপক কাজের আদেশ দেন। এতে ফোরম্যান তার দায়িত্ব সঠিকভাবে পালন করতে পারেন না। একই সাথে দু'জনের আদেশ পালন করতে গিয়ে তিনি কোনো কাজই সঠিকভাবে করতে পারেন না। এটি আদেশের ঐক্য নীতিকে লঙ্ঘন করে। শুধু একজন ঊর্ধ্বতনের কাছ থেকে আদেশ পেলে কর্মী সুষ্ঠুভাবে, কাজ সম্পন্ন করতে পারে। এতে কাজে শৃঙ্খলা রক্ষা হয়। উদ্দীপকের ফোরম্যান দু'জন ব্যবস্থাপকের কাছ থেকে আদেশ পাওয়ায় দ্বৈত অধীনতা তৈরি হয়। এতে তিনি একই সময়ে কোন আদেশ আগে পালন করবেন তা বুঝতে পারেননি। ফলে কাজ সম্পাদনে বিশৃঙ্খলা তৈরি হয়। আর, কোনো কাজই সঠিকভাবে সম্পন্ন হয়নি। এর ফলে প্রতিষ্ঠান লক্ষ্য অর্জনে বাধাগ্রস্ত হয়। সুতরাং, আদেশের ঐক্য নীতি অনুসরণ না করায় উত্ত প্রতিষ্ঠান ক্ষতিগ্রস্ত হয়েছে।"
        }
      ]
    },
    {
      "number": "2",
      "uddipok": "বৃহত্তর ফরিদপুর, যশোর, বরিশাল ও খুলনা অঞ্চলের উন্নয়নের লক্ষ্যে বাংলাদেশ সরকার 'পদ্মা সেতু' নির্মাণের প্রকল্প গ্রহণ করে। নদীর নাব্যতা ও প্রাকৃতিক কিছু কারণে নির্দিষ্ট মেয়াদে নির্মাণ কাজ সম্পন্ন না হওয়ায় শঙ্কা দেখা দেয়। ফলে পরিকল্পনায় কিছু গুণগত পরিবর্তন আনা হয়। আশা করা হচ্ছে অতি দ্রুত নির্মাণ কাজ সম্পন্ন হয়ে ২০২২ সালের মধ্যে সেতুটি সাধারণের জন্য উন্মুক্ত হবে। যা দক্ষিণ অঞ্চলের অর্থনীতিতে গুরুত্বপূর্ণ অবদান রাখবে।",
      "tag": "CB 22,RB 19",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের কাঙ্খিত উদ্দেশ্য অর্জনের জন্য ভবিষ্যতে কোন কাজ কে করবে, কিভাবে করবে, কখন করবে, কতটুকু সময়ের মধ্যে করা হবে, তা আগে থেকেই নির্ধারণ করার কাজকে পরিকল্পনা বলে।"
        },
        {
          "label": "খ",
          "question": "",
          "explanation": ")যে পরিকল্পনা একবার মাত্র ব্যবহারের উদ্দেশ্যে প্রণীত হয় তাকে একার্থক পরিকল্পনা বলে। দ্রুত পরিবর্তনশীল কার্যক্ষেত্র বা ফর্মায়েশ অনুযায়ী পরিচালিত কর্মকান্ডে একার্থক পরিকল্পনা কার্যকর হয়। এছাড়াও বিশেষ কোনো অবস্থা মোকাবেলাতেও এই ধরনের পরিকল্পনা ব্যবহৃত হয়। ফলে দ্রুত ও সহজে প্রাতিষ্ঠানিক লক্ষ্য অর্জন করা যায়। তাই প্রতিষ্ঠানের বিশেষ পরিস্থিতি মোকাবেলাতে একার্থক পরিকল্পনা গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের পদ্মা সেতু প্রকৃতগতভাবে একার্থক পরিকল্পনা। যে পরিকল্পনা একবার মাত্র ব্যবহারের উদ্দেশ্যে প্রণীত হয় তাকে একার্থক পরিকল্পনা বলে।এই ধরনের পরিকল্পনা বারবার ব্যবহার করা যায় না। শুধুমাত্র একটিমাত্র উদ্দেশ্য বাস্তবায়নের জন্য এটি ব্যবহার করা হয়। কোন বিশেষ উদ্দেশ্য ছাড়া সচরাচর এটি প্রতিষ্ঠানে ব্যবহৃত হয় না। পরিকল্পনা অনুযায়ী কাজ শেষ করার পর এই পরিকল্পনার কোন কার্যকারিতা থাকে না। উদ্দীপকে পদ্মা সেতু নির্মাণের প্রকল্পটি একবার মাত্র ব্যবহৃত হবে। এবং পদ্মা সেতুর কাজ সম্পন্ন হওয়ার পর এই পরিকল্পনা কোন কার্যকারিতা থাকবে না। এই থেকে আমরা বলতে পারি যে পদ্মা সেতু নির্মাণের প্রকল্পটি হল একটি একার্থক পরিকল্পনা।"
        },
        {
          "label": "ঘ",
          "question": "",
          "explanation": "উত্তম পরিকল্পনার নমনীয়তা বৈশিষ্ট্যের কারণ উদ্দীপকে সেতু নির্মাণ কার্যসম্পন্ন হতে চলেছে। পরিবর্তীত পরিস্থিতিতে প্রয়োজনীয় সংশোধন ও পরিবর্তন আনার সুযোগ রাখা কে নমনীয়তা বলে। ভবিষ্যৎ সর্বদাই অনিশ্চিত ও পরিবর্তনশীল। কোন পরিস্থিতির কারণে পরিকল্পনায় পরিবর্তন আনার প্রয়োজন হতে পারে। তাই এটি এমনভাবে প্রণয়ন করা উচিত যাতে প্রয়োজনীয় পরিস্থিতির সাথে সামঞ্জস্য রক্ষা করা যায়। উদ্দীপকে আমরা দেখতে পাই, বৃহত্তর ফরিদপুর, যশোর, খুলনা ও বরিশাল অঞ্চলের প্রবৃদ্ধির লক্ষ্যে বাংলাদেশ সরকার পদ্মা সেতু নির্মাণের প্রকল্প গ্রহণ করে। নদীর নাব্যতা ও প্রাকৃতিক কিছু কারণে নির্দিষ্ট নির্মাণ কাজ সম্পন্ন না হওয়ার সংখ্যা দেখা দেয়। ফলে পরিকল্পনায় কিছু গুণগত পরিবর্তন আনা হয়। পরিকল্পনা নমনীয়তা বৈশিষ্ট্যের ফলে পরবর্তীতে পরিকল্পনায় প্রয়োজনীয় সংখ্যক পরিবর্তন ও সংশোধন এর ব্যবস্থা গ্রহণ করা হয়। এখানে পদ্মা সেতু পরিকল্পনার মধ্যে গুণগত পরিবর্তন আনার ফলে কাজ দ্রুত সম্পন্ন হয়ে ২০২২ সালের মধ্যে সেতুটি সর্বসাধারণের জন্য মুক্ত হবেন। তাই বলা যায় যে উত্তম পরিকল্পনা নমনীয়তা বৈশিষ্ট্যের কারণে উদ্দীপকের সেতু নির্মাণ কাজ সম্পন্ন হতে চলেছে।"
        }
      ]
    },
    {
      "number": "3",
      "uddipok": "যোগ্য কর্মী নিয়োগের উদ্দেশ্যে 'X' লি. জাতীয় দৈনিকে বিজ্ঞাপন দেয়। পরবর্তীতে নবনিযুক্ত কর্মীদের দক্ষ করে গড়ে তোলার প্রয়োজনীয় ব্যবস্থা নেন। ফলে প্রতিষ্ঠানে অপচয় কম হয় এবং সহজেই লক্ষ্য অর্জিত হয়।",
      "tag": "RB 19",
      "sub_questions": [
        {
          "label": "ক",
          "question": "কর্মীসংস্থান কী?",
          "explanation": "প্রতিষ্ঠানের জন্য নির্দিষ্ট উৎস থেকে প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কাজ করাকে কর্মীসংস্থান বলে।"
        },
        {
          "label": "খ",
          "question": "কর্মী নির্বাচনকে নেতিবাচক বলা হয় কেন?",
          "explanation": "যে প্রক্রিয়ায় চাকরি প্রার্থীদের মধ্য থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয়, তাকে কর্মী নির্বাচন বলে। এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মাধ্যমে চাকরি প্রার্থীদের যোগ্যতা যাচাই-বাছাই করা হয়। কোনো ধাপে কোনো প্রার্থী অকৃতকার্য হলে, তাকে বাদ দেওয়া হয়। এভাবে কর্মী নির্বাচনের প্রতিটি ধাপেই কৃতকার্যদের রেখে অকৃতকার্য কর্মীদের বাদ দেওয়া হয়। তাই বলা হয়, কর্মী নির্বাচন একটি নেতিবাচক প্রক্রিয়া।"
        },
        {
          "label": "গ",
          "question": "উদ্দীপকে কর্মী সংগ্রহে কোন উৎস অনুসরণ করা হয়? ব্যাখ্যা করো।",
          "explanation": "উদ্দীপকে কর্মী সংগ্রহে বাহ্যিক উৎস অনুসরণ করা হয়। এ ধরনের উৎস থেকে কর্মী সংগ্রহের মাধ্যমে নতুন কর্মসংস্থান হয়। এক্ষেত্রে বিভিন্ন মাধ্যম (বিজ্ঞপ্তি, চাকরি সন্ধানী, শিক্ষা প্রতিষ্ঠান প্রভৃতি) ব্যবহার করা হয়। উদ্দীপকের 'X' লি. যোগ্য কর্মী নিয়োগের উদ্দেশ্যে জাতীয় দৈনিকে বিজ্ঞপ্তি দেয়। এতে বিপুলসংখ্যক প্রার্থী আবেদন করে। এ প্রার্থীরা বিজ্ঞপ্তির মাধ্যমে শূন্যপদটি সম্পর্কে জানতে পারবে। আর, এরা সবাই প্রতিষ্ঠানের বাইরে থেকে আরেদন করবে। এসব বৈশিষ্ট্য বাহ্যিক উৎসের সাথে সম্পর্কিত। সুতরাং, উদ্দীপকে কর্মী সংগ্রহের ক্ষেত্রে বাহ্যিক উৎস অনুসন্ধান করা হয়।"
        },
        {
          "label": "ঘ",
          "question": "\"উপযুক্ত প্রশিক্ষণ কার্যক্রম প্রতিষ্ঠানকে ফলপ্রসূ করে\"-উদ্দীপকের আলোকে এর যথার্থতা বিশ্লেষণ করো।",
          "explanation": "\"উপযুক্ত প্রশিক্ষণ কার্যক্রম প্রতিষ্ঠানকে ফলপ্রসূ করে\"- উদ্দীপকের আলোকে এটি যথার্থ বলে আমি মনে করি। প্রশিক্ষণের মাধ্যমে কর্মীকে হাতে-কলমে শিক্ষাদান করা হয়। ফলে কর্মীর যোগ্যতা ও দক্ষতার উন্নয়ন হয়। কর্মীর মেধা বিকাশে বা বর্তমান কাজে আরও বেশি দক্ষতা অর্জনের উপায় হিসেবে প্রশিক্ষণ অন্যতম উপায়। এটি কর্মীকে বিভিন্ন বিষয়ে বাস্তবসম্মত জ্ঞান দেয়। উদ্দীপকের 'X' লি.-এ বাহ্যিক উৎস থেকে কর্মী সংগ্রহ করা হয়। পরবর্তীতে নতুন নিয়োগ প্রাপ্ত কর্মীদের প্রশিক্ষণের ব্যবস্থা করা হয়। এতে কর্মীরা কাজে দক্ষ হয়। প্রতিষ্ঠানের অপচয়ও কম হয়। কাজের ক্ষেত্রে বেশি দক্ষতা অর্জনের জন্য উক্ত নতুন নিয়োগকৃত কর্মীদের হাতে-কলমে প্রশিক্ষণ দেওয়া হয়। এতে কর্মীদের মনোবল উন্নত হয়। তারা তাদের কাজে মনোযোগ বাড়াতে পারে। ফলে কর্মীর দক্ষতা বাড়ে এবং প্রতিষ্ঠান সহজে সফলতা পায়। অতএব, কর্মীদের জন্য প্রশিক্ষণ ব্যবস্থা 'X' লি.-এর সফলতার মূল কারণ।"
        }
      ]
    },
    {
      "number": "4",
      "uddipok": "ড্রিমল্যান্ড লি.-এর সকল কর্মচারী প্রত্যেকে তার ঊর্ধ্বতন কর্মকর্তার 'আদেশ-নির্দেশ পালন করে। আবার উপর থেকে শুরু করে নিচ পর্যন্ত প্রত্যেক বিভাগ, উপবিভাগ ও ব্যক্তির কাজ এমনভাবে একে অন্যের সঙ্গে সংযুক্ত, যাতে কোনো কর্মীই এর বাইরে থাকে না। ফলে আদেশ দান ও বাস্তবায়ন সহজ হয় এবং দলীয় প্রচেষ্টা জোরদার হয়।",
      "tag": "RB 19",
      "sub_questions": [
        {
          "label": "ক",
          "question": "সংগঠন কাকে বলে?",
          "explanation": "নির্দিষ্ট লক্ষ্য অর্জনে একের বেশি ব্যক্তির সংঘবদ্ধতা এবং পারস্পরিক সম্পর্ক নির্ধারণ করার কাঠামোবদ্ধ ও প্রাতিষ্ঠানিক রূপকে সংগঠন বলে।"
        },
        {
          "label": "খ",
          "question": "নির্দেশনার ঐক্য প্রতিষ্ঠানে গুরুত্বপূর্ণ কেন?",
          "explanation": "একই ধরনের নির্দেশনার মাধ্যমে কর্মীদের কাজ করতে বলা হলে, সেটিকে নির্দেশনার ঐক্য বলা হয়। সব শ্রেণি ও বিভাগের কর্মীদের মধ্যে একই রকম দিকনির্দেশনা দিতে হয়। এতে প্রতিষ্ঠানের সবাই একই উদ্দেশ্যে কাজ করেন। তাই কাজের ধরন ও পদ্ধতি একই হলে ভালো হয়। নির্দেশনা সব সময় একই রকম না হলে কর্মীরা বিভ্রান্ত হয়ে যায়। এতে যথাসময়ে মানসম্মত কাজ সম্পন্ন হয় না। ফলে প্রাতিষ্ঠানিক উদ্দেশ্য অর্জন বাধাগ্রস্ত হয়। তাই ব্যবস্থাপনায় নির্দেশনার ঐক্য নীতি গুরুত্বপূর্ণ।"
        },
        {
          "label": "গ",
          "question": "উদ্দীপকে কোন ধরনের সংগঠনের কথা বলা হয়েছে? ব্যাখ্যা করো।",
          "explanation": "উদ্দীপকে সরলরৈখিক সংগঠন কাঠামোর কথা বলা হয়েছে। এ সংগঠনে কর্তৃত্ব রেখা ধারাবাহিকভাবে প্রতিষ্ঠানের উচ্চ পর্যায় থেকে নিচের পর্যায়ে নেমে আসে। এক্ষেত্রে অধীনস্থ কর্মী তার উর্ধ্বতনের সব আদেশ-নির্দেশ মেনে চলে। এটি একটি সহজ প্রকৃতির সংগঠন। উদ্দীপকের ড্রিমল্যান্ড লি.-এর সকল কর্মচারী তাদের উর্ধ্বতনের আদেশ-নির্দেশ মেনে চলেন। প্রতিষ্ঠানটির উপরের স্তর থেকে নিচ পর্যন্ত প্রতিটি বিভাগ, উপবিভাগ ও ব্যক্তি পরস্পরের সাথে সংযুক্ত। এক্ষেত্রে কর্তৃত্ব রেখা সরলরেখার আকারে উপর থেকে নিচের পর্যায়ে আসে। সরলরৈখিক সংগঠনে এরূপ কর্তৃত্ব রেখা দেখা যায়। সুতরাং, উদ্দীপকের প্রতিষ্ঠানটি সরলরৈখিক সংগঠন কাঠামো অনুসরণ করছে।"
        },
        {
          "label": "ঘ",
          "question": "যে নীতি উদ্দীপকের প্রতিষ্ঠানে দলীয় প্রচেষ্টাকে জোরদার করে তার যথার্থতা বিশ্লেষণ করো।",
          "explanation": "উদ্দীপকের প্রতিষ্ঠানে 'জোড়া মই শিকলের নীতি' দলীয় প্রচেষ্টা জোরদারে যথার্থ ভূমিকা রেখেছে। এ নীতির আলোকে ধাপে ধাপে কর্তৃত্ব সর্বোচ্চ স্তর থেকে সর্বনিম্ন স্তরে আসে। এক্ষেত্রে প্রতিটি বিভাগ, উপবিভাগ ও ব্যক্তিকে পরস্পরের সাথে সংযুক্ত করা হয়। এতে কেউ কর্তৃত্ব রেখার বাইরে থাকে না। ফলে আদেশ-নির্দেশের বাস্তবায়ন সহজ হয়। উদ্দীপকের ড্রিমল্যান্ড লি.-এর প্রতিটি বিভাগ, উপবিভাগ ও ব্যক্তি একে অন্যের সাথে সংযুক্ত। কোনো কর্মী এ সংযোগ রেখার বাইরে নেই। ফলে ঊর্ধ্বতনের আদেশ দান ও বাস্তবায়ন সহজ হয়। এছাড়া, দলীয় প্রচেষ্টা জোরদার হয়। প্রতিষ্ঠানটির সবাইকে জোড়া মই শিকল নীতির মাধ্যমেই সংযুক্ত রাখা হয়েছে। এ নীতির অনুসরণে প্রতিষ্ঠানে পর্যায়ক্রমিক কর্তৃত্ব নিশ্চিত হয়। ড্রিমল্যান্ড লি.-এ নীতিটি অনুসরণ করছে। এতে প্রতিষ্ঠানে দলীয় প্রচেষ্টা জোরদার হচ্ছে। এ নীতির আলোকে সবাই পরস্পর যুক্ত থাকায় কাজে ধারাবাহিকতা বজায় থাকে। আর বিভাগীয় কাজগুলোতেও সমন্বয় হয়। এতে কাজে বিশৃঙ্খলা তৈরি হয় না। আবার, সকলে এক উদ্দেশ্য অর্জনে সচেষ্ট থাকে। তাই বলা যায়, জোড়া মই শিকল নীতি দলীয় প্রচেষ্টাকে গতিশীল করে।"
        }
      ]
    },
    {
      "number": "5",
      "uddipok": "ABC লি.-এর প্রধান নির্বাহী বিভাগীয় প্রধানদের সাথে প্রতিষ্ঠান সংক্রান্ত বিষয় নিয়ে পারস্পরিক মত বিনিময় করেন। তারপর প্রয়োজনীয় দিকনির্দেশনা দেন। আবার প্রতিষ্ঠানের উৎপাদন ব্যবস্থাপক মি. সাকিব উৎপাদন সংক্রান্ত সব বিষয়ে অধস্তনদের সাথে আলাপ-আলোচনা করে সিদ্ধান্ত নেন। আর সেই সিদ্ধান্ত বাস্তবায়নে সকলেই আন্তরিক থাকে। ফলে উৎপাদন লক্ষ্যমাত্রা খুব সহজেই অর্জিত হয়।",
      "tag": "RB 19",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "কি সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর কৌশলকে নেতৃত্ব বলে।"
        },
        {
          "label": "খ",
          "question": "নির্দেশনাকে প্রশাসনের হৃৎপিণ্ড বলা হয় কেন?",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। হৃৎপিণ্ড মানুষের অঙ্গপ্রত্যঙ্গ সচল রাখতে সাহায্য করে। এটি কাজ না করলে মানুষ অচল হয়ে পড়ে। একইভাবে একটি প্রতিষ্ঠানের প্রশাসন যেসব পরিকল্পনা, নিয়ম-নীতি প্রণয়ন করে; সেগুলো বাস্তবায়নের জন্য কর্মীদের নির্দেশনা দেওয়া প্রয়োজন। এটি দেওয়া না হলে প্রশাসনের কাজ ব্যর্থ হয়। তাই নির্দেশনাকে প্রশাসনের হৃৎপিণ্ড বলা হয়।"
        },
        {
          "label": "গ",
          "question": "উদ্দীপকের প্রধান নির্বাহী কোন ধরনের নির্দেশনা দেন? ব্যাখ্যা করো।",
          "explanation": "উদ্দীপকের প্রধান নির্বাহী পরামর্শমূলক নির্দেশনা দেন। এ নির্দেশনায় অধস্তনদের সাথে পরামর্শ করে তার ভিত্তিতে নির্দেশনার বিষয়বস্তু নির্ধারণ করা হয়। এতে প্রতিষ্ঠানের বিভিন্ন সিদ্ধান্ত নিতে অধস্তনদের মতামতকে মূল্যায়ন করা হয়। ফলে তারা নিজ থেকে দায়িত্ব পালনে সচেষ্ট হয়। উদ্দীপকের ABC লি.-এর প্রধান নির্বাহী বিভাগীয় প্রধানদের সাথে প্রতিষ্ঠান সংক্রান্ত বিষয় নিয়ে পারস্পরিক মত বিনিময় করেন। এরপর প্রয়োজনীয় দিকনির্দেশনা দেন। এতে বিভাগীয় প্রধানরা সন্তুষ্ট থাকেন। তারা নিজেদেরকে প্রতিষ্ঠানের জন্য গুরুত্বপূর্ণ মনে করেন। এছাড়া, তারা প্রধান নির্বাহীদের প্রতি অনুগত হন। তাদের মনোবল ও কাজের দক্ষতা বেড়ে যায়। এসব বৈশিষ্ট্য পরামর্শমূলক নির্দেশনার সাথে সম্পর্কিত। সুতরাং, প্রতিষ্ঠানটির প্রধান নির্বাহী পরামর্শমূলক নির্দেশনা পদ্ধতি অনুসরণ করেন।"
        },
        {
          "label": "ঘ",
          "question": "মি. সাকিবের যে নেতৃত্ব উৎপাদন লক্ষ্যমাত্রা পূরণে সহায়ক উদ্দীপকের আলোকে তার যথার্থতা বিশ্লেষণ করো।",
          "explanation": "মি. সাকিবের গণতান্ত্রিক নেতৃত্ব উৎপাদন লক্ষ্যমাত্রা পূরণে সহায়ক বলে আমি মনে করি। এ ধরনের নেতৃত্বে নেতা অধস্তনদের সাথে আলাপ-আলোচনা ও পরামর্শের মাধ্যমে কাজ করেন। এক্ষেত্রে নেতা সব ক্ষমতা নিজের হাতে না রেখে অধীনস্থদের প্রয়োজনীয় কর্তৃত্ব দেন। সিদ্ধান্ত নেওয়ার ক্ষেত্রেও তাদের মতামত নেন।উদ্দীপকের মি. সাকিব ABC লি.-এর উৎপাদন ব্যবস্থাপক। তিনি উৎপাদন সংক্রান্ত সব বিষয়ে অধস্তনদের সাথে আলোচনা করেন। এরপর প্রয়োজনীয় সিদ্ধান্ত নেন। তিনি অধস্তনদের মতামতকে গুরুত্ব দেন। সুতরাং, এটি গণতান্ত্রিক নেতৃত্বকে নির্দেশ করে। মি. সাকিব কর্মীদের সুবিধা-অসুবিধা বিবেচনা করে কাজের আদেশ দেন। তাদের মতামত নেন। এতে কর্মীরা নিজেদেরকে গুরুত্বপূর্ণ মনে করে। তারা মি. সাকিবের প্রতি অনুগত থাকে। প্রতিষ্ঠানকে তারা নিজের' ভেবে কাজ করে। ফলে প্রতিষ্ঠানটির উৎপাদন লক্ষ্যমাত্রা সহজেই অর্জিত হয়। সুতরাং, ABC' লি.-এর সফলতায় গণতান্ত্রিক নেতৃত্বই প্রধান ভূমিকা পালন করেছে।"
        }
      ]
    },
    {
      "number": "6",
      "uddipok": "ফোর স্টার কোম্পানির প্রকৌশলী জনাব রোহানের উদ্ভাবিত পণ্যের ডিজাইন গ্রাহকদের কাছে ব্যাপক আকর্ষণ সৃষ্টি করে। ফলে বাজারে পণ্যের চাহিদা কয়েকগুণ বেড়ে যায়। এজন্য কোম্পানি জনাব রোহানকে একটি দামি গাড়ি উপহার দেয়। পাশাপাশি বৈদেশিক বাজারে প্রবেশের লক্ষ্যে শ্রমিক- কর্মীদের ভালো কাজের প্রশংসাসহ সুষ্ঠু কর্ম পরিবেশ গড়ে তোলা হয় এবং উত্তম প্রশিক্ষণের ব্যবস্থা করা হয়। বর্তমানে তারা কাজের প্রতি খুবই আন্তরিক।",
      "tag": "RB 19",
      "sub_questions": [
        {
          "label": "ক",
          "question": "",
          "explanation": "কর্মীদের কাজের ক্ষমতা সম্পূর্ণ ব্যবহারের লক্ষ্যে তাদের কাজের প্রতি অনুপ্রাণিত বা উৎসাহী করার প্রক্রিয়াকে প্রেষণা বলে।"
        },
        {
          "label": "খ",
          "question": "প্রেষণার X তত্ত্বকে নেতিবাচক বলা হয় কেন?",
          "explanation": "সমাজের নেতিবাচক মানসিকতার লোকের জন্য ডগলাস ম্যাকগ্রেগর X তত্ত্বের ধারণা দিয়েছেন। এ তত্ত্বে মনে করা হয়, কর্মীরা কাজ অপছন্দ করে ও ফাঁকি দেয়। তাদেরকে চাপ দিয়ে ও ভয় দেখিয়ে কাজ করানো হয়। প্রতিষ্ঠানের কাজের ক্ষেত্রে এ ধরনের কর্মীরা দায়িত্ব নিতে চায় না। এ কারণে X তত্ত্বকে নেতিবাচক বলা হয়।"
        },
        {
          "label": "গ",
          "question": "উদ্দীপকের জনাব রোহানকে কোন ধরনের ইতিবাচক প্রেষণা দেওয়া হয়েছে? ব্যাখ্যা করো।",
          "explanation": "উদ্দীপকের জনাব রোহানকে আর্থিক উপায়ে ইতিবাচক প্রেষণা দেওয়া হয়েছে। এ ধরনের প্রেষণা অর্থ ও আর্থিক সুযোগ-সুবিধার সাথে সম্পর্কিত। মানুষের জীবনের অসংখ্য অভাব পূরণ হয় অর্থের মাধ্যমে। তাই আর্থিক প্রেষণা পেলে কর্মীর কাজের গতি বাড়ে। ফলে প্রতিষ্ঠানের লক্ষ্য অর্জন সহজ হয়। উদ্দীপকের জনাব রোহান 'ফোর স্টার' কোম্পানির প্রকৌশলী। তার উদ্ভাবিত পণ্যের ডিজাইনে গ্রাহকরা ব্যাপকভাবে আকর্ষিত হয়। এতে বাজারে পণ্যের চাহিদা বেড়ে যায়। এ সফলতায় কোম্পানি জনাব রোহানকে একটি দামি গাড়ি উপহার দেয়। এক্ষেত্রে তিনি তার কাজের পুরস্কার হিসেবে গাড়িটি পান। এতে জনাব রোহানের যাতায়াতে সুবিধা হবে। এ ব্যবস্থা আর্থিক সুবিধার অন্তর্ভুক্ত। তাই বলা যায়, জনাব রোহানকে ইতিবাচক আর্থিক প্রেষণা দেওয়া হয়েছে।"
        },
        {
          "label": "ঘ",
          "question": "\"অনার্থিক প্রেষণাও কর্মীদের কাজের গতিকে বৃদ্ধি করে তোলে\" উদ্দীপকের আলোকে বিশ্লেষণ করো।",
          "explanation": "অনার্থিক প্রেষণাও কর্মীদের কাজের গতিকে বাড়িয়ে তোলে- উক্তিটি যথার্থ। এ ধরনের প্রেষণা পদ্ধতিতে কর্মীদের অর্থ বা আর্থিক সুযোগ-সুবিধার বাইরে প্রেষণা দেওয়া হয়। চাকরির নিরাপত্তা, সুষ্ঠু কাজের পরিবেশ, উত্তম ব্যবহার, প্রশিক্ষণের ব্যবস্থা প্রভৃতি এ প্রেষণার উপাদান। এর মাধ্যমে কর্মীদেরকে কাজের প্রতি উৎসাহী করা যায়। উদ্দীপকের 'ফোর স্টার' কোম্পানিটি বৈদেশিক বাজারে প্রবেশ করতে চায়। তাই প্রতিষ্ঠানটি শ্রমিক-কর্মীদের জন্য সুষ্ঠু কাজের পরিবেশ গড়ে তোলে। তাদেরকে উৎসাহী করতে কাজের প্রশংসাসহ প্রশিক্ষণের ব্যবস্থা করে। ফলে কর্মীরা তাদের কাজের প্রতি খুবই আন্তরিক হয়। কর্মীদের কাজের সুষ্ঠু পরিবেশ নিশ্চিত করা একটি অনার্থিক প্রেষণা পদ্ধতি। এতে কর্মীরা তাদের কাজ সঠিকভাবে শেষ করতে পারে এছাড়া ভালো কাজের প্রশংসা পেলে কর্মীদের কাজের আগ্রহ বাড়ে। আবার প্রশিক্ষণের মাধ্যমে 'ফোর স্টার' কোম্পানির কর্মীদের কাজের দক্ষতা বেড়েছে। ফলে কর্মীরা কম সময়ে ও খরচে দক্ষতার সাথে কাজ করতে পারে। এতে প্রতিষ্ঠানের কাজে গতিশীলতা আসে। ফলে প্রতিষ্ঠান প্রতিযোগিতায় টিকে থাকতে পারে। এটি প্রতিষ্ঠানের লক্ষা অর্জনে সহায়ক। তাই উদ্দীপকের আলোকে বলা যায়, অনার্থিক প্রেষণা কর্মীদের কাজের গতি বাড়ায়।"
        }
      ]
    },
    {
      "number": "7",
      "uddipok": "RB লি.-এর ক্রয় ব্যবস্থাপক মি. X কাঁচামাল কেনার ক্ষেত্রে উৎপাদন ব্যবস্থাপক মি. y এর সাথে আলাপ-আলোচনা করেন। অন্যদিকে, প্রতিষ্ঠানের এম.ডি মাসে একবার দূর-দূরান্তের অফিসে কর্মরত কর্মীদের সাথে ইলেকট্রনিক কৌশল ব্যবহার করে সার্বিক বিষয় নিয়ে আলাপ-আলোচনা করেন। দূরে থেকেও মনে হয় একই স্থানে বসে সবাই মতামত বিনিময় করছে। এ ধরনের যোগাযোগ ব্যবসায়কে এগিয়ে নিতে সাহায্য করছে।",
      "tag": "RB 19",
      "sub_questions": [
        {
          "label": "ক",
          "question": "গণযোগাযোগ কী?",
          "explanation": "ভৌগোলিকভাবে বিভিন্ন স্থানে ছড়িয়ে ছিটিয়ে থাকা ব্যাপক জনগোষ্ঠীর কাছে একই সংবাদ বা তথ্য একসাথে দ্রুত প্রেরণের জন্য ব্যবহৃত যোগাযোগ ব্যবস্থাকে গণযোগাযোগ বলে। যেমন: রেডিও, টেলিভিশন।"
        },
        {
          "label": "খ",
          "question": "যোগাযোগে ফলাবর্তন আবশ্যক কেন?",
          "explanation": "ফলাবর্তন বলতে প্রেরকের সংবাদের পরিপ্রেক্ষিতে প্রাপকের দেওয়া প্রত্যুত্তর বা মনোভাব প্রকাশকে বোঝায়। এটি যোগাযোগ প্রক্রিয়ার চূড়ান্ত পর্যায়। এর মাধ্যমে প্রেরক প্রাপকের মনোভাব বুঝতে পারে। আর প্রাপক যদি সংবাদের প্রত্যুত্তর এবং নিজের মনোভাব প্রেরকের কাছে প্রকাশ করে, তাহলে প্রেরক ও প্রাপকের মধ্যে সুসম্পর্ক বজায় থাকে। এছাড়া, যোগাযোগ প্রক্রিয়াকে গতিশীল রাখতে এবং সুষ্ঠুভাবে এ প্রক্রিয়া সম্পন্ন করার জন্য ফলাবর্তন আবশ্যক।"
        },
        {
          "label": "গ",
          "question": "উদ্দীপকে মি. X ও মি. y এর আলোচনা কোন ধরনের অভ্যন্তরীণ যোগাযোগ? ব্যাখ্যা করো।",
          "explanation": "উদ্দীপকের মি. X ও মি. Y-এর আলোচনা সমান্তরাল যোগাযোগের অন্তর্গত। এ ধরনের যোগাযোগে একই স্তরের কর্মকর্তা বা কর্মচারীদের মধ্যে তথ্য বিনিময় করা হয়। এতে প্রতিষ্ঠানের বিভিন্ন বিভাগের মধ্যে প্রত্যক্ষ সম্পর্ক তৈরি হয়। ফলে এক বিভাগের ব্যবস্থাপক অন্য বিভাগের সমস্যা সমাধানে এগিয়ে আসে। আর প্রতিষ্ঠানের কাজে গতি আসে। উদ্দীপকের RB লি.-এর ক্রয় ব্যবস্থাপক মি. X কাঁচামাল কেনার ক্ষেত্রে উৎপাদন ব্যবস্থাপক মি. Y এর সাথে আলাপ-আলোচনা করেন। এতে কী পরিমাণ পণ্য উৎপাদন করা হবে তার ওপর ভিত্তি করে কাঁচামাল কেনা যায়। ফলে কোনো কাঁচামাল অপচয় হওয়ার আশংকা থাকে না। এতে দুই বিভাগের সহযোগিতায় উৎপাদন কাজ দ্রুত ও সঠিকভাবে করা যায়। কিন্তু, ক্রয় ও উৎপাদন ব্যবস্থাপকের মধ্যকার যোগাযোগ ব্যবস্থা না থাকলে প্রতিষ্ঠানের কাজ গতিশীল হতো না। কারণ, সরাসরি. যোগাযোগের অভাবে কাঁচামাল ক্রয় ও উৎপাদন সংক্রান্ত কাজে সমস্যা তৈরি হতো। এক্ষেত্রে ক্রয় ও উৎপাদন ব্যবস্থাপকের মধ্যে যোগাযোগ থাকায় দ্রুত কাজ করা সম্ভব হয়। এ ধরনের যোগাযোগের সাথে সমান্তরাল যোগাযেগের মিল আছে। সুতরাং, সমমর্যাদার হওয়ায় মি. X ও মি. Y এর মধ্যে সমান্তরাল যোগাযোগ হয়েছে।"
        },
        {
          "label": "ঘ",
          "question": "উদ্দীপকের এমডি সাহেবের যোগাযোগ কৌশল বৃহদায়তন প্রতিষ্ঠান পরিচালনায় গুরুত্বপূর্ণ-বিশ্লেষণ করো।",
          "explanation": "উদ্দীপকের এম.ডি সাহেবের 'ভিডিও কনফারেন্সিং' যোগাযোগ কৌশল বৃহদায়তন প্রতিষ্ঠান পরিচালনায় গুরুত্বপূর্ণ ভূমিকা রাখে। দূরবর্তী স্থান থেকে সরাসরি যোগাযোগে ভিডিও কনফারেন্স পদ্ধতি ব্যবহৃত হয়। এর মাধ্যমে বিভিন্ন স্থানে থাকা ব্যক্তির মধ্যে একসাথে তথ্য বিনিময় করা যায়। এ পদ্ধতিতে সভায় অংশ নেওয়া ব্যক্তিরা একে অপরকে দেখতে ও কথা শুনতে পান। এতে দ্রুত যোগাযোগ করা যায় ও তথ্য বিকৃত হওয়ার সম্ভবনা কম থাকে। উদ্দীপকের RB লি.-এর এম.ডি মাসে একবার দূরের অফিসে কর্মরত কর্মীদের সাথে আলোচনা করেন। এক্ষেত্রে তিনি ইলেকট্রনিক কৌশল - ব্যবহার করেন। ফলে দূরে থেকেও মনে হয় একই স্থানে বসে সবাই মতামত বিনিময় করছে। প্রতিষ্ঠানটির ব্যবহৃত ইলেকট্রনিক কৌশলটি হলো ভিডিও কনফারেন্সিং। এর মাধ্যমে ঊর্ধ্বতন ও অধস্তন কর্মীরা যেকোনো স্থান থেকে আলোচনা সভায় অংশ নিতে পারেন। এক্ষেত্রে একে অপরকে দেখতে ও শুনতে পাওয়ায় তথ্যের বিষয়বস্তু সহজে বোঝা যায়। প্রয়োজনে একাধিকবার প্রশ্ন জিজ্ঞাসার মাধ্যমে সমস্যার সমাধান করা যায়। এতে প্রাতিষ্ঠানিক কাজে দূরবর্তী স্থানে যেতে যাতায়াত ও অন্য খরচের প্রয়োজন হয় না। ফলে প্রতিষ্ঠানের মোট খরচ কম হয়। আবার, আধুনিক প্রযুক্তির ব্যবহার কর্মীদের প্রযুক্তি সম্পর্কে অভিজ্ঞ করে তোলে। এতে তারা উৎসাহিত হয় ও দক্ষতার সাথে কাজ করে লক্ষ্য অর্জনে নিয়োজিত থাকে। অতএব, বৃহদায়তন প্রতিষ্ঠানের জটিল কাজ দ্রুত সম্পাদনে ভিডিও কনফারিন্সং কৌশলটির ব্যবহার সম্পূর্ণ সঠিক।"
        }
      ]
    },
    {
      "number": "8",
      "uddipok": "জি.এম মি. হিয়াম বার্ষিক সভায় পরবর্তী প্রাতিষ্ঠানিক লক্ষ্য নির্ধারণ করলেন। উক্ত লক্ষ্যকে সামনে রেখে প্রত্যেক বিভাগ নিজ নিজ পরিকল্পনা গ্রহণ করে কাজ শুরু করলো। প্রতি মাসে একবার সব বিভাগ একত্রিত হয়ে কাজের অগ্রগতিসহ সার্বিক অবস্থা পর্যালোচনা করে। ফলে দলীয় সমঝোতা ও পারস্পরিক যোগসূত্র স্থাপিত হয়। তাই মি. হিয়াম লক্ষ্যার্জনে আশাবাদী।",
      "tag": "RB 19",
      "sub_questions": [
        {
          "label": "ক",
          "question": "সমন্বয়ের পূর্বশর্ত কী?",
          "explanation": "যে শর্ত আগে থেকে বহাল থাকলে সমন্বয় করার কাজ সহজ হয়, তাকে সমন্বয়ের পূর্বশর্ত বলে।"
        },
        {
          "label": "খ",
          "question": "দলীয় সমঝোতার নীতি কীভাবে সমন্বয়কে সহায়তা করে?",
          "explanation": "প্রতিটি ব্যক্তি, দল ও উপদল, বিভাগ ও উপবিভাগ নিজেদের মতো না চলে দলীয় সমঝোতা অনুযায়ী বা মিলেমিশে চলার নীতিকেই দলীয় সমঝোতার নীতি বলে। স্বতঃস্ফূর্ত সমন্বয়ের ক্ষেত্রে দলীয় সমঝোতা অত্যন্ত গুরুত্বপূর্ণ। দল ও উপদলের প্রত্যেক সদস্য জানেন একক কোনো ব্যক্তি বা দলের পক্ষে প্রাতিষ্ঠানিক লক্ষ্য অর্জন সম্ভব নয়। তাই সকলের সম্মিলিত সহযোগিতা ও প্রচেষ্টার মাধ্যমে তা অর্জনের জন্য সবাই নিয়োজিত হয়। প্রাতিষ্ঠানিক লক্ষ্য অর্জনের জন্য সম্মিলিত প্রচেষ্টা বা দলীয় সমঝোতার নীতি বেশ কার্যকর।"
        },
        {
          "label": "গ",
          "question": "উদ্দীপকের প্রথমে সমন্বয়ের কোন নীতির কথা বলা হয়েছে? ব্যাখ্যা করো।",
          "explanation": "উদ্দীপকের প্রথমে 'শুরুতেই সমন্বয়ের নীতি'র কথা বলা হয়েছে। এ নীতি অনুযায়ী কাজের শুরুতেই উদ্দেশ্য নির্ধারণ, পরিকল্পনা তৈরি ও সমন্বয়ের ব্যাপারে সিদ্ধান্ত নিতে হয়। এতে প্রতিষ্ঠানের বিভিন্ন বিভাগ, উপবিভাগ ও কর্মপ্রচেষ্টার মধ্যে সুষ্ঠু সমন্বয়সাধন হয়। ফলে নির্ধারিত লক্ষ্য ও উদ্দেশ্য অনুযায়ী পরিকল্পনা বাস্তবায়ন সহজ হয়। উদ্দীপকের মি. হিয়াম একটি প্রতিষ্ঠানের জি,এম। তিনি বার্ষিক সভায় পরবর্তী প্রাতিষ্ঠানিক লক্ষ্য নির্ধারণ করেন। নির্ধারিত লক্ষ্যকে সামনে রেখে প্রতিটি বিভাগ নিজ নিজ পরিকল্পনা তৈরি করে কাজ শুরু করে। এক্ষেত্রে মি. হিয়াম প্রথমে পরবর্তী বছরের লক্ষ্য নির্ধারণ করেন। এরপর সেই লক্ষ্য অনুযায়ী প্রতিষ্ঠানের বিভাগগুলো কাজ শুরু করে। এতে নির্ধারিত লক্ষ্যের আলোকে সঠিকভাবে কাজ করা যায়। আর পরিকল্পনা প্রণয়নের শুরু থেকেই বিভাগ ও উপবিভাগগুলো বিভিন্ন কাজে সহায়তা করতে পারে। ফলে যেকোনো জটিল সমস্যারও সহজ সমাধান হয়। এভাবে নির্দিষ্ট লক্ষ্যের আলোকে কাজ করার সাথে শুরুতেই সমন্বয়ের নীতির মিল আছে। সুতরাং, মি. হিয়াম প্রাতিষ্ঠানিক কাজ পরিচালনায় শুরুতেই সমন্বয়ের নীতি অনুসরণ করেন।"
        },
        {
          "label": "ঘ",
          "question": "\"সুষ্ঠু সমন্বয় ব্যবস্থা উদ্দীপকের প্রতিষ্ঠানের লক্ষ্যার্জনে সহায়ক\" -বিশ্লেষণ করো।",
          "explanation": "'সুষ্ঠু সমন্বয় ব্যবস্থা উদ্দীপকের প্রতিষ্ঠানের লক্ষ্য অর্জনে সহায়ক' -উক্তিটির সাথে আমি একমত। সমন্বয়ের মাধ্যমে প্রতিষ্ঠানের বিভিন্ন ব্যক্তি ও বিভাগের কাজে যোগসূত্র স্থাপিত হয়। এতে প্রত্যেকের কাজের মধ্যে ঐক্য ও ভারসাম্য তৈরি হয়। আর সকলের সমন্বিত প্রচেষ্টায় প্রাতিষ্ঠানিক কাজ সম্পাদন সহজ হয়। এছাড়া, প্রতিষ্ঠানে শৃঙ্খলার পরিবেশ বজায় থাকে। ফলে কাঙ্ক্ষিত লক্ষ্য অর্জন সহজ হয়। উদ্দীপকের মি. হিয়াম একটি প্রতিষ্ঠানের জি.এম। তিনি বার্ষিক সভায় পরবর্তী বছরের প্রাতিষ্ঠানিক লক্ষ্য নির্ধারণ করে থাকেন। নির্ধারিত লক্ষ্যকে সামনে রেখে প্রতিটি বিভাগ পরিকল্পনা তৈরি করে কাজ শুরু করে। আবার, প্রতি মাসে সব বিভাগ একত্র হয়ে কাজের সার্বিক অবস্থা পর্যালোচনা করে। ফলে দলীয় সমঝোতা ও পারস্পরিক যোগসূত্র স্থাপন হয়। মি. হিয়ামের প্রতিষ্ঠানে সমন্বয়ের মাধ্যমে প্রতিটি বিভাগের কাজে যোগসূত্র তৈরি হয়। ফলে একে অন্যকে সাহায্যের মাধ্যমে যেকোনো সমস্যা সহজেই সমাধান করতে পারে। এতে প্রাতিষ্ঠানিক কাজে গতিশীলতা আসে। এছাড়া, সব বিভাগের কাজ সমান তালে এগিয়ে যাওয়ায় কাজগুলো সুষ্ঠুভাবে সম্পন্ন হয়। এতে প্রতিষ্ঠানের লক্ষ্য অর্জন সহজ হয়। মি. হিয়ামও তার প্রতিষ্ঠানে শুরুতেই সমন্বয়সাধনের ব্যবস্থা করেন। এতে বিভাগগুলো নিজস্ব পরিকল্পনায় এগিয়ে যেতে পারছে। তাই বলা যায়, সুষ্ঠু সমন্বয়সাধনের মাধ্যমে মি. হিয়ামের প্রতিষ্ঠানের লক্ষ্য অর্জন হবে।"
        }
      ]
    },
    {
      "number": "9",
      "uddipok": "ব্যবস্থাপনা পরিচালক মিস রোদশী উৎপাদন বিভাগের নিয়ন্ত্রণ ব্যবস্থা এমনভাবে আরোপ করেন, যা সহজেই বোঝা যায় ও প্রয়োগ করা যায়। উল্লেখ্য বছরের শুরুতে তিনি ৩০% উৎপাদন বাড়ার পরিকল্পনা করেন। প্রথম দুই মাসে উৎপাদন আদর্শমানের চেয়ে কম বেড়ে যায়। কিন্তু যথাযথ নিয়ন্ত্রণ ব্যবস্থার ফলে পরবর্তী মাসসমূহে ২২%, ৩% এবং সর্বশেষ মাসে ৩১/২% পর্যন্ত উৎপাদন বেড়ে যায়। উৎপাদন তার কাঙ্ক্ষিত লক্ষ্যমাত্রা ছাড়িয়ে যাওয়াতে মিস রোদশী খুবই খুশি।",
      "tag": "RB 19",
      "sub_questions": [
        {
          "label": "ক",
          "question": "'PERT' এর পূর্ণরূপ লেখো।",
          "explanation": "PERT-এর পূর্ণরূপ হলো- Program Evaluation and Review Technique ।"
        },
        {
          "label": "খ",
          "question": "\"নিয়ন্ত্রণ একটা অবিরাম প্রক্রিয়া\" - ব্যাখ্যা করো।",
          "explanation": "নিয়ন্ত্রণ প্রক্রিয়ার একটি বৈশিষ্ট্য হলো নিরবচ্ছিন্নতা (Continuity)। পরিবর্তনশীল পরিবেশ, পরিস্থিতি, সাংগঠনিক কোনো পরিবর্তন, উদ্দেশ্যে পরিবর্তন প্রভৃতি কারণে বারবার পরিকল্পনায় পরিবর্তন আনতে হয়। এর সাথে নিয়ন্ত্রণ প্রক্রিয়াতেও পরিবর্তন আনতে হয়। তাই সঠিক নিয়ন্ত্রণ ব্যবস্থা নিশ্চিতের জন্য নিয়ন্ত্রণ প্রক্রিয়া অবিরাম ও নিরবচ্ছিন্ন হওয়া আবশ্যক।"
        },
        {
          "label": "গ",
          "question": "উদ্দীপকে নিয়ন্ত্রণ প্রক্রিয়ায় কোন নীতি অনুসরণ করা হয়েছে? ব্যাখ্যা করো।",
          "explanation": "ঐ উদ্দীপকে নিয়ন্ত্রণ প্রক্রিয়ার 'সরলতা নীতি' অনুসরণ করা হয়েছে। এ নীতি অনুযায়ী নিয়ন্ত্রণ প্রক্রিয়াকে সহজ-সরণ করা হয়, যাতে তা সকলেই বুঝতে পারে। এতে নিয়ন্ত্রক ও অধীনস্থদের পক্ষে নিয়ন্ত্রণ সম্পর্কিত বিষয়গুলো বুঝতে সমস্যা হয় না। ফলে সঠিক নিয়ন্ত্রণ ব্যবস্থার মাধ্যমে কাজ বাস্তবায়ন সহজ হয়। উদ্দীপকের মিস রোদশী একজন ব্যবস্থাপনা পরিচালক। তিনি উৎপাদন বিভাগের নিয়ন্ত্রণ ব্যবস্থা আরোপ করেন। এক্ষেত্রে তিনি লক্ষ রাখেন, নিয়ন্ত্রণের বিষয় যাতে সহজে বোঝা যায় ও প্রয়োগ করা যায়। কারণ, বিষয়বস্তু অস্পষ্ট হলে অধীনস্থ কর্মীরা কাজ সম্পাদনে সমস্যার সম্মুখীন হতো। তারা আদর্শমান সম্পর্কে সঠিক ধারণা পেতো না। আর নির্ধারিত প্রক্রিয়ায় কাজ বাস্তবায়ন না হলে লক্ষ্য অর্জন সম্ভব হতো না। কিন্তু, মিস রোদশীর প্রতিষ্ঠানের সকলে নিয়ন্ত্রণ ব্যবস্থা সম্পর্কে সঠিক ধারণা পায়। এতে প্রতিষ্ঠানটির উৎপাদন কাঙ্ক্ষিত লক্ষ্যমাত্রা ছাড়িয়ে যায়। এসব বৈশিষ্ট্যের সাথে সরলতা নীতির মিল আছে। সুতরাং, মিস রোদশী তার প্রতিষ্ঠানে নিয়ন্ত্রণের সরলতা নীতি অনুসরণ করেন।"
        },
        {
          "label": "ঘ",
          "question": "উদ্দীপকের প্রতিষ্ঠানে লক্ষ্যার্জনে নিয়ন্ত্রণের যে কৌশল ব্যবহৃত হয়েছে তার যথার্থতা বিশ্লেষণ করো।",
          "explanation": "উদ্দীপকের প্রতিষ্ঠানে লক্ষ্য অর্জনে 'বাজেটীয় নিয়ন্ত্রণ' কৌশল ব্যবহৃত হয়েছে; যার যথার্থতা আছে। পরিকল্পনার সংখ্যাত্মক প্রকাশ হলো বাজেট। আর এ সংখ্যাত্মক মানের ওপর ভিত্তি করে ফলাফল যাচাই করা হয় বাজেটীয় নিয়ন্ত্রণে। এক্ষেত্রে বিচ্যুতি হলে তা সংশোধনের জন্য নতুন বাজেট তৈরি করা হয়। এর উদ্দেশ্য হলো প্রতিষ্ঠানের খরচ কমিয়ে বেশি মুনাফা অর্জন করা। উদ্দীপকের মিস রোদশী উৎপাদন বিভাগের নিয়ন্ত্রণ ব্যবস্থা আরোপ করেন। তিনি বছরের শুরুতে ৩০% উৎপাদন বাড়ানোর পরিকল্পনা করেন। প্রথম দুই মাসে উৎপাদন আদর্শমানের চেয়ে কম হয়। কিন্তু যথাযথ নিয়ন্ত্রণ ব্যবস্থার ফলে পরবর্তী মাসগুলোতে , (২এর ১/২%), ৩% এবং শেষ মাসে (৩ এর ১/২%) উৎপাদন বাড়ে। মিস রোদশী প্রতিষ্ঠানটির লক্ষ্যমাত্রাকে সংখ্যায় প্রকাশ করেন। নির্দিষ্ট লক্ষ্য অনুযায়ী তিনি উৎপাদন কাজ নিয়ন্ত্রণ করেন। এতে নির্ধারিত আদর্শমান সংখ্যায় হওয়ায় সহজে বিচ্যুতি বের করা যায়। এছাড়া, নিয়ন্ত্রণের শুরুতে টার্গেট নির্দিষ্ট থাকলে সম্ভাব্য ব্যয় ও আয় আগেই অনুমান করা যায়। এতে অপচয় রোধ করে কর্মীদের সামর্থ্য ও সম্পদের সঠিক ব্যবহার করা যায়। এভাবে সংখ্যাত্মক মান অনুযায়ী নিয়ন্ত্রণ কৌশল নির্ধারণ বাজেটীয় নিয়ন্ত্রণের অন্তর্গত। সুতরাং, মিস রোদশী বাজেটীয় - নিয়ন্ত্রণ কৌশল অনুসরণ করে কাঙ্ক্ষিত লক্ষ্যমাত্রায় পৌছাতে পেরেছেন।"
        }
      ]
    },
    {
      "number": "10",
      "uddipok": "একটা বৃহদায়তন প্রতিষ্ঠানের এমডি মি. আফতাব অধস্তনদের আদেশ দানের ক্ষমতা ও জবাবদিহিতা নির্দিষ্ট করে দেয়। ফলে সংগঠনের ভুল বোঝাবুঝি ও জটিলতার সৃষ্টি হয় না। তিনি লক্ষ করেন প্রতিষ্ঠানে উৎপাদিত ১০ ধরনের পণ্যের মধ্যে ৪টি পণ্যের বাজার ভালো। তাই তিনি সব পণ্যের বাজার ভালো করার জন্য সংগঠন কাঠামোয় পরিবর্তন আনেন, যেখানে দু'ধরনের ব্যবস্থাপক একই সঙ্গে কাজ করেন। একজন কার্যিক ব্যবস্থাপক এবং অন্যজন প্রকল্প ব্যবস্থাপক। উভয়ে পারস্পরিক সহযোগিতার মাধ্যমে কার্য সম্পাদন করেন। লক্ষ্য অর্জিত হওয়ার ব্যাপারে সবাই আশাবাদী।",
      "tag": "RB 19,ACC 23",
      "sub_questions": [
        {
          "label": "ক",
          "question": "কমিটি কী?",
          "explanation": "প্রতিষ্ঠানের পক্ষ থেকে কোনো সমস্যার সমাধান বা বিশেষ কোনো প্রশাসনিক দায়িত্বভার কোনো ব্যক্তি বা ব্যক্তিবর্গের ওপর দেওয়া হলে, ঐ ব্যক্তিবর্গের সমষ্টিকে কমিটি বলে।"
        },
        {
          "label": "খ",
          "question": "কার্যভিত্তিক সংগঠন শিল্প প্রতিষ্ঠানের জন্য উপযোগী কেন?",
          "explanation": "একটি প্রতিষ্ঠানে বিভিন্ন প্রকৃতির (উৎপাদন, ক্রয়, বিক্রয়) কাজ চালু থাকলে, তখন কার্যভিত্তিক সংগঠন কাঠামো ব্যবহার করা হয়। শিল্প প্রতিষ্ঠান কিংবা বৃহদায়তন উৎপাদন প্রতিষ্ঠানের কাজ সাধারণত প্রক্রিয়াভিত্তিক হয়ে থাকে। এ কাজগুলো পরিচালনায় অভিজ্ঞতাসম্পন্ন ও বিশেষজ্ঞ কর্মীর প্রয়োজন হয়। এজন্য কাজের ধরন অনুযায়ী বিভিন্ন বিভাগ তৈরি করে বিশেষজ্ঞ কর্মী নিয়োগ করা হয়। এতে বিশেষায়ণের সুবিধা পাওয়া যায়। তাই কাজের ব্যাপকতা বেশি এমন শিল্প প্রতিষ্ঠানে কার্যভিত্তিক সংগঠন বেশি কার্যকর হয়।"
        },
        {
          "label": "গ",
          "question": "উদ্দীপকের প্রথমে সংগঠনের কোন বৈশিষ্ট্য ফুটে উঠেছে? ব্যাখ্যা করো।",
          "explanation": "উদ্দীপকের প্রথমে সংগঠনের দায়িত্ব ও কর্তৃত্ব সুনির্দিষ্টকরণের বৈশিষ্ট্যটি ফুটে উঠেছে। কোনো কাজ করার বাধ্যবাধকতা বা দায়বদ্ধতাকে দায়িত্ব বলা হয়। অন্যদিকে কর্তৃত্ব হলো আদেশ দেওয়ার বৈধ ক্ষমতা। প্রতিষ্ঠানের সব স্তরের কর্মীদের দায়িত্ব ও কর্তৃত্ব নির্দিষ্ট থাকে। এতে কর্মীরা নিজেদের কাজ সম্পর্কে সচেতন থাকে। ফলে পারস্পরিক ভুল বোঝাবুঝি হয় না। উদ্দীপকের মি. আফতাব একটি বৃহদায়তন প্রতিষ্ঠানের এমডি। তিনি অধস্তনদের আদেশদানের ক্ষমতা ও জবাবদিহিতা নির্দিষ্ট করে দেন। এতে কর্মীরা তাদের কর্তৃত্ব ও দায়িত্ব সম্পর্কে জানতে পারে। কে কাকে আদেশ দিবে এবং কে কার কাছে জবাবদিহি করবে তা নির্দিষ্ট থাকে। ফলে প্রাতিষ্ঠানিক কাজে জটিলতা তৈরি হয় না। সকল কর্মীদের দায়িত্ব ও কর্তৃত্ব নির্দিষ্ট করে দেওয়ার কারণেই প্রতিষ্ঠানের কাজে শৃঙ্খলা আছে। সুতরাং, মি. আফতাব প্রথমে সংগঠনের দায়িত্ব ও কর্তৃত্ব সুনির্দিষ্টকরণের কাজটি করেছেন।"
        },
        {
          "label": "ঘ",
          "question": "'পরিবর্তিত সংগঠন কাঠামো প্রতিষ্ঠানে সফলতা বয়ে আনবে' -উদ্দীপকের আলোকে বিশ্লেষণ করো।",
          "explanation": "অপরিবর্তিত মেট্রিক্স সংগঠন কাঠামো প্রতিষ্ঠানে সফলতা বয়ে আনবে বলে আমি মনে করি। এ ধরনের সংগঠন দ্রব্য ও কার্যভিত্তিক বিভাগের সমন্বিত রূপ। এ সংগঠনে একই সাথে দুই ধরনের ব্যবস্থাপক কাজ করেন। এতে প্রতিটি বিভাগকে সমান গুরুত্ব দেওয়া হয়। বৃহদায়তন উৎপাদনকারী প্রতিষ্ঠানের ক্ষেত্রে এ সংগঠন বেশ উপযোগী। উদ্দীপকের মি. আফতাব একটি বৃহদায়তন উৎপাদনকারী প্রতিষ্ঠানের এমডি। তার প্রতিষ্ঠানের দশ ধরনের পণ্য উৎপাদন করা হয়। তিনি লক্ষ করলেন, চারটি পণ্যের বাজার ভালো। সব পণ্যের বাজার ভালো করার জন্য তিনি সংগঠন কাঠামো পরিবর্তন করেন। বর্তমানে তার প্রতিষ্ঠানে কার্ষিক ও প্রকল্প ব্যবস্থাপক একই সাথে কাজ করেন। মি. আফতাব সংগঠন কাঠামো পরিবর্তন করে প্রতিটি বিভাগের জন্য একজন করে কার্ষিক ব্যবস্থাপক ও একজন প্রকল্প ব্যবস্থাপক নিয়োগ দিয়েছেন। এতে সব ধরনের পণ্য সমান গুরুত্ব পাবে। এছাড়া কার্যভিত্তিক ব্যবস্থাপকগণ (ক্রয়, উৎপাদন, বিক্রয় প্রভৃতি) দক্ষতার সাথে তাদের কাজ পরিচালনা করতে পারবেন। এক্ষেত্রে দ্রব্যভিত্তিক ও কার্যভিত্তিক ব্যবস্থাপকগণ পারস্পরিক সহযোগিতার মাধ্যমে কাজ করেন। এতে তাদের কাজের মধ্যে সুষ্ঠু সমন্বয় হয়। আর মেট্রিক্স সংগঠনের মাধ্যমে প্রতিটি দ্রব্য ও এর সংশ্লিষ্ট কাজকে সমানভাবে গুরুত্ব দেওয়া হয়। তাই বলা যায়, বৃহদায়তন উৎপাদনকারী প্রতিষ্ঠানের সফলতায় মেট্রিক্স সংগঠন কার্যকর ভূমিকা পালন করবে।"
        }
      ]
    },
    {
      "number": "11",
      "uddipok": "অতীত ও বর্তমান তথ্য পর্যালোচনা করে মি. পাভেল উপলব্ধি করলেন এ বছর তাপমাত্রা বেড়ে যাবে এবং এয়ারকুলার মেশিনের চাহিদা বাড়বে। তাই তিনি এসি মেশিনের উৎপাদন বাড়ানোর জন্য প্রতিষ্ঠানের সকল স্তরের কর্মীদের সাথে পর্যায়ক্রমে আলোচনা করে সিদ্ধান্ত গ্রহণ করলেন। লক্ষ্যার্জনে তিনি কর্মীদের সাথে এমনভাবে মিশলেন যাতে তারা কার্যসম্পাদনে প্রবলভাবে উৎসাহিত হয়। ফলে লক্ষ্যার্জন সফল হয়।",
      "tag": "RB 19",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনার আদর্শ বা নীতি কয়টি?",
          "explanation": "বৈজ্ঞানিক ব্যবস্থপনার আদর্শ বা নীতি হলো চারটি।"
        },
        {
          "label": "খ",
          "question": "হেনরি ফেয়লকে আধুনিক ব্যবস্থাপনার জনক বলা হয় কেন?",
          "explanation": "ব্যবস্থাপনায় গুরুত্বপূর্ণ অবদানের জন্য হেনরি ফেয়লকে (Hean Fayol) আধুনিক ব্যবস্থাপনার জনক বলা হয়। তিনি ব্যবস্থাপকের পাঁচটি গুরুত্বপূর্ণ কাজের কথা উল্লেখ করেন। এগুলো হলো- পূর্বানুমান ও পরিকল্পনা, সংগঠিতকরণ, নির্দেশনা, সমন্বয়সাধন এবং নিয়ন্ত্রণ। বর্তমানে এসব কাজ প্রতিটি প্রতিষ্ঠানে সর্বজন স্বীকৃত। এই কাজগুলোর সুষ্ঠু বাস্তবায়নের মধ্য দিয়ে একটি প্রতিষ্ঠান এর লক্ষ্যে পৌছাতে পারে। এছাড়া, তিনি ব্যবস্থাপনার আরও ১৪টি মৌলিক নীতির কথা বলেছেন। এগুলো আজও সব প্রতিষ্ঠানে অনুসরণীয় বলে মনে কর হয়। হেনরি ফেয়ল প্রবর্তিত ব্যবস্থাপনার কাজ ও নীতিমালার ওপর ভিত্তি করেই বর্তমানে ব্যবস্থাপনা আধুনিক পর্যায়ে উন্নীত হয়েছে। তাই তাকে আধুনিক ব্যবস্থাপনার জনক বলা হয়।"
        },
        {
          "label": "গ",
          "question": "উদ্দীপকে পাভেলের উপলব্ধিতে ব্যবস্থাপকের কোন গুণ পরিলক্ষিত হয়? ব্যাখ্যা করো।",
          "explanation": "উদ্দীপকে মি. পাভেলের উপলব্ধিতে ব্যবস্থাপকের দূরদর্শিতা গুণ পরিলক্ষিত হয়। একজন আদর্শ ব্যবস্থাপক দূরদর্শিতার মাধ্যমে ভবিষ্যৎ অনুমান করতে পারেন। তাকে ভবিষ্যৎ সম্পর্কিত বিষয়ে আগেই চিন্তা-ভাবনা করতে হয়। এজন্য তাকে ভবিষ্যৎ সম্ভাবনাও যাচাই করতে হয়। তিনি পূর্বানুমানের ভিত্তিতে সিদ্ধান্ত নেন ও পরিকল্পনা তৈরি করেন। উদ্দীপকের মি. পাভেল একটি প্রতিষ্ঠানে কর্মরত। তিনি পরিবেশ বিষয়ক অতীত ও বর্তমান তথ্য যাচাই করেন। এরপর তিনি বুঝতে পারেন। এ বছর তাপমাত্রা বাড়বে। ফলে এয়ারকুলার মেশিনের চাহিদাও বাড়বে। তাই তিনি এ মেশিনের উৎপাদন বাড়ানোর সিদ্ধান্ত নেন। এক্ষেত্রে মি. পাভেল ভবিষ্যৎ বিষয়ে আগেই অনুমান করেছেন। এরপর এর সম্ভাবনা যাচাই করে উপযুক্ত সিদ্ধান্ত নিয়েছেন। এ কাজটি ব্যবস্থাপক তার দূরদর্শিতা গুণের মাধ্যমে করতে পারেন। সুতরাং, মি. পাভেলের উপলব্ধি একজন ব্যবস্থাপকের দূরদর্শিতা গুণের সাথে মিলে যায়।"
        },
        {
          "label": "ঘ",
          "question": "\"ব্যবস্থাপকের মানবীয় বা আন্তঃব্যক্তিক দক্ষতা লক্ষ্য পূরণে সহায়ক\" -উদ্দীপকের আলোকে মূল্যায়ন করো।",
          "explanation": "'ব্যবস্থাপকের মানবীয় বা আন্তঃব্যক্তিক দক্ষতা লক্ষ্য পূরণে সহায়ক'- উদ্দীপকের আলোকে উক্তিটি যৌক্তিক বলে আমি মনে করি। একজন ব্যবস্থাপক তার কর্মীদের দিয়ে কাজ করানোর জন্য তাদের সাথে যোগাযোগ করেন। তাদেরকে কাজের প্রতি উৎসাহিত করেন। তাদের সুবিধা-অসুবিধা মূল্যায়ন করেন। এভাবে উভয় পক্ষের মধ্যে মানবীয় সম্পর্ক গড়ে ওঠে। উদ্দীপকের মি. পাভেল প্রতিষ্ঠানের উৎপাদন বাড়ানোর সিদ্ধান্ত নেন। সিদ্ধান্ত নেওয়ার আগে তিনি সব স্তরের কর্মীদের সাথে আলোচনা করেন। তাদের কোনো অসুবিধা আছে কি না তা জানার চেষ্টা করেন। কারণ, তাদের মাধ্যমেই উৎপাদন কাজ পরিচালিত হবে। এতে কর্মীদের সাথে মি. পাভেলের মানবীয় সম্পর্ক তৈরি হয়। এক্ষেত্রে মি. পাভেলের আন্তঃব্যক্তিক দক্ষতা প্রকাশ পায়। কর্মীদের সাথে মি. পাভেল এমনভাবে মিশলেন যাতে তারা কাজ করতে উৎসাহিত হয়। ব্যবস্থাপকের এ ধরনের দক্ষতা থাকলে ঊর্ধ্বতনের প্রতি অধস্তনদের ভালো ধারণা তৈরি হয়। ফলে তারা ঊর্ধ্বতনের প্রতি অনুগত হয়। এ দক্ষতার মাধ্যমেই মি. পাভেল কর্মীদের দিয়ে সহজে বেশি কাজ করাতে পেরেছেন। ফলে উক্ত প্রতিষ্ঠান সফলভাবে লক্ষ্য অর্জন করেছে। সুতরাং, ব্যবস্থাপকের মানবীয় দক্ষতা প্রতিষ্ঠানের লক্ষ্য অর্জনে গুরুত্বপূর্ণ ভূমিকা পালন করে।"
        }
      ]
    }
  ]
}