{
  "title": "রাজশাহী বোর্ড ২০২১",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব মনির সম্প্রতি একটি প্রতিষ্ঠানের বিপণন ব্যবস্থাপক' পদে যোগদান করেন। যোগদানের পর তিনি তাঁর অধীনস্থ বিক্রয় কর্মকর্তাদের কার্য ও দায়িত্ব বণ্টন করে দেন। নিয়মিত তদারকি ও যোগাযোগের মাধ্যমে মাসের নির্দিষ্ট বিক্রয় টার্গেট অর্জন করলেন। মাস শেষে তিনি লক্ষ্য করলেন, একই ধরনের যোগ্যতাসম্পন্ন ও একই সাথে যোগদান করা অন্য ব্যবস্থাপকের সম্মানী তাঁর থেকে অনেক বেশি। এ ব্যাপারে ঊর্ধ্বতন কর্মকর্তার সাথে আলোচনা করেও কোনো সমাধান না হওয়ায় তিনি প্রতিষ্ঠান ত্যাগ করার সিদ্ধান্ত নিলেন।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোন কাজে নির্দিষ্ট নিয়মকানুন বা পদনির্দেশিকাকে ওই কাজের নীতি বলে।"
        },
        {
          "label": "খ",
          "question": "",
          "explanation": "সমস্যা ও অনুধাবন দক্ষতা হলো সঠিকভাবে সমস্যা চিহ্নিতকরণের ক্ষমতা। সমস্যা হলো এমন পরিস্থিতি, কাজ, জটিলতা বা অসুবিধাজনক বিষয় যা প্রতিষ্ঠানের কাজ সাময়িকভাবে বন্ধ করে দেয়। তাই দ্রুত সমস্যা চিহ্নিত করে তার সমাধান করার প্রয়োজন পড়ে। কিন্তু সমস্যা চিহ্নিত করতে ভুল হলে তা নতুন সমস্যা তৈরি করে। ফলে প্রতিষ্ঠান চিরতরে বন্ধ হয়েও যেতে পারে। সঠিকভাবে সমস্যা চিহ্নিত করতে পারলে সহজেই সমস্যার সমাধান হয়ে যায়। যা প্রতিষ্ঠানের কাজের গতিকে বৃদ্ধি করে।"
        },
        {
          "label": "গ",
          "question": "",
          "explanation": "উদ্দীপকে জনাব মনির বিক্রয় কর্মকর্তাদের মধ্যে কার্য ও দায়িত্ব বন্টন এর মাধ্যমে ব্যবস্থাপনার কার্য বিভাজনের নীতির বাস্তবায়ন ঘটিয়েছেন।    প্রতিষ্ঠানের কার্যাবলী কে ছোট ছোট অংশে ভাগ করে প্রতিটি বিভাগের দায়িত্ব এক একজন বিশেষজ্ঞ কর্মীকে দেওয়াই হলো কার্য বিভাজন। এতে প্রত্যেক বিভাগ ও উপ বিভাগে নিয়োজিত কর্মীদের কাজকে সুনির্দিষ্ট করে দেওয়া হয়। এতে একই ধরনের কাজ করায় বিক্রয় কর্মীরা ওই কাজে দক্ষতার জন্য সুযোগ পায়।   উদ্দীপকে জনাব মনির বিপণন ব্যবস্থাপক হিসেবে যোগদানের পর অধীনস্থ বিক্রয় কর্মকর্তাদের মধ্যে দায়িত্ব ও কর্তব্য বন্টন করে দেন। এই থেকে বোঝা যায় তিনি ব্যবস্থাপনার কার্যবিভাজনের নীতির বাস্তবায়ন ঘটিয়েছেন।"
        },
        {
          "label": "ঘ",
          "question": "",
          "explanation": "উদ্দীপকের জনাব মনিরের প্রতিষ্ঠানে পারিশ্রমিকের নীতির লঙ্ঘন ঘটেছে। কর্মীদের যোগ্যতা, দক্ষতা, অভিজ্ঞতা, পারিপার্শ্বিক অবস্থা প্রভৃতি বিবেচনা করে সন্তোষজনক পারিশ্রমিক প্রদান কে পারিশ্রমিকের নীতি বলা হয়। কর্মীদের পারিশ্রমিক যাতে ন্যায্য ও সন্তোষজনক হয় এদিকেও ব্যবস্থাপনা নজর দেওয়া প্রয়োজন। প্রতিষ্ঠানের পক্ষ থেকে কর্মীদের তাদের যোগ্যতা অনুযায়ী পারিশ্রমিক দেওয়া উচিত।   উদ্দীপকে দেখা যায় জনাব মনিরের প্রতিষ্ঠানে একই ধরনের যোগ্যতা সম্পন্ন এবং একই সাথে যোগদান করা অন্যান্য ব্যবস্থাপকের সম্মানী তার থেকে অনেক বেশি। এই ব্যাপারে ঊর্ধ্বতন কর্মকর্তার সাথে আলোচনা করেও কোন সমাধান না হলে তিনি প্রতিষ্ঠান ত্যাগ করার সিদ্ধান্ত নিলেন।   একই যোগ্যতা সম্পন্ন এবং একই দায়িত্ব ও কর্তব্যপালন করা সকল ব্যক্তিকে একই ধরনের পারিশ্রমিক দেওয়া প্রয়োজন। যদি তা না হয় তা পারিশ্রমিকের নীতির লংঘন ঘটে। যেহেতু একই যোগ্যতা সম্পন্ন অন্য ব্যবস্থাপকের সম্মানী তার থেকে অনেক বেশি। তাই জনাব মনিরের প্রতিষ্ঠান ত্যাগের সিদ্ধান্ত যৌক্তিক।"
        }
      ]
    },
    {
      "number": "2",
      "uddipok": "জনাব বিপ্লব মোরী নিটওয়ার লি. এ কারখানা ব্যবস্থাপক হিসেবে কর্মরত। প্রতিষ্ঠানের মৌলিক উদ্দেশ্য ও পরিকল্পনা বাস্তবায়নের জন্য তিনি বিভাগীয় পরিকল্পনা তৈরি করে অধীনস্থ ইউনিটসমূহকে বাস্তবায়নের নির্দশনা দেন। কর্মীদের দাবি-দাওয়া ও সমস্যার প্রতি তিনি খুবই সহানুভূি অন্যদিকে জনাব বকুল তাঁর অধীনে থেকে শ্রমিক-কর্মীদের কাজে করেন এবং প্রতিষ্ঠানের উদ্দেশ্য ও পরিকল্পনা বাস্তবায়ন করেন। জন 2/9 তাঁকে বিভিন্ন কাজে সহযোগিতা করেন। অর্পিত দায়িত্ব পালনের পাশাপাশি জনাব বকুলকে মাঝে মাঝে নিজস্ব পরিকল্পনাও তৈরি করতে হয়। প্রাতিষ্ঠানিক সাফল্য অর্জনে তাঁদের উভয়ের কর্মকাণ্ড গুরুত্বপূর্ণ ভূমিকা রাখে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "সংগ্রহীত প্রার্থী থেকে যোগ্যতা সম্পন্ন বা কাঙ্খিত মানের প্রার্থী বাছাই করার প্রক্রিয়াকে কর্মী নির্বাচন বলে।"
        },
        {
          "label": "খ",
          "question": "",
          "explanation": "সুপারভাইজার ব্যবস্থাপনার নিম্নস্তরে কাজ করে।   শ্রমিক কর্মীদের সরাসরি তদারকি ও পরিচালনায় জড়িত কাজকে নিম্নস্তরের ব্যবস্থাপনা বলে। এই কাজে নিয়োজিত ব্যক্তিকে ব্যবস্থাপনার নিম্নস্তরের  বা প্রথম সারির ব্যবস্থাপক বলা হয়। নিম্নস্তরের ব্যবস্থাপগণ সরাসরি শ্রমিক কর্মীদের কাজের নির্দেশনা দেন। তারা শ্রমিকদের কাজ তদারকি করে পরিকল্পনা বাস্তবায়নের চেষ্টা করেন।তত্ত্বাবধায়ক, সুপারভাইজার, শ্রমিক সর্দার নিম্নস্তরের ব্যবস্থাপনার কাজ করে থাকেন।"
        },
        {
          "label": "গ",
          "question": "",
          "explanation": "উদ্দীপকে জনাব বিপ্লব মধ্যস্তরের ব্যবস্থাপক।   যে স্তরের ব্যবস্থাপক উচ্চ পর্যায়ের ব্যবস্থাপক কর্তৃক প্রণীত নীতি ও পরিকল্পনা সমন্বয় ও বাস্তবায়নের জন্য প্রয়োজনীয় পদক্ষেপ নেয় তাকে মধ্যস্তরের ব্যবস্থাপক বলে।  নিম্ন স্তরের ব্যবস্থাপকরা যাতে গৃহীত পরিকল্পনা বাস্তবায়ন করতে পারে সে বিষয় এই স্তর থেকে তদারকি করা হয়। এরা সাধারণত উচ্চপর্যায়ের ব্যবস্থাপকের কাছ থেকে সামগ্রিক কৌশল, লক্ষ্য ও উদ্দেশ্য সম্পর্কে অবগত হন এবং তা নির্দিষ্ট কর্মসূচিতে পরিণত করেন এবং নিম্ন স্তরের ব্যবস্থাপকদের নির্দেশনা দেন। এরা মূলত উচ্চ স্তর ও নিম্নস্তরে ব্যবস্থাপনার মধ্যে সেতুবন্ধন তৈরি করে থাকেন। প্রতিষ্ঠানের বিভাগীয় ব্যবস্থাপক, উপ মহাব্যবস্থাপক, সহকারী মহাব্যবস্থাপক আঞ্চলিক ব্যবস্থাপক প্রভৃতি ব্যক্তি এই স্তরের অন্তর্ভুক্ত। উদ্দীপকে জনাব বিপ্লব গ্লোরি নিটওয়্যার এর কারখানা ব্যবস্থাপক। প্রতিষ্ঠানের মৌলিক উদ্দেশ্য ও পরিকল্পনা বাস্তবায়নের জন্য তিনি নিজস্ব বিভাগীয় পরিকল্পনা তৈরি করে অধীনস্থ ইউনিট সমূহকে বাস্তবায়নের নির্দেশনা দেন। এসব থেকে বোঝা যায় যে জনাব বিপ্লব একজন মধ্যস্তরের ব্যবস্থাপক।"
        },
        {
          "label": "ঘ",
          "question": "",
          "explanation": "জনাব বিপ্লব ও জনাব বকুলের ব্যবস্থাপকীয় দক্ষতা প্রতিষ্ঠানের সাফল্য অর্জনের সহায়ক। প্রতিষ্ঠানের উদ্দেশ্যকে সামনে রেখে সকল মানবিক ও বস্তুগত উপকরণে সঠিকভাবে ব্যবহার ও নিয়ন্ত্রণের মাধ্যমে প্রত্যাশিত ফল অর্জন করা কে ব্যবস্থাপকীয় দক্ষতা বলে। একজন ব্যবস্থাপকের অনেক ধরনের দক্ষতা থাকা প্রয়োজন। যেমন -কারিগরি দক্ষতা, মানবীয় দক্ষতা, ধারণাগত দক্ষতা, সমস্যা অনুধাবনের দক্ষতা ইত্যাদি। নিম্ন স্তরের ব্যবস্থাপকদের জন্য কারিগরি দক্ষতা এবং মধ্যস্তরের ব্যবস্থাপকের জন্য মানবীয় বা আন্তঃব্যাক্তিক দক্ষতা থাকা বিশেষভাবে প্রয়োজন। উদ্দীপকে জনাব বিপ্লব একজন মধ্যস্তরের ব্যবস্থাপক এবং জনাব বকুল একজন নিম্ন স্তরের ব্যবস্থাপক। জনাব বিপ্লব উচ্চ স্তরের ব্যবস্থাপনা করতে গৃহীত পরিকল্পনা ও কর্মসূচি বাস্তবায়নের জন্য প্রয়োজনীয় পদক্ষেপ নেন। অন্যদিকে জনাব বকুল মধ্যস্তরের ব্যবস্থাপক  প্রণীত কর্মসূচি বাস্তবায়ন ও কর্মীদের কাজে তদারকি করেন তারা দুইজনই দক্ষ না হলে তবে তাদের অধীনস্থদের সঠিকভাবে নির্দেশনা দিতে পারবেন না। ফলে অধীনস্তরা সহজে কাজ করতেও পারবেনা।প্রতিষ্ঠানের সকল মানবীয় ও বস্তুগত উপকরণে সর্বোচ্চ ব্যবহার করাও সম্ভব হবে না অর্থাৎ তাদের দুই জনের ই ব্যবস্থাপকীয় দক্ষতার ফলে প্রতিষ্ঠান লক্ষ্য অর্জনের সক্ষম হবে।  তাই বলা যায় জনাব বিপ্লব ও জনাব বকুল এর ব্যবস্থাপকীয় দক্ষতা প্রতিষ্ঠানের সাফল্য অর্জনের সহায়ক।"
        }
      ]
    },
    {
      "number": "3",
      "uddipok": "হাসিন এন্টারপ্রাইজ একটি বৃহৎ আমদানিকারক প্রতিষ্ঠান। তাঁরা তাঁদের ক্রেতাদের নিয়মিত ২/১৫, N-৩০ শর্তে ধারে পণ্য বিক্রয় করে। পূর্বে ক্রেতারা বাট্টার সুযোগ গ্রহণ করলেও কোভিড পরিস্থিতির কারণে বর্তমানে পাওনা পরিশোধে ব্যর্থ হয়। কর্তৃপক্ষ যথাসময়ে পাওনা আদায়ের জন্য কয়েকজন কর্মী নিয়োগ দেয়। মাস শেষে সর্বোচ্চ পাওনা আদায়কারীকে 'Employee of the 'month' হিসেবে ঘোষণা দেওয়ার পাশাপাশি বোনাসও প্রদান করে। ফলে পাওনা আদায়ের পরিমাণ দিন দিন বৃদ্ধি পাচ্ছে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "মিশন হল স্বল্প মেয়াদী অর্জনযোগ্য লক্ষ্য যা প্রতিষ্ঠানের কোন সুনিদিষ্ট ও মৌলিক কাজকে চিহ্নিত করে।"
        },
        {
          "label": "খ",
          "question": "",
          "explanation": "কার্যভিত্তিক পরিকল্পনা মধ্য ও নিম্ন স্তরের ব্যবস্থাপক প্রণয়ন করেন। কার্যভিত্তিক পরিকল্পনা প্রতিষ্ঠানের প্রকৃতি ও কাজ অনুযায়ী প্রণয়ন করা হয়। প্রতিষ্ঠানের মধ্য ও নিম্ন পর্যায়ের নির্বাহীরা তাদের বিভাগ সংশ্লিষ্ট কাজ করার জন্য এই ধরনের পরিকল্পনা প্রণয়ন করে থাকেন। যেমন- একজন ফোরম্যান বা সুপারভাইজার তার ইউনিটের জন্য সপ্তাহ ও মাসের ভিত্তিতে কার্যভিত্তিক পরিকল্পনা করেন।"
        },
        {
          "label": "গ",
          "question": "",
          "explanation": "হাসান এন্টারপ্রাইজ পণ্য বিক্রয় এর ক্ষেত্রে স্থায়ী পরিকল্পনা ব্যবহার করে।   যে পরিকল্পনা প্রতিষ্ঠানে একবার প্রণীত হয়ে একই ধরনের সমস্যা সমাধানে বারবার ব্যবহৃত হয় তাকে স্থায়ী পরিকল্পনা বলা কোন নতুন পরিস্থিতি বা সমস্যা সৃষ্টি না হলে এই ধরনের পরিকল্পনায় পরিবর্তন আনা হয় না কর্মীরা একই পরিকল্পনার আওতায় বারবার কাজ করে।    উদ্দীপকে হাসান এন্টারপ্রাইজ একটি বৃহৎ আমদানি কারক প্রতিষ্ঠান তারা তাদের ক্রেতাদের নিয়মিত ২/১৫ এবং ৩০ এই শর্তে ধারে পণ্য বিক্রয় করে। এই থেকে বোঝা যায় তারা এই শর্ত অনেকদিন ধরেই ব্যবহার করে আসছেন। তাই বলা যায়, যে উদ্দীপকে হাসান এন্টারপ্রাইজ পণ্য বিক্রয় এর ক্ষেত্রে স্থায়ী পরিকল্পনা ব্যবহার করে।"
        },
        {
          "label": "ঘ",
          "question": "",
          "explanation": "উদ্দীপকে পাওনা আদায় এর ক্ষেত্রে ব্যবস্থাপনার প্রেষণা কাজটি ইতিবাচক ভূমিকা রেখেছে।   ব্যবস্থাপনার ক্ষেত্রে কর্মীদের আচরণ স্বতঃস্পূর্তভাবে লক্ষ্যের দিকে পরিচালনা করার কৌশলকে প্রেষণা বলে। প্রেষণার মাধ্যমেই কর্মীদের কাজের প্রতি আগ্রহ তৈরি করা যায়। এর মাধ্যমেই কর্মীদের কর্ম প্রচেষ্টাকে সর্বোচ্চ মাত্রায় ব্যবহার করা যায়। আর্থিক অনার্থিক বিভিন্ন ধরনের সুযোগ সুবিধা দেওয়া হয় বলে প্রতিষ্ঠানের প্রতি আন্তরিকতা তৈরি হয়। প্রেষণার মাধ্যমে কাজের অনুকূল পরিবেশ তৈরি হয় যেখানে কর্মীরা প্রাতিষ্ঠানিক লক্ষ্য অর্জনে প্রবল আগ্রহ উত্তম ও কৌতূহলের সাথে কাজ করতে পারে।   উদ্দীপকে হাসান এন্টারপ্রাইজ মাস শেষে সর্বোচ্চ পাওনা আদায়কারীকে Employee of the month হিসেবে ঘোষণা দেওয়ার পাশাপাশি বোনাস প্রদান করেন।   প্রেষণার ফলে কোন জটিল কাজ সম্পাদন এ কর্মীরা সচেষ্ট থাকে। উদ্দীপকে Employee of the month এবং বোনাস দেওয়ার ফলে কর্মীরা তাদের কাজের প্রতি অনেক বেশি আগ্রহী থাকে এবং সব কাজের প্রতি সন্তুষ্ট থাকে। যা প্রতিষ্ঠানের পরবর্তী লক্ষ্য অর্জনে অনেক সহজ হয়। তাই বলা যায় যে, উদ্দীপকে পাওনা আদায় এ ব্যবস্থাপনার প্রেষণা কাজটি ইতিবাচক ভূমিকা রেখেছে।"
        }
      ]
    },
    {
      "number": "4",
      "uddipok": "মুগ্ধ ফার্মাসিউটিক্যালস লি. এ মান নিয়ন্ত্রণ ব্যবস্থাপক' ও 'সুপারভাইজার' এর দুটি পদ শূন্য হয়েছে। উক্ত প্রতিষ্ঠানের প্রধান নির্বাহীর সুপারিশে এ দুটি পদে দুজন লোক নিয়োগ দেওয়া হয়। সুপারভাইজার তাঁর কাজ কোনোভাবে সামলে নিতে পারলেও মান নিয়ন্ত্রণ ব্যবস্থাপকের এ বিষয়ে পূর্ব-অভিজ্ঞতা না থাকায় তিনি কার্যসম্পাদনে প্রতিনিয়ত সমস্যার সম্মুখীন হলেন।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "শূন্য পদ পূরণের জন্য যথাযথ পদ্ধতিতে সম্ভাব্য চাকরিপ্রার্থীদের নির্দিষ্ট পদে আবেদন করতে ও নির্বাচন প্রক্রিয়ায় অংশ নিতে উৎসাহিত করাকে কর্মী সংগ্রহ বলে।"
        },
        {
          "label": "খ",
          "question": "",
          "explanation": "কমিটি সংগঠন ও অন্তর্ভুক্তিকরণ হলো কাজের মাধ্যমে প্রশিক্ষণ পদ্ধতি।   কমিটিতে একাধিক কর্মী দলবদ্ধভাবে প্রাতিষ্ঠানিক সমস্যা নিয়ে আলোচনা করে এবং তা সমাধানের মাধ্যমে প্রশিক্ষণ নিয়ে থাকে। এ পদ্ধতিতে কর্মীরা প্রত্যক্ষভাবে কাজ সম্পাদন ও সমস্যা সমাধান সম্পর্কে বাস্তব ধারণা লাভ করে। কমিটি বা দলের একে অপরের কাছ থেকে তথ্য বিনিময়ের মাধ্যমে কর্মীরা অভিজ্ঞ ও পারদর্শী হয়ে ওঠে। তাই কমিটি সংগঠনে অন্তর্ভুক্তিকরন কে প্রশিক্ষণ পদ্ধতি হিসেবে গণ্য করা যায়।"
        },
        {
          "label": "গ",
          "question": "",
          "explanation": "উদ্দীপকে প্রধান নির্বাহীর কাজে ব্যবস্থাপনার কর্মীসংস্থানের কাজের প্রতি ইঙ্গিত করা হয়েছে। কর্মীসংস্থান বলতে কর্মী সংগ্রহের পাশাপাশি কর্মী নির্বাচন, নিয়োগ, উন্নয়ন, মূল্যায়ন, পদোন্নতি ও অবসান সংক্রান্ত যাবতীয় কাজকেই বোঝায়। প্রতিষ্ঠানের যন্ত্রপাতি, কাঁচামাল, মূলধনসহ যাবতীয় উপকরণে সর্বোচ্চ ব্যবহার নির্ভর করে দক্ষ কর্মীদের উপর। তাই কর্মীসংস্থানের মাধ্যমে প্রতিষ্ঠান উপযুক্ত ও দক্ষ কর্মী বাহিনী গড়ে তোলার চেষ্টা করে। কর্মীদের উন্নয়নের জন্য প্রশিক্ষণের ব্যবস্থা করাও কর্মীসংস্থানের অন্তর্ভুক্ত।   উদ্দীপকে আমরা দেখতে পাই, মুগ্ধ ফার্মাসিউটিক্যালস লিমিটেড এ মান নিয়ন্ত্রণ ব্যবস্থাপক ও সুপারভাইজার এর দুটি পদ শূন্য রয়েছে। উক্ত প্রতিষ্ঠানের প্রধান নির্বাহীর সুপারিশ এ দুটি পদের দুইজন লোক নিয়োগ করা হয়। এখানে কর্মী নিয়োগের কাজ করা হয়েছে যা কর্মীসংস্থানের অন্তর্ভুক্ত। তাই বলা যায় যে উদ্দীপকের প্রধান নির্বাহীর কাজকে ব্যবস্থাপনা কর্মীসংস্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত পদ সমূহে অভ্যন্তরীণ উৎস থেকে কর্মী নিয়োগ করা হয়েছে।   প্রতিষ্ঠানে কর্মরত কর্মীদের মধ্য থেকে বা তাদের মাধ্যমে বা তাদের পরিচয়ে কর্মী সংগ্রহ করা হলে অভ্যন্তরীণ উৎস বলে। কর্মী সংগ্রহের অভ্যন্তরীণ উৎসের মত অন্যতম হলো পদোন্নতি। কোন পদ খালি হলে এর নিচের পদ থেকে কাউকে উক্ত পদে পদোন্নতি দেওয়া যায়। এতেও উক্ত কর্মীদের উৎসাহ বাড়ানোর পাশাপাশি কর্মীর সংস্থান হয়ে যায়। অভ্যন্তরীণ উৎস থেকে কর্মী সংগ্রহ করা হলে নির্দিষ্ট পদের জন্য উপযুক্ত যোগ্যতা দক্ষতা ও দক্ষতা অভিজ্ঞতা সম্পন্ন কর্মী সংগ্রহ করা সম্ভব হয়। অভ্যন্তর থেকেও কর্মী সংগ্রহ করলে। কর্মীদের মনোবল বাড়ে কারণ এই ধরনের উৎস ব্যবহারের ফলে কর্মীদের মধ্যে নৈতিকতা, সততা ও কর্তব্যপরায়ণতা বাড়ে এবং শ্রম ঘূর্ণায়মানতা হ্রাস পায়। প্রতিষ্ঠানের ব্যয়ও কম হয়। বিজ্ঞপ্তি খরচ পরীক্ষা বাবদ খরচ, প্রশিক্ষণের খরচ সাশ্রয় হয়। কাজের স্বাভাবিকতা ও তো গতিশীলতা রক্ষা পায়"
        }
      ]
    },
    {
      "number": "5",
      "uddipok": "হাই-টেক ফ্যাশন্স একটি পোশাক রপ্তানিকারক প্রতিষ্ঠান। এ প্রতিষ্ঠানের কাজগুলোকে উৎপাদন, মান-নিয়ন্ত্রণ, হিসাব ও মানবসম্পদ এ চারভাগে ভাগ করা হয়েছে। প্রতিটি বিভাগের ব্যবস্থাপক সম্পূর্ণ ক্ষমতা ভোগ করেও নিজের কাজের জবাবদিহিতা প্রদান করে। প্রতিটি বিভাগ ও বিভাগে কর্মরত কর্মীর দায়িত্ব নির্দিষ্ট থাকায় এবং বিভাগসমূহে প্রয়োজনীয় সংখ্যক কর্মী থাকার ফলে উপকরণসমূহের কার্যকর ব্যবহার নিশ্চিত হয়। ফলে প্রতিষ্ঠানটি সহজে লক্ষ্য অর্জনে সক্ষম হয়।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "লক্ষ্য অর্জনের জন্য একাধিক ব্যক্তি কাঠামোগতভাবে সঙ্ঘবদ্ধ হওয়া ও পারস্পরিক সম্পর্ক নির্ধারণ করার প্রাতিষ্ঠানিক রূপকে সংগঠন বলে।"
        },
        {
          "label": "খ",
          "question": "",
          "explanation": "বিশেষজ্ঞ কর্মী দক্ষতা বাধাগ্রস্ত হয় সরলরৈখিক ও পদস্থকর্মী সংগঠনের।   এই সংগঠনে সরলরৈখিক নির্বাহীর সহযোগী হিসেবে বিশেষজ্ঞ কর্মী বা উপদেষ্টা নিয়োগ করা হয়। বিশেষজ্ঞদের কাজ শুধু সরলরৈখিক নির্বাহীকে পরামর্শ দেওয়ার মধ্যে সীমাবদ্ধ থাকে। এর জন্য তারা সার্বিক কাজে পারদর্শিতা দেখানোর সুযোগ পায় না। তাই তারা তাদের সর্বোচ্চ দক্ষতাকে কাজে লাগাতে পারে না। তাহলে সরলরৈখিক ও পদস্থ কর্মী সংগঠনের বিশেষজ্ঞ কর্মী দক্ষতা বাধাগ্রস্ত হয়।"
        },
        {
          "label": "গ",
          "question": "",
          "explanation": "উদ্দীপকে কার্যভিত্তিক সংগঠন কাঠামো বিদ্যমান।    প্রতিষ্ঠানের কাজের প্রকৃতি অনুযায়ী বিভাগ তৈরি করে প্রতিটি বিভাগের দায়িত্ব ও কর্তৃত্ব এক একজন বিশেষজ্ঞ কর্মীকে দেওয়া হয় যে সংগঠন পদ্ধতিতে তাকে কার্যভিত্তিক সংগঠন বলে। এ ধরনের সংগঠনে বিশেষজ্ঞ কর্মীদের উপদেষ্টা না করে সরাসরি নির্বাহী হিসেবে নিয়োগ দেওয়া হয়। এতে বিশেষজ্ঞ কর্মী সার্বিক দায়িত্বে থাকায় প্রাতিষ্ঠানিক কাজ দক্ষতার সাথে দ্রুত সম্পন্ন হয়ে থাকে। এরূপ সংগঠন কে প্রতিটি বিভাগকে অন্যান্য বিভাগের সাথে কাজ করতে হয় ফলে বিভাগ গুলোর কর্মীদের মধ্যে প্রত্যক্ষ যোগাযোগ হয়। কর্মকর্তাদের দায়িত্ব ও কর্তব্য নির্দিষ্ট থাকলে কর্মীদের কাজে উৎসাহ পান। এরূপ সংগঠনে বিশেষায়নের উপর বিশেষ গুরুত্ব দেওয়া হয়। কর্মীদের যোগ্যতার উপর ভিত্তি করে দায়িত্ব দেওয়া হয়।   উদ্দীপকে হাইটেক ফ্যাশনস একটি পোষাক রপ্তানি কারক প্রতিষ্ঠান এই প্রতিষ্ঠানের কাজগুলোকে উৎপাদন, মান নিয়ন্ত্রণ, হিসাব ও মানবসম্পদ এই চার ভাগে ভাগ করা হয়েছে। এই থেকে বোঝা যায়, এটি একটি কার্যভিত্তিক সংগঠন।"
        },
        {
          "label": "ঘ",
          "question": "",
          "explanation": "কার্যবিভাজনের নীতি, জবাবদিহিতা নীতি ও মিতাব্যয়ীতার নীতির আলোকে কার্য পরিচালনায় উদ্দীপকের প্রতিষ্ঠানটি সফলতা এনেছে  সংগঠনের। প্রতিষ্ঠানের কাজসমূহকে প্রকৃতি অনুযায়ী ক্ষুদ্র ক্ষুদ্র অংশে বিভাগ করে এক একজন বিশেষজ্ঞের উপর এক এক অংশের কর্তৃত্ব দায়িত্ব দেওয়া হল কার্য বিভাজন। অন্যদিকে কাজ সম্পাদন এর দায়িত্ব নিয়ে সে বিষয়ে উত্তর দেওয়ার দায়বদ্ধতাই হলো জবাবদিহিতা। প্রতিষ্ঠানের প্রত্যেক কর্মী বিভাগ ও উপবিভাগ এর কাজের মধ্যে সমতা বিধান করে সমানতালে এগিয়ে যাওয়াই হল ভারসাম্যের নীতি।অন্যদিকে প্রতিষ্ঠানের সকল মানবিক ও বস্তুগত উপকরণ এর সর্বোচ্চ ব্যবহার হল মিতব্যয়ীতার নীতি।  প্রতিষ্ঠানের এই সব নীতি থাকলে প্রতিষ্ঠানের লক্ষ্য অর্জন অনেক সহজ হয়।   উদ্দীপকে হাইটেক ফ্যাশনস তাদের প্রতিষ্ঠানের কাজগুলোকে চারভাগে ভাগ করেছে। প্রতিটা বিভাগের ব্যবস্থাপক তাদের নিজ নিজ কাজের জবাবদিহিতা প্রদান করেন। প্রতিষ্ঠানের সকল উপকরণ এর কার্যকর ব্যবহার। নিশ্চিত করেন। এসব থেকে বলা যায় যে কার্য পরিচালনায় সংগঠনের এসব নীতি সমূহের সুষ্ঠু ব্যবহার করার ফলে উদ্দীপকের প্রতিষ্ঠান সফলতা এনেছে।"
        }
      ]
    },
    {
      "number": "6",
      "uddipok": "জনাব আহসান একটি ব্যাংকের মতিঝিল শাখার প্রিন্সিপাল অফিসার ও জনাব সোবহান সহকারী প্রিন্সিপাল অফিসার পদে কর্মরত। প্রধান অফিস কর্তৃক গৃহীত সিদ্ধান্ত তাদের বাস্তবায়ন করতে হয়। একটি কর্মশালায় অংশগ্রহণের জন্য প্রধান অফিস থেকে একজন জ্যেষ্ঠ কর্মকর্তার মনোনয়ন চাওয়া হলে অত্র শাখার ব্যবস্থাপক জনাব শাকুর, জনাব সোবহানের নাম অনুমোদন করেন, যিনি তাঁর নিজ এলাকার বাসিন্দা।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কর্মীদের স্বাধীনভাবে চিন্তা চেতনা ও বিকাশের সুযোগ দেওয়াকে উদ্যোগ নীতি বলে।"
        },
        {
          "label": "খ",
          "question": "",
          "explanation": ") ব্যবস্থাপনা সংশ্লিষ্ট কাজগুলো সঠিক সময়েও কম খরচে এবং সঠিকভাবে সম্পাদন করার সামর্থ্যকে ব্যবস্থাপকীয় দক্ষতা বলে।   একজন ব্যবস্থাপকের দক্ষতার উপর নির্ভর করে তিনি কত কম শক্তি, সময় ও সামর্থ্য কে কাজে লাগিয়ে প্রাতিষ্ঠানিক লক্ষ্য অর্জন করতে পারেন। কাজের দক্ষ হলে তিনি প্রতিষ্ঠানের সকল মানবিক ও বস্তুগত উপকরণের সর্বোচ্চ ব্যবহার নিশ্চিত করতে পারেন। যার ওপর প্রতিষ্ঠানের সফলতা অনেকাংশেই নির্ভর করে। তাই ব্যবস্থাপকীয় দক্ষতা কাজ পরিচালনায় অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "জনাব শাকুর ব্যবস্থাপনার নিম্নস্তরে কর্মরত।   শ্রমিক কর্মীদের সরাসরি তদারকি ও পরিচালনায় জড়িত কাজকে নিম্নস্তরের ব্যবস্থাপনা বলে। এই কাজে নিয়োজিত ব্যক্তিকে ব্যবস্থাপনার নিম্নস্তরের  বা প্রথম সারির ব্যবস্থাপক বলা হয়। তত্ত্বাবধায়ক, সুপারভাইজার, শ্রমিক সর্দার নিম্নস্তরের ব্যবস্থাপনার কাজ করে থাকেন। উদ্দীপকে আমরা দেখতে পায়, একটি কর্মশালায় অংশগ্রহণের জন্য প্রধান অফিস থেকে একজন জ্যৈষ্ঠ কর্মকর্তার মনোনয়ন চাওয়া হলে অত্র শাখার ব্যবস্থাপক জনাব শাকুর জনাব সোবাহানের নাম অনুমোদন করেন যিনি তার নিজের এলাকার বাসিন্দা। এই থেকে বোঝা যায় তিনি একজন শাখা ব্যবস্থাপক। যা ব্যবস্থাপনার নির্মস্তরে রয়েছে। তাই বলা যায় যে জনাব শাকুর ব্যবস্থাপনার নিম্নস্তরে কর্মরত আছেন।"
        },
        {
          "label": "ঘ",
          "question": "",
          "explanation": "উদ্দীপকের বর্ণিত প্রতিষ্ঠানটিতে সাধারণ স্বার্থে ব্যক্তিগত স্বার্থ বিসর্জনের নীতির লঙ্ঘিত হয়েছে।   প্রতিষ্ঠানের বৃহৎ স্বার্থ সবসময় ব্যক্তি স্বার্থের উপরে স্থান দেওয়ার নীতিই হল সাধারণ স্বার্থে ব্যক্তিগত স্বার্থ বিসর্জনের নীতি।ব্যক্তিগত স্বার্থ রক্ষার জন্য কখনোই প্রতিষ্ঠানের সামগ্রিক স্বার্থ নষ্ট করা উচিত নয়। প্রাতিষ্ঠানিক স্বার্থের ওপরে ব্যক্তি বা গোষ্ঠীর স্বার্থ প্রাধান্য দেওয়া হলে প্রাতিষ্ঠানিক জটিলতা বেড়ে যায় এর দ্বারা নির্দিষ্ট লক্ষ্য অর্জন সম্ভব হয় না   উদ্দীপকে জনাব শাকুর এর কাছে একটি কর্মশালায় অংশগ্রহণের জন্য একজন জ্যেষ্ঠ কর্মকর্তার মনোয়ন চাওয়া হলে তিনি শাখার প্রিন্সিপাল অফিসার এর বদলে সহকারী প্রিন্সিপাল অফিসার জনাব সোবাহান এর নাম অনুমোদন করেন। যার কারণ তিনি জনাব শাকুরের এলাকার বাসিন্দা। এতে জনাব শাকুরের প্রতিষ্ঠানের উপরে ব্যক্তি সার্থ কে স্থান দিচ্ছেন। তাই বলা যায় জনাব শাকুরের প্রতিষ্ঠানটিতে ব্যবস্থাপনা সাধারণ স্বার্থে ব্যক্তিগত স্বার্থ বিসর্জন এ নীতি লঙ্ঘিত হয়েছে।"
        }
      ]
    },
    {
      "number": "7",
      "uddipok": "দীপিতা এন্টারপ্রাইজের পরিচালনা পর্ষদ চলতি বছর বিক্রয় বিভাগকে ৩,০০,০০০ একক পণ্য বিক্রয়ের নির্দেশ প্রদান করে। ছয় মাস পর কর্তৃপক্ষ দেখতে পায় শুধুমাত্র ১,২০,০০০ একক পণ্য বিক্রয় হয়েছে। অনুসন্ধানে জানা যায় দুইজন দক্ষ কর্মী কাজ ছেড়ে চলে যাওয়ায় লক্ষ্যমাত্রা অর্জন সম্ভব হয়নি। নির্ধারিত সময়ে প্রতিষ্ঠানের কাঙ্ক্ষিত লক্ষ্য অর্জনে দুজন বিক্রয়কর্মী নিয়োগ দেওয়া হয় এবং বিক্রয়কর্মীদের তাদের জন্য নির্ধারিত লক্ষ্যমাত্রার অতিরিক্ত বিক্রয়ের উপর ১% কমিশন দেওয়ার ঘোষণা করা হয়।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোন বিশেষ সুনির্দিষ্ট লক্ষ্য অর্জনের জন্য যে বড় ধরনের পরিকল্পনা নেওয়া হয় তাকে কর্মসূচি বলা হয়।"
        },
        {
          "label": "খ",
          "question": "",
          "explanation": "আদর্শ মান হল এমন একটি মানদন্ড যার আলোকে কাজের প্রকৃত ফলাফল পরিমাপ করা হয়। নিয়ন্ত্রণ প্রক্রিয়ার প্রথম পদক্ষেপ হলো আদর্শ মান নির্ধারণ বা মানদণ্ড প্রতিষ্ঠা। এটি সংখ্যা, ওজন, আয়, ব্যয়, সময়, ঘন্টা, একক, পরিমাপ, গ্রেড বা আর্থিক মূল্যের ভিত্তিতে নির্ধারণ করা যেতে পারে। আদর্শ মান ছাড়া প্রতিষ্ঠানের উৎপাদনের অগ্রগতি নিরূপণ করা যায় না। আর আদর্শ মানের সাথে প্রকৃত কার্যফল তুলনা না করলে ভুল খুজে তার সংশোধন করা যায় না। পরিকল্পনা বা আদর্শ মান ই হল নিয়ন্ত্রণের মূল ভিত্তি। এটি ছাড়া নিয়ন্ত্রণ কার্যকর করা সম্ভব হয় না।"
        },
        {
          "label": "গ",
          "question": "",
          "explanation": "চলতি ১বছরের বিক্রয় লক্ষ্যমাত্রা ৩০০,০০০ একক   সুতরাং, ছয় মাসের বিক্রয় লক্ষ্যমাত্রা = ৩০০,০০০/২ =১৫০,০০০ একক বিচ্যুতি =১৫০,০০০-১২০,০০০ = ৩০,০০০ একক"
        },
        {
          "label": "ঘ",
          "question": "",
          "explanation": "উদ্দীপকে বর্ণিত নির্ধারিত লক্ষ্যমাত্রা অর্জনে দীপিতা এন্টারপ্রাইজ কর্তৃক গৃহীত পদক্ষেপ সংশোধন মূলক ব্যবস্থা গ্রহণ।   নিয়ন্ত্রণ প্রক্রিয়া সর্বশেষ হলো সংশোধন মূলক ব্যবস্থা গ্রহণ। এই পর্যায়ে চিহ্নিত বিচ্যুতি বা ভুল ত্রুটি সংশোধনের জন্য প্রয়োজনীয় পদক্ষেপ নেওয়া হয়। যেসব কারণে ভুল ত্রুটি বা বিচ্যুতি হয়েছে সেসব কারণ দূর করার জন্য ব্যবস্থা নিতে হয়। প্রয়োজনে পরিকল্পনা কে নতুন করে সাজাতে হয়। এই পর্যায়ের নতুন পরিকল্পনা তৈরীর প্রয়োজনও হতে পারে পাশাপাশি সংগঠিতকরণ, কর্মীসংস্থান,সমন্বয়সাধন, প্রেষণা এমনকি নিয়ন্ত্রণ প্রক্রিয়ার ও পরিবর্তন এর প্রয়োজন হতে পারে।   উদ্দীপকে দীপিকা এন্টারপ্রাইজের বিক্রয় লক্ষ্যমাত্রা পূরণ না হলে অনুসন্ধান এর মাধ্যমে জানা যায় দুইজন কর্মীর কাছ ছেড়ে চলে যাওয়ায় লক্ষ্যমাত্রা অর্জন সম্ভব হয়নি। তাই তারা আরও দুইজন বিক্রয় কর্মী নিয়োগ দেয়। এবং বিক্রয় কর্মীর জন্য লক্ষ্য নির্ধারিত লক্ষ্যমাত্রার অতিরিক্ত বিক্রয়ের উপর ১% কমিশন দেওয়ার ঘোষণা করে।   দীপিকা এন্টারপ্রাইজের এই কাজের মাধ্যমে নিয়ন্ত্রণের সংশোধন মূলক ব্যবস্থা গ্রহণের বৈশিষ্ট্য খুঁজে পাওয়া যায়। দীপিতা এন্টারপ্রাইজ এর এই কাজের মাধ্যমে বিচ্যুতি নির্ণয় করে তার জন্য সংশোধন মূলক ব্যবস্থা গ্রহণ করে। যার ফলে লক্ষ্যমাত্রা অর্জন সহজ হবে। তাই বলা যায় উদ্দীপকে নির্ধারিত মাত্রার লক্ষ্য অর্জনে দীপিতা এন্টারপ্রাইজ কর্তৃক গৃহীত পদক্ষেপ যথেষ্ট।"
        }
      ]
    },
    {
      "number": "8",
      "uddipok": "জাহারা ফুডস্ লি. এর গুদামে রাখা পণ্যের হিসেবে গরমিল থাকায় সাধারণ ব্যবস্থাপক, ক্রয় ব্যবস্থাপককে প্রধান করে তিন সদস্যের দলকে কারণ অনুসন্ধান করে তিন দিনের মধ্যে রিপোর্ট প্রদানের নির্দেশ দিলেন। বাজারে তাদের চিপসের বিক্রয়ের পরিমাণ ভালো হলেও চকলেটের বিক্রয়ের পরিমাণ আশানুরূপ নয়। তাই সাধারণ ব্যবস্থাপক, চকলেটের উৎপাদন ব্যবস্থাপককে কার্বিক ব্যবস্থাপক হিসেবে ঘোষণা করে বিদেশ থেকে একজন অভিজ্ঞ ব্যক্তিকে প্রকল্প ব্যবস্থাপক পদে নিয়োগ দিলেন। উৎপাদন ব্যবস্থাপক প্রকল্প ব্যবস্থাপকের প্রত্যাশা ও ফরমায়েশ অনুযায়ী কাজ করবেন। কর্মীরা উভয় ব্যবস্থাপকের আদেশ মানতে বাধ্য থাকবে ।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে নিয়োজিত বিভিন্ন ব্যক্তি, বিভাগ ও উপ বিভাগের মধ্যকার পারস্পরিক সম্পর্কের কাঠামো চিত্রকে সংগঠন কাঠামো বলে।"
        },
        {
          "label": "খ",
          "question": "",
          "explanation": "স্বল্প পুঁজি সম্পন্ন প্রতিষ্ঠানের জন্য কার্যকর সংগঠন কাঠামো হলো সরলরৈখিক সংগঠন কাঠামো।    সাধারণত ক্ষুদ্র ও মাঝারি ব্যবসায়ীর মূলধন কম থাকে বলে ব্যবসায় পরিধি ও ছোট থাকে। সরলরৈখিক সংগঠন কাঠামোতে কর্তৃত্ব রেখে ব্যবস্থাপনার সর্বোচ্চ স্তর থেকে সরলরেখার মতো নিচের দিকে নেমে আসে। এক্ষেত্রে প্রতিষ্ঠানে নিয়োজিত সকল কর্মকর্তাদের দায়িত্ব ও কর্তৃত্ব সুস্পষ্ট করে দিতে হয়। এতে প্রতিষ্ঠান পরিচালনার কাজ সহজ ও ব্যয় কম হয় তাই সরলরৈখিক সংগঠন কাঠামো স্বল্প পুজির প্রতিষ্ঠানের জন্য অধিক কার্যকর।"
        },
        {
          "label": "গ",
          "question": "",
          "explanation": "হিসাবের গরমিল অনুসন্ধানের জন্য কমিটি সংগঠন কাঠামো গঠন করা হয়েছে। কতিপয় ব্যক্তির উপর বিশেষ কোন কাজের বা সিদ্ধান্ত গ্রহণের দায়িত্ব অর্পণ করে যে সংগঠন তাকে কমিটি সংগঠন বলে। কমিটিকে বিভিন্ন নামে আখ্যায়িত করা হয়। যেমন -টিম, বোর্ড, পর্ষদ কমিশন, কাউন্সিল, ইউনিট ইত্যাদি। কাজ সম্পাদনের জন্য কমিটির সদস্যরা নিজেদের মধ্যে মতামত বিনিময় করেন। শুধু কমিটির দায়িত্ব পালন ই এর কোন সদস্যের মুখ্য কাজ নয়। প্রত্যেক সদস্য নিজ নিজ প্রাতিষ্ঠানিক দায়িত্বে নিয়োজিত থাকেন যা তাদের প্রধান কাজ। সাধারণত জরুরী বা বিশেষ পরিস্থিতি মোকাবেলার জন্য। কমিটি গঠন করা হয়। কমিটির স্থায়িত্ব সাধারণত অল্পসময়ের জন্য হয়ে থাকে। কোন বিশেষ সিদ্ধান্ত নেওয়ার জন্য কমিটির সব সদস্য পারস্পরিক আলাপ আলোচনা এবং বিচার-বিশ্লেষণ করে সঠিক সিদ্ধান্তে উপনীত হতে চেষ্টা করেন। উদ্দীপকে জাহারা ফুডস লি.এর গুদামে রাখা পণ্যের হিসাবে গরমিল থাকায় সাধারণ ব্যবস্থাপক, ক্রয় ব্যবস্থাপক কে প্রদান করে তিন সদস্যের দলকে কারণ অনুসন্ধান করে তিন দিনের মধ্যে রিপোর্ট প্রদানের নির্দেশ দিলেন। এই থেকে বোঝা যায় যে তিনি হিসাবের গড়মিল অনুসন্ধানের জন্য কমিটির সংগঠন কাঠামো গঠন করেছেন।"
        },
        {
          "label": "ঘ",
          "question": "",
          "explanation": "দ্বিতীয় পর্যায়ে গঠিত সংগঠন কাঠামোটি হলো ম্যাট্রিক্স সংগঠন কাঠামো।   ম্যাট্রিক্স সংগঠনে কর্তৃত্বের উলম্ব ও সমান্তরাল প্রবাহ একত্রে কাজে লাগানো যায়।এতে নিয়োজিত জনবল ও অন্যান্য সম্পদের যথাযথ ব্যবহার নিশ্চিত করা যায়। ম্যাট্রিক্স সংগঠনের কার্য ব্যবস্থাপক ও প্রকল্প ব্যবস্থাপক একসাথে কাজ করেন। এদের সহায়তার জন্য অনেক সময় প্রধান নির্বাহীও কাজ করেন। ফলের সংগঠনের সবার প্রচেষ্টায় প্রকল্প গুলোর কাজের মধ্যে সঠিক সমন্বয় প্রতিষ্ঠিত হয়। মেট্রিক সংগঠনের নির্বাহীরা কারিগরি বিশেষজ্ঞদের বিশেষায়িত জ্ঞান কাজে লাগিয়ে বিভিন্ন জটিল সমস্যার সমাধান করতে পারেন।   উদ্দীপকের বাজারে চিপসের বিক্রয় পরিমাণ ভালো না হলে একজন অভিজ্ঞ ব্যক্তিকে প্রকল্প ব্যবস্থাপক পদে নিয়োগ দেন। উৎপাদন ব্যবস্থাপক প্রকল্প ব্যবস্থাপকের প্রত্যাশা ফরমায়েশ অনুযায়ী কাজ করে। কর্মীরা উভয় ব্যবস্থাপকের আদেশ মানতে বাধ্য থাকে।   এখানে অভিজ্ঞ ব্যক্তির নিয়োগের ফলে প্রতিভা ও দক্ষতার সমন্বয় ঘটবে। কার্যিক ব্যবস্থাপক ও প্রকল্প ব্যবস্থাপক একসাথে কাজ করার ফলে সম্পদের কার্যকর ব্যবহার নিশ্চিত হবে। তাই বলা যায় দ্বিতীয় পর্যায়ে গঠিত ম্যাট্রিক সংগঠন প্রতিষ্ঠা অত্যন্ত যৌক্তিক।"
        }
      ]
    },
    {
      "number": "9",
      "uddipok": "জনাব আরিয়া একটি কলেজের ব্যবসায় সংগঠন ও ব্যবস্থাপনা বিষয়ের শিক্ষক। তিনি ছয় মাসের জন্য চিকিৎসা ছুটিতে গেলে তাঁর স্থলে জনাব জুমাইরাহুকে ছয় মাসের জন্য উক্ত পদে নিয়োগ দেওয়া হয়। জনাব জুবাইরাহ্ এর কর্মকালীন সময়ে BISE থেকে একটি প্রশিক্ষণ কোর্সে অংশগ্রহণের চিঠি আসে, যেখানে প্রশিক্ষক শিক্ষার্থীদের সামনে তাঁর বক্তব্য উপস্থাপনের পাশাপাশি শিক্ষার্থীদের প্রশ্ন করার সুযোগ দান করে। কলেজ কর্তৃপক্ষ জনাব জুমাইরাহকে উক্ত প্রশিক্ষণে অংশগ্রহণের নির্দেশ দান করে।",
      "tag": "RB 21,HC 23",
      "sub_questions": [
        {
          "label": "ক",
          "question": "",
          "explanation": "পেশাগত জ্ঞান দক্ষতা ও সক্ষমতা বাড়ানো এবং মনোভাবের ইতিবাচক পরিবর্তনের লক্ষ্যে নিয়মতান্ত্রিক উপায়ে হাতে কলমে শিক্ষা দানের পদ্ধতিকে প্রশিক্ষণ বলে।"
        },
        {
          "label": "খ",
          "question": "",
          "explanation": "খেলোয়াড়দের জন্য উপযুক্ত প্রশিক্ষণ পদ্ধতি হল কোচিং পদ্ধতি।  এই পদ্ধতিতে প্রশিক্ষণার্থী একজন তত্ত্বাবধায়ক কোচের অধীনে নির্দিষ্ট কাজের পদ্ধতি ও কৌশল সম্পর্কে ব্যবহারিক জ্ঞান অর্জন করে। এক্ষেত্রে কয়েকজন প্রশিক্ষনার্থীকে একই সময়ে নিবিড় পরিচর্যার মাধ্যমে প্রশিক্ষনার্থীদের প্রশিক্ষণের ব্যবস্থা করা হয়। নির্দেশিত উপায়ে কাজ করান। কোন ভুল হলে তা প্রশিক্ষক সাথে সাথে সংশোধন করে দেন। তাই খেলাধুলার ক্ষেত্রে কোচিং পদ্ধতি অনেক বেশি জনপ্রিয় এবং উপযুক্ত।"
        },
        {
          "label": "গ",
          "question": "",
          "explanation": "উদ্দীপকের বক্তৃতা পদ্ধতিতে প্রশিক্ষণ পদ্ধতির কথা বলা হয়েছে। প্রশিক্ষনার্থীদের একত্র করে কোন বিষয়ের উপর বক্তৃতা দানের মাধ্যমে শিক্ষা দেওয়াকে বক্তৃতা পদ্ধতি বলে।   প্রশিক্ষনার্থীদের মনে কোন প্রশ্ন থাকলে তা বক্তা বা প্রশিক্ষকের কাছ থেকে জেনে নিতে পারেন। বিশেষ কোনো ঘটনা, ধারণা, নীতি, অভিব্যক্তি, তথ্য বা সমস্যা সমাধানের দক্ষতা অর্জনের লক্ষ্যে কর্মীদের এই ধরনের প্রশিক্ষণ দেওয়া অধিক কার্যকর হয়ে থাকে। এর মাধ্যমে স্বল্প সময়েই বিপুল সংখ্যক কর্মীকে প্রশিক্ষণ দেওয়া যায়।   উদ্দীপকে জনাব জুমাইরাহ একটি প্রশিক্ষণ কোর্সে অংশগ্রহণ করেন যেখানে প্রশিক্ষক প্রশিক্ষনার্থীদের সামনে তার বক্তব্য উপস্থাপনের পাশাপাশি শিক্ষার্থীদের প্রশ্ন করার সুযোগ দেন। এইসব দেখে বোঝা যায় যে জনাব জুমাইরাহ এর প্রশিক্ষণ পদ্ধতি বক্তৃতা পদ্ধতি।"
        },
        {
          "label": "ঘ",
          "question": "",
          "explanation": "জনাব জুমাইরাহর নিয়োগের ধরনটি হলো অস্থায়ী নিয়োগ।    কর্মী নিয়োগ দুইভাবে হতে পারে স্থায়ী ভিত্তিতে নিয়োগ ও অস্থায়ী ভিত্তিতে নিয়োগ। সাধারণত উপরের স্তরের কর্মীদের প্রাথমিকভাবে অস্থায়ী ভিত্তিতে নিয়োগ দেওয়া হয়। পরবর্তীতে শিক্ষানবিশ বা প্রশিক্ষণের সময় শেষ হলে কাজের দক্ষতার উপর ভিত্তি করে তাদের নিয়োগ স্থায়ী করা হয়ে থাকে। বক্তৃতা পদ্ধতিতে প্রশিক্ষণের ফলে প্রশিক্ষনার্থীদের দক্ষতা অর্জন সহজ হয়। তাই নিয়োগের সময় অস্থায়ী নিয়োগ হলেও দক্ষতা অর্জন করতে পারলে পরবর্তীতে স্থায়ী নিয়োগ দেওয়ার সম্ভাবনা থাকে।    উদ্দীপকের জনাব জুমাইরাহকে ছয় মাসের জন্য একজন শিক্ষক পদে নিয়োগ দেওয়া হয়। এই সময় তিনি একটি বক্তৃতা পদ্ধতিতে প্রশিক্ষণ অংশগ্রহণ করেন।   জনাব জুমাইরাহর এর নিয়োগ অস্থায়ীভাবে হলেও প্রশিক্ষণের মাধ্যমে তিনি যদি নিজেকে দক্ষ হিসেবে প্রমাণ করতে পারেন তবে তিনি স্থায়ীভাবে নিয়োগ পাওয়ার সম্ভাবনা রয়েছে। তাই বলা যায় যে জনাব জুমাইরাহর এর জন্য প্রশিক্ষণ অত্যন্ত যৌক্তিক।"
        }
      ]
    },
    {
      "number": "10",
      "uddipok": "জনাব জাহিদ সুরমা ব্যাংকের শাখা ব্যবস্থাপক। তিনি অফিসে নিজের খেয়াল খুশিমতো আসেন। তাঁর অধীনে কর্মীরাও নিজেদের ইচ্ছামাফিক কাজকর্ম সম্পাদন করেন। ফলে ব্যাংকটি বার্ষিক লক্ষ্যমাত্রা অর্জনে ব্যর্থ হয়। অপরদিকে কর্ণফুলী ব্যাংকের শাখা ব্যবস্থাপক জনাব আকবর কর্মীদের সাথে আলাপ-আলোচনা করে নিবিড় তত্ত্বাবধানে সফলতার সাথে ব্যাংকিং কার্যক্রম পরিচালনা করেন।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "যে নেতৃত্ব এ নেতা কাজের পাশাপাশি কর্মীদের মানসিক দিকটি বিবেচনা করেন এবং সহানুভূতির সাথে কর্মীদের সমস্যা সমাধানের চেষ্টা করেন তাকে কর্মীকেন্দ্রিক নেতৃত্ব বলে।"
        },
        {
          "label": "খ",
          "question": "",
          "explanation": "যে নেতৃত্বে কর্মী বা অধীনস্থদের মতামত না নিয়ে নেতা এককভাবে সিদ্ধান্ত নেন তাকে স্বৈরতান্ত্রিক নেতৃত্ব বলে।   নেতা সকল ক্ষমতা নিজের কাছে কেন্দ্রভুত করে এককভাবে সিদ্ধান্ত নেন।বিশেষ পরিস্থিতি মোকাবেলার জন্য স্বৈরতান্ত্রিক নেতৃত্ব উত্তম হলেও বেশিরভাগ ক্ষেত্রে দীর্ঘমেয়াদে এরূপ নেতৃত্বে সদস্যদের মনোবল কমে যায়। সদস্য উদ্ভুত সুবিধা ও অসুবিধা বিবেচনা করা হয় না। সদস্যদের সৃজনশীলতা বিকাশে সুযোগও অনেক কম থাকে। তাদের ভয়-ভীতি দেখানো ও ভুলের জন্য শাস্তি দেওয়া হয় বলে তারা হতাশায় ভোগে। এরূপ নেতৃত্বে সাধারণত কর্মী সন্তুষ্টি থাকে না। এই কারনে শ্রম ঘূর্ণায়মানতা বেড়ে যায়।তাই বলা যায় স্বৈরাচারী নেতৃত্ব স্বল্পমেয়াদে কার্যকর।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব জাহিদের নেতৃত্ব কর্তৃত্ব প্রয়োগের ভিত্তিতে মুক্ত বা লাগামহীন নেতৃত্ব।   লাগামহীন নেতৃত্বে নেতা কর্মীদের উপর দায়িত্ব দিয়ে নিজে কর্ম বিমুখ থাকেন। তিনি কর্মীদের প্রতি সুনির্দিষ্ঠভাবে আদেশ নির্দেশ দেন বা কাজে হস্তক্ষেপ করেন না। এক্ষেত্রে কর্মীরা নিজেদের ইচ্ছামত কাজ করে থাকেন। এরূপ নেতৃত্বে নেতা শুধু লক্ষ্য নির্ধারণ করে দিয়ে নিজে দায়িত্ব এড়িয়ে চলেন। উক্ত লক্ষ্য বাস্তবায়নে তার প্রত্যক্ষ কোন ভূমিকা থাকে না। নেতার অবহেলা ও কর্মবিমুখতার কারণে এরূপ নেতৃত্বাধীন প্রতিষ্ঠানে প্রায় সময়ই বিশৃঙ্খলা বিরাজ করে। নেতা শুধু তার অনুসারীদের নেওয়া সিদ্ধান্তের অনুমতি দেন। নেতা কর্মীদের কাছ থেকে কোন জবাবদিহি আদায় করেন না।   উদ্দীপকে জনাব জাহিদ সুরমা ব্যাংকের একজন শাখা ব্যবস্থাপক। তিনি অফিসে খেয়াল খুশির মত আসেন। তার অধীনে কর্মীরা নিজেদের ইচ্ছামতি কাজকর্ম সম্পাদন করেন। কর্মীরা নিজেদের ইচ্ছামত কাজ সম্পাদন করার দিকটি থেকে বোঝা যায় যে। জনাব জাহিদ এর নেতৃত্ব মুক্ত বা লাগামহীন নেতৃত্ব। তাই বলা যায়, উদ্দীপকে বর্ণিত জনাব জাহিদের নেতৃত্ব কর্তৃত্ব প্রয়োগের ভিত্তিতে মুক্ত বা লাগামহীন নেতৃত্ব।"
        },
        {
          "label": "ঘ",
          "question": "",
          "explanation": "উদ্দীপকে জনাব জাহিদ মুক্ত বা লাগামহীন নেতৃত্ব অনুসরণ করেন এবং জনাব আকবর গণতান্ত্রিক নেতৃত্ব অনুসরণ করেন। গণতান্ত্রিক নেতৃত্বে নেতা অধিনস্তদের সাথে আলাপ আলোচনা ও পরামর্শ করে সিদ্ধান্ত নিয়ে কাজ পরিচালনা করেন। নেতা সম্পূর্ণ কর্তৃত্ব নিজের কাছে কুক্ষিগত না রেখে কিছু ক্ষেত্রে কর্তৃত্ব অধীনস্ত কর্মীদের দেন। গণতান্ত্রিক নেতৃত্বে কর্মীরা নিজেদের যোগ্য ব্যক্তি হিসেবে স্বীকৃতি পেতে সমর্থ হন। তাই কর্মীদের মধ্যে কার্য সন্তুষ্টি বাড়ে। অন্যদিকে মুক্ত নেতৃত্বে নেতা সদস্যদের উপর কাজের দায়িত্ব দিয়ে নিজে কর্ম বিমুখ থাকেন। তাদের সুস্পষ্ট কোন আদেশ নির্দেশ দেন না। কর্মীরা তাদের নিজের ইচ্ছামতো কাজ করেন।   উদ্দীপকে জনাব জাহিদ মুক্ত বা লাগামহীন নেতৃত্ব চর্চা করেন। অফিসে নিজের খেয়ালখুশিমত আসেন এবং তার অধীনে কর্মীরা নিজেদের ইচ্ছামাফিক কাজকর্ম সম্পাদন করেন এবং জনাব আকবর কর্মীদের সাথে আলাপ-আলোচনা করে নিবিড় তত্ত্বাবধানে সফলতার সাথে ব্যাংকিং কার্যক্রম পরিচালনা করেন।   সদস্যরা সব প্রণোদিত ও পরিশ্রমী না হলে মুক্ত নেতৃত্ব ফলপ্রসু হয় না। এই ধরনের নেতৃত্বে প্রতিষ্ঠানের শৃঙ্খলা ভেঙে যায়। ফলে নির্দিষ্ট সময়ে লক্ষ্যে পৌঁছানো যায় না। অন্যদিকে গণতান্ত্রিক নেতৃত্বে কর্মীদের মধ্যে কার্যসন্তুষ্টি থাকে। যার কারণে প্রতিষ্ঠানের উৎপাদনশীলতা ও বাড়ে। ফলে প্রতিষ্ঠানের লক্ষ্য অর্জন অনেক সহজ হয়। তাই জনাব জাহিদের তুলনায় জনাব আকবরের নেতৃত্ব প্রতিষ্ঠা এর প্রাতিষ্ঠানিক লক্ষ্য অর্জনে উত্তম।"
        }
      ]
    },
    {
      "number": "11",
      "uddipok": "জনাব অ্যাপোলো একটি প্রতিষ্ঠানের মালিক। তিনি কর্মীদের প্রতি যথেষ্ট সহানুভূতিশীল হলেও কাজের ব্যাপারে ছাড় দেন না। ২০১৯ এর শেষের দিকে যখন কোভিড মহামারি শুরু হয় তিনি বুঝতে পারেন এটি দ্রুত বিশ্বব্যাপী ছড়িয়ে পড়বে। তাই তিনি তাঁর কর্মীদের আধুনিক প্রযুক্তি ব্যবহারের মাধ্যমে কীভাবে ঘরে বসে অফিসের কাজ করা সম্ভব সে বিষয়ে প্রশিক্ষণ দিলেন। প্রযুক্তি বিষয়ে নিজের জ্ঞান থাকায় সকল কর্মীকে বিশেষ করে প্রযুক্তিতে দুর্বল কর্মীদের আলাদাভাবে সময় দিয়ে শেখালেন। করোনা মহামারির সময়েও তাই তাঁর প্রতিষ্ঠানে নিয়মমাফিক কাজ চলতে লাগল।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "সদস্যদের প্রভাবিত করে তাদের সর্বোচ্চ সামর্থ্যকে প্রতিষ্ঠান এর লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "",
          "explanation": "সঠিক নেতৃত্ব কার্যক্ষেত্রে সুষ্ঠু সমন্বয়ে সহায়ক।  সদস্যদের প্রভাবিত করে তাদের সর্বোচ্চ সামর্থ্যকে প্রতিষ্ঠান এর লক্ষ্য অর্জনে কাজে লাগানর চেষ্টার কৌশলকে নেতৃত্ব বলে।নেতৃত্বের কৌশল ব্যবস্থাপনাকে যথাযথভাবে কর্তৃত্ব অর্পণে সহয়তা করে। একজন নেতা তার কর্মীদের প্রকৃতি, যোগ্যতা, চাহিদা প্রভৃতি সম্পর্কে ভালোভাবে অবগত থাকেন। ফলে নেতা কাকে, কীভাবে, কোন দায়িত্ব কতটুকু দিলে ভালো ফল পাওয়া যাবে তা নেতা সঠিকভাবে নির্ধারণ করতে পারেন।এর ফলে কাজে সুষ্ঠু সমন্বয় সহজ হয়।"
        },
        {
          "label": "গ",
          "question": "",
          "explanation": "এই পরিস্থিতিতে জনাব অ্যাপোলোর নেতৃত্বের ধরন কর্মীকেন্দ্রিক হিসেবে পরিলক্ষিত হয়। কর্মীকেন্দ্রিক নেতারা কর্মীদের প্রয়োজন, দক্ষতা ও কল্যাণকে অগ্রাধিকার দেন। তারা বিশ্বাস করেন যে, কর্মীদের সহযোগিতা ও বিকাশ নিশ্চিত করা গেলে প্রতিষ্ঠান নিজেই লাভবান হবে। জনাব অ্যাপোলো কর্মীদের দক্ষ করে তুলতে নিজে সময় ব্যয় করেছেন, যা কর্মীকেন্দ্রিক নেতৃত্বের গুরুত্বপূর্ণ দিক। যদিও জনাব অ্যাপোলো কাজের ব্যাপারে কঠোর এবং নিয়মিত কাজ চালিয়ে যাওয়ার পক্ষে, তবুও তিনি কর্মীদের পাশে দাঁড়িয়ে তাদের সক্ষম করে তোলার চেষ্টা করেছেন। এই দৃষ্টিভঙ্গি প্রমাণ করে যে, তিনি শুধুমাত্র কাজের ফল নয়, বরং কর্মীদের ব্যক্তিগত ও পেশাগত উন্নয়নের দিকেও সমান গুরুত্ব দেন। তাই বলা যায়, তার নেতৃত্ব কর্মীদের প্রয়োজন ও কল্যাণকেই কেন্দ্র করে গঠিত, অর্থাৎ এটি একটি কর্মীকেন্দ্রিক নেতৃত্ব।"
        },
        {
          "label": "ঘ",
          "question": "",
          "explanation": "নেতৃত্বের গুণাবলীর আলোকে জনাব অ্যাপোলো কে আদর্শ নেতা বলা যায়।   একজন আদর্শ নেতার মধ্যে কিছু গুণ থাকা আবশ্যক। যেমন-সিদ্ধান্ত গ্রহণের ক্ষমতা, প্রভাবিত করার ক্ষমতা, যোগাযোগ দক্ষতা,সাংগঠনিক জ্ঞান, দূরদর্শিতা, বুদ্ধিমত্তা, সাহসিকতা,ঝুঁকি ও দায়িত্ব গ্রহণ ইত্যাদি। তার মধ্যে বিভিন্ন প্রতিকূল পরিস্থিতিতে তাল মিলিয়ে বা খাপ খেয়ে চলার সামর্থ্য থাকা ও আবশ্যক। উদ্দীপকে দেখা যায় জনাব অ্যাপেলো ২০১৯ এর শেষের দিকে যখন কোভিড মহামারী শুরু হয়। তিনি বুঝতে পারেন, এটি দ্রুত বিশ্বব্যাপী ছড়িয়ে পড়বে। তাই তিনি কর্মীদের আধুনিক প্রযুক্তি ব্যবহারের মাধ্যমে কিভাবে ঘরে বসে অফিসের কাজ করা সম্ভব সেই বিষয়ে প্রশিক্ষণ দিলেন।   একজন নেতা দূরদর্শিতার ফলে। সময়ের উপযোগী সঠিক সিদ্ধান্ত নিতে সক্ষম হন। এবং করণীয় আগে থেকেই নির্ধারণ করে রাখতে পারেন। এর মাধ্যমে ঝুঁকিও কমে যায়। উদ্দীপকে জনাব অ্যাপেলো ভবিষ্যৎ সম্পর্কে পূর্ব আনুমান এর ফলে কর্মীদের প্রশিক্ষণ দিতে সক্ষম হোন যার ফলে। করো না মহামারীর সময়ে। তার প্রতিষ্ঠানের নিয়ম মাফিক কাজ চলতে থাকে। তাই নেতৃত্বে গুণাবলীর জন্য জনাব অ্যাপেলোকে আদর্শ নেতা বলা যায়।"
        }
      ]
    }
  ]
}