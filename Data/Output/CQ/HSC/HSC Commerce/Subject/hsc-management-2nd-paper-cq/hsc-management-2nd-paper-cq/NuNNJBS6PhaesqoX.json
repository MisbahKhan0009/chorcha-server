{
  "title": "নজরুল ইসলাম কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "",
      "tag": "SSNIC 24",
      "sub_questions": [
        {
          "label": "ক",
          "question": "ব্যবস্থাপনা কী?",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব, প্রেষণা ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "'ব্যবস্থাপনা সর্বজনীন'- ব্যাখ্যা করো",
          "explanation": "ব্যবস্থাপনার সর্বজনীনতা বলতে সর্বত্র ও সব ক্ষেত্রে, ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "উদ্দীপকে ১নং ও ৩নং ফাঁকা স্থানের নাম উল্লেখ করে বর্ণনা দাও।",
          "explanation": "উদ্দীপকের ১ নং স্থানে পরিকল্পনা ও ৩য় নং স্থানে কর্মীসংস্থান বসবে। ব্যবস্থাপনার প্রথম কাজ হলো পরিকল্পনা। এ ধাপে ভবিষ্যৎ কার্যক্রমের অগ্রিম কর্মসূচি নির্ধারণ করা হয়। আর ব্যবস্থাপনা চক্রের তৃতীয় ধাপ কর্মীসংস্থানে কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কাজ সম্পাদিত হয়। উদ্দীপকে একটি চক্র দেখানো হয়েছে। চক্রে সাতটি কাজ ধারাবাহিকভাবে রয়েছে। এটির ১ নং স্থানটি ও ৩ নং স্থানটি ফাঁকা। চক্রটির ১ নং স্থানে যেকোনো কাজরে জন্য আগাম কোনো পদক্ষেপ নেয়া হয়ে থাকে। এটির আলোকে পরবর্তী কার্যাবলি পরিচালিত হয়। বৈশিষ্ট্যানুযায়ী ১ নং স্থানটিতে পরিকল্পনা কাজটি বসবে। অন্যদিকে চিত্রের ৩ নং স্থানটি কর্মী সম্পর্কিত'। এ স্থানটিতে প্রতিষ্ঠানে দক্ষ কর্মী আনার জন্য যাবতীয় পদক্ষেপ (সংগ্রহ, নির্বাচন, নিয়োগ, প্রশিক্ষণ) নেওয়া হয়ে থাকে। বৈশিষ্ট্যানুযায়ী ৩নং স্থানটিতে কর্মীসংস্থান কাজটি বসবে। সুতরাং, উদ্দীপকে উল্লেখিত ব্যবস্থাপনা চক্রের ১নং স্থানে পরিকল্পনা ও ৩ নং স্থানে কর্মীসংস্থান বসবে।"
        },
        {
          "label": "ঘ",
          "question": "উদ্দীপকে ৪নং ও ৭নং ফাঁকা স্থান পূর্ণ হলে মাঝখানের ফাঁকাস্থানে কোন কার্য সম্পন্ন হবে তা উপস্থাপন করো।",
          "explanation": "উদ্দীপকে ৪ নং স্থান (নেতৃত্বদান ও নির্দেশদান) ও ৭নং স্থান (নিয়ন্ত্রণ) পূর্ণ হলে মধ্যখানের ফাঁকাস্থানে ব্যবস্থপনা কার্য সম্পন্ন হবে। ব্যবস্থাপনার প্রধান মৌলিক কাজ ৭টি। যথা: পরিকল্পনা, সংগঠিতকরণ, কর্মীসংস্থান, নেতৃত্ব ও নির্দেশদান, প্রেষণা, সমন্বয় ও নিয়ন্ত্রণ। এসব চক্রের কাজ ধারাবাহিকভাবে আবর্তিত হওয়ার মাধ্যমেই ব্যবস্থাপনা পরিপূর্ণতা পায়। এসব কাজ একটি অপরটির সাথে পরস্পরভাবে সম্পর্কিত। এজন্য এ কাজগুলোর ধারাবাহিক আবর্তনের মাধ্যমে ব্যবস্থাপনা কৌশলটির পরিপূর্ণতা নিশ্চিত হয়। উদ্দীপকে একটি চক্র চিত্রিত আছে। চক্রটির কাজগুলো ধারাবাহিকভাবে সম্পন্ন হয়। এর ১নং কাজটি পরিকল্পনা, ৩নং কাজটি কর্মীসংস্থান। কর্মীসংস্থানের পরে ৪নং স্থান ফাঁকা রয়েছে। আবার সমন্বয়সাধানের পরের কাজ বা ৭নং স্থানটিও ফাঁকা রয়েছে। ব্যবস্থাপনার কাজের ক্রমানুসারে কর্মীসংস্থানের পরের কাজটি হবে নেতৃত্ব ও নির্দেশদান। আর সমন্বয়ের পরের কাজটি হবে নিয়ন্ত্রণ। চিত্রটিতে ৪নং ও নং স্থানে' এ কাজগুলো যথাক্রমে বসলে চিত্রটি পরিপূর্ণ হবে। তখন চিত্রটির ক্রম হবে: পরিকল্পনা সংগঠন কর্মীসংস্থান নেতৃত্ব ও নির্দেশদান প্রেষণা সমন্বয় নিয়ন্ত্রণ। আর বৈশিষ্ট্যানুযায়ী এটি একটি পরিপূর্ণ ব্যবস্থাপনা কার্যাবলি হিসেবে আত্মপ্রকাশ ঘটাবে। তাই বলা যায় যে, উদ্দীপকে ৪নং স্থান (নেতৃত্ব ও নির্দেশদান) ও ৭নং স্থান (নিয়ন্ত্রণ) পূর্ণ হলে মধ্যখানের ফাঁকাস্থানে ব্যবস্থাপনা কার্যটি সম্পন্ন হবে।"
        }
      ]
    },
    {
      "number": "2",
      "uddipok": "সায়ান হোসেন কোম্পানির সচিব তিনি প্রতিষ্ঠানের লক্ষ্য বাস্তবায়নের জন্য যেসব ব্যক্তিবর্গকে যে যে পোস্টে নিয়োগ দেওয়ার প্রয়োজন তার ব্যবস্থা গ্রহণ করেন। প্রতিষ্ঠানের বিভিন্ন উৎপাদন সংক্রান্ত মেশিন, যন্ত্রপাতি নির্দিষ্ট স্থানে স্থাপন করেন। শ্রমিকদের মেধা, দক্ষতা অনুযায়ী বেতন নির্ধারণ করেন। পরিকল্পনাকারী, বিভাগ, উপবিভাগকে একে অন্যের সাথে যুক্ত করে দেন যাতে পরিকল্পনা বাস্তবায়ন সহজ হয়। সব ক্ষমতা সায়ান হোসেন একা ভোগ করেন না, বিভিন্ন পোস্টে নিয়োগকৃত ব্যক্তিদেরকে হস্তান্তর করেন। যার ফলে প্রতিষ্ঠান সুন্দরভাবে চলছে।",
      "tag": "SSNIC 24",
      "sub_questions": [
        {
          "label": "ক",
          "question": "হেনরি ফেয়ল ১৪টি মূলনীতি যে গ্রন্থে উল্লেখ করেন তার নাম কী?",
          "explanation": "হেনরি ফেয়ল ১৪টি মূলনীতি যে গ্রন্থে উল্লেখ করেন তার নাম 'Administration Industvielle et Generale' I"
        },
        {
          "label": "খ",
          "question": "কল্পনা সংক্রান্ত দক্ষতা বর্ণনা করো।",
          "explanation": "ভবিষ্যৎ অবস্থা বা পরিস্থিতি সম্পর্কে আগাম ধারণা করতে পারার সামর্থ্যকে ব্যবস্থাপকের কল্পনা সংক্রান্ত দক্ষতা বলে। প্রতিষ্ঠানকে এগিয়ে নিতে শীর্ষ নির্বাহীকে নতুন নতুন চিন্তার উন্নয়নের প্রয়োজন পড়ে। ভবিষ্যতের প্রতিবন্ধকতা বুঝে তাকে সেভাবে করণীয় নির্ধারণ করতে হয়। এজন্য একজন শীর্ষ নির্বাহীর কল্পনা সংক্রান্ত দক্ষতা বেশি থাকতে হয়."
        },
        {
          "label": "গ",
          "question": "উদ্দীপকে সায়ান মাহমুদ কোন স্তরে অবস্থান করছেন এবং ব্যক্তিবর্গের ও মেশিনের অবস্থান, মেধা, দক্ষতা অনুযায়ী বেতন নির্ধারণ কোন কোন নীতির অন্তর্গত তা বর্ণনা করো।",
          "explanation": "উদ্দীপকে সায়ান হোসেন উচ্চ স্তরে অবস্থান করছেন এবং ব্যক্তিবর্গের ও মেশিনের অবস্থান নির্ধারণ শৃঙ্খলার নীতি; মেধা ও দক্ষতা অনুযায়ী বেতন নির্ধারণ পারিশ্রমিকের নীতির অর্ন্তগত।। প্রতিষ্ঠানের উচ্চস্তরের কর্মরত ব্যক্তিবর্গ পরিকল্পনা প্রণয়ন, লক্ষ্য ও নীতি নির্ধারণ প্রভৃতি কাজের সাথে জড়িত থাকেন। এ ব্যক্তিবর্গ যোগ্য ব্যক্তি, • বস্তুকে যোগ্য স্থানে স্থানান্তর করে শৃঙ্খলার নীতির ব্যবহার নিশ্চিত করেন। এছাড়া উচ্চস্তরে কর্মরত ব্যক্তিবর্গ মেধা ও দক্ষতার সুষ্ঠু পরিমাপের মাধ্যমে শ্রমিক কর্মীর পারিশ্রমিক নির্ধারণ করে পারিশ্রমিকের নীতির পূর্ণ ব্যবহার নিশ্চিত করেন। উদ্দীপকে সায়ান হোসেন একটি কোম্পানির সচিব। তিনি প্রতিষ্ঠানটির লক্ষ্য বাস্তবায়নের জন্য প্রয়োজনীয় জনবল নিয়োগের সাথে জড়িত। কাজের ধরন অনুযায়ী তিনি ব্যবস্থাপনার উচ্চ স্তর কর্মরত আছেন। তিনি প্রতিষ্ঠানটিতে যোগ্য ব্যক্তি যোগ্য স্থানে নিয়োগের পাশাপাশি মেশিন ও যন্ত্রপাতিও নির্দিষ্ট স্থানে স্থাপন করেন। তার এ কাজটি শৃঙ্খলার নীতির অন্তর্গত। এছাড়া তিনি শ্রমিক কর্মীর বেতন নির্ধারণে তাদের মেধা ও দক্ষতা বিবেচনা করেন। এটি ব্যবস্থাপনার পারিশ্রমিকের নীতি অন্তর্গত। সুতরাং, সায়ান হোসেন প্রতিষ্ঠানের উচ্চপদে অবস্থান করেন এবং তিনি প্রতিষ্ঠানে শৃঙ্খলা ও পারিশ্রমিকের নীতি অনুসরণ করেন।'"
        },
        {
          "label": "ঘ",
          "question": "ব্যক্তি, বিভাগ এবং উপবিভাগের যুক্ত করে দেওয়া এবং ক্ষমতা হস্তান্তর কোন কোন নীতিকে নির্দেশ করে তা উপস্থাপন করো।",
          "explanation": "উদ্দীপকের সায়ান হোসেনের ব্যক্তি, বিভাগ ও উপবিভাগ যুক্ত করে দেওয়া সমন্বয়ের নীতি এবং ক্ষমতা হস্তান্তর বিক্রেন্দ্রীকরণ নীতির 'অন্তর্গত।। সব বিভাগের কাজের মধ্যে সমন্বয় করে সমতালে এগিয়ে যাওয়াকে সমন্বয়ের নীতি বলা হয়। এতে প্রত্যেক বিভাগ, উপবিভাগের কাজকে এগিয়ে নিতে যোগসূত্র স্থাপন করা হয়। আর, ব্যবস্থাপনার বিক্রেন্দ্রীকরণ নীতি অনুযায়ী সিদ্ধান্ত নেওয়ার ভার অধীনস্থদের হাতে ছেড়ে দেওয়া হয়। উদ্দীপকে সায়ান হোসেন একটি কোম্পানির উচ্চ স্তরে কর্মরত একজন সচিব। তিনি তার প্রতিষ্ঠানে শৃঙ্খলার নীতি এবং পারিশ্রমিকের নীতি অনুসরণ করেন। এছাড়া তিনি পরিকল্পনা বাস্তবায়ন করতে পরিকল্পনাকারী বিভাগ, উপবিভাগকে একে অন্যের সাথে যুক্ত করে দেন। আবার তিনি সব ক্ষমতা একা ভোগ না করে বিভিন্ন পোস্টে নিয়োগকৃত ব্যক্তিবর্গকে হস্তান্তর করেন। সায়ান আহমেদ প্রতিষ্ঠানটির বিভাগসমূহের মধ্যে সংযোগ সৃষ্টি করেন। এতে এসব বিভাগ, উপবিভাগ নিজেদের মধ্যে সমন্বয় রেখে একই তালে কাজ করতে পারে। এটি ভারসাম্যের নীতির বহিঃপ্রকাশ। আবার তিনি কিছু ক্ষমতা প্রয়োজন অনুসারে বিভিন্ন পোস্টের ব্যক্তিবর্গের মধ্যে হস্তান্তর করেন। এতে ঐসব ব্যক্তিবর্গ প্রয়োজনীয় ক্ষমতা পেয়ে লক্ষ্য অর্জনে ভূমিকা রাখতে পারে। এটি ব্যবস্থাপনার বিকেন্দ্রীকরণ নীতির অন্তর্গত। তাই বলা যায়, সায়ান হোসেনের ব্যক্তি, বিভাগ এবং উপবিভাগকে যুক্ত করে দেওয়া ভারসাম্যের নীতি এবং ক্ষমতা হস্তান্তরের বিষয়টি বিকেন্দ্রীকরণের নীতিকে নির্দেশ করে।"
        }
      ]
    },
    {
      "number": "3",
      "uddipok": "আলাভী চৌধুরী কোম্পানির ম্যানেজিং ডিরেক্টর। তিনি অনেক গুণের অধিকারী। তিনি সমস্যার প্রকৃতি দ্রুত আঁচ করতে পারেন, সেই সাথে পরিস্থিতি সম্পর্কে আগাম ধারণা করার ক্ষমতাও আছে। তিনি তার কর্মক্ষেত্রে নিজের উন্নয়ন বিষয়ে ভাবতে পারেন। তিনি অধস্তনদের প্রতি সমান আচরণ ও স্নেহ প্রদর্শন করেন। সবকিছু মিলিয়ে কোম্পানি তার লক্ষ্যে ধাবিত হচ্ছে।",
      "tag": "SSNIC 24",
      "sub_questions": [
        {
          "label": "ক",
          "question": "Father of Scientific Management এর নাম উল্লেখ করো।",
          "explanation": "Father of Scientific Management হলেন F.W. Taylor"
        },
        {
          "label": "খ",
          "question": "ব্যবস্থাপনার উন্নয়নে যে দুইজন ব্যক্তির অবদান রয়েছে তাদের নাম উল্লেখসহ মৃত্যুর সাল উল্লেখ করো।",
          "explanation": "ব্যবস্থাপনার উন্নয়নে এফ. ডব্লিউ টেলর (মৃত্যু সাল ১৯১৫) ও হেনরি ফেয়ল (মৃত্যু সাল ১৯২৫) এ দুজনের অসামান্য অবদান রয়েছে। এফ. ডব্লিউ টেলর বৈজ্ঞানিক ব্যবস্থাপনার জনক হিসেবে ব্যবস্থাপনার উন্নয়নের ইতিহাসে বিখ্যাত। তিনি বৈজ্ঞানিক ব্যবস্থাপনার নীতি, কারখানা ব্যবস্থাপনা প্রভৃতি গবেষণা ও উন্নয়নে ভূমিকা রেখেছেন। আর হেনরি ফেয়ল ব্যবস্থাপনার উন্নয়নের ইতিহাসে আধুনিক ব্যবস্থাপনার জনক হিসেবে সুপরিচিত। তিনি ব্যবস্থাপনার ১৪টি মূলনীতি প্রণয়ন করে অসামান্য অবদান রেখেছেন।"
        },
        {
          "label": "গ",
          "question": "উদ্দীপকে আলাভী চৌধুরী ব্যবস্থাপনার কোন স্তরে অবস্থান করছেন এবং তিনি কোন কোন দক্ষতার অধিকারী তা বর্ণনা করো।",
          "explanation": "উদ্দীপকে আলাভী চৌধুরী ব্যবস্থাপনা উচ্চ স্তরে অবস্থান করছেন এবং তিনি সমস্যা অনুধাবনের দক্ষতা ও ধারণাগত দক্ষতার অধিকারী। উচ্চ স্তরে কর্মরত ব্যক্তিবর্গ প্রতিষ্ঠানে পরিকল্পনা প্রণয়ন ও নীতি নির্ধারণী কাজের সাথে জড়িত থাকেন। এ ব্যক্তিবর্গ কোনো সমস্যা দ্রুত চিহ্নিত করে সমাধানের ব্যবস্থা করে সমস্যা অনুধাবনের দক্ষতার পরিচয় দেন। আবার এ ব্যক্তিবর্গ কোনো পরিস্থিতি নিয়ে আগাম চিন্তাভাবনা করে সিদ্ধান্ত নেওয়ার মাধ্যমে ধারণাগত দক্ষতার অধিকারী হন। উদ্দীপকের আলাভী চৌধুরী একটি কোম্পানির ম্যানেজিং ডিরেক্টর। তিনি প্রতিষ্ঠানটির লক্ষ্য নির্ধারণ ও পরিকল্পনা প্রণয়নের সাথে জড়িত। বৈশিষ্ট্য অনুযায়ী তিনি ব্যবস্থাপনার উচ্চ স্তরে কর্মরত আছেন। তিনি প্রতিষ্ঠানে কোনো সমস্যা হলে তা দূত আঁচ করে সে অনুযায়ী সমাধান বের করতে পারেন। এটি সমস্যা অনুধাবনের দক্ষতার সাথে সাদৃশ্যপূর্ণ। আবার, পরিস্থিতি অনুযায়ী আনাম ধারণা করার ক্ষমতাও তার আছে। এটি তার ধারণাগত দক্ষতারই নির্দেশ করে। সুতরাং, আলাভী চৌধুরী প্রতিষ্ঠানটিতে উচ্চপদে অবস্থান করে উক্ত কাজসমূহের মাধ্যমে তার সমস্যা অনুধাবন ও ধারণাগত দক্ষতা পরিচয় দিয়েছে।"
        },
        {
          "label": "ঘ",
          "question": "উদ্দীপকে আলাভী চৌধুরী তার প্রতিষ্ঠানের জন্য যে দুইটি নীতি মেনে চলেন তা উপস্থাপন করো।",
          "explanation": "উদ্দীপকে আলভী চৌধুরী তার প্রতিষ্ঠানের জন্য উদ্যোগের নীতি ও সাম্যের নীতি মেনে চলেন। প্রতিষ্ঠানের কাজে স্বাধীনভাবে চিন্তা-চেতনা বিকাশের পরিবেশ বা সুযোগকে উদ্যোগের নীতি বলা হয়। এতে প্রতিষ্ঠানে কর্মরত কর্মকর্তা- কর্মচারীরা নতুন ধারণা প্রবর্তনের মাধ্যমে দক্ষতা উন্নয়নের সুযোগ পায়। আর সাম্যতার নীতি অনুসারে প্রতিষ্ঠানের সকলকে সমান ও নিরপেক্ষভাবে দেখা হয়। এ নীতিতে সম্পাদিত কাজের মূল্যায়ন, যথাসময়ে ন্যায্য মজুরিও পারিশ্রমিক, আনুষঙ্গিক সুযোগ-সুবিধা প্রভৃতি নিশ্চিত হয়। উদ্দীপকে আলাভী চৌধুরী একটি কোম্পানির ম্যানেজিং ডিরেক্টর। তিনি প্রতিষ্ঠানটির সমস্যার প্রকৃতি দ্রুত আঁচ করার মাধ্যমে তার সমস্যা অনুধাবন দক্ষতার পরিচয় দেয়। আবার পরিস্থিতি সম্পর্কে আগেই অনুমান করার মাধ্যমে তিনি ধারণাগত দক্ষতার পরিচয় দেন। তিনি কর্মক্ষেত্রে নিজের উন্নয়নের বিষয় ভাবার সুযোগ পান কর্মীদেরকেও সে সুযোগ দেন। আবার তিনি সব কর্মীদের প্রতি সমান ও নিরপেক্ষ আচরণ করে থাকেন। নিজের উন্নয়ন বিষয়ে ভাবতে পারার স্বাধীনতা থেকে আলাভী চৌধুরী প্রতিষ্ঠানটির জন্য নতুন ধারণা ও পদ্ধতি উদ্ভাবন করতে পারেন। এতে প্রতিষ্ঠানটিতে সৃজনশীলতার বিকাশ ঘটে। এই উদ্যোগের নীতির কারণেই তিনি কর্মক্ষেত্রে নিজের উন্নয়ন ঘটাতে সক্ষম হন। আবার সবাইকে সম্মান ও স্নেহ দেওয়ার ফলে অধীনস্থরা ইতিবাচক মনোবলের সাথে কাজে আগ্রহী হয়। এটি প্রতিষ্ঠানটিতে সাম্যের নীতির অনুসরণকে নির্দেশ করে। তাই বলা যায়, আলাভী চৌধুরী প্রতিষ্ঠানের জন্য উদ্যোগের নীতি ও সাম্যের নীতি মেনে চলেন।"
        }
      ]
    },
    {
      "number": "4",
      "uddipok": "জনাব মিজানসহ তার প্রতিষ্ঠানের তিন জন মালিক পণ্যের বিক্রয় বৃদ্ধি এবং উৎপাদন নিয়ে লক্ষ্য নির্ধারণ করে। তাদের পণ্য যাতে গুণ বা মানসম্পন্ন হয় এবং দীর্ঘদিন (১০ বা ১৫ বছর) পর্যন্ত কোনো সমস্যা না হয় সে দিকে লক্ষ রাখে। তাদের উৎপাদিত পণ্য পরিচিতি পায় এবং বিক্রি হতে থাকে। জনাব মিজান দেখলেন তাদের এই উৎপাদিত পণ্য অন্যান্য পণ্যের সাথে প্রতিযোগিতা করছে। এ কারণে তিনি আবার তার তিনজন সহমালিকের সঙ্গে নতুন করে সিদ্ধান্ত নেন, তীব্র প্রতিযোগিতায় যেন তাদের পণ্য বাজার দখল করে এবং টিকে থাকে।",
      "tag": "SSNIC 24",
      "sub_questions": [
        {
          "label": "ক",
          "question": "পরিকল্পনার পটভূমি কী?",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করা হলো পরিকল্পনার পটভূমি।"
        },
        {
          "label": "খ",
          "question": "মিশন' ব্যাখ্যা করো",
          "explanation": "ভিশনের অধীনে স্বল্পমেয়াদি ও সুনির্দিষ্ট লক্ষ্য হলো মিশন। এটি ভিশনের ছোট ছোট পদক্ষেপ। আর এটি অর্জন তুলনামূলকভাবে সহজ। ভিশনের একটি অংশ মিশন। মূলত ভিশনের লক্ষ্যবস্তু অর্জনের উদ্দেশ্যে এটি পরিচালিত হয়।"
        },
        {
          "label": "গ",
          "question": "উদ্দীপকে জনাব মিজানসহ তিন মালিকের ১০ বা ১৫ বছরের লক্ষ্য নির্ধারণকে কী বলে তা বর্ণনা করো।",
          "explanation": "উদ্দীপকে জনাব মিজানসহ তিন মালিকের ১০ বা ১৫ বছরের লক্ষ্য নির্ধারণকে ভিশন বলা হয়। প্রতিষ্ঠানে কোনো বড় আকারের লক্ষ্য নির্ধারণ করাকে ভিশন বলা হয়। এটি মূল লক্ষ্যবস্তু অর্জনে উৎসাহী করে। আর এর সময়কাল তুলনামূলক দীর্ঘ হয়ে থাকে। উদ্দীপকে জনাব মিজানসহ তার প্রতিষ্ঠানের তিনজন মালিক পণ্যের বিক্রয় বৃদ্ধি ও উৎপাদন নিয়ে লক্ষ্য নির্ধারণ করে। তাদের প্রতিষ্ঠানটির পণ্য যাতে গুণ ও মানসম্পন্ন এ দিকে তারা লক্ষ্য রাখে। এক্ষেত্রে তাদের পণ্যটি যাতে ১০ বা ১৫ বছর বাজারে কোনো সমস্যা ছাড়াই টিকে থাকতে পারে এ দিকে তারা নজর দেয়। পণ্যের বিক্রয় বাড়ানো ও উৎপাদন নিয়ে জনাব মিজানদের লক্ষ্যটি দীর্ঘমেয়াদি এবং বড় আকারের। এ লক্ষ্য নির্ধারণের সাথে ভিশনের মিল রয়েছে। সুতরাং, জনাব মিজানসহ তিন মালিকের ১০ বা ১৫ বছরের লক্ষ্য নির্ধারণকে ভিশন বলা হয়।"
        },
        {
          "label": "ঘ",
          "question": "পরবর্তী সময়ে তীব্র প্রতিযোগিতাও বাজার দখলের জন্য যে সিদ্ধান্ত গ্রহণ করে তা কোন ধরনের পরিকল্পনা তা উপস্থাপন করো।",
          "explanation": "পরবর্তী সময়ে তীব্র প্রতিযোগিতামূলক বাজার দখলের জন্য যে সিদ্ধান্ত গ্রহণ করা হয় তা কৌশলগত বা রণনৈতিক পরিকল্পনা। তীব্র প্রতিযোগিতামূলক বাজারের অনিশ্চিত পরিস্থিতি মোকাবিলার জন্য প্রণীত পরিকল্পনাই হলো কৌশলগত বা রণনৈতিক পরিকল্পনা। মূল লক্ষ্য বা পরিকল্পনা ফলপ্রসূ করতে এ পরিকল্পনা নেওয়া হয়। এর মাধ্যমে দ্রুত সফলতা পাওয়া যায়, প্রতিযোগিতায়ও টিকে থাকা যায়। উদ্দীপকে জনাব মিজানসহ তার প্রতিষ্ঠানের তিনজন মালিক মিলে তাদের প্রতিষ্ঠানের জন্য ভিশন নির্ধারণ করে। এ ভিশনের আওতায় তারা প্রতিষ্ঠানটির জন্য ১০ বা ১৫ বছর পর্যন্ত ধারাবাহিকভাবে গুণগত মানসম্পন্ন পণ্য উৎপাদন ও বিক্রয়ের লক্ষ্য নির্ধারণ করে। কিন্তু কিছুদিন পর দেখা গেল প্রতিষ্ঠানটির পণ্যটি বাজারে অন্য পণ্যের সাথে প্রতিযোগিতা করছে। এ পরিস্থিতি মোকাবিলার জনাব মিজান ও তার তিনজন সহমালিক মিলে নতুন সিদ্ধান্ত নেন। যার ফলে প্রতিষ্ঠানটির পণ্য বাজার দখলে সক্ষম হয়। জনাব মিজান ও তার সহমালিকরা মিলে কৌশলগত পরিকল্পনা নিয়েছে। এর মাধ্যমে প্রতিষ্ঠানটির উৎপাদিত পণ্যের উৎপাদন কাজে ও বিক্রয়ে কৌশল অবলম্বন করা হয়েছে। প্রতিষ্ঠানটির পণ্যে নতুন কোনো সুবিধা বা উপযোগ বাড়ানো, বিক্রয়ের সময় কোনো অফার দেওয়া এসব কৌশল উক্ত পরিকল্পনার আওতায় নেওয়া হয়। এভাবে জনাব মিজান ও তার সহমালিকদের গৃহীত সিদ্ধান্ত পণ্যটির বাজার দখল, প্রতিযোগিতায় টিকে থাকতে ভূমিকা রাখে। তাই বলা যায়, পরবর্তীতে তীব্র প্রতিযোগিতায় বাজার দখলের জন্য গৃহীত কৌশলগত পরিকল্পনা অত্যন্ত ফলপ্রসূ ভূমিকা রেখেছে।"
        }
      ]
    },
    {
      "number": "5",
      "uddipok": "",
      "tag": "SSNIC 24",
      "sub_questions": [
        {
          "label": "ক",
          "question": "সংগঠন কাঠামো কী?",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্নকে সংগঠন কাঠামো বলে।"
        },
        {
          "label": "খ",
          "question": "সরলরৈখিক সংগঠন ব্যাখ্যা করো।",
          "explanation": "যে সংগঠনে কর্তৃত্ব রেখা নির্বাহী থেকে অধীনস্থ কর্মীদের কাছে সরাসরি সরলরেখার আকারে নেমে আসে, তাকে সরলরৈখিক সংগঠন বলে। এ সংগঠনে বিভিন্ন স্তরে নিযুক্ত সরলরৈখিক নির্বাহীগণই স্ব স্ব বিভাগের সর্বময় দায়িত্ব পালন করেন। ফলে নির্বাহীগণ অধস্তন কর্মীদের ওপর বেশি কর্তৃত্বশালী থাকেন। এতে প্রতিষ্ঠানে শৃঙ্খলা বজায় থাকে।"
        },
        {
          "label": "গ",
          "question": "উদ্দীপকে চিত্রে কোন ধরনের সংগঠন তার বর্ণনা দাও।",
          "explanation": "উদ্দীপকের চিত্রে কার্যভিত্তিক সংগঠন কাঠামো বর্ণিত আছে। এ ধরনের সংগঠনে প্রতিষ্ঠানের কাজগুলোকে প্রকৃতি অনুযায়ী বিভিন্ন বিভাগে ভাগ করা হয়। এরপর প্রত্যেক বিভাগের দায়িত্ব একেকজন বিশেষজ্ঞ কর্মীর ওপর দেওয়া হয়। এর ফলে কাজে বিশেষায়ণের সুযোগও সৃষ্টি হয়। উদ্দীপকে একটি সংগঠন কাঠামো চিত্রিত আছে। কাঠামোটিতে দায়িত্ব ও কর্তৃত্ব অনুসারে পদমর্যাদা বিস্তৃত রয়েছে। এতে বিভাগ অনুযায়ী আলাদা আলাদা পরিচালক রয়েছে। এছাড়াও পরিচালকের অধীনে আলাদা আলাদা উপবিভাগ রয়েছে। আর এ বিভাগ উপবিভাগের দায়িত্ব একেকজন বিশেষজ্ঞ কর্মীর ওপর ন্যাস্ত আছে। এক্ষেত্রে এ বিশেষজ্ঞ কর্মীরাই স্ব-স্ব বিভাগে নির্বাহীর দায়িত্বে আছেন। এসবের সাথে কার্যভিত্তিক সংগঠন এর মিল রয়েছে। সুতরাং, উদ্দীপকের চিত্রটি কার্যভিত্তিক সংগঠন কাঠামোকে নির্দেশ করে।"
        },
        {
          "label": "ঘ",
          "question": "এ ধরনের সংগঠন কী কী সুবিধা ভোগ করে তা আলোচনা করে বিশ্লেষণ করো।",
          "explanation": "চিত্রে প্রদর্শিত কার্যভিত্তিক সংগঠন অন্য সংগঠনের তুলনায় নানাবিধ সুবিধা ভোগ করে বলে আমি মনে করি। কার্যভিত্তিক সংগঠনে বিশেষজ্ঞ ব্যক্তিদের বিভাগের দায়িত্ব দেওয়া হয়। - এতে এরা নিজ নিজ বিভাগের অধস্তনদের তত্ত্বাবধান করেন। এর ফলে প্রতিষ্ঠানের উচ্চ পর্যায়ের নির্বাহীদের কর্মীদের তদারকির কাজ সহজ হয়ে যায়। আবার বিভিন্ন বিভাগে নিয়োজিত বিশেষজ্ঞ ব্যক্তি ও নিযুক্ত কর্মীরা একই কাজ বার বার করায় এতে বিশেষায়ণের সুবিধা পাওয়া যায়। উদ্দীপকে কার্যভিত্তিক সংগঠন কাঠামোটি চিত্রিত আছে। সংগঠনটিতে বিভিন্ন বিভাগের দায়িত্বে পরিচালকগণ কর্মরত আছেন। এ পরিচালকগণ যার যার বিভাগে নির্বাহীর ক্ষমতা ভোগ করেন। আবার, উক্ত বিভাগসমূহের অধীনে বিভিন্ন উপবিভাগ রয়েছে। এ উপবিভাগে নিয়োজিত বিশেষজ্ঞ কর্মীরা নিজ বিভাগের কর্মী ও কাজের তত্ত্বাবধানে নিযুক্ত আছেন। উক্ত সংগঠনটিতে বিশেষজ্ঞ কর্মীর অধীনে বিভাগসমূহ পরিচালিত হওয়ায় বিভাগ-উপবিভাগসমূহে কাজের সুষ্ঠু সমন্বয় নিশ্চিত হয়। এছাড়া বিভাগ- উপবিভাগসমূহে কর্মরত কর্মীরা কেবল নিজের বিভাগের কাজেই বার বার করে থাকে। এতে তারা উক্ত কাজে বিশেষজ্ঞ হয়ে ওঠে। ফলে কাজে ভুল হওয়ার আশঙ্কাও কমে যায়। এতে সফল হওয়ার সম্ভাবনা বেড়ে যায়। এভাবে চিত্রে প্রদর্শিত কার্যভিত্তিক সংগঠন নানাবিধ সুবিধা ভোগ করে থাকে।"
        }
      ]
    },
    {
      "number": "6",
      "uddipok": "প্রতিষ্ঠানে কর্মী নিয়োগ একটি গুরুত্বপূর্ণ পদক্ষেপ। প্রতিষ্ঠানের প্রাণই হলো তার কর্মরত ব্যক্তিবর্গ। দ্যুতি এন্টারপ্রাইজে বিভিন্ন পদের জন্য কর্মী নিয়োগ হবে এজন্য প্রতিষ্ঠান থেকে প্রার্থীর শিক্ষাগত যোগ্যতা, পরিস্থিতি মোকাবিলা করার ক্ষমতা, মানসিক যোগ্যতা ইত্যাদি পরীক্ষা করার সিদ্ধান্ত গৃহীত হয়। এই পরীক্ষাগুলোতে যারা উত্তীর্ণ হবে তাদেরকে মডারেটরের অধীনে দীর্ঘ সময়ের জন্য প্রশিক্ষণের ব্যবস্থা করা হয়। একই সময়ে তাদেরকে আরও দক্ষ করে তোলার জন্য পূর্বনির্ধারিত একাধিক বিষয়ে আলোচনা করে জ্ঞান অর্জনের পথে ধাবিত করে।",
      "tag": "SSNIC 24",
      "sub_questions": [
        {
          "label": "ক",
          "question": "কর্মীসংস্থান কী?",
          "explanation": "প্রতিষ্ঠানের জন্য নির্দিষ্ট উৎস থেকে প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ প্রভৃতি' কাজ করাকে কর্মীসংস্থান বলে।"
        },
        {
          "label": "খ",
          "question": "প্রশিক্ষণ বলতে কী বোঝ?",
          "explanation": "সুষ্ঠুভাবে কাজ সম্পাদনের জন্য কর্মীদের যে প্রক্রিয়ায় জ্ঞান ও দক্ষতার উন্নয়ন করানো হয়, তাকে প্রশিক্ষণ বলে। প্রশিক্ষণ দেওয়া হলে কর্মীদের দক্ষতা বাড়ে। এতে তারা স্বল্প খরচে ও শ্রমে সহজেই কাজ করতে পারেন। ফলে অপচয় কম হয়। তাই প্রতিষ্ঠানে কর্মীদের প্রশিক্ষণ দেওয়া প্রয়োজন"
        },
        {
          "label": "গ",
          "question": "উদ্দীপকে কর্মী নিয়োগের জন্য কোন কোন পরীক্ষার ব্যবস্থা করেছে তার বর্ণনা দাও।",
          "explanation": "উদ্দীপকে কর্মী নিয়োগের জন্য দক্ষতা ও বুদ্ধিমত্তা পরীক্ষার ব্যবস্থা করা হয়েছে। যোগ্য কর্মী নির্বাচনের জন্য নিযুক্তি পরীক্ষার মাধ্যমে (কাজ, দক্ষতা, ব্যক্তিত্ব, বুদ্ধিমত্তা) দক্ষ কর্মী বাছাই করে আনা হয়। এ পরীক্ষার অধীনে নেওয়া দক্ষতা পরীক্ষার মাধ্যমে কর্মীর শিক্ষাগত যোগ্যতা, কাজের দক্ষতা, প্রতিষ্ঠানিক জ্ঞান প্রভৃতি যাচাই করা হয়। আর বুদ্ধিমত্তা পরীক্ষার মাধ্যমে প্রার্থীর চিন্তার গভীরতা, উপস্থিত বুদ্ধি, মানসিক সক্ষমতা প্রভৃতি যাচাই করা হয়। উদ্দীপকে দ্যুতি এন্টারপ্রাইজে বিভিন্ন পদে কর্মী নিয়োগ করতে হবে। এজন্য প্রতিষ্ঠানটি যোগ্য কর্মী বাছাইয়ে নিযুক্তি পরীক্ষা নেওয়ার ব্যবস্থা নেয়। এ ব্যবস্থার অধীনে প্রতিষ্ঠানটি কর্মীর শিক্ষাগত যোগ্যতা যাচাই বাছাই করে। বৈশিষ্ট্যাঅনুযায়ী নিযুক্ত পরীক্ষার অধীনস্থ হলো দক্ষতা পরীক্ষা। এছাড়া প্রতিষ্ঠানটি কর্মীর পরিস্থিতি মোকাবিলা করার ক্ষমতা, মানসিক যোগ্যতাও পরীক্ষার মাধ্যমে যাচাই করে। এটি বুদ্ধিমত্তা পরীক্ষার অন্তর্গত। সুতরাং, কর্মী নিয়োগের ক্ষেত্রে উক্ত প্রতিষ্ঠানে দক্ষতা পরীক্ষা ও বুদ্ধিমত্তা পরীক্ষার ব্যবস্থা করা হয়েছে।"
        },
        {
          "label": "ঘ",
          "question": "দ্যুতি এন্টারপ্রাইজ কর্মীদের দক্ষ করে তোলার জন্য যেসব প্রশিক্ষণ পদ্ধতি গ্রহণ করেছে তা উপস্থাপন করো।",
          "explanation": "দ্যুতি এন্টারপ্রাইজ কর্মীদের দক্ষ করে তোলার জন্য প্রবেশনা পদ্ধতি ও অধিবেশন প্রশিক্ষণ পদ্ধতি গ্রহণ করেছে বলে আমি মনে করি। একজন নির্বাহীর অধীনে তাত্ত্বিক জ্ঞান অর্জনের জন্য প্রশিক্ষণার্থীকে হাতেকলমে প্রশিক্ষণ দেওয়া হলো প্রবেশনা পদ্ধতি। এতে নতুন কর্মীদেরকে দীর্ঘমেয়াদে প্রশিক্ষণ দেওয়ার ব্যবস্থা নেওয়া হয়। আর, অধিবেশন পদ্ধতিতে প্রশিক্ষণার্থীরা পূর্ব নির্ধারিত একাধিক বিষয়ে জ্ঞান অর্জনের সুযোগ পায়। এ পদ্ধতিতে একটি আলোচ্যসূচি থাকে যা অনুযায়ী প্রশিক্ষণার্থীরা আলোচনা করে থাকে। উদ্দীপকে দ্যুতি এন্টারপ্রাইজ যোগ্য কর্মী নিয়োগে দক্ষতা ও যোগ্যতা পরীক্ষার ব্যবস্থা নেয়। এ পরীক্ষায় উত্তীর্ণদের জন্য প্রতিষ্ঠানটি যথাযথ প্রশিক্ষণের ব্যবস্থা করে। এ ব্যবস্থার আওতায় উত্তীর্ণরা একজন মডারেটরের অধীনে দীর্ঘ সময় হাতে কলমে জ্ঞানার্জন করে। আবার তাদেরকে আরও দক্ষ করে তোলার জন্য তাদের মাঝে পূর্ব নির্ধারিত একাধিক বিষয় আলোচনার মাধ্যমে জ্ঞানার্জনের ব্যবস্থা করা হয়। মডারেটরের অধীনে প্রশিক্ষণ দেওয়ার ব্যবস্থা করায় প্রশিক্ষণার্থীরা পেশাগত বিষয়ে জ্ঞান লাভ করে। এতে তারা প্রতিষ্ঠানটিতে তাদের কাজ সম্পর্কিত দক্ষতা বাস্তবিকভাবে জানতে পারে। এটি প্রবেশনা পদ্ধতিতে প্রশিক্ষণকে নির্দেশ করে। আবার প্রতিষ্ঠানটিতে আসা উত্তীর্ণ কর্মীরা পূর্ব নির্ধারিত বিষয় নিয়ে আলাপ-আলোচনার মাধ্যমে সমাধানের উপায় তুলে ধরে। এর মাধ্যমে কর্মীরা যেকোনো বিষয় আলোচনার মাধ্যমে মতামত তুলে ধরে সমাধানের শিক্ষা লাভ করে। এটি অধিবেশন প্রশিক্ষন পদ্ধতির সাথে সাদৃশ্যপূর্ণ। তাই বলা যায়, দ্যুতি এন্টারপ্রাইজ কর্মীদের দক্ষ করে তোলার জন্য প্রবেশনা ও অধিবেশন প্রশিক্ষণ পদ্ধতি গ্রহন করেছে।"
        }
      ]
    },
    {
      "number": "7",
      "uddipok": "",
      "tag": "SSNIC 24",
      "sub_questions": [
        {
          "label": "ক",
          "question": "কমিটি কী?",
          "explanation": "প্রতিষ্ঠানের পক্ষ থেকে বিশেষ কোনো কার্যসম্পাদনের দায়িত্বভার একাধিক ব্যক্তির ওপর দেওয়া হলে, ঐ ব্যক্তিবর্গের সমষ্টিকে কমিটি বলে।"
        },
        {
          "label": "খ",
          "question": "সরলরৈখিক ও পদস্থ কর্মী সংগঠন ব্যাখ্যা করো।",
          "explanation": "সরলরৈখিক নির্বাহীর সহযোগী হিসেবে নিয়োজিত বিশেষজ্ঞ বা উপদেষ্টা কর্মীর সমন্বয়ে যে বিশেষ ধরনের সংগঠন কাঠামো তৈরি হয়, তাকে সরলরৈখিক ও পদস্থ সংগঠন বলে। এ ধরনের সংগঠনে সরলরৈখিক নির্বাহী সব কর্তৃত্বের অধিকারী হলেও সহযোগী উপদেষ্টা সরলরৈখিক নির্বাহীকে কাজে সহযোগিতা করেন। এতে নির্বাহীর কার্যভার লাঘব হয়। আবার এ সংগঠনে উপদেষ্টা থাকায় জটিল ও সমস্যাবহুল কাজ সহজে সম্পন্ন করা যায়।"
        },
        {
          "label": "গ",
          "question": "চিত্রে কোন ধরনের সংগঠন অবস্থান করছে তার সুবিধা বর্ণনা করো।",
          "explanation": "চিত্রে বর্ণিত মেট্রিক্স সংগঠন কাঠামোতে অন্যান্য সংগঠনের তুলনায় অধিক সুবিধা দিয়ে থাকে। কার্যভিত্তিক এবং প্রকল্প বা দ্রব্যভিত্তিক সংগঠনের সমন্বয় হলো মেট্রিক্স সংগঠন। এ সংগঠনের মাধ্যমে বৃহদায়তন উৎপাদন, একাধিক পণ্য উৎপাদন, সম্পদ ও জনবলের সুষ্ঠু ব্যবহার নিশ্চিত করা যায়। এছাড়া দুই ধরনের নির্বাহী কর্মরত থাকায় এতে সুষ্ঠু সমন্বয়ের মাধ্যমে প্রাতিষ্ঠানিক লক্ষ্য অর্জন সম্ভব হয়। উদ্দীপকে একটি সংগঠন কাঠামো চিত্রিত আছে। এতে দুই ধরনের ব্যবস্থাপক দেখা যাচ্ছে যার উলম্ব ও সমান্তরালভাবে কর্মীদের সাথে যুক্ত। বৈশিষ্ট্য অনুযায়ী এটি মেট্রিক্স সংগঠন। প্রতিষ্ঠানটির প্রতিটি পণ্যের জন্য আলাদা প্রজেক্ট ব্যবস্থাপক ও সামগ্রিক উৎপাদন, মান নিয়ন্ত্রণ, বিপণন, অর্থ বিভাগের জন্য আলাদা আলাদা আর্থিক ব্যবস্থাপক রয়েছে। এই দুই ধরনের ব্যবস্থাপকের সমন্বয়ে সম্পদের সুষ্ঠু ব্যবহার নিশ্চিত হয়। আবার এর মাধ্যমে সব প্রকল্পের সমন্বয়ের মাধ্যমে প্রতিষ্ঠানটির সামগ্রিক লক্ষ্য অর্জিত হয়। এভাবে চিত্রে বিদ্যমান মেট্রিক্স সংগঠন প্রতিষ্ঠানে নানাবিধ সুবিধা দিয়ে থাকে।"
        },
        {
          "label": "ঘ",
          "question": "এ ধরনের সংগঠন বাস্তবে কী কী অসুবিধা ভোগ করে তা উপস্থাপন করো।",
          "explanation": "চিত্রিত মেট্রিক্স সংগঠন বাস্তবে বিভিন্ন সুবিধার পাশাপাশি নানাবিধ অসুবিধাও ভোগ করে থাকে বলে আমি মনে করি।' মেট্রিক্স সংগঠনে দুই ধরনের ব্যবস্থাপক বিদ্যমান। এ ব্যবস্থাপকদের কারণে সৃষ্ট দ্বৈত অধীনতার কারণে অনেক সময় কর্মীদের কাজে ব্যাঘাত ঘটে। এছাড়াও এ ব্যবস্থাপকদ্বয়ের কারণে সিদ্ধান্ত গ্রহণে বিলম্ব, তদারকি ও নিয়ন্ত্রণে সমস্যা প্রভৃতি জটিলতা দেখা দেয়। উদ্দীপকে বর্ণিত চিত্রে মেট্রিক্স সংগঠন কাঠামো উল্লেখ রয়েছে। সংগঠনটিতে উৎপাদন, মান নিয়ন্ত্রণ, বিপণন, অর্থ ব্যবস্থাপকগণ কার্যিক ব্যবস্থাপক হিসেবে কর্মীদের সাথে যুক্ত আছেন। আর পণ্য ক, খ, গ এর প্রজেক্ট ব্যবস্থাপকগণও স্ব স্ব প্রকল্পে কর্মীদের সাথে যুক্ত আছেন। এভাবে কর্মীরা সরাসরি এ 'দুই ধরনের ব্যবস্থাপকদের সাথে সরাসরিভাবে সম্পৃক্ত আছেন। দুই ধরনের ব্যবস্থাপকদের কাছে কর্মী পরিচালনার ক্ষমতা থাকায় কর্মীরা দ্বৈত অধীনতার সম্মুখীন হয়। এতে তাদের কাজের স্বাভাবিক গতিশীলতা ব্যাহত হয়। এছাড়াও দুই ধরনের ব্যবস্থাপকের সিদ্ধান্তে গড়মিল থাকলে চূড়ান্ত সিদ্ধান্ত নিতে সমস্যা তৈরি হয়। আবার যথাযথ সিদ্ধান্ত নিতেও অনেক সময়ক্ষেপণ হয়। তাই বলা যায়, চিত্রিত মেট্রিক্স সংগঠনে বাস্তবে বিভিন্ন সুবিধার পাশাপাশি উক্ত অসুবিধাসমূহও ভোগ করে থাকে।"
        }
      ]
    },
    {
      "number": "8",
      "uddipok": "প্রতিষ্ঠানে সফলতার পিছনে নেতার ভূমিকা খুবই গুরুত্বপূর্ণ। রাফিদ মোর্শেদ ২০২০ সালে মনে করলেন কর্মীদের কাজের নির্দেশ না দিয়ে তাদের খেয়াল-খুশিমতো চলতে দিলে ভালো হয়। এর পরের তিন বছরের উৎপাদন চিত্র নিম্নরূপ হয়। উৎপাদন রেখা বৃদ্ধির জন্য রাফিদ মোর্শেদ পুনরায় ২০২৪ সালে অধস্তনদের সাথে পরামর্শ ও তাদের অংশগ্রহণ নিশ্চিত করেন। কর্মীদের ভালো-মন্দ, উৎসাহ আগ্রহ বিশেষ বিবেচনায় নিয়ে আসেন।",
      "tag": "SSNIC 24",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "স্বৈরতান্ত্রিক নেতৃত্ব ব্যাখ্যা করো।",
          "explanation": "যে নেতৃত্ব ব্যবস্থায় নেতা অধস্তনের মতামত না নিয়ে এককভাবে সিদ্ধান্ত নেন এবং সব ক্ষমতা নিজের কাছে কেন্দ্রীভূত করে রাখেন, তাকে স্বৈরতান্ত্রিক নেতৃত্ব বলে। এক্ষেত্রে নেতা নিজের ইচ্ছেমতো সিদ্ধান্ত নেন। অন্যদের সাথে কাজের - ব্যাপারে কোনো পরামর্শ করেন না। এছাড়া ভয়-ভীতি প্রদর্শন এবং চাপ • দিয়ে কাজ আদায় করার চেষ্টা করেন। এতে কর্মীরা উৎসাহ হারায়।"
        },
        {
          "label": "গ",
          "question": "২০২০ সালের পরে পরিচালিত নেতৃত্বটি কোন ধরনের তা বর্ণনা করো।",
          "explanation": "২০২০ সালের পরে পরিচালিত নেতৃত্বটি হলো মুক্ত বা লাগামহীন নেতৃত্ব। এ ধরনের নেতৃত্বে নেতা কর্মীদের ওপর দায়িত্ব দিয়ে নিজে কাজ থেকে দূরে থাকেন। নেতা কর্মীদের সুনির্দিষ্টভাবে আদেশ-নির্দেশও দেন না। - এক্ষেত্রে কর্মীরা নিজেদের খেয়াল-খুশিমতো কাজ করেন। উদ্দীপকে রাফিদ মোর্শেদ একটি প্রতিষ্ঠানের ব্যবস্থাপক। তিনি ২০২০ -- সালে কর্মীদের নির্দেশনা দেওয়ার ক্ষেত্রে মনে করেন তাদের খেয়ালখুশি মতো কাজ করতে দিলে ভালো হয়। লক্ষ্যার্জনের জন্য তিনি কেবল -কর্মীদের ওপর নির্ভর করেন। আর তারা প্রতিষ্ঠানের লক্ষ্য অর্জনের জন্য নিজেদের মনমতো কাজ করে। এক্ষেত্রে তিনি তাদের থেকে কোনো জবাবদিহিতাও নিশ্চিত করেননি। রাফিদ মোর্শেদের উক্ত কাজের সাথে লাগামহীন বা মুক্ত নেতৃত্বের মিল রয়েছে। সুতরাং, রাফিদ মোর্শেদের প্রতিষ্ঠানে ২০২০ সালের পরে পরিচালিত নেতৃত্বটি মুক্ত বা লাগামহীন নেতৃত্ব।"
        },
        {
          "label": "ঘ",
          "question": "উদ্দীপকে ২০২৪ সালে দুই প্রকার নেতৃত্বের কথা উপস্থাপন করা হয়েছে তা আলোচনা করো।",
          "explanation": "উদ্দীপকে ২০২৪ সালে গণতান্ত্রিক ও কর্মীকেন্দ্রিক নেতৃত্বের কথা উপস্থাপন করা হয়েছে। গণতান্ত্রিক নেতৃত্বে নেতা অধস্তনদের সাথে মতামত বিনিময় করে সিদ্ধান্ত নিয়ে থাকেন। এতে কর্মীদের পূর্ণ অংশগ্রহণ নিশ্চিত হয়। আর, কর্মীকেন্দ্রিক নেতৃত্বে কাজের চেয়ে কর্মীদের ভালো-মন্দ, সুবিধা- অসুবিধা বিবেচনা করে সিদ্ধান্ত নেওয়া হয়। উদ্দীপকে রাফিদ মোর্শেদ ২০২০ সালে তার প্রতিষ্ঠানে মুক্ত বা লাগামহীন নেতৃত্ব অনুসরণ করত। কিন্তু, এ নেতৃত্বে অনুসরণের ফলে উক্ত সাল থেকে প্রতিষ্ঠানটির উৎপাদনশীলতা কমতে থাকে। ফলে তিনি আগের উৎপাদনমাত্রা নিশ্চিতে ২০২৪ সালে অধস্তনদের সাথে পরামর্শ নিয়ে, তাদের অংশগ্রহণ নিশ্চিত করে লক্ষ্য নির্ধারণ করেন। এছাড়াও এ কাজে তিনি তাদের ভালো- মন্দ, উৎসাহ, আগ্রহ প্রভৃতি বিষয়ও বিশেষ বিবেচনায় আনেন। ২০২৪ সালে রাফিদ মোর্শেদ সিদ্ধান্ত নেওয়ার ক্ষেত্রে তার মতামত প্রতিষ্ঠার পাশাপাশি অধস্তনদের পরামর্শ, অংশগ্রহণও গুরুত্ব দেন। এতে গৃহীত সিদ্ধান্তে সবার অংশগ্রহণ নিশ্চিত হচ্ছে। বৈশিষ্ট্যের দিক থেকে এটি গণতান্ত্রিক নেতৃত্ব। আবার তিনি সিদ্ধান্ত নেওয়ার ক্ষেত্রে কর্মীদের ভালো-মন্দ, উৎসাহ, আগ্রহও বিবেচনায় আনেন। এর মাধ্যমে তিনি কাজের থেকে কর্মীদের সন্তুষ্টির বিষয়ে প্রাধান্য দিচ্ছেন। যা - কর্মীকেন্দ্রিক নেতৃত্বের অন্তর্ভুক্ত। এভাবেই ২০২৪ সালে রাফিদ মোর্শেদ গণতান্ত্রিক ও কর্মীকেন্দ্রিক দুই ধরনের নেতৃত্ব অনুসরণ করেছেন।"
        }
      ]
    },
    {
      "number": "9",
      "uddipok": "\"নির্দেশনা প্রশাসনের হৃদপিণ্ড” মার্শাল-ই-ডিমকের এ উক্তিটি যথার্থ। তার প্রমাণ মিলে বিভিন্ন নির্দেশনার ক্ষেত্রে। অনেক সময় সশরীরে উপস্থিত হয়ে অথবা মোবাইল ফোন, ই-মেইল, ইন্টারনেটেও নির্দেশ দেওয়ার কৌশল দেখা যায়। তবে বর্তমানে নির্দেশনার ক্ষেত্রে নির্বাহীগণ অধস্তনদের সাথে আলাপ-আলোচনা করেন এবং তাদের পরামর্শ সংগ্রহের চেষ্টা চালান। আবার অনেক প্রতিষ্ঠানে একই ধরনের কাজের ক্ষেত্রে একবার দেওয়া নির্দেশনা বার বার ব্যবহৃত হয়।",
      "tag": "SSNIC 24",
      "sub_questions": [
        {
          "label": "ক",
          "question": "পরামর্শমূলক নির্দেশনা কী?",
          "explanation": "নির্দেশনা দেওয়ার আগে যারা সিদ্ধান্ত বা নির্দেশনা বাস্তবায়ন করবে তাদের সাথে মতবিনিময় বা পরামর্শ করে নির্দেশনার বিষয়বস্তু ঠিক করাকে পরামর্শমূলক নির্দেশনা বলে।"
        },
        {
          "label": "খ",
          "question": "নির্দেশনা ব্যাখ্যা করো।",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। উচ্চ স্তর থেকে কর্মীদের বিভিন্ন বিষয়ে নির্দেশনা দেওয়া হয়। প্রতিষ্ঠানের অধস্তন কর্মীরা এ নির্দেশনা অনুযায়ী সব কাজ করে। নির্দেশনা ছাড়া সঠিকভাবে প্রাতিষ্ঠানিক কাজ সম্পাদন সম্ভব হয় 'না। আর সঠিক নির্দেশনা কাজের শৃঙ্খলা বজায় রাখে।"
        },
        {
          "label": "গ",
          "question": "সশরীরে উপস্থিত হয়ে বা মোবাইল ফোন, ই-মেইল, ইন্টারনেটের মাধ্যমে নির্দেশনা কোন ধরনের পদ্ধতি তা বর্ণনা করো।",
          "explanation": "সশরীরে উপস্থিত হয়ে দেওয়া নির্দেশনা তত্ত্বাবধানমূলক ও মোবাইল ফোন, ই-মেইল, ইন্টারনেটের মাধ্যমে দেওয়া নির্দেশনা হলো যোগাযোগভিত্তিক। তত্ত্বাবধানমূলক নির্দেশনায় নির্বাহী কার্যক্ষেত্রে সরাসরি উপস্থিত হয়ে অধীনস্থদের পরামর্শ দিয়ে কাজ করিয়ে নেন। এক্ষেত্রে অধীনস্থদের কোনো ভুল হলেও নির্বাহী তা শুধরে দেন। আর, যোগাযোগভিত্তিক নির্দেশনায় নির্বাহী নির্দেশনা দেওয়ার ক্ষেত্রে টেলিফোন, মোবাইল, ইন্টারনেট, ই-মেইল প্রভৃতি মাধ্যম ব্যবহার করেন। উদ্দীপকে নির্দেশনার বিভিন্ন ধরনের কৌশলের কথা উল্লিখিত। উল্লিখিত কৌশলের মধ্যে এক ধরনের কৌশল নির্বাহী সশরীরে উপস্থিত থেকে অধস্তনদের যাবতীয় বিষয় সম্পর্কে অবহিত করেন। এসময় অধস্তনদের কাজে কোনো সমস্যা দেখা দিলে নির্বাহী তা সমাধানের উপায় বলে দেন। বৈশিষ্ট্য অনুযায়ী এটি তত্ত্বাবধানমূলক নির্দেশনা। আবার অন্য এক ধরনের কৌশলে বিভিন্ন মাধ্যম যেমন- মোবাইল ফোন, ই-মেইল, ইন্টারনেট ব্যবহার করে নির্দেশ না দেওয়া হয়। আর এ নির্দেশনার কৌশল যোগাযোগভিত্তিক নির্দেশনার সাথে মিলে যায়। সুতরাং, সশরীরে উপস্থিত থেকে দেওয়া নির্দেশনা তত্ত্বাবধানমূলক ও মোবাইল, ই-মেইল, ইন্টারনেটের মাধ্যমে দেওয়া নির্দেশনা যোগাযোগভিত্তিক।"
        },
        {
          "label": "ঘ",
          "question": "উদ্দীপকে নির্বাহীগণের অধস্তনদের সাথে আলোচনা এবং বার বার ব্যবহৃত পদ্ধতি কোন ধরনের নির্দেশনা পদ্ধতির কৌশল তা উপস্থাপন করো।",
          "explanation": "উদ্দীপকে নির্বাহীগণের অধস্তনদের সাথে আলোচনা পরামর্শমূলক এবং বার বার ব্যবহৃত পদ্ধতি আদর্শ বা নির্ধারিত নির্দেশনা পদ্ধতি বা কৌশল। পরামর্শমূলক নির্দেশনায় অধীনস্থদের সাথে আলোচনা বা পরামর্শ করে নির্দেশনার বিষয়বস্তু নির্ধারণ করা হয। এ নির্দেশনায় অনুসারীদের অংশগ্রহণ থাকায় তারা সহযোগিতামূলক মনোভাব পোষণ করেন। আর, আদর্শ বা নির্ধারিত নির্দেশনায় আগে থেকেই নির্দেশনার বিষয়বস্তু নির্ধারণ করা থাকে। এ নির্ধারিত বিষয়বস্তুই পরবর্তীতে বার বার অনুসরণ করা হয়ে থাকে। উদ্দীপকে নির্দেশনার বিভিন্ন কৌশল বা পদ্ধতি উল্লেখিত হয়েছে। এর মধ্যে স্বশরীরে উপস্থিত হয়ে দেওয়া নির্দেশনা তত্ত্বাবধানমূলক; মোবাইল, ই- মেইল, ইন্টারনেটের মাধ্যমে দেওয়া নির্দেশনা যোগাযোগভিত্তিক। এছাড়া বর্তমানে নির্বাহীগণ অধস্তনদের সাথে আলাপ-আলোচনা ও পরামর্শের মাধ্যমে নির্দেশনা দিচ্ছেন। আবার, অনেক প্রতিষ্ঠানে একই ধরনের কাজের ক্ষেত্রে একবার দেওয়া নিদের্শনা বার বার ব্যবহৃত হচ্ছে। বর্তমানে নির্বাহীদের অধস্তনদের সাথে আলাপ-আলোচনার মাধ্যমে দেওয়া নির্দেশনা এক ধরনের ইতিবাচক নির্দেশনা। এর মাধ্যমে অধস্তনদের পূর্ণ অংশগ্রহণ নিশ্চিত হয়, কাজে তাদের স্বতঃস্ফূততা বাড়ে। বৈশিষ্ট্যনুযায়ী এটি পরামর্শমূলক নির্দেশনা। আর, একই ধরনের পূর্বনির্ধারিত বিষয়বস্তু বার বার অনুসৃত হওয়ার নির্বাহীর বার বার নির্দেশনা দিতে হয় না। এতে সময়ের সাশ্রয় হয়। এক্ষেত্রে এটি আদর্শ বা নির্ধারিত নির্দেশনা পদ্ধতির সাথে মিলে যায়। তাই বলা যায়, উদ্দীপকে নির্বাহীগণের অধস্তনদের সাথে আলোচনা পরামর্শমূলক ও বার বার ব্যবহৃত পদ্ধতি আদর্শ বা নির্ধারিত নির্দেশনা পদ্ধতি বা কৌশল।"
        }
      ]
    },
    {
      "number": "10",
      "uddipok": "রাশমিয়া আরিয়ানা একটি রপ্তানিমুখী গার্মেন্টসের এমডি। তিনি বছরে ১০,০০,০০০ পিস শার্ট ও প্যান্ট তৈরির পরিকল্পনা গ্রহণ করেন। কিন্তু নির্দিষ্ট সময় শেষে ৬ লক্ষ পিস শার্ট ও প্যান্ট উৎপন্ন হয়। ফলে তিনি বিদেশি ক্রেতাদের অর্ডারমাফিক পণ্য সরবরাহ করতে পারেননি। এজন্য তিনি কারণ, অনুসন্ধান করেন এবং দেখতে পান বিভিন্ন ত্রুটি বিদ্যমান। সমস্যাগুলো দূর করতে পারলে উৎপাদনে গতিশীলতা আসবে।",
      "tag": "SSNIC 24",
      "sub_questions": [
        {
          "label": "ক",
          "question": "নিয়ন্ত্রণ কী?",
          "explanation": "পরিকল্পনা অনুযায়ী প্রতিষ্ঠানের কাজ সম্পন্ন হচ্ছে কি না, তা যাচাই করা এবং কোনো গরমিল পাওয়া গেলে তা সংশোধন করার প্রক্রিয়াকে নিয়ন্ত্রণ বলে।"
        },
        {
          "label": "খ",
          "question": "কালান্তিক কাজ- ব্যাখ্যা করো।",
          "explanation": "কালান্তিক কাজ হলো যে কাজ কোনো নির্দিষ্ট সময় পর পর করা হয়। প্রতিষ্ঠানের নিয়ন্ত্রণ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই পরিকল্পনা অনুযায়ী কাজ হচ্ছে কি না তা যাচাই, বিচ্যুতি নির্ণয় ও সংশোধনমূলক ব্যবস্থা নেওয়া হয়। তাই নিয়ন্ত্রণকে কালান্তিক কাজ বলা হয়।"
        },
        {
          "label": "গ",
          "question": "উদ্দীপকে রাশমিয়া আরিয়ানা উৎপাদনের বিচ্যুতি নির্ণয়ের ক্ষেত্রে যে পদক্ষেপ প্রয়োগ করবে তা বর্ণনা করো।",
          "explanation": "উদ্দীপকে রাশিয়া আরিয়ানা উৎপাদনের বিচ্যুতি নির্ণয়ের ক্ষেত্রে নিয়ন্ত্রণের অদর্শমানের সাথে প্রকৃত কার্যফল তুলনা পদক্ষেপটি প্রয়োগ করবে। এ পদক্ষেপে প্রকৃত বা সম্পাদিত কাজ পরিমাপের পর এর সাথে পরিকল্পনা বা পূর্বনির্ধারিত আদর্শমানের তুলনা করা হয়। এ তুলনার মাধ্যমে কাজের অগ্রগতি পরিমাণ এবং ত্রুটি-বিচ্যুতি আছে কি না তা যাচাই করা হয়। এক্ষেত্রে প্রকৃত কার্যফল পরিমাপের মাধ্যমে বিচ্যুতি থাকলে তার পরিমাণ কতটুকু তা নির্ণয় করা যায়। উদ্দীপকে রাশমিয়া আরিয়ানা একটি রপ্তানিমুখী গার্মেন্টসের এমডি। তিনি বছরে ১০ লক্ষ পিস শার্ট ও প্যান্ট উৎপাদনের পরিকল্পনা নেন। কিন্তু নির্দিষ্ট সময় শেষে ৬ লক্ষ পিস শার্ট ও প্যান্ট উৎপন্ন হয়। এখানে তার পূর্বপরিকল্পিত ১০ লক্ষ শার্ট ও প্যান্ট উৎপাদন লক্ষ্যমাত্রা হলো আদর্শান। আর নির্দিষ্ট সময় শেষে উৎপাদিত ৬ লক্ষ পণ্য হলো প্রকৃতমান। এক্ষেত্রে (আদর্শমান-প্রকৃতমান) বা (১০-৬) লক্ষ একক বা ৪ লক্ষ একক বিচ্যুতি নির্ণিত হয়। এক্ষেত্রে বিচ্যুতি নির্ণয়ের ক্ষেত্রে অনুসরণকৃত পদক্ষেপটি হলো নিয়ন্ত্রণের আদর্শমানের সাথে প্রকৃতমান তুলনা পদক্ষেপ। সুতরাং, রাশমিয়া আরিয়ানা উৎপাদনের বিচ্যুতি নির্ণয়ে নিয়ন্ত্রণের আদর্শমানের সাথে প্রকৃত কার্যফল তুলনা পদক্ষেপটি প্রয়োগ করবে।"
        },
        {
          "label": "ঘ",
          "question": "পরিকল্পনা অনুযায়ী উৎপাদন না হওয়ার জন্য রাশমিয়া আরিয়ানা নিয়ন্ত্রণের কোন কোন পদক্ষেপের ওপর জোর দিবেন তা আলোচনা করো।",
          "explanation": "পরিকল্পনা অনুযায়ী উৎপাদন না হওয়ার জন্য রাশমিয়া আরিয়ানা নিয়ন্ত্রণের বিচ্যুতির কারণ শনাক্তকরণ এবং সংশোধনমূলক ব্যবস্থা গ্রহণ পদক্ষেপের ওপর জোর দিবেন বলে আমি মনে করি। নিয়ন্ত্রণের চতুর্থ পদক্ষেপ হলো বিচ্যুতির কারণ শনাক্তকরণ। এ পদক্ষেপে নির্ণিত বিচ্যুতির যথাযথ কারণ খুঁজে বের করা হয়। আর নিয়ন্ত্রণের সর্বশেষ পদক্ষেপ হলো সংশাধনমূলক ব্যবস্থা গ্রহণ। এতে বিচ্যুতির কারণ নির্ণয়পূর্বক সংশোধনমূলক ব্যবস্থা নেওয়া হয়। উদ্দীপকে রাশমিয়া আরিয়ানা একটি রপ্তানিমুখী গার্মেন্টেসের এমডি। তার' পূর্বপরিকল্পিত উৎপাদন লক্ষ্যমাত্রা নিশ্চিতে প্রতিষ্ঠানটি ব্যর্থ হয়। এজন্য তিনি এ ব্যর্থতার কারণ অনুসন্ধান করেন ও বিভিন্ন ত্রুটি-বিচ্যুতি দেখতে পান। তিনি মনে করেন এসব ত্রুটি বা সমস্যা দূর করতে পারলে উৎপাদনে গতিশীলতা আসবে। এক্ষেত্রে তিনি প্রথমে তার উৎপাদন লক্ষ্যমাত্রা পূরণ না হওয়ার কারণ সুষ্ঠুভাবে অনুসন্ধান করবেন এতে তিনি উৎপাদনে বিদ্যমান সমস্যার যথোপযুক্ত কারণ জানতে পারবেন। এটি নিয়ন্ত্রণের বিচ্যুতির কারণ শনাক্তকরণের পদক্ষেপের সাথে জড়িত। এরপর তিনি সমস্যা মোতাবেক সংশোধনমূলক ব্যবস্থার ওপর গুরুত্বারোপ করবেন।' এতে চিহ্নিত সমস্যাগুলোর যথাযথ সমাধান হবে ও কাজে গতিশীলতা আসবে। এটি নিয়ন্ত্রণের সংশোধনমূলক ব্যবস্থা গ্রহণ পদক্ষেপের সাথে সম্পর্কযুক্ত। এভাবে রাশমিয়া আরিয়ানা নিয়ন্ত্রণের বিচ্যুতির কারণ শনাক্তকরণ ও সংশোধনমূলক ব্যবস্থা গ্রহণের ওপর জোর দিয়ে পুনরায় উৎপাদন লক্ষ্যমাত্রা অর্জনে সফল হতে পারেন।"
        }
      ]
    },
    {
      "number": "11",
      "uddipok": "নিয়ন্ত্রণের বিভিন্ন কৌশল বিদ্যমান। প্রতিষ্ঠান কাঙ্ক্ষিত লক্ষ্য অর্জন করুক তার জন্য নিয়ন্ত্রণের কৌশল প্রয়োগ করা হয়। সময় নিরীক্ষার আওতায় বিভিন্ন কাজের জন্য ভিন্ন ভিন্ন রং এর কালিতে রেখাচিত্র উপস্থাপন করা হয়। আবার একটি মোটা দাগের আওতার নিয়ন্ত্রণ ব্যবস্থা আরোপ করা যায়।",
      "tag": "SSNIC 24",
      "sub_questions": [
        {
          "label": "ক",
          "question": "PERT কী?",
          "explanation": "যে পদ্ধতিতে প্রতিষ্ঠানের কোন কাজ কখন শুরু হবে এবং কখন শেষ হবে তা নির্ধারণ করার পর একটি চার্টের মাধ্যমে কাজগুলোকে সংযুক্ত করা হয়, তাকে পার্ট (PERT) বলে।"
        },
        {
          "label": "খ",
          "question": "ব্রেক-ইভেন বিন্দু বিশ্লেষণ ব্যাখ্যা করো।",
          "explanation": "যে বিন্দুতে প্রতিষ্ঠানের মোট আয় ও মোট ব্যয় সমান হয়, তাকে ব্রেক- ইভেন পয়েন্ট বা সমচ্ছেদ বিন্দু বলে। বিক্রির পরিমাণ এ বিন্দুর নিচে গেলে ক্ষতি হয়, আর বিন্দুর ওপরে গেলে মুনাফা অর্জিত হয়। তাই এ বিন্দুর ওপরে বিক্রির পরিমাণ যত বাড়ে, প্রতিষ্ঠানের মুনাফার পরিমাণও তত বাড়ে।"
        },
        {
          "label": "গ",
          "question": "উদ্দীপকে বিভিন্ন রং এর কালি ব্যবহৃত বিভিন্ন রেখার উপস্থাপন কোন পদ্ধতির ইঙ্গিত করে তা বর্ণনা করো।",
          "explanation": "উদ্দীপকে বিভিন্ন রং এর কালি ব্যবহৃত কাজ বিভিন্ন রেখার মাধ্যমে উপস্থাপন গ্যান্ট চার্ট পদ্ধতির ইঙ্গিত করে। চার্টের মাধ্যমে একটি প্রকল্পের কাজকে প্রথমে ছোট ছোট কাজে ভাগ করা হয়। অতঃপর প্রতিটি অংশের শুরু ও শেষ সময় রেখচিত্রের মাধ্যমে উপস্থাপন করা হয়। এটি ব্যবহার করে যেকোনো কাজ সহজেই নিয়ন্ত্রণ করা যায়। উদ্দীপকে বলা হয়েছে প্রতিষ্ঠানের কাঙ্ক্ষিত লক্ষ্য অর্জনের জন্য নিয়ন্ত্রণ কৌশল ব্যবহার করা হয়। আর নিয়ন্ত্রণের জন্য বিভিন্ন ধরনের কৌশল বিদ্যমান। এর মধ্যে একটি নিয়ন্ত্রণ কৌশল অনুসৃত হয় নির্দিষ্ট সময় নিরীক্ষার আওতায়। এতে নির্দিষ্ট সময়ের মধ্যে কাজ সম্পাদনের জন্য কাজগুলোকে ভাগ করা হয়। এরপর এসব কাজগুলোকে ভিন্ন ভিন্ন কালিতে রেখাচিত্রের মাধ্যমে উপস্থান করা হয়। এক্ষেত্রে প্রতিটি কাজ সম্পাদনের জন্য একটি শরুর সময় ও শেষ সময়ও নির্ধারিত থাকে। বৈশিষ্ট্যানুযায়ী এটির সাথে গ্যান্ট চার্ট পদ্ধতির মিল রয়েছে। সুতরাং উদ্দীপকে বিভিন্ন রং এর কালি ব্যবহৃত কাজ বিভিন্ন রেখার মাধ্যমে উপস্থাপনে গ্যান্ট চার্ট পদ্ধতিকে ইঙ্গিত করে।"
        },
        {
          "label": "ঘ",
          "question": "মোটা রেখার মাধ্যমে উপস্থাপন নিয়ন্ত্রণ কৌশল কোনটি তা আলোচনা করো।",
          "explanation": "উদ্দীপকে মোটা রেখার মাধ্যমে উপস্থাপন নিয়ন্ত্রণের পার্ট (PERT) কৌশলকে নির্দেশ করে বলে অমি মনে করি। এ পদ্ধতিতে একটি কাজের সাথে অন্যান্য কাজের আন্তঃসম্পর্ক দেখানো হয়। এতে বিভিন্ন কাজ সম্পাদনের শুরু ও শেষ হওয়ার মোট সময় একটি তালিকায় দেখানো হয়। এক্ষেত্রে কাজ সম্পাদনে বেশি সময় লাগে এমন কাজগুলোকে সংযোগ করে মোটা রেখার মাধ্যমে চিহ্নিত করা হয়। আর এ রেখার ওপর গুরুত্বারোপ করে অগ্রাধিকারের ভিত্তিতে কার্যাবলি নিয়ন্ত্রণ করা হয়। উদ্দীপকে প্রাতিষ্ঠানিক লক্ষ্যার্জনে নিয়ন্ত্রণের কৌশলের অবদানের কথা বলা হয়েছে। নিয়ন্ত্রণের বিদ্যমান বিভিন্ন কৌশলের মধ্যে এখানে গ্যান্ট চার্ট পদ্ধতি কৌশলটির কথা উল্লেখ আছে'। এছাড়া একটি মোটা দাগের মাধ্যমে নিয়ন্ত্রণ করার কৌশলের উল্লেখ রয়েছে। এ ব্যবস্থায় মোটা দাগের ওপর গুরুত্বারোপ করে নিয়ন্ত্রণ ব্যবস্থা গ্রহণ করা হয়। উদ্দীপকে উল্লিখিত দ্বিতীয় নিয়ন্ত্রণ কৌশলে প্রথমে প্রতিষ্ঠানের যাবতীয় কার্যাবলি শুরু ও শেষের সময় চিহ্নিত করা হয়। এরপর চিহ্নিত কাজগুলোর মধ্যে যে কাজগুলো সম্পদনে বেশি সময় লাগে তা মোটা রেখার মাধ্যমে চিহ্নিত করা হয়। এপর মোটা দাগাঙ্কিত রেখা দিয়ে চিহ্নিত কাজসমূহ আগে সম্পাদন করার জন্য তালিকা তৈরি করা হয়। এ কৌশলটির সাথে নিয়ন্ত্রণের পার্ট কৌশলের মিল রয়েছে। তাই বলা যায়, উদ্দীপকে মোটা রেখার মাধ্যমে উপস্থাপন নিয়ন্ত্রণের পার্ট কৌশল নির্দেশ করে।"
        }
      ]
    }
  ]
}