{
  "title": "মাইলস্টোন কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "উত্তরার মেট্রোরেলের ডিপো সংলগ্ন শুক্রভাঙ্গা এলাকায় সর্বাধুনিক নগরী গড়ে ওঠার সম্ভাবনা থাকায় 'রেহান ডেভেলপার' কোম্পানির ব্যবস্থাপনা পরিচালক জনাব শাফি সকল কর্মকর্তা-কর্মচারীদের ডেকে আলাপ-আলোচনা করে করণীয় নির্ধারণ করেন। জনাব শাফির নির্দেশনা মোতাবেক কর্মকর্তাগণ বহুতল ভবন নির্মাণের জন্য ভালো জমি খোঁজ করেন। জনাব শাফি শুক্রভাঙ্গা এলাকায় প্রথম ডেভলপার ব্যবসায়ী হিসেবে সফলতার মুখ দেখেন।",
      "tag": "MC 25",
      "sub_questions": [
        {
          "label": "ক",
          "question": "তত্ত্বাবধান কী?",
          "explanation": "নির্দেশনা দেওয়ার পর অধস্তনরা ঠিকমতো কাজ করছে কি না তা দেখা এবং প্রয়োজনীয় আদেশ-উপদেশ ও পরামর্শ দেওয়ার কাজকে তত্ত্বাবধান বলে।"
        },
        {
          "label": "খ",
          "question": "'একজন নেতার যোগাযোগ দক্ষতা থাকতে হয়'-ব্যাখ্যা করো।",
          "explanation": "যিনি প্রাতিষ্ঠানিক লক্ষ্য অর্জনের উদ্দেশ্যে কর্মীদের প্রভাবিত করে তাদের সর্বোচ্চ সামর্থ্যকে কাজে লাগানোর চেষ্টা করেন, তিনিই নেতা। সফল নেতৃত্বেরলক্ষ্যে নেতাকে প্রতিষ্ঠানের অভ্যন্তরীণ ও বাহ্যিক বিভিন্ন পক্ষের সাথে নিয়মিত যোগাযোগ রক্ষা করতে হয়। একজন নেতাকে বিভিন্ন ব্যক্তি ও বিভাগের প্রয়োজনীয় তথ্য সংগ্রহ ও কাজের মধ্যে সমন্বয়সাধন করতে হয়। তাই এসব কাজ সুষ্ঠুভাবে করতে একজন নেতার যোগাযাগ দক্ষতা থাকতে হয়।"
        },
        {
          "label": "গ",
          "question": "জনাব শাফির নির্দেশনার ধরন ব্যাখ্যা করো।",
          "explanation": "উদ্দীপকে জনাব শাফির নির্দেশনার ধরন হলো পরামর্শমূলক। এ ধরনের নির্দেশনায় নেতা অধস্তনদের সাথে আলাপ-আলোচনা ও পরামর্শ করে সিদ্ধান্ত নেন। এক্ষেত্রে নেতা কাজের নির্দেশনা দেওয়ার আগে সংশ্লিষ্ট বিষয়ে কর্মীদের মতামত নেন। এতে কর্মীরা তাদের চিন্তাধারা ও সুযোগ-সুবিধা জানাতে পারে। এতে তাদের প্রতিষ্ঠানের প্রতি ইতিবাচক ধারণা তৈরি হয়। উদ্দীপকে জনাব শাফি 'রেহান ডেভেলপার' কোম্পানির ব্যবস্থাপনা পরিচালক। উত্তরার মেট্রোরেলের ডিপো সংলগ্ন এলাকায় সর্বাধুনিক নগরী গড়ে ওঠার সম্ভাবনা রয়েছে। এজন্য তিনি সকল কর্মচারীদের ডেকে আলাপ-আলোচনা করে এ বিষয়ে করণীয় নির্ধারণ করেন। এক্ষেত্রে তিনি কর্মীদের নির্দেশ দেওয়ার আগে নির্দেশনার বিষয়ে তাদের সাথে পরামর্শ করে নেন। এতে কোন কাজ কীভাবে করবে এ বিষয়ে তার কর্মীরা মতামত দিতে পারে। ফলে কাজের প্রতি তাদের মনোবল ও আগ্রহ বাড়ে। জনাব শাফির এ ধরনের কাজ পরামর্শমূলক নির্দেশনার সাথে সামঞ্জস্যপূর্ণ। সুতরাং, জনাব"
        },
        {
          "label": "ঘ",
          "question": "জনাব শাফির ডেভেলপার হিসেবে ব্যবসায়ের সফলতার কারণ বিশ্লেষণ করো।",
          "explanation": "উদ্দীপকে জনাব শাফি সঠিক নেতৃত্বদানের মাধ্যমে ডেভেলপার হিসেবে সফল হয়েছেন বলে আমি মনে করি। যিনি লক্ষ্য অর্জনে কর্মীদের প্রভাবিত করে তাদের সামর্থ্যকে কাজে লাগানোর চেষ্টা করেন, তিনিই নেতা। নেতৃত্বে সফলতা অর্জনের জন্য একজন নেতাকে কিছু গুণের অধিকারী হতে হয়। নেতা তার দূরদর্শিতা, উৎসাহ দানের' ক্ষমতা, সিদ্ধান্ত গ্রহণের ক্ষমতা, যোগাযোগ দক্ষতা প্রভৃতি গুণাবলির মাধ্যমে সাফল্য অর্জনে সক্ষম হন। উদ্দীপকের জনাব শাফি একটি ডেভেলপার কোম্পানির ব্যবস্থাপনা পরিচালক। তিনি প্রতিষ্ঠানে পরামর্শমূলক নির্দেশনা পদ্ধতি অনুসরণ করেন। তিনি শুক্রভাঙ্গা এলাকায় আধুনিক নগরী গড়ে তুলতে চান। এজন্য তার নির্দেশনা মোতাবেক প্রতিষ্ঠানের কর্মকর্তাগণ বহুতল ভবন নির্মাণের জন্য ভালো জমি খোঁজ করেন। তিনি শুক্রভাঙ্গা এলাকায় প্রথম ডেভলপার হিসেবে সফলতার মুখ দেখেন। জনাব শাফি আদর্শ নেতৃত্বের গুণাবলির মাধ্যমে প্রতিষ্ঠানটিকে সঠিকভাবে পরিচালিত করছেন। তিনি তার দূরদর্শিতার মাধ্যমে আধুনিক নগরী প্রতিষ্ঠার জন্য সঠিক স্থান চিহ্নিত করতে পেরেছেন। তিনি সঠিক সিদ্ধান্ত -গ্রহণের দক্ষতার মাধ্যমে বিচার-বিশ্লেষণ করে উক্ত এলাকায় সর্বপ্রথম বহুতল ভবন নির্মাণ করতে পেরেছেন। এছাড়া তিনি তার উৎসাহদানের ক্ষমতাকে কাজে লাগিয়ে অধস্তনদের দ্বারা সহজেই কাজ আদায় করে নিতে পারেন। এসব গুণাবলির মাধ্যমে তিনি তার প্রতিষ্ঠানটিকে সাফল্যের সাথে পরিচালিত করেন। তাই বলা যায়, সঠিক নেতৃত্বই জনাব-শাফির ডেভেলপার হিসেবে ব্যবসায়ে সফলতার মূল কারণ।"
        }
      ]
    },
    {
      "number": "2",
      "uddipok": "জনাব আশিক তার প্রতিষ্ঠানের কর্মচারীদের ভালো-মন্দ, সামর্থ্য ও সীমাবদ্ধতা বিবেচনায় নিয়ে নেতৃত্ব প্রদান করেন। অপরদিকে, একই প্রতিষ্ঠানে কর্মরত জনাব লিমান তার অধীনে থাকা কর্মচারীদের কাজের লক্ষ্যমাত্রা ঠিক করে দিয়ে নিজের মতো করে সময় কাটান। এতে করে কর্মীরা অতিমাত্রায় স্বাধীনতা ভোগ করে।",
      "tag": "MC 25",
      "sub_questions": [
        {
          "label": "ক",
          "question": "আনুষ্ঠানিক নেতৃত্ব কী?",
          "explanation": "যে নেতৃত্বে প্রাতিষ্ঠানিক নিয়ম-নীতি অনুসারে অধস্তনদের পরিচালিত করা হয়, তাকে আনুষ্ঠানিক নেতৃত্ব বলে।"
        },
        {
          "label": "খ",
          "question": "কখন নেতিবাচক নেতৃত্ব প্রয়োজন হয়? ব্যাখ্যা করো।",
          "explanation": "নেতা যখন কর্মীদের ভয়-ভীতি দেখিয়ে বা জোর করে কাজ আদায় করেন, তখন তাকে নেতিবাচক নেতৃত্ব বলা হয়। কর্মীরা স্বেচ্ছায় কাজ করতে আগ্রহী না হলে এ নেতৃত্ব প্রয়োগ করা হয়। কর্মীরা এ অবস্থায় শাস্তি পাওয়ার ভয়ে কাজে মনোনিবেশ করে। এছাড়া প্রতিষ্ঠানের যেকোনো বিশৃঙ্খলা পরিস্থিতি মোকাবিলায় এ ধরনের নেতৃত্বের প্রয়োগ করা হয়। তাই বিশেষ পরিস্থিতিতে নেতিবাচক নেতৃত্ব প্রয়োজন হয়।"
        },
        {
          "label": "গ",
          "question": "দৃষ্টিভঙ্গির বিচারে জনাব আশিকের নেতৃত্ব কোন ধরনের? ব্যাখ্যা করো।",
          "explanation": "দৃষ্টিভঙ্গি বিবেচনায় জনাব আশিকের নেতৃত্বের ধরন হলো কর্মীকেন্দ্রিক। এ নেতৃত্বে কর্মীদের মানসিক অবস্থা ও ভালো-মন্দ সবার প্রথমে বিবেচনা করা হয়। এর মাধ্যমে নেতা সহানুভূতির সাথে কর্মীদের সমস্যা সমাধানের চেষ্টা করেন। এতে কর্মীদের সুযোগ-সুবিধা ও নিরাপত্তা নিশ্চিত হয়। ফলে কর্মীরা নেতার প্রতি ইতিবাচক মনোভাব পোষণ করে। উদ্দীপকে জনাব আশিক একজন ব্যবস্থাপক। তিনি তার প্রতিষ্ঠানের কর্মচারীদের ভালো-মন্দ, সামর্থ্য ও সীমাবদ্ধতা বিবেচনায় নিয়ে নেতৃত্ব প্রদান করেন। এক্ষেত্রে তিনি প্রতিষ্ঠানের কর্মীদের সুযোগ-সুবিধাকে গুরুত্বসহকারে দেখেন। এছাড়া তিনি কর্মীদের বিভিন্ন সমস্যা সমাধানের মাধ্যমে তাদের স্বার্থকে প্রাধান্য দেন। ফলে কর্মীরা স্বতঃস্ফূর্তভাবে কাজ করে। এতে কর্মীরা তার প্রতি ইতিবাচক মনোভাবও পোষণ করে। এসব বৈশিষ্ট্যের সাথে কর্মীকেন্দ্রিক নেতৃত্বের মিল আছে। সুতরাং, দৃষ্টিভঙ্গি বিবেচনায় জনাব আশিক কর্মীকেন্দ্রিক নেতৃত্ব অনুসরণ করেন।"
        },
        {
          "label": "ঘ",
          "question": "জনাব লিমানের নেতৃত্বের ধরন বিশ্লেষণ করো।",
          "explanation": "উদ্দীপকে জনাব লিমান প্রতিষ্ঠানে লাগামহীন নেতৃত্ব অনুসরণ করেন। এ ধরনের নেতৃত্বে নেতা লক্ষ্য নির্ধারণ করে দিয়ে নিজে কর্মবিমুখ থাকেন। তিনি কর্মীদের কাজের কোনো সুনির্দিষ্ট নির্দেশনা দেন না। এতে কর্মীরা অধিক স্বাধীনতা পাওয়ার কারণে প্রতিষ্ঠানে বিশৃঙ্খলা দেখা দেয়। উদ্দীপকে জনাব আশিক তার প্রতিষ্ঠানে কর্মীকেন্দ্রিক নেতৃত্ব অনুসরণ করেন। এজন্য তিনি প্রতিষ্ঠানে কর্মীদের ভালো-মন্দ ও সুযোগ-সুবিধাকে বিবেচনা করেন। অপরদিকে, জনাব লিমান একই প্রতিষ্ঠানের অন্য একজন কর্মকর্তা। তিনি কর্মচারীদের কাজের লক্ষ্যমাত্রা ঠিক করে দিয়ে নিজের মতো করে সময় কাটান। এতে তার কর্মীরা অতিমাত্রায় স্বাধীনতা ভোগ করে। জনাব লিমান সব দায়িত্ব-কর্তব্য কর্মীদের ওপর ছেড়ে দেন। তিনি কর্মীদের কাজের কোনো খোঁজ-খবরও নেন না। এতে তারা নিজেদের ইচ্ছামতো কাজ করে। এছাড়া তারা কর্মক্ষেত্রে স্বেচ্ছাচারী হয়ে ওঠে। এ কারণে প্রতিষ্ঠানে বিশৃঙ্খলা দেখা দেয়। ফলে প্রতিষ্ঠানের সার্বিক পরিবেশের অবনতি হয় এবং লক্ষ্য অর্জন বাধাগ্রস্ত হয়। এসব বিষয় লাগামহীন নেতৃত্বের সাথে সঙ্গতিপূর্ণ। তাই বলা যায়, উদ্দীপকে জনাব লিমানের লাগামহীন নেতৃত্ব অনুসরণ করেন যা প্রতিষ্ঠানের জন্য উপযোগী নয়।"
        }
      ]
    },
    {
      "number": "3",
      "uddipok": "'পাঁচ তাঁতি ফ্যাশন' নামের একটি কারখানার মান নিয়ন্ত্রক ব্যবস্থাপক জনাব ফরমান গত ১৭ বছর যাবত সাফল্যের সাথে তার দায়িত্ব পালন করে আসছেন। সম্প্রতি প্রতিষ্ঠানের একজন উৎপাদক ব্যবস্থাপক প্রয়োজন হলে জনাব ফরমান তার অধীনে কর্মরত সুপারভাইজার ফারুককে উৎপাদক ব্যবস্থাপক হিসেবে নিয়োগের সুপারিশ করে সফল হন। গত ১০ বছর যাবত চাকরিরত অপর এক মান নিয়ন্ত্রক ব্যবস্থাপক জনাব রাসেল সম্প্রতি আমেরিকা থেকে উচ্চতর প্রশিক্ষণ নিয়ে দেশে ফিরেছেন। বিগত দিনগুলোতে জনাব রাসেলের কর্মসম্পাদন দক্ষতা ছিল ঈর্ষণীয়। সম্প্রতি জনাব রাসেলকে সাধারণ ব্যবস্থাপক পদে পদোন্নতি দেওয়া হয়। জনাব ফরমান জনাব রাসেলের এই পদোন্নতিতে মন খারাপ করেন।",
      "tag": "MC 25",
      "sub_questions": [
        {
          "label": "ক",
          "question": "কর্মী সংগ্রহ প্রক্রিয়ার প্রথম কাজ কী?",
          "explanation": "কর্মী সংগ্রহ প্রক্রিয়ার প্রথম পদক্ষেপ হলো বিভাগীয় চাহিদাপত্র সংগ্রহ করা।"
        },
        {
          "label": "খ",
          "question": "মানবসম্পদ বলতে কী বোঝায়?",
          "explanation": "মানবসম্পদ বলতে মানসম্মত ও দক্ষ জনসংখ্যাকে বোঝায়; যা অর্থনৈতিকভাবে 'পরিমাপ করা যায়। একটি প্রতিষ্ঠানের কাজগুলো সুষ্ঠুভাবে করতে হলে কর্মীদের কাজের দক্ষতা, যোগ্যতা, সক্ষমতা, প্রতিভা থাকা দরকার। কর্মীদের এই গুণাবলিকে আর্থিকভাবে মূল্যায়ন করা যায়। তাই এগুলো মানবসম্পদ হিসেবে বিবেচিত হয়।"
        },
        {
          "label": "গ",
          "question": "জনাব ফারুককে কর্মী সংগ্রহের কোন উৎস থেকে নিয়োগ দেওয়া হয়েছে? ব্যাখ্যা করো।",
          "explanation": "উদ্দীপকে জনাব ফারুককে কর্মী সংগ্রহের অভ্যন্তরীণ উৎস থেকে নিয়োগ দেওয়া হয়েছে। অভ্যন্তরীণ উৎসের ক্ষেত্রে প্রতিষ্ঠানে কর্মরত কর্মীদের মধ্য থেকে বা তাদের সুপারিশে কর্মী সংগ্রহ করা হয়। এ পদ্ধতিতে আনুষ্ঠানিকতা কম থাকায় নিয়োগ প্রক্রিয়া অনেক সহজ হয়। ফলে প্রতিষ্ঠানের সময় ও অর্থের সাশ্রয় হয়। এছাড়া এ উৎস থেকে অপেক্ষাকৃত অভিজ্ঞ কর্মী পাওয়া যায়। উদ্দীপকে জনাব ফরমান 'পাঁচ তাঁতি ফ্যাশন' নামের একটি কারখানার মান নিয়ন্ত্রক ব্যবস্থাপক। প্রতিষ্ঠানটিতে উৎপাদন ব্যবস্থাপক পদে একটি শূন্যপদ তৈরি হয়। এ পদে পদায়নের জন্য তিনি তার অধীনস্থ সুপারভাইজার জনাব ফারুকের কথা কর্তৃপক্ষকে বিবেচনায় নিতে বলেন। প্রতিষ্ঠানটির কর্তৃপক্ষ তার সুপারিশে জনাব ফারুককে উক্ত পদে পদায়ন করেন। এক্ষেত্রে প্রতিষ্ঠান নিয়োজিত কর্মীদের মধ্যে থেকেই শূন্যপদ পূরণ করা হয়েছে। ফলে কর্মী নির্বাচনে প্রতিষ্ঠানটির সময় ও অর্থ উভয়ই সাশ্রয় হয়েছে। এসব বৈশিষ্ট্যের সাথে কর্মী সংগ্রহের অভ্যন্তরীণ উৎসের মিল আছে। সুতরাং, জনাব ফারুককে কর্মী সংগ্রহের অভ্যন্তরীণ উৎস থেকে নিয়োগ দেওয়া হয়েছে।"
        },
        {
          "label": "ঘ",
          "question": "'জনাব ফরমানের মন খারাপ হলেও জনাব রাসেলের পদোন্নতি প্রতিষ্ঠানের পক্ষে ভালো হয়েছে'- তুমি কি একমত? যুক্তি দাও।",
          "explanation": "জনাব ফরমানের মন খারাপ হলেও জনাব রাসেলকে যোগ্যতাভিত্তিক পদোন্নতি দেওয়া প্রতিষ্ঠানের পক্ষে ভালো হয়েছে বলে আমি মনে করি। এ পদ্ধতিতে কর্মীর যোগ্যতা ও মেধার ভিত্তিতে পদোন্নতি দেওয়া হয়। এক্ষেত্রে প্রতিষ্ঠানে কর্মীর চাকরির সময় বিবেচনা করা হয় না। এরূপ পদোন্নতির মাধ্যমে কর্মীরা কাজে উৎসাহী হন। উদ্দীপকের জনাব ফরমান একটি কারখানায় ১৭ বছর যাবত মান নিয়ন্ত্রক হিসেবে সাফল্যের সাথে কাজ করে আসছেন। অন্যদিকে, গত ১০ বছর যাবত চাকরিরত অপর এক মান নিয়ন্ত্রক জনাব রাসেল আমেরিকা থেকে উচ্চতর প্রশিক্ষণ নিয়ে দেশে ফিরেছেন। বিগত দিনগুলোতে জনাব রাসেলের কর্মসম্পাদন দক্ষতা ছিল ঈর্ষণীয়। সম্প্রতি প্রতিষ্ঠানটি জনাব রাসেলকে সাধারণ ব্যবস্থাপক পদে পদোন্নতি দেয়। এতে জনাব ফরমান মন খারাপ করেন'। এক্ষেত্রে উদ্দীপকের প্রতিষ্ঠানটি জনাব রাসেলকে যোগ্যতার ভিত্তিতে পদোন্নতি দিয়েছে। অর্থাৎ, প্রতিষ্ঠানটি জনাব রাসেলের চাকরির বয়সের চেয়ে তার কাজের মান ও যোগ্যতাকে প্রাধান্য দিয়েছে। এতে তিনি তার দক্ষতাকে আরও বড় পরিসরে কাজে লাগাতে পারবেন। এছাড়া পদোন্নতি পাওয়ার আশায় প্রতিষ্ঠানের অন্যান্য কর্মীরা সুষ্ঠুভাবে সম্পাদনে উৎসাহী হবে। এভাবে প্রতিষ্ঠানটি কাজে গতিশীলতা আসবে। ফলে প্রতিষ্ঠানটি সহজেই সাফল্য অর্জন করতে সক্ষম হবে। তাই বলা যায়, জনাব ফরমানের মন খারাপ হলেও জনাব রাসেলের পদোন্নতি প্রতিষ্ঠানের জন্য ভালো হয়েছে।"
        }
      ]
    },
    {
      "number": "4",
      "uddipok": "মিস মাওহিবা ভেনাস কোম্পানির একজন মহাব্যবস্থাপক। তিনি বিজ্ঞপ্তির মাধ্যমে কর্মী সংগ্রহ করে লিখিত পরীক্ষায় ভালো ফলাফলের ভিত্তিতে পাঁচজন ব্যবস্থাপক নিয়োগ করেন। নতুন নিয়োগকৃত দুইজন ব্যবস্থাপককে তিনি বিভিন্ন পদে স্থানান্তর করে তাদের দক্ষতা বৃদ্ধির চেষ্টা চালিয়ে মিস মাওহিবা সফল হন। সম্প্রতি অপর তিনজন ব্যবস্থাপক সাফল্যের সাথে কাজ করতে না পারায় প্রতিষ্ঠানটি ক্ষতির সম্মুখীন হয়। মিস মাওহিবা এমন অবস্থা থেকে উত্তরণের উপায় খুঁজছেন।",
      "tag": "MC 25",
      "sub_questions": [
        {
          "label": "ক",
          "question": "শুষ্ক পদোন্নতি কী?",
          "explanation": "অতিরিক্ত আর্থিক সুযোগ-সুবিধা না দিয়ে কোনো কর্মীকে উচ্চতর পদে পদায়ন করাকে শুষ্ক পদোন্নতি বলে।"
        },
        {
          "label": "খ",
          "question": "অনুভূতিপ্রবণ প্রশিক্ষণ বলতে কী বোঝায়?",
          "explanation": "যে প্রশিক্ষণ পদ্ধতিতে বিভিন্ন প্রতিষ্ঠানের ঊর্ধ্বতন নির্বাহীদের একত্রিত করে মানবীয় আচরণগত বিষয়ে তাদের মতামত দেওয়া হয় তাই অনুভূতিপ্রবণ প্রশিক্ষণ পদ্ধতি। এক্ষেত্রে বিভিন্ন প্রতিষ্ঠানের উচ্চ পর্যায়ের নির্বাহীদের দীর্ঘ সময়ের জন্য একত্র করা হয়। এরপর তাদের সামনে মানবীয় আচরণগত কোনো সমস্যা উপস্থাপন করে প্রত্যেকের নিজস্ব মতামত তুলে ধরতে বলা হয়। অবশেষে যার মতামত বেশি গ্রহণযোগ্য বলে বিবেচিত হয় তার সাথে অন্যরা নিজেদের মতামতকে মিলিয়ে নেয়। এর মাধ্যমে নির্বাহীরা দলীয় সমঝোতা, নিজস্ব আচরণ প্রভৃতি বিষয়ে সচেতন হওয়ার সুযোগ পায়।"
        },
        {
          "label": "গ",
          "question": "মিস মাওহিবা কোন ধরনের প্রশিক্ষণ পদ্ধতি প্রদান করায় সফলতা পেয়েছেন? ব্যাখ্যা করো।",
          "explanation": "মিস মাওহিবা স্থানান্তর ভিত্তিক প্রশিক্ষণ পদ্ধতি প্রদান করায় সফলতা পেয়েছেন। স্থানান্তর ভিত্তিক প্রশিক্ষণ পদ্ধতিতে একজন কর্মীকে প্রতিষ্ঠানের বিভিন্ন বিভাগ বা পদে পর্যায়ক্রমে কাজ করতে দেওয়া হয়। এতে কর্মী বিভিন্ন ধরনের কাজের অভিজ্ঞতা লাভ করে, তাদের দক্ষতা বৃদ্ধি পায় এবং তারা প্রতিষ্ঠানের সামগ্রিক কার্যপ্রবাহ সম্পর্কে বাস্তব জ্ঞান অর্জন করতে পারে। উদ্দীপকে দেখা যায়, মিস মাওহিবা নতুন নিয়োগকৃত দুইজন ব্যবস্থাপককে বিভিন্ন পদে স্থানান্তর করে তাদের দক্ষতা বৃদ্ধির চেষ্টা করেছেন এবং এতে তিনি সফল হয়েছেন। এটি স্পষ্টভাবে নির্দেশ করে যে, তিনি স্থানান্তর ভিত্তিক প্রশিক্ষণ পদ্ধতি প্রয়োগ করেছেন। এই পদ্ধতিতে সফল হওয়ার কারণ: কর্মীরা বাস্তব অভিজ্ঞতা অর্জন করে। নতুন পরিস্থিতির সাথে খাপ খাওয়াতে শেখে। নেতৃত্ব, সমস্যা সমাধান ও সিদ্ধান্ত গ্রহণে দক্ষতা বৃদ্ধি পায়। সুতরাং, মিস মাওহিবা স্থানান্তর ভিত্তিক প্রশিক্ষণ পদ্ধতি প্রয়োগ করে সফল হয়েছেন।"
        },
        {
          "label": "ঘ",
          "question": "মিস মাওহিবা তার প্রতিষ্ঠানটিকে ক্ষতির হাত থেকে রক্ষা করার জন্য কী উপায় অবলম্বন করতে পারেন বলে তুমি মনে করো? মতামত দাও।",
          "explanation": "মিস মাওহিবা তার প্রতিষ্ঠানটিকে ক্ষতির হাত থেকে রক্ষা করতে অপর তিনজন ব্যবস্থাপকদের জন্য প্রশিক্ষণের ব্যবস্থা করতে পারেন। বলে আমি মনে করি। প্রশিক্ষণের মাধ্যমে কর্মীদের হাতেকলমে কাজ শেখানো হয়। এতে কাজ সম্পর্কে তাদের বাস্তব ধারণা এবং দক্ষতার উন্নয়ন হয়। ফলে সঠিকভাবে কাজ সম্পাদনের মাধ্যমে তারা প্রাতিষ্ঠানিক লক্ষ্য অর্জনে ভূমিকা রাখতে পারে। উদ্দীপকে মিস মাওহিবা ভেনাস কোম্পানির একজন মহাব্যবস্থাপক। তিনি প্রতিষ্ঠানটিতে পরীক্ষার মাধ্যমে ৫ জন ব্যবস্থাপক নিয়োগ দেন। তিনি নতুন নিয়োগকৃত দুই জন ব্যবস্থাপককে পদ পরিবর্তন পদ্ধতিতে প্রশিক্ষণ দিয়ে সফল হন। কিন্তু অপর তিনজন ব্যবস্থাপক সাফল্যের সাথে কাজ করতে ব্যর্থ হয়। এতে প্রতিষ্ঠানটি ক্ষতির সম্মুখীন হয়। তাই মিস মাওহিবা এমন অবস্থা থেকে উত্তরণের উপায় খুঁজছেন। এরূপ পরিস্থিতিতে মিস মাওহিবা তার ব্যবস্থাপকদের জন্য প্রশিক্ষণের ব্যবস্থা করতে পারেন। প্রশিক্ষণ দেওয়ার ফলে তারা কাজের কৌশল সম্পর্কে খুঁটিনাটি বিষয় জানতে পারবে। এছাড়া তারা কাজ সম্পর্কে বাস্তবিক ও প্রয়োগিক জ্ঞান লাভ করবে। এতে পরবর্তীতে তারা দক্ষতার সাথে কাজ করতে পারবে। ফলে প্রতিষ্ঠানটির কাজ ও সেবার মান বেড়ে যাবে। আবার এতে প্রাতিষ্ঠানিক কাজে অপচয়ও কমবে। এর মাধ্যমে প্রতিষ্ঠানটি লক্ষ্যমাত্রা দ্রুত অর্জন করে সফলতা পাবে। তাই বলা যায়, মিস মাওহিবা উক্ত তিনজন ব্যবস্থাপকদের প্রশিক্ষণ দিয়ে তার প্রতিষ্ঠানকে ক্ষতির হাত থেকে রক্ষা করতে পারবেন।"
        }
      ]
    },
    {
      "number": "5",
      "uddipok": "২০২৪ সালে জনাব আরমান ৪ লক্ষ ২০ হাজার একক উৎপাদন লক্ষ্যমাত্রা নির্ধারণ করেন। প্রথম ১২ সপ্তাহ লক্ষ্যমাত্রা অনুযায়ী উৎপাদন হলেও অবশিষ্ট ৯ মাস ২০% উৎপাদন কম হয়। জনাব আরমান অনুসন্ধান করে দেখলেন সারা বছর কাঁচামালের ঘাটতি এবং নিরবচ্ছিন্ন বিদ্যুৎ সরবরাহ না থাকায় লক্ষ্য অর্জন ব্যাহত হয়েছে।",
      "tag": "MC 25",
      "sub_questions": [
        {
          "label": "ক",
          "question": "বাজেট কী?",
          "explanation": "বাজেট হলো ভবিষ্যতের কোনো কাজের সংখ্যাভিত্তিক পরিকল্পনা। উদাহরণ: যদি একটি প্রতিষ্ঠানের ২০২০ সালের বিক্রির লক্ষ্যমাত্রা ১০০ কোটি টাকা নির্ধারণ করা হয়, তবে তা প্রতিষ্ঠানটির বিক্রয় বাজেট।"
        },
        {
          "label": "খ",
          "question": "নিয়ন্ত্রণ একটি কালান্তিক কাজ-ব্যাখ্যা করো।",
          "explanation": "কালান্তিক কাজ হলো যে কাজ কোনো নির্দিষ্ট সময় পর পর করা হয়। প্রতিষ্ঠানের নিয়ন্ত্রণ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই পরিকল্পনা অনুযায়ী কাজ হচ্ছে কি না তা যাচাই, বিচ্যুতি নির্ণয় ও সংশোধনমূলক ব্যবস্থা নেওয়া হয়। তাই নিয়ন্ত্রণকে কালান্তিক কাজ বলা হয়।"
        },
        {
          "label": "গ",
          "question": "জনাব আরমানের উৎপাদনের ক্ষেত্রে বিচ্যুতির পরিমাণ নির্ণয় করো।",
          "explanation": "নতুন বছরের শুরুতে নিয়ন্ত্রণের সংশোধনমূলক পদক্ষেপ গ্রহণ করলে জনাব আরমান উৎপাদন লক্ষ্যমাত্রা অর্জন করতে পারবে বলে আমি মনে করি। নিয়ন্ত্রণের সংশোধনমূলক ব্যবস্থার মাধ্যমে চিহ্নিত ভুল-ত্রুটি সংশোধনে প্রয়োজনীয় পদক্ষেপ নেওয়া হয়। এর আধ্যমে যেসব কারণে বিচ্যুতি হয় সেগুলো দূর করার ব্যবস্থা করা হয়। এছাড়া প্রয়োজনে নতুন পরিকল্পনা প্রণয়ন করা হয়। উদ্দীপকে জনাব আরমান ২০২৪ সালে ৪ লক্ষ ২০ হাজার একক উৎপাদনের আদর্শমান নির্ধারণ করেন। কিন্তু উৎপাদনের শেষ ৯ মাসে ৬৩,০০০ একক বিচ্যুতি দেখা দেয়। জনাব আরমান কারণ অনুসন্ধান করে দেখলেন সারা বছর কাঁচামালের ঘাটতি ছিল। এছাড়া নিরবচ্ছিন্ন বিদ্যুৎ সরবরাহ না থাকায় লক্ষ অর্জন ব্যাহত হয়েছে। এ পরিস্থিতিতে জনাব আরমানকে নিয়ন্ত্রণের সংশোধনমূলক পদক্ষেপ গ্রহণ করতে হবে। এজন্য তাকে উৎপাদনের জন্য পর্যাপ্ত কাঁচামাল সরবরাহের ব্যবস্থা করতে হবে। এতে উৎপাদনের জন্য প্রয়োজনীয় উপকরণের ঘাটতি দূর হবে। এছাড়া উৎপাদন কাজে নিরবচ্ছিন্ন বিদ্যুৎ নিশ্চিতের জন্য তাকে জেনারেটর স্থাপন বা বিকল্প ব্যবস্থা নিতে হবে। এতে তার উৎপাদন কাজে গতিশীলতা আসবে। ফলে সহজেই তিনি উৎপাদন লক্ষ্যমাত্রা অর্জন করতে পারবেন। তাই বলা যায়, নিয়ন্ত্রণের সংশোধনমূলক পদক্ষেপ নেওয়ার মাধ্যমে জনাব আরমান উৎপাদন লক্ষ্যমাত্রা অর্জনে সক্ষম হবেন।"
        },
        {
          "label": "ঘ",
          "question": "নতুন বছরের শুরুতে নিয়ন্ত্রণের কোন পদক্ষেপ গ্রহণ করলে জনাব আরমান উৎপাদন লক্ষ্যমাত্রা অর্জন করতে পারবে বলে তুমি মনে করো? মতামত দাও।",
          "explanation": "নতুন বছরের শুরুতে নিয়ন্ত্রণের সংশোধনমূলক পদক্ষেপ গ্রহণ করলে জনাব আরমান উৎপাদন লক্ষ্যমাত্রা অর্জন করতে পারবে বলে আমি মনে করি। নিয়ন্ত্রণের সংশোধনমূলক ব্যবস্থার মাধ্যমে চিহ্নিত ভুল-ত্রুটি সংশোধনে প্রয়োজনীয় পদক্ষেপ নেওয়া হয়। এর আধ্যমে যেসব কারণে বিচ্যুতি হয় সেগুলো দূর করার ব্যবস্থা করা হয়। এছাড়া প্রয়োজনে নতুন পরিকল্পনা প্রণয়ন করা হয়। উদ্দীপকে জনাব আরমান ২০২৪ সালে ৪ লক্ষ ২০ হাজার একক উৎপাদনের আদর্শমান নির্ধারণ করেন। কিন্তু উৎপাদনের শেষ ৯ মাসে ৬৩,০০০ একক বিচ্যুতি দেখা দেয়। জনাব আরমান কারণ অনুসন্ধান করে দেখলেন সারা বছর কাঁচামালের ঘাটতি ছিল। এছাড়া নিরবচ্ছিন্ন বিদ্যুৎ সরবরাহ না থাকায় লক্ষ অর্জন ব্যাহত হয়েছে। এ পরিস্থিতিতে জনাব আরমানকে নিয়ন্ত্রণের সংশোধনমূলক পদক্ষেপ গ্রহণ করতে হবে। এজন্য তাকে উৎপাদনের জন্য পর্যাপ্ত কাঁচামাল সরবরাহের ব্যবস্থা করতে হবে। এতে উৎপাদনের জন্য প্রয়োজনীয় উপকরণের ঘাটতি দূর হবে। এছাড়া উৎপাদন কাজে নিরবচ্ছিন্ন বিদ্যুৎ নিশ্চিতের জন্য তাকে জেনারেটর স্থাপন বা বিকল্প ব্যবস্থা নিতে হবে। এতে তার উৎপাদন কাজে গতিশীলতা আসবে। ফলে সহজেই তিনি উৎপাদন লক্ষ্যমাত্রা অর্জন করতে পারবেন। তাই বলা যায়, নিয়ন্ত্রণের সংশোধনমূলক পদক্ষেপ নেওয়ার মাধ্যমে জনাব আরমান উৎপাদন লক্ষ্যমাত্রা অর্জনে সক্ষম হবেন।"
        }
      ]
    },
    {
      "number": "6",
      "uddipok": "জনাব Q চট্টগ্রাম অঞ্চলে জনাব R কে বিক্রয় কার্যক্রম পরিচালনার নির্দেশ দেন। একই সময় জনাব P কুমিল্লা অঞ্চলে বিক্রয় কার্যক্রমের দায়িত্ব জনাব R কে প্রদান করেন। এজন্য জনাব R দ্বিধাগ্রস্ত এবং হতাশ হয়ে পড়েন।",
      "tag": "MC 25",
      "sub_questions": [
        {
          "label": "ক",
          "question": "উদ্যোগের নীতি কী?",
          "explanation": "কর্মীদের স্বাধীনভাবে চিন্তা-চেতনা বিকাশের সুযোগ দেওয়াকে উদ্যোগ নীতি বলে।"
        },
        {
          "label": "খ",
          "question": "'যথাযথ পারিশ্রমিক কর্মী সন্তুষ্টি বৃদ্ধি করে'-ব্যাখ্যা করো।",
          "explanation": "কর্মীদের শ্রম অনুযায়ী যথাযথ অর্থ পরিশোধ করাকেই যথাযথ পারিশ্রমিক বলা হয়। কর্মীরা কাজের বিনিময়ে যথাযথ পারিশ্রমিক প্রত্যাশা করে। এটি প্রদান করা হলে কর্মীরা তাদের কাজ অনুযায়ী যথাযথভাবে মূল্যায়িত হয়। এতে তাদের মধ্যে সন্তুষ্টি নিশ্চিত হয়।"
        },
        {
          "label": "গ",
          "question": "উদ্দীপকে নির্দেশিত চিত্র ব্যবস্থাপনার কোন নীতি অনুসরণ করে? ব্যাখ্যা করো।",
          "explanation": "নিম্নের অনুরূপঃ উদ্দীপকে উল্লিখিত ছকটি হেনরি ফেয়লের জোড়া মই শিকল নীতির সাথে মিল রয়েছে। এ নীতিতে প্রতিষ্ঠানের শীর্ষ থেকে নিম্ন পর্যায়ে কর্মীদের মাঝে কর্তৃত্বের চেইন বা শিকল বজায় রাখা হয়। এ কর্তৃত্ব ঊর্ধ্বতন কর্মকর্তা থেকে ধাপে ধাপে অধস্তনের কাছে নেমে আসে। ফলে প্রতিটি বিভাগ, উপবিভাগ ও ব্যক্তি কর্তৃত্বের শিকলে কারো না কারো সাথে সম্পর্কযুক্ত থাকে। এ শিকল কর্মীদের কর্তৃত্বের প্রবাহ ও যোগাযোগের পথ নির্দেশ করে। উদ্দীপকের চিত্রে একটি প্রতিষ্ঠানের বিভিন্ন স্তরের অবস্থান ছকের মাধ্যমে দেখানো হয়েছে। এখানে পরিচালনা পর্ষদ সর্বোচ্চ স্তরের নির্বাহী। মহাব্যবস্থাপক তার অধীনে আছেন। আর এদের নিচে অবস্থান করছে সুপারভাইজার এবং কর্মীবৃন্দ। এক্ষেত্রে প্রতিটি স্তরের কর্মী কর্তৃত্বের শিকলে একে অপরের সাথে সম্পর্কযুক্ত আছে। এতে উচ্চ স্তর থেকে নির্দেশনা ধাপে ধাপে নিচের দিকে আসে। আর কোনো তথ্য বা সংবাদ পৌঁছাতে নিম্ন স্তর থেকে ধাপে ধাপে তা উচ্চ স্তরে পৌঁছায়।-এটি ব্যবস্থাপনার জোড়া মই শিকল নীতির আলোকে করা হয়। সুতরাং, উদ্দীপকের ছকটি জোড়া মই শিকল নীতিটি প্রকাশ করছে।"
        },
        {
          "label": "ঘ",
          "question": "উদ্দীপকের জনাব R এর সমস্যা সমাধানে তোমার পরামর্শ কী? ব্যবস্থাপনার নীতির আলোকে তোমার উত্তরের সপক্ষে যুক্তি দাও।",
          "explanation": "উদ্দীপকের জনাব এর সমস্যা সমাধানে আদেশের ঐক্য নীতি অনুসরণ করতে হবে বলে আমি মনে করি। এ নীতিতে একজন অধস্তন কর্মী শুধু একজন ঊর্ধ্বতনের কাছে থেকে আদেশ পেয়ে থাকে। এক্ষেত্রে তাকে তার কাজের জন্য ঐ ঊর্ধ্বতনের কাছেই জবাবদিহি করতে হয়। এতে ভুল বোঝাবুঝির কোনো আশঙ্কা থাকে না। উদ্দীপকের চিত্রে জোড়া মই শিকলের নীতি অনুসারে উৎপাদন ব্যবস্থাপক জনাব P, সুপারভাইজার জনাব এবং বিক্রয়কর্মী জনাব R পর্যায়ক্রমে আবদ্ধ আছেন। জনাব চট্টগ্রাম অঞ্চলে জনাব R কে বিক্রয় কার্যক্রম পরিচালনার নির্দেশ দেন। একই সময় বিক্রয় ব্যবস্থাপক জনাব ? কুমিল্লা অঞ্চলের বিক্রয় কার্যক্রমের দায়িত্ব জনাব কে দেন। এক্ষেত্রে একই সময়ে দুই ধরনের নির্দেশনা পেয়ে বিক্রয়কর্মী জনাব R দ্বিধাগ্রস্ত ও হতাশাগ্রস্ত হয়ে পড়েন। উদ্দীপকে আদেশের ঐক্য নীতির লঙ্ঘনের ফলে এরূপ পরিস্থিতির সৃষ্টি হয়। এজন্য এ অবস্থা থেকে উত্তরণের জন্য এই নীতি যথাযথভাবে ব্যবহার করতে হবে। এতে জনাব । শুধু তার ঊর্ধ্বতন জনাব থেকে নির্দেশনা পাবেন। তার নির্দেশনা মোতাবেকই জনাব R কাজ সম্পাদন করবেন। এতে তাকে একই সময়ে দুই ধরনের নির্দেশ পালন করতে হবে না। এর মাধ্যমে তিনি সহজেই তার কাজ সম্পাদন করতে পারবেন। তাই বলা যায়, আদেশের ঐক্য নীতি অনুসরণের মাধ্যমেই বিক্রয়কর্মী জনাব ২ এর সমস্যার সমাধান হতে পারে।"
        }
      ]
    },
    {
      "number": "7",
      "uddipok": "দৃশ্যকল্প-১: চয়ন ইন্ডাস্ট্রিজের সংগঠন কাঠামো নিম্নরূপ- বিভাগ বিভাগীয় প্রধান যোগ্যতা কর্মীর সংখ্যা ক্রয় মি. X সংশ্লিষ্ট কাজে অভিজ্ঞ ৩০ বিপণন মি. Y সংশ্লিষ্ট কাজে অভিজ্ঞ ৩৫ উৎপাদন মি. Z সংশ্লিষ্ট কাজে অভিজ্ঞ ৫৫ দৃশ্যকল্প-২: রুবেল লি.-এ একজন সাধারণ ব্যবস্থাপকের অধীনে তিন জন শাখা প্রধান কর্মরত আছেন। শাখা প্রধান তিনজন তাদের কাজের জন্য সাধারণ ব্যবস্থাপকের নিকট দায়বদ্ধ। কর্মীগণ স্ব স্ব শাখা প্রধানের নির্দেশে কাজ করেন।",
      "tag": "MC 25,MC 25",
      "sub_questions": [
        {
          "label": "ক",
          "question": "অনানুষ্ঠানিক সংগঠন কী?",
          "explanation": "প্রাতিষ্ঠানিক নিয়ম-কানুন ও রীতি-নীতি অনুসরণ না করে ব্যক্তিগত ও সামাজিক সম্পর্কের ভিত্তিতে যে সংগঠন কাঠামো গড়ে ওঠে, তাকে অনানুষ্ঠানিক সংগঠন বলে।"
        },
        {
          "label": "খ",
          "question": "আনুষ্ঠানিক সংগঠন শৃঙ্খলা রক্ষায় গুরুত্বপূর্ণ কেন? ব্যাখ্যা করো।",
          "explanation": "প্রতিষ্ঠানের রীতি-নীতি বা আনুষ্ঠানিকতা অনুযায়ী যে সংগঠন কাঠামো গঠিত হয়, তাকে আনুষ্ঠানিক সংগঠন বলে। এ সংগঠনে প্রত্যেক কর্মীর কাজের দায়-দায়িত্ব, কর্তৃত্ব ও জবাবদিহি সুস্পষ্ট থাকে। এক্ষেত্রে নির্দিষ্ট নিয়ম-কানুনের মধ্যে থেকেই কর্মীরা উদ্দেশ্য অর্জনের চেষ্টা চালায়। এতে প্রতিষ্ঠানে বিশৃঙ্খলা হওয়ার আশঙ্কা কমে যায়। এজন্য বলা হয়, আনুষ্ঠানিক সংগঠন শৃঙ্খলা রক্ষায় গুরুত্বপূর্ণ।"
        },
        {
          "label": "গ",
          "question": "দৃশ্যকল্প-২ এ কোন ধরনের সংগঠন কাঠামো বিদ্যমান? ব্যাখ্যা করো।",
          "explanation": "দৃশ্যকল্প-২ এ সরলরৈখিক সংগঠন কাঠামো বিদ্যমান। এ সংগঠন কাঠামোর কর্তৃত্ব বা ক্ষমতা ওপরের স্তর থেকে নিচের দিকে ক্রমান্বয়ে প্রবাহিত হয়। এক্ষেত্রে সব কর্তৃত্ব উচ্চ স্তরের ব্যক্তিবর্গের কাছে থাকে। আর নিম্ন স্তরের কর্মীরা ঊর্ধ্বতন ব্যক্তিবর্গের নির্দেশ পালনে বাধ্য থাকে। উদ্দীপকের রুবেল লি. এ একজন সাধারণ ব্যবস্থাপকের অধীনে তিন জন শাখা প্রধান কাজ করেন। তারা যেকোনো কাজ সাধারণ ব্যবস্থাপকের আদেশ অনুযায়ী করেন। শাখা প্রধান তিন' জন তাদের কাজের জন্য সাধারণ ব্যবস্থাপকের কাছে দায়বদ্ধ থাকেন। এছাড়া কর্মীগণ স্ব স্ব শাখা প্রধানের নির্দেশে কাজ করেন। এখানে জবাবদিহিতা অধস্তনদের কাছ থেকে ধারাবাহিকভাবে ঊর্ধ্বতনের কাছে পৌঁছায়। এসব বৈশিষ্ট্যের সাথে সরলরৈখিক সংগঠনের মিল আছে। তাই বলা যায়, দৃশ্যকল্প-২ এ সরলরৈখিক সংগঠন কাঠামো বিদ্যমান।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এর মধ্যে কোনটি বিশেষায়নের জন্য উপযুক্ত? সংগঠন কাঠামোর ধরন উল্লেখপূর্বক যুক্তি দেখাও।",
          "explanation": "দৃশ্যকল্প-১ ও দৃশ্যকল্প-২ এর মধ্যে বিশেষায়নের জন্য দৃশ্যকল্প-১ এর কার্যভিত্তিক সংগঠন কাঠামো উপযুক্ত বলে আমি মনে করি। কার্যভিত্তিক সংগঠনে প্রতিষ্ঠানের কাজের ধরন অনুযায়ী কাজকে বিভিন্ন ভাগে ভাগ করা হয়। প্রতিটি বিভাগে সংশ্লিষ্ট বিষয়ে অভিজ্ঞ ব্যক্তিকে বিভাগীয় প্রধানের দায়িত্ব দেওয়া হয়। বৃহদায়তন ও উৎপাদনধর্মী প্রতিষ্ঠানগুলোতে প্রধানত কার্যভিত্তিক সংগঠন ব্যবহৃত হয়। এতে কাজে বিশেষায়নের সুযোগ থাকে।.. উদ্দীপকে দৃশ্যকল্প-১ এ চয়ন ইন্ডাস্ট্রিজের সংগঠন কাঠামোকে তিন ভাগে ভাগ করা হয়েছে। প্রতিটি বিভাগে একজন করে বিভাগীয় প্রধান রয়েছে। তারা সংশ্লিষ্ট কাজে অভিজ্ঞ। এছাড়া বিভাগীয় প্রধানরা স্ব স্ব - বিভাগের নির্বাহীর দায়িত্ব পালন করেন। তারা কর্মীদের দিকনির্দেশনা দেন। এভাবে দৃশ্যকল্প-১-এ কার্যভিত্তিক সংগঠন কাঠামো অনুসৃত হয়। কার্যভিত্তিক সংগঠন কাঠামোতে প্রতিষ্ঠানের কাজগুলোকে ভাগ করে একই শ্রেণিভুক্ত কাজ সংশ্লিষ্ট বিশেষজ্ঞের তত্ত্বাবধানে দেওয়া হয়। যে ব্যক্তি যে কাজে বিশেষজ্ঞ তাকে সে কাজ দেওয়া হয়। দৃশ্যকল্প-১-এ ক্রয়, বিপণন ও উৎপাদন বিভাগে সংশ্লিষ্ট কাজে অভিজ্ঞ কর্মীকে নিয়োগ দেওয়া হয়েছে। ফলে বিশেষায়নের সুযোগ সৃষ্টি হচ্ছে। অন্যদিকে দৃশ্যকল্প-২ এ সরলরৈখিক নির্বাহীই সব কর্তৃত্ব ভোগ করেন। এক্ষেত্রে বিশেষজ্ঞ নিয়োগ দেওয়া হয় না। ফলে বিশেষায়নের কোনো সুযোগ থাকে না। তাই বলা যায়, বিশেষায়ণের সুবিধা বিবেচনার দৃশ্যকল্প-১ এর কার্যভিত্তিক সংগঠন কাঠামোটি উপযুক্ত।"
        }
      ]
    },
    {
      "number": "8",
      "uddipok": "লিসান ফ্যাশন একটি অত্যাধুনিক গার্মেন্টস প্রতিষ্ঠান। প্রতিষ্ঠানটিতে প্রত্যেক বিভাগে দু'ধরনের নির্বাহী রয়েছে। নির্বাহী কর্মকর্তাকে, সহকারী নির্বাহী কর্মকর্তা বিভিন্নভাবে পরামর্শ দিয়ে সহায়তা করে। এর ফলে নির্বাহী কর্মকর্তার কর্মভার লাঘব হয়। তবে, প্রতিষ্ঠানের গুরুত্বপূর্ণ কাজে বিভিন্ন বিভাগের লোকজনকে তাদের কাজের পরিধি নির্দিষ্ট করে দেয়া হয়।",
      "tag": "MC 25",
      "sub_questions": [
        {
          "label": "ক",
          "question": "মেট্রিক্স সংগঠন কী?",
          "explanation": "যে সংগঠন কাঠামো কার্যভিত্তিক ও প্রকল্প বা দ্রব্যভিত্তিক সংগঠনের সমন্বয়ে গঠন করা হয়, তাকে মেট্রিক্স সংগঠন বলে।"
        },
        {
          "label": "খ",
          "question": "সাংগঠনিক কাঠামো বলতে কী বোঝায়?",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্নকে সংগঠন কাঠামো বলে। এ কাঠামোতে প্রতিষ্ঠানের ওপর থেকে নিচ পর্যন্ত কর্মীর অবস্থান, পদ, বিভাগ ও উপবিভাগ সম্পর্কে জানা যায়। এতে কে কার সরাসরি অধীন, সে বিষয়ে ধারণা পাওয়া যায়। এছাড়া কর্মীদের কর্তৃত্ব প্রবাহ বিষয়েও জানা যায়।"
        },
        {
          "label": "গ",
          "question": "লিসান ফ্যাশনের সাংগঠনিক কাঠামো কোন প্রকৃতির? ব্যাখ্যা করো।",
          "explanation": "উদ্দীপকে লিসান ফ্যাশনের সাংগঠনিক কাঠামো হলো সরলরৈখিক ও পদস্থ কর্মী সংগঠন প্রকৃতির। এ সংগঠন কাঠামোয় সরলরৈখিক নির্বাহীকে সহযোগিতা করার জন্য বিশেষজ্ঞ কর্মী নিয়োগ করা হয়। এক্ষেত্রে সরলরৈখিক কর্মকর্তারা নির্বাহীর ক্ষমতা ভোগ করেন। আর উপদেষ্টাগণ শুধু পরামর্শক হিসেবে কাজ করেন। এক্ষেত্রে এসব বিশেষজ্ঞ কর্মীর সিদ্ধান্ত নেওয়ার কোনো ক্ষমতা থাকে না। উদ্দীপকে লিসান ফ্যাশন একটি অত্যাধুনিক গার্মেন্টস প্রতিষ্ঠান। এতে প্রতি বিভাগে দুই ধরনের নির্বাহী আছে। এক্ষেত্রে প্রতিটি বিভাগে নির্বাহী, সহকারী নির্বাহী কর্মকর্তা হলো এ দুই ধরনের নির্বাহী। কিন্তু বিভাগগুলোতে নির্বাহীরাই সব ক্ষমতা ভোগ করেন। আর সহকারী নির্বাহী কর্মকর্তারা শুধু এসব নির্বাহীকে পরামর্শ দিয়ে সহায়তা করে। এতে নির্বাহীদের কার্যভার লাঘব হয়। এ সংগঠন কাঠামোর বৈশিষ্ট্যের সাথে সরলরৈখিক ও পদস্থকর্মী সংগঠনের মিল আছে। তাই বলা যায়, উদ্দীপকের প্রতিষ্ঠানে সরলরৈখিক ও পদস্থকর্মী সংগঠন বিদ্যমান।"
        },
        {
          "label": "ঘ",
          "question": "গুরুত্বপূর্ণ কাজের ক্ষেত্রে লিসান ফ্যাশনের কাজের পরিধি নির্দিষ্ট করে দেয়াতে সংগঠনের কোন নীতির প্রতিফলন হয়েছে? উদ্দীপকের আলোকে তোমার মতামত দাও।",
          "explanation": "গুরুত্বপূর্ণ কাজের ক্ষেত্রে লিসান ফ্যাশনের কাজের পরিধি নির্দিষ্ট করে দেয়াতে সংগঠনের শ্রম বিভাজনের নীতির প্রতিফলন হয়েছে। এ' নীতিতে প্রতিষ্ঠানের কাজের ধরন অনুযায়ী কাজগুলোকে সঠিকভাবে চিহ্নিত ও বিভক্ত করা হয়। এর মাধ্যমে কর্মীরা শুধু তাদের অর্পিত দায়িত্ব পালন করে। এক্ষেত্রে কাজ বার বার করার প্রতিষ্ঠানের কাজে বিশেষায়ন ঘটে। উদ্দীপকে লিসান ফ্যাশন এ সরলরৈখিক ও পদস্থকর্মী সংগঠন অনুসরণ করে। প্রতিষ্ঠানটি গুরুত্বপূর্ণ কাজে বিভিন্ন বিভাগের লোকজনকে তাদের কাজের পরিধি নির্দিষ্ট করে দেয়। এতে কর্মীরা শুধু তাদের ওপর অর্পিত কাজই সম্পাদন করে। অর্থাৎ, প্রতিষ্ঠানটি এর কার্যসম্পাদনের ক্ষেত্রে শ্রম বিভাজনের নীতির অনুসরণ করেছে। এ নীতির অনুসরণের ফলে প্রতিষ্ঠানটিতে নির্দিষ্ট কাজ নির্দিষ্ট ব্যক্তিই সম্পাদন করে। এতে এ কাজের বাইরে আলাদা কোনো কাজ সম্পাদনের দায়িত্ব তাদের নিতে হয় না। আবার তারা একই কাজই বার বার সম্পাদন করবে। এতে তারা উক্ত কাজে দক্ষ হয়ে ওঠবে। ফলে প্রতিষ্ঠানটির কাজে গতিশীলতা আসবে। তাই বলা যায়, লিসান ফ্যাশনের কাজের পরিধি নির্দিষ্ট করে দেওয়ার মাধ্যমে সংগঠনের শ্রম বিভাজনের নীতির সুষ্ঠু প্রতিফলন ঘটেছে।"
        }
      ]
    },
    {
      "number": "9",
      "uddipok": "মি. জামাল পরিকল্পনামাফিক একটি সিমেন্ট উৎপাদনকারী প্রতিষ্ঠান গড়ে তোলেন। প্রতিষ্ঠানটি শুরুতে ভালোই চলছিল। কিন্তু কিছুদিন পর দেখা গেল কাঁচামাল আর শ্রমিকের যোগান সীমিত হয়ে আসছে। বাস্তবতার নিরিখে শ্রমিকের মজুরি ও কাঁচামালের মূল্য দুটোই অসঙ্গতিপূর্ণ। ফলে অল্প কিছুদিনের মধ্যেই প্রতিষ্ঠানটি বন্ধ হয়ে যায়।",
      "tag": "MC 25,MC 25",
      "sub_questions": [
        {
          "label": "ক",
          "question": "পরিকল্পনা কী?",
          "explanation": "পরিকল্পনা হলো ভবিষ্যতে কোনো সুনির্দিষ্ট লক্ষ্য অর্জনের অভিপ্রায়ে প্রস্তুতকৃত একটি নকশা অথবা কর্মসূচির তালিকা যাতে সম্পদ ও সময়ের ব্যবহার সম্পর্কে বিস্তারিত বিবরণ লিপিবদ্ধ থাকে। পরিকল্পনাকে সাধারণত লক্ষ্য অর্জনের প্রয়োজনে প্রস্তুতকৃত প্রয়োজনীয় পদক্ষেপসমূহের একটি অস্থায়ী তালিকা হিসেবে বিবেচনা করা হয়ে থাকে।"
        },
        {
          "label": "খ",
          "question": "ভিশন গুরুত্বপূর্ণ কেন?",
          "explanation": "ভিশন হলো প্রতিষ্ঠানের ভবিষ্যৎ দীর্ঘমেয়াদি লক্ষ্য, যেখানে প্রতিষ্ঠানটি যেতে চায় বা অর্জন করতে চায়। একটি প্রতিষ্ঠান যখন তার ভিশন নির্ধারণ করে তখন এর ভবিষ্যৎ লক্ষ্য ফুটে ওঠে। প্রতিষ্ঠানের ভিশন নির্ধারণ করার ফলে প্রতিটি কর্মী ও বিভাগ তা অর্জনের জন্য সর্বোচ্চ প্রচেষ্টা চালায়। এতে উদ্দেশ্য অর্জন অনেক সহজ হয়। এজন্য ভিশন গুরুত্বপূর্ণ।"
        },
        {
          "label": "গ",
          "question": "উদ্দীপকের পরিকল্পনাটি প্রকৃতির ভিত্তিতে কোন ধরনের? ব্যাখ্যা করো।",
          "explanation": "মি. জামালের সিমেন্ট উৎপাদনকারী প্রতিষ্ঠানের ক্ষেত্রে, উদ্দীপকের পরিকল্পনাটি প্রকৃতির ভিত্তিতে একক ব্যবহার পরিকল্পনা (Single-Use Plan) । একক ব্যবহার পরিকল্পনা হলো এমন একটি পরিকল্পনা যা একটি নির্দিষ্ট উদ্দেশ্য অর্জনের জন্য তৈরি করা হয় এবং সেই উদ্দেশ্য অর্জিত হলে বা পরিস্থিতি পরিবর্তিত হলে এর কার্যকারিতা শেষ হয়ে যায়। এই ধরনের পরিকল্পনা সাধারণত নির্দিষ্ট, অ-পুনরাবৃত্তিমূলক কার্যকলাপের জন্য প্রণীত হয়। মি. জামালের পরিকল্পনাটি একক ব্যবহার পরিকল্পনার অন্তর্ভুক্ত হওয়ার কারণগুলো হলো: নির্দিষ্ট উদ্দেশ্য,অ-পুনরাবৃত্তিমূলক,পরিস্থিতিগত নির্ভরতা । মি. জামাল একটি সিমেন্ট উৎপাদনকারী প্রতিষ্ঠান গড়ে তোলার সুনির্দিষ্ট উদ্দেশ্য নিয়ে এই পরিকল্পনা করেছিলেন যা নির্দিষ্ট উদ্দেশ্য । সিমেন্ট উৎপাদনকারী প্রতিষ্ঠান গড়ে তোলা একটি একবারের প্রক্রিয়া। এই ধরনের বড় আকারের উদ্যোগ সাধারণত বারবার করা হয় না। একবার প্রতিষ্ঠানটি স্থাপিত হয়ে কার্যক্রম শুরু করার পর সেই প্রাথমিক পরিকল্পনার প্রয়োজন ফুরিয়ে যায় যা অ-পুনরাবৃত্তিমূলক এর অন্তর্গত । উদ্দীপকে দেখা যাচ্ছে, কাঁচামাল ও শ্রমিকের যোগান সীমিত হওয়া এবং মজুরি ও কাঁচামালের মূল্য অসঙ্গতিপূর্ণ হওয়ার মতো অপ্রত্যাশিত বাস্তবতার কারণে প্রতিষ্ঠানটি বন্ধ হয়ে যায়। যেহেতু পরিকল্পনাটি এই পরিবর্তিত পরিস্থিতির সাথে খাপ খাইয়ে নিতে পারেনি এবং ফলস্বরূপ ব্যর্থ হয়েছে, এটি প্রমাণ করে যে এটি একটি নির্দিষ্ট পরিস্থিতিতে ব্যবহারের জন্য প্রণীত হয়েছিল এবং পরিস্থিতি ভিন্ন হলে এর কার্যকারিতা থাকেনা। যদি এটি একটি চলমান বা স্থিতিস্থাপক পরিকল্পনা হতো, তাহলে হয়তো প্রতিকূলতা সত্ত্বেও টিকে থাকার জন্য বিকল্প কৌশল অন্তর্ভুক্ত থাকত। সংক্ষেপে, মি. জামালের পরিকল্পনাটি একটি নির্দিষ্ট লক্ষ্য পূরণের জন্য তৈরি হয়েছিল এবং পরিবর্তিত পরিস্থিতিতে তা আর কার্যকর থাকেনি, যা একক ব্যবহার পরিকল্পনার প্রধান বৈশিষ্ট্য।"
        },
        {
          "label": "ঘ",
          "question": "পরিকল্পনা প্রণয়নের সময় যে বৈশিষ্ট্য আমলে না নেওয়ায় প্রতিষ্ঠানটি বিপর্যয়ের মুখে পতিত হয়েছে তা মূল্যায়ন করো।",
          "explanation": "মি. জামালের সিমেন্ট উৎপাদনকারী প্রতিষ্ঠানটি বন্ধ হয়ে যাওয়ার পেছনে পরিকল্পনার নমনীয়তা বৈশিষ্ট্যটি আমলে না নেওয়াটাই প্রধান কারণ। পরিকল্পনার নমনীয়তা বলতে বোঝায়, একটি পরিকল্পনা এমনভাবে তৈরি করা যেখানে অপ্রত্যাশিত পরিস্থিতি বা পরিবর্তনশীল পরিবেশের সাথে খাপ খাইয়ে নেওয়ার ক্ষমতা থাকে। অর্থাৎ, পরিকল্পনাটি স্থির বা অনমনীয় না হয়ে পরিবর্তিত বাস্তবতার সঙ্গে সামঞ্জস্য বিধান করতে পারে। মি. জামাল যখন সিমেন্ট উৎপাদনকারী প্রতিষ্ঠান গড়ে তোলার পরিকল্পনা করেছিলেন, তখন সম্ভবত তিনি বাজারের পরিস্থিতি, কাঁচামালের সরবরাহ এবং শ্রমিকের মজুরি সম্পর্কে একটি নির্দিষ্ট অনুমান করে নিয়েছিলেন। কিন্তু বাস্তবে দেখা গেল: কাঁচামাল ও শ্রমিকের যোগান সীমিত,অসঙ্গতিপূর্ণ মজুরি ও কাঁচামালের মূল্য ,পরিবর্তনের সাথে খাপ খাইয়ে নিতে না পারা ইত্যাদি গুরুত্বপূর্ণ বিষয় জড়িত। তার পরিকল্পনায় হয়তো কাঁচামাল এবং শ্রমিকের নিরবচ্ছিন্ন যোগানের বিষয়টি যথেষ্ট গুরুত্ব পায়নি বা এর বিকল্প উৎস নিয়ে ভাবা হয়নি। একটি নমনীয় পরিকল্পনায় এই ধরনের সীমাবদ্ধতা মোকাবিলায় বিকল্প সরবরাহকারী বা অন্য অঞ্চলের শ্রমিক সংগ্রহের মতো কৌশল অন্তর্ভুক্ত থাকতে পারত। শ্রমিকের মজুরি এবং কাঁচামালের মূল্যের আকস্মিক বৃদ্ধি বা অসঙ্গতিপূর্ণতা তার উৎপাদন ব্যয়কে মারাত্মকভাবে প্রভাবিত করেছে। যদি তার পরিকল্পনায় মূল্য বৃদ্ধির জন্য একটি নির্দিষ্ট বাজেট রাখা থাকত বা বিকল্প, সাশ্রয়ী কাঁচামাল ব্যবহারের চিন্তা থাকত, তাহলে এই পরিস্থিতি সামলানো সহজ হতো। সবচেয়ে বড় কথা, মি. জামালের পরিকল্পনাটি পরিবর্তিত পরিস্থিতির সাথে খাপ খাইয়ে নিতে পারেনি। একটি নমনীয় পরিকল্পনা হলে তিনি হয়তো বাজারের চাহিদা অনুযায়ী উৎপাদন কমানো বা বাড়ানো, নতুন প্রযুক্তির ব্যবহার করে খরচ কমানো, অথবা ভিন্ন ধরনের পণ্য উৎপাদনে যাওয়ার মতো সিদ্ধান্ত নিতে পারতেন। কিন্তু তার পরিকল্পনা এমন পরিস্থিতিতে কোনো সমাধানের পথ দেখাতে পারেনি, ফলে অল্প কিছুদিনের মধ্যেই প্রতিষ্ঠানটি বন্ধ হয়ে যায়। সংক্ষেপে, মি. জামালের পরিকল্পনায় ভবিষ্যতের অনিশ্চয়তা এবং বাজারের পরিবর্তনশীলতাকে পর্যাপ্ত গুরুত্ব দেওয়া হয়নি। যদি তিনি একটি নমনীয় পরিকল্পনা তৈরি করতেন, যেখানে অপ্রত্যাশিত পরিস্থিতির জন্য বিকল্প কৌশল ও ঝুঁকির মোকাবিলায় আকস্মিক পরিকল্পনা থাকত, তাহলে হয়তো তার প্রতিষ্ঠান এই বিপর্যয় এড়াতে পারত। পরিকল্পনা প্রণয়নের সময় যদি এই নমনীয়তার বৈশিষ্ট্যটি আমলে নেওয়া যেত, তবে মি. জামালের প্রতিষ্ঠানটি টিকে থাকার সম্ভাবনা অনেক বেশি থাকত।"
        }
      ]
    },
    {
      "number": "10",
      "uddipok": "মি. রবিন একটি সাবান প্রস্তুতকারী শিল্পপ্রতিষ্ঠানের মালিক। তিনি আগামী পাঁচ বছরে সাবান উৎপাদন পঞ্চাশ ভাগ বাড়ানোর পরিকল্পনা করেন। তিনি বর্ধিত উৎপাদনের জন্য বিভিন্ন বিকল্প বিবেচনা করে স্বল্পমেয়াদি পরিকল্পনা গ্রহণ করেন।",
      "tag": "MC 25",
      "sub_questions": [
        {
          "label": "ক",
          "question": "বিভাগীয় পরিকল্পনা কী?",
          "explanation": "প্রতিষ্ঠানের বিভিন্ন বিভাগ পরিচালনা ও নিজ বিভাগের লক্ষ্য অর্জনের জন্য আলাদা কার্যক্রম প্রণয়ন করা হলে, তাকে বিভাগীয় পরিকল্পনা বলে।"
        },
        {
          "label": "খ",
          "question": "\"পরিকল্পনা একটি চিন্তন-মনন প্রক্রিয়া\" কেন?",
          "explanation": "প্রতিষ্ঠানের উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ করাকে পরিকল্পনা বলে। মেধা, মননশীলতা ও চিন্তাশক্তি ব্যবহার করে পরিকল্পনার কর্মসূচি নির্ধারণ করতে হয়। ব্যক্তির চিন্তার গভীরতা, দূরদৃষ্টি, পূর্বানুমান প্রভৃতির ওপর পরিকল্পনার মান নির্ভর করে। তাই পরিকল্পনাকে ব্যবস্থাপনার চিন্তন-মনন বা বুদ্ধিবৃত্তিক প্রক্রিয়া বলা হয়।"
        },
        {
          "label": "গ",
          "question": "উদ্দীপকে মি. রবিন উৎপাদন বাড়ানোর জন্য মেয়াদের ভিত্তিতে কোন ধরনের পরিকল্পনা করেছেন? ব্যাখ্যা করো।",
          "explanation": "নিম্নের অনুরূপঃ উদ্দীপকে মি. রাকিবের উৎপাদন পরিকল্পনাটি মেয়াদের ভিত্তিতে মধ্যমেয়াদি পরিকল্পনা। সাধারণত এক বছরের বেশি এবং সর্বোচ্চ পাঁচ বছরের জন্য এ পরিকল্পনা নেওয়া হয়। উক্ত সময়ের পরে এ পরিকল্পনার কার্যকারিতা থাকে না। কিছু প্রতিষ্ঠান তাদের অন্তর্বর্তীকালীন সমস্যা সমাধানে মধ্যমেয়াদি পরিকল্পনা গ্রহণ করে থাকে। সরকারের পঞ্চবার্ষিকী পরিকল্পনা এর একটি উদাহরণ। উদ্দীপকে মি. রাকিব ২০২০ সালে তার পোশাক কারখানার জন্য একটি পরিকল্পনা তৈরি করেছে। প্রতিষ্ঠানটি ২০২৪ সালের মধ্যে ২৫% উৎপাদন বাড়াতে চায়। এক্ষেত্রে পরিকল্পনাটির মেয়াদ (২০২০-২০২৪) অর্থাৎ পাঁচ বছর। উক্ত সময়ের মধ্যে পরিকল্পনাটি বাস্তবায়নের জন্য সামগ্রিক কার্যক্রম পরিচালনা করা হবে। সময় শেষ হলে এর কার্যকারিতা থাকবে না। মেয়াদের বিবেচনায় এটি মধ্যমেয়াদি পরিকল্পনা। তাই বলা যায়, মি. রাকিব ২০২০ সালে মধ্যমেয়াদি পরিকল্পনা করেছে।"
        },
        {
          "label": "ঘ",
          "question": "উদ্দীপকে মি. রবিন উৎপাদন বৃদ্ধির জন্য পরিকল্পনা প্রণয়নে যে ধাপটির প্রাধান্য দিয়েছেন তার যথার্থতা মূল্যায়ন করো।",
          "explanation": "উদ্দীপকে মি. রবিন উৎপাদন বৃদ্ধির জন্য পরিকল্পনা প্রণয়নে সহায়ক পরিকল্পনা গ্রহণের ধাপটির প্রাধান্য দিয়েছেন। মূল পরিকল্পনার কার্যকর বাস্তবায়নের জন্য কিছু সহায়ক বা উপপরিকল্পনা প্রণয়নের প্রয়োজন হয়। এসব উপপরিকল্পনা মূল পরিকল্পনার সাথে সম্পৃক্ত এবং সহায়ক ভূমিকা পালন করে থাকে। এতে প্রতিষ্ঠানের লক্ষ্য অর্জন সহজ হয়। উদ্দীপকে মি. রবিন একটি প্রতিষ্ঠানের মালিক। তিনি তার প্রতিষ্ঠানের উৎপাদন পঞ্চাশ ভাগ বাড়ানোর জন্য পাঁচ বছরের জন্য একটি মধ্যমেয়াদি পরিকল্পনা নেন। বর্ধিত উৎপাদনের জন্য তিনি বিভিন্ন বিকল্প বিবেচনা করেন। এরপর তিনি এ লক্ষ্যমাত্রা অর্জনে স্বল্পমেয়াদি পরিকল্পনা গ্রহণ করেন। এক্ষেত্রে তিনি মূল পরিকল্পনা বাস্তবায়নের জন্য সহায়ক পরিকল্পনা গ্রহণ ধাপটি অনুসরণ করেন। মি. রবিন মূল পরিকল্পনার পাশাপাশি সহায়ক পরিকল্পনা প্রণয়নের ফলে 'সহজেই উৎপাদন লক্ষ্যমাত্রায় পৌঁছাতে পারবে। এক্ষেত্রে তিনি মধ্যমেয়াদি পরিকল্পনাটি বাস্তবায়নে ছোট ছোট পরিকল্পনা প্রণয়ন করেন। এ. ছোট বা স্বল্পমেয়াদি পরিকল্পনা বাস্তবায়ন তুলনামূলকভাবে বেশি সহজ হয়। এতে সামষ্টিকভাবে তিনি নির্দিষ্ট সময়ের মধ্যে তার মূল পরিকল্পনা বাস্তবায়নে সক্ষম হবেন। তাই উৎপাদন বাড়ানোর ক্ষেত্রে উদ্দীপকের মি. রবিনের পরিকল্পনা প্রণয়নে সহায়ক পরিকল্পনা প্রণয়ন ধাপটি অনুসরণ যথার্থ হয়েছে।"
        }
      ]
    },
    {
      "number": "11",
      "uddipok": "মি. শফিক একটি প্রতিষ্ঠানের ব্যবস্থাপক। তিনি তার কর্মীদের ন্যায্য পারিশ্রমিক দেন না। ফলে কর্মীদের মাঝে অসন্তোষ দেখা দেয়। আর্থিক অনার্থিক সব উপাদান নিশ্চিত করার মাধ্যমে তিনি কর্মীদের মনোবল বৃদ্ধি করে একটি সুষ্ঠু উৎপাদন পরিবেশ সৃষ্টির মাধ্যমে উৎপাদনের পরিবেশ ও মান বাড়াতে আগ্রহী।",
      "tag": "MC 25",
      "sub_questions": [
        {
          "label": "ক",
          "question": "বিকেন্দ্রীকরণ কী?",
          "explanation": "সিদ্ধান্ত নেওয়ার ক্ষমতা উচ্চ স্তরের ব্যবস্থাপনার হাতে কেন্দ্রীভূত না রেখে বিভিন্ন স্তরের ব্যবস্থাপকদের কাছে দেওয়াকে বলা হয় বিকেন্দ্রীকরণ।"
        },
        {
          "label": "খ",
          "question": "'ব্যবস্থাপনা সর্বজনীন'- ব্যাখ্যা করো।",
          "explanation": "ব্যবস্থাপনার সর্বজনীনতা বলতে সর্বত্র ও সব ক্ষেত্রে, ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "মি. শফিক কর্তৃক প্রদত্ত অন্যায্য পারিশ্রমিক ব্যবস্থাপনার কোন কাজের অন্তর্ভুক্ত? ব্যাখ্যা করো।",
          "explanation": "উদ্দীপকের মি. শফিকের কর্মীদেরকে অন্যায্য পারিশ্রমিক দেওয়া ব্যবস্থাপনার প্রেষণা কাজের অন্তর্ভুক্ত। কাজে উৎসাহিত করতে কর্মীদের আর্থিক ও অনার্থিক দু'টি উপায়ে প্রেষণ্য দেওয়া হয়। এক্ষেত্রে আর্থিক প্রেষণায় কর্মীদের অর্থসংক্রান্ত সুবিধা দেওয়া হয়। এর মাধ্যমে কর্মী তার অভাব পূরণের চেষ্টা করে। কিন্তু কর্মীদের ন্যায্য পারিশ্রমিক না দিলে তারা কাজে সন্তুষ্ট থাকে না। উদ্দীপকে মি. শফিক একটি প্রতিষ্ঠানের ব্যবস্থাপক। তিনি কর্মীদের পর্যাপ্ত পরিমাণ পারিশ্রমিক দেন না। তাই কর্মীদের মধ্যে অসন্তোষ দেখা দিয়েছে। এতে তারা কাজ সম্পাদনে অনাগ্রহ দেখায়। এক্ষেত্রে পরিশ্রম অনুপাতে যথাযথ আর্থিক সুবিধা না পাওয়ার কারণে কর্মীদের মধ্যে এ অবস্থা সৃষ্টি হয়েছে। আর পারিশ্রমিক মজুরি প্রভৃতি প্রেষণার উপাদান। তাই বলা যায়, কর্মীদের ন্যায্য পারিশ্রমিক না দেওয়ায় মি. শফিক ব্যবস্থাপনার প্রেষণা কাজটি করছেন না।"
        },
        {
          "label": "ঘ",
          "question": "উৎপাদনের পরিমাণ ও মান বৃদ্ধিতে মি. শফিক কর্মীদের মনোবল বৃদ্ধি সিদ্ধান্তের যথার্থতা মূল্যায়ন করো।",
          "explanation": "উৎপাদনের পরিমাণ ও মান বাড়াতে মি, শফিক কর্তৃক কর্মীদের মনোবল বাড়ানোর সিদ্ধান্তের যৌক্তিকতা রয়েছে বলে আমি মনে করি। কর্মীদেরকে কাজে উৎসাহিত করার অন্যতম একটি কৌশল হলো প্রেষণা। আর্থিক প্রেষণার (ন্যায্য পারিশ্রমিক, বোনাস, মুনাফার অংশ) মাধ্যমে কর্মীরা সবচেয়ে বেশি প্রণোদিত হয়। আর, অনার্থিক প্রেষণার (অনুকূল কার্যপরিবেশ, উত্তম ব্যবহার, চাকরির নিরাপত্তা) মাধ্যমে মানবীয় দিক থেকে কর্মীদের প্রেষিত করে কাজে উৎসাহিত করা হয়। উদ্দীপকে মি. শফিক একটি প্রতিষ্ঠানের ব্যবস্থাপক। প্রথমে তিনি তার প্রতিষ্ঠানের শ্রমিক-কর্মীদের ন্যায্য পারিশ্রমিক দিতেন না। এজন্য কর্মীরা অসন্তোষ প্রকাশ করে। এজন্য তিনি কর্মীদের মনোবল বাড়ানোর জন্য উদ্যোগ নেন। এ লক্ষ্যে তিনি প্রেষণার আর্থিক-অনার্থিক উপাদান নিশ্চিত করার মাধ্যমে কর্মীদের জন্য সুষ্ঠু কাজের পরিবেশ সৃষ্টির সিদ্ধান্ত নেন। মি. শফিক আর্থিক উপাদান নিশ্চিতের লক্ষ্যে কর্মীদের ন্যায্য বেতন, বোনাসের ব্যবস্থা করবেন। এ আর্থিক সুবিধা পেয়ে কর্মীরা ইতিবাচক মনোবলের সাথে কাজ করতে আগ্রহ প্রকাশ করবে। আবার, তিনি তাদের চাকরির নিরাপত্তা, কার্য মূল্যায়ন এসব বিষয় নিশ্চিত করবেন। এতে কর্মীরা প্রতিষ্ঠানকে আপন মনে করে কাজের মান উন্নয়নে আগ্রহী হবে। ফলে প্রতিষ্ঠানের সামগ্রিক উৎপাদন ও পণ্যের মান বাড়বে। সুতরাং, উৎপাদনের পরিমাণ ও মান বাড়াতে মি. শফিকের সিদ্ধান্তের যৌক্তিকতা রয়েছে।"
        }
      ]
    }
  ]
}