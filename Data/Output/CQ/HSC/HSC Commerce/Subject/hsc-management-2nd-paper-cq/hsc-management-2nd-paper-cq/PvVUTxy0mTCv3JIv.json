{
  "title": "সরকারি কমার্স কলেজ, চট্টগ্রাম ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব মিনহাজ একটি পোশাক কারখানার কর্ণধার। তিনি প্রতিষ্ঠানে কর্মীদের যোগ্যতা অনুযায়ী দায়িত্ব বণ্টন করে দেন। মানরসম্পদ বিভাগের প্রধানকে তিনি নির্দেশ দিয়েছেন যেন দক্ষ কর্মীদের চাকরি স্থায়ীকরণে দ্রুত পদক্ষেপ গ্রহণ করা হয়। ফলে কমীরা স্বতঃস্ফূর্তভাবে কাজে মনোযোগী হয়।",
      "tag": "GCCC 25",
      "sub_questions": [
        {
          "label": "ক",
          "question": "ব্যবস্থাপনার প্রথম কাজ কোনটি?",
          "explanation": "ব্যবস্থাপনা প্রক্রিয়ার প্রথম কাজ হলো পরিকল্পনা।"
        },
        {
          "label": "খ",
          "question": "ব্যবস্থাপনার কাজগুলো চক্রাকারে আবর্তিত হয়-ব্যাখ্যা করো।",
          "explanation": "ব্যবস্থাপনার কাজসমূহ চক্রাকারে আবর্তিত হওয়াকে ব্যবস্থাপনা চক্র বলে। ব্যবস্থাপনা প্রক্রিয়ার প্রথম ধাপ হলো পরিকল্পনা করা। পরিকল্পনা বাস্তবায়নে সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন কাজগুলো ধারাবাহিকভাবে করা হয়। পরিকল্পনা অনুযায়ী কাজগুলো হচ্ছে কি না, তার জন্য নিয়ন্ত্রণ ব্যবস্থা আরোপ করা হয়। এই কাজগুলো একটির পর একটি চক্রাকারে সম্পন্ন হয়। তাই একে ব্যবস্থাপনা চক্র বলা হয়।"
        },
        {
          "label": "গ",
          "question": "উদ্দীপকে জনাব মিনহাজ প্রথমে ব্যবস্থাপনার কোন নীতি অনুসরণ করেছেন? ব্যাখ্যা করো।",
          "explanation": "উদ্দীপকে জনাব মিনহাজ প্রথমত ব্যবস্থাপনার শৃঙ্খলা নীতি অনুসরণ করেছেন। এ নীতি অনুযায়ী যোগ্য ব্যক্তিকে সঠিক কাজে নিয়োগ এবং সঠিক বস্তুকে উপযুক্ত জায়গায় স্থাপন করা হয়। যোগ্য ব্যক্তিকে যোগ্য স্থানে বসানো হলে তারা দক্ষতাকে কাজে লাগিয়ে সুষ্ঠুভাবে কাজ সম্পাদন করতে পারে। ফলে প্রতিষ্ঠানের লক্ষ্য অর্জন সহজ হয়। উদ্দীপকের জনাব মিনহাজ একটি পোশাক কারখানার কর্ণধার। তিনি প্রতিষ্ঠানের কর্মীদের যোগ্যতা অনুযায়ী দায়িত্ব বণ্টন করে দেন। এতে কর্মীরা তাদের যোগ্যতা অনুযায়ী কাজ সম্পাদনের সুযোগ পায়। ফলে মানবসম্পদের সদ্ব্যবহার হয়। এতে তার প্রতিষ্ঠানের ব্যয় ও অপচয় কমছে। এছাড়া প্রতিষ্ঠানের কাজগুলো সুষ্ঠুভাবে দ্রুত সম্পন্ন হচ্ছে। ফলে প্রতিষ্ঠানটির লক্ষ্যার্জন ও সহজ হচ্ছে। এসব বৈশিষ্ট্যের সাথে ব্যবস্থাপনার শৃঙ্খলা নীতির মিল রয়েছে। তাই বলা যায়, জনাব মিনহাজ প্রথমে ব্যবস্থাপনার শৃঙ্খলা নীতি অনুসরণ করেছেন।"
        },
        {
          "label": "ঘ",
          "question": "উদ্দীপকে জনাব মিনহাজ পরবর্তীতে যে পদক্ষেপ গ্রহণ করেছেন, ব্যবস্থাপনা নীতির আলোকে তার যৌক্তিকতা বিশ্লেষণ করো।",
          "explanation": "নিম্নের অনুরূপঃ উদ্দীপকে প্রতিষ্ঠানটি প্রত্যাশিত ফলাফল পেতে মি. সুজনের গৃহীত চাকরির স্থায়িত্ব নীতির ব্যবস্থাটি যুক্তিযুক্ত। প্রতিষ্ঠানে কর্মরত কর্মীর কাজের প্রকৃতি, পরিমাণ, যোগ্যতা, শ্রম,সমাজ, জীবনযাত্রার ব্যয়, পারিপার্শ্বিক অবস্থা এবং দেশের অর্থনৈতিক অবস্থা বিবেচনা করায় উপযুক্ত বেতন ও সুযোগ-সুবিধা প্রদান করা উচিত। এ লক্ষ্যে প্রতিষ্ঠানে কর্মরত কর্মীদের চাকরি নিরাপত্তা ও স্থিতিশীলতা বজায় রাখা জরুরী। উদ্দীপকে তাই তিনি প্রতিষ্ঠান ঊর্ধ্বতন কর্তৃপক্ষের সাথে আলোচনা পূর্বক উল্লেখিত সমস্যা সমাধানের জন্য কার্যকর পদক্ষেপ গ্রহণের সিদ্ধান্ত নিলেন। উদ্দীপকে সুজন তার প্রতিষ্ঠানের ব্যবস্থাপনার চাকরির স্থায়িত্বের নীতি প্রয়োগ করার সিদ্ধান্ত নিলেন। এতে উক্ত প্রতিষ্ঠানে কর্মীরা কর্মক্ষেত্রে উৎসাহের সাথে কাজ করবে।এর ফলে প্রতিষ্ঠানটি অল্প সময়ের মধ্যে লাভজনক প্রতিষ্ঠানে পরিণত হবে। তাই আমি মনে করি, উদ্দীপকের প্রতিষ্ঠানটিতে প্রকাশিত ফলাফল পেতে সূচনার গৃহীত পদক্ষেপটি যুক্তিযুক্ত।"
        }
      ]
    },
    {
      "number": "2",
      "uddipok": "ঝরণা ও পান্না দুই বান্ধবী এবং তারা একই প্রতিষ্ঠানে কাজ করেন। পাল্লা প্রতিষ্ঠানের উদ্দেশ্য নির্ধারণ করেন এবং সেই অনুযায়ী অধীনস্থদের নির্দেশনা দেন। অন্যদিকে, ঝরণা প্রতিষ্ঠানের উদ্দেশ্য অর্জনের জন্য কর্মীদের নির্দেশনা দেন এবং তত্ত্বাবধান করেন।",
      "tag": "GCCC 25",
      "sub_questions": [
        {
          "label": "ক",
          "question": "আধুনিক ব্যবস্থাপনার জনক কে?",
          "explanation": "আধুনিক ব্যবস্থাপনার জনক হলেন হেনরি ফেয়ল (Henri Fayol)।"
        },
        {
          "label": "খ",
          "question": "ব্যবস্থাপনা বিজ্ঞান ও কলা উভয়ই-ব্যাখ্যা করো।",
          "explanation": "বিজ্ঞান হলো কোনো বিষয়ের সুসংগঠিত জ্ঞান, যা পরীক্ষা-নিরীক্ষার মাধ্যমে পাওয়া যায়। তেমনি ব্যবস্থাপনার কাজ, নীতিমালা এবং তত্ত্বও এক ধরনের বিশেষ জ্ঞান; যা গবেষণার মাধ্যমে উদ্ভাবন করা হয়েছে। আবার কলা হচ্ছে এক ধরনের কৌশল, যার মাধ্যমে অর্জিত জ্ঞানকে বাস্তবে প্রয়োগ করা হয়। একইভাবে ব্যৱস্থাপনার নীতিমালা ও কৌশলসমূহও সংগঠনের বিভিন্ন বাস্তব সমস্যা সমাধানে প্রয়োগ করা হয়। তাই ব্যবস্থাপনাকে কলা ও বিজ্ঞান উভয়ই বলা হয়।"
        },
        {
          "label": "গ",
          "question": "উদ্দীপকে পাল্লা কোন স্তরের ব্যবস্থাপক? ব্যাখ্যা করো।",
          "explanation": "উদ্দীপকে পান্না একজন উচ্চ স্তরের ব্যবস্থাপক। এ স্তরের ব্যবস্থাপকগণ প্রতিষ্ঠানের উদ্দেশ্য ও নীতি নির্ধারণ, দীর্ঘমেয়াদি পরিকল্পনা প্রণয়ন ও কৌশল গ্রহণ করে থাকেন। এসব কাজে বেশি মাত্রায় চিন্তা-ভাবনার প্রয়োজন হয়। চেয়ারম্যান, পরিচালনা পর্ষদ, সচিব, ব্যবস্থাপনা পরিচালক এ স্তরের ব্যবস্থাপক। উদ্দীপকের পাল্লা একটি প্রতিষ্ঠানের ব্যবস্থাপক। তিনি প্রতিষ্ঠানটির উদ্দেশ্য নির্ধারণ কাজের সাথে জড়িত। এ উদ্দেশ্য নির্ধারণে তাকে প্রচুর চিন্তা-ভাবনা করতে হয়। এক্ষেত্রে তার প্রণীত পরিকল্পনা বাস্তবায়নে প্রতিষ্ঠানের সকল স্তরের কর্মকর্তা ও কর্মচারীরা কাজ করে। এছাড়া তিনি নির্ধারিত লক্ষ্য ও উদ্দেশ্য বাস্তবায়নের অধীনস্থদের নির্দেশনা দেন। তার এসব কাজের সাথে উচ্চ স্তরের ব্যবস্থাপকের কাজের মিল রয়েছে। সুতরাং, উদ্দীপকের পাল্লা একজন উচ্চ স্তরের ব্যবস্থাপক।"
        },
        {
          "label": "ঘ",
          "question": "উদ্দীপকে নিম্ন স্তরের কর্মীদের পরিচালনার ক্ষেত্রে উদ্দীপকে নিম্ন স্তরের কর্মীদের পরিচালনার ক্ষেত্রে ঝরণা এবং পান্না এই দুইজনের মধ্যে কার কাজ অধিক গুরুত্বপূর্ণএবং পান্না এই দুইজনের মধ্যে কার কাজ অধিক গুরুত্বপূর্ণ? তোমার উত্তরের সপক্ষে যুক্তি দাও।",
          "explanation": "উদ্দীপকে নিম্ন স্তরের কর্মীদের পরিচালনার ক্ষেত্রে ঝরণা এবং পান্না এই দুইজনের মধ্যে ঝরণা কাজ অধিক গুরুত্বপূর্ণ ।"
        }
      ]
    },
    {
      "number": "3",
      "uddipok": "মি. জাফর একটি পোশাক প্রস্তুতকারী প্রতিষ্ঠানের বিক্রয় ব্যবস্থাপক। তিনি প্রতিষ্ঠানটির গৃহীত লক্ষ্য ও উদ্দেশ্য বাস্তবায়নে সুপারভাইজারদের পরিচালনা করেন। প্রত্যেক সুপারভাইজার ফোরম্যান ও কর্মীদের নির্দেশ দেওয়ার ক্ষেত্রে তিনি প্রতিষ্ঠানের মূল উদ্দেশ্যের সাথে যেন সাংঘর্ষিক না হয়, সে দিকটা খেয়াল রাখেন। অর্থাৎ প্রতিটি নির্দেশনা যেন একই উদ্দেশ্য বাস্তবায়নে সহায়ক হয় সে দিকে লক্ষ রাখেন। ফলে বিনা বাধায় প্রতিষ্ঠানের উদ্দেশ্য অর্জিত হয়।",
      "tag": "GCCC 25",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনার জনক কে?",
          "explanation": "বৈজ্ঞানিক ব্যবস্থাপনার জনক হলেন আমেরিকান মেকানিক্যাল ইঞ্জিনিয়ার ফ্রেডারিক উইন্সলো টেলর (Frederick Winslow Taylor) |"
        },
        {
          "label": "খ",
          "question": "ব্যবস্থাপনাকে সর্বজনীন বলা হয় কেন? ব্যাখ্যা করো।",
          "explanation": "ব্যবস্থাপনার সর্বজনীনতা বলতে সর্বত্র ও সবক্ষেত্রে ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "উদ্দীপকের মি. জাফর কোন স্তরের ব্যবস্থাপক? ব্যাখ্যা করো।",
          "explanation": "নিম্নের অনুরূপঃ উদ্দীপকে মি. Z মধ্য পর্যায়ের ব্যবস্থাপক। প্রতিষ্ঠানের উচ্চ পর্যায়ের গৃহীত লক্ষ, পরিকল্পনা ও নীতি নির্দেশনা বাস্তবায়নে নিম্ন পর্যায়ের ব্যবস্থাপকদের কাজে লাগাতে ব্যবস্থাপনার যে পর্যায়ে কাজ করে তাকে মধ্য পর্যায়ের ব্যবস্থাপনা বলে। মধ্যস্থলীয় বা বিভাগীয় নির্বাহীদের সমন্বয়ে এ পর্যায়ের ব্যবস্থাপনা গঠিত হয়।যেমন- উৎপাদক ব্যবস্থাপক, বিক্রয় ব্যবস্থাপক, অর্থ ব্যবস্থাপক ইত্যাদি। উদ্দীপকে মি. Z একটি পোশাক প্রস্তুতকারী প্রতিষ্ঠানের বিক্রয় ব্যবস্থাপক। তিনি পরিচালনা পর্ষদ করতে গৃহীতলক্ষ্য ও উদ্দেশ্য বাস্তবায়নে সুপারভাইজারদের পরিচালনা করেন। এক্ষেত্রে মি. Z পরিচালনা পর্ষদ এবং সুপারভাইজারদের মধ্যে অবস্থিত, যা মধ্য পর্যায়ের  ব্যবস্থাপনার সাথে সামঞ্জস্য। তাই বলা যায়, উদ্দীপকের মি, Z মধ্য পর্যায়ের ব্যবস্থাপক।"
        },
        {
          "label": "ঘ",
          "question": "হেনরি ফেয়লের যে নীতি অনুসরণ করায় প্রতিষ্ঠানটি বাধাহীনভাবে উদ্দেশ্য অর্জন করে চলেছে উদ্দীপকের আলোকে তার মতামত বিশ্লেষণ করো।",
          "explanation": "নিম্নের অনুরূপঃ হেনরি ফেয়লের নির্দেশনার ঐক্য নীতি অনুসরণ করায় উদ্দীপকের প্রতিষ্ঠানটি বাধাহীন ভাবে উদ্দেশ্যে অর্জন করে চলেছে। প্রতিষ্ঠানের কর্মীদের একটি মাত্র নির্দেশনার মাধ্যমে কাজ করতে বলা হলে তাকে নির্দেশনার ঐক্য নিতে বলে। এরূপ নীতিতে একটি প্রধান উদ্দেশ্য বা মৌল পরিকল্পনার আলোকে প্রতিষ্ঠানের সকল কাজকর্ম সম্পন্ন হবে। অর্থাৎ প্রতিষ্ঠানে উচ্চপর্যায়ে থেকে শুরু করে সকল বিভাগ ও উপভাগে সকল ব্যক্তির সকল কর্ম প্রচেষ্টা একই হবে লক্ষকেন্দ্রিক। উদ্দীপকে মি. Z একটি পোশাক প্রস্তুতকারী প্রতিষ্ঠানের বিক্রয় ব্যবস্থাপক। তিনি পরিচালনা পর্ষদ করতে গৃহীতলক্ষ্য ও উদ্দেশ্য বাস্তবায়নে সুপারভাইজারদের পরিচালনা করেন। প্রত্যেক সুপারভাইজার ফোরম্যান ও কর্মীদের নির্দেশ দেওয়ার ক্ষেত্রে তিনি প্রতিষ্ঠানের মূল উদ্দেশ্যের সাথে যেন সংঘর্ষিত না হয়,সে দিকটা খেয়াল রাখেন। অর্থাৎ প্রতিটি নির্দেশনা যেন একই উদ্দেশ্যে বাস্তবায়নে সহায়ক হয় সেদিকে লক্ষ্য রাখেন। ফলে বিনা বাধায় প্রতিষ্ঠানের উদ্দেশ্যে অর্জিত হয়। উদ্দীপকের প্রতিষ্ঠানটি একটি উদ্দেশ্যকে সামনে রেখে কাজ করছে, যার নির্দেশনার ঐক্য নীতির সাদৃশ্য। এরূপ নীতি অনুযায়ী একটি কাজের জন্য একাধিক নির্দেশনা বা পরস্পর সামঞ্জস্যহীন নির্দেশ জারি করা যায় না। ফলে প্রতিষ্ঠানের কার্যসম্পাদন সহজেই করা যায় এবং প্রতিষ্ঠানকে লক্ষ্য অর্জনের দিকে ধাবিত করা হয়। তাই আমি মনে করি, হেনরি ফেওনের নির্দেশনার ঐক্য নীতি অনুসরণ করায় উদ্দীপকের প্রতিষ্ঠানটি বাধাবিহীনভাবে উদ্দেশ্য অর্জন করে চলেছে।"
        }
      ]
    },
    {
      "number": "4",
      "uddipok": "মি. জসিম একজন ব্যবস্থাপক। কর্মীরা যাতে সন্তুষ্ট হয় সেজন্য তিনি কর্মীদের সম্পাদিত কাজের মান অনুযায়ী যথাযথ পারিশ্রমিক প্রদান. করেন। তার প্রতিষ্ঠানের বিক্রয় বিভাগে একটি পদ শূন্য হলে তার এক স্বল্পশিক্ষিত আত্মীয়কে সেই পদে নিয়োগ দেন। ফলে এ বছর আগের চেয়ে ২০% বিক্রয় হ্রাস পায়।",
      "tag": "GCCC 25",
      "sub_questions": [
        {
          "label": "ক",
          "question": "নিয়মানুবর্তিতা কী?",
          "explanation": "প্রতিষ্ঠানের নির্ধারিত নিয়ম-নীতির প্রতি কর্মীর যথাযথ আচরণ, শ্রদ্ধাবোধ, আনুগত্য ও সম্মান দেখানোই হলো নিয়মানুবর্তিতা।"
        },
        {
          "label": "খ",
          "question": "প্রতিষ্ঠানে নমনীয়তার নীতি কেন প্রয়োজন? ব্যাখ্যা করো।",
          "explanation": "পরিবর্তিত পরিস্থিতির সাথে খাপ খাওয়ানোর উদ্দেশ্যে পরিকল্পনায় প্রয়োজনীয় সমন্বয়, সংশোধন বা পরিবর্তন রাখার সুযোগকে নমনীয়তার নীতি বলে। পরিকল্পনা, উদ্দেশ্য ও পদ্ধতিতে প্রয়োজনে পরিবর্তন এনে প্রতিষ্ঠানকে লক্ষ্য অভিমুখী করাই নমনীয়তার কাজ। প্রতিষ্ঠানে প্রতিনিয়ত যে পরিবর্তন হয় তা মোকাবিলা এবং নতুন কোনো সুযোগ কাজে লাগানোর জন্য নমনীয়তার নীতি অনুসরণ করা প্রয়োজন।"
        },
        {
          "label": "গ",
          "question": "উদ্দীপকে ব্যবস্থাপনার কোন নীতি অনুসরণের ফলে মি. জসিম কর্মী সন্তুষ্টি অর্জন করেছেন? ব্যাখ্যা করো।",
          "explanation": "উদ্দীপকের মি. জসিম কর্মী সন্তুষ্টি অর্জনের ক্ষেত্রে ব্যবস্থাপনার ন্যায্য পারিশ্রমিকের নীতি অনুসরণ করেছেন। এ নীতিতে কর্মীদের কাজের প্রকৃতি, সময়, পারিপার্শ্বিক অবস্থা প্রভৃতি বিবেচনা করে পারিশ্রমিক 'দেওয়া হয়। এতে কর্মীরা তাদের যোগ্যতা ও দক্ষতা অনুযায়ী ন্যায্য পারিশ্রমিক পাওয়ার মাধ্যমে মূল্যায়িত হয়। ফলে কর্মীরা কাজের প্রতি সন্তুষ্ট হয়, উৎসাহ নিয়ে কাজ করে। উদ্দীপকের মি. জসিম একজন ব্যবস্থাপক। তিনি তার প্রতিষ্ঠানে কর্মীদের সম্পাদিত কাজ অনুসারে তাদেরকে পারিশ্রমিক দিয়ে থাকেন। এক্ষেত্রে তিনি কর্মীদের পরিশ্রমকে মূল্যায়ন করেছেন। 'এভাবে তিনি কর্মীদের সুযোগ-সুবিধাকে প্রাধান্য দেন। এতে কর্মীরা তার প্রতি সন্তুষ্ট হয়। ফলে তারা উৎসাহ ও আন্তরিকতার সাথে কাজ করে। এসব বৈশিষ্ট্য ব্যবস্থাপনার ন্যায্য পারিশ্রমিকের নীতির সাথে সামঞ্জস্যপূর্ণ। সুতরাং, মি. জসিম ব্যবস্থাপনার ন্যায্য পারিশ্রমিকের নীতি অনুসরণ করেছেন।"
        },
        {
          "label": "ঘ",
          "question": "উদ্দীপকে প্রতিষ্ঠানের সমস্যা সমাধানে মি. জসিমের করণীয় সম্পর্কে তোমার পরামর্শ কী? ব্যবস্থাপনার নীতির আলোকে বিশ্লেষণ করো।",
          "explanation": "উদ্দীপকের প্রতিষ্ঠানের সমস্যা সমাধানে মি. জসিমের সাধারণ স্বার্থে ব্যক্তিস্বার্থ বিসর্জন নীতি অনুসরণ করা উচিত বলে আমি মনে করি। প্রতিষ্ঠানের বৃহৎ স্বার্থকে সবসময় ব্যক্তিস্বার্থের ওপরে স্থান দেওয়াই এ নীতির মূলকথা। প্রতিষ্ঠানের লক্ষ্য অর্জিত হলেই প্রতিষ্ঠান সংশ্লিষ্ট সবার স্বার্থ রক্ষা হয়। এক্ষেত্রে ব্যক্তি বা গোষ্ঠীর স্বার্থকে প্রাধান্য দেওয়া হলে প্রাতিষ্ঠানিক লক্ষ্য অর্জন সম্ভব হয় না। উদ্দীপকের মি. জসিম তার প্রতিষ্ঠানে উপযুক্ত পারিশ্রমিকের নীতি অনুসরণ করেন। সম্প্রতি তার প্রতিষ্ঠানে বিক্রয় বিভাগে একটি পদ শূন্য হয়। এক্ষেত্রে তিনি তার স্বল্প শিক্ষিত এক আত্মীয়কে সেই পদে নিয়োগ দেন। এক্ষেত্রে তার আত্মীয়ের যোগ্যতা না থাকায় তিনি তার দায়িত্ব পালনে অক্ষম হন। ফলে এ বছর তার প্রতিষ্ঠানে আগের চেয়ে ২০% বিক্রয় হ্রাস পায়। মি. জসিম তার ব্যক্তিগত স্বার্থের জায়গা থেকেই তার আত্মীয়কে উক্ত পদে পদায়ন করেন। উদ্ভূত পরিস্থিতিতে মি. জসিমকে ব্যক্তিগত স্বার্থ বিসর্জন দিতে হবে। এজন্য তাকে বিক্রয় বিভাগের শূন্য পদে অভিজ্ঞ শিক্ষিত ও যোগ্য একজন কর্মী, নিয়োগ দিতে হবে। এতে নিয়োগপ্রাপ্ত কর্মী তার দক্ষতাকে বিক্রয়ের কাজে লাগাতে পারবে। ফলে মি. জসিমের প্রতিষ্ঠানে বিক্রয়ের পরিমাণও বাড়বে। এভাবে তার প্রতিষ্ঠানের সামগ্রিক স্বার্থ বহাল থাকবে। তাই বলা যায়, বিক্রয়জনিত সমস্যা সমাধানের জন্য মি. জসিমকে সাধারণ স্বার্থে ব্যক্তিস্বার্থ বিসর্জনের নীতি প্রতিষ্ঠা করতে হবে।"
        }
      ]
    },
    {
      "number": "5",
      "uddipok": "শামীম ক্রিয়েটিভ 'ডেভেলপার লি.'-এর এমডি। তিনি শহরের প্রাণকেন্দ্রে অ্যাপার্টমেন্ট তৈরির পরিকল্পনা করেন। তার প্রকল্পের মেয়াদ ৩ বছর। তিনি ভবনের নকশা অনুমোদন নিয়ে কাজ শুরু করেন। দুই বছর পর বিদ্যমান ও সম্ভাব্য ক্রেতাদের চাহিদা বিবেচনা করে তিনি ভবনের ডিজাইনে কিছু পরিবর্তন আনেন। ফলে অ্যাপার্টমেন্টের চাহিদা বেড়ে যায়।",
      "tag": "GCCC 25",
      "sub_questions": [
        {
          "label": "ক",
          "question": "লক্ষ্য কী?",
          "explanation": "কোনো কাজের প্রত্যাশিত ফলই হলো লক্ষ্য।"
        },
        {
          "label": "খ",
          "question": "'নিয়ন্ত্রণ একটি অবিরাম প্রক্রিয়া' ব্যাখ্যা করো।",
          "explanation": "একবার শুরু হয়ে তা ধারাবাহিক বা অব্যাহতভাবে চলতে থাকাকে অবিরাম প্রক্রিয়া বলে। পরিকল্পনা অনুযায়ী কাজ করার জন্য নিয়ন্ত্রণ ব্যবস্থা আরোপ করা হয়। কোনো বিচ্যুতি থাকলে তা সংশোধন করে আবার নতুন পরিকল্পনা নির্ধারণ করা হয়। এই নতুন পরিকল্পনার সাথে মিল রেখে আবার নিয়ন্ত্রণ কাজ চলতে থাকে। এটিই নিয়ন্ত্রণের অবিরাম প্রক্রিয়া।"
        },
        {
          "label": "গ",
          "question": "সময়ের ভিত্তিতে শামীমের পরিকল্পনাটি কোন ধরনের? ব্যাখ্যা করো।",
          "explanation": "নিম্নের অনুরূপঃ উদ্দীপকে মি. রাকিবের উৎপাদন পরিকল্পনাটি মেয়াদের ভিত্তিতে মধ্যমেয়াদি পরিকল্পনা। সাধারণত এক বছরের বেশি এবং সর্বোচ্চ পাঁচ বছরের জন্য এ পরিকল্পনা নেওয়া হয়। উক্ত সময়ের পরে এ পরিকল্পনার কার্যকারিতা থাকে না। কিছু প্রতিষ্ঠান তাদের অন্তর্বর্তীকালীন সমস্যা সমাধানে মধ্যমেয়াদি পরিকল্পনা গ্রহণ করে থাকে। সরকারের পঞ্চবার্ষিকী পরিকল্পনা এর একটি উদাহরণ। উদ্দীপকে মি. রাকিব ২০২০ সালে তার পোশাক কারখানার জন্য একটি পরিকল্পনা তৈরি করেছে। প্রতিষ্ঠানটি ২০২৪ সালের মধ্যে ২৫% উৎপাদন বাড়াতে চায়। এক্ষেত্রে পরিকল্পনাটির মেয়াদ (২০২০-২০২৪) অর্থাৎ পাঁচ বছর'। উক্ত সময়ের মধ্যে পরিকল্পনাটি বাস্তবায়নের জন্য সামগ্রিক কার্যক্রম পরিচালনা করা হবে। সময় শেষ হলে এর কার্যকারিতা থাকবে না। মেয়াদের বিবেচনায় এটি মধ্যমেয়াদি পরিকল্পনা। তাই বলা যায়, মি. রাকিব ২০২০ সালে মধ্যমেয়াদি পরিকল্পনা করেছে।"
        },
        {
          "label": "ঘ",
          "question": "পরিকল্পনার কোন নীতির কারণে তার অ্যাপার্টমেন্টের চাহিদা বেড়ে গেল? বিশ্লেষণ করো।",
          "explanation": "পরিকল্পনার 'নমনীয়তা নীতি'র কারণে শামীমের অ্যাপার্টমেন্টের চাহিদা বেড়েছে বলে আমি মনে করি। এ নীতি অনুযায়ী ভবিষ্যৎ অবস্থা ও সময়ের সাথে তাল মিলিয়ে পরিকল্পনায় পরিবর্তন করা যায়। কারণ, ভবিষ্যৎ সবসময় অনিশ্চিত। তাই সময়, স্থান ও অবস্থানভেদে পরিকল্পনা পরিবর্তনযোগ্য হওয়া উচিত। এটি পরিকল্পনার একটি বিশেষ নীতি। উদ্দীপকের শামীম শহরের প্রাণকেন্দ্রে অ্যাপার্টমেন্ট তৈরির পরিকল্পনা করেন। তিনি ভবনের নকশা অনুমোদন নিয়ে কাজ শুরু করেন। দুই বছর পর বিদ্যমান ও সম্ভাব্য ক্রেতাদের চাহিদা পরিবর্তন হয়। এসব কিছু বিবেচনা করে তিনি ভবনের ডিজাইনে কিছু পরিবর্তন আনেন। ফলে তার অ্যাপার্টমেন্টের চাহিদা বেড়ে যায়। উদ্দীপকের শামীম পরিকল্পনা প্রণয়নে প্রয়োজনীয় পরিবর্তনের সুযোগ রেখেছেন। কারণ একই অবস্থার মধ্যদিয়ে পরিকল্পনার বাস্তবায়ন হবে তা সবসময় আশা করা যায় না। এতে যেকোনো পরিস্থিতি মোকাবিলায় তিনি সংশোধনী ব্যবস্থা নিতে পারেন। এক্ষেত্রে তিনি ক্রেতাদের চাহিদা অনুযায়ী অ্যাপার্টমেন্টটি নির্মাণ করতে পেরেছেন। আর ক্রেতাদেরও শামীমের নির্মিত সময়োপযোগী ডিজাইনের অ্যাপার্টমেন্টটির প্রতি আকর্ষণ বাড়ে। এভাবে পরিকল্পনায় পরিবর্তিত অবস্থার ভিত্তিতে সংশোধন আনতে পারার সামর্থ্য হলো নমনীয়তা। তাই বলা যায়, পরিকল্পনার নমনীয়তা নীতির কারণে-শামীমের অ্যাপার্টমেন্টের চাহিদা বেড়েছে।"
        }
      ]
    },
    {
      "number": "6",
      "uddipok": "জনাব সাহেদ একটি কোম্পানির ব্যবস্থাপক। তিনি কাজের সুবিধার্থে কাজগুলোকে প্রকৃতি অনুসারে বিভিন্ন বিভাগে ভাগ করেন। পরে প্রতিটি বিভাগের কাজ একেকজন বিশেষজ্ঞ ব্যক্তির হাতে ন্যস্ত করেন, যারা কোনো কর্তৃত্ব ও ক্ষমতা ভোগ করেন না। প্রতিষ্ঠানের বিভিন্ন স্তরে কতজন অধীনস্থের কাজ দেখভাল করবেন তা সুনির্দিষ্টভাবে উল্লেখ না থাকায় কোম্পানি জটিল পরিস্থিতির সম্মুখীন হয়, যা একসময় বিশৃঙ্খলায় রূপ নেয়।",
      "tag": "GCCC 25",
      "sub_questions": [
        {
          "label": "ক",
          "question": "কমিটি কী?",
          "explanation": "প্রতিষ্ঠানের পক্ষ থেকে বিশেষ কোনো কার্যসম্পাদনের দায়িত্বভার একাধিক ব্যক্তির ওপর দেওয়া হলে, ঐ ব্যক্তিবর্গের সমষ্টিকে কমিটি বলে।"
        },
        {
          "label": "খ",
          "question": "সরলরৈখিক ও উপদেষ্টা সংগঠন কাঠামো কোন ধরনের ব্যবসায়ের জন্য উপযুক্ত? ব্যাখ্যা করো।",
          "explanation": "তুলনামূলকভাবে বড় ও বিস্তৃত পরিসরের ব্যবসায়ের জন্য সরলরৈখিকও উপদেষ্টা সংগঠন কাঠামো উপযুক্ত। এ সংগঠনে সরলরৈখিক নির্বাহীর সহযোগী হিসেবে একজন বিশেষজ্ঞ কর্মী থাকে। বৃহদায়তন প্রতিষ্ঠান সরলরৈখিক নির্বাহী নিজস্ব পরিসরে সিদ্ধান্ত নেওয়ার পাশাপাশি প্রয়োজনীয় অন্যান্য কাজও করতে হয়। এজন্য পরামর্শ ও সহযোগিতার জন্য উপদেষ্টা নিয়োগ দেওয়া হয়। এক্ষেত্রে উপদেষ্টা কর্মীর সিদ্ধান্ত গ্রহণের কোনো ক্ষমতা থাকে না।"
        },
        {
          "label": "গ",
          "question": "উদ্দীপকে প্রতিষ্ঠানটিতে কোন ধরনের সংগঠন কাঠামো ব্যবহার করা হয়? ব্যাখ্যা করো।",
          "explanation": "উদ্দীপকের প্রতিষ্ঠানটিতে কার্যভিত্তিক সংগঠন কাঠামো ব্যবহার করা হয়েছে। এ ধরনের সংগঠনের প্রতিষ্ঠানের কাজগুলোকে প্রকৃতি অনুযায়ী ভাগ করা হয়। এরপর প্রতিটি বিভাগের দায়িত্ব একেকজন বিশেষজ্ঞ ব্যক্তিকে দেওয়া হয়। এতে কাজে বিশেষায়ণের সুযোগ তৈরি হয়। এক্ষেত্রে বিশেষজ্ঞরা নির্বাহীর দায়িত্ব পালন করে। - উদ্দীপকের জনাব সাহেদ একটি কোম্পানির ব্যবস্থাপক। তিনি কাজের সুবিধার্থে প্রতিষ্ঠানের কাজগুলোকে বিভিন্ন ভাগে ভাগ করেন। এরপর প্রতিটি বিভাগের দায়িত্ব একেকজন বিশেষজ্ঞ ব্যক্তিকে দেন। এক্ষেত্রে বিশেষজ্ঞগণ তাদের বিভাগে নির্বাহী হিসেবে দায়িত্ব পালন করেন। এতে বিশেষজ্ঞগণ স্বাধীনভাবে তাদের জ্ঞান ও দক্ষতাকে কাজে লাগাতে পারে। ফলে প্রতিষ্ঠানের কাজ সুষ্ঠুভাবে সম্পাদিত হয়। এসব বৈশিষ্ট্যের সাথে কার্যভিত্তিক সংগঠনের মিল আছে। সুতরাং, উদ্দীপকের প্রতিষ্ঠানটিতে কার্যভিত্তিক সংগঠন কাঠামো অনুসরণ করা হয়।"
        },
        {
          "label": "ঘ",
          "question": "সংগঠনের যে নীতির সঠিক প্রয়োগের অভাবে প্রতিষ্ঠানে বিশৃঙ্খলার সৃষ্টি হয় তা দূর করার জন্য তোমার সুপারিশ পেশ করো।",
          "explanation": "উদ্দীপকের কোম্পানিতে বিশৃঙ্খলা, দূর করতে হলে দায়িত্ব ও কর্তৃত্বের ভারসাম্য নীতি এবং কাম্য তত্ত্বাবধান পরিসর নীতির যথাযথ অনুসরণ করতে হবে। দায়িত্ব দেওয়ার পাশাপাশি প্রয়োজনীয় কর্তৃত্ব ও ক্ষমতা দেওয়া হলো দায়িত্ব ও কর্তৃত্বের ভারসাম্য নীতির মূল কথা। যেকোনো কর্মীকে কাজের দায়িত্বের সাথে যথাযথ কর্তৃত্ব দিলে কাজটি সঠিকভাবে সম্পন্ন হয়। আবার, একজন কর্মকর্তার অধীনে কতজন অধস্তন কাজ করবে তা নির্ধারণ করে কাম্য তত্ত্বাবধান পরিসর নীতি। উদ্দীপকের জনাব সাহেদ তার প্রতিষ্ঠানে কার্যভিত্তিক সংগঠন কাঠামো অনুসরণ করেন। এজন্য তিনি প্রতিষ্ঠানের প্রতিটি বিভাগের দায়িত্ব একেকজন বিশেষজ্ঞ ব্যক্তিকে দেন। কিন্তু বিশেষজ্ঞ ব্যক্তিরা কোনো কর্তৃত্ব ও ক্ষমতা ভোগ করে না। আগায়, তার প্রতিষ্ঠানের বিভিন্ন স্তরে কার অধীনে কতজন কর্মী কাজ করবে তা নির্দিষ্ট নেই। এতে প্রতিষ্ঠানে বিশৃঙ্খলাপূর্ণ পরিবেশ তৈরি হয়। উদ্দীপকের বিশেষজ্ঞ কর্মীদেরকে দায়িত্ব দেওয়া হলেও কর্তৃত্ব ও ক্ষমতা দেওয়া হয়নি। এতে তারা কোনো সিদ্ধান্ত নিতে গেলে সমস্যায় পড়েন। এছাড়া কর্তৃত্ব না থাকায় তাদের অধস্তন কর্মীদের নিয়ন্ত্রণ করা কঠিন হয়ে যায়। তাই তাদের যথাযথ ক্ষমতা ও কর্তৃত্ব দিতে হবে। অন্যদিকে, কার অধীনে কতজন অধস্তন কাজ করবে তা নির্দিষ্ট না থাকায় ঊর্ধ্বতন কর্মকর্তা যথাযথভাবে কর্মীদের কাজ তদারকি করতে পারেন না। এক্ষেত্রে ঊর্ধ্বতনের যোগ্যতা ও দক্ষতা অনুযায়ী নিদিষ্ট সংখ্যক কর্মী তার অধীনে দিলে যথাযথ তত্ত্বাবধান সম্ভব হবে। তাই বলা যায়, দায়িত্ব ও কর্তৃত্বের ভারসাম্য নীতি এবং কাম্য তত্ত্বাবধান পরিসর নীতি অনুসরণ করলে প্রতিষ্ঠানটিতে শৃঙ্খলা ফিরে আসবে।"
        }
      ]
    },
    {
      "number": "7",
      "uddipok": "মিডল্যান্ড লি. এর সকল কর্মচারী প্রত্যেকে তার ঊর্ধ্বতন কর্মকর্তার আদেশ-নির্দেশ পালন করে। আবার ওপর থেকে শুরু করে নিচ পর্যন্ত প্রত্যেক বিভাগ, উপবিভাগ ও ব্যক্তির কাজ এমনভাবে একে অন্যের সাথে সংযুক্ত, যাতে কোনো কর্মীই এর বাইরে না থাকে। ফলে আদেশ দান ও বাস্তবায়ন সহজ হয় এবং দলীয় প্রচেষ্টা জোরদার হয়।",
      "tag": "GCCC 25",
      "sub_questions": [
        {
          "label": "ক",
          "question": "সংগঠন কাকে বলে?",
          "explanation": "নির্দিষ্ট লক্ষ্য অর্জনে একাধিক ব্যক্তির সংঘবদ্ধতা এবং পারস্পরিক সম্পর্ক নির্ধারণ করার কাঠামোবদ্ধ ও প্রাতিষ্ঠানিক রূপকে সংগঠন বলে।"
        },
        {
          "label": "খ",
          "question": "সংগঠনে নির্দেশনার ঐক্য গুরুত্বপূর্ণ কেন?",
          "explanation": "একই ধরনের নির্দেশনার, মাধ্যমে কর্মীদের কাজ করতে বলা হলে, সেটিকে নির্দেশনার ঐক্য বলা হয়। প্রতিষ্ঠানে সব শ্রেণি ও বিভাগের কর্মীদের একই রকম দিকনির্দেশনা দিতে হয়। এতে প্রতিষ্ঠানের সবাই একই উদ্দেশ্যে কাজ করেন। আর কাজের ধরন ও পদ্ধতি একই হলে দ্রুত কাজ সম্পাদন করা যায়। এতে যথাসময়ে মানসম্মত কাজ নিশ্চিত করা যায়। তাই প্রতিষ্ঠানে নির্দেশনার ঐক্য নীতি গুরুত্বপূর্ণ।"
        },
        {
          "label": "গ",
          "question": "উদ্দীপকে কোন ধরনের সংগঠনের কথা বলা হয়েছে? ব্যাখ্যা করো।",
          "explanation": "উদ্দীপকে সরলরৈখিক সংগঠন কাঠামোর কথা বলা হয়েছে। এ সংগঠনে কর্তৃত্ব রেখা ধারাবাহিকভাবে প্রতিষ্ঠানের উচ্চ পর্যায় থেকে নিচের পর্যায়ে নেমে আসে। আবার, এ সংগঠনে জবাবদিহিতা নিম্ন পর্যায় থেকে উচ্চ পর্যায়ে প্রবাহিত হয়। এক্ষেত্রে অধীনস্থ কর্মী তার ঊর্ধ্বতনের সব আদেশ-নির্দেশ মেনে চলে। উদ্দীপকের মিডল্যান্ড লি.-এর সকল কর্মচারীরা তাদের ঊর্ধ্বতনের আদেশ-নির্দেশ মেনে চলেন। প্রতিষ্ঠানটির ওপরের স্তর থেকে নিচ পর্যন্ত প্রতিটি বিভাগ, উপবিভাগ ও ব্যক্তি পরস্পরের সাথে সংযুক্ত। এক্ষেত্রে কর্তৃত্বরেখা সরলরেখার আকারে ওপর থেকে নিচের পর্যায়ে আসে। এজন্য প্রতিষ্ঠানটিতে ওপরের স্তরের নির্দেশনা অনুযায়ী নিচের স্তরের কর্মীরা কাজ করে। এছাড়া সম্পাদিত কাজের জন্য প্রত্যেককে পর্যায়ক্রমে উচ্চ স্তরের কাছে জবাবদিহি করতে হয়। সরলরৈখিক সংগঠনে এরূপ কর্তৃত্ব রেখা দেখা যায়। সুতরাং, উদ্দীপকের প্রতিষ্ঠানটি সরলরৈখিক সংগঠন কাঠামো অনুসরণ করছে।"
        },
        {
          "label": "ঘ",
          "question": "যে নীতি উদ্দীপকের প্রতিষ্ঠানে দলীয় প্রচেষ্টাকে জোরদার করে তার যথার্থতা বিশ্লেষণ করো।",
          "explanation": "উদ্দীপকের প্রতিষ্ঠানে 'জোড়া মই শিকলের নীতি' দলীয় প্রচেষ্টা জোরদারে যথার্থ ভূমিকা রেখেছে বলে আমি মনে করি। এ নীতির আলোকে ধাপে ধাপে কর্তৃত্ব সর্বোচ্চ স্তর থেকে সর্বনিম্ন স্তরে আসে। এর মাধ্যমে প্রতিটি বিভাগ, উপবিভাগ ও ব্যক্তিকে পরস্পরের সাথে সংযুক্ত করা হয়। এতে কেউ কর্তৃত্বরেখার বাইরে না থাকার কারণে আদেশ-নির্দেশ বাস্তবায়ন করা সহজ হয়। উদ্দীপকের মিডল্যান্ড লি.-এ সরলরৈখিক সংগঠন কাঠামো অনুসরণ করা হয়। প্রতিষ্ঠানটির প্রতিটি বিভাগ, উপবিভাগ ও ব্যক্তি একে অন্যের সাথে সংযুক্ত। কোনো কর্মী এ সংযোগরেখার বাইরে নেই। ফলে ঊর্ধ্বতনের আদেশ দান সহজ হয়। এক্ষেত্রে ঊর্ধ্বতনরা সহজেই তাদের আদেশ বাস্তবায়ন করতে পারেন। এর মাধ্যমে প্রতিষ্ঠানটিতে দলীয় প্রচেষ্টাও জোরদার হয়। মিডল্যান্ড লি. জোড়া মই শিকল 'নীতির মাধ্যমে প্রতিষ্ঠানের সকলকে সংযুক্ত রেখেছে। এ নীতির অনুসরণে প্রতিষ্ঠানে পর্যায়ক্রমিক কর্তৃত্ব নিশ্চিত হয়। এতে সবাই পরস্পর যুক্ত থাকায় কাজে ধারাবাহিকতা বজায় থাকে। এজন্য বিভাগীয় কাজগুলোতেও সমন্বয় হয়। এছাড়া প্রত্যেকে তার কাজের জন্য ঊর্ধ্বতনের কাছে জবাবদিহিতা করে। ফলে কাজে বিশৃঙ্খলা তৈরি হয় না। এর মাধ্যমে প্রতিষ্ঠানে, সকলে একই উদ্দেশ্য অর্জনে সচেষ্ট থাকে। এভাবে প্রতিষ্ঠানটিতে দলীয় প্রচেষ্টা জোরদার হয়। তাই বলা যায়, জোড়া মই শিকল নীতি উদ্দীপকের প্রতিষ্ঠানের দলীয় প্রচেষ্টাকে জোরদার করে।"
        }
      ]
    },
    {
      "number": "8",
      "uddipok": "মিসেস রিতা 'কিউ' বলপেন লি. এর মানবসম্পদ ব্যবস্থাপক। কোনো পদ শূন্য হলেই তিনি পদোন্নতির মাধ্যমে পূরণ করার চেষ্টা করেন অথবা মালিকের বা কর্মকর্তাগণের আত্মীয়-স্বজনদের মধ্য হতে কাউকে নিয়োগ দেন। এতে সকল কর্মকর্তা এবং মালিকপক্ষ বেশ খুশি। অথচ ক্রমে ক্রমে প্রতিষ্ঠান লাভের পরিবর্তে লোকসানের দিকে ধাবিত হচ্ছে।",
      "tag": "GCCC 25",
      "sub_questions": [
        {
          "label": "ক",
          "question": "পদোন্নতির ভিত্তি কয়টি?",
          "explanation": "পদোন্নতির ভিত্তি ৩টি। যথা: জ্যেষ্ঠতা, যোগ্যতা, জ্যেষ্ঠতা ও যোগ্যতা।"
        },
        {
          "label": "খ",
          "question": "প্রশিক্ষণ কর্মীদের দক্ষতা বৃদ্ধি করে-ব্যাখ্যা করো।",
          "explanation": "সুষ্ঠুভাবে কাজ সম্পাদনের জন্য কর্মীদের যে প্রক্রিয়ায় জ্ঞান ও দক্ষতার উন্নয়ন করানো হয়, তাকে প্রশিক্ষণ বলে। প্রশিক্ষণের মাধ্যমে কর্মী কোনো নির্দিষ্ট বিষয়ে হাতেকলমে শিক্ষা লাভকরে। এতে সে উক্ত কাজ করার এ ক্ষমতা অর্জন করে। এর মাধ্যমে সে সংশ্লিষ্ট কাজে দক্ষতা অর্জন করে। এভাবে প্রশিক্ষণ কর্মীদের দক্ষতা বৃদ্ধি করে।"
        },
        {
          "label": "গ",
          "question": "উদ্দীপকে মানবসম্পদ ব্যবস্থাপক কোন ধরনের উৎস থেকে কর্মী সংগ্রহ করেছেন? ব্যাখ্যা করো।",
          "explanation": "উদ্দীপকের মানবসম্পদ ব্যবস্থাপক অভ্যন্তরীণ উৎস থেকে কর্মী সংগ্রহ করেন। এ পদ্ধতিতে প্রতিষ্ঠানের ভেতর থেকে কর্মী সংগ্রহ করা হয়। এক্ষেত্রে বর্তমান কর্মীদের পদোন্নতি বা তাদের সুপারিশে কর্মী সংগ্রহ করে শূন্যপদ পূরণ করা হয়। এতে বিশ্বস্ত ও নির্ভরযোগ্য কর্মী সংগ্রহ করা সম্ভব হয়। উদ্দীপকের মিসেস রিতা 'কিউ' বলপেন লি.-এর মানবসম্পদ ব্যবস্থাপক। কোনো পদ শূন্য হলে তিনি পদোন্নতির মাধ্যমে তা পূরণের চেষ্টা করেন। আবার, মালিক বা কর্মকর্তাদের আত্মীয়-স্বজনের মধ্য থেকেও কর্মী নিয়োগ দেন। এতে প্রতিষ্ঠানের ভেতর থেকেই কর্মী সংগ্রহ করে শূন্যপদ পূরণ করা হচ্ছে। এর মাধ্যমে কোনো আনুষ্ঠানিকতা ছাড়াই প্রতিষ্ঠানটি কর্মী সংগ্রহ করতে পারছে। এভাবে কর্মী সংগ্রহ করার সাথে অভ্যন্তরীণ উৎসের মিল আছে। সুতরাং, 'কিউ' বলপেন লি.-এ কর্মী সংগ্রহের অভ্যন্তরীণ উৎস ব্যবহার করা হয়।"
        },
        {
          "label": "ঘ",
          "question": "কর্মী সংগ্রহের উৎস পরিবর্তন ব্যবসায়ে লাভ আনয়নে সক্ষম-উদ্দীপকের আলোকে ব্যাখ্যা করো।",
          "explanation": "উদ্দীপকে প্রতিষ্ঠানটিতে কর্মী সংগ্রহের অভ্যন্তরীণ উৎস থেকে বাহ্যিকে পরিবর্তন ব্যবসায়ে লাভ আনয়নে সক্ষম হবে বলে আমি মনে করি। বাহ্যিক উৎসের মাধ্যমে প্রতিষ্ঠানের প্রত্যক্ষ তত্ত্বাবধানে বাইরে থেকে কর্মী সংগ্রহ করা হয়। এতে নতুন কর্মসংস্থান হয়। আবার, যোগ্য ও দক্ষ কর্মী পাওয়া যায়। এক্ষেত্রে স্বজনপ্রীতি ও প্রশাসনিক জটিলতা কম হয়। উদ্দীপকে মিসেস রিতা একজন ব‍্যবস্থাপক। তিনি কর্মী সংগ্রহে অভ্যন্তরীণ উৎস ব্যবহার করেন। এক্ষেত্রে তিনি পদোন্নতি বা সুপারিশের মাধ্যমে কর্মী নিয়োগ দেন। এতে তার প্রতিষ্ঠানটিতে যোগ্য কর্মীর অভাব পরিলক্ষিত হচ্ছে। ফলে তার প্রতিষ্ঠানটি ক্রমে ক্রমে লাভের পরিবর্তে লোকসানের দিকে ধাবিত হচ্ছে। এ অবস্থায় মিসেস রিতার প্রতিষ্ঠানটির জন্য বাহ্যিক উৎস থেকে কর্মী সংগ্রহ যৌক্তিক হবে। কারণ এ উৎসের ক্ষেত্রে বিভিন্ন পরীক্ষার মাধ্যমে যোগ্যতা, দক্ষতা ও মেধা যাচাই করার সুযোগ থাকবে। এতে সময় বেশি লাগলেও প্রতিষ্ঠানটির জন্য উপযুক্ত কর্মী পাওয়া যাবে। এছাড়া প্রতিষ্ঠানটিতে নতুন কর্মসংস্থানের সুযোগও তৈরি হবে। ফলে নতুন কর্মীরা নিজেদের মেধা ও সৃজনশীলতার বিকাশের সুযোগ পাবে। এতে প্রতিষ্ঠানটির কাজের মান উন্নত হবে ও গ্রাহক সন্তুষ্টি বাড়বে। ফলে প্রতিষ্ঠানটি সহজেই অধিক মুনাফা অর্জন করতে সক্ষম হবে। তাই বলা যায়, কর্মী সংগ্রহ বাহ্যিক উৎসের ব্যবহার উদ্দীপকের ব্যবসায়টিতে লাভআনয়নে সক্ষম।"
        }
      ]
    },
    {
      "number": "9",
      "uddipok": "জনাব শিহাব ডেলটা ব্যাংকে সদ্য নিয়োগপ্রাপ্ত একজন কর্মকর্তা। তাকে পর্যায়ক্রমে বিভিন্ন বিভাগে কাজের জন্য পদায়ন করা হয়। তাছাড়া তার চাকরিও স্থায়ী হয়েছে। প্রশাসন এখন তাকে পদোন্নতির মনোনয়ন দেওয়ার কথা চিন্তা করছেন। এ প্রেক্ষিতে কিছু সিনিয়র কর্মকর্তার মনে অসন্তোষ সৃষ্টি হয়েছে।",
      "tag": "GCCC 25",
      "sub_questions": [
        {
          "label": "ক",
          "question": "মানবসম্পদ ব্যবস্থাপনা কী?",
          "explanation": "ফলপ্রসূতার সাথে প্রতিষ্ঠানের লক্ষ্য অর্জনের জন্য দক্ষ কর্মী বাহিনী সংগ্রহ, নির্বাচন নিয়োগও উন্নয়নসহ জনশক্তির ব্যবস্থাপনাকে মানবসম্পদ ব্যবস্থাপনা বলে।"
        },
        {
          "label": "খ",
          "question": "\"প্রশিক্ষণ কর্মীর মনোবল বৃদ্ধি করে\"- ব্যাখ্যা করো।",
          "explanation": "প্রশিক্ষণ কর্মীর মনোবল বাড়াতে সহায়তা করে। প্রশিক্ষণের মাধ্যমে কর্মীদের জ্ঞান ও দক্ষতার উন্নয়ন ঘটানো হয়। এর মাধ্যমে কর্মী কোন কাজ কীভাবে করতে হবে তা সম্পর্কে পরিপূর্ণ ধারণা পায়। এতে কাজের প্রতি তাদের আত্মবিশ্বাস বাড়ে ও তারা প্রতিষ্ঠানের প্রতি ইতিবাচক থাকে। এসবের মাধ্যমে প্রশিক্ষণ কর্মীর মনোবল বৃদ্ধি করে।"
        },
        {
          "label": "গ",
          "question": "উদ্দীপকে প্রশিক্ষণের কোন পদ্ধতি অনুসরণ করা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে \"অন দ্য জব ট্রেনিং\" পদ্ধতি অনুসরণ করা হয়েছে। অন দ্য জব ট্রেনিং পদ্ধতিতে কর্মীকে তার কর্মস্থলেই বাস্তব কাজের মাধ্যমে বিভিন্ন বিভাগের কাজ শিখতে দেওয়া হয়। এতে সে নিজের দায়িত্ব ও কাজের পরিবেশ সম্পর্কে সরাসরি অভিজ্ঞতা লাভ করে। উদ্দীপকে জনাব শিহাবকে \"পর্যায়ক্রমে বিভিন্ন বিভাগে কাজের জন্য পদায়ন\" করা হয়েছে, যা স্পষ্টভাবে অন দ্য জব ট্রেনিং-এর বৈশিষ্ট্য বহন করে। এভাবে কাজ করতে করতে তিনি প্রতিষ্ঠান সম্পর্কে গভীর জ্ঞান অর্জন করেছেন এবং তার দক্ষতার উন্নতি ঘটেছে, যার ফলস্বরূপ তার চাকরি স্থায়ী হয়েছে এবং পদোন্নতির জন্য মনোনয়ন বিবেচনায় নেওয়া হচ্ছে।"
        },
        {
          "label": "ঘ",
          "question": "মি. শিহাবকে পদোন্নতি দেওয়ার সিদ্ধান্তের যৌক্তিকতা মূল্যায়ন করো।",
          "explanation": "জনাব শিহাবকে যোগ্যতাভিত্তিক পদোন্নতি দেওয়ার সিদ্ধান্তের যৌক্তিকতা রয়েছে বলে আমি মনে করি। এ পদ্ধতিতে কর্মীর যোগ্যতা ও মেধার ভিত্তিতে পদোন্নতি দেওয়া হয়। এক্ষেত্রে প্রতিষ্ঠানে কর্মীর চাকরির সময় বিবেচনা করা হয়না। এরূপ পদোন্নতির মাধ্যমে কর্মীরা কাজে উৎসাহী হন। উদ্দীপকে জনাব শিহাব ডেলটা ব্যাংকে সদ্য নিয়োগপ্রাপ্ত: একজন কর্মকর্তা। তিনি এর বিভিন্ন বিভাগে কাজ করে দক্ষতা অর্জন করেছেন এবং স্থায়ীভাবে নিয়োগ পেয়েছেন। তাই প্রশাসন এখন তাকে পদোন্নতি দেওয়ার কথা চিন্তা করছেন। এ প্রেক্ষিতে কিছু সিনিয়র কর্মকর্তার মনে অসন্তোষ সৃষ্টি হয়েছে। এটি যোগ্যতাভিত্তিক পদোন্নতির সাথে সম্পর্কিত। ডেলটা ব্যাংকে যোগ্যতাভিত্তিক পদোন্নতি দেওয়ায় জনাব শিহাবের দক্ষতা ও যোগ্যতা প্রাধান্য পায়। ফলে তিনি সন্তুষ্ট হন। এতে তিনি কাজের প্রতি আরও আগ্রহী হবেন। এক্ষেত্রে জুনিয়র কর্মী হিসেবে তিনি যোগ্যতার মূল্য পাওয়ায় নিজেকে প্রতিষ্ঠানের জন্য গুরুত্বপূর্ণ মনে করবেন। অন্যদিকে, কম যোগ্য কর্মীরা নিজেদের যোগ্যতা বাড়াতে কাজে অধিক মনোযোগী হবেন। এতে প্রতিষ্ঠানের সার্বিক কাজের মান বাড়বে। তাই বলা যায়, উদ্দীপকের প্রতিষ্ঠানে যোগ্যতাভিত্তিক পদোন্নতি দেওয়া যৌক্তিক হয়েছে।"
        }
      ]
    },
    {
      "number": "10",
      "uddipok": "ম্যানেজার মি. আকিব অধস্তনদের প্রতি খুবই সদয় থাকেন। তাদের অভাব-অভিযোগের প্রতি মনোনিবেশ করেন এবং স্নেহ ও মমতার মাধ্যমে কাজ আদায়ের চেষ্টা করেন। কিন্তু এক্ষেত্রে তিনি আশানুরূপ ফল পাচ্ছেন না। তাই তিনি নেতৃত্বের ধরনে পরিবর্তন আনার চিন্তা করছেন। যেখানে সকল বিষয়ে অধস্তনদের সাথে আলাপ-আলোচনার মাধ্যমে সিদ্ধান্ত গ্রহণ করবেন। ফলাফল ইতিবাচক হবে বলে তিনি আশাবাদী।",
      "tag": "GCCC 25",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "সদস্যদের প্রভাবিত করে তাদের সর্বোচ্চ, সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "একজন নেতাকে দূরদর্শী হতে হয় কেন?",
          "explanation": "ভবিষ্যৎ সম্পর্কে ধারণা করার ক্ষমতা বা কল্পনাশক্তি থাকাই হলো নেতার দূরদর্শিতা। ভবিষ্যৎ অনুমান করতে পারলে একজন নেতা সময় উপযোগী সিদ্ধান্ত নিতে পারেন। এক্ষেত্রে নেড়া সম্ভাব্য করণীয় আগে থেকেই নির্ধারণ করে রাখতে পারেন। তাই একজন নেতাকে দূরদর্শিতার অধিকারী হতে হয়।"
        },
        {
          "label": "গ",
          "question": "উদ্দীপকের প্রথম পর্যায়ে মি. আকিবের নেতৃত্বের ধরন কীরূপ ছিল? ব্যাখ্যা করো।",
          "explanation": "উদ্দীপকের প্রথম পর্যায়ে মি. আকিব পিতৃসুলভ নেতৃত্ব অনুসরণ করেছেন। এ নেতৃত্বে নেতা কর্মীদের সাথে পিতার মতো আচরণ করেন। তিনি সবসময় অধস্তনদের প্রতি আন্তরিক থাকেন। এক্ষেত্রে প্রতিষ্ঠানের লক্ষ্য অর্জনে তিনি কঠোর হলেও স্নেহ ও মমতার মাধ্যমে তিনি তাদের থেকে কাজ আদায়ের চেষ্টা করেন। এতে তিনি কর্মীদের কাছে শ্রদ্ধা ও আস্থাভাজন হয়ে ওঠেন। উদ্দীপকের মি. আকিব অধস্তনদের সাথে সদয় থাকেন। তাদের অভাব-অভিযোগ মনোযোগ দিয়ে শোনেন। তাদের সাথে সবসময় ভালো আচরণ করেন। এজন্য তিনি পিতার মতো স্নেহ ও মমতা দিয়ে কর্মীদের থেকে কাজ আদায়ের চেষ্টা করেন। এতে কর্মীরা তার প্রতি সন্তুষ্ট থাকে। এসব বৈশিষ্ট্য পিতৃসুলভ নেতৃত্বের সাথে সামঞ্জস্যপূর্ণ। তাই বলা যায়, উদ্দীপকে প্রথম পর্যায়ে মি. আকিব পিতৃসুলভ নেতৃত্ব অনুসরণ করেছেন।"
        },
        {
          "label": "ঘ",
          "question": "নেতৃত্বের ধরন পরিবর্তনের সিদ্ধান্ত মি. আকিবের প্রতিষ্ঠানে ইতিবাচক ফল বয়ে আনবে-উদ্দীপকের আলোকে বিশ্লেষণ করো।",
          "explanation": "পিতৃসুলভ থেকে গণতান্ত্রিক নেতৃত্বে পরিবর্তনের সিদ্ধান্ত মি. আকিবের প্রতিষ্ঠানে ইতিবাচক ফল বয়ে আনবে বলে আমি মনে করি। গণতান্ত্রিক নেতৃত্বে নেতা সব ক্ষমতা নিজের হাতে না রেখে অধীনস্থদের প্রয়োজনীয় কর্তৃত্ব দেন। তিনি কর্মীদের সাথে আলাপ-আলোচনা করে সিদ্ধান্ত নেন। এতে নেতার প্রতি কর্মীদের ইতিবাচক ধারণা তৈরি হয় এবং কাজের প্রতি তাদের মনোবল বেড়ে যায়। উদ্দীপকের মি. আকিব তার প্রতিষ্ঠানে পিতৃসুলভ নেতৃত্ব অনুসরণ করেন। এক্ষেত্রে প্রতিষ্ঠানের সব সিদ্ধান্ত তিনিই নেন। এ কারণে তিনি আশানুরূপ ফল পাচ্ছেন না। তাই তিনি নেতৃত্বের ধরনে পরিবর্তন আনতে চান। এর মাধ্যমে তিনি অধস্তনদের সাথে পরামর্শ করে সিদ্ধান্ত নেবেন। এতে ফলাফল ইতিবাচক হবে বলে তিনি আশাবাদী। পরবর্তীতে মি. আকিব গণতান্ত্রিক নেতৃত্ব অনুসরণের চিন্তা করছেন। এ নেতৃত্বে তার কর্মীরা তাদের মতামত দেওয়ার সুযোগ পাবে। তাই প্রতিষ্ঠানের করণীয় সম্পর্কে তারা পরামর্শ দিতে পারবে। এতে প্রতিষ্ঠানকে তারা নিজের মনে করবে। ফলে প্রতিষ্ঠানে তারা আন্তরিকতার সাথে আগ্রহ নিয়ে কাজ করে। এতে প্রতিষ্ঠান সহজে সফলতা অর্জন করতে পারবে। তাই বলা যায়, গণতান্ত্রিক নেতৃত্ব অনুসরণ মি. আকিবের প্রতিষ্ঠানে ইতিবাচক ফল বয়ে আনবে।"
        }
      ]
    },
    {
      "number": "11",
      "uddipok": "মি. আমান একজন সফল ব্যবসায়ী। তিনি বছরের শুরুতে সারা বছরের উৎপাদন ও বিক্রয়ের, পরিমাণ নির্ধারণ করে সে অনুযায়ী ব্যবস্থাপনার যাবতীয় কাজগুলো সম্পাদন করেন এবং কোনো বিচ্যুতি ঘটলে তার কারণ নির্ধারণ করে করণীয় ঠিক করেন এবং আশানুরূপ ফল পেয়ে থাকেন।",
      "tag": "GCCC 25",
      "sub_questions": [
        {
          "label": "ক",
          "question": "বাজেট কী?",
          "explanation": "বাজেট হলো ভবিষ্যতের কোনো কাজের সংখ্যাভিত্তিক পরিকল্পনা। উদাহরণ: যদি একটি প্রতিষ্ঠানের ২০২০ সালের বিক্রির লক্ষ্যমাত্রা ১০০ কোটি টাকা নির্ধারণ করা হয়, তবে তা প্রতিষ্ঠানটির বিক্রয় বাজেট।"
        },
        {
          "label": "খ",
          "question": "নিয়ন্ত্রণকে কালান্তিক কাজ বলা হয় কেন?",
          "explanation": "কালান্তিক কাজ হলো যে কাজ কোনো নির্দিষ্ট সময় পর পর করা হয়। প্রতিষ্ঠানের নিয়ন্ত্রণ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই পরিকল্পনা অনুযায়ী কাজ হচ্ছে কিনা তা যাচাই, বিচ্যুতি নির্ণয় ও সংশোধনমূলক ব্যবস্থা নেওয়া হয়। তাই নিয়ন্ত্রণকে কালাত্তিক কাজ বলা হয়।"
        },
        {
          "label": "গ",
          "question": "মি. আমান বছরের প্রথমে নিয়ন্ত্রণের কোন কাজটি করেন? বর্ণনা করো।",
          "explanation": "নিম্নের অনুরূপঃ মি. জাকারিয়া বছরের শুরুতে নিয়ন্ত্রণ প্রক্রিয়ার আদর্শমান নির্ধারণ ধাপটি অনুসরণ করেছেন। নির্দিষ্ট মানদণ্ডের আলোকে প্রকৃত কার্যফল পরিমাপ করা হলো আদর্শমান। সুষ্ঠুভাবে কোনো কাজ সম্পন্ন করার জন্য কোনো কাজের আদর্শমান নির্ধারণ করতে হয়। এটি নিয়ন্ত্রণের প্রথম পদক্ষেপ। উদ্দীপকে মি. জাকারিয়া অহনা ফার্মাসিউটিক্যালস এর সেলস ম্যানেজার। তিনি বছরের শুরুতে সকল রিজিওনাল ম্যানেজারদের বিক্রয় টার্গেট নির্ধারণ করে দেন। এ লক্ষ্যমাত্রার আলোকে সব রিজওন বা এলাকায় ম্যানেজাররা কাজ করবে। আবার, এ আলোকে যথাযথ পরিকল্পনা প্রণয়ন করা হয়। এছাড়া নির্দিষ্ট সময় পরপর অর্জিত লক্ষ্যমাত্রা পরিমাপের ক্ষেত্রে এটিকে ভিত্তি হিসেবে ধরা হবে। বৈশিষ্ট্যানুযায়ী বিক্রয় লক্ষ্যমাত্রা নির্ধারণ নিয়ন্ত্রণ প্রক্রিয়া আদর্শমান ধাপের সাথে মিলে যায়। সুতরাং, মি. জাকারিয়া বছরের শুরুতে আদর্শমান নির্ধারণ ধাপটি অনুসরণ করেছেন।"
        },
        {
          "label": "ঘ",
          "question": "\"নিয়ন্ত্রণের পদক্ষেপ অনুসরণেই মি. আমানের সফলতা আসে\"-উদ্দীপকের আলোকে বিশ্লেষণ করো।",
          "explanation": "\"নিয়ন্ত্রণের পদক্ষেপ অনুসরণেই মি. আমানের সফলতা আসে\"-উক্তিটি যৌক্তিক বলে আমি মনে করি। নিয়ন্ত্রণ প্রক্রিয়ায় প্রথমে পরিকল্পিত টার্গেট বা আদর্শমান প্রতিষ্ঠা করা হয়। এর পরবর্তী ধাপে পরিকল্পনা অনুযায়ী কতটুকু কাজ হয়েছে তা মূল্যায়ন করা হয়। এরপর আদর্শমানের সাথে তুলনা করা হয়। সবশেষে ত্রুটি-বিচ্যুতি নির্ণয় ও সংশোধনমূলক ব্যবস্থা নেওয়া হয়। উদ্দীপকের মি. আমান একজন সফল ব্যবসায়ী। তিনি বছরের শুরুতে সারা বছরের উৎপাদন ও বিক্রির পরিমাণ নির্ধারণ করেন। এরপর সে অনুযায়ী ব্যবস্থাপনার যাবতীয় কাজ করেন। কাজে কোনো বিচ্যুতি থাকলে তিনি কারণ চিহ্নিত করে সংশোধনের ব্যবস্থা নেন। এতে তিনি আশানুরূপ ফল পান। মি. আমানের কার্যক্রমে নিয়ন্ত্রণের পদক্ষেপসমূহের যথাযথ ব্যবহার লক্ষ করা যায়। তিনি উৎপাদন ও বিক্রয় শুরু হওয়ার আগেই এর নির্দিষ্ট লক্ষ্যমাত্রা বা আদর্শমান নির্ধারণ করেন। এরপর তিনি নির্দিষ্ট সময় পর পর প্রকৃত উৎপাদন ও বিক্রয়ের পরিমাণ নির্ণয় করেন। এক্ষেত্রে তিনি আদর্শমান ও অর্জিত মানের মধ্যে তুলনা করে বিচ্যুতি চিহ্নিত করেন। এছাড়া কোনো বিচ্যুতি হলে তার কারণ খুঁজে সংশোধনমূলক ব্যবস্থা নেন। এভাবে তার প্রতিষ্ঠানের কাজগুলো সঠিকভাবে সম্পাদিত হয়। ফলে তার প্রতিষ্ঠানে সহজেই লক্ষ্যমাত্রা অর্জন হয়। তাই বলা যায়, মি. আমান নিয়ন্ত্রেণের পদক্ষেপসমূহ অনুসরণ করে সফল হয়েছেন।"
        }
      ]
    }
  ]
}