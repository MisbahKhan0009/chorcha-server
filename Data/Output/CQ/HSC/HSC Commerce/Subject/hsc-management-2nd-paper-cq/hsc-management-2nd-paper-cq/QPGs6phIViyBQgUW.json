{
  "title": "যশোর বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব রিমন ‘শক্তি সিমেন্ট লি’ এর কারখানা ব্যবস্থাপক হিসেবে কর্মরত। প্রতিষ্ঠানের মৌলিক উদ্দেশ্য ও পরিকল্পনা বাস্তবায়নের জন্য তিনি নিজস্ব বিভাগীয় পরিকল্পনা তৈরি করে অধীনস্থ ইউনিটসমূহকে বাস্তবায়নের নির্দেশ দেন। কর্মীদের দাবি-দাওয়া ও সমস্যার প্রতি তিনি খুবই সহানুভূতিশীল। অন্যদিকে, জনাব করিম, জনাব রিমনের অধীনে থেকে শ্রমিক-কর্মীদের কাজের তদারক করেন এবং প্রতিষ্ঠানের উদ্দেশ্য ও পরিকল্পনা বাস্তবায়ন করেন। জনাব রিমনও জনাব করিমকে বিভিনড়ব কাজে আন্তরিক সহযোগিতা করেন। অর্পিত দায়িত্ব পালনের পাশাপাশি জনাব করিমকে মাঝে মাঝে নিজস্ব পরিকল্পনাও তৈরি করতে হয়। প্রাতিষ্ঠানিক সাফল্য অর্জনে তাঁরে উভয়ের কর্মকান্ড গুরুত্বপূর্ণ ভূমিকা পালন করে।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে যে স্তরে উদ্দেশ্য দীর্ঘমেয়াদী পরিকল্পনা কৌশল ও নীতি নির্ধারণ করা হয় তাকে প্রশাসন বলে।"
        },
        {
          "label": "খ",
          "question": "",
          "explanation": "ব্যবস্থাপনার পারস্পরিক নির্ভরশীল ও ধারাবাহিক কার্যসমষ্টিকে ব্যবস্থাপনা প্রক্রিয়া বলে। ব্যবস্থাপনার কাজ পরিকল্পনা দিয়ে শুরু হয়ে সংগঠিতকরন,কর্মীসংস্থান,নির্দেশনা,প্রেষণা, সমন্বয় ও নিয়ন্ত্রণের মাধ্যমে শেষ হয়। এর মাধ্যমে প্রাপ্ত ফলাফলের ওপর ভিত্তি করে আবার নতুন পরিকল্পনা নিতে হয়। এভাবে ব্যস্থাপনার কাজ সমূহ চলমান ধারায় আবর্তিত হয় বলে একে একটি চলমান প্রক্রিয়া হিসেবে গণ্য করা হয়।"
        },
        {
          "label": "গ",
          "question": "",
          "explanation": "জনাব লিমনের কাজের সাথে ব্যবস্থাপনার মধ্যস্তরের সাদৃশ্য রয়েছে। যে স্তরের ব্যবস্থাপক উচ্চ পর্যায়ের ব্যবস্থাপক কর্তৃক প্রণীত নীতি ও পরিকল্পনা সমন্বয় ও বাস্তবায়নের জন্য প্রয়োজনীয় পদক্ষেপ নেয় তাকে মধ্যস্তরের ব্যবস্থাপক বলে।  নিম্ন স্তরের ব্যবস্থাপকরা যাতে গৃহীত পরিকল্পনা বাস্তবায়ন করতে পারে সে বিষয় এই স্তর থেকে তদারকি করা হয়। এরা সাধারণত উচ্চপর্যায়ের ব্যবস্থাপকের কাছ থেকে সামগ্রিক কৌশল, লক্ষ্য ও উদ্দেশ্য সম্পর্কে অবগত হন এবং তা নির্দিষ্ট কর্মসূচিতে পরিণত করেন এবং নিম্ন স্তরের ব্যবস্থাপকদের নির্দেশনা দেন। এরা মূলত উচ্চ স্তর ও নিম্নস্তরে ব্যবস্থাপনার মধ্যে সেতুবন্ধন তৈরি করে থাকেন। প্রতিষ্ঠানের বিভাগীয় ব্যবস্থাপক, উপ মহাব্যবস্থাপক, সহকারী মহাব্যবস্থাপক আঞ্চলিক ব্যবস্থাপক প্রভৃতি ব্যক্তি এই স্তরের অন্তর্ভুক্ত।"
        }
      ]
    },
    {
      "number": "2",
      "uddipok": "",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "যে নেতৃত্বে নেতা সদস্যদের উপর বেশি কর্তব্য, কর্তৃত্ব পরায়ন হলেও পিতার মতো সদয় ও কল্যাণকামী হয়ে থাকেন তাকে পিতৃসুলভ নেতৃত্ব বলে।"
        },
        {
          "label": "খ",
          "question": "",
          "explanation": "ভবিষ্যৎ সম্পর্কে ধারণা করার ক্ষমতা বা কল্পনাশক্তি থাকাই হলো নেতার দূরদর্শিতা। ভবিষ্যেক অনুমান করার ক্ষমতা একজন নেতাকে সময়োপযোগী সঠিক সিদ্ধান্ত নিতে সাহায্য করে। এ ক্ষেত্রে সম্ভাব্য করণীয় নেতা আগে থেকেই নির্ধারণ করে রাখতে পারেন। ফলে তিনি সহজেই প্রতিযোগিতায় টিকে থাকতে পারেন।"
        },
        {
          "label": "গ",
          "question": "",
          "explanation": "উদ্দীপকের ভায়াগ্রাম ১ দ্বারা নিম্নগামী যোগাযোগ নির্দেশ করা হয়েছে। এ ধরনের যোগাযোগে সংগঠনের ঊর্ধ্বতন কর্তৃপক্ষ তার অধীনস্থ কর্মীদের নির্দেশ দেন। মূলত উচ্চ স্তরের পক্ষ থেকে কোনো সংবাদ বা তথ্য নিম্ন স্তরে জানাতে এ যোগাযোগ করা হয়। প্রতিষ্ঠানে সাধারণত এ ধরনের যোগাযোগ বেশি করা হয়ে থাকে। উদ্দীপকের ডায়াগ্রাম ১-এ ব্যবস্থাপক ও কর্মীর অবস্থান দেখানো হয়েছে। এক্ষেত্রে ব্যবস্থাপকের কাছ থেকে সরাসরি কর্মীর সাথে যোগাযোগ করা হয়েছে। এতে শুধু ব্যবস্থাপক কর্মীদের যেকোনো তথ্য জানাতে পারবেন। কিন্তু কর্মীরা ব্যবস্থাপকের সাথে যোগাযোগ করতে পারবে না। আবার, প্রতিষ্ঠানের কাজ সম্পর্কিত নির্দেশনা ব্যবস্থাপক সহজে কর্মীদের দিতে পারবে। এভাবে ব্যবস্থাপকের কাছ থেকে অধীনস্থ কর্মীদের কোনো তথ্য জানানো নিম্নগামী যোগাযোগের সাথে সংগতিপূর্ণ। সুতরাং, ডায়াগ্রাম ১-এ ব্যবস্থাপকের সাথে কর্মীর নিম্নগামী যোগাযোগ দেখানো হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ডায়াগ্রামদ্বয়ে উপস্থাপিত নেতৃত্বের গনতান্ত্রিক নেতৃত্ব ধরনটিকে আমিসুপারিশ করব। যে নেতৃত্বে নেতা সব কর্তৃত্ব ক্ষমতা নিজের কাছে কেন্দ্রীভূত না রেখে সদস্য বা কর্মীদের সাথে আলাপ আলোচনা ও পরামর্শ করে কাজ পরিচালনা করেন তাকে গণতান্ত্রিক নেতৃত্ব বলে। এখানে সিদ্ধান্ত নেওয়ার ক্ষেত্রে সদস্যদের সাথে আলাপ আলোচনা করা হয়। এতে কর্মীদের স্বতঃস্ফূর্ততা বজায় থাকে। গণতান্ত্রিক নেতৃত্বে কর্মীরা নিজেদের যোগ্য ব্যক্তি হিসেবে স্বীকৃতি পেতে সমর্থ হন। যে নেতৃত্বে নেতা ক্ষমতা নিজের কাছে কেন্দ্রীভূত করে এককভাবে সিদ্ধান্ত নেন তাকে স্বৈরাচারী নেতৃত্ব বলে। এই নেতৃত্বে নেতা কাজের জন্য কারো কাছে জবাবদিহি করতে বাধ্য থাকেন না। এক্ষেত্রে নেতা কর্মীদের ভয় ভীতি দেখানো ও শাস্তি দেওয়ার মাধ্যমে কাজ আদায়ের চেষ্টা করেন। নেতাকর্মীদের কাছ থেকে নিঃশর্ত আনুগত্য আশা করেন। এখানে উভয়ের মধ্যে গনতান্ত্রিক নেতৃত্ব প্রতিষ্ঠানের জন্য বেশি উপযোগী হবে। কারণ এতে কর্মীরাও অংশগ্রহন করতে পারবে ।"
        }
      ]
    },
    {
      "number": "3",
      "uddipok": "ডায়ামন্ড স্টিল মিলস লি. একটি উৎপাদনমুখী প্রতিষ্ঠান, যার সংগঠন কাঠামোটি কিছু ছোট ছোট বিভাগে বিভক্ত। বিশেষজ্ঞরা নির্বাহী হিসেবে এগুলোতে দায়িত্ব পালন করেন। এভাবে, এটি আন্তর্জাতিক বাজারে দ্রুত জনপ্রিয়তা অর্জন করেছে। কিন্তু গতমাসে হঠাৎ উদ্ভুত শ্রমিক বিক্ষোভে এটি ব্যাপক আর্থিক ক্ষতির মুখোমুখি হয়। সংগঠনটির ব্যবস্থাপনা পরিচালক জনাব ফারুক বিষয়টি তদন্তের জন্য তিন সদস্যবিশিষ্ট দল গঠন করেন।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "কারবার প্রতিষ্ঠানে সংগঠন সদস্যের অনানুষ্ঠানিক সম্পর্কের মাধ্যমে যে সংগঠন কাঠামো সৃষ্টি হয় তাকে অনানুষ্ঠানিক সংগঠন কাঠামো বলে।"
        },
        {
          "label": "খ",
          "question": "",
          "explanation": "বর্তমানে বৃহদায়তন ব্যবসায় জগতে সাংগঠনিক শৃক্মখলা ও বিশেষজ্ঞতা অর্জন এবং সহযোগিতা লাভের উদ্দেশ্যে সরলরৈখিক কর্মকর্তা ও বিশেষজ্ঞ বা পদস্থ কর্মীদের নিয়ে যে নতুন ধনের সংগঠন কাঠামো গড়ে উঠেছে তাকেই সরলরৈখিক ও উপদেষ্টা সংগঠন বলে। এরূপ সংগঠনে উপদেষ্টাগণ শুধু উপদেশ বা পরামর্শ দিয়ে থাকেন সিদ্ধান্ত গ্রহণ বা আদেশ নির্দেশ প্রদানের ক্ষমতা তাদের থাকে না। এক্ষেত্রে সরলরৈখিক কর্মকর্তারাই সমস্ত ব্যবস্থাপকীয় ক্ষমতার অধিকারী এবং উপদেষ্টাদের পরামর্শ বা উপদেশ কার্যকরী করা বা না করা তাদের ইচ্ছার উপর নির্ভর করে। তাই সরল রৈখিক ও উপদেষ্টা সংগঠন কাঠামো সকল ধরনের ব্যবসায়ের জন্য উপযুক্ত নয়"
        },
        {
          "label": "গ",
          "question": "",
          "explanation": "উদ্দীপকে বর্ণিত ডায়মন্ড স্টিল মিলস লি. এর সংগঠন কাঠামোটি কার্যভিত্তিক সংগঠন প্রতিষ্ঠানের কাজের প্রকৃতি অনুযায়ী বিভাগ তৈরি করে প্রতিটি বিভাগের দায়িত্ব ও কর্তৃত্ব এক একজন বিশেষজ্ঞ কর্মীকে দেওয়া হয় যে সংগঠন পদ্ধতিতে তাকে কার্যভিত্তিক সংগঠন বলে। এ ধরনের সংগঠনে বিশেষজ্ঞ কর্মীদের উপদেষ্টা না করে সরাসরি নির্বাহী হিসেবে নিয়োগ দেওয়া হয়। এতে বিশেষজ্ঞ কর্মী সার্বিক দায়িত্বে থাকায় প্রাতিষ্ঠানিক কাজ দক্ষতার সাথে দ্রুত সম্পন্ন হয়ে থাকে। এরূপ সংগঠন কে প্রতিটি বিভাগকে অন্যান্য বিভাগের সাথে কাজ করতে হয় ফলে বিভাগ গুলোর কর্মীদের মধ্যে প্রত্যক্ষ যোগাযোগ হয়। কর্মকর্তাদের দায়িত্ব ও কর্তব্য নির্দিষ্ট থাকলে কর্মীদের কাজে উৎসাহ পান। এরূপ সংগঠনে বিশেষায়নের উপর বিশেষ গুরুত্ব দেওয়া হয়। কর্মীদের যোগ্যতার উপর ভিত্তি করে দায়িত্ব দেওয়া হয়।  ডায়ামন্ড স্টিল মিলস লি. এ হঠাৎ উদ্ভুত শ্রমিক বিক্ষোভে এটি ব্যাপক আর্থিক ক্ষতির মুখোমুখি হয়। সংগঠনটির ব্যবস্থাপনা পরিচালক জনাব ফারুক বিষয়টি তদন্তের জন্য তিন সদস্যবিশিষ্ট দল গঠন করেন। ডায়মন্ড স্টিল মিলস লি. এর এই সংগঠন কাঠামোটি কার্যভিত্তিক সংগঠন ।"
        },
        {
          "label": "ঘ",
          "question": "",
          "explanation": "শ্রমিক বিক্ষোভের ঘটনায় তিন সদস্যবিশিষ্ট দল গঠনের যৌক্তিক কতিপয় ব্যক্তির উপর বিশেষ কোন কাজের বা সিদ্ধান্ত গ্রহণের দায়িত্ব অর্পণ করে যে সংগঠন তাকে কমিটি সংগঠন বলে। কমিটিকে বিভিন্ন নামে আখ্যায়িত করা হয়। যেমন -টিম, বোর্ড, পর্ষদ কমিশন, কাউন্সিল, ইউনিট ইত্যাদি। কাজ সম্পাদনের জন্য কমিটির সদস্যরা নিজেদের মধ্যে মতামত বিনিময় করেন। শুধু কমিটির দায়িত্ব পালন ই এর কোন সদস্যের মুখ্য কাজ নয়। প্রত্যেক সদস্য নিজ নিজ প্রাতিষ্ঠানিক দায়িত্বে নিয়োজিত থাকেন যা তাদের প্রধান কাজ। সাধারণত জরুরী বা বিশেষ পরিস্থিতি মোকাবেলার জন্য। কমিটি গঠন করা হয়। কমিটির স্থায়িত্ব সাধারণত অল্পসময়ের জন্য হয়ে থাকে। কোন বিশেষ সিদ্ধান্ত নেওয়ার জন্য কমিটির সব সদস্য পারস্পরিক আলাপ আলোচনা এবং বিচার-বিশ্লেষণ করে সঠিক সিদ্ধান্তে উপনীত হতে চেষ্টা করেন।  ডায়ামন্ড স্টিল মিলস লি. একটি উৎপাদনমুখী প্রতিষ্ঠান, যার সংগঠন কাঠামোটি কিছু ছোট ছোট বিভাগে বিভক্ত। বিশেষজ্ঞরা নির্বাহী হিসেবে এগুলোতে দায়িত্ব পালন করেন। এভাবে, এটি আন্তর্জাতিক বাজারে দ্রুত জনপ্রিয়তা অর্জন করেছে। কিন্তু গতমাসে হঠাৎ উদ্ভুত শ্রমিক বিক্ষোভে এটি ব্যাপক আর্থিক ক্ষতির মুখোমুখি হয়। সংগঠনটির ব্যবস্থাপনা পরিচালক জনাব ফারুক বিষয়টি তদন্তের জন্য তিন সদস্যবিশিষ্ট দল গঠন করেন। এখানে সমস্যা সমাধানে দল গঠন করা যৌক্তিক ছিল"
        }
      ]
    },
    {
      "number": "4",
      "uddipok": "নিচের ডায়াগ্রামটি লক্ষ করো : ১. খ্রিঃ পূর্ব ৫০০০ অব্দ থেকে হ্রস্টের জন্মের আগ পর্যন্ত: প্রাচীন যুগ ব্যাবিলনীয়, চৈনিক ও গ্রীক সভ্যতার অবদান ২. ০০-১৭৫০ : মধ্যযুগ আল ফারাবি, লুকা প্যাসিওলি এবং ইমাম গাজ্জালির অবদান ৩. ১৭৫০-১৮৫০ : ? তত্ত্ব উদ্ভাবন, যান্ত্রিক আবিষ্কার, বৃহদায়তন উৎপাদন, কর্মী ব্যবস্থাপনার প্রবর্তন, কম্পিউটার ও গণিত শাস্ত্রের উদ্ভাবন। ৪. ১৮৫১-১৯৫০ : শিল্প বিপ্লব পরবর্তী যুগ ৫. ১৯৫১-অদ্যাবধি: আধুনিক কাল ম্যাকগ্রেগর, হার্জবার্গ, কুঞ্জ এবং ও. ডোনেলের অবদান চিত্র: ব্যবস্থাপনার ক্রমবিবর্তন",
      "tag": "JB 19",
      "sub_questions": [
        {
          "label": "ক",
          "question": "ফলাবর্তন কী?",
          "explanation": "ফলাবর্তন হলো যোগাযোগ প্রক্রিয়ার একটি গুরুত্বপূর্ণ ধাপ, যেখানে প্রাপকের কাছ থেকে প্রেরকের উদ্দেশ্যে প্রত্যুত্তর বা প্রতিক্রিয়া ফিরে আসে। অর্থাৎ, কোনো বার্তা পাঠানোর পর প্রাপক সেটি বুঝে তার প্রতিক্রিয়া জানায়—এই প্রতিক্রিয়াকেই ফলাবর্তন বলা হয়।"
        },
        {
          "label": "খ",
          "question": "সর্বজনীনতা বলতে কী বোঝ?",
          "explanation": "সর্বজনীনতা বলতে বোঝায় এমন কোনো ধারণা, নীতি বা বিষয় যা সবার জন্য প্রযোজ্য, সবার মধ্যে বিদ্যমান এবং সর্বত্র গ্রহণযোগ্য। অর্থাৎ, এটি কোনো নির্দিষ্ট ব্যক্তি, গোষ্ঠী বা অঞ্চলের জন্য সীমাবদ্ধ নয়—বরং সর্বসাধারণের কল্যাণ ও প্রয়োগের সাথে সম্পর্কিত। সর্বজনীনতা মানে হলো সবার জন্য প্রযোজ্য ও কল্যাণকর বৈশিষ্ট্য বা নীতি, যা কোনো সীমাবদ্ধতার মধ্যে আবদ্ধ নয়। এটি মানবাধিকার, শিক্ষা, স্বাস্থ্যসেবা ও সামাজিক মূল্যবোধের ক্ষেত্রে বিশেষভাবে গুরুত্বপূর্ণ।"
        },
        {
          "label": "গ",
          "question": "উদ্দীপকে চিহ্নিত তিন নম্বর বক্সটি ব্যবস্থাপনার বিবর্তনের কোন কালকে নির্দেশ করছে? ব্যাখ্যা করো ।",
          "explanation": "তৃতীয় বক্স (১৭৫০–১৮৫০) ব্যবস্থাপনার বিবর্তনের শিল্প বিপ্লব-পূর্ব যুগ নির্দেশ করে। এই সময়ে শিল্প বিপ্লবের সূচনা হয় এবং ব্যবস্থাপনা চিন্তাধারায় মৌলিক পরিবর্তন আসে। বিশেষ করে Adam Smith-এর The Wealth of Nations গ্রন্থে শ্রম বিভাজন ও উৎপাদনশীলতার ধারণা ব্যবস্থাপনার ভিত্তি গড়ে তোলে। এই যুগে যান্ত্রিক আবিষ্কার যেমন বাষ্প ইঞ্জিনের ব্যবহার শুরু হয়, ফলে বৃহদায়তন উৎপাদন ব্যবস্থা গড়ে ওঠে। শ্রমিকদের সংগঠিতভাবে কাজে লাগানো, কাজের সময় নির্ধারণ এবং কর্মী ব্যবস্থাপনার প্রবর্তন এই সময়ের গুরুত্বপূর্ণ বৈশিষ্ট্য। পাশাপাশি গণিত ও পরিসংখ্যানের ব্যবহারও ব্যবস্থাপনার ক্ষেত্রে যুক্ত হতে থাকে। ফলস্বরূপ, ১৭৫০–১৮৫০ সময়কালকে ব্যবস্থাপনার ক্রমবিবর্তনে একটি গুরুত্বপূর্ণ ধাপ হিসেবে ধরা হয়। এটি শিল্প বিপ্লবের ভিত্তি স্থাপন করে এবং পরবর্তী যুগে বৈজ্ঞানিক ব্যবস্থাপনা ও প্রশাসনিক তত্ত্ব বিকাশের পথ প্রশস্ত করে।"
        },
        {
          "label": "ঘ",
          "question": "\"ব্যবস্থাপনার উন্নয়নে উদ্দীপকে নির্দেশিত চতুর্থ বক্সটির অবদান সবচেয়ে বেশি\"- বিশ্লেষণ করো।",
          "explanation": "তৃতীয় বক্স (১৭৫০–১৮৫০) ব্যবস্থাপনার বিবর্তনের শিল্প বিপ্লব-পূর্ব যুগ নির্দেশ করে। এই সময়ে শিল্প বিপ্লবের সূচনা হয় এবং ব্যবস্থাপনা চিন্তাধারায় মৌলিক পরিবর্তন আসে। বিশেষ করে Adam Smith-এর The Wealth of Nations গ্রন্থে শ্রম বিভাজন ও উৎপাদনশীলতার ধারণা ব্যবস্থাপনার ভিত্তি গড়ে তোলে। এর ফলে উৎপাদন প্রক্রিয়ায় দক্ষতা বৃদ্ধি পায় এবং সংগঠিতভাবে কাজ করার প্রয়োজনীয়তা দেখা দেয়। এই যুগে যান্ত্রিক আবিষ্কার যেমন বাষ্প ইঞ্জিনের ব্যবহার শুরু হয়। এর মাধ্যমে বৃহদায়তন উৎপাদন ব্যবস্থা গড়ে ওঠে এবং কারখানা ভিত্তিক শিল্পের বিকাশ ঘটে। শ্রমিকদের সংগঠিতভাবে কাজে লাগানো, কাজের সময় নির্ধারণ এবং কর্মী ব্যবস্থাপনার প্রবর্তন এই সময়ের গুরুত্বপূর্ণ বৈশিষ্ট্য। ফলে ব্যবস্থাপনা কেবল তত্ত্বগত নয়, বাস্তব শিল্পক্ষেত্রে প্রয়োগযোগ্য রূপ নিতে শুরু করে। এছাড়া গণিত ও পরিসংখ্যানের ব্যবহারও ব্যবস্থাপনার ক্ষেত্রে যুক্ত হতে থাকে। উৎপাদন পরিকল্পনা, হিসাব-নিকাশ এবং কাজের দক্ষতা যাচাইয়ে গণিতের প্রয়োগ ব্যবস্থাপনাকে আরও বৈজ্ঞানিক করে তোলে। এই সময়ে কম্পিউটার বিজ্ঞানের প্রাথমিক ধারণাও জন্ম নিতে থাকে, যা পরবর্তীতে আধুনিক ব্যবস্থাপনার ভিত্তি স্থাপন করে। সারসংক্ষেপে বলা যায়, ১৭৫০–১৮৫০ সময়কাল ব্যবস্থাপনার ক্রমবিবর্তনে একটি গুরুত্বপূর্ণ ধাপ। এটি শিল্প বিপ্লবের ভিত্তি স্থাপন করে এবং পরবর্তী যুগে বৈজ্ঞানিক ব্যবস্থাপনা ও প্রশাসনিক তত্ত্ব বিকাশের পথ প্রশস্ত করে। তাই তৃতীয় বক্সটি ব্যবস্থাপনার বিবর্তনের শিল্প বিপ্লব-পূর্ব যুগ নির্দেশ করছে।"
        }
      ]
    },
    {
      "number": "5",
      "uddipok": "চার তারকাবিশিষ্ট আবাসিক হোটেল 'এলিগ্যান্স' উন্নতমানের সেবা দেওয়ার মাধ্যমে ক্রমশ জনপ্রিয় হয়ে উঠেছে। প্রতিষ্ঠানটির কর্ণধার জনাব হক তার প্রতিষ্ঠানের কর্মীদের মেধা, যোগ্যতা ও কাজ অনুযায়ী উপযুক্ত সুবিধা নিশ্চিত করেন। সম্প্রতি তিনি গ্রাহকদের অধিকতর ভালো সেবা দেওয়ার জন্য তার প্রতিষ্ঠানের কর্মীদের মধ্যে 'নতুন ধারণা প্রতিযোগিতার আয়োজন করেছেন। এর প্রেক্ষিতে কর্তৃপক্ষ হোটেলটিতে একটি নতুন অভ্যন্তরীণ চলচ্চিত্র প্রদর্শন গৃহ চালু করার সিদ্ধান্ত নিয়েছেন। হোটেলের গ্রাহকদের কাছে এটি অত্যন্ত সমাদৃত হয়েছে।",
      "tag": "JB 19",
      "sub_questions": [
        {
          "label": "ক",
          "question": "ব্যবস্থাপনা কী?",
          "explanation": "লক্ষ্য অর্জনের উদ্দেশ্যে পরিকল্পনা তৈরি, সংগঠিতকরণ, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণের মাধ্যমে প্রতিষ্ঠানের সম্পদসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "আদেশের ঐক্য নীতি বলতে কী বোঝায়?",
          "explanation": "একজন কর্মীর একই সময়ে শুধু একজন উর্ধ্বতন কর্মকর্তার কাছ থেকে আদেশ পাওয়া হলো আদেশের ঐক্য নীতি। একজন কর্মীর আদেশদাতা একাধিক হলে একই সময়ে দু'জন উর্ধ্বতন ভিন্ন নির্দেশ দিতে পারেন। এতে দ্বৈত অধীনতা সৃষ্টি হয়। ফলে কর্মীর পক্ষে যথাযথভাবে সব কাজ করা সম্ভব হয় না। তাই প্রতিষ্ঠানে আদেশের ঐক্য নীতি অনুসরণ করা অপরিহার্য।"
        },
        {
          "label": "গ",
          "question": "উদ্দীপকে উল্লিখিত ‘উপযুক্ত সুবিধা' ব্যবস্থাপনার কোন নীতিকে নির্দেশ করে? ব্যাখ্যা করো।",
          "explanation": "উদ্দীপকে উল্লিখিত 'উপযুক্ত সুবিধা' ব্যবস্থাপনার ন্যায্য পারিশ্রমিকের নীতিকে নির্দেশ করে। কর্মীরা তাদের কাজের বিনিময়ে ন্যায্য বেতন প্রত্যাশা করে। পারিশ্রমিকের নীতিতে কর্মীদের যোগ্যতা ও কাজের ধরন বিবেচনা করে এ প্রত্যাশা পূরণ করা হয়। প্রতিটি প্রতিষ্ঠানেই এ নীতি অনুসরণ করা প্রয়োজন। কারণ, এটি কর্মীর কাজের গতি বাড়ায়। উদ্দীপকে চার তারকাবিশিষ্ট আবাসিক হোটেল 'এলিগ্যান্স'- এর কথা বলা হয়েছে। জনাব হক প্রতিষ্ঠানটির মালিক। তিনি কর্মীদের মেধা, যোগ্যতা ও কাজ মূল্যায়ন করেন। এগুলোর ভিত্তিতে তাদের উপযুক্ত সুবিধা নিশ্চিত করেন। এতে কর্মীদের প্রত্যাশা পূরণ হয়। আর কাজের প্রতি তাদের আগ্রহ বেড়ে যায়। প্রত্যাশা অনুযায়ী সুবিধা পেলে কর্মীরা লক্ষ্য অর্জনে সর্বাত্মক চেষ্টা করে। এ বিষয়টি ন্যায্য পারিশ্রমিকের নীতির সাথে মিলে যায়। সুতরাং, এ নীতিটি উদ্দীপকের প্রতিষ্ঠানে অনুসরণ করা হয়েছে।"
        },
        {
          "label": "ঘ",
          "question": "'নতুন ধারণা প্রতিযোগিতা' ব্যবস্থাপনার যে নীতিকে সমর্থন করে তার অনুসরণ কী হোটেলটির ব্যবস্থাপনায় সাফল্য আনতে পারে? উদ্দীপকের আলোকে বিশ্লেষণ করো।",
          "explanation": "উদ্দীপকে ব্যবস্থাপনার উদ্যোগ নীতি অনুযায়ী 'নতুন ধারণা প্রতিযোগিতা' আয়োজন হোটেলটির ব্যবস্থাপনায় সাফল্য আনতে পারে বলে আমি মনে করি। এ নীতি অনুযায়ী কর্মীদের স্বাধীনভাবে চিন্তা-চেতনা বিকাশের পরিবেশ তৈরি করে দেওয়া হয়। এতে কর্মীরা প্রাতিষ্ঠানিক উন্নয়ন ও পরিকল্পনা বাস্তবায়নে নতুন ধারণা যোগ করতে পারে। এর মাধ্যমে কর্মীরা প্রতিষ্ঠানকে নিজের মনে করে। উদ্দীপকের 'এলিগ্যান্স' হোটেলটি উন্নতমানের সেবা দিয়ে জনপ্রিয় হয়ে উঠেছে। সম্প্রতি এর মালিক আরও ভালো সেবা দিতে কর্মীদের মধ্যে 'নতুন ধারণা প্রতিযোগিতা'র আয়োজন করেছেন। এটি উদ্যোগ গ্রহণ নীতির সাথে সম্পর্কিত। উক্ত প্রতিযোগিতার প্রেক্ষিতে কর্মীরা নতুন ধারণার উন্নয়ন ও পরিকল্পনা প্রণয়ন করে। তাদের ধারণাগুলো থেকে কর্তৃপক্ষ একটি নতুন অভ্যন্তরীণ চলচ্চিত্র প্রদর্শন গৃহ চালু করার সিদ্ধান্ত নেয়। এতে কর্মীরা নিজেদেরকে প্রতিষ্ঠানের জন্য গুরুত্বপূর্ণ মনে করবে। চিন্তা-চেতনা বিকাশের অনুকূল পরিবেশ তাদেরকে কাজে আগ্রহী করে তুলবে। এছাড়া বিভিন্ন ক্ষেত্রে। তাদের সৃজনশীলতার বিকাশ হবে। উদ্দীপকের প্রতিষ্ঠানে নেওয়া উদ্যোগটি হোটেলের গ্রাহকদের কাছে সমাদৃত হয়েছে। এটি হোটেলের লক্ষ্য অর্জনে সহায়ক হবে। সুতরাং, ব্যবস্থাপনার উদ্যোগ নীতির অনুসরণে হোটেলটিতে প্রতিযোগিতার আয়োজন করা হয়।"
        }
      ]
    },
    {
      "number": "6",
      "uddipok": "'ড্যাজলিং' নামের একটি টাইলস, প্রস্তুতকারী প্রতিষ্ঠান ২০০০ সাল থেকে ইতালি থেকে কাঁচামাল এনে মানসম্মত টাইলস তৈরি করে আসছে। ২০১৮ সালে ইতালিতে কাঁচামালের দাম বেড়ে যাওয়ায় 'ড্যাজলিং' ইন্ডিয়া থেকে কম দামে কাঁচামাল আমদানি করা শুরু করেছে। এভাবে দাম না বাড়িয়েই প্রতিষ্ঠানটি মানসম্মত টাইলস বাজারে সরবরাহ করতে পারছে ।",
      "tag": "JB 19",
      "sub_questions": [
        {
          "label": "ক",
          "question": "সিদ্ধান্ত গ্রহণ কী?",
          "explanation": "সিদ্ধান্ত গ্রহণ হচ্ছে বিভিন্ন বিকল্প কর্মপন্থা থেকে যেকোনো একটি বিকল্প বাছাই করা।"
        },
        {
          "label": "খ",
          "question": "পরিকল্পনার প্রাথমিকতা বলতে কী বোঝ?",
          "explanation": "ভবিষ্যতের কোনো কাজের নকশা তৈরি করাকে পরিকল্পনা বলে । এর ওপর যেকোনো প্রতিষ্ঠানের সফলতা ও ব্যর্থতা নির্ভর করে। প্রতিটি কাজ করার আগে সঠিকভাবে পরিকল্পনা প্রণয়ন করতে হয়। এটি ছাড়া প্রতিষ্ঠান পরিচালনা সম্ভব হয় না। ব্যবস্থাপনার অন্যান্য কাজ এ পরিকল্পনার ওপর নির্ভরশীল। তাই প্রথমে পরিকল্পনার কাজটি করা হয়। এটিই পরিকল্পনার প্রাথমিকতা।"
        },
        {
          "label": "গ",
          "question": "উদ্দীপকের প্রতিষ্ঠানে ইতালি থেকে কাঁচামাল আমদানি প্রকৃতির ভিত্তিতে কোন ধরনের পরিকল্পনা? ব্যাখ্যা করো।",
          "explanation": "উদ্দীপকের প্রতিষ্ঠানে ইতালি থেকে কাঁচামাল আমদানি প্রকৃতির ভিত্তিতে স্থায়ী পরিকল্পনা। এ ধরনের পরিকল্পনা একই কাজ বার বার করার জন্য প্রণয়ন করা হয়। এ পরিকল্পনা দীর্ঘ সময়ের জন্য ব্যবহার করা হয়। কোনো প্রতিকূল পরিস্থিতি তৈরি না হওয়া পর্যন্ত পরিকল্পনায় পরিবর্তন আনা হয় না। বাংলাদেশের সংবিধান, বার্ষিক ক্রীড়া কমিটি, নিয়োগ কার্যক্রম প্রভৃতি স্থায়ী পরিকল্পনার অন্তর্গত। উদ্দীপকের ড্যাজলিং একটি টাইল্স প্রস্তুতকারী প্রতিষ্ঠান। এটি ২,০০০ সাল থেকে ইতালির মানসম্মত কাঁচামাল দিয়ে টাইল্স তৈরি করে আসছে। ২০১৮ সালে প্রতিষ্ঠানটি ইন্ডিয়া থেকে কাঁচামাল আমদানি শুরু করে। এতে বোঝা যায়, আঠারো বছর ধরে ড্যাজলিং ইতালিতে তৈরিকৃত কাঁচামাল ব্যবহার করেছে। প্রতিষ্ঠানটি কাঁচামাল আমদানিতে একবার পরিকল্পনা প্রণয়নের পর তা বার বার ব্যবহার করেছে। এতে প্রতিষ্ঠানের পরিকল্পনা প্রণয়ন সংক্রান্ত খরচ কমেছে। এ পরিকল্পনাটির সাথে স্থায়ী পরিকল্পনার বৈশিষ্ট্যের মিল আছে। সুতরাং, ড্যাজলিং কাঁচামাল আমদানির ক্ষেত্রে স্থায়ী পরিকল্পনা ব্যবহার করেছে।"
        },
        {
          "label": "ঘ",
          "question": "“উত্তম পরিকল্পনার একটি বিশেষ গুণের অনুসরণেই ড্যাজলিং-এর লক্ষ্য অর্জন সহজতর হয়েছে” —উদ্দীপকের আলোকে বিশ্লেষণ করো।",
          "explanation": "\"উত্তম পরিকল্পনার নমনীয়তা গুণটির অনুসরণেই ড্যাজলিং-এর লক্ষ্য অর্জন সহজ হয়েছে-- কথাটির সাথে আমি একমত। এ বৈশিষ্ট্য অনুযায়ী ভবিষ্যৎ অবস্থা ও সময়ের সাথে তাল মিলিয়ে পরিকল্পনা পরিবর্তন করা হয়। কারণ, ভবিষ্যৎ সব সময়ই অনিশ্চিত তাই সময়, স্থান ও অবস্থানভেদে পরিকল্পনা পরিবর্তনযোগ্য হওয়া প্রয়োজন। এটি পরিকল্পনার একটি বিশেষ বৈশিষ্ট্য । উদ্দীপকে ড্যাজলিং নামে একটি টাইল্স প্রস্তুতকারী প্রতিষ্ঠান সম্পর্কে 'বলা হয়েছে। প্রতিষ্ঠানটি ২০০০ সাল থেকে ইতালির মানসম্মত কাঁচামাল দিয়ে টাইল্স তৈরি করে আসছে। কিন্তু ২০১৮ সালে ইতালিতে কাঁচামালের দাম বেড়ে যায়। তাই ড্যাজলিং ইন্ডিয়া থেকে কম দামে কাঁচামাল আমদানি করা শুরু করেছে। এভাবে দাম না বাড়িয়েই প্রতিষ্ঠানটি মানসম্মত টাইল্স বাজারে সরবরাহ করছে ! পরিকল্পনা সব সময় একই অবস্থার মধ্য দিয়ে বাস্তবায়ন হবে তা আশা করা যায় না। প্রতিকূল পরিস্থিতি মোকাবেলায় পরিকল্পনা প্রণয়নে নমনীয়তার সুযোগ রাখতে হয়। এতে পরিবর্তিত অবস্থায় পরিকল্পনায় প্রয়োজনীয় সংশোধন আনা যায়। ড্যাজলিং প্রতিষ্ঠানটিও এর স্থায়ী পরিকল্পনায় পরিবর্তন এনেছে। কারণ, এটি শুরুতেই প্রণীত পরিকল্পনায় নমনীয়তার সুযোগ রেখেছিল। ফলে প্রতিষ্ঠানটি যেকোনো পরিস্থিতিতে প্রতিযোগিতায় টিকে থাকতে পারে। এভাবে পরিবর্তিত পরিস্থিতিতে পরিকল্পনায় সংশোধন আনতে পারার সামর্থ্য হলো নমনীয়তা। সুতরাং, ড্যাজলিং-এর লক্ষ্য অর্জনে পরিকল্পনার নমনীয়তা বৈশিষ্ট্যটি সহায়ক হয়েছে।"
        }
      ]
    },
    {
      "number": "7",
      "uddipok": "সম্প্রতি উৎপাদন ব্যবস্থাপক এবং কর্মী-৫ এর পদ দুটো শূন্য হওয়ার প্রেক্ষিতে চেয়ারম্যান পদ দুটো পূরণের ব্যবস্থা গ্রহণ করেছেন।",
      "tag": "JB 19",
      "sub_questions": [
        {
          "label": "ক",
          "question": "পদাবনতি কী?",
          "explanation": "প্রতিষ্ঠানের নীতির বাইরের কোনো কাজ, নিম্নমানের কাজ বা ধারাবাহিকভাবে কাজে ব্যর্থতার জন্য কর্মীকে তার বর্তমান পদ থেকে নিম্ন পদে পদায়ন করাকে পদাবনতি বলে।"
        },
        {
          "label": "খ",
          "question": "কর্মী নির্বাচন প্রক্রিয়াকে 'নেতিবাচক' বলা হয় কেন?",
          "explanation": "যে প্রক্রিয়ায় চাকরিপ্রার্থীদের মধ্য থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয়, তাকে কর্মী নির্বাচন বলে । এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মাধ্যমে চাকরি প্রার্থীদের যোগ্যতা যাচাই-বাছাই করা হয়। কোনো ধাপে কোনো প্রার্থী অকৃতকার্য হলে, তাকে বাদ দেওয়া হয়। এভাবে কর্মী নির্বাচনের প্রতিটি ধাপেই কৃতকার্যদের রেখে অকৃতকার্য কর্মীদের বাদ দেওয়া হয়। তাই বলা হয়, কর্মী নির্বাচন একটি ঋণাত্মক প্রক্রিয়া ।"
        },
        {
          "label": "গ",
          "question": "ব্যবস্থাপনার কোন কাজ দ্বারা ডেলটা প্রাইভেট লি. শূন্য পদ দুটো পূরণ করবে? ব্যাখ্যা করো ।",
          "explanation": "ব্যবস্থাপনার কর্মীসংস্থান কাজের মাধ্যমে ডেলটা প্রাইভেট লি. শূন্য পদ দু'টো পূরণ করবে । এর মাধ্যমে প্রতিষ্ঠানের জন্য যোগ্য ও দক্ষ কর্মীবাহিনী গড়ে তোলা হয় । এক্ষেত্রে উপযুক্ত কর্মী সংগ্রহ, নির্বাচন, নিয়োগ ও উন্নয়ন করা হয়। কর্মীর অবসর নেওয়া, চাকরি ছেড়ে যাওয়া, চাকরি থেকে অব্যাহতি প্রভৃতি কারণে বৃহদায়তন প্রতিষ্ঠানে সারা বছর কর্মীসংস্থানের কাজ চলতে থাকে । উদ্দীপকে ডেলটা প্রাইভেট লি.-এর প্রাতিষ্ঠানিক কাঠামো উল্লিখিত আছে। সম্প্রতি এর উৎপাদন ব্যবস্থাপক এবং কর্মী-৫ এর পদ দু'টি শূন্য হয়। এ শূন্যপদ পূরণের জন্য চেয়ারম্যান প্রয়োজনীয় ব্যবস্থা নেন। এর জন্য প্রথমত মানবসম্পদ পরিকল্পনা করতে হবে। এরপর প্রয়োজনীয় কর্মী সংগ্রহ করা হবে। আবার, এ কর্মীদের বিভিন্ন পরীক্ষার মাধ্যমে নির্বাচন করা হবে। নির্বাচিত কর্মীদের মধ্য থেকে যোগ্যদের নিয়োগ দেওয়া হবে। এরপর তাদের প্রশিক্ষণের ব্যবস্থা করতে হবে। এসব কাজ কর্মীসংস্থানের সাথে সম্পর্কিত। সুতরাং, প্রতিষ্ঠানটি কর্মীসংস্থানের মাধ্যমে শূন্য পদ পূরণ করবে।"
        },
        {
          "label": "ঘ",
          "question": "শূন্যপদ দুটো পুরণে, কর্মী সংগ্রহের উপযুক্ত উৎসগুলো উদ্দীপকের আলোকে মূল্যায়ন করো।",
          "explanation": "উদ্দীপকে শূন্যপদ দু'টো পূরণে কর্মী সংগ্রহের অভ্যন্তরীণ ও বাহ্যিক উৎস অনুসরণ করা যাবে বলে আমি মনে করি । অভ্যন্তরীণ উৎসের ক্ষেত্রে প্রতিষ্ঠানের মধ্য থেকে কর্মী সংগ্রহ করা হয়। এক্ষেত্রে প্রতিষ্ঠানে বিদ্যমান কর্মীদের মধ্য থেকে পদোন্নতি দিয়ে বা সুপারিশের মাধ্যমে কর্মী পাওয়া যায়। আর বাহ্যিক উৎসের ক্ষেত্রে প্রতিষ্ঠানের বাইরে থেকে কর্মী সংগ্রহ করা হয়। এক্ষেত্রে বিজ্ঞপ্তি, প্রশিক্ষণ কেন্দ্র, জব ফেয়ার প্রভৃতি থেকে কর্মী পাওয়া যায়। উদ্দীপকের প্রতিষ্ঠানে উৎপাদন ব্যবস্থাপক ও একজন সাধারণ কর্মীর পদ শূন্য হয়। এক্ষেত্রে কর্মী সংগ্রহের জন্য অভ্যন্তরীণ উৎস বিবেচনা করা যেতে পারে। এতে কম সময়ে ও কম ব্যয়ে প্রতিষ্ঠানের মধ্য থেকেই কর্মী পাওয়া যাবে। আবার, নিয়োগকৃত কর্মী অভিজ্ঞ হওয়ায় প্রতিষ্ঠানের জন্য বেশি নির্ভরযোগ্য হবে। অন্যদিকে, প্রতিষ্ঠানটিতে বাহ্যিক উৎসের মাধ্যমেও কর্মী সংগ্রহ করা যেতে পারে। এতে কর্মীর যোগ্যতা যাচাই করার সুযোগ থাকবে। ফলে উপযুক্ত কর্মী নিয়োগ পাবে। আর এভাবে নতুন কর্মসংস্থান তৈরি হবে। ফলে তারা নিজেদের মেধা ও সৃজনশীলতা দিয়ে কাজ করার সুযোগ পাবে। এতে কাজের মান ভালো হবে। সুতরাং, উদ্দীপকের প্রতিষ্ঠানে এই দু'টি উৎস থেকেই কর্মী সংগ্রহ করা যাবে। “প্রতিষ্ঠানটি পরিস্থিতি ও সুযোগ অনুযায়ী যেকোনো মাধ্যমই ব্যবহার করতে পারবে।"
        }
      ]
    },
    {
      "number": "8",
      "uddipok": "দ্বাদশ শ্রেণির ২০১৭-১৮ শিক্ষাবর্ষের সকল শাখার শিক্ষার্থীদের জানানো যাচ্ছে যে, তাদের শ্রেণি উপস্থিতির হার সন্তোষজনক নয়। সকল শিক্ষার্থীকে নিয়মিত শ্রেণিতে উপস্থিত থাকার নির্দেশ দেওয়া হচ্ছে। বিষয়টি অতীব জরুরি।",
      "tag": "JB 19",
      "sub_questions": [
        {
          "label": "ক",
          "question": "গণযোগাযোগ কী?",
          "explanation": "ভৌগোলিকভাবে বিভিন্ন স্থানে ছড়িয়ে ছিটিয়ে থাকা ব্যাপক জনগোষ্ঠীর কাছে একই সংবাদ বা তথ্য একসাথে দ্রুত প্রেরণের জন্য ব্যবহৃত যোগাযোগ ব্যবস্থাকে গণযোগাযোগ বলে। যেমন: রেডিও, - টেলিভিশন ।"
        },
        {
          "label": "খ",
          "question": "গোলযোগ বলতে কী বোঝায়?",
          "explanation": "শোরগোল, কোলাহল, শব্দ দূষণ প্রভৃতি কারণে কার্যকর যোগাযোগে বাধা তৈরি হওয়া হলো গোলযোগ। সাধারণত মৌখিক যোগাযোগে সুষ্ঠু সংবাদ প্রবাহের ক্ষেত্রে গোলযোগ বাধা হয়ে দাঁড়ায়। এ কারণে স্পষ্টভাবে তথ্য পাওয়া যায় না। এতে যোগাযোগের ফলপ্রসূতা বাধাগ্রস্ত হয়।"
        },
        {
          "label": "গ",
          "question": "উদ্দীপকের এক নম্বর উপস্থাপনা দ্বারা কোন ধরনের যোগাযোগ পদ্ধতিকে নির্দেশ করা হয়েছে? ব্যাখ্যা করো।",
          "explanation": "উদ্দীপকের এক নম্বর উপস্থাপনা দ্বারা লিখিত যোগাযোগ পদ্ধতিকে নির্দেশ করা হয়েছে। এ ধরনের যোগাযোগে শব্দ ও বাক্য লিখে মনের ভাব প্রকাশ ও তথ্য বিনিময় করা হয়। চিঠি, পত্রিকা, প্রতিবেদন, পুস্তক প্রভৃতি লিখিত যোগাযোগের মাধ্যম। এ যোগাযোগের তথ্য কেউ পরিবর্তন করতে পারে না। তাই এটি স্থায়ী দলিল হিসেবে পরবর্তীতে ব্যবহার করা যায়। উদ্দীপকের এক নম্বর উপস্থাপনায় একটি বিজ্ঞপ্তি দেওয়া হয়েছে। এতে একটি শিক্ষা প্রতিষ্ঠানের ২০১৭-১৮ শিক্ষাবর্ষের শিক্ষার্থীদের উপস্থিতি সম্পর্কে জানানো হয়েছে। এর মাধ্যমে প্রতিষ্ঠানটির সকল শিক্ষার্থীকে নিয়মিত উপস্থিত থাকার জন্য নির্দেশ দেওয়া হয়েছে। এক্ষেত্রে শিক্ষার্থীরা বিজ্ঞপ্তিটি পড়ে বিষয়বস্তু বুঝতে পারবে। আর কেউ প্রথমেই না বুঝলে . আবার পড়ার সুযোগ পাবে। এছাড়া, পরবর্তী প্রয়োজনে এ বিজ্ঞপ্তিটি ব্যবহার করা যাবে। এ ধরনের যোগাযোগে তথ্য বিকৃত হবে না। এ বিজ্ঞপ্তির সাথে লিখিত যোগাযোগের মিল আছে। সুতরাং, এক নম্বর উপস্থাপনার বিজ্ঞপ্তিটির মাধ্যমে নির্দেশিত যোগাযোগ পদ্ধতিটি হলো লিখিত যোগাযোগ ।"
        },
        {
          "label": "ঘ",
          "question": "উদ্দীপকের উপস্থাপনা-১ ও উপস্থাপনা-২ দ্বারা নির্দেশিত যোগাযোগ পদ্ধতিগুলোর তুলনামূলক সুবিধা মূল্যায়ন করো ।",
          "explanation": "উদ্দীপকের উপস্থাপনা- ১ দ্বারা লিখিত যোগাযোগ ও উপস্থাপনা- ২ দ্বারা মৌখিক যোগাযোগ পদ্ধতি নির্দেশ করা হয়েছে। যোগাযোগের লিখিত পদ্ধতিতে শব্দ ও বাক্য লিখে তথ্য জানানো হয় । এ যোগাযোগের তথ্য স্থায়ীভাবে সংরক্ষণ করা যায়। তবে প্রাপক্ কম শিক্ষিত হলে অনেক সময় যোগাযোগের বিষয় বুঝতে পারে না। আর মৌখিক যোগাযোগে সরাসরি কথা বলার মাধ্যমে তথ্য বিনিময় করা হয়। এতে প্রাপক সহজে যোগাযোগের বিষয় বুঝতে পারে। তবে পরবর্তী প্রয়োজনে এ যোগাযোগের তথ্য ব্যবহার করা যায় না। উদ্দীপকের ১নং উপস্থাপনায় একটি বিজ্ঞপ্তি দেওয়া হয়েছে। এখানে দ্বাদশ শ্রেণির শিক্ষার্থীদের তাদের উপস্থিতির বিষয়ে লিখিতভাবে জানানো হয়েছে। আর উপস্থাপনা-২নং এ মোবাইল ফোনে কথোপকথন ও সাক্ষাৎকার দেখানো হয়েছে। আর এ দু'টি ব্যবস্থা যথাক্রমে লিখিত ও মৌখিক যোগাযোগের অন্তর্গত। ১নং উপস্থাপনার বিষয়বস্তু শিক্ষার্থীরা সহজে বুঝতে পারবে। তারা লিখিত বিজ্ঞপ্তি বারবার পড়ার সুযোগ পাবে। আর পরবর্তী প্রয়োজনে এ লিখিত তথ্যটি ব্যবহার করতে পারবে। তবে কোনো শিক্ষার্থীর শব্দজনিত সমস্যা থাকলে সে নাও বুঝতে পারে। আর ২নং উপস্থাপনার সাক্ষাৎকারে সরাসরি কথা বলে যোগাযোগের বিষয় বোঝা যাবে। তবে এ যোগাযোগের তথ্য পরবর্তীতে প্রমাণ হিসেবে ব্যবহার করা যাবে না । আর মোবাইল ফোনে কথা বলার সময় নেটওয়ার্কের সমস্যা হতে পারে। এতে যোগাযোগের বিষয়বস্তু নাও বোঝা যেতে পারে। সুতরাং, অবস্থা ও সুবিধা বিবেচনায় লিখিত অথবা মৌখিক যোগাযোগ পদ্ধতি ব্যবহার করা প্রয়োজন ।"
        }
      ]
    },
    {
      "number": "9",
      "uddipok": "বরকত শিল্প গ্রুপের কর্মকর্তা এবং কর্মীরা প্রতি বছর জানুয়ারি মাসে ৫% বর্ধিত হারে বেতন পায়। তাদের জন্য সংগঠনটি পরিবহন সেবাও দিয়ে থাকে। সম্প্রতি কারখানার উৎপাদন কমে যাওয়ায় ব্যবসায়টি ক্ষতির সম্মুখীন হয়েছে। বরকত সাহেব বিষয়টি সরেজমিনে দেখতে এলেন। লক্ষ করলেন, কর্মীরা এখানে অত্যন্ত কম আলোয় কাজ করছে। জানতে পারলেন, তারা সুপারভাইজারের দুর্ব্যবহারেও অসন্তুষ্ট।",
      "tag": "JB 19",
      "sub_questions": [
        {
          "label": "ক",
          "question": "লাগামহীন নেতৃত্ব কী?",
          "explanation": "যে নেতৃত্বে কর্মীদের ওপর দায়িত্ব দিয়ে নেতা নিজে কর্মবিমুখ থাকেন, কর্মীদের সুনির্দিষ্টভাবে আদেশ-নির্দেশ দেন না এবং কর্মীরা নিজেদের ইচ্ছেমতো কাজ করেন; তাকে লাগামহীন বা মুক্ত নেতৃত্ব বলে ।"
        },
        {
          "label": "খ",
          "question": "ব্যবস্থাপনা চক্র বলতে কী বোঝ?",
          "explanation": "ব্যবস্থাপনার কাজসমূহ চক্রাকারে আবর্তিত হওয়াকে ব্যবস্থাপনা চক্র বলে। ব্যবস্থাপনা প্রক্রিয়ার প্রথম ধাপ হলো পরিকল্পনা করা। পরিকল্পনার আলোকে উপায়-উপকরণ সংগঠিত করে কর্মীসংস্থান করা হয়। এরপর কর্মীদের কাজের নির্দেশনা দেওয়া হয়। কাজের গতি বাড়ানোর জন্য তাদের প্রেষণা দেওয়া হয়। এরপর পরিকল্পনা অনুযায়ী কাজগুলো সম্পাদন হচ্ছে কি না, তার সমন্বয় ও প্রয়োজন অনুযায়ী নিয়ন্ত্রণের কাজ করা হয়। এক্ষেত্রে কোনো ত্রুটি-বিচ্যুতি পাওয়া গেলে তা সংশোধনের জন্য আবার পরিকল্পনা করা হয়। এই কাজগুলো একটির পর একটি চক্রাকারে সম্পন্ন হয়। তাই একে ব্যবস্থাপনা চক্র বলা হয়।"
        },
        {
          "label": "গ",
          "question": "উদ্দীপকে উল্লিখিত বরকত শিল্প গ্রুপে বর্তমানে কর্মী ও কর্মকর্তাদের জন্য কোন ধরনের প্রেষণা পদ্ধতি চালু আছে? ব্যাখ্যা করো ।",
          "explanation": "উদ্দীপকে উল্লিখিত বরকত শিল্প গ্রুপ-এ বর্তমানে কর্মী ও কর্মকর্তাদের জন্য আর্থিক প্রেষণা পদ্ধতি চালু আছে । এ পদ্ধতিতে কর্মীদের অর্থ সংশ্লিষ্ট সুযোগ-সুবিধা দেওয়া হয়। অর্থের মাধ্যমে কর্মীরা অভাব পূরণ করতে পারে। তাই তারা কাজের প্রতি উৎসাহী হয়। ন্যায্য বেতন, বোনাস, চিকিৎসা সুবিধা, যাতায়াত সুবিধা প্রভৃতি আর্থিক প্রেষণার অন্তর্ভুক্ত। উদ্দীপকে 'বরকত শিল্প গ্রুপ'-এর কর্মকর্তা ও কর্মীরা প্রতি বছর ৫% বর্ধিত হারে বেতন পায়। এছাড়া তারা পরিবহন সেবা পেয়ে থাকে। এ সুবিধাগুলো আর্থিক প্রেষণার অন্তর্ভুক্ত। এক্ষেত্রে একদিকে কর্মীদের বেতন বাড়ে। আবার পরিবহন খরচও কমে । ফলে তারা আর্থিকভাবে সামর্থ্যবান হয়। তাই বলা যায়, বর্তমানে উদ্দীপকের প্রতিষ্ঠানটি কর্মী ও কর্মকর্তাদের আর্থিক উপায়ে প্রেষণা দেয়।"
        },
        {
          "label": "ঘ",
          "question": "প্রতিষ্ঠানটির বর্তমান সমস্যা নিরসনে করণীয় সম্পর্কে উদ্দীপকের আলোকে মূল্যায়ন করো।",
          "explanation": "প্রতিষ্ঠানটির বর্তমান সমস্যা নিরসনে করণীয় হলো অনার্থিক উপায়ে প্রেষণা দেওয়া । এ ধরনের প্রেষণায় কর্মীদের কাজে উৎসাহী করার জন্য অর্থের বাইরে অন্যান্য উদ্দীপক, (Motivator) ব্যবহৃত হয়। কাজের সুষ্ঠু পরিবেশ, চাকরির নিরাপত্তা, উত্তম ব্যবহার, স্বীকৃতি ও প্রশংসা প্রভৃতি অনার্থিক প্রেষণার অন্তর্ভুক্ত । এর ফলে কর্মীরা প্রতিষ্ঠানের প্রতি সন্তুষ্ট থাকে । উদ্দীপকে বরকত শিল্প গ্রুপ-এর কর্মকর্তা ও কর্মীদের আর্থিক প্রেষণা দেওয়া হয়। কিন্তু দেখা যায়, প্রতিষ্ঠানটির কর্মীরা কর্ম আলোতে কাজ করছে। এছাড়া তারা সুপারভাইজারের ব্যবহারেও অসন্তুষ্ট। বরকত শিল্প গ্রুপ-এর কর্মীদের কাজের সুষ্ঠু পরিবেশ নেই। এতে কর্মীরা তাদের কাজ সঠিকভাবে করতে পারে না। তাই কার্যক্ষেত্রে পর্যাপ্ত আলোর ব্যবস্থা করা উচিত। এতে অনুকূল পরিবেশ পেয়ে কর্মীরা সুস্থ থাকবে। আবার তাদের কাজও দ্রুত সম্পন্ন করতে পারবে। অন্যদিকে প্রতিষ্ঠানটির কর্মীরা সুপারভাইজারের খারাপ আচরণে অসন্তুষ্ট। তাই কর্তৃপক্ষের উচিত কর্মীদের সাথে উত্তম ব্যবহার নিশ্চিত করা। এতে কর্মীদের 'কাজের প্রতি আগ্রহ বাড়বে। আর অনুকূল কাজের পরিবেশ ও উত্তম ব্যবহার অনার্থিক প্রেষণার অন্তর্ভুক্ত। এগুলো নিশ্চিত করার মাধ্যমে প্রতিষ্ঠানটির সমস্যার সমাধান হবে। সুতরাং, বরকত শিল্প গ্রুপ-এর সমস্যা সমাধানে কর্মীদের অনার্থিক উপায়ে প্রেষণা দেওয়া উচিত ।"
        }
      ]
    },
    {
      "number": "10",
      "uddipok": "জনাব তারেক 'ব্লু ওশান' নামক একটি উৎপাদনমুখী প্রতিষ্ঠানের কর্ণধার। সাংগঠনিক বিভিন্ন বিষয়ে তিনি উৎপাদন, অর্থ, ক্রয় ও বিক্রয় বিভাগের বিভাগীয় প্রধানদের সাথে পরামর্শক্রমে যৌথ সিদ্ধান্ত নিয়ে থাকেন। কাজ সম্পাদনে সমস্যা দেখা দিলে তিনি সংশোধনমূলক ব্যবস্থা নেন এবং কাজের পদ্ধতিতে প্রয়োজনীয় পরিবর্তন আনেন।",
      "tag": "JB 19",
      "sub_questions": [
        {
          "label": "ক",
          "question": "PERT কী?",
          "explanation": "যে পদ্ধতিতে প্রতিষ্ঠানের কোন কাজ কখন শুরু হবে এবং কখন শেষ হবে তা নির্ধারণ করার পর একটি চার্টের মাধ্যমে কাজগুলোকে সংযুক্ত করা যায়, সে পদ্ধতিকে পার্ট বলা হয়।"
        },
        {
          "label": "খ",
          "question": "সাংগঠনিক লক্ষ্য অর্জনে সমন্বয় অপরিহার্য কেন?",
          "explanation": "লক্ষ্য অর্জনের জন্য প্রতিষ্ঠানে নিয়োজিত বিভিন্ন ব্যক্তি ও বিভাগের প্রচেষ্টা গ্রথিত, সংযুক্ত ও সুসংহত করার কাজকে সমন্বয় বলে । যেকোনো দলবদ্ধ প্রচেষ্টায় সমন্বয় খুবই গুরুত্বপূর্ণ। দলের সদস্যদের কাজের মধ্যে সমন্বয় না থাকলে দলীয় প্রচেষ্টা সার্থক হতে পারে না।এতে বিশৃঙ্খলা দেখা দেওয়া স্বাভাবিক। তাই লক্ষ্য অর্জনের জন প্রচেষ্টা এগিয়ে নিতে সমন্বয় অপরিহার্য ।"
        },
        {
          "label": "গ",
          "question": "উদ্দীপকের 'ব্লু ওশান' প্রতিষ্ঠানটি সমন্বয়ের কোন পূর্বশর্তটি পূরণ করেছে? ব্যাখ্যা করো ।",
          "explanation": "উদ্দীপকের 'ব্লু ওশান' প্রতিষ্ঠানটি সমন্বয়ের 'সুসংযত পরিকল্পনা' পূর্বশর্তটি পূরণ করেছে। এতে প্রতিষ্ঠানের বিভিন্ন বিভাগ, উপবিভাগ ও কর্মীর পরিকল্পনার মধ্যে মিল রাখা হয়। পরিকল্পনা মিল না থাকলে কাজের মধ্যে সমন্বয় করা যায় না। এতে প্রতিষ্ঠানের কাজে নিশৃঙ্খলা দেখা দেয়। ফলে প্রতিষ্ঠানের লক্ষ্য অর্জন বাধাগ্রস্ত হয়। উদ্দীপকের জনাব তারেক 'র' ওশান' নামক একটি উৎপাদনমু প্রতিষ্ঠানের কর্ণধার। তিনি উৎপাদন, অর্থ, কর ও বিক্রয় বিভাগের প্রধানদের সাথে পরামর্শ করে সাংগঠনিক বিষয়ে সিদ্ধান্ত নেন। এতে সব বিভাগের অবস্থা বিবেচনায় পরিকল্পনা প্রণয়ন করা যায়। ফলে বিভাগগুলোর পরিকল্পনায় মিল রাখা সম্ভব হয়। এছাড়া, এক বিভাগের পরিকল্পনা বাস্তবায়নে অন্য বিভাগের সাহায্যের প্রয়োজন হয়। এতে বিভাগগুলোর কাজে সঠিক সমন্বয় হয়। তাই বলা যায়, সুসংহত পরিকল্পনা পূর্বশর্তটি অনুসরণ করে ব্লু ওশান প্রাতিষ্ঠানিক কার্যক্রম পরিচালনা করে।"
        },
        {
          "label": "ঘ",
          "question": "জনাব তারেক অনুসৃত সমন্বয়ের নীতিটির যৌক্তিকর্তা উদ্দীপকের আলোকে বিশ্লেষণ করো।",
          "explanation": "জনাব তারেকের অনুসৃত সমন্বয়ের নীতিটি হলো নমনীয়তার নীতি, যা উদ্দীপকের আলোকে যৌক্তিক। এ নীতি অনুযায়ী চিন্তা, কাজ ও পদ্ধতিতে প্রয়োজনীয় পরিবর্তন এনে প্রচেষ্টাকে লক্ষ্য অভিমুখী করা হয়। সমন্বয় কাজকে ফলপ্রসূ করার জন্য প্রয়োজনীয় নমনীয়তার সুযোগ থাকা উচিত। এতে পরিবর্তিত পরিস্থিতির সাথে সহজে খাপ খাওয়ানো যায় । উদ্দীপকের জনাব তারেক 'ব্লু ওশান' নামক একটি উৎপাদনমুখী প্রতিষ্ঠানের কর্ণধার। তিনি সব বিভাগের প্রধানদের সাথে পরামর্শ করে যৌথ সিদ্ধান্ত নেন। কাজ সম্পাদনে সমস্যা দেখা দিলে তিনি সংশোধনমূলক ব্যবস্থা নেন। এছাড়া কাজের পদ্ধতিতে প্রয়োজনীয় পরিবর্তন এনে থাকেন । জনাব তারেক নমনীয়তার নীতি অনুসরণ করায় সহজেই সিদ্ধান্তে পরিবর্তন আনতে পারেন। এতে যেকোনো সমস্যার দ্রুত সংশোধনমূলক ব্যবস্থা নেওয়া যায়। আবার, কাজের পদ্ধতিতে প্রয়োজনীয় পরিবর্তন আনা যায়। ফলে যেকোনো পরিস্থিতিতে প্রতিষ্ঠানের কাজগুলোর মধ্যে সমন্বয় করা যায়। আর সব কাজ সুষ্ঠুভাবে সম্পন্ন হয়। এ ব্যবস্থা প্রতিষ্ঠানের সফলতা অর্জনে সহায়ক। সুতরাং, ব্লু ওশান প্রতিষ্ঠানটিতে সমন্বয়ের নমনীয়তার নীতি অনুসরণ করা সম্পূর্ণ যুক্তিযুক্ত।"
        }
      ]
    },
    {
      "number": "11",
      "uddipok": "'জাইকা ফ্যাশন লি.' তিন মাসের মধ্যে ৯০,০০০ পিস শার্ট সরবরাহের একটি ফরমায়েশ পেয়েছে। কর্তৃপক্ষ মাস প্রতি সমহারে শার্ট উৎপাদন করে তাদের ফরমায়েশ পূরণ করার সিদ্ধান্ত গ্রহণ করলো। কিন্তু এক মাস পর দেখা গেল মাত্র ২০,০০০ পিস শার্ট উৎপাদন করা সম্ভব হয়েছে। কারণ অনুসন্ধানে পরিচালক পর্ষদ দেখলেন, লোডশেডিং-এর কারণে উৎপাদন ব্যাহত হওয়ায় এমনটি ঘটেছে। পরবর্তীতে জেনারেটর স্থাপন করে এবং ওভারটাইমের মাধ্যমে অতিরিক্ত উৎপাদনের ব্যবস্থা করে নির্ধারিত সময়ে ফরমায়েশ পূরণ করতে সক্ষম হয়।",
      "tag": "JB 19",
      "sub_questions": [
        {
          "label": "ক",
          "question": "বাজেট কী?",
          "explanation": "বাজেট হলো কোনো কাজের সংখ্যাত্মক পরিকল্পনা ।"
        },
        {
          "label": "খ",
          "question": "বাজেটীয় নিয়ন্ত্রণ বলতে কী বোঝায়?",
          "explanation": "সংখ্যাত্মক পরিকল্পনার আলোকে প্রতিষ্ঠানে যে নিয়ন্ত্রণ ব্যবস্থা আরোপ করা হয়, তাকে বাজেটীয় নিয়ন্ত্রণ বলে । এ নিয়ন্ত্রণ ব্যবস্থায় আদর্শমান নির্ধারণ, বিচ্যুতি নির্ণয়, কার্যফল তুলনা করা, সংশোধনমূলক ব্যবস্থা নেওয়া প্রভৃতি কাজ করা হয়। ফলে প্রতিষ্ঠানের পরিকল্পনা বাস্তবায়ন সহজ হয়। এছাড়া, কাজের মধ্যে সমন্বয় আসে। এ ব্যবস্থায় সহজে লক্ষ্য অর্জন নিশ্চিত হয়। তাই বাজেটীয় নিয়ন্ত্রণ ব্যবস্থা গুরুত্বপূর্ণ।"
        },
        {
          "label": "গ",
          "question": "উদ্দীপকের আলোকে নিয়ন্ত্রণ প্রক্রিয়ার বিচ্যুতি নির্ণয় করো।",
          "explanation": "উদ্দীপকের আলোকে নিয়ন্ত্রণ প্রক্রিয়ার বিচ্যুতি হলো ৭০,০০০ পিস নিয়ন্ত্রণ প্রক্রিয়ার একটি পদক্ষেপ হলো আদর্শমানের সাথে প্রকৃত কার্যফলের তুলনা করা। এ তুলনার মাধ্যমে ত্রুটি-বিচ্যুতি আছে কি না, তা বিভিন্ন কৌশলের (ব্রেক ইভেন পয়েন্ট, গ্যান্ট চার্ট প্রভৃতি) মাধ্যমে যাচাই করা হয়। এক্ষেত্রে বিচ্যুতি থাকলে তার পরিমাণ কতটুকু তা চিহ্নিত করা হয়। আর তা নির্ণয়ের সূত্র হলো: বিচ্যুতি = আদর্শমান -- প্রকৃত কার্যফল । উদ্দীপকে জাইকা ফ্যাশন লি.-এর উৎপাদন সম্পর্কে বলা হয়েছে। প্রতিষ্ঠানটি তিন মাসের মধ্যে ৯০,০০০ পিস শার্ট সরবরাহের ফরমায়েশ পায়। এক্ষেত্রে প্রতিষ্ঠানটির মাসিক শার্ট উৎপাদনের আদর্শমান হলো ৩০,০০০ পিস। কিন্তু, এক মাস পর দেখা গেল ২০,০০০ পিস শার্ট উৎপাদন সম্ভব হয়েছে। এতে এক মাস পর প্রতিষ্ঠানটির বিচ্যুতি হলো (৩০,০০০ - ২০,০০০) পিস = ১০,০০০ পিস। সুতরাং, জাইকা ফ্যাশন লি.-এর নিয়ন্ত্রণ প্রক্রিয়ার বিচ্যুতি হলো ১০,০০০ পিস শার্ট ।"
        },
        {
          "label": "ঘ",
          "question": "“নিয়ন্ত্রণ প্রক্রিয়ার পদক্ষেপগুলোর যথাযথ অনুসরণের ফলে উদ্দীপকে বর্ণিত ফরমায়েশ পূরণের লক্ষ্যমাত্রা অর্জন সম্ভব হয়েছে\" - তুমি কি একমত? যুক্তি দেখাও।",
          "explanation": "'নিয়ন্ত্রণ প্রক্রিয়ার পদক্ষেপগুলোর যথাযথ অনুসরণের ফলে উদ্দীপকে বর্ণিত ফরমায়েশ পূরণের লক্ষ্যমাত্রা অর্জন সম্ভব হয়েছে'— কথাটির সাথে আমি একমত। আদর্শমান নির্ধারণের মাধ্যমে নিয়ন্ত্রণ প্রক্রিয়া শুরু হয়। এরপর নির্দিষ্ট সময় শেষে প্রকৃত কার্যফল পরিমাপ করা হয়। পরবর্তী ধাপে আদর্শমানের সাথে প্রকৃত কার্যফলের তুলনা করা হয়। এক্ষেত্রে কোনো বিচ্যুতি পেলে তার কারণ শনাক্ত করা হয়। সবশেষে সংশোধনমূলক ব্যবস্থার মাধ্যমে বিচ্যুতি নিয়ন্ত্রণে ব্যবস্থা নেওয়া হয় । উদ্দীপকের জাইকা ফ্যাশন লি. তিন মাসের মধ্যে ৯০,০০০ পিস শার্ট সরবরাহের ফরমায়েশ পায়। অর্থাৎ প্রতি মাসে উৎপাদন করতে হবে ৩০,০০০ একক। কিন্তু এক মাস পর দেখা যায়, ২০,০০০ পিস শার্ট উৎপাদন করা সম্ভব হয়েছে। পরিচালক পর্ষদ দেখলেন, লোডশেডিং- এর কারণে উৎপাদন বাধাগ্রস্ত হয়েছে। পরবর্তীতে জেনারেটর স্থাপন ও ওভারটাইমের মাধ্যমে অতিরিক্ত উৎপাদনের ব্যবস্থা নেওয়া হয় ।"
        }
      ]
    }
  ]
}