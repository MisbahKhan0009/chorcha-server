{
  "title": "দিনাজপুর বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব আমির নরসিংদীতে একটি ওষুধের কারখানা চালু করেন। তিনি এই কারখানার সকল প্রকার নীতি ও কর্মকৌশল ঠিক করেন এবং সে অনুযায়ী কারখানা চলছে কি না তিনি নিজেই তদারকি করেন। বর্তমানে তিনি সমাজের বিভিন্ন সেবামূলক কাজে জড়িত আছেন। তিনি সবাইকে বলেন, ব্যবস্থাপনার কাজ শুধু কারখানার ক্ষেত্রে সীমাবদ্ধ নয়। ব্যক্তি থেকে শুরু করে সকল ক্ষেত্রে এর প্রয়োগ করলে প্রতিষ্ঠান ভালো চলবে।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব, প্রেষণা ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "",
          "explanation": "ব্যবস্থাপনার কাজসমূহ চক্রাকারে আবর্তিত হওয়াকে ব্যবস্থাপনা চক্র বলে। ব্যবস্থাপনা প্রক্রিয়ার প্রথম ধাপ হলো পরিকল্পনা করা। পরিকল্পনা বাস্তবায়নে সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন কাজগুলো ধারাবাহিকভাবে করা হয়। পরিকল্পনা অনুযায়ী কাজগুলো হচ্ছে কি না, তার জন্য নিয়ন্ত্রণ ব্যবস্থা আরোপ করা হয়। এই কাজগুলো একটির পর একটি চক্রাকারে সম্পন্ন হয়। তাই একে ব্যবস্থাপনা চক্র বলা হয়।"
        },
        {
          "label": "গ",
          "question": "",
          "explanation": "উদ্দীপকে জনাব আমির ব্যবস্থাপনার উচ্চ স্তরে কর্মরত। এ স্তরের ব্যবস্থাপকগণ প্রতিষ্ঠানের দীর্ঘমেয়াদি নীতি ও পরিকল্পনা প্রণয়ন করেন। আর তাদের সিদ্ধান্ত বাস্তবায়নের জন্য মধ্য ও নিম্ন স্তরের কর্মীরা কাজ করে। প্রতিষ্ঠানের চেয়ারম্যান, পরিচালনা পর্ষদ, কোম্পানি সচিব, ব্যবস্থাপনা পরিচালক প্রভৃতি ব্যক্তিবর্গ উচ্চ স্তরের অন্তর্ভুক্ত। উদ্দীপকে জনাব আমির নরসিংদীতে একটি ওষুদের কারখানা চালু করেন। তিনি কারখানাটির গুরুত্বপূর্ণ সব সিদ্ধান্ত নিয়ে থাকেন। এক্ষেত্রে এটির নীতি, কর্মকৌশল প্রভৃতি বিষয় তিনি ঠিক করেন। এসব বিষয় তিনি চিন্তা-ভাবনা করে মানসিক শ্রম দিয়ে নির্ধারণ করেন। আবার, সঠিকভাবে বাস্তবায়ন হচ্ছে কি না তাও তিনি তদারকি করেন। আর তার নির্ধারিত এসব বিষয় বাস্তবায়নে প্রতিষ্ঠানটির কর্মকর্তা-কর্মচারীরা কাজ করেন। তার এসব কাজের সাথে উচ্চ পর্যায়ের ব্যবস্থাপনার কাজের মিল রয়েছে। সুতরাং, জনাব আমির প্রতিষ্ঠানটিতে ব্যবস্থাপনার উচ্চ স্তরে কর্মরত।"
        },
        {
          "label": "ঘ",
          "question": "",
          "explanation": "গ্রিক দার্শনিক সক্রেটিসের ব্যবস্থাপনা সর্বজনীন উক্তিটি উদ্দীপকের শেষাংশে জনাব আমিরের কথাটির প্রতিফলন- উক্তিটি যথার্থ। ব্যবস্থাপনার সর্বজনীনতা বলতে সবক্ষেত্রে ব্যবস্থাপনা জ্ঞানের আবশ্যকতা ও প্রয়োগযোগ্যতাকে বোঝায়। এটি একটি সামাজিক প্রক্রিয়া। সমাজে বসবাসরত মানুষের ব্যক্তিগত, পারিবারিক এবং রাষ্ট্রীয় জীবনের সব স্তরে ব্যবস্থাপনা বিদ্যমান। উদ্দীপকে জনাব আমির একটি ওষুধের কারখানার উচ্চ স্তরের একজন ব্যবস্থাপক। তিনি প্রতিষ্ঠানটির নীতি ও কর্মকৌশল ঠিক করেন, কাজগুলোর তদারকি করেন। বর্তমানে তিনি সমাজের বিভিন্ন সেবামূলক কাজে জড়িত আছেন। তিনি বলেন ব্যবস্থাপনার কাজ কারখানার ক্ষেত্রে সীমাবদ্ধ নয়। তিনি আরও বলেন, ব্যক্তি থেকে শুরু করে সবক্ষেত্রে এর প্রয়োগ করলে প্রতিষ্ঠান ভালো চলবে। শেষ কথাতে জনাব আমির ব্যবস্থাপনার 'সর্বজনীনতাকে ইঙ্গিত করেছেন। তিনি কারখানায় ব্যবস্থাপনার কার্যাবলি ব্যবহারের মাধ্যমে লক্ষ্যার্জনের চেষ্টা চালান। আবার, তিনি সমাজ সেবামূলক কাজেও যুক্ত। এসব কাজেও তাকে যথাযথ লক্ষ্য ও উদ্দেশ্য মোতাবেক পরিকল্পনা, সংগঠন, নির্দেশনা, নিয়ন্ত্রণ প্রভৃতি কাজগুলো সম্পাদন করতে হয়। এছাড়া তার পেশাগত জীবন ও পারিবারিক জীবনে ব্যবস্থাপনার কাজগুলো সঠিকভাবে ব্যবহার করতে হয়। এসব ভেবেই তিনি ব্যক্তি থেকে শুরু করে সবক্ষেত্রে ব্যবস্থাপনার ব্যবহার বা এর সর্বজনীনতার কথা বলেছেন। তাই বলা যায়, উদ্দীপকের শেষাংশে জনাব আমিরের বক্তব্যটি গ্রিক দার্শনিক সক্রেটিসের ব্যবস্থাপনার সর্বজনীনতা উক্তিটির প্রতিফলন।"
        }
      ]
    },
    {
      "number": "2",
      "uddipok": "'কখগ' কলেজের ব্যবসায় শিক্ষা বিভাগের একাদশ শ্রেণির শিক্ষার্থীরা শিক্ষা সফরে যাওয়ার জন্য অধ্যক্ষ বরাবর আবেদন করে। অধ্যক্ষ স্যার কবে, কোথায়, কখন ও কীভাবে যাওয়া হবে তা ঠিক করে চাঁদার পরিমাণ নির্ধারণ করে দেন। পরবর্তীতে করণীয় কাজগুলোকে' কতকগুলো ভাগে ভাগ করে তার দায়িত্ব বিভিন্ন শিক্ষককে অর্পণ করেন। অতঃপর একজন সিনিয়র শিক্ষককে সার্বিক দায়িত্ব ও ক্ষমতা অর্পণ করা হয়। সবাই যার যার দায়িত্ব সঠিকভাবে পালন করায় বনভোজন সফল হয়েছে। এতে শিক্ষার্থীরা আনন্দিত।",
      "tag": "Din.B 25",
      "sub_questions": [
        {
          "label": "ক",
          "question": "নীতি কী?",
          "explanation": "কোনো কাজের নির্দিষ্ট নিয়ম-কানুন বা পথ নির্দেশিকাকে ঐ কাজের নীতি বলে।"
        },
        {
          "label": "খ",
          "question": "",
          "explanation": "সমাজ সংশ্লিষ্ট বিভিন্ন পক্ষের অংশগ্রহণের মধ্য দিয়ে যে কার্যসমূহ বাস্তবায়িত হয় তাকে সামাজিক প্রক্রিয়া বলে। প্রাতিষ্ঠানিক ব্যবস্থাপনা প্রক্রিয়ায় প্রতিষ্ঠানের অভ্যন্তরীণ (মালিক, শ্রমিক-কর্মী) ও বাহ্যিক (এজেন্সি, সরবরাহকারী, ক্রেতা ও বিনিয়োগকারী) পক্ষ জড়িত থাকে। সমাজ সংশ্লিষ্ট এসব পক্ষের অংশগ্রহণের মাধ্যমে ব্যবস্থাপনার উদ্দেশ্য বাস্তবায়ন করা হয়। তাই বলা যায়, ব্যবস্থাপনা একটি সামাজিক প্রক্রিয়া।"
        },
        {
          "label": "গ",
          "question": "উদ্দীপকে অধ্যক্ষ স্যার প্রথমে যে কাজ করেছেন তা ব্যবস্থাপনার কোন কাজের সাথে সংগতিপূর্ণ? ব্যাখ্যা করো।",
          "explanation": "উদ্দীপকে অধ্যক্ষ স্যার প্রথমে যে কাজগুলো করেছেন তা হলো শিক্ষাসফরে কবে , কোথায় , কখন ও কীভাবে যাওয়া হবে তা ঠিক করা, চাঁদার পরিমাণ নির্ধারণ করে দেওয়া এই কাজগুলো ব্যবস্থাপনার প্রথম কাজ পরিকল্পনা এর সাথে সংগতিপূর্ণ। পরিকল্পনা হলো ভবিষ্যতে কী করা হবে, কখন করা হবে, কীভাবে করা হবে এবং কার দ্বারা করা হবে—তা অগ্রিম স্থির করা। এটি হলো একটি লক্ষ্যের দিকে এগিয়ে যাওয়ার জন্য সেতু নির্মাণ করা। উদ্দীপকে, শিক্ষাসফরের আবেদন পাওয়ার পর অধ্যক্ষ স্যার লক্ষ্য নির্ধারণ করেন (সফলভাবে শিক্ষাসফর সম্পন্ন করা), কর্মপন্থা স্থির করেন ( কবে, কোথায়, কখন, কীভাবে যাওয়া হবে), সম্পদ বা বাজেট নির্ধারণ করেন ( চাঁদার পরিমাণ নির্ধারণ )। এই প্রতিটি কাজই ভবিষ্যতের দিকনির্দেশনা ও করণীয় কাজের নকশা তৈরি করে, যা সরাসরি পরিকল্পনার সংজ্ঞা ও কার্যাবলির অন্তর্ভুক্ত। তাই অধ্যক্ষের প্রথম কাজটি ছিল পরিকল্পনা ।"
        },
        {
          "label": "ঘ",
          "question": "",
          "explanation": "অধ্যক্ষ স্যারের পরবর্তী যে কার্যক্রম বনভোজন সফলের ক্ষেত্রে ভূমিকা পালন করেছে, তা হলো: \"পরবর্তীতে করণীয় কাজগুলোকে কতকগুলো ভাগে ভাগ করে তার দায়িত্ব বিভিন্ন শিক্ষককে অর্পণ করেন। অতঃপর একজন সিনিয়র শিক্ষককে সার্বিক দায়িত্ব ও ক্ষমতা অর্পণ করা হয়।\" ব্যবস্থাপনার কার্যাবলি বিবেচনায় এটি মূলত সংগঠিতকরণ এর মধ্যে, কাজের ভাগ ও দায়িত্ব-ক্ষমতা অর্পণের মূল কাজটির জন্য এটি সংগঠিতকরণ -এর সাথে অধিক সম্পর্কযুক্ত। এই কার্যক্রমটি বনভোজন সফলের ক্ষেত্রে অত্যন্ত যথার্থ ও অপরিহার্য ছিল। এর কারণগুলো হলো সংগঠিতকরণ। পরিকল্পনা বাস্তবায়নের জন্য প্রতিষ্ঠানের বা কাজের প্রয়োজনীয় কাঠামো তৈরি করাই হলো সংগঠিতকরণ । অধ্যক্ষ স্যার এই ধাপে কাজ বিভাজন: করণীয় কাজগুলোকে (ভ্রমণ ব্যবস্থা, খাবার, নিরাপত্তা ইত্যাদি) কতকগুলো ভাগে ভাগ করেন, দায়িত্ব ও ক্ষমতা অর্পণ: প্রতিটি কাজের জন্য নির্দিষ্ট শিক্ষককে দায়িত্ব ও সে অনুযায়ী ক্ষমতা দেন, পদমর্যাদা সৃষ্টি: একজন সিনিয়র শিক্ষককে সার্বিক দায়িত্ব ও ক্ষমতা দিয়ে মূল সমন্বয়কারীর পদ তৈরি করেন। এতে প্রত্যেকে তার নির্দিষ্ট কাজ সম্পর্কে স্পষ্ট ধারণা পায় এবং দ্বৈততা পরিহার করে সুশৃঙ্খলভাবে কাজ সম্পন্ন করা সম্ভব হয়। ব্যবস্থাপনার তত্ত্ব অনুযায়ী, সুনির্দিষ্ট পরিকল্পনার পরই যদি কাজের সঠিক বিভাজন, দায়িত্ব অর্পণ ও কর্তৃত্ব প্রতিষ্ঠা করা না হয় (অর্থাৎ সংগঠিতকরণ না করা হয়), তবে যতই ভালো পরিকল্পনা হোক না কেন তা বাস্তবায়ন করা কঠিন। উদ্দীপকে, \"সবাই যার যার দায়িত্ব সঠিকভাবে পালন করায় বনভোজন সফল হয়েছে\"—এই বাক্যটি প্রমাণ করে যে অধ্যক্ষ স্যারের এই সংগঠিতকরণের পদক্ষেপটিই সফলতার মূল ভিত্তি রচনা করেছে। অধ্যক্ষ স্যারের এই কার্যক্রম ব্যবস্থাপনার অত্যন্ত গুরুত্বপূর্ণ ধাপ সংগঠিতকরণ -এর প্রতিচ্ছবি। এই ধাপটি সুচারুরূপে সম্পন্ন হওয়ার কারণেই বনভোজন কার্যক্রম সুশৃঙ্খলভাবে পরিচালিত হয়েছে এবং প্রত্যাশিত সাফল্য অর্জন সম্ভব হয়েছে।"
        }
      ]
    },
    {
      "number": "3",
      "uddipok": "জনাব নাজমুল হোসেন একটি উৎপাদনকারী প্রতিষ্ঠানের সফল উৎপাদন ব্যবস্থাপক। তিনি প্রতিষ্ঠানের সকল কর্মীদের সাথে সমান আচরণ করেন। তিনি উৎপাদন বৃদ্ধির জন্য কর্মীদের যে ধরনের কর্ম পদ্ধতি, কৌশল এবং যন্ত্রপাতি ব্যবহার করে দক্ষ করে গড়ে তুলতে হয়, সেই সম্পর্কে প্রয়োজনীয় পদক্ষেপ গ্রহণ করেন। এতে সবাই সন্তুষ্ট হয় এবং কাজে মনোযোগ দেয়।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যবস্থাপনার জনক হলেন ফ্রেডারিক উইন্সলো টেলর।"
        },
        {
          "label": "খ",
          "question": "",
          "explanation": "কোনো ব্যক্তি একইসাথে একাধিক ঊর্ধ্বতনের সরাসরি অধীন হলে, তাকে দ্বৈত অধীনতা বলে। কোনো ব্যক্তি দ্বৈত অধীন হলে তার পক্ষে সুষ্ঠুভাবে দায়িত্ব পালন সম্ভব না। কারণ একাধিক ঊর্ধ্বতন নির্বাহী একই সময়ে কোনো কাজের আদেশ দিলে সময়মতো তা সম্পন্ন করা সম্ভব না। এজন্য সংগঠনে দ্বৈত অধীনতা পরিহার প্রয়োজন।"
        },
        {
          "label": "গ",
          "question": "",
          "explanation": "জাউদ্দীপকের প্রথমাংশে জনাব নাজমুল হোসেন কর্মীদের সাথে যে আচরণ করেন তা হেনরি ফেয়লের সাম্যের নীতির অন্তর্ভুক্ত। এ নীতিতে অধস্তনদের সকলের প্রতি সমান আচরণ করা হয়। এতে একজন ঊর্ধ্বতন তার অধস্তনদের সকলকে সমান চোখে দেখেন। ফলে অধস্তনরা ঊর্ধ্বতনের কাজে সন্তুষ্ট থাকে ও নির্দেশনা মেনে চলে। উদ্দীপকের 'জনাব নাজমুল হোসেন একটি উৎপাদনকারী প্রতিষ্ঠানের সফল উৎপাদন ব্যবস্থাপক। তিনি তার প্রতিষ্ঠানের সকল কর্মীদের সাথে সমান আচরণ করেন। এক্ষেত্রে তিনি অধস্তনদের সবাইকে সমানভাবে দেখেন। তাই অধস্তনরাও সন্তুষ্ট থাকে এবং তাকে শ্রদ্ধা করে। অর্থাৎ, জনাব নাজমুল হোসেন কোনো পক্ষপাতিত্ব করেন না। এতে কর্মীদের মনোবল, আনুগত্য এবং কাজের আগ্রহ বেড়ে যায়। এসব বৈশিষ্ট্যের সাথে সাম্যের নীতির মিল আছে। সুতরাং, জনাব নাজমুল হোসেনের কর্মীদের সাথে আচরণ হেনরি ফেয়লের সাম্যের নীতির অন্তর্গত।"
        },
        {
          "label": "ঘ",
          "question": "",
          "explanation": "জনাব নাজমুল হোসেন কর্মীদের কারিগরি দক্ষতা অর্জনের নিমিত্তে প্রয়োজনীয় পদক্ষেপ গ্রহণ করেন, যা প্রতিষ্ঠানটির লক্ষ্য অর্জনে ভূমিকা রেখেছে বলে আমি মনে করি। প্রতিটি কাজের কৌশল, পদ্ধতি ও যন্ত্রপাতি সঠিকভাবে ব্যবহার করতে পারা হলো কারিগরি দক্ষতা। এ দক্ষতা ব্যবস্থাপককে নির্দিষ্ট কাজ সঠিকভাবে সম্পাদনে সহায়তা করে। আর ব্যবস্থাপক কারিগরিভাবে দক্ষ হলে অধস্তনদেরও সঠিকভাবে নির্দেশনা দিতে পারেন। উদ্দীপকের নাজমুল হোসেন একজন ব্যবস্থাপক। তিনি প্রতিষ্ঠানে সাম্যের নীতি অনুসরণ করেন। তিনি তার প্রতিষ্ঠানের উৎপাদন বৃদ্ধি করতে চান। এজন্য তিনি তার কর্মীদের কর্মপদ্ধতি, কৌশল এবং যন্ত্রপাতি ব্যবহারে দক্ষ করে তোলার জন্য প্রয়োজনীয় পদক্ষেপ নেন। এতে সব কর্মীরা সন্তুষ্ট হয় এবং কাজে মনোযোগ দেয়। এক্ষেত্রে জনাব নাজমুল হোসেন তার কর্মীদের কারিগারি দক্ষতা বৃদ্ধির জন্য ব্যবস্থা করেন। এ কারণে তারা তাদের কাজ সম্পাদনের সঠিক কর্মপদ্ধতি ও বিভিন্ন কৌশল সম্পর্কে ধারণা লাভ করে। এছাড়া বিভিন্ন যন্ত্রপাতি কীভাবে পরিচালনা করতে হয় তা সম্পর্কেও জানতে পারে। এতে তারা প্রতিষ্ঠানের কাজ সুষ্ঠুভাবে দ্রুত সম্পাদন করতে পারে। ফলে জনাব নাজমুল হোসেনের প্রতিষ্ঠানের উৎপাদনশীলতা ও মুনাফা বৃদ্ধি পায়। এভাবে তার প্রতিষ্ঠানটি লক্ষ্য অর্জনে সক্ষম হয়। তাই বলা যায়, জনাব নাজমুল হোসেন তার কর্মীদের কারিগরি দক্ষতা বৃদ্ধির জন্য পদক্ষেপ নেন যা প্রতিষ্ঠানের লক্ষ্য অর্জনে ভূমিকা রেখেছে।"
        }
      ]
    },
    {
      "number": "4",
      "uddipok": "জনাব আরিফুল ইসলামের প্রতিষ্ঠান দেশের বিভিন্ন বিভাগীয় শহরে গম বিক্রয় করে। বর্তমানে তিনি তার নিয়োগকৃত বিক্রয় ব্যবস্থাপকের সাথে পরামর্শ করে ২০% বিক্রয় বৃদ্ধির পরিকল্পনা করেন। এছাড়াও তিনি তীব্র প্রতিযোগিতাপূর্ণ বাজারে দীর্ঘমেয়াদে সফলতা লাভের উদ্দেশ্যে-ব্যাপক প্রস্তুতি গ্রহণ করেন।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করা হলো পরিকল্পনার অঙ্গন।'"
        },
        {
          "label": "খ",
          "question": "",
          "explanation": "প্রতিষ্ঠানের উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ করাকে পরিকল্পনা বলে। মেধা, মননশীলতা ও চিন্তাশক্তি ব্যবহার করে পরিকল্পনার কর্মসূচি নির্ধারণ করতে হয়। ব্যক্তির চিন্তার গভীরতা, দূরদৃষ্টি, পূর্বানুমান প্রভৃতির ওপর পরিকল্পনার মান নির্ভর করে। তাই পরিকল্পনাকে ব্যবস্থাপনার চিন্তন-মনন বা বুদ্ধিবৃত্তিক প্রক্রিয়া বলা হয়।"
        },
        {
          "label": "গ",
          "question": "",
          "explanation": "উদ্দীপকে জনাব আরিফুল ইসলাম প্রথমত প্রকৃতির ভিত্তিতে 'লক্ষ্য' পরিকল্পনা গ্রহণ করেছেন। লক্ষ্য হলো পরিকল্পনার প্রত্যাশিত ফল। এটি একটি নির্দিষ্ট সময় শেষে অর্জিত হয়। লক্ষ্যকে কেন্দ্র করেই ব্যবস্থাপকীয় কাজ আবর্তিত হয়। এক বছরে বিক্রয় ১৫% বাড়ানো, ১০% ব্যয় কমানো ইত্যাদি লক্ষ্যের উদাহরণ। উদ্দীপকের জনাব আরিফুল ইসলাম দেশের বিভিন্ন বিভাগীয় শহরে গম বিক্রি করেন। তিনি বর্তমানে তার নিয়োগকৃত ব্যবস্থাপকের সাথে আলোচনা করে ২০% বিক্রয় বাড়ানোর পরিকল্পনা গ্রহণ করেন। প্রতিষ্ঠানের বর্তমান অবস্থা বিচার-বিশ্লেষণ করে তিনি এ নির্দিষ্ট পরিকল্পনাটি নিয়েছেন। আর তিনি নির্দিষ্ট সময়ের মধ্যেই পরিকল্পনাটি বাস্তবায়ন করতে চান। এজন্য তিনি প্রতিষ্ঠানের সব উপায়-উপকরণ ও কর্মপ্রচেষ্টাকে সে অনুযায়ী কাজে লাগাবেন। এসব বিষয় পরিকল্পনার লক্ষ্যের সাথে সম্পৃক্ত। সুতরাং, জনাব আরিফুল ইসলামের নেওয়া পরিকল্পনাটি হলো লক্ষ্য।"
        },
        {
          "label": "ঘ",
          "question": "",
          "explanation": "পরবর্তীতে গৃহীত রণনৈতিক পরিকল্পনা জনাব আরিফুল ইসলামকে তার উদ্দেশ্য বাস্তবায়নে সহায়তা করবে বলে আমি মনে করি। তীব্র প্রতিযোগিতামূলক বাজারে অনিশ্চিত পরিস্থিতি মোকাবিলার জন্য রণনৈতিক পরিকল্পনা গ্রহণ করা হয়। মূল লক্ষ্য বা পরিকল্পনাকে ফলপ্রসূ করতে এ ধরনের পরিকল্পনা নেওয়া হয়। এর মাধ্যমে প্রতিযোগিতায় টিকে থাকা যায়। উদ্দীপকের জনাব আরিফুল ইসলাম একজন গম ব্যবসায়ী। তিনি তার ব্যবসায়ের জন্য লক্ষ্য নির্ধারণ করেন। এ লক্ষ্যের আওতায় তিনি বর্তমানে ২০% বিক্রয় বৃদ্ধির পরিকল্পনা গ্রহণ করেন। তিনি ভবিষ্যতে দীর্ঘমেয়াদে সফল হতে চান। এজন্য তিনি ব্যাপক প্রস্তুতি গ্রহণ করেন। এক্ষেত্রে জনাব আরিফুল ইসলাম তার ব্যবসায়ের জন্য রণনৈতিক পরিকল্পনা গ্রহণ করেছেন। এর মাধ্যমে তার ব্যবসায়ে উৎপাদন বৃদ্ধি পাবে। এছাড়া তার পণ্যের মাধ্যমে ক্রেতা সন্তুষ্টি অর্জনেও এটি সহায়তা করবে। এতে তার পণ্যের গ্রাহক ও বিক্রি বাড়বে। ফলে তিনি অধিক মুনাফা অর্জন করতে পারবেন। এভাবেই তিনি তীব্র প্রতিযোগিতাপূর্ণ বাজারে টিকে থাকতে পারবেন। তাই বলা যায়, রণনৈতিক পরিকল্পনা জনাব আরিফুল ইসলামকে তার উদ্দেশ্য বাস্তবায়নে সহায়তা করবে।"
        }
      ]
    },
    {
      "number": "5",
      "uddipok": "রসুলপুরের গ্রামবাসীগণ একটি নতুন মসজিদের ভবন নির্মাণের পরিকল্পনা গ্রহণ করেন। ভবন নির্মাণের কাজ শুরু করার পর হঠাৎ করে বাজারের নির্মাণ সামগ্রীর মূল্য বৃদ্ধি পায়। ফলে পূর্বের পরিকল্পনা অনুযায়ী ভরন নির্মাণ করা সম্ভব হচ্ছে না বিধায় গ্রামবাসী গৃহীত পরিকল্পনার প্রয়োজনীয় পরিবর্তন ও সংশোধন করেন। বর্তমানে তারা খুব আশাবাদী।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "হেনরি ফেয়লের জন্মস্থান হলো তুরস্ক।"
        },
        {
          "label": "খ",
          "question": "",
          "explanation": "একজন কর্মী একই সময়ে শুধু একজন ঊর্ধ্বতন কর্মকর্তার কাছ থেকে আদেশ পাওয়াকে আদেশের ঐক্য নীতি বলে। একজন কর্মীর আদেশদাতা একাধিক হলে একই সময়ে তারা ভিন্ন ভিন্ন কাজের আদেশ দিতে পারেন। এতে কর্মীর পক্ষে যথাযথভাবে সব কাজ করা সম্ভব হয় না। তাই প্রতিষ্ঠানে আদেশের ঐক্য নীতি অনুসরণ করা অপরিহার্য।"
        },
        {
          "label": "গ",
          "question": "",
          "explanation": "উদ্দীপকে রসুলপুরের গ্রামবাসীর গৃহীত পরিকল্পনাটি প্রকৃতির বিচারে একার্থক পরিকল্পনা। এ পরিকল্পনা শুধু একবার ব্যবহারের জন্য তৈরি করা হয়। প্রতিষ্ঠানের কোনো বিশেষ উদ্দেশ্য অর্জনের ক্ষেত্রেও এ পরিকল্পনা নেওয়া যায়। উদ্দেশ্য হাসিল হলে বা একটি নির্দিষ্ট সময় পর এ পরিকল্পনার কার্যকারিতা থাকে না। উদ্দীপকে রসুলপুরের গ্রামবাসীগণ একটি নতুন মসজিদের ভবন নির্মাণের পরিকল্পনা গ্রহণ করেন। এরপর তারা পরিকল্পনা বাস্তবায়নের জন্য প্রয়োজনীয় প্রস্তুতি সম্পন্ন করেন। পরবর্তীতে তারা মসজিদ ভবন নির্মাণের কাজটি শুরু করেন। এ পরিকল্পনাটি শুধুমাত্র মসজিদ ভবন নির্মাণ পর্যন্তই কার্যকর থাকবে। মসজিদ নির্মাণ কাজ শেষ হলে পরিকল্পনাটির আর কার্যকারিতা থাকবে না। অন্য কোনো নির্মাণ কাজেও এটি ব্যবহার করা যাবে না। এ পরিকল্পনাটির সাথে একার্থক পরিকল্পনার মিল আছে। সুতরাং, উদ্দীপকে রসুলপুরের গ্রামবাসীদের গৃহীত পরিকল্পনা হলো একার্থক পরিকল্পনা।"
        },
        {
          "label": "ঘ",
          "question": "",
          "explanation": "উত্তম পরিকল্পনার নমনীয়তার বৈশিষ্ট্যটি রসুলপুরের গ্রামবাসীদের আশাবাদী করেছে বলে আমি মনে করি। ভবিষ্যৎ সবসময় অনিশ্চিত। এজন্য ভবিষ্যৎ অবস্থা ও সময়ের সাথে তাল মিলিয়ে পরিকল্পনায় পরিবর্তন আনতে হয়। সময়, স্থান ও অবস্থানভেদে পরিকল্পনা পরিবর্তনযোগ্য হওয়া প্রয়োজন। এতে পরিকল্পনার সফল বাস্তবায়ন সম্ভব হয়। উদ্দীপকের রসুলপুরের গ্রামবাসীগণ একটি নতুন মসজিদ ভবন নির্মাণের পরিকল্পনা গ্রহণ করেন। ভবন নির্মাণের কাজ শুরু করার পর হঠাৎ করে বাজারে নির্মাণ সামগ্রীর মূল্য বেড়ে যায়। ফলে পূর্বের পরিকল্পনা অনুযায়ী ভবন নির্মাণ কাজ কঠিন হয়ে পড়ে। তাই গ্রামবাসীরা গৃহীত পরিকল্পনায় প্রয়োজনীয় পরিবর্তন ও সংশোধন এনে পুনরায় কাজ চালু করেন। বর্তমানে তারা খুবই আশাবাদী। রসুলপুরের গ্রামবাসীদের পরিকল্পনায় নমনীয়তার বৈশিষ্ট্য বিদ্যমান। তাদের পরিকল্পনায় নমনীয়তা থাকার কারণে পরিবর্তিত পরিস্থিতিতেও পরিকল্পনা বাস্তবায়নে কোনো ব্যাঘাত ঘটবে না। বাজারে নির্মাণ সামগ্রীর মূল্য বেড়ে গেলে তারা বিকল্প উপায় খুঁজে বের করেন। পরবর্তীতে তারা তা অনুযায়ী পরিকল্পনায় প্রয়োজনীয় পরিবর্তন নিয়ে আসেন। ফলে তাদের নির্মাণ কাজে কোনো সমস্যা হয়নি। এভাবে তারা পরিকল্পনা অনুযায়ী তাদের মসজিদ ভবন নির্মাণের কাজ সম্পন্ন করতে পারবেন। তাই বলা যায়, উত্তম পরিকল্পনার নমনীয়তার বৈশিষ্ট্যই রসুলপুরের গ্রামবাসীদের আশাবাদী করেছে।"
        }
      ]
    },
    {
      "number": "6",
      "uddipok": "জনাব আরমান গ্রামের বাড়িতে, একটি ডেইরি ফার্ম স্থাপন করেন। তার ফার্মে প্রায় ৫০ জন কর্মী কাজ করেন। তার নিয়োগকৃত একজন ব্যবস্থাপক ফার্মটির সকল বিষয় দেখাশোনা করেন। ফার্মটিতে পশুপালন বিষয়ে ভালো পরামর্শদাতা না থাকার কারণে প্রায়ই পশুপালনে নানা ধরনের অসুবিধা দেখা দেয়। এজন্য জনাব আরমান পশুপালনে অভিজ্ঞ একজন বিশেষজ্ঞ নিয়োগ দেন। এর ফলে ব্যবস্থাপকের পক্ষে ফার্মটি পরিচালনা করা সহজ হয়।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "নির্দিষ্ট লক্ষ্য অর্জনে একাধিক ব্যক্তির সংঘবদ্ধতা এবং পারস্পরিক সম্পর্ক নির্ধারণ করার কাঠামোবদ্ধ ও প্রাতিষ্ঠানিক রূপকে সংগঠন বলে।"
        },
        {
          "label": "খ",
          "question": "",
          "explanation": "একজন নির্বাহীর প্রত্যক্ষ তত্ত্বাবধানে যতজন কর্মী নিয়োজিত থাকে তাকে কাম্য তত্ত্বাবধান পরিসর বলে। নির্বাহীর তত্ত্বাবধান পরিসর কাম্যমাত্রায় হলে অধীনস্থদের কাজ সহজেই তদারকি করতে পারেন। এতে কর্মীদের ভুল-ভ্রান্তি কমে যায়। কাম্য তত্ত্বাবধানের ফলে কাজে যেমন গতি আসে তেমনি প্রতিষ্ঠানে সাফল্য অর্জিত হয়।"
        },
        {
          "label": "গ",
          "question": "",
          "explanation": "উদ্দীপকে জনাব আরমানের ফার্মে প্রথম পর্যায়ে সরলরৈখিক সংগঠন কাঠামো বিদ্যমান ছিল। এরূপ সংগঠন কাঠামোতে নির্বাহী সকল ক্ষমতার অধিকারী হন। তার ওপরেই সকল দায়িত্ব ও কর্তৃত্ব অর্পিত হয়। তাছাড়া নির্বাহীকে সহায়তা করার জন্য কোনো বিশেষজ্ঞ কর্মী থাকে না। মূলত ক্ষুদ্র ও মাঝারি ব্যবসায় প্রতিষ্ঠানে এরকম সংগঠন কাঠামো অধিক উপযোগী। উদ্দীপকে জনাব আরমান গ্রামের বাড়িতে একটি ডেইরি ফার্ম স্থাপন করেন। তার ফার্মে প্রায় ৫০ জন কর্মী কাজ করেন। অর্থাৎ, এটি একটি ক্ষুদ্র ব্যবসায় প্রতিষ্ঠান। তার নিয়োগকৃত একজন ব্যবস্থাপক ফার্মটি দেখাশোনা করেন। ব্যবস্থাপকের ওপরেই ফার্মটির সকল দায়িত্ব ও কর্তৃত্ব থাকে। তাকে পশুপালন বিষয়ে পরামর্শ দেওয়ার জন্যও কোনো বিশেষজ্ঞ কর্মী নেই। এসব বৈশিষ্ট্য সরলরৈখিক সংগঠনের সাথে সামঞ্জস্যপূর্ণ। অতএব, জনাব আরমানের ডেইরি ফার্মটি একটি সরলরৈখিক সংগঠন।"
        },
        {
          "label": "ঘ",
          "question": "",
          "explanation": "সংগঠন কাঠামোর ধরন পরিবর্তনই ফার্মটি পরিচালনা সহজ হওয়ার পিছনে মূল কারণ\"- বক্তব্যটি যথার্থ। সরলরৈখিক ও পদস্থ কর্মী সংগঠনে সরলরৈখিক কর্মীর পাশাপাশি বিশেষজ্ঞ কর্মী নিয়োগ দেওয়া হয়। তিনি সরলরৈখিক কর্মীকে পরামর্শ দেন ও বিভিন্ন কাজে সাহায্য করেন। এতে প্রতিষ্ঠানের বিভিন্ন সমস্যার দ্রুত সমাধান করা যায় ও নির্বাহীদের কার্যভার কমে। তাছাড়া কাজের দক্ষতা বৃদ্ধি ও নিয়ন্ত্রণ প্রতিষ্ঠার মাধ্যমে এরূপ সংগঠন কাঠামো ব্যবসায় পরিচালনা সহজ করে। উদ্দীপকে জনাব আরমান গ্রামের বাড়িতে একটি ডেইরি ফার্ম স্থাপন করেন। একজন ব্যবস্থাপকের মাধ্যমে তিনি ফার্মটি পরিচালনা করেন। তবে পশুপালন বিষয়ে বিশেষজ্ঞ না থাকায় ফার্মটিতে বিভিন্ন সমস্যা দেখা দেয়। এজন্য জনাব আরমান ফার্মটিতে একজন বিশেষজ্ঞ নিয়োগ দেন। তিনি জনাব আরমানকে পরামর্শ দেন। এভাবে সংগঠনটি সরলরৈখিক ও পদস্থ কর্মী সংগঠনে পরিবর্তন হয়। এক্ষেত্রে বিশেষজ্ঞ কর্মীর সহায়তার ফলে জনাব আরমানের কার্যভার কমে। ফলে তিনি স্থিরভাবে কাজ করতে পারেন। পশুপালনে কোনো সমস্যা দেখা দিলে তিনি বিশেষজ্ঞ কর্মীর সহায়তায় দ্রুত তা সমাধানও করতে পারেন। এছাড়া বিশেষজ্ঞ কর্মীর পরামর্শে ফার্মের নির্বাহীদের দক্ষতা বাড়ে। এভাবে ফার্মটি পরিচালনা করা তাদের জন্য সুবিধা হয়েছে। এসব বিবেচনায় বলা যায়, কাঠামোর পরিবর্তনের কারণে জনাব আরমানের ফার্মটি পরিচালনা সহজ হয়েছে।"
        }
      ]
    },
    {
      "number": "7",
      "uddipok": "জনাব সালাম একটি প্রতিষ্ঠানের ব্যবস্থাপনা পরিচালক। তিনি প্রতিষ্ঠানের ধরন ও গুণাগুণ বিবেচনা করে প্রতিষ্ঠানের কাজগুলো বিভিন্ন ভাগে ভাগ করেন এবং কর্মীদের যোগ্যতা ও দক্ষতা অনুযায়ী কাজগুলো সম্পাদন করার জন্য তাদের মধ্যে দায়িত্ব ও কর্তব্য বণ্টন করেন। এছাড়াও তিনি প্রতিষ্ঠানের কর্মীদের জন্য উপযুক্ত বেতন ও মজুরি কাঠামো এবং অন্যান্য সুযোগ-সুবিধার প্রতি বিশেষ নজর রাখেন, যা কর্মীদের চাহিদা পূরণে সমর্থ হবে। এতে প্রতিষ্ঠানের কাজের প্রতি কর্মীদের মনোযোগ বৃদ্ধি পায় এবং প্রতিষ্ঠান ব্যাপক সফলতা অর্জন করে।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "CEO-এর পূর্ণরূপ হলো- Chief Executive Officer."
        },
        {
          "label": "খ",
          "question": "",
          "explanation": "যে প্রক্রিয়ায় চাকরিপ্রার্থীদের মধ্য থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয়, তাকে কর্মী নির্বাচন বলে। এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মাধ্যমে চাকরিপ্রার্থীদের যোগ্যতা যাচাই-বাছাই করা হয়। কোনো ধাপে কোনো প্রার্থী অকৃতকার্য হলে, তাকে বাদ দেওয়া হয়। এজন্য বলা হয়, কর্মী নির্বাচন একটি নেতিবাচক প্রক্রিয়া।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটিতে প্রথমত ব্যবস্থাপনার কার্যবিভাজন নীতি অনুসরণ করা হয়েছিল। এ নীতি অনুযায়ী প্রতিষ্ঠানের কাজকে প্রয়োজনের ভিত্তিতে বিভিন্ন ভাগে ভাগ করা হয়। এরপর কর্মীদের দায়িত্ব ও কর্তৃত্ব নির্দিষ্ট করে দেওয়া হয়। ফলে কর্মীরা সহজে তাদের কাজ বুঝতে পারে। এতে নির্দিষ্টভাবে কাজ করায় কর্মীদের কাজের দক্ষতা বাড়ে। উদ্দীপকে জনাব সালাম একটি প্রতিষ্ঠানের ব্যবস্থাপনা পরিচালক। তিনি প্রতিষ্ঠানের ধরন ও গুণাগুণ নিবেচনা করে প্রতিষ্ঠানের কাজগুলোকে বিভিন্ন ভাগে ভাগ করেন। এরপর যোগ্যতা ও দক্ষতা অনুযায়ী প্রত্যেক কর্মীর দায়িত্ব ও ক্ষমতা নির্দিষ্ট করে দেন। এতে কর্মীরা তার কাজ, কর্তৃত্ব ও ক্ষমতা বুঝে নিয়ে সেভাবে কাজ করতে পারে। এক্ষেত্রে একই ধরনের কাজ করায় কর্মীর দক্ষতা বাড়ে। আবার তার পক্ষে কর্মীদের কাজ তদারকি ও জবাবদিহিতা নিশ্চিত করাও সহজ হয়। এসব বিষয় ব্যবস্থাপনার কার্যবিভাজন নীতিকে ইঙ্গিত করে। সুতরাং, উদ্দীপকের প্রতিষ্ঠানটিতে প্রথমত ব্যবস্থাপনার কার্যবিভাজনের নীতি অনুসরণ করা হয়েছিল।"
        },
        {
          "label": "ঘ",
          "question": "",
          "explanation": "জনাব সালাম পরবর্তীতে তার কাজের মাধ্যমে ব্যবস্থাপনার ন্যায্য পারিশ্রমিকের নীতিকে বাস্তবায়ন করেছেন, যা প্রতিষ্ঠানের সফলতা ও কর্মীদের মনোযোগ উভয়ই বৃদ্ধিতে মুখ্য ভূমিকা পালন করেছে বলে আমি মনে করি। এ নীতিতে প্রতিষ্ঠানের কর্মীদের কাজের প্রকৃতি, সময়, পারিপার্শ্বিক অবস্থা প্রভৃতি বিবেচনায় সুষ্ঠু ও ন্যায্য বেতন কাঠামো স্থির করা হয়। এতে কর্মীরা প্রতিষ্ঠানের প্রতি সন্তুষ্ট থাকে। ফলে তারা উৎসাহের সাথে প্রতিষ্ঠানের লক্ষ্য অর্জনে সচেষ্ট হয়। উদ্দীপকে জনাব সালাম তার প্রতিষ্ঠানে কার্যবিভাজনের নীতি অনুসরণ করেন। তিনি প্রতিষ্ঠানের কর্মীদের জন্য উপযুক্ত বেতন ও মজুরি কাঠামো ঠিক করেন। এছাড়া তিনি কর্মীদের অন্যান্য সুযোগ-সুবিধার প্রতি বিশেষ নজর রাখেন, যা কর্মীদের চাহিদা পূরণে সমর্থ হয়। এতে তার কর্মীদের কাজের প্রতি মনোযোগ বৃদ্ধি পায়। ফলে তার প্রতিষ্ঠানটি ব্যাপক সফলতা অর্জন করে। জনাব সালাম কর্মীদের উপযুক্ত বেতন, মজুরি ও অন্যান্য সুযোগ-সুবিধা দেওয়ার মাধ্যমে প্রতিষ্ঠানে ন্যায্য পারিশ্রমিকের নীতি বাস্তবায়ন করেন। এতে শ্রম ও কাজের ধরন অনুযায়ী পর্যাপ্ত পারিশ্রমিক পেয়ে তার কর্মীদের মধ্যে সন্তুষ্টির মনোভাব তৈরি হয়। এক্ষেত্রে পরিশ্রমের যথাযথ মূল্যায়ন পেয়ে তার কর্মীরা প্রতিষ্ঠানকে নিজের মনে করে। এতে কাজের প্রতি তারা মনোযোগী ও আন্তরিক হয়। এজন্য তার প্রতিষ্ঠানের কাজ সুষ্ঠুভাবে সম্পাদিত হয় এবং উৎপাদনশীলতা বৃদ্ধি পায়। ফলে প্রতিষ্ঠানটি অধিক মুনাফা অর্জনের মাধ্যমে লক্ষ্য অর্জনে সক্ষম হয়। তাই বলা যায়, জনাব সালামের পরবর্তীতে বাস্তবায়িত ন্যায্য পারিশ্রমিকের নীতি প্রতিষ্ঠানের সফলতা ও কর্মীদের মনোযোগ বৃদ্ধিতে গুরুত্বপূর্ণ ভূমিকা রেখেছে।"
        }
      ]
    },
    {
      "number": "8",
      "uddipok": "জনাব হাফিজ একজন মানবসম্পদ ব্যবস্থাপক। তিনি অত্যন্ত বিচক্ষণতার সাথে প্রতিষ্ঠানের জন্য যোগ্য কর্মী খুঁজে বের করেন। এজন্য তিনি জাতীয় পত্রিকায় বিজ্ঞাপন দেন। তিনি লক্ষ করলেন প্রতিষ্ঠানে যোগ্য কর্মী নিয়োগ দেওয়ার পরও উৎপাদন বাড়ছে না বরং ব্যয় বৃদ্ধি পাচ্ছে। তিনি ভাবছেন শুধু যোগ্য কর্মী নিয়োগ দিলেই হবে না বরং তাদেরকে দক্ষ হিসেবে গড়ে তোলার জন্য উপায় খোঁজা উচিত।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের জন্য নির্দিষ্ট উৎস থেকে প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কাজ করাকে কর্মীসংস্থান বলে।"
        },
        {
          "label": "খ",
          "question": "",
          "explanation": "কোনো বিশেষ কাজ সম্পাদনের জন্য কয়েকজন ব্যক্তির সমন্বয়ে যে সংগঠন তৈরি হয়, তাকে কমিটি বলে। কমিটির ওপর বিশেষ কোনো কাজ সম্পাদন বা সিদ্ধান্ত নেওয়ার দায়িত্ব দেওয়া হয়। প্রতিষ্ঠানে বিশেষ কোনো পরিস্থিতির উদ্ভব হলে তা মোকাবিলার জন্য কমিটি গঠন করা হয়। মূলত, প্রতিষ্ঠানের স্বার্থেই সাময়িক সময়ের জন্য কমিটি গঠন করা হয়।"
        },
        {
          "label": "গ",
          "question": "",
          "explanation": "উদ্দীপকে জনাব হাফিজ বাহ্যিক উৎস থেকে কর্মী সংগ্রহ করেন। এ ধরনের উৎস থেকে কর্মী সংগ্রহের মাধ্যমে নতুন কর্মসংস্থান হয়। এক্ষেত্রে বিভিন্ন মাধ্যম (বিজ্ঞপ্তি, চাকরি সন্ধানী, শিক্ষাপ্রতিষ্ঠান প্রভৃতি) ব্যবহার করা হয়। এর মাধ্যমে যোগ্য ও দক্ষ কর্মী সংগ্রহ করা যায়। উদ্দীপকের জনাব হাফিজ একজন মানবসম্পদ ব্যবস্থাপক। তিনি অত্যন্ত বিচক্ষণতার সাথে প্রতিষ্ঠানের জন্য কর্মী খুঁজে বের করেন। এই জন্য তিনি, কর্মী নিয়োগের উদ্দেশ্যে জাতীয় পত্রিকায় বিজ্ঞাপন দেন। এ বিজ্ঞাপনের মাধ্যমে প্রার্থীরা উক্ত প্রতিষ্ঠানের শূন্যপদ সম্পর্কে জানতে পারে। এতে বিপুলসংখ্যক প্রার্থী আবেদন করে। আবেদনের প্রেক্ষিতে প্রতিষ্ঠানটি যাচাই-বাছাই করে প্রার্থী নির্বাচন করে। এতে এটি যোগ্য ও কর্মদক্ষ কর্মী নির্বাচনে সক্ষম হয়। এসব বৈশিষ্ট্য বাহ্যিক উৎসের সাথে সম্পর্কিত। সুতরাং, উদ্দীপকে কর্মী সংগ্রহের ক্ষেত্রে বাহ্যিক উৎস ব্যবহার করা হয়েছে।"
        },
        {
          "label": "ঘ",
          "question": "",
          "explanation": "জনাব হাফিজের প্রশিক্ষণের মাধ্যমে কর্মীদের দক্ষ করে তোলার সিদ্ধান্ত বাস্তবায়িত হলে প্রতিষ্ঠানের ব্যয় কমবে এবং কর্মীদের উৎপাদনশীলতা বাড়বে বলে আমি মনে করি। কর্মীর মেধা বিকাশে বা বর্তমান কাজে আরও বেশি দক্ষতা অর্জনের উপায় হিসেবে প্রশিক্ষণ অন্যতম উপায়। এর মাধ্যমে কর্মীকে হাতেকলমে শিক্ষা দান করা হয়। ফলে কর্মীর যোগ্যতা ও দক্ষতার উন্নয়ন হয়। উদ্দীপকে জনাব হাফিজ একজন মানবসম্পদ ব্যবস্থাপক। তিনি প্রতিষ্ঠানের জন্য বাহ্যিক উৎস থেকে কর্মী সংগ্রহ করেন। তিনি লক্ষ করলেন যোগ্য কর্মী নিয়োগ দেওয়ার পরও উৎপাদন বাড়ছে না বরং ব্যয় বৃদ্ধি পাচ্ছে। এজন্য তিনি কর্মীদের দক্ষভাবে গড়ে তোলার কথা ভাবছেন। এক্ষেত্রে জনাব হাফিজ কাজের ক্ষেত্রে বেশি দক্ষতা অর্জনের জন্য নতুন নিয়োগকৃত কর্মীদের হাতেকলমে প্রশিক্ষণ দেওয়ার ব্যবস্থা করবেন। এতে তারা কাজ সম্পর্কে বিস্তর ধারণা লাভ করবে। আবার তারা প্রতিষ্ঠানটির কাজের পরিবেশ সম্পর্কেও জানতে পারবে। এতে তাদের মনোবল উন্নত হবে। এর মাধ্যমে তারা প্রতিষ্ঠানের বিদ্যমান উপায়-উপকরণকে কাজে লাগিয়ে সফলতার সাথে কাজ সম্পাদন করতে পারবে। ফলে প্রতিষ্ঠানটির কাজে অপচয়ের প্রবণতা কমে যাবে। এতে প্রতিষ্ঠানের উৎপাদনশীলতা বাড়বে। ফলে প্রতিষ্ঠানটি সহজে সফলতা অর্জন করবে। সুতরাং, কর্মীদের জন্য প্রশিক্ষণ ব্যবস্থা জনাব হাফিজের প্রতিষ্ঠানের ব্যয় হ্রাস করে উৎপাদনশীলতা বাড়াবে।"
        }
      ]
    },
    {
      "number": "9",
      "uddipok": "মি. হায়দার সুরমা কোম্পানি লিমিটেড এর ব্যবস্থাপনা পরিচালক। তিনি কোনো কাজে কর্মীদের মতামত গ্রহণ করেন না। তিনি যা ভালো মনে করেন কর্মীদেরকে দিয়ে তাই করান। ফলে প্রতিষ্ঠানের অধঃস্তন কর্মীদের মধ্যে অসন্তোষ সৃষ্টি হয়। এতে প্রতিষ্ঠানের উৎপাদন হ্রাস পায়। এ অবস্থায় প্রতিষ্ঠানের সংকট নিরসনের জন্য পূর্বের নেতৃত্বের ধরন পরিবর্তন করে পরবর্তীতে সকল বিষয়ে অধঃস্তন কর্মীদের মতামত গ্রহণপূর্বক সংখ্যাগরিষ্ঠের ভিত্তিতে সিদ্ধান্ত গ্রহণ করেন। ফলে প্রতিষ্ঠানের উৎপাদন বৃদ্ধি পায়।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "নির্দেশনা দেওয়ার পর অধস্তনরা ঠিকমতো কাজ করছে কি না তা দেখা এবং প্রয়োজনীয় আদেশ-উপদেশ ও পরামর্শ দেওয়ার কাজকে তত্ত্বাবধান বলে।"
        },
        {
          "label": "খ",
          "question": "",
          "explanation": "যিনি লক্ষ্য অর্জনে কর্মীদের প্রভাবিত করে তাদের সর্বোচ্চ সামর্থ্যকে কাজে লাগানোর চেষ্টা করেন তাকে নেতা বলা হয়। একজন নেতা ব্যবসায় সফলতার জন্য বর্তমান ও ভবিষ্যৎ সম্পর্কিত ঝুঁকি নিয়ে থাকেন। অধস্তনদের ব্যর্থতার দায়ভারও তাকেই নিতে হয়। এক্ষেত্রে যে নেতা যত বেশি ঝুঁকি নিতে পারেন, তিনি তত বেশি সফলতা অর্জন করতে পারেন। এজন্য নেতার ঝুঁকি গ্রহণের মানসিকতা থাকতে হয়।"
        },
        {
          "label": "গ",
          "question": "",
          "explanation": "লাউদ্দীপকে মি. হায়দার প্রথমে স্বৈরতান্ত্রিক নেতৃত্ব অনুসরণ করেন। এ ধরনের নেতৃত্বে নেতা নিজের কাছে সব ক্ষমতা কেন্দ্রীভূত করে রাখেন। তিনি নিজের খেয়াল-খুশিমতো সিদ্ধান্ত নেন। এক্ষেত্রে নেতা কর্মীদের মতামতকে গুরুত্ব দেন না। এরূপ নেতৃত্ব কর্মীরা অপছন্দ করে। উদ্দীপকে মি. হায়দার সুরমা কোম্পানি লিমিটেড-এর ব্যবস্থাপনা পরিচালক। তিনি প্রতিষ্ঠানে কোনো কাজে কর্মীদের মতামত গ্রহণ করেন না। এক্ষেত্রে তিনি যা ভালো মনে করেন কর্মীদের দিয়ে তাই করা। আর কর্মীরা তার এসব আদেশ মানতে বাধ্য থাকে। এছাড়া তিনি প্রতিষ্ঠানের সব সিদ্ধান্ত একাই গ্রহণ করেন। তাই কর্মীরা প্রতিষ্ঠানকে নিজের মনে করে না। ফলে তারা কাজে উৎসাহ হারায়। এতে প্রতিষ্ঠানের উৎপাদন কমে যায়। এসব বৈশিষ্ট্যের সাথে স্বৈরতান্ত্রিক নেতৃত্বের মিল রয়েছে। সুতরাং, উদ্দীপকের মি. হায়দার প্রথমে স্বৈরতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "প্রতিষ্ঠানের সংকট নিরসনে মি. হায়দারের গৃহীত গণতান্ত্রিক নেতৃত্ব কৌশল উৎপাদনশীলতা বৃদ্ধিতে ভূমিকা রেখেছিল, যার যথার্থতা রয়েছে বলে আমি মনে করি। গণতান্ত্রিক নেতৃত্বে নেতা সব ক্ষমতা নিজের কাছে রাখেন না। তিনি কর্মীদের সাথে আলাপ-আলোচনা করে সিদ্ধান্ত নেন। এতে কর্মীরা মনে করে প্রতিষ্ঠান তাদের যথাযথ মূল্যায়ন করছে। ফলে কাজের প্রতি তাদের মনোবল ও উৎসাহ বাড়ে। - উদ্দীপকের মি. হায়দার তার প্রতিষ্ঠানে প্রথমদিকে স্বৈরতান্ত্রিক নেতৃত্ব অনুসরণ করতেন। এ কারণে প্রতিষ্ঠানের অধস্তন কর্মীদের মধ্যে অসন্তোষ তৈরি হয় এবং প্রতিষ্ঠানের উৎপাদন কমে যায়। পরবর্তীতে এ সংকট নিরসনের জন্য তিনি নেতৃত্বের ধরন পরিবর্তন করেন। এক্ষেত্রে তিনি সকল বিষয়ে অধস্তন কর্মীদের মতামত নিয়ে সংখ্যাগরিষ্ঠের ভিত্তিতে সিদ্ধান্ত গ্রহণ করেন। মি. হায়দার পরবর্তীতে তার প্রতিষ্ঠানে গণতান্ত্রিক নেতৃত্ব অনুসরণ করেন। এক্ষেত্রে তিনি সিদ্ধান্ত গ্রহণে কর্মীদের মতামত নেন। তিনি কর্মীরা সিদ্ধান্ত গ্রহণে নিজেদের মতামত দিতে পেরে প্রতিষ্ঠানকে নিজের মনে করে। এতে প্রতিষ্ঠানের কাজের প্রতি তাদের মনোবল বাড়ে। এছাড়া তারা আন্তরিকতার সাথে প্রতিষ্ঠানের কাজগুলো সুষ্ঠুভাবে দ্রুত সম্পাদন করে। ফলে প্রতিষ্ঠানের উৎপাদন বৃদ্ধি পায়। এভাবে প্রতিষ্ঠানটি কাঙ্ক্ষিত লক্ষ্যমাত্রা অর্জন করতে সক্ষম হয়। তাই বলা যায়, প্রতিষ্ঠানের সংকট নিরসনে মি. হায়দারের গৃহীত গণতান্ত্রিক নেতৃত্ব কৌশল উৎপাদনশীলতা বাড়াতে ভূমিকা রেখেছে।"
        }
      ]
    },
    {
      "number": "10",
      "uddipok": "মি. বারী কর্মীদের সুযোগ-সুবিধার বিষয় বিবেচনা না করে কাজ আদায়ের বিষয়টি বেশি গুরুত্ব দেন। পণ্যের ভবিষ্যৎ সম্পর্কে পূর্বানুমান না করে বিক্রয়ের উদ্দেশ্যে মাত্রাতিরিক্ত পণ্য উৎপাদন করেন। পরবতীতে উক্ত উৎপাদিত পণ্য বিক্রয় করতে ব্যর্থ হন। যা প্রতিষ্ঠানকে ক্ষতির সম্মুখীন করে।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "কাজের প্রতি চাকরিপ্রার্থীর আগ্রহ বা ঝোঁক যাচাই করাকে প্রবণতা পরীক্ষা বলে।"
        },
        {
          "label": "খ",
          "question": "",
          "explanation": "নির্দেশনা দেওয়ার আগে তা বাস্তবায়নকারীদের সাথে পরামর্শ করে এর বিষয়বস্তু ঠিক করাকে পরামর্শমূলক নির্দেশনা বলে। এ ধরনের নির্দেশনায় সিদ্ধান্ত নেওয়ার আগে কর্মীদের সমস্যা সম্পর্কে ভাবতে সুযোগ দেওয়া হয়। ফলে কর্মীরা বিভিন্ন পরিস্থিতি মোকাবিলায় সর্বোত্তম করণীয় কী, তা নির্ধারণের মতামত জানিয়ে থাকে। ফলে তাদের কাজে উৎসাহ বেড়ে যায়। এতে লক্ষ্য অর্জন সহজ হয়।"
        },
        {
          "label": "গ",
          "question": "",
          "explanation": "উদ্দীপকে মি. বারী কর্মকেন্দ্রিক নেতৃত্ব অনুসরণ করেন। এ নেতৃত্বে নেতা কর্মীর চেয়ে কাজকে বেশি প্রাধান্য দেন। এক্ষেত্রে নেতা মনে করেন, কাজ করাই মূল বিষয়। তাই তিনি কর্মীদের ওপর অতিরিক্ত কাজ চাপিয়ে দেন। এ নেতৃত্বে নেতা কর্মীর কাছ থেকে সর্বোচ্চ মাত্রায় কাজ আদায়কে সাফল্য মনে করেন। উদ্দীপকের মি. বারী কর্মীদের সুযোগ-সুবিধার বিষয় বিবেচনা করেন না। তিনি প্রতিষ্ঠানে কর্মীদের দিয়ে কাজ আদায়ের বিষয়টি বেশি গুরুত্ব দেন। প্রতিষ্ঠানের কাজ সঠিকভাবে হলেই তিনি সন্তুষ্ট থাকেন। এজন্য তিনি কর্মীদের সবসময় কাজে নিয়োজিত রাখেন। এক্ষেত্রে তার কাছে কর্মীর চেয়ে কাজের গুরুত্ব বেশি। এতে প্রতিষ্ঠানটিতে কর্মীরা নিজেদের গুরুত্ব হারায়। এছাড়া কাজের প্রতিও তাদের আগ্রহ থাকে না। এ ধরনের বৈশিষ্ট্য কর্মকেন্দ্রিক নেতৃত্বের সাথে মিলে যায়। সুতরাং, উদ্দীপকে মি. বারী কর্মকেন্দ্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "আদর্শ নেতার দূরদর্শিতার গুণের অভাবে মি. বারীর প্রতিষ্ঠান ক্ষতির সম্মুখীন হয়েছে বলে আমি মনে করি। দূরদর্শিতার গুণের মাধ্যমে ভবিষ্যৎ অনুমান করা যায়। দূরদর্শী নেতা সময় উপযোগী সিদ্ধান্ত নিতে পারেন। এক্ষেত্রে তিনি ভবিষ্যতের বিভিন্ন বিষয় বিচার-বিবেচনা করে সিদ্ধান্ত গ্রহণ করেন। উদ্দীপকের মি. বারী তার প্রতিষ্ঠানে কর্মকেন্দ্রিক নেতৃত্ব অনুসরণ করেন। এক্ষেত্রে তিনি কর্মীদের চেয়ে কাজকে বেশি প্রাধান্য দেন। এছাড়া তিনি পণ্যের ভবিষ্যৎ সম্পর্কে পূর্বানুমান না করেই বিক্রয়ের উদ্দেশ্যে মাত্রাতিরিক্ত পণ্য উৎপাদন করেন। পরবর্তীতে তিনি উৎপাদিত এ পণ্য বিক্রয়ে ব্যর্থ হন। এর মাধ্যমে তার মধ্যে দূরদর্শিতার গুণের অভাব পরিলক্ষিত হয়। উদ্দীপকে মি. বারী ভবিষ্যৎ চিন্তা-ভাবনা না করে অতিরিক্ত পণ্য উৎপাদন করেন। অর্থাৎ, তিনি পণ্যের ভবিষ্যৎ চাহিদা বিচার-বিশ্লেষণ করেননি। এতে তিনি অধিক পরিমাণ পণ্য উৎপাদন করলেও তা অবিক্রীত থেকে যায়। এতে তার উৎপাদিত পণ্যের খরচ বেড়ে যায়। ফলে প্রতিষ্ঠানটি ক্ষতির সম্মুখীন হয়। এক্ষেত্রে তার মধ্যে দূরদর্শিতা গুণটি থাকলে তাকে এ ধরনের পরিস্থিতির মুখোমুখি হতে হতো না। তাই বলা যায়, মি. বারীর দূরদর্শিতার গুণের অভাবের কারণেই তার প্রতিষ্ঠানটি ক্ষতির সম্মুখীন হয়েছে।"
        }
      ]
    },
    {
      "number": "11",
      "uddipok": "মি. জহির একটি বড় কোম্পানির উচ্চপদস্থ কর্মকর্তা। তিনি বছরের প্রথমেই অধীনস্থ কর্মকর্তাদের নিয়ে বৈঠকে বসেন। সেখানে তিনি প্রত্যেক কর্মকর্তাকে ১০ বছরের, করণীয় নির্ধারণ করে দেন। কিন্তু তিনি নির্ধারিত বিষয় বাস্তবায়ন সম্পর্কে কোনো তদারকি করেন না। এতে প্রতিষ্ঠানের কর্মীগণ সমস্যার সম্মুখীন হচ্ছে।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "আদর্শমান হলো এমন এক মানদণ্ড, যেটি অনুযায়ী প্রতিষ্ঠানের প্রতিটি কাজকে নিয়ন্ত্রণ করা যায়।"
        },
        {
          "label": "খ",
          "question": "",
          "explanation": "প্রাত্যহিক বিভিন্ন সমস্যা সমাধানে করণীয় নির্ধারণের কাজকে সিদ্ধান্তমূলক ভূমিকা বলে। ব্যবসায় ক্ষেত্রে একজন ব্যবস্থাপককে প্রতিনিয়ত বিভিন্ন সিদ্ধান্ত নিতে হয়। একটি ভুল সিদ্ধান্ত প্রতিষ্ঠানকে ধ্বংস করে দিতে পারে। তদ্রুপ একটি সঠিক সিদ্ধান্ত প্রতিষ্ঠানকে উন্নতির শিখরে পৌঁছে দিতে পারে। তাই প্রতিষ্ঠানের সফলতার জন্য একজন আদর্শ ব্যবস্থাপককে সিদ্ধান্তমূলক ভূমিকা নিতে হয়।"
        },
        {
          "label": "গ",
          "question": "",
          "explanation": "উদ্দীপকে মি. জহির মেয়াদের ভিত্তিতে দীর্ঘমেয়াদি পরিকল্পনা গ্রহণ, করেছেন। এ ধরনের পরিকল্পনা প্রতিষ্ঠানের দীর্ঘমেয়াদি লক্ষ্য অর্জনের জন্য প্রণয়ন করা হয়। এটি পাঁচ বছরের বেশি সময়ের জন্য হয়ে থাকে। সাধারণত উচ্চ স্তরের ব্যবস্থাপনা দীর্ঘমেয়াদি পরিকল্পনা নিয়ে থাকে। উদ্দীপকে মি. জহির একটি বড় কোম্পানির উচ্চপদস্থ কর্মকর্তা। তিনি বছরের প্রথমেই অধীনস্থ কর্মকর্তাদের নিয়ে বৈঠকে বসেন। সেখানে তিনি প্রত্যেক কর্মকর্তাকে ১০ বছরের জন্য করণীয় নির্ধারণ করে দেন। অর্থাৎ, আগামী ১০ বছর তারা কী কী কাজ করবে তার একটি পরিকল্পনা তিনি তৈরি করেন। এক্ষেত্রে তার তৈরি করা পরিকল্পনাটির মেয়াদ ১০ বছর। আর এ সময়ের মধ্যে পরিকল্পনাটি বাস্তবায়নের জন্য সামগ্রিক কার্যক্রম পরিচালনা করা হবে। এর সাথে দীর্ঘমেয়াদি পরিকল্পনার মিল আছে। সুতরাং, উদ্দীপকের মি. জহির মেয়াদের ভিত্তিতে দীর্ঘমেয়াদি পরিকল্পনা গ্রহণ করেছেন।"
        },
        {
          "label": "ঘ",
          "question": "",
          "explanation": "উদ্দীপকের মি. জহির ব্যবস্থাপনা প্রক্রিয়ার নিয়ন্ত্রণ কাজটিকে গুরুত্ব না দেওয়ায় কর্মীগণ সমস্যার সম্মুখীন হচ্ছেন। এটি ব্যবস্থাপনার সর্বশেষ কাজ। এর মাধ্যমে পরিকল্পনা অনুযায়ী কাজ হচ্ছে কি না তা যাচাই করা হয়। এ ধাপে পূর্বনির্ধারিত আদর্শমানের সাথে অর্জিত কার্যফলের তুলনা করে ভুল-ত্রুটি বের করা হয়। এতে কাজে কোনো বিচ্যুতি পাওয়া গেলে তা সংশোধনের ব্যবস্থা নেওয়া হয়। উদ্দীপকের মি. জহির একটি বড় কোম্পানির উচ্চপদস্থ কর্মকর্তা। তিনি বছরের প্রথমেই অধীনস্থ কর্মকর্তাদের নিযে বৈঠকে বসেন। সেখানে তিনি প্রত্যেক কর্মকর্তাকে ১০ বছরের করণীয় নির্ধারণ করে দেন। কিন্তু তিনি নির্ধারিত বিষয় বাস্তবায়ন সম্পর্কে কোনো তদারকি করেন না। এতে প্রতিষ্ঠানের কর্মীগণ বিভিন্ন সমস্যার সম্মুখীন হচ্ছে। এক্ষেত্রে মি. জহির ব্যবস্থাপনার নিয়ন্ত্রণ কাজটি করছেন না। এর মাধ্যমে তিনি পরিকল্পনা অনুযায়ী কাজ হচ্ছে কি না তা যাচাই করতে পারবেন। এতে মি. জহির প্রতিষ্ঠানের কর্মকর্তারা তাদের করণীয়গুলো সঠিকভাবে সম্পন্ন করছেন কি না তা জানতে পারতেন। এছাড়া তাদের কাজে কোনো ভুল পাওয়া গেলে তাও সংশোধন করতে পারতেন। ফলে কর্মকর্তারা তাদের কাজগুলো সুষ্ঠুভাবে সম্পন্ন বাড়তে পারতো। তাদের কোনো প্রকার সমস্যার সম্মুখীন হতে হতো না। ফলে সঠিক সময়ের মধ্যে প্রতিষ্ঠানের কর্মীরা তাদের লক্ষ্য অর্জন করতে পারতেন। তাই বলা যায়, মি. জহির ব্যবস্থাপনার নিয়ন্ত্রণ কাজটিকে গুরুত্ব না দেওয়ায় কর্মীরা সমস্যার সম্মুখীন হচ্ছেন।"
        }
      ]
    }
  ]
}