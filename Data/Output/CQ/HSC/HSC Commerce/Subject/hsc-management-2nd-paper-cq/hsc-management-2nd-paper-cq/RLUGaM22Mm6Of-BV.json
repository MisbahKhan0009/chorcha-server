{
  "title": "নূর মোহাম্মদ কলেজ, ঢাকা ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. সাইফুর রহমান তার প্রতিষ্ঠানের কর্মীদের যথেষ্ট সুযোগ-সুবিধা দেওয়ার ফলে কাজের পরিবেশ উন্নত হয়েছে। কিন্তু সুষ্ঠু তদারকির অভাবে বিভিন্ন বিভাগের কাজের লক্ষ্যমাত্রা অর্জন সম্ভব হচ্ছে না। এ অবস্থা মোকাবিলায় তিনি যথাযথ ব্যবস্থা নেওয়ার কথা ভাবছেন।",
      "tag": "DB 21,HC 23,ACC 23,BNMPC 23",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা কর্যের চক্রাকারে আবর্তন হওয়াকে ব্যবস্থাপনা চক্র বলে।"
        },
        {
          "label": "খ",
          "question": "",
          "explanation": "ব্যবস্থাপনার সার্বজনীনতা বলতে সর্বত্র ও সব ক্ষেত্রে ব্যবস্থাপনার জ্ঞানের আবশ্যকতা ও প্রয়োগযোগ্যতাকে বোঝায়। ব্যবস্থাপনার অস্তিত্ব সর্বক্ষেত্রেই বিদ্যমান। একজন পরিবার প্রধান যেমনি ব্যবস্থাপক তেমনি একজন রাষ্ট্রপ্রধানও এক অর্থে ব্যবস্থাপক। ব্যবস্থাপনা প্রক্রিয়ার সকল কাজ যেমন- পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ যেমনি বড় ধরনের প্রতিষ্ঠানের বেলায় প্রযোজ্য তেমনি একটি সাধারণ প্রতিষ্ঠানেও লক্ষ্যার্জনের জন্য ব্যবস্থাপনার এ সকল কাজ সম্পাদনের প্রয়োজন দেখা দেয় । তাই বলা হয় ব্যবস্থাপনা সার্বজনীন।"
        },
        {
          "label": "গ",
          "question": "",
          "explanation": "উদ্দীপকের মি.  সাইফুর রহমান কর্মীদের যথেষ্ট সুযোগ-সুবিধা দেওয়ার সাথে ব্যবস্থাপনার প্রেষণা কাজের মিল পাওয়া যায়।    ব্যবস্থাপনার মৌলিক কাজগুলো চক্রাকারে আবর্তিত হওয়াকে ব্যবস্থাপনা চক্র বলে। এই কাজগুলো হলো পরিকল্পনা প্রণয়ন, সংঘটিতকরণ, কর্মী সংস্থান নির্দেশনা, প্রেষণা সমন্বয় সাধন ও নিয়ন্ত্রণ। ব্যবস্থাপনা কার্যাবলী পরিকল্পনার মাধ্যমে শুরু হয় পর্যায়ক্রমে চলতে চলতে নিয়ন্ত্রণের মাধ্যমে শেষ হয়। এবং ব্যবস্থাপনা চক্রের ৫ নম্বর ধাপ হলো প্রেষণা। কর্মীদের কাজের প্রতি অনুপ্রাণিত ও উৎসাহিত করার প্রক্রিয়াকে প্রেষণা বলে। এটি ব্যবস্থাপনার একটি মনস্তাত্ত্বিক কাজ। এটি কর্মীদের কাজের প্রতি ইচ্ছা আগ্রহ উদ্দীপনা ও কর্মশক্তি বাড়িয়ে দেয়। এতে কর্মীরা সর্বোচ্চ আন্তরিকতার সাথে কাজ সম্পাদনে সচেষ্ট হন।   উদ্দীপকে আমরা দেখতে পাই মিস্টার সাইফুর রহমান তার প্রতিষ্ঠানের কর্মীদের যথেষ্ট সুবিধা প্রদান করেন। কর্মীদের এই সুযোগ-সুবিধা দেওয়ার মাধ্যমে আমরা তার কাজের মধ্যে ব্যবস্থাপনার প্রেষণা কাজের বৈশিষ্ট্য দেখতে পায়। তাই বলা যায় মিস্টার সাইফুর রহমানের কাজটি ব্যবস্থাপনার প্রেষণা কাজের সাথে মিল পাওয়া যায়।"
        },
        {
          "label": "ঘ",
          "question": "",
          "explanation": "ব্যবস্থাপনা নিম্ন স্তর এর গাফলতির কারণে উদ্দীপকের প্রতিষ্ঠান লক্ষ্যমাত্রা অর্জনে ব্যাহত হয়েছে। শ্রমিক কর্মীদের সরাসরি তদারকি ও পরিচালনায় জড়িত কাজকে নির্মস্তরের ব্যবস্থাপনা বলে। এই কাজে নিয়োজিত ব্যক্তিকে ব্যবস্থাপনার নিম্নস্তরের  বা প্রথম সারির ব্যবস্থাপক বলা হয়। তত্ত্বাবধায়ক, সুপারভাইজার, শ্রমিক সর্দার নিম্নস্তরের ব্যবস্থাপনার কাজ করে থাকেন। উদ্দীপকে মিস্টার সাইফুর রহমানের প্রতিষ্ঠানের সুষ্ঠু তদারকির অভাবে কাজের লক্ষ্যমাত্রা অর্জন সম্ভব হচ্ছে না।   নিম্নস্তরের ব্যবস্থাপগণ সরাসরি শ্রমিক কর্মীদের কাজের নির্দেশনা দেন। তারা শ্রমিকদের কাজ তদারকি করে পরিকল্পনা বাস্তবায়নের চেষ্টা করেন। উদ্দীপকে মিস্টার সাইফুর রহমানের প্রতিষ্ঠানের সুষ্ঠু তদারকির অভাবেই লক্ষ্যমাত্রা অর্জন সম্ভব হচ্ছে না। তাই বলা যায়। সাইফুর রহমানের প্রতিষ্ঠানের ব্যবস্থাপনার। গাফেলতের কারণে প্রতিষ্ঠানের পরিকল্পনা বাস্তবায়ন সম্ভব হচ্ছে না।"
        }
      ]
    },
    {
      "number": "2",
      "uddipok": "জনাব সিহাব একটি প্রতিষ্ঠানের বিক্রয় ব্যবস্থাপক। বিক্রি বাড়ানোর জন্য তিনি রাত-দিন নিজেও খাটেন এবং অধস্তনদেরও সারাক্ষণ বিভিন্ন কাজে ব্যতিব্যস্ত রাখেন। তাদের ভালো-মন্দ খেয়াল করেন না। ফলে আশানুরূপ ফল পাচ্ছেন না। তার বন্ধু জনাব নাফিজ বললেন, \"তুমি বিক্রয় সুপারভাইজারদের নিয়ে মাস শেষে সভা করে প্রত্যেকের এলাকায় কাজ পর্যালোচনা এবং পরবর্তী মাসের বিক্রির টার্গেট নির্ধারণ করে দাও। সুপারভাইজারও যেনো অধস্তনদের নিয়ে এ কাজটা করে তা নিশ্চিত করো। পাশাপাশি কর্মীদের মূল্যায়ন করো দেখবে সাফল্য আসবে।\"",
      "tag": "BNMPC 23",
      "sub_questions": [
        {
          "label": "ক",
          "question": "পিতৃসুলভ নেতৃত্ব কী?",
          "explanation": "যে নেতৃত্বে নেতা অধস্তনদের ওপর বেশি মাত্রায় কর্তৃত্বপরায়ণ হলেও পিতার মতো তাদের সাথে ভালো ব্যবহার করে ও শ্রদ্ধাবোধ জাগিয়ে কাজ আদায়ের চেষ্টা করা হয়, তাকে, পিতৃসুলভ নেতৃত্ব বলে।"
        },
        {
          "label": "খ",
          "question": "ইতিবাচক নেতৃত্ব কখন ব্যবহার করা হয়? ব্যাখ্যা করো।",
          "explanation": "কর্মী ও কাজ সম্পর্কে ইতিবাচক ধারণা পোষণকারী নেতৃত্বকে ইতিবাচক নেতৃত্ব বলে। অধীনস্থ কর্মী ও পদের কাজ সম্পর্কে নেতা ইতিবাচক ধারণা পোষণ করলে প্রতিষ্ঠানে এ ধরনের নেতৃত্ব দেওয়া হয়। এক্ষেত্রে নেতৃত্বে কর্মীদের উৎসাহ ও উদ্দীপনা তৈরির মাধ্যমে কাজে মনোযোগ বাড়ানো হয়। কর্মীদের কাজের প্রশংসা করা হয় এবং স্বীকৃতি হিসেবে তাদের সুযোগ-সুবিধা বাড়ানো হয়।"
        },
        {
          "label": "গ",
          "question": "উদ্দীপকে জনাব সিহাবের নেতৃত্ব দৃষ্টিভঙ্গির বিচারে কোন ধরনের? ব্যাখ্যা করো।",
          "explanation": "উদ্দীপকে দৃষ্টিভঙ্গি বিচারে জনাব সিহাবের নেতৃত্বের ধরন হলো কর্মকেন্দ্রিক নেতৃত্ব। এ নেতৃত্ব ধারণায় কর্মীদের কাছ থেকে বেশি কাজ আদায়কেই নেতা গুরুত্বপূর্ণ মনে করেন। এতে কর্মীরা ঠিকমতো কাজ করলেই নেতা খুশি থাকেন। অন্যথায় নেতা কাজ আদায়ের জন্য প্রয়োজনে চাপ প্রয়োগ করেন। উদ্দীপকে জনাব সিহাব, একটি প্রতিষ্ঠানের বিক্রয় ব্যবস্থাপক। বিক্রি বাড়ানোর লক্ষ্যে তিনি 'নিজে তৎপর থাকেন আবার কর্মীদেরও ব্যস্ত রাখেন। তিনি প্রতিষ্ঠানের লক্ষ্য অর্জনে বদ্ধপরিকর। এজন্য তিনি যেকোনো উপায়ে কর্মীদের থেকে কাজ আদায় করে নেন। এক্ষেত্রে তিনি কর্মীদের ভালো-মন্দের বিষয়টিও আমলে নেন না। তার এসব কাজ কর্মকেন্দ্রিক নেতৃত্বের সাথে সামঞ্জস্যপূর্ণ। সুতরাং, জনাব সিহাব কর্মকেন্দ্রিক নেতৃত্ব অনুসরণ করেন।"
        },
        {
          "label": "ঘ",
          "question": "উদ্দীপকে জনাব নাফিজের বক্তব্যে যে ধরনের নির্দেশনা দান পদ্ধতির কথা বলা হয়েছে- তার যৌক্তিকতা মূল্যায়ন করো।",
          "explanation": "উদ্দীপকের জনাব নাফিজের বক্তব্যে পরামর্শমূলক নির্দেশনার কথা বলা হয়েছে, যা যৌক্তিক বলে আমি মনে করি। পরামর্শমূলক নির্দেশনা পদ্ধতিতে নির্দেশদানের আগে ঊর্ধ্বতন ব্যক্তি `নির্দেশের বিষয়বস্তু সম্পর্কে অধস্তনদের সঙ্গে আলাপ-আলোচনা করেন। কর্মীদের মতামতের ভিত্তিতে নেতা উত্তম সিদ্ধান্তটি নেন। এতে কর্মীরা নিজেদেরকে গুরুত্বপূর্ণ মনে করে। ফলে তারা নেতার প্রতি সব সময় অনুগত থাকে। উদ্দীপকে জনাব সিহাব তার প্রতিষ্ঠানে কর্মকেন্দ্রিক নেতৃত্ব অনুসরণ। করে ফল পাচ্ছেন না। তাই তার বন্ধু জনাব নাফিজ তাকে বলে বিক্রয় সুপারভাইজারদের নিয়ে মাস শেষে সভা, কাজ পর্যালোচনা এবং পরবর্তী মাসের বিক্রির টার্গেট নির্ধারণ করতে। আবার সুপারভাইজাররা যেন অধস্তনদের নিয়ে কাজ করে সে বিষয়টিও নিশ্চিত করতে বলেন। এক্ষেত্রে জনাব নাফিজ জনাব সিহাবকে পরামর্শমূলক নির্দেশনা অনুসরণের কথা বলেছেন। উক্ত নির্দেশনার ফলে জনাব সিহাবের প্রতিষ্ঠানে উর্ধ্বতন- অধস্তন সম্পর্কের উন্নয়ন ঘটবে। অধস্তনদের সমস্যা বুঝে সে অনুযায়ী পদক্ষেপ নেওয়া সহজ হবে। আবার এ নির্দেশনায় অধস্তনদের মতামতকে মূল্যায়ন করে সিদ্ধান্ত নেওয়া হবে। এতে অধস্তনরা মূল্যায়িত হওয়ার আশায় তারাও কাজে উৎসাহিত হবে। এর মাধ্যমে প্রতিষ্ঠানটির সামগ্রিক লক্ষ্য অর্জন সহজ হবে। সুতরাং, প্রতিষ্ঠানটির সাফল্য আনয়নে পরামর্শমূলক নির্দেশনা অনুসরণের যৌক্তিকতা রয়েছে।"
        }
      ]
    },
    {
      "number": "3",
      "uddipok": "জনাব খালিদ হাসান নর্থ-সাউথ মোটরস লি.-এর ব্যবস্থাপনা পরিচালক। তিমি অত্যন্ত দক্ষতা ও সুনামের সাথে প্রতিষ্ঠানটি পরিচালনা করে আসছেন। তার প্রতিষ্ঠানের বিভিন্ন শাখায় কর্মীর শূন্য পদ পূরণের জন্য দক্ষ ও যোগ্য কর্মী নির্বাচনের জন্য তিনি নিয়োগ প্রক্রিয়া সম্পন্ন করেন। নির্বাচিত কর্মীদেরকে প্রতিষ্ঠানের অভ্যন্তরে ছয় মাসের প্রশিক্ষণ শেষে তিনি স্থায়ীভাবে নিয়োগ দেন। এতে তাদের দক্ষতা বৃদ্ধি পায় এবং প্রতিষ্ঠান সফলতার মুখ দেখতে পায়।",
      "tag": "DIN.B 17,BNMPC 23",
      "sub_questions": [
        {
          "label": "ক",
          "question": "কর্মী নির্বাচন কী?",
          "explanation": "কর্মী নির্বাচন হলো এমন একটি প্রক্রিয়া, যার মাধ্যমে চাকরি প্রার্থীদের মধ্য থেকে নির্দিষ্ট পদের জন্য কাঙ্ক্ষিত ব্যক্তিকে বাছাই করা হয়।"
        },
        {
          "label": "খ",
          "question": "কর্মী নিয়োগের গুরুত্ব ব্যাখ্যা করো।",
          "explanation": "নিয়োগ সংক্রান্ত শর্তাবলি উল্লেখ করে নির্বাচিত প্রার্থীদের নির্দিষ্ট সময়ের মধ্যে কাজে যোগদান করানোর প্রক্রিয়াকে কর্মী নিয়োগ বলে। কর্মীকে যথাস্থানে কাজে লাগানোর উদ্দেশ্যে কর্মী নিয়োগ করা হয়। এক্ষেত্রে বিভিন্ন নিয়ম-কানুন মেনে কর্মী কাজে যোগদান করে। এতে প্রতিষ্ঠান তার উদ্দেশ্য পূরণ করতে পারে।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানে প্রশিক্ষণের কোন পদ্ধতি ব্যবহার করা হয়েছে? ব্যাখ্যা করো",
          "explanation": "উদ্দীপকে বর্ণিত প্রতিষ্ঠানে শিক্ষানবিশ প্রশিক্ষণ পদ্ধতি ব্যবহার করা হয়েছে। এ পদ্ধতিতে প্রশিক্ষণার্থীকে একটি নির্দিষ্ট সময় পর্যন্ত দক্ষ ও অভিজ্ঞ কর্মকর্তার তত্ত্বাবধানে রাখা হয়। এতে তাকে নির্দিষ্ট কাজ সম্পর্কে অভিজ্ঞ করে তোলা হয়। এক্ষেত্রে প্রশিক্ষণার্থীকে তাত্ত্বিক ও ব্যবহারিক জ্ঞান দেওয়া হয়। শিক্ষানবিশে সফলতার সাথে উত্তীর্ণ হলে তাকে স্থায়ীভাবে নিয়োগ দেওয়া হয়। উদ্দীপকে জনাব খালিদ হাসান নর্থ-সাউথ মটরস লি.-এর ব্যবস্থাপনা পরিচালক। তার প্রতিষ্ঠানের বিভিন্ন শাখায় কর্মীর শূন্য পদ পূরণ করতে চান। তাই দক্ষ ও যোগ্য কর্মী নির্বাচনের জন্য তিনি নিয়োগ প্রক্রিয়া সম্পন্ন করেন। তবে নির্বাচিত কর্মীদের ছয় মাসের প্রশিক্ষণ শেষে তিনি স্থায়ীভাবে প্রতিষ্ঠানে নিয়োগ দেন। তাই বলা যায়, জনাব খালিদ হাসান প্রতিষ্ঠানে শিক্ষানবিশ প্রশিক্ষণ পদ্ধতি ব্যবহার করেছেন।"
        },
        {
          "label": "ঘ",
          "question": "প্রশিক্ষণই উত্ত প্রতিষ্ঠানের উন্নতির মূল কারণ\"- এ উত্তির সাথে তুমি কি একমত? যুক্তি দেখাও।",
          "explanation": "প্রশিক্ষণই উক্ত প্রতিষ্ঠানের উন্নতির মূল কারণ'- এ উক্তির সাথে আমি একমত। প্রশিক্ষণের মাধ্যমে কর্মীকে হাতে-কলমে শিক্ষা দেওয়া হয়। ফলে কর্মীর যোগ্যতা ও দক্ষতার উন্নয়ন হয়। কর্মীর মেধা বিকাশে বা বর্তমান কাজে আরও বেশি দক্ষতা অর্জনের উপায় হিসেবে প্রশিক্ষণ অন্যতম উপায়। এটি কর্মীকে বিভিন্ন বিষয়ে বাস্তবসম্মত জ্ঞান দেয়। উদ্দীপকের নর্থ-সাউথ মটরস লি.-এর ব্যবস্থাপনা পরিচালক জনাব খালিদ হাসান। তিনি প্রতিষ্ঠানের শূন্যপদ পূরণের জন্য নিয়োগ প্রক্রিয়া সম্পন্ন করেন। তবে নিয়োগ দেওয়ার আগে কর্মীদের ছয় মাসের প্রশিক্ষণ দেন। কাজের ক্ষেত্রে বেশি দক্ষতা অর্জনের জন্য নতুন নিয়োগকৃত কর্মীদের তাত্ত্বিক জ্ঞানের পাশাপাশি হাতে-কলমে শিক্ষা দেওয়া হয়। এতে কর্মীর মনোবল উন্নত হয়। সে তার কাজে মনোযোগ বাড়াতে পারে। ফলে কর্মীর দক্ষতা বাড়ে এবং প্রতিষ্ঠান সহজে সফলতা পায়। অতএব, কর্মীদের জন্য প্রশিক্ষণ ব্যবস্থা নর্থ-সাউথ মটরস লি.-এর উন্নতির মূল কারণ।"
        }
      ]
    },
    {
      "number": "4",
      "uddipok": "জনাব সজল মেঘনা লি.-এর নীতি নির্ধারণ ও পরিকল্পনার কাজে নিয়োজিত। জনাব মুহিব উৎপাদন ও বিক্রয় বিভাগের প্রধান। তিনি প্রতিষ্ঠানের পরিকল্পনা বাস্তবায়নে সচেষ্ট থাকেন। সজিব উক্ত প্রতিষ্ঠানের উৎপাদন বিভাগের ফোরম্যান। তিনি শ্রমিক কর্মীদের তত্ত্বাবধান করেন এবং সর্বদা কর্মীদের উৎসাহিত করেন। ফলে প্রতিষ্ঠানের সাফল্য ক্রমাগত বেড়ে যাচ্ছে।",
      "tag": "BNMPC 23",
      "sub_questions": [
        {
          "label": "ক",
          "question": "ব্যবস্থাপনা প্রক্রিয়া কী?",
          "explanation": "প্রতিষ্ঠানের নির্দিষ্ট লক্ষ্য অর্জনের জন্য পারস্পরিক নির্ভরশীল ও ধারাবাহিক কাজের সমষ্টিকে ব্যবস্থাপনা প্রক্রিয়া বলে।"
        },
        {
          "label": "খ",
          "question": "ব্যবস্থাপনা সর্বজনীন' ব্যাখ্যা করো।",
          "explanation": "ব্যবস্থাপনার সর্বজনীনতা বলতে সর্বত্র ও সব ক্ষেত্রে ব‍্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "জনাব সজল কোন স্তরের ব্যবস্থাপক? ব্যাখ্যা করো।",
          "explanation": "জনাব সজল একজন উচ্চ স্তরের ব্যবস্থাপক। এ স্তরের ব্যবস্থাপকগণ প্রতিষ্ঠানের দীর্ঘমেয়াদি নীতি ও পরিকল্পনা তৈরি করেন। আর তাদের সিদ্ধান্ত বাস্তবায়নের জন্য মধ্য ও নিম্ন স্তরের কর্মীরা কাজ করে। প্রতিষ্ঠানের চেয়ারম্যান, পরিচালনা পর্ষদ, কোম্পানি সচিব, ব্যবস্থাপনা পরিচালক প্রভৃতি ব‍্যক্তিবর্গ উচ্চ স্তরের অন্তর্ভুক্ত। উদ্দীপকের জনাব সজল 'মেঘনা' লি. প্রতিষ্ঠানে কর্মরত আছেন। তিনি এর মূল লক্ষ্য, নীতি ও পরিকল্পনা তৈরি করেন। এগুলো বাস্তবায়নের জন্য তিনি তার অধীনস্থদের নির্দেশ দেন। জনাব সজল প্রতিষ্ঠানের জন্য প্রধান ও গুরুত্বপূর্ণ সিদ্ধান্তগুলো নেন। তাই তাকে অনেক বেশি চিন্তা-ভাবনা করতে হয়। তিনি এ কাজে মানসিক শ্রমের সাথে বেশি জড়িত থাকেন। এসব কাজ মূলত ব্যবস্থাপনার উচ্চ স্তরে করা হয়। তাই জনাব সজলকে একজন উচ্চ স্তরের ব্যবস্থাপক বলা যায়।"
        },
        {
          "label": "ঘ",
          "question": "উৎপাদন বেড়ে যাওয়ার ক্ষেত্রে মুহিব ও সজিবের মধ্যে কার অবদান বেশি? মতামত দাও।",
          "explanation": "উৎপাদন বাড়াতে জনাব মুহিব (মধ্য স্তর) ও সজিবের (নিম্ন স্তর) মধ্যে সজিবের অবদান বেশি বলে আমি মনে করি। প্রতিষ্ঠানের মধ্য স্তরের কর্মীরা উচ্চ স্তরের নেওয়া পরিকল্পনা বাস্তবায়নে নিম্ন স্তরকে নির্দেশ দেন। নিম্ন স্তরের কর্মীরা তাদের শারীরিক শ্রমের মাধ্যমে পরিকল্পনা বাস্তবায়ন করেন। উভয়ের প্রচেষ্টায় প্রতিষ্ঠানের লক্ষ্য অর্জন হয়। সুপারভাইজার, ফোরম্যান প্রভৃতি নিম্ন স্তরের ব্যবস্থাপক। উদ্দীপকের জনাব মুহিব উৎপাদন ও বিক্রয় বিভাগের প্রধান। তিনি প্রতিষ্ঠানের উচ্চ স্তরে নেওয়া পরিকল্পনা নিম্ন স্তরের মাধ্যমে বাস্তবায়নের চেষ্টা করেন। এক্ষেত্রে তিনি. একজন মধ্য স্তরের ব্যবস্থাপক। আর সজিব উত্ত প্রতিষ্ঠানের উৎপাদন বিভাগের ফোরম্যান হিসেবে শ্রমিক-কর্মীদের কাজ তদারিক করেন। অর্থাৎ, তিনি একজন নিম্ন স্তরের ব্যবস্থাপক। নিম্ন স্তরের ব্যবস্থাপকরা মধ্য স্তর থেকে কাজের দিকনির্দেশনা পান। এরপর তা শ্রমিকদের বুঝিয়ে দেন। এ স্তরের ব্যবস্থাপকরা শ্রমিক-কর্মীর কাজ সরাসরি তদারকি করেন। কাজে কোনো ভুল হলে সাথে সাথে সমাধানের উপায় বের করেন। এভাবে সজিব মাঠ পর্যায়ের শ্রমিক কর্মীদের দিয়ে প্রতিষ্ঠানের উৎপাদন লক্ষ্যমাত্রা পূরণে কাজ করান। এছাড়া তিনি কর্মীদের কাজে উৎসাহিত করেন; যাতে দ্রুত লক্ষ্যমাত্রা অর্জন করা যায়। সুতরাং, উৎপাদন বাড়াতে নিম্ন স্তরের ব্যবস্থাপক সজিবের অবদানই বেশি।"
        }
      ]
    },
    {
      "number": "5",
      "uddipok": "আসিফ কলেজের একটি বিভাগের সহকারী হিসেবে কাজ করেন। একই সাথে তাকে কলেজের অন্য পরীক্ষা পরিচালনা সংক্রান্ত কাজ করতে হয়। পরীক্ষা কমিটির প্রধান বিভিন্ন সময় আদেশ দেন। এতে তিনি বিভাগের দায়িত্ব সুষ্ঠুভাবে সম্পন্ন করতে পারে না। অন্যদিকে, তার বেতন কলেজের অন্যান্য সহকারীর বেতনের সমান। আবার কলেজে প্রতি শুক্রবার বিভিন্ন প্রোগ্রাম থাকার ফলে যেকোনো ছুটি ভোগ করতে পারে না। বিষয়গুলো তাকে প্রায়ই ব্যথিত করে।",
      "tag": "BNMPC 23",
      "sub_questions": [
        {
          "label": "ক",
          "question": "প্রশাসন কী?",
          "explanation": "প্রতিষ্ঠানের যে স্তরে উদ্দেশ্য, দীর্ঘমেয়াদি পরিকল্পনা, কৌশল ও নীতি নির্ধারণ করা হয় তাকে প্রশাসন বলে।"
        },
        {
          "label": "খ",
          "question": "এফ. ডব্লিউ টেইলরকে বৈজ্ঞানিক ব্যবস্থাপনার জনক বলা হয় কেন?",
          "explanation": "পরিকল্পিত রীতি-নীতি ও কলা-কৌশলের মাধ্যমে প্রতিষ্ঠানের শ্রম ও উৎপাদন বাড়ানোর প্রক্রিয়াকে বৈজ্ঞানিক ব্যবস্থাপনা বলে। এফ. ডব্লিউ, টেলর উৎপাদনের গুণগত মান বাড়াতে এবং উৎপাদন খরচ কমানোর জন্য নির্দিষ্ট পদ্ধতি, রীতি-নীতি ও কাজ প্রভৃতির ওপর গুরুত্ব আরোপ করেন। শ্রম বিরোধ কমাতে তিনি কার্যভিত্তিক প্রণোদনামূলক মজুরি প্রথা প্রবর্তন করেন। তিনি কাজ সম্পাদনে সময় ও গতি নিরীক্ষা এবং ক্লান্তি দূর করার উপায় নিয়ে মতামত তুলে ধরেন। তাই তাকে বৈজ্ঞানিক ব্যবস্থাপনার জনক বলা হয়।"
        },
        {
          "label": "গ",
          "question": "উদ্দীপকে ব্যবস্থাপনার কোন নীতি লঙ্ঘিত হয়েছে? ব্যাখ্যা করো।",
          "explanation": "উদ্দীপকে ব্যবস্থাপনার আদেশের ঐক্য নীতি লঙ্ঘিত হয়েছে বলে আমি মনে করি। এ নীতি অনুযায়ী একজন কর্মীর আদেশদাতা হবেন মাত্র একজন ব্যক্তি। এতে একজন ঊর্ধ্বতনের কাছ থেকে অধস্তন প্রয়োজনীয় আদেশ, উপদেশ ও পরামর্শ নেবে। আবার সে তার ঊর্ধ্বতনের কাছে জবাবদিহি করতে বাধ্য থাকবে। উদ্দীপকের আসিফ একটি কলেজের বিভাগের সহকারী হিসেবে কাজ করেন। একই সাথে তাকে কলেজের অন্য পরীক্ষা পরিচালনা সংক্রান্ত কাজ করতে হয়। পরীক্ষা কমিটির প্রধান তাকে বিভিন্ন সময় আদেশ দেন। এতে - তিনি বিভাগের দায়িত্ব সুষ্ঠুভাবে পালন করতে পারেন না। একই সাথে দুই ধরনের কাজের নির্দেশনার ফলে তিনি নিজ দায়িত্ব পালনে ব্যর্থ হন। কিন্তু এক পক্ষের আদেশ অনুযায়ী কাজ করলে এ সমস্যা হতো না। এ ব্যবস্থা আদেশের ঐক্য নীতিকে অনুসরণ করে না। সুতরাং, আদেশের ঐক্য নীতির লঙ্ঘনে আসিফ নির্ধারিত কাজ করতে ব্যর্থ হয়েছেন।"
        },
        {
          "label": "ঘ",
          "question": "উদ্দীপকে ব্যবস্থাপনার যে মৌলিক নীতি বাস্তবায়ন না করাতে আসিফ মনঃক্ষুণ্ণ হয় তা মূল্যায়ন করো।",
          "explanation": "উদ্দীপকে ব্যবস্থাপনার আদেশের ঐক্য, ন্যায্য পারিশ্রমিক ও সাম্যতা নীতির বাস্তবায়ন না করাতে আসিফ মনঃক্ষণ্ণ হয় বলে আমি মনে করি। আদেশের ঐক্য নীতি অনুযায়ী একজন কর্মীকে একই সময়ে শুধু একজন ঊর্ধ্বতন আদেশ দেন। অন্যদিকে, ন্যায্য পারিশ্রমিকের নীতিতে কর্মীদের মানসিক ও শারীরিক শ্রমের বিনিময়ে প্রত্যাশা অনুযায়ী সন্তোষজনক বেতন দেওয়া হয়। আর সাম্যের নীতি অনুযায়ী সকল কর্মীর প্রতি সমান আচরণ করা হয়। উদ্দীপকের আসিফ কলেজের একটি বিভাগের সহকারী হিসেবে কর্মরত আছেন। ফলে উক্ত বিভাগের বিভিন্ন কাজে তাকে ব্যস্ত থাকতে হয়। কিন্তু পরীক্ষা কমিটির প্রধান তাকে বিভিন্ন সময় অন্যান্য কাজের আদেশ দেন। আবার, তিনি শুক্রবারেও অন্যান্য সহকারী মতো দুটি পান না। এসব কাজ করার পরও তার বেতন অন্যান্য সহকারীর বেতনের সমান। এ বিষয়গুলোর কারণে তিনি বিষন্নতায় ভুগছেন। আসিফকে তার বিভাগের কাজ করার পাশাপাশি পরীক্ষা, কমিটির প্রধানের আদেশও পালন করতে হচ্ছে। ফলে একসাথে বিভাগের কাজ ও কমিটি প্রধান আদেশ পালন তার জন্য কষ্টসাধ্য হয়ে যাচ্ছে। এতে আদেশের ঐক্য নীতির লঙ্ঘন হয়। আবার, তিনি প্রতিষ্ঠানের অন্য কর্মচারীদের মতো দুটি পান না। এতে সাম্যের নীতির লঙ্ঘন হয়। আর আসিফ অন্যদের চেয়ে বেশি কাজ করার পরও ন্যায্য বেতন পাচ্ছেন না। এক্ষেত্রে পারিশ্রমিকের নীতি লঙ্ঘিত হয়েছে। তাই, উক্ত নীতিগুলো লঙ্ঘনের কারণে আসিফের মনঃক্ষুণ্ণ হওয়ার যৌক্তিকতা আছে।"
        }
      ]
    },
    {
      "number": "6",
      "uddipok": "সুইট ড্রিম লি.' একটি বৃহদায়তন ডেভেলপার কোম্পানি। কোম্পানিটি প্রতিটি প্রকল্পের জন্য পৃথক পরিকল্পনা নেন। নির্মাণ শেষে পরিকল্পনার সমাপ্তি হয়। সম্প্রতি মতিঝিলে নতুন একটি প্রকল্প ২০ তলা বিল্ডিং নির্মাণের পরিকল্পনা নেয় এবং এর নকশা অনুমোদনের জন্য C.D.A তে জমা হয়। জায়গার পরিমাণ, মূল রাস্তা থেকে জায়গার দূরত্ব, রাস্তার প্রশস্ততা ইত্যাদি বিষয় বিবেচনা করে C.D.A-১০ তলার বেশি নির্মাণ করা ঝুঁকিপূর্ণ হবে বলে পরিকল্পনাটি বাতিল করে দেয়। পরবর্তীতে প্রকল্পটি ১০ তলা বিল্ডিং নির্মাণের পরিকল্পনা নেয় এবং C.D.A- পরিকল্পনাটি অনুমোদন দেয়।",
      "tag": "VNSC 23,BNMPC 23",
      "sub_questions": [
        {
          "label": "ক",
          "question": "পরিকল্পনা কী?",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য ভবিষ্যতে কোন কাজ কে করবে, কীভাবে করবে, কখন করবে, কতটুকু সময়ের মধ্যে করা হবে প্রভৃতি আগেই নির্ধারণ করার কর্মসূচি বা নকশা প্রণয়নের কাজকে পরিকল্পনা বলে।"
        },
        {
          "label": "খ",
          "question": "নিয়ন্ত্রণ একটি অবিরাম প্রক্রিয়া' ব্যাখ্যা করো।",
          "explanation": "একবার শুরু হয়ে তা ধারাবাহিক বা অব্যাহতভাবে চলতে থাকাকে অবিরাম প্রক্রিয়া বলে। পরিকল্পনা অনুযায়ী কাজ করার জন্য নিয়ন্ত্রণ ব্যবস্থা আরোপ করা হয়। কোনো বিচ্যুতি থাকলে তা সংশোধন করে আবার নতুন পরিকল্পনা নির্ধারণ করা হয়। এই নতুন পরিকল্পনার সাথে মিল রেখে আবার নিয়ন্ত্রণ কাজ চলতে থাকে। এটিই নিয়ন্ত্রণের অবিরাম প্রক্রিয়া।"
        },
        {
          "label": "গ",
          "question": "‘সুইট ড্রিম লি.'- এর নেওয়া পরিকল্পনা প্রকৃতিভেদে কোন ধরনের পরিকল্পনা? ব্যাখ্যা করো।",
          "explanation": "উদ্দীপকের 'সুইট ড্রিম লি.'-এর নেওয়া পরিকল্পনা প্রকৃতিভেদে একার্থক পরিকল্পনা। এ পরিকল্পনা কোনো একটি বিশেষ কাজ সম্পাদনের জন্য তৈরি করা হয়। তবে পরিকল্পনাটি বাস্তবায়িত হলে তা পরে আর ব্যবহৃত হয় না। দ্রুত পরিবর্তনশীল কার্যক্ষেত্র বা ফরমায়েশ অনুযায়ী পরিচালিত কর্মকাণ্ডে এ পরিকল্পনা বেশি কার্যকর। উদ্দীপকে 'সুইট ড্রিম লি.' একটি বৃহদায়তন ডেভেলপার কোম্পানি। কোম্পানিটি বিল্ডিং তৈরির প্রকল্পের কাজ করে। এতে কোম্পানিটি প্রতিটি প্রকল্পের জন্য আলাদা পরিকল্পনা নেয়। অর্থাৎ, প্রতিটি বিল্ডিং তৈরির জন্য প্রতিষ্ঠানটি যথোপযুক্ত আলাদা আলাদা পরিকল্পনা নেয়। বিল্ডিং নির্মাণ শেষে গৃহীত পরিকল্পনাটির কার্যকারিতা শেষ হয়ে যায়। পরবর্তীতে নতুন নির্মাণ কাজের জন্য তারা নতুন পরিকল্পনা অনুসরণ করে। এসব বৈশিষ্ট্যের সাথে একার্থক পরিকল্পনার মিল রয়েছে। সুতরাং, 'সুইট ড্রিম লি.' এর নেওয়া পরিকল্পনাটি একার্থক পরিকল্পনা।"
        },
        {
          "label": "ঘ",
          "question": "পরিকল্পনার যে বৈশিষ্ট্যের কারণে 'সুইট ড্রিম লি.'-এর প্রকল্পটি C.D. A-এর অনুমোদন পায় তার যৌক্তিকতা মূল্যায়ন করো।",
          "explanation": "উদ্দীপকের 'সুইট ড্রিম লি.'-এর প্রকল্পটি পরিকল্পনার নমনীয়তা বৈশিষ্ট্যের কারণে C.D.A-এর অনুমোদন পায়। ভবিষ্যৎ সবসময় অনিশ্চিত। তাই পরিকল্পনা সময়, স্থান ও অবস্থাভেদে পরিবর্তনযোগ্য হতে হয়। নমনীয়তা বৈশিষ্ট্যের কারণে পরিকল্পনাকে অবস্থা ও সময়ের সাথে তাল মিলিয়ে পরিবর্তন করা যায়। 'সুইট ড্রিম লি.' মতিঝিলে ২০ তলা ভবন নির্মাণের সিদ্ধান্ত নেয়। এ লক্ষ্যে তারা C.D.A-তে নির্মাণের নকশা জমা দেয়। কিন্তু জায়গার পরিমাণ, রাস্তার প্রশস্ততা প্রভৃতি কারণে সেখানে ১০ তলার চেয়ে উঁচু ভবন নির্মাণের অনুমোদন C.D.A দেয়নি। এসব দেখে প্রতিষ্ঠানটি আগের পরিকল্পনাটি বাতিল করে দেয়। পরবর্তীতে প্রতিষ্ঠানটি সেখানে ১০ তলা ভবন নির্মাণের পরিকল্পনা নেয়, যা C.D.A অনুমোদন দেয়। এক্ষেত্রে প্রতিষ্ঠানটির গৃহীত প্রথম পরিকল্পনাটি বাধাপ্রাপ্ত হয়। কিন্তু প্রতিষ্ঠানটি এ পরিস্থিতি সক্ষমতার সাথে মোকাবিলা করেছে। এজন্য পরিবর্তিত পরিস্থিতিতেও পূর্বনির্ধারিত জায়গায় ২০ তলার বদলে ১০ তলা ভবন নির্মাণের পরিকল্পনা নিতে পেরেছে। এতে প্রতিষ্ঠানের নির্মাণ কাজেও গতিশীলতা বজায় রয়েছে। আবার, C.D.A এর শর্তানুযায়ী এটি পরবর্তীতে পরিকল্পনা পরিবর্তন করছে বলে C.D.A উক্ত প্রতিষ্ঠানটিকে নির্মাণের অনুমোদন দিয়েছে। এসবের মধ্য দিয়ে প্রতিষ্ঠানটির পরিকল্পনায় নমনীয়তা বৈশিষ্ট্যটি ফুটে ওঠে। তাই প্রতিষ্ঠানটির পরিকল্পনায় নমনীয়তা বৈশিষ্ট্য থাকার কারণে এটি C.D.A এর অনুমোদন পায়।"
        }
      ]
    },
    {
      "number": "7",
      "uddipok": "AB লি.-এর উৎপাদন বিভাগ তার কাজগুলোকে প্রকৃতি অনুযায়ী বিভিন্ন ভাগে ভাগ করে প্রত্যেকের দায়িত্ব ও ক্ষমতা নির্দিষ্ট করে দেয়। এতে কর্মীর কাজ সহজ হয়। আবার পরিচালক পর্ষদের ২০% উৎপাদন বাড়ানোর সিদ্ধান্ত বাস্তবায়নে প্রতিষ্ঠানের সব বিভাগের কর্মকর্তারা একই লক্ষ্যকে সামনে রেখে অধস্তনদের পরামর্শ ও নির্দেশনা দেন। ফলে কাজের ক্ষেত্রে জটিলতা না থাকায় লক্ষ্য পূরণ সহজ হয়।",
      "tag": "DB 17,ACC 23,BNMPC 23",
      "sub_questions": [
        {
          "label": "ক",
          "question": "প্রশাসন কী?",
          "explanation": "প্রতিষ্ঠানের সর্বোচ্চ স্তর যেখানে প্রতিষ্ঠানের উদ্দেশ্য, দীর্ঘমেয়াদি পরিকল্পনা, কৌশল ও নীতি নির্ধারণ করা হয়; তাকে প্রশাসন বলে ।"
        },
        {
          "label": "খ",
          "question": "ব্যবস্থাপকীয় দক্ষতা কাজ পরিচালনায় গুরুত্বপূর্ণ কেন?",
          "explanation": "ব্যবস্থাপনা সংশ্লিষ্ট কাজগুলো সঠিকসময়ে, কম খরচে এবং 'সঠিকভাবে সম্পাদন করার সামর্থ্যকে ব্যবস্থাপকীয় দক্ষতা বলে । একজন ব্যবস্থাপকের দক্ষতার ওপর নির্ভর করে তিনি কত কম শক্তি, সামর্থ্য ও সম্পদকে কাজে লাগিয়ে প্রাতিষ্ঠানিক লক্ষ্য অর্জন করতে পারেন। কাজে দক্ষ হলে তিনি প্রাতিষ্ঠানিক উপকরণগুলোর সঠিক ব্যবহার করতে পারেন। এর ওপরই প্রতিষ্ঠানের সফলতা নির্ভর করে। তাই, ব্যবস্থাপকীয় দক্ষতা কাজ পরিচালনায় গুরুত্বপূর্ণ ।"
        },
        {
          "label": "গ",
          "question": "উদ্দীপকের উৎপাদন বিভাগ ফেয়লের কোন নীতি অনুসরণ করে? ব্যাখ্যা করো।",
          "explanation": "উদ্দীপকের প্রতিষ্ঠান হেনরি ফেয়লের (Henri Fayol) কার্যবিভাজন নীতি অনুসরণ করে। এ নীতিতে প্রতিষ্ঠানের কাজকে প্রয়োজন অনুযায়ী বিভিন্ন বিভাগে (উৎপাদন, ক্রয়, বিক্রয় ও বিপণন) ভাগ করা হয়। এরপর প্রতিটি বিভাগের দায়িত্ব এক একজন কর্মীর ওপর অর্পণ করা হয়। এ নীতির মাধ্যমে প্রতিষ্ঠানের প্রতিটি বিভাগ ও উপবিভাগে নিয়োজিত কর্মীর কাজকে নির্দিষ্ট করে দেওয়া হয়। এতে কাজ করা সহজ হয় । উদ্দীপকের AB লি. প্রতিষ্ঠানের কাজগুলোকে প্রকৃতি অনুযায়ী বিভিন্ন ভাগে ভাগ করে। এরপর প্রত্যেক কর্মীর দায়িত্ব ও কর্তব্য নির্দিষ্ট করে দেয় । এতে সে নিজের দায়িত্ব বুঝতে পারে। ফলে কর্মীরা তাদের কাজ সহজে করতে পারে। এসব বৈশিষ্ট্যের সাথে কার্যবিভাজনের নীতির মিল আছে। তাই বলা যায়, উদ্দীপকের AB লি: কার্যবিভাজনের নীতি অনুসরণ করে । সহায়ক তথ্য.... ১৯১৬ সালে হেনরি ফেয়ল Administration Industrielle et Generale' নামে একটি গ্রন্থ প্রকাশ করেন। এ গ্রন্থে তিনি ব্যবস্থাপনার ১৪টি মূলনীতির কথা উল্লেখ করেন ।"
        },
        {
          "label": "ঘ",
          "question": "'নির্দেশনার ঐক্যের মাধ্যমেই পরিচালক পর্ষদের সিদ্ধান্ত বাস্তবায়ন সম্ভব হয়েছে'- উদ্দীপকের আলোকে বিশ্লেষণ করো।",
          "explanation": "'নির্দেশনার ঐক্যের মাধ্যমেই পরিচালনা পর্ষদের সিদ্ধান্ত বাস্তবায়ন সম্ভব হয়েছে'- উক্তিটি সঠিক। এ নীতির মূলকথা হলো একটি প্রধান উদ্দেশ্যের আলোকে প্রতিষ্ঠানের সব কাজ করা হবে। এজন্য প্রতিষ্ঠানের কর্মীদের একই নির্দেশনা দেওয়া হয়। এতে কর্মীদের দায়িত্ব পালনে সমস্যা হয় না । উদ্দীপকের AB লি.-এর পরিচালনা পর্ষদ ২০% উৎপাদন বাড়ানোর সিদ্ধান্ত নেন। এ লক্ষ্য বাস্তবায়নের জন্য প্রতিষ্ঠানের সব বিভাগের কর্মকর্তারা অধস্তনদের একই পরামর্শ ও নির্দেশনা দেন। ফলে কর্মীরা নিজেদের দায়িত্ব পালনে সচেতন হয় । AB লি.-এ একটি নির্দিষ্ট লক্ষ্যের আলোকে সব বিভাগের কর্মীদের কাজের নির্দেশনা দেওয়া হয়েছে। এতে সব বিভাগ ও উপবিভাগের কাজে পারস্পরিক সমন্বয় হয়েছে। নির্দেশনায় কোনো জটিলতা না থাকায় প্রত্যেক কর্মী নিজের দায়িত্ব সহজে পালন করেছে। তাই প্রতিষ্ঠানের লক্ষ্য অর্জনও সহজ হয়েছে। অতএব, নির্দেশনার ঐক্য মেনে চলার কারণে পরিচালনা পর্ষদের সিদ্ধান্ত বাস্তবায়ন সম্ভব হয়েছে।"
        }
      ]
    },
    {
      "number": "8",
      "uddipok": "'XY X'-একটি টয়লেট্রিজ কোম্পানি। বর্তমানে কোম্পানিটি ২০২১- ২০২২ সালে বার্ষিক ২০ হাজার ইউনিট শ্যাম্পু এবং ৩০ হাজার ইউনিট সাবান উৎপাদনের লক্ষ্যমাত্রা নির্ধারণ করে। কিন্তু ৯ মাস পর দেখা যায়, মাত্র ১৫ হাজার ইউনিট শ্যাম্পু এবং ১৮ হাজার ইউনিট সাবান উৎপাদন হয়েছে। কোম্পানিটির উৎপাদন লক্ষ্যমাত্রার চেয়ে কম উৎপাদনের কারণ উদঘাটন করলেন। উৎপাদন ম্যানেজারকে তিনি প্রয়োজনীয় প্রশিক্ষণ দিলেন। আর ক্রয় সুপারভাইজারকে চাকরি থেকে বরখাস্ত করলেন।",
      "tag": "VNSC 23,BNMPC 23",
      "sub_questions": [
        {
          "label": "ক",
          "question": "নিয়ন্ত্রণের প্রথম পদক্ষেপ কী?",
          "explanation": "নিয়ন্ত্রণের প্রথম পদক্ষেপ হলো আদর্শমান নির্ধারণ।"
        },
        {
          "label": "খ",
          "question": "নিয়ন্ত্রণকে কেন পরবর্তী পরিকল্পনার ভিত্তি বলা হয়?",
          "explanation": "নিয়ন্ত্রণ হলো পরিকল্পনা অনুযায়ী কাজ হচ্ছে কি না তা দেখা, বিচ্যুতি নির্ণয় এবং প্রয়োজনে সংশোধনমূলক ব্যবস্থা নেওয়া। এর মাধ্যমে প্রতিষ্ঠানে পরিকল্পনার ত্রুটি-বিচ্যুতির কারণ জানা যায়। এসব ত্রুটি কীভাবে সমাধান করা যায়, তারও উপায় বের করা সম্ভব হয়। এই সংশোধনীর আলোকে নতুন পরিকল্পনা নেওয়া হয়। এভাবে নিয়ন্ত্রণ প্রতিষ্ঠানের পরবর্তী পরিকল্পনার ভিত্তি হিসেবে কাজ করে।"
        },
        {
          "label": "গ",
          "question": "প্রতিষ্ঠানের লক্ষ্যমাত্রার সাথে প্রকৃত উৎপাদনের বিচ্যুতি নির্ণয় করা ব্যবস্থাপনার একটি গুরুত্বপূর্ণ কাজের সাথে জড়িত। কাজটি কী? ব্যাখ্যা করো।",
          "explanation": "প্রতিষ্ঠানের লক্ষ্যমাত্রার সাথে প্রকৃত উৎপাদনের বিচ্যুতি নির্ণয় করা ব্যবস্থাপনার নিয়ন্ত্রণ কাজের সাথে জড়িত। এর মাধ্যমে পরিকল্পনা অনুযায়ী কাজ হচ্ছে কি না তা যাচাই করা হয়। এ ধাপে আগে থেকে নির্ধারিত লক্ষ্যমাত্রার সাথে প্রকৃত কার্যফলের তুলনা করে বিচ্যুতি নিরূপণ করা হয়। এক্ষেত্রে বিচ্যুতি পেলে তা সংশোধনের ব্যবস্থা করা হয়। উদ্দীপকে 'X Y X' কোম্পানিটি ২০২১-২২ সালে বার্ষিক ২০ হাজার ইউনিট শ্যাম্পু ও ৩০ হাজার ইউনিট সাবান উৎপাদনের লক্ষ্যমাত্রা নির্ধারণ করে। কিন্তু প্রতিষ্ঠানটিতে ৯ মাস পর ১৫ হাজার ইউনিট শ্যাম্পু ও ১৮ হাজার ইউনিট সাবান উৎপাদিত হয়। এক্ষেত্রে লক্ষ্যমাত্রা অনুযায়ী শ্যাম্পু উৎপাদন হওয়ার কথা = ( ২০ , ০০০  × ৯ ১২ ) =\\left(২০,০০০\\ \\times\\frac{৯}{১২}\\right) = ( ২০ , ০০০   × ১২ ৯ ​ ) বা, ১৫,০০০ ইউনিট। আর, সাবান উৎপাদন হওয়ার কথা = = ( ৩০ , ০০০  × ৯ ১২ ) =\\left(৩০,০০০\\ \\times\\frac{৯}{১২}\\right) = ( ৩০ , ০০০   × ১২ ৯ ​ ) বা, ২২,৫০০ ইউনিট। এক্ষেত্রে শ্যাম্পু লক্ষ্যমাত্রা মাফিক উৎপাদন হলেও সাবানের উৎপাদন (২২,৫০০ ১৮,০০০) বা ৪,৫০০ ইউনিট. কম হয়েছে। এতে সাবান উৎপাদনে বিচ্যুতি দেখা যায়। আর আদর্শমানের সাথে প্রকৃত মান তুলনা করে বিচ্যুতি নির্ণয় করা হয় ব্যবস্থাপনার নিয়ন্ত্রণের মাধ্যমে। সুতরাং, প্রতিষ্ঠানের লক্ষ্যমাত্রার সাথে প্রকৃত উৎপাদনের বিচ্যুতি নির্ণয় করা ব্যবস্থাপনার নিয়ন্ত্রণ কাজের সাথে জড়িত।"
        },
        {
          "label": "ঘ",
          "question": "লক্ষ্যমাত্রা পূরণের জন্য উৎপাদন ব্যবস্থাপকের নেওয়া ব্যবস্থা কি তুমি যুক্তিযুক্ত মনে করো? ব্যাখ্যা করো।",
          "explanation": "লক্ষ্যমাত্রা পূরণের জন্য উৎপাদন ব্যবস্থাপকের নেওয়া সংশোধনমূলক ব্যবস্থা যুক্তিযুক্ত বলে আমি মনে করি। নিয়ন্ত্রণের সর্বশেষ পর্যায়ে চিহ্নিত বিচ্যুতি বা ভুল-ত্রুটি সংশোধনের জন্য প্রয়োজনীয় পদক্ষেপ নেওয়া হয়। এজন্য যেসব কারণে ভুল-ত্রুটি বা বিচ্যুতি হয়েছে তার কারণ সংশোধনের ব্যবস্থা নেওয়া হয়। এক্ষেত্রে প্রয়োজনে পরিকল্পনাকে নতুন করে সাজানোও হয়ে থাকে। 'X Y X' কোম্পানিটি বার্ষিক লক্ষ্যমাত্রা অনুযায়ী সাবান উৎপাদন করতে পারেনি। উৎপাদন ব্যবস্থাপক কোম্পানিটির লক্ষ্যমাত্রা অনুযায়ী উৎপাদন না হওয়ার কারণ বের করলেন। আর এ কারণ সংশোধনের জন্য তিনি উৎপাদন ম্যানেজারকে প্রয়োজনীয় প্রশিক্ষণ দিলেন। এছাড়াও তিনি ক্রয় সুপারভাইজারকে চাকরি থেকে বরখাস্ত করলেন। উদ্দীপকের উৎপাদন ব্যবস্থাপক এসব কাজের মাধ্যমে উৎপাদনের বিচ্যুতির জন্য সংশোধনমূলক ব্যবস্থা নিয়েছেন। এক্ষেত্রে উৎপাদন ম্যানেজারের উৎপাদন পদ্ধতি ও প্রযুক্তির ব্যবহার সম্পর্কে যথাযথ জ্ঞান ছিল না। আর উৎপাদন ব্যবস্থাপকের প্রশিক্ষণের মাধ্যমে সে এসব সম্পর্কে জ্ঞান ও কৌশল অর্জন করবে। আবার ক্রয় সুপারভাইজার উৎপাদন কাজে ব্যবহৃত কাঁচামাল সময় মতো সংগ্রহ করতে পারেনি। তাই, এ কারণ চিহ্নিতপূর্বক তার ওপর উৎপাদন ব্যবস্থাপক ব্যবস্থা নিয়েছেন। এ কাজগুলোর মাধ্যমে প্রতিষ্ঠানটি আগের ভুলগুলো সংশোধন করে নতুনভাবে লক্ষ্যমাত্রা অর্জনে তৎপর হবে। তাই, লক্ষ্যমাত্রা পূরণে উৎপাদন ব্যবস্থাপকের নেওয়া সংশোধনমূলক ব্যবস্থা যুক্তিযুক্ত ছিল বলে আমি মনে করি।"
        }
      ]
    },
    {
      "number": "9",
      "uddipok": "জনাব রায়হান কবির নতুন একটি বৃহদায়তন প্রতিষ্ঠান গড়ার লক্ষ্যে পদক্ষেপ গ্রহণ করেছেন। তার প্রতিষ্ঠানে ঔষধ, প্রসাধন ও খাদ্যসামগ্রী উৎপাদিত হবে। তিনি প্রতিটি দ্রব্যের জন্য পৃথক ব্যবস্থাপক এবং প্রতিটি কাজের জন্য পৃথক ব্যবস্থাপক নিয়েগের চিন্তা করছেন। তিনি সংগঠন কাঠামো তৈরিতে আরও বিশেষভাবে চিন্তা করছেন যে, প্রতিজন নির্বাহীর অধীনে অধস্তনদের সংখ্যা যেন যথাযথ হয়। এর ফলে তিনি সাফল্য লাভের আশা করছেন।",
      "tag": "CTG.B 17,BNMPC 23",
      "sub_questions": [
        {
          "label": "ক",
          "question": "দায়িত্ব কী ?",
          "explanation": "কর্তৃত্ব দেওয়ার ফলে কোনো কাজ সম্পাদনের দায় বা বাধ্যবাধকতাকে দায়িত্ব বলে ।"
        },
        {
          "label": "খ",
          "question": "দ্বৈত অধীনতা বলতে কী বোঝায়?",
          "explanation": "একজন কর্মী একই সাথে একজনের বেশি ঊর্ধ্বতনের অধীনে থাকলে, তাকে দ্বৈত অধীনতা বলে । সংগঠন প্রক্রিয়ায় কে কার অধীন, তা উল্লেখ করা হয়। এক্ষেত্রে যদি কোনো ব্যক্তি বা বিভাগকে একাধিক ঊর্ধ্বতনের অধীন করা হয়, তবে অধস্তনের পক্ষে সকলের-নির্দেশ যথাযথভাবে পালন সম্ভব হয় না। এতে কাজের ক্ষেত্রে বিশৃঙ্খলা দেখা দেয়। তাই সংগঠনে দ্বৈত অধীনতা পরিহার করা উচিত।"
        },
        {
          "label": "গ",
          "question": "উদ্দীপকের প্রতিষ্ঠানে সংগঠন কাঠামো তৈরিতে সংগঠনের কোন মূলনীতিকে প্রধান্য দেয়া হয়েছে? ব্যাখ্যা করো।",
          "explanation": "উদ্দীপকের প্রতিষ্ঠানে সংগঠন কাঠামো তৈরিতে সংগঠনের তত্ত্বাবধানে পরিসরের নীতিকে প্রাধান্য দেওয়া হয়েছে। :- এ নীতি অনুযায়ী একজন নির্বাহীর সরাসরি তত্ত্বাবধানে কতজন অধস্তন কর্মী কাজ করবে, তা ঠিক করা হয়। এক্ষেত্রে অধীনস্থদের সংখ্যা কাম্য সংখ্যায় রাখা হয়। এতে নির্বাহী তাদের কাজ সঠিকভাবে তত্ত্বাবধান করতে পারেন । উদ্দীপকের জনাব রায়হান কবির নতুন একটি বৃহদায়তন প্রতিষ্ঠান গড়ে তোলার জন্য কাজ করছেন। তিনি তার প্রতিষ্ঠানের সংগঠন কাঠামোকে এমনভাবে তৈরির চিন্তা করছেন, যেন প্রত্যেক নির্বাহীর অধীনে কাম্য সংখ্যক অধস্তন থাকে। এতে নির্বাহী সরাসরি অধস্তনদের কাজ তদারকি করতে পারবেন। এভাবে অধীনস্থদের সংখ্যা নির্ধারণের সাথে তত্ত্বাবধান পরিসরের নীতির মিল আছে। তাই বলা যায়, জনাব রায়হান কবির তার প্রতিষ্ঠানের সংগঠন কাঠামোতে তত্ত্বাবধানে পরিসরের নীতি ব্যবহার করেছেন ।"
        },
        {
          "label": "ঘ",
          "question": "উদ্দীপকে জনাব রায়হান কবিরের পরিকল্পিত সংগঠন কাঠামোর যথার্থতা বিশ্লেষণ করো।",
          "explanation": "উদ্দীপকের জনাব রায়হান কবিরের পরিকল্পিত মেট্রিক্স সংগঠন কাঠামোটি প্রতিষ্ঠানের জন্য যথার্থ হবে । এ সংগঠন দ্রব্য ও কার্যভিত্তিক বিভাগীয়করণের সমন্বয়ে গঠিত হয়। এটি এক ধরনের মিশ্র সংগঠন । সাধারণত জটিল বা বৃহদায়তন প্রকৃতির প্রতিষ্ঠানের ক্ষেত্রে মেট্রিক্স সংগঠন উপযোগী । উদ্দীপকের জনাব রায়হান কবির নতুন একটি বৃহদায়তন প্রতিষ্ঠান গড়ার জন্য বিভিন্ন পদক্ষেপ নেন। তিনি তার প্রতিষ্ঠানে ওষুধ, প্রসাধনী ও খাদ্য সামগ্রী উৎপাদন করতে চান। তাই তিনি বিভিন্ন দ্রব্য এবং কাজের জন্য পৃথক ব্যবস্থাপক নিয়োগের চিন্তা করছেন । মেট্রিক্স সংগঠনে দ্রব্য ও কার্যভিত্তিক ব্যবস্থাপক একসাথে কাজ করেন। উভয় ব্যবস্থাপকের পারস্পরিক চেষ্টা, সমন্বয় ও সহযোগিতার মধ্য দিয়ে কাজে গতি আসে। তাই জনাব রায়হান কবির তার প্রতিষ্ঠানের বিভিন্ন কাজের জন্য দ্রব্য ব্যবস্থাপক ও কার্য ব্যবস্থাপক নিয়োগের চিন্তা করছেন। এর সাথে মেট্রিক্স সংগঠনের মিল আছে । অতএব, জনাব রায়হান কবিরের পরিকল্পিত মেট্রিক্স সংগঠন কাঠামো প্রতিষ্ঠানটির জন্য সঠিক।"
        }
      ]
    },
    {
      "number": "10",
      "uddipok": "জনার রহমানের জুতার কারখানায় ২০ জন সুপারভাইজারের প্রয়োজন। এজন্য জনাব রহমান তার কারখানার পার্শ্ববর্তী রাস্তার মোড়ে কিছু পোস্টার লাগানোর ব্যবস্থা করেছেন। এতে যথেষ্ট সাড়াও পেয়েছেন। তিনি ভাবলেন, তার প্রতিষ্ঠানে কর্মরত কিছু দক্ষ শ্রমিক রয়েছে। যাদের থেকে কিছু ব্যক্তিকে এ পদে নিয়োগ দিলে খারাপ হয় না। তিনি নতুন আগতদের মধ্য থেকে ১০ জন এবং পুরাতনদের মধ্য থেকে যোগ্যতার ভিত্তিতে ১০ জনকে সুপারভাইজার করেছেন।",
      "tag": "BNMPC 23",
      "sub_questions": [
        {
          "label": "ক",
          "question": "প্রবণতা পরীক্ষা কী?",
          "explanation": "কাজের প্রতি চাকরি প্রার্থীর আগ্রহ বা ঝোঁক যাচাই করাকে প্রবণতা পরীক্ষা বলে।"
        },
        {
          "label": "খ",
          "question": "শিক্ষানবিশ প্রশিক্ষণ বলতে কী বোঝায়?",
          "explanation": "প্রশিক্ষণার্থীকে একটি নির্দিষ্ট সময় পর্যন্ত দক্ষ ও অভিজ্ঞ কর্মকর্তার তত্ত্বাবধানে রেখে নির্দিষ্ট কাজের শিক্ষাদান হলো শিক্ষানবিশ প্রশিক্ষণ। এক্ষেত্রে প্রশিক্ষণার্থীকে স্বল্পমেয়াদে সংশ্লিষ্ট কাজের খুঁটিনাটি বিষয় সম্পর্কে প্রশিক্ষণ দেওয়া হয়। এতে সফল হলে সে স্থায়ী' নিয়োগ পায়। প্রশিক্ষণকালীন কর্মী চুক্তিভিত্তিক বেতন পেয়ে থাকে।"
        },
        {
          "label": "গ",
          "question": "উদ্দীপকে জনাব রহমানের বিভিন্ন স্থানে পোস্টার লাগানো কর্মীসংস্থান প্রক্রিয়ার কোন কাজের অন্তর্ভুক্ত? ব্যাখ্যা করো।",
          "explanation": "উদ্দীপকে জনাব রহমানের বিভিন্ন স্থানে পোস্টার লাগানো কর্মীসংস্থান প্রক্রিয়ার কর্মী সংগ্রহ কাজের অন্তর্ভুক্ত.। কর্মীসংস্থান প্রক্রিয়ায় কর্মীর চাহিদা নিরূপণের পর কর্মী সংগ্রহের ব্যবস্থা নিতে হয়। এক্ষেত্রে প্রয়োজনীয় কর্মীদের প্রাপ্তির উৎস নির্ধারণ করা হয়। এটি প্রার্থীদের মনে চাকরির আবেদন করতে আগ্রহ সৃষ্টি করে। সাধারণত খবরের কাগজ, পোস্টার প্রভৃতিতে বিজ্ঞপ্তি দিয়ে কর্মী সংগ্রহ করা হয়। উদ্দীপকে জনাব রহমানের জুতা সাবান তৈরির কারখানা আছে। সেখানে ২০ জন সুপারভাইজার প্রয়োজন। এজন্য কিছু পোস্টার এলাকায় রাস্তার মোড়ে মোড়ে লাগানোর ব্যবস্থা করেছেন। এতে অনেক প্রার্থী আবেদন করেছে। এক্ষেত্রে জনাব রহমান তার প্রতিষ্ঠানের জন্য প্রয়োজনীয় কর্মীর চাহিদা নিরূপণ করেছেন। এরপর তা পূরণের জন্য পোস্টারে বিজ্ঞপ্তি দিয়েছেন। এ বিজ্ঞপ্তি দেখেই প্রাথীরা চাকরির বিষয়ে জানতে পারে এবং আবেদন করে। এসব বৈশিষ্ট্য কর্মী সংগ্রহ কাজের সাথে মিলে যায়। এটি কর্মীসংস্থান প্রক্রিয়ার অন্তর্গত কাজ। সুতরাং, উদ্দীপকের প্রতিষ্ঠানে প্রথমে কর্মী সংগ্রহ কাজটি করা হয়েছে।"
        },
        {
          "label": "ঘ",
          "question": "উদ্দীপকের অভ্যন্তরীণ উৎসের যেই উৎস থেকে ১০ জন শ্রমিককে সুপারভাইজার পদে নিয়োগ দান করা হয়েছে তার যথার্থতা মূল্যায়ন করো।",
          "explanation": "উদ্দীপকে অভ্যন্তরীণ উৎস পদোন্নতির মাধ্যমে ১০ জন শ্রমিককে সুপারভাইজার পদে নিয়োগ দেওয়া যথার্থ হয়েছে বলে আমি মনে করি। প্রতিষ্ঠানের ভেতর থেকে কর্মী সংগ্রহ করা সবচেয়ে সহজ। এক্ষেত্রে পদোন্নতি সবচেয়ে উত্তম উপায়। প্রতিষ্ঠানে কোনো পদ খালি হলে এর নিচের পদ থেকে কাউকে পদোন্নতি দেওয়া যায়। এক্ষেত্রে কর্মীর যোগ্যতা, বয়স, মেধা, চাকরির মেয়াদ প্রভৃতি বিবেচনা করা হয়। উদ্দীপকে জনাব রহমানের কারখানায় ২০ জন সুপারভাইজার নিয়োগ দেওয়া হয়েছে। এর মধ্যে তিনি ১০ জনকে বিজ্ঞপ্তির মাধ্যমে সংগ্রহ করে নিয়োগ করেছেন। আর পুরাতন কর্মীদের মধ্য থেকে বাকি ১০ জনকে নিয়োগ করেছেন। এক্ষেত্রে কর্মরত কর্মীদের দক্ষতা ও যোগ্যতাকে বিবেচনা করে তাদের পদোন্নতি দিয়ে সুপারভাইজার করা হয়েছে। পদোন্নতি দিয়ে সুপারভাইজার পদ পূরণে প্রতিষ্ঠানটি অভ্যন্তরীণ উৎস ব্যবহার করেছেন। এ উৎস থেকে কর্মী নিয়োগ করায় প্রতিষ্ঠানটি আগে থেকে অভিজ্ঞতা অর্জন করা কর্মী পেয়েছে। এতে তাদেরকে নতুন করে কিছু শেখানোর দরকার পড়বে না। ফলে এরা এদের ওপর অর্পিত কাজ সুষ্ঠুভাবেই করতে পারবে। আবার, এর মাধ্যমে প্রতিষ্ঠানে যোগ্য কর্মীদের যথাযথ মূল্যায়নের মাধ্যমেই নিয়োগ দেওয়া হয়েছে। এতে কর্মীদের প্রতিষ্ঠানের প্রতি আনুগত্য বাড়বে। এর মাধ্যমে কর্মীরা ইতিবাচক মনোবল নিয়ে প্রতিষ্ঠানের কাজ সম্পাদনে সচেষ্ট হবে। তাই এসব বিবেচনায় প্রতিষ্ঠানটির অভ্যন্তরীণ উৎসের পদোন্নতির মাধ্যমে সুপারভাইজার হিসেবে কর্মীদের নিয়োগদানের যৌক্তিকতা রয়েছে রলে আমি মনে করি।"
        }
      ]
    },
    {
      "number": "11",
      "uddipok": "মি. আবির 'মুন সিরামিক ইন্ডাস্ট্রিজ'-এর উৎপাদন ব্যবস্থাপক। তিনি লন্ডন থেকে উচ্চতর ডিগ্রি অর্জন করেছেন। তিনি তার প্রতিষ্ঠানে ইচ্ছেমতো কর্মীদের ওপর কাজ চাপিয়ে দেন। অনেক সময় কাজ আদায়ে কর্মীদের ভয়-ভীতিও প্রদর্শন করেন। ফলে কর্মীরা তাদের কাজ করলেও তারা এ অবস্থা থেকে মুক্ত হতে চায়।",
      "tag": "BNMPC 23",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর কৌশলকে নেতৃত্ব বলে।"
        },
        {
          "label": "খ",
          "question": "পরামর্শমূলক নির্দেশনা কর্মীদের মেধা বিকাশে সুযোগ বৃদ্ধি করে- ব্যাখ্যা করো।",
          "explanation": "নির্দেশনা বাস্তবায়নকারীদের সাথে মতবিনিময় বা পরামর্শ করে নির্দেশনার বিষয়বস্তু ঠিক করার প্রক্রিয়াকে পরামর্শমূলক নির্দেশনা বলে। এক্ষেত্রে নির্দেশনা দেওয়ার আগে অধস্তন কর্মীদের পরামর্শ নেওয়া হয়। ফলে তারা চিন্তা চেতনার সুযোগ পায়। তারা কাজের নতুন পদ্ধতি উদ্ভাবন করতে পারে। তাই বলা হয়, পরামর্শমূলক নির্দেশনা কর্মীদের মেধা বিকাশের সুযোগ বাড়ায়।"
        },
        {
          "label": "গ",
          "question": "'মুন সিরামিক ইন্ডাস্ট্রিজ'-এ কোন ধরনের নেতৃত্ব বিদ্যমান? বর্ণনা করো।",
          "explanation": "'মুন সিরামিক ইন্ডাস্ট্রিজ'-এ স্বৈরতান্ত্রিক নেতৃত্ব বিদ্যমান। এ নেতৃত্ব ব্যবস্থায় সব ক্ষমতা নেতা নিজের কাছেই কেন্দ্রীভূত রাখে। এছাড়া তিনি নিজের ইচ্ছামতো সিদ্ধান্ত নেয়। এরূপ নেতৃত্ব নেতার জন্য সন্তুষ্টিজনক হলেও কর্মীদের কাছে খুব অপছন্দনীয়। উদ্দীপকের মি. আবির 'মুন সিরামিক ইন্ডাস্ট্রিজ'-এর উৎপাদন ব্যবস্থাপক। তিনি নিজে যা ভালো মনে করেন তাই কর্মীদের ওপর চাপিয়ে দেন। কাজ আদায়ের জন্য তিনি কর্মীদের ভয়-ভীতিও প্রদর্শন করেন। সিদ্ধান্ত নেওয়ার ক্ষেত্রেও তিনি তাদেরকে মূল্যায়ন করেন না। এ এজন্য কর্মীরা তার ওপর অসন্তুষ্ট। আবার এসব কারণে কর্মীরা তার ওপর নেতিবাচক মনোভাব প্রকাশ করছে। এসব বৈশিষ্ট্যের সাথে স্বৈরতান্ত্রিক নেতৃত্বের মিল রয়েছে। সুতরাং, উক্ত প্রতিষ্ঠানে স্বৈরতান্ত্রিক নেতৃত্ব অনুসরণ করা হয়েছে।"
        },
        {
          "label": "ঘ",
          "question": "উদ্দীপকের কর্মীদের উন্নতির জন্য তুমি প্রতিষ্ঠানটিতে কোন ধরনের নেতৃত্ব সমর্থন করবে? মতামত দাও।",
          "explanation": "উদ্দীপকের কর্মীদের উন্নতির জন্য প্রতিষ্ঠানটিতে গণতান্ত্রিক নেতৃত্ব - প্রয়োগ করা উচিত বলে আমি মনে করি। এ নেতৃত্বে নেতা কর্মীদের সাথে আলাপ-আলোচনার মাধ্যমে সিদ্ধান্ত নেন। এতে কর্মীরা যথাযথভাবে মূল্যায়িত হয়। এ কারণে কর্মীরা ইতিবাচক মনোবলের সাথে কাজ সম্পাদনে আগ্রহী হয়। উদ্দীপকে মি. আবির তার প্রতিষ্ঠানে স্বৈরতান্ত্রিক নেতৃত্ব অনুসরণ করতো। এতে, কর্মীরা যথাযথভাবে মূল্যায়িত হতো না। এ কারণে তাদের মধ্যে সবসময় অসন্তোষ বিরাজ করতো। তারা কাজ করলেও চাপে পড়ে করতো। বর্তমানে তারা এ অবস্থা থেকে মুক্ত হতে চাচ্ছে। এক্ষেত্রে প্রতিষ্ঠানটিতে গণতান্ত্রিক নেতৃত্ব অনুসরণ করা উচিত। এতে নেতা সিদ্ধান্ত নেওয়ার ক্ষেত্রে কর্মীদের অংশগ্রহণ নিশ্চিত করবে। এর মাধ্যমে কর্মীরা মূল্যায়িত হবে। এতে মি. আবিরের প্রতি কর্মীদের শ্রদ্ধাবোধ - আসবে। আর এটি তাদের মধ্যে সন্তুষ্টি আনবে। ফলে তারা উৎসাহের সাথে কাজ সম্পাদনে আগ্রহী হবে। এর মাধ্যমে প্রতিষ্ঠানটির সামগ্রিক উৎপাদনশীলতাও বাড়বে। তাই এসব বিষয় বিবেচনায় কর্মীদের মনোবল উন্নয়নে উক্ত প্রতিষ্ঠানে গণতান্ত্রিক নেতৃত্ব অনুসরণ করা উচিত।"
        }
      ]
    }
  ]
}