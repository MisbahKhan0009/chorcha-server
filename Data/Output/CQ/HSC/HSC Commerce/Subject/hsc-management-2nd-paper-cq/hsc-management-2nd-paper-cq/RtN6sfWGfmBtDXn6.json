{
  "title": "ভিকারুননিসা কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "\"হেলথ হেল্প ফার্মেসি লি.\" এর মান নিয়ন্ত্রণ ব্যবস্থাপক ও সুপারভাইজার এর দুটি পদ শূন্য হয়েছে। উক্ত প্রতিষ্ঠানে প্রধান নির্বাহী কর্মকর্তার সুপারিশে এ দুটি পদে দুজন কর্মী নিয়োগ দেওয়া হয়। সুপারভাইজার তার কাজ কোনো ভাবে সামলে নিতে পারলেও মান নিয়ন্ত্রণ ব্যবস্থাপকদের এ বিষয়ে পূর্ব-অভিজ্ঞতা না থাকায় তিনি কার্যসম্পাদনের প্রতিনিয়ত সমস্যা সম্মুখীন হলেন।",
      "tag": "VNSC 24",
      "sub_questions": [
        {
          "label": "ক",
          "question": "প্রশাসন কী?",
          "explanation": "প্রতিষ্ঠানের যে স্তরে উদ্দেশ্য, দীর্ঘমেয়াদি পরিকল্পনা, কৌশল ও নীতি নির্ধারণ করা হয়; তাকে প্রশাসন বলে।"
        },
        {
          "label": "খ",
          "question": "ব্যবস্থাপনার সাম্যতার' নীতিটি ব্যাখ্যা করো।",
          "explanation": "কোনো প্রতিষ্ঠানের সকল কর্মীর প্রতি সমান আচরণ ও দৃষ্টিভঙ্গি প্রদর্শনের নীতিকেই ব্যবস্থাপনার সাম্যের নীতি বলে। এই নীতি ন্যায়পরায়ণতার সাথে সম্পৃক্ত। এক্ষেত্রে প্রতিষ্ঠানের সকল ঊর্ধ্বতন কর্মকর্তা তাদের অধস্তনদের সমান চোখে দেখেন। ফলে প্রতিষ্ঠানের ঊর্ধ্বতন ও অধস্তন কর্মকর্তাদের মধ্যে সুসম্পর্ক সৃষ্টি হয়।"
        },
        {
          "label": "গ",
          "question": "উদ্দীপকে প্রধান নির্বাহীর কাজকে ব্যবস্থাপনার কোন কাজের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে প্রধান নির্বাহীর কাজকে ব্যবস্থাপনার কর্মীসংস্থান কাজের প্রতি ইঙ্গিত করা হয়েছে। এর মাধ্যমে প্রতিষ্ঠানের জন্য যোগ্য ও দক্ষ কর্মীবাহিনী গড়ে তোলা হয়। এক্ষেত্রে উপযুক্ত কর্মী সংগ্রহ, নির্বাচন, নিয়োগ ও উন্নয়ন করা হয়। কর্মীর অবসর নেওয়া, চাকরি ছেড়ে যাওয়া, চাকরি থেকে অব্যাহতি প্রভৃতি কারণে বৃহদায়তন প্রতিষ্ঠানে সারাবছর কর্মীসংস্থানের কাজ চলতে থাকে। উদ্দীপকের হেলথ হেল্প ফামের্সি লি. এ 'মান নিয়ন্ত্রণ ব্যবস্থাপক' ও 'সুপারভাইজার' এর পদ দুটি শূন্য হয়েছে। উক্ত প্রতিষ্ঠানের প্রধান নির্বাহীর সুপারিশে এ দুটি পদে দুজন লোক নিয়োগ দেওয়া হয়। এক্ষেত্রে কর্মরত কর্মীর সুপারিশে কর্মী নিয়োগ দেওয়া হয়েছে। অর্থাৎ, প্রতিষ্ঠানের অভ্যন্তর থেকে কর্মী সংগ্রহ করা হয়েছে। এভাবে কর্মী নিয়োগের মাধ্যমে শূন্যপদ পূরণ করাকে কর্মীসংস্থান, বলা যায়। তাই বলা যায়, প্রতিষ্ঠানটির প্রধান নির্বাহীর কাজ ব্যবস্থাপনার কর্মীসংস্থান কাজের সাথে সম্পর্কযুক্ত।"
        },
        {
          "label": "ঘ",
          "question": "উদ্দীপকে উল্লিখিত পদসমূহে যে উৎস থেকে কর্মী নিয়োগ করা হয়েছে তার যৌক্তিকতা উদ্দীপকের আলোকে মূল্যায়ন করো।",
          "explanation": "উদ্দীপকে উল্লিখিত পদসমূহে অভ্যন্তরীণ উৎস থেকে কর্মী নিয়োগ করা যৌক্তিক হয় নি বলে আমি মনে করি। • অভ্যন্তরীণ উৎসের ক্ষেত্রে প্রতিষ্ঠানের মধ্য থেকে কর্মী সংগ্রহ করা হয়। এক্ষেত্রে প্রতিষ্ঠানে বিদ্যমান কর্মীদের মধ্য থেকে পদোন্নতি দিয়ে বা সুপারিশের মাধ্যমে কর্মী পাওয়া যায়। এতে কর্মীদের যোগ্যতা ও দক্ষতা বিবেচনা করা হয় না বলে প্রতিষ্ঠানে মেধার বিকাশ ঘটে না। উদ্দীপকের প্রতিষ্ঠানে 'মান, নিয়ন্ত্রক ব্যবস্থাপক' ও 'সুপারভাইজার' এর পদ-দুটি শূন্য হয়। প্রধান নির্বাহীর সুপারিশে পদ দুটিতে দুজন লোক নিয়োগ করা হয়। এক্ষেত্রে প্রতিষ্ঠানের কর্মরত কর্মীর সুপারিশে কর্মী নিয়োগ পায়। প্রতিষ্ঠানটি অভ্যন্তরীণ উৎসের মাধ্যমে কর্মী সংগ্রহ করেছে। প্রতিষ্ঠানটিতে নিয়োগপ্রাপ্ত সুপারভাইজার তার কাজ কোনোভাবে সামলে নেন। কিন্তু মান নিয়ন্ত্রণ ব্যবস্থাপক তার কাজের বিষয়ে পূর্ব অভিজ্ঞতা না থাকায় তিনি কাজ করতে প্রতিনিয়ত সমস্যায় পড়ছেন। কারণ, প্রতিষ্ঠানে কর্মরত একজনের সুপারিশে কর্মী নিয়োগ করায় তার যোগ্যতা ও - দক্ষতা যাচাই করা হয়নি। ফলে তিনি উক্ত পদের যোগ্য কি না তা বোঝার সুযোগ ছিল না। এভাবে যোগ্যতা যাচাই না করে কর্মী নিয়োগ দেওয়ায় প্রতিষ্ঠানের সুনামহানি ঘটবে। সুতরাং, প্রতিষ্ঠানটিতে অভ্যন্তরীণ উৎস থেকে কর্মী নিয়োগ করা যুক্তিযুক্ত হয়নি।"
        }
      ]
    },
    {
      "number": "2",
      "uddipok": "দীর্ঘদিন বিদেশে চাকরি শেষে দেশে ফিরে মোবারক সাহেব গ্রামে একটি ডেইরি ফার্ম প্রতিষ্ঠান করেন। ফার্মটিতে ১৫০ জন লোক নিয়োজিত BBA- ডিগ্রিধারী একজন ব্যবস্থাপক হিসাবরক্ষণসহ সার্বিক বিষয় দেখাশোনা করেন। পশুপালন বিষয়ে দক্ষ কেউ না থাকায় প্রায়শই জটিল সমস্যা দেখা দেয়। এমতবস্থায় মোবারক সাহেব গ্রামে একজন অবসরপ্রাপ্ত পশুপালন কর্মকর্তাকে বিশেষজ্ঞ হিসেবে খন্ডকালীন নিয়োগদান করেন।",
      "tag": "VNSC 24",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনা কী?",
          "explanation": "ব্যবস্থাপনার ক্ষেত্রে গতানুগতিকতা পরিহার করে বিজ্ঞান বা পরীক্ষা-নিরীক্ষা ও বিচার-বিশ্লেষণের মাধ্যমে সংঘবদ্ধ জ্ঞানের প্রয়োগকে বৈজ্ঞানিক ব্যবস্থাপনা বলে।"
        },
        {
          "label": "খ",
          "question": "\"ক্ষমতা বিকেন্দ্রীকরণ\" নীতি বলতে কী বোঝায়?",
          "explanation": "অধীনস্থদের হাতে সিদ্ধান্ত নেওয়ার ভার ছেড়ে দেওয়াকে ক্ষমতা বিকেন্দ্রীকরণ বলে। এ নীতিতে সিদ্ধান্ত নেওয়ার ক্ষেত্রে কর্মীদের অধিকার দেওয়া হয় বলে তাদের ভূমিকা ও গুরুত্ব বাড়ে। কর্মীরা নিজেদের প্রতিষ্ঠানের জন্য গুরুত্বপূর্ণ মনে করে। ফলে তাদের কাজের প্রতি আগ্রহ বাড়ে। বিকেন্দ্রীকরণ কর্মীদের মনোবল ও দক্ষতা বাড়াতে সহায়ক।"
        },
        {
          "label": "গ",
          "question": "উদ্দীপকে মোবারক সাহেবের ফার্মে প্রথম পর্যায়ে কোন ধরনের সংগঠন কাঠামো বিদ্যমান ছিল? ব্যাখ্যা করো।",
          "explanation": "উদ্দীপকে মোবারক সাহেবের ফার্মে প্রথম পর্যায়ে সরলরৈখিক সংগঠন কাঠামো বিদ্যমান ছিল। এ সংগঠনের সব ক্ষমতা ও কর্তৃত্বের অধিকারী হন নির্বাহী। এতে নির্বাহী এককভাবে সব সিদ্ধান্ত নিয়ে থাকেন। আবার, এতে কর্তৃত্ব প্রবাহ সরলরেখার মতো ধারাবাহিকভাবে ওপর থেকে নিচের দিকে ধাবিত হয়। আর জবাবদিহিতা নিচ থেকে উপরে ওঠে। উদ্দীপকে মোবারক সাহেব দেশে ফিরে একটি ডেইরি ফার্ম স্থাপন করেন। তার ফার্মটিতে ১৫০ জন লোক নিয়োজিত। এছাড়াও ফার্মটিতে একজন ব্যবস্থাপক রয়েছেন। এ ব্যবস্থাপক হিসাবরক্ষণসহ যাবতীয় বিষয় দেখাশুনা করেন। কিন্তু ফার্মটির গুরুত্বপূর্ণ সিদ্ধান্ত মোবারক সাহেব নিয়ে থাকেন। তার কাছ থেকে কর্তৃত্ব রেখা ধারাবাহিকভাবে নিচের দিকের কর্মীদের কাছে আসে। নিচের দিকের কর্মীরা ঊর্ধ্বতনের কাছে জবাবদিহিতা করে। এসব বৈশিষ্ট্যের সাথে সরলরৈখিক সংগঠনের মিল রয়েছে। সুতরাং, উল্লিখিত ফার্মে প্রথম পর্যায়ে সরলরৈখিক সংগঠন কাঠামো বিদ্যমান ছিল।"
        },
        {
          "label": "ঘ",
          "question": "পরিবর্তিত নতুন সংগঠন কাঠামোটি চিহ্নিত করো এবং পরিবর্তনের যৌক্তিকতা বিশ্লেষণ করো।",
          "explanation": "উত্ত প্রতিষ্ঠানে পরবর্তীতে সরলরৈখিক ও পদস্থকর্মী সংগঠন কাঠামোতে পরিবর্তন করার যৌক্তিকতা রয়েছে। এ সংগঠন কাঠামোতে সরলরৈখিক নির্বাহীকে সহযোগিতা করার জন্য বিশেষজ্ঞ কর্মী নিয়োগ করা হয়। এক্ষেত্রে বিশেষজ্ঞ কর্মী নির্বাহীকে শুধু পরামর্শ বা উপদেশ দিয়ে থাকেন। ফলে নির্বাহী সঠিক সিদ্ধান্ত নিতে পারেন। উদ্দীপকে মোবারক সাহেবের ডেইরি ফার্মে প্রথমে সরলরৈখিক কাঠামো অনুসরণ করা হতো। তিনিই ফার্মটির যাবতীয় সিদ্ধান্ত নিতেন। কিন্তু পশুপালন বিষয়ে দক্ষ কেউ না থাকায় তার প্রতিষ্ঠানে প্রায়ই জটিল সমস্যা দেখা দেয়। এজন্য মোবারক সাহেব একজন অবসরপ্রাপ্ত পশুপালন কর্মকর্তাকে বিশেষজ্ঞ হিসেবে নিয়োগ দেন। এতে প্রতিষ্ঠানটি সরলরৈখিক ও পদস্থ কর্মী সংগঠনে রূপান্তরিত হয়। বিশেষজ্ঞ কর্মী নিয়োগ দেওয়ায় মোবারক সাহেব তার সাথে ফার্ম পরিচালনার বিষয়ে আলোচনা করতে পারবেন। এক্ষেত্রে পশুপালন পদ্ধতি, পশুর রোগ-বালাই সম্পর্কে মোবারক সাহেব তার কাছ থেকে পরামর্শ নিতে পারেন। এতে তার পক্ষে সঠিক সিদ্ধান্ত নেওয়া সহজ হবে। ফলে ফার্মটির পরিচালনা সংক্রান্ত সমস্যা দূর হবে। এতে লাভজনক অবস্থায় পৌঁছানো সহজ হবে। তাই প্রতিষ্ঠানটিকে সরলরৈখিক ও পদস্থ কর্মী সংগঠনে পরিবর্তন করা যৌক্তিক হয়েছে।"
        }
      ]
    },
    {
      "number": "3",
      "uddipok": "মিস মাসুমা 'ভিক্টর এন্ড কোম্পানি' ব্যবস্থাপনা পরিচালক। তিনি তার অধীনস্থদের সাথে কোন প্রকার আলাপ-আলোচনা না করে নির্দেশনা প্রদান করেন। অবশ্য তিনি আন্তরিক ব্যবহারের মাধ্যমে তাদের উপর প্রভাব সৃষ্টি করে কাজ আদায় করেন। 'X কোম্পানির লি.' এর\" মি. জব্বার তার প্রতিষ্ঠানের কর্মীদের শুধু লক্ষ্য নির্ধারণ করে দেন কিন্তু উত্ত লক্ষ্য বাস্তবায়নে তেমন কোন ভূমিকা রাখেন না এবং নিজেকে প্রতিষ্ঠানের অন্য দায়িত্বে ব্যস্ত থাকেন।",
      "tag": "VNSC 24",
      "sub_questions": [
        {
          "label": "ক",
          "question": "ব্যবস্থাপনা চক্র কী?",
          "explanation": "ব্যবস্থাপনার মৌলিক কাজগুলো (পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ) ধারাবাহিকভাবে বার বার আবর্তিত হওয়াকে ব্যবস্থাপনা চক্র বলে।"
        },
        {
          "label": "খ",
          "question": "মেট্রিক্স সংগঠন বৃহৎ প্রতিষ্ঠানসমূহ গুরুত্বপূর্ণ কেন?",
          "explanation": "দ্রব্য ও কার্যভিত্তিক বিভাগীয়করণের সমন্বয়ে গঠিত সংগঠন কাঠামোকে মেট্রিক্স সংগঠন বলে। সাধারণত বৃহদায়তন উৎপাদনধর্মী প্রতিষ্ঠানে একাধিক পণ্য উৎপাদন করা হয়। এক্ষেত্রে কোন পণ্য কী পরিমাণ উৎপাদন ও বিক্রি হচ্ছে তা আলাদা হিসাব না থাকলে প্রতিটি পণ্যের মুনাফা বের করা কঠিন। তাই এক্ষেত্রে উৎপাদনভিত্তিক ও পণ্যভিত্তিক বিভাগের সমন্বয়ে মেট্রিক্স সংগঠন গড়ে তুলে প্রতিটি পণ্যের হিসাব রাখা সম্ভব হয়। তাই বলা হয়, মেট্রিক সংগঠন বৃহদায়তন উৎপাদনধর্মী প্রতিষ্ঠানের জন্য উত্তম।"
        },
        {
          "label": "গ",
          "question": "উদ্দীপকে বর্ণিত 'ভিক্টর এন্ড কোম্পানি' তে কোন ধরনের নেতৃত্ব বিদ্যমান? ব্যাখ্যা করো।",
          "explanation": "উদ্দীপকে বর্ণিত 'ভিক্টর এন্ড কোম্পানি'-তে পিতৃসুলভ নেতৃত্ব বিদ্যমান। এ নেতৃত্বে নেতা কর্মীদের সাথে সদয় আচরণ করেন। তিনি আন্তরিক ব্যবহারের মাধ্যমে কর্মীদের মনে ইতিবাচক প্রভাব তৈরি করে কাজ আদায় করেন। কিন্তু সিদ্ধান্ত নেওয়ায় কর্মীদের সাথে কোনো পরামর্শ করেন না। তিনি একাই প্রতিষ্ঠানের সব সিদ্ধান্ত নিয়ে থাকেন। উদ্দীপকের মিস মাসুমা 'ভিক্টর এন্ড কোম্পানির' ব্যবস্থাপনা পরিচালক। তিনি তার প্রতিষ্ঠানের সব সিদ্ধান্ত একাই নেন। এতে তিনি তার কর্মীদের পরামর্শ নেন না। তবে তিনি আন্তরিক ব্যবহার দিয়ে কর্মীদের প্রভাবিত করে কাজ আদায় করেন। এক্ষেত্রে কর্তৃত্বপরায়ণ হলেও তিনি কর্মীদের কল্যাণ কামনা করেন। এসব বৈশিষ্ট্যের সাথে পিতৃসুলভ নেতৃত্বের মিল আছে। তাই বলা যায়, ভিক্টর এন্ড কোম্পানি প্রতিষ্ঠানটিতে পিতৃসুলভ নেতৃত্ব অনুসরণ করা হয়।"
        },
        {
          "label": "ঘ",
          "question": "মি. জব্বর নেতৃত্বের ধরনটি কি? চিহ্নিত কর এবং সেটি কি প্রতিষ্ঠানের কাঙ্ক্ষিত লক্ষ্য অর্জনের উপযোগী? তোমার উত্তরের স্বপক্ষে যুক্তি দাও।",
          "explanation": "মি. জব্বারের লাগামহীন নেতৃত্ব প্রতিষ্ঠানের কাঙ্ক্ষিত লক্ষ্য অর্জনে উপযোগী নয় বলে আমি মনে করি। এ ধরনের নেতৃত্বে নেতা লক্ষ্য নির্ধারণ করে নিজে কাজ থেকে দূর থাকেন। এক্ষেত্রে তিনি অধীনস্থদের ওপর সব দায়িত্ব দিয়ে নিজে কর্মবিমুখ থাকেন। এজন্য প্রতিষ্ঠান পরিচালনার সব সিদ্ধান্ত অধস্তনরাই নিয়ে থাকে। এরূপ নেতৃত্বে নেতার দায়িত্ব এড়িয়ে চলায় প্রতিষ্ঠান ক্ষতিগ্রস্ত হয়। উদ্দীপকের মি. জব্বার 'X' কোম্পানি লি.-এর পরিচালক। তিনি তার প্রতিষ্ঠানের কর্মীদের শুধু লক্ষ্য নির্ধারণ করে দেন। কিন্তু নির্ধারিত লক্ষ্য পূরণে তিনি তেমন ভূমিকা রাখেন না। প্রতিষ্ঠানের অন্যান্য দায়িত্বে তিনি ব্যস্ত থাকেন। ফলে অধ্বস্তনদের ওপর তার কোনো তদারকি থাকে না। এক্ষেত্রে তিনি লাগামহীন পদ্ধতিতে নেতৃত্ব দিচ্ছেন। উদ্দীপকের মি. জব্বার সব দায়িত্ব-কর্তব্য কর্মীদের ওপর ছেড়ে দেন। এতে তার কর্মীরা স্বেচ্ছাচারী হয়ে ওঠে। তারা নিজেদের ইচ্ছেমতো কাজ করে। ফলে প্রতিষ্ঠানে বিশৃঙ্খলা দেখা দেয়। এতে প্রতিষ্ঠানের সার্বিক পরিবেশের অবনতি হয়। ফলে তার প্রতিষ্ঠান লক্ষ্য অর্জনে বাধার সম্মুখীন হয়। তাই বলা যায়, 'X' প্রতিষ্ঠানটির মি. জব্বারের প্রদত্ত লাগামহীন নেতৃত্ব প্রতিষ্ঠানের জন্য উপযোগী নয়।"
        }
      ]
    },
    {
      "number": "4",
      "uddipok": "হাসিন এন্টারপ্রাইজ একটি বৃহৎ আমদানিকারক প্রতিষ্ঠান। এটি ক্রেতাদের নিয়মিত ২/১৫, ৯-৩০ শর্তে ধারে পণ্য বিক্রি করে। আগে ক্রেতারা বাট্টার সুযোগ গ্রহণ করলেও কোভিড পরিস্থিতির কারণে বর্তমানে পাওনা পরিশোধে ব্যর্থ হয়। কর্তৃপক্ষ যথাসময়ে পাওনা আদায়ের জন্য কয়েকজন কর্মী নিয়োগ দেয়। মাস শেষে সর্বোচ্চ পাওনা আদায়কারীকে 'Employee of the month' হিসেবে ঘোষণা দেওয়ার পাশাপাশি বোনাসও দেয়। ফলে পাওনা আদায়ের পরিমাণ দিন দিন বাড়ছে।",
      "tag": "VNSC 24",
      "sub_questions": [
        {
          "label": "ক",
          "question": "মিশন কী?",
          "explanation": "মিশন হলো স্বল্পমেয়াদি ও অর্জনযোগ্য লক্ষ্য, যা প্রতিষ্ঠানের কোনো সুনির্দিষ্ট ও মৌলিক কাজকে চিহ্নিত করে"
        },
        {
          "label": "খ",
          "question": "কার্যভিত্তিক পরিকল্পনা কোন স্তরের ব্যবস্থাপকগণ প্রণয়ন করে? ব্যাখ্যা করো।",
          "explanation": "কার্যভিত্তিক পরিকল্পনা মধ্য ও নিম্ন স্তরের ব্যবস্থাপকগণ প্রণয়ন করে। এ ধরনের পরিকল্পনা প্রতিষ্ঠানের প্রকৃতি বা কাজ অনুযায়ী প্রণয়ন করা হয়। প্রতিষ্ঠানের মধ্য ও নিম্ন পর্যায়ের নির্বাহীরা তাদের বিভাগ সংশ্লিষ্ট কাজ করার জন্য এ ধরনের পরিকল্পনা প্রণয়ন করে থাকে। যেমন- একজন ফোরম্যান বা সুপারভাইজার তার ইউনিটের জন্য সপ্তাহ ও মাসের ভিত্তিতে কার্যভিত্তিক পরিকল্পনা করে।"
        },
        {
          "label": "গ",
          "question": "হাসিন এন্টারপ্রাইজ পণ্য বিক্রির ক্ষেত্রে কোন পরিকল্পনা ব্যবহার করে? ব্যাখ্যা করো।",
          "explanation": "হাসিন এন্টারপ্রাইজ পণ্য বিক্রির ক্ষেত্রে স্থায়ী পরিকল্পনা ব্যবহার করে। এ পরিকল্পনা দীর্ঘমেয়াদে ব্যবহারের জন্য একবার প্রণয়ন করা হয়। আর নতুন কোনো অবস্থা সৃষ্টি না হওয়া পর্যন্ত এটি বারবার ব্যবহৃত হয়। সাধারণত একই ধরনের অবস্থা বা সমস্যা মোকাবিলার জন্য স্থায়ী পরিকল্পনা করা হয়। উদ্দীপকের হাসিন এন্টারপ্রাইজ একটি বৃহৎ আমদানিকারক প্রতিষ্ঠান। এটি ক্রেতাদের কাছে আমদানিকৃত পণ্য নিয়মিত ধারে বিক্রি করে। এক্ষেত্রে ২/১৫, N-৩০ শর্ত প্রযোজ্য। এর অর্থ হলো পণ্যমূল্য নিট ৩০ দিনের মধ্যে পরিশোধ করতে হবে। তবে ১৫ দিনের মধ্যে পরিশোধ করলে ক্রেতারা ২% বাট্টা পাবে। এটি প্রতিষ্ঠানটির নিয়মিত ধারে বিক্রির একটি নীতি। কোভিড পরিস্থিতির আগ পর্যন্ত ক্রেতারা এ নীতিটির বাট্টার সুবিধা নিত। অর্থাৎ কোভিড পরিস্থিতির আগ পর্যন্ত এ নীতি ব্যবসায়ে বারবার ব্যবহৃত হয়। এসব বৈশিষ্ট্য স্থায়ী পরিকল্পনার সাথে মিলে যায়। তাই বলা যায়, হাসিন এন্টারপ্রাইজ ধারে পণ্য বিক্রির ক্ষেত্রে স্থায়ী পরিকল্পনা ব্যবহার করে।"
        },
        {
          "label": "ঘ",
          "question": "উদ্দীপকে পাওনা আদায়ে ব্যবস্থাপনার কোন কাজটি ইতিবাচক ভূমিকা রেখেছে? যুক্তিসহ ব্যাখ্যা করো।",
          "explanation": "উদ্দীপকের পাওনা আদায়ে ব্যবস্থাপনার প্রেষণাদানের কাজটি ইতিবাচক ভূমিকা রেখেছে। এর মাধ্যমে কর্মীদের কাজের প্রতি উৎসাহিত করা হয়। কর্মীদের বিভিন্ন উপায়ে (আর্থিক ও অনার্থিক) প্রেষণা দেওয়া যায়। এতে কর্মীর মনোবল বাড়ে। প্রেষণা দিলে কাজ ও প্রতিষ্ঠানের প্রতি কর্মীর ইতিবাচক মনোভাব তৈরি হয়। উদ্দীপকের হাসিন এন্টারপ্রাইজ একটি আমদানিকারক প্রতিষ্ঠান। এটি ক্রেতাদের কাছে নিয়মিত ধারে পণ্য বিক্রি করে। কিন্তু কোভিড পরিস্থিতির কারণে প্রতিষ্ঠানটি পাওনা আদায়ে ব্যর্থ হয়। তাই কর্তৃপক্ষ পাওনা আদায়ের জন্য কয়েকজন কর্মী নিয়োগ দেয়। মাস শেষে সর্বোচ্চ পাওনা আদায়কারীকে 'Employee of the Month' হিসেবে ঘোষণা দেয়। এছাড়া বোনাসও দেয়। পাওনা আদায়ে হাসিন এন্টারপ্রাইজ কর্মীদের প্রেষণা দেয়। এতে কর্মীরা কাজের প্রতি সচেষ্ট হয়। তারা পাওনা আদায়ে ক্রেতাদের বারবার তাগাদা দেয়। ফলে ক্রেতারা ধারের টাকা দ্রুত সময়ে পরিশোধ করে। তাই বলা যায়, পাওনা আদায়ে হাসিন এন্টারপ্রাইজের প্রেষণাদানের কাজটি ইতিবাচক ভূমিকা রাখছে।"
        }
      ]
    },
    {
      "number": "5",
      "uddipok": "মিস প্রীতি 'TS কোম্পানির' এর নীতি নির্ধারণ এবং পরিকল্পনা প্রণয়নের কাজে নিয়োজিত। জনাব রিফাত উৎপাদন ও বিক্রয় বিভাগের প্রধান। তিনি প্রতিষ্ঠানে পরিকল্পনা বাস্তবায়নে চেষ্টা করেন। মি. রাজু উক্ত প্রতিষ্ঠানের উৎপাদন বিভাগের ফোরম্যান। তিনি শ্রমিক-কর্মীদের তত্ত্বাবধান করেন এবং সর্বদা কর্মীদের উৎসাহী করেন। ফলে প্রতিষ্ঠানের সাফল্য ক্রমাগত বেড়ে যাচ্ছে।",
      "tag": "VNSC 24",
      "sub_questions": [
        {
          "label": "ক",
          "question": "নির্দেশনা কী?",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে।"
        },
        {
          "label": "খ",
          "question": "আনুষ্ঠানিক সংগঠন কাঠামো. বলতে কী বোঝায়?",
          "explanation": "প্রতিষ্ঠানের রীতি-নীতি বা আনুষ্ঠানিকতা অনুযায়ী যে সংগঠন কাঠামো গঠিত হয়, তাকে আনুষ্ঠানিক সংগঠন বলে। এ সংগঠনে প্রত্যেক কর্মীর কাজের দায়-দায়িত্ব, কর্তৃত্ব ও জবাবদিহি সুস্পষ্ট থাকে। এক্ষেত্রে নির্দিষ্ট নিয়ম-কানুনের মধ্যে থেকেই কর্মীরা উদ্দেশ্য অর্জনের চেষ্টা চালায়। এতে প্রতিষ্ঠানে বিশৃঙ্খলা হওয়ার আশঙ্কা কমে যায়।"
        },
        {
          "label": "গ",
          "question": "মিস প্রীতি কোন স্তরের ব্যবস্থাপক? উদ্দীপকের আলোকে বিশ্লেষণ করো।",
          "explanation": "মিস, প্রীতি একজন উচ্চ স্তরের ব্যবস্থাপক। এ স্তরের ব্যবস্থাপকগণ প্রতিষ্ঠানের দীর্ঘমেয়াদি নীতি ও পরিকল্পনা তৈরি করেন। আর তাদের সিদ্ধান্ত বাস্তবায়নের জন্য মধ্য ও নিম্ন স্তরের কর্মীরা কাজ করে। প্রতিষ্ঠানের চেয়ারম্যান, পরিচালনা পর্ষদ, কোম্পানি সচিব, ব্যবস্থাপনা পরিচালক প্রভৃতি ব্যক্তিবর্গ উচ্চ স্তরের অন্তর্ভুক্ত। উদ্দীপকের মিস, প্রীতি TS কোম্পানিতে কর্মরত আছেন। তিনি এর মূল লক্ষ্য, নীতি ও পরিকল্পনা তৈরি করেন। এগুলো বাস্তবায়নের জন্য তিনি তার অধীনস্থদের নির্দেশ দেন। এক্ষেত্রে তিনি প্রতিষ্ঠানের জন্য প্রধান এ গুরুত্বপূর্ণ সিদ্ধান্তগুলো নেন। তাই তাকে অনেক বেশি চিন্তা-ভাবনা করতে হয়। এক্ষেত্রে তিনি এ কাজে মানসিক শ্রমের সাথে বেশি জড়িত থাকে। এসব কাজ মূলত ব্যবস্থাপনার উচ্চ স্তরে করা হয়। তাই মিস. প্রীতিকে একজন উচ্চ স্তরের ব্যবস্থাপক বলা হয়।"
        },
        {
          "label": "ঘ",
          "question": "উৎপাদন বেড়ে যাওয়ার ক্ষেত্রে জনাব রিফাত ও মি. রাজুর মধ্যে কার অবদান বেশি? মতামত দাও।",
          "explanation": "উৎপাদন বাড়াতে মি. রিফাত (মধ্য স্তর) ও রাজুর (নিম্ন স্তর) মধ্যে রাজুর অবদান বেশি বলে আমি মনে করি। প্রতিষ্ঠানের মধ্য স্তরের কর্মীরা উচ্চ স্তরের নেওয়া পরিকল্পনা বাস্তবায়নে নিম্ন স্তরকে নির্দেশ দেন। নিম্ন স্তরের কর্মীরা তাদের শারীরিক শ্রমের মাধ্যমে পরিকল্পনা বাস্তবায়ন করেন। উভয়ের প্রচেষ্টায় প্রতিষ্ঠানের লক্ষ্য অর্জন হয়। সুপারভাইজার, ফোরম্যান প্রভৃতি নিম্ন স্তরের ব্যবস্থাপক। উদ্দীপকের মি. রিফাত উৎপাদন ও বিক্রয় বিভাগের প্রধান। তিনি প্রতিষ্ঠানের উচ্চ স্তরে নেওয়া পরিকল্পনা নিম্ন স্তরের মাধ্যমে বাস্তবায়নের চেষ্টা করেন। এক্ষেত্রে তিনি একজন মধ্য স্তরের ব্যবস্থাপক। আর রাজু উক্ত প্রতিষ্ঠানের উৎপাদন বিভাগের ফোরম্যান হিসেবে শ্রমিক-কর্মীদের কাজ তদারিক করেন। অর্থাৎ তিনি একজন নিম্ন স্তরের ব্যবস্থাপক। নিম্ন স্তরের ব্যবস্থাপক মি. রাজু মধ্য স্তরের জনাব রিফাতের কাছ থেকে কাজের দিকনির্দেশনা পান। এরপর তিনি তা শ্রমিকদের বুঝিয়ে দেন। এক্ষেত্রে মি. রাজু শ্রমিক-কর্মীর কাজ সরাসরি তদারকি করেন। কাজে কোনো ভুল হলে সাথে সাথে যিনি তা সমাধানের উপায় বের করেন। এভাবে মি. রাজু মাঠ পর্যায়ের শ্রমিক-কর্মীদের নিয়ে প্রতিষ্ঠানের উৎপাদন লক্ষ্যমাত্রা পূরণে কাজ করান। এছাড়া তিনি কর্মীদের কাজে উৎসাহিত করেন। ফলে প্রতিষ্ঠানের লক্ষ্যমাত্রা দ্রুত অর্জন করা যায়। সুতরাং, উৎপাদন বাড়াতে নিম্ন স্তরের ব্যবস্থাপক মি. রাজুর অবদানই বেশি।"
        }
      ]
    },
    {
      "number": "6",
      "uddipok": "জনাব রাকির একটি গার্মেন্টস প্রতিষ্ঠানের মালিক। তিনি তার প্রতিষ্ঠানকে লাভজনক প্রতিষ্ঠান হিসাবে পরিণত করার জন্য আগামী রমজান ও ঈদ উপলক্ষ্যে ১০ লক্ষ পিস টি-শার্ট বিক্রয়ের লক্ষ্যমাত্রা নির্ধারণ করে। কিন্তু উক্ত সময়ে ৮ লক্ষ টি-শার্ট বিক্রয় হয়। ভবিষ্যতের কথা ভেবে তিনি এ অবস্থা থেকে উত্তরণের উপায় ভাবছেন।",
      "tag": "VNSC 24",
      "sub_questions": [
        {
          "label": "ক",
          "question": "নিয়ন্ত্রণ কি?",
          "explanation": "পরিকল্পনা অনুযায়ী প্রতিষ্ঠানের কাজ সম্পন্ন হচ্ছে কি না, তা যাচাই করা এবং কোনো গরমিল পাওয়া গেলে তা সংশোধন করার প্রক্রিয়াকে নিয়ন্ত্রণ বলে।"
        },
        {
          "label": "খ",
          "question": "পরিকল্পনাকে কেন নিয়ন্ত্রণের ভিত্তি বলা হয়? ব্যাখ্যা করো",
          "explanation": "নিয়ন্ত্রণ প্রক্রিয়ায় মূল কাজ হচ্ছে গৃহীত পরিকল্পনা অনুযায়ী কাজ হচ্ছে কি না তা যাচাই করা। এ. ধাপে অদার্শমানের সাথে প্রকৃত মান বা অর্জিত মানের তুলনা করা হয়। এক্ষেত্রে আদর্শমান হলো আগে থেকে নেওয়া পরিকল্পনা। আর এ পরিকল্পনাকে ভিত্তি হিসেবে ধরেই এ ধাপে পরিকল্পনার সাথে সম্পাদিত কাজ যাচাই-বাছাই করা হয়।"
        },
        {
          "label": "গ",
          "question": "উদ্দীপকে নিয়ন্ত্রণের কোন পদক্ষেপ যথাযথ অনুসরণ না করায় জনাব রাকিব তার প্রতিষ্ঠানের বিক্রয়ের লক্ষ্যমাত্রা অর্জনে ব্যর্থ হয়েছে? ব্যাখ্যা করো।",
          "explanation": "উদ্দীপকে নিয়ন্ত্রণের আদর্শমানের সাথে প্রকৃত কার্যফল তুলনা পদক্ষেপ যথাযথ অনুসরণ না করার কারণে জনাব রাকিব তার প্রতিষ্ঠানের বিক্রয় লক্ষ্যমাত্রা অর্জনে ব্যর্থ হয়েছেন। এ ধাপে কাজ করার পর এর সাথে আদর্শমানের তুলনা করা হয়। এতে কাজে কোনো ভুল-ত্রুটি আছে কি না, তা বিভিন্ন কৌশলের মাধ্যমে যাচাই করা হয়। এতে বিচ্যুতি থাকলে তার পরিমাণ কতটুকু তা চিহ্নিত করা যায়। উদ্দীপকে জনাব রাকিব একটি গার্মেন্টস প্রতিষ্ঠানের মালিক। তিনি তার প্রতিষ্ঠানে ১০ লক্ষ পিস টি-শার্ট বিক্রির লক্ষ্যমাত্রা নির্ধারণ করেন। এক্ষেত্রে এ লক্ষ্যমাত্রা হলো আদর্শমান। কিন্তু উক্ত সময়ের মধ্যে ৮ লক্ষ পিস টি-শার্ট বিক্রি হয়। আর এ বিক্রির পরিমাণ হলো প্রকৃত কার্যফল। জনাব রাকিব নির্দিষ্ট সময় শেষে আদর্শমানের সাথে প্রকৃত কার্যফল মিলিয়ে দেখেননি। এতে তিনি বিক্রয়ের লক্ষ্যমাত্রায় ত্রুটির পরিমাণ চিহ্নিত করতে ব্যর্থ। বৈশিষ্ট্য অনুযায়ী তিনি নিয়ন্ত্রণের আদর্শমানের সাথে প্রকৃত কার্যফল তুলনা পদক্ষেপ অনুসরণ করেননি। আর এ কারণে ত্রুটিপূর্বক ব্যবস্থা নিতে না পেরে বিক্রয় লক্ষ্যমাত্রা অর্জিত হয়নি।"
        },
        {
          "label": "ঘ",
          "question": "জনাব রাকিব নিয়ন্ত্রণের কোন পদক্ষেপ অনুসরণের মাধ্যমে বিক্রয় বৃদ্ধি ও লক্ষ্যমাত্রা অর্জন করতে পারেন? উদ্দীপকের আলোকে তোমার মতামত ব্যাখ্যা করো।",
          "explanation": "জনাব রাকিব নিয়ন্ত্রণের সংশোধনমূলক ব্যবস্থা গ্রহণ পদক্ষেপটি অনুসরনের মাধ্যমে বিক্রয় বৃদ্ধি ও লক্ষ্যমাত্রা অর্জন করতে পারেন বলে আমি মনে করি। এ পদক্ষেপ চিহ্নিত ভুল-ত্রুটি সংশোধনের জন্য প্রয়োজনীয় ব্যবস্থা নেওয়া হয়। এক্ষেত্রে যেসব কারনে বিচ্যুতি হয়েছে সেগুলো দূর করার ব্যবস্থা নেওয়া হয়। প্রয়োজনে নতুনভাবে পরিকল্পনা প্রণয়ন করা হয়। উদ্দীপকে জনাব রাকিব একটি গার্মেন্টস প্রতিষ্ঠানের মালিক। তিনি তার প্রতিষ্ঠানে বিক্রয় লক্ষ্যমাত্রা নির্ধারণ করেন ১০ লক্ষ। কিন্তু নির্দিষ্ট সময় শেষে ৮ লক্ষ বিক্রয় লক্ষ্যমাত্রা অর্জিত হয়। লক্ষ্যমাত্রা অর্জিত না হওয়ায় তিনি চিন্তিত। তাই তিনি ভবিষ্যতের কথা ভেবে এ অবস্থা থেকে উত্তরণের উপায় ভাবছেন। জনাব রাকিবের বিক্রয় লক্ষ্যমাত্রা নিশ্চিতে, নিয়ন্ত্রণের সংশোধনমূলক ব্যবস্থা গ্রহণ পদক্ষেপটি নেওয়া দরকার। এর মাধ্যমে তিনি বিক্রয় লক্ষ্যমাত্রায় ত্রুটির কারণ অনুসারে সংশোধনমূলক ব্যবস্থা নিবেন। এক্ষেত্রে তিনি বিক্রয়কর্মীদের বিক্রি বাড়ানোর সক্ষমতা বাড়তে প্রশিক্ষণ দিতে পারেন। ফলে তারা প্রতিষ্ঠানটির বিক্রয় লক্ষ্যমাত্রা অর্জনের জন্য কাজ করবে। এতে প্রতিষ্ঠানটির পূর্বনির্ধারিত বিক্রয় লক্ষ্যমাত্রা অর্জিত হবে। তাই বলা যায়, জনাব রাকিব নিয়ন্ত্রণের সংশোধনমূলক ব্যবস্থা গ্রহণ পদক্ষেপটি অনুসরণের মাধ্যমে বিক্রয় বৃদ্ধি ও লক্ষ্যমাত্রা অর্জন করতে পারবেন।"
        }
      ]
    },
    {
      "number": "7",
      "uddipok": "জনাব আমির ঢাকার চকবাজারের একজন ছাতার ব্যবসায়ী। বর্ষার সময়ে ছাতার চাহিদা বৃদ্ধি পায় বলে তিনি সে অনুসারে পরিকল্পনা গ্রহণ করেন। বৃষ্টির মৌসুম শুরু হওয়ার এক মাস পূর্বেই তিনি ৪০ হাজার টাকার ছাতার পাশাপাশি আরও ১০ হাজার টাকা রেইনকোর্ট দোকানে মজুদ করলেন। তিনি একজন অস্থায়ী বেতনভুক্ত ছাতা মেরামতের কারিগরও দোকানে নিযুক্ত করলেন। এতে এ বছর বৃষ্টির মৌসুমে তার ব্যবসায় ৩০ হাজার টাকা লাভ হয়।",
      "tag": "VNSC 24",
      "sub_questions": [
        {
          "label": "ক",
          "question": "প্রতিষ্ঠানের চালিকাশক্তি কী?",
          "explanation": "জনশক্তি তথা মানবসম্পদ হলো প্রতিষ্ঠানের চালিকাশক্তি।"
        },
        {
          "label": "খ",
          "question": "পরিকল্পনার ব্যাপ্তি বলতে কী বোঝায়?",
          "explanation": "প্রতিষ্ঠানে ব্যবস্থাপনার অন্য কাজগুলোতে পরিকল্পনার প্রভাব বিদ্যমান থাকাকে এর ব্যাপ্তি বলে। পরিকল্পনা কাজে কোনো সুনির্দিষ্ট লক্ষ্য অর্জনের জন্য আগাম রূপরেখা তৈরি করা হয়। এক্ষেত্রে ব্যবস্থাপনার বাকি কাজগুলো এ রূপরেখা অনুযায়ী লক্ষ্য বাস্তবায়নে চলতে থাকে। তাই ব্যবস্থাপনার অন্য কাজগুলোতেও পরিকল্পনার পরোক্ষ প্রভাব বিদ্যমান। এটিই পরিকল্পনার ব্যাপ্তি হিসেবে পরিচিত।"
        },
        {
          "label": "গ",
          "question": "উদ্দীপকে জনাব আমির পরিকল্পনা প্রণয়নে কোন বিষয়টি বিবেচনা করেছেন? ব্যাখ্যা করো।",
          "explanation": "উদ্দীপকে জনাব আমির পরিকল্পনা প্রণয়নে ভবিষ্যৎ সুযোগ ও প্রতিবন্ধকতা বিষয়টি বিবেচনা করেছেন। পরিকল্পনা প্রণয়নে প্রতিষ্ঠানের মধ্যকার ও বাইরের পরিবেশের সুযোগ- সুবিধা যাচাই করা হয়। আর বাস্তবসম্মত তথ্যের ভিত্তিতে ভবিষ্যৎ পরিবর্তনশীল পরিবেশের মূল্যায়ন করা হয়। এতে ভবিষ্যৎ ব্যবসায় পরিকল্পনার লাভজনকতা সম্পর্কে ধারণা পাওয়া যায়। উদ্দীপকে জনাব আমির ঢাকার চকবাজারের একজন ছাতার ব্যবসায়ী। বর্ষার সময় ছাতার চাহিদা বাড়ে। এ বিষয়টি ভেবেই তিনি বর্ষা শুরুর আগে ৪০ হাজার টাকার ছাতার পাশাপাশি ১০ হাজার টাকার রেইনকোট মজুদ করেন। এছাড়া তিনি তার দোকানে একজন ছাতা মেরামতের কারিগরও নিয়োগ দেন। এক্ষেত্রে তিনি বর্ষার আগেই এ মৌসুমে সম্ভাব্য ক্রেতাদের চাহিদার সুযোগের বিষয়টি অনুধাবন করেছেন। আর এ সুযোগের আলোকেই তিনি ছাতা, রেইনকোট মজুদ ও ছাতা মেরামতের কারিগর নিযুক্ত করেন। এসবের সাথে পরিকল্পনা প্রণয়নের ভবিষ্যৎ সুযোগ ও প্রতিবন্ধকতা ধাপটির মিল রয়েছে। সুতরাং, জনাব আমির পরিকল্পনা প্রণয়নে ভবিষ্যৎ সুযোগ ও প্রতিবন্ধকতা বিষয়টি বিবেচনা করেছেন।"
        },
        {
          "label": "ঘ",
          "question": "অস্থায়ী বেতনভুক্ত কর্মচারী নিযুক্ত করার ক্ষেত্রে জনাব আমিরের ব্যবসায়ী হিসেবে কোন গুণটি ফুটে ওঠেছে? তার এই সিদ্ধান্ত • কি সঠিক হয়েছে? তোমার উত্তরের যথার্থ বিশ্লেষণ করো",
          "explanation": "অস্থায়ী বেতনভুক্ত কর্মচারী নিযুক্ত করার ক্ষেত্রে জনাব আমিরের ব্যবসায়ী হিসেবে সিদ্ধান্ত নেওয়ার ক্ষমতা গুণটি ফুটে ওঠেছে, যা সঠিক হয়েছে বলে আমি মনে করি। একজন ব্যবসায়ীকে ব্যবসায় পরিচালনার বিষয়ে যাবতীয় সিদ্ধান্ত নিতে হয়। এক্ষেত্রে ব্যবসায়ীর সঠিক সিদ্ধান্তের ওপর ব্যবসায়িক সফলতা নির্ভর করে। তাই একজন ব্যবসায়ীকে সঠিক সিদ্ধান্ত নেওয়ার ক্ষমতার অধিকারী হতে হয়। উদ্দীপকে জনাব আমির একজন ছাতা ব্যবসায়ী। তিনি বর্ষা মৌসুমের শুরুতে ছাতা ও রেইনকোটের চাহিদা বুঝে যথাযথ মাত্রায় তা মজুদ করেন। এছাড়াও তিনি অস্থায়ী ভিত্তিতে তার দোকানে একজন ছাতা মেরামতের কারিগর নিয়োগ দেন। এসবের জন্য তিনি বৃষ্টি মৌসুমে ৩০ হাজার টাকা লাভ করেন। ছাতা মেরামতের কারিগর নিয়োগ দেওয়ায় ক্রেতারা তার থেকে ছাতা কেনার পাশাপাশি মেরামতের সুবিধাও পেয়েছে। এজন্য তার দোকানে ক্রেতা সমাগম বেড়েছে। আবার, ছাতা মেরামতের কারিগর অস্থায়ী ভিত্তিতে নিযুক্ত হওয়ায় তিনি বৃষ্টির মৌসুমের পর চাহিদা না থাকলে তাকে বাদও দিতে পারবেন। ফলে মৌসুম পরবর্তী সময়ে কারিগরকে তার বেতন দিয়ে রাখতে হবে না। এতে তার ব্যবসায়ের আর্থিক গতিশীলতায় কোনো প্রভাব পড়বে না। এক্ষেত্রে তিনি তার সঠিক ও যথোপযুক্ত সিদ্ধান্তের মাধ্যমেই এসব কাজ করেছেন। তাই বলা যায়, সিদ্ধান্ত গ্রহণের ক্ষমতা গুণটির মাধ্যমে জনাব আমির ব্যবসায়টিতে অস্থায়ী বেতনভুক্ত কর্মচারী নিয়েছিলেন।"
        }
      ]
    },
    {
      "number": "8",
      "uddipok": "তাজ টেক্সটাইল মিলস লি.' চাকুরি বিনিয়োগ কেন্দ্রের মাধ্যমে ৫০ জন অদক্ষ কর্মী নিয়োগ দেয়। নতুন নিয়োগকৃত কর্মীদের বিভিন্ন বিভাগের সুপারভাইজারদের অধীনে ভাগ করে দেয়। সুপারভাইজার এবং নতুন কর্মীসহ সকলকে হাতে কলমে শিখিয়ে দেন।",
      "tag": "VNSC 24",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "জোড়া-মই শিকল'-নীতিটি ব্যাখ্যা করো।",
          "explanation": "প্রতিষ্ঠানের শীর্ষ থেকে নিম্ন পর্যায় পর্যন্ত কর্মীদের কর্তৃত্বের চেইন বা শিকল বজায় রাখাকে জোড়া মই শিকল নীতি বলে। কর্তৃত্ব ঊর্ধ্বতন কর্মকর্তা থেকে ধাপে ধাপে অধস্তনের কাছে নেমে আসে। ফলে প্রতিটি বিভাগ, উপবিভাগ ও ব্যক্তি কর্তৃত্বের শিকলে কারো না কারো সাথে সম্পর্কযুক্ত থাকে। এ শিকল কর্মীদের কর্তৃত্বের প্রবাহ ও যোগাযোগের পথ নির্দেশ করে।"
        },
        {
          "label": "গ",
          "question": "উদ্দীপকের তাজ টেক্সটাইল মিলস লিমিটেড কোন মৌলিক উৎস হতে কর্মী সংগ্রহ করেছে? ব্যাখ্যা করো।",
          "explanation": "উদ্দীপকের তাজ ট্রেক্সটাইল মিলস লিমিটড বাহ্যিক উৎস থেকে কর্মী সংগ্রহ করেছে। প্রতিষ্ঠানের বাইরেরর উৎস থেকে কর্মী সংগ্রহের মাধ্যমে নতুন কর্মীসংস্থান করা যায়। এক্ষেত্রে বিভিন্ন মাধ্যম (বিজ্ঞপ্তি, চাকরি সন্ধানী, শিক্ষা প্রতিষ্ঠান প্রভৃতি) ব্যবহার করা হয়। এ উৎসের মাধ্যমে যাচাই-বাছাই করে কর্মী সংগ্রহ করা হয় বলে এতে প্রতিষ্ঠানে যোগ্যতাসম্পন্ন কর্মীর আগমন ঘটে। উদ্দীপকে তাজ টেক্সাইল লি. একটি ব্যবসায় প্রতিষ্ঠান। প্রতিষ্ঠানটিতে কিছু কর্মী নিয়োগের সিদ্ধান্ত নেওয়া হয়। তাই প্রতিষ্ঠানটি কর্মীর নিয়োগের জন্য চাকরি বিনিয়োগ কেন্দ্রে যোগাযোগ করে। এ বিনিয়োগকেন্দ্রে আগে থেকেই আবেদনকৃত কর্মীর জীবন বৃত্তান্ত প্রতিষ্ঠানটি যাচাই করে। এরপরে এটি কর্মীর দক্ষতা ও যোগ্যতা বিবেচনা করে প্রয়োজনমাফিক কর্মী নিয়োগ দেয়। এসব বৈশিষ্ট্যের সাথে কর্মী সংগ্রহের বাহ্যিক উৎসের মিল পাওয়া যায়। সুতরাং, উদ্দীপকের প্রতিষ্ঠানটিতে বাহ্যিক উৎস থেকে কর্মী সংগ্রহ করা হয়েছে।"
        },
        {
          "label": "ঘ",
          "question": "উদ্দীপকে প্রতিষ্ঠান নতুন কর্মীদের কোন পদ্ধতিতে প্রশিক্ষণ দিয়েছে? তা কি সঠিক ছিল? তোমার উত্তরের সপক্ষে যুক্তি দাও।",
          "explanation": "উদ্দীপকের প্রতিষ্ঠানটিতে দেওয়া শিক্ষানবিশ প্রশিক্ষণ পদ্ধতিটি সঠিক ছিল বলে আমি মনে করি। এ পদ্ধতিতে প্রশিক্ষণার্থীকে একটি নির্দিষ্ট সময় পর্যন্ত দক্ষ ও অভিজ্ঞ কর্মকর্তার তত্ত্বাবধানে রাখা হয়। এভাবে তা নির্দিষ্ট কাজ সম্পর্কে অভিজ্ঞ করে তোলা হয়। এ প্রশিক্ষণের মাধ্যমে প্রশিক্ষণার্থী তাত্ত্বিক ও ব্যবহারিক জ্ঞান লাভ করেন। উদ্দীপকে তাজ টেক্সাইল মিলস লি. একটি ব্যবসায় প্রতিষ্ঠান। এটি বাহ্যিক উৎসের মাধ্যমে চাকরি বিনিয়োগ কেন্দ্র থেকে ৫০ জন কর্মী নিয়োগ দেয়। নিয়োগকৃত কর্মীরা অদক্ষ হওয়ায় প্রতিষ্ঠানটি এ কর্মীদের বিভিন্ন বিভাগের সুপারভাইজারদের অধীনে ন্যাস্ত করে। এক্ষেত্রে সুপারভাইজারেরা এ কর্মীদের হাতে কলমে কাজ শিখিয়ে দেয়। প্রতিষ্ঠানটি কর্মীদের জন্য শিক্ষানবিশ পদ্ধতিতে প্রশিক্ষণ দেওয়ার ব্যবস্থা করে। এতে নতুন কর্মীরা সুপারভাইজারের মাধ্যমে হাতে কলমে শিক্ষা লাভ করবে। এর মাধ্যমে তারা প্রতিষ্ঠানটির কাজ সম্পর্কে বিশেষ জ্ঞানের অধিকারী হবে। এ প্রশিক্ষণের মাধ্যমে নতুন অদক্ষ কর্মীরা কাজ সম্পাদনে ধীরে ধীরে দক্ষ হয়ে ওঠবে। ফলে প্রতিষ্ঠানের কাজ সুষ্ঠুভাবে পরিচালিত হবে, লক্ষ্য অর্জিত হবে। তাই বলা যায়, প্রতিষ্ঠানটিতে অনুসৃত শিক্ষানবিশ প্রশিক্ষণ পদ্ধতি এটির সফলতায় সহায়ক ভূমিকা পালন করবে।"
        }
      ]
    },
    {
      "number": "9",
      "uddipok": "ফাহাদ MBA পাস করে একটি বেসরকারি প্রতিষ্ঠানের চাকরি পেয়েছে। প্রথম দিন অফিসে গিয়ে সে দেখেছে প্রতিটি কর্মীকেই তার শিক্ষা ও যোগ্যতা অনুসারে নির্দিষ্ট বিভাগে পদায়ন করা হয়েছে। সে ভাবলো এই নীতিতে কাজের গতি ও মান বৃদ্ধি পাচ্ছে। কিছুদিন পর তার বিভাগীয় প্রধান তাকে ডেকে বললেন তাদের প্রতিষ্ঠানের পদমর্যাদা অনুসারে ভিন্ন ভিন্ন নির্দিষ্ট বেতন কাঠামো আছে।",
      "tag": "VNSC 24",
      "sub_questions": [
        {
          "label": "ক",
          "question": "হেনরি ফেয়ল কত সালে জন্মগ্রহণ করেন?",
          "explanation": "হেনরি ফেয়ল ১৮৪১ সালে জন্মগ্রহণ করেন।"
        },
        {
          "label": "খ",
          "question": "\"ব্যবস্থাপনা একটি চলমান প্রক্রিয়া\"- ব্যাখ্যা করো।",
          "explanation": "ব্যবস্থাপনার পারস্পরিক নির্ভরশীল ও ধারাবাহিক কাজের সমষ্টিকে ব্যবস্থাপনা প্রক্রিয়া বা চক্র বলে। ব্যবস্থাপনার কাজ পরিকল্পনা দিয়ে শুরু হয়ে সংগঠিতকরণ, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণের মাধ্যমে শেষ হয়। নিয়ন্ত্রণের মাধ্যমে পাওয়া ফলের ওপর ভিত্তি করে আবার নতুন পরিকল্পনা নিতে হয়। এভাবে ব্যবস্থাপনার কাজসমূহ ধারাবাহিকভাবে আবর্তিত হয় বলে একে চলমান প্রক্রিয়া বলা হয়।"
        },
        {
          "label": "গ",
          "question": "উদ্দীপকে ফাহাদ প্রতিষ্ঠানে যোগদান করে ব্যবস্থাপনার কোন নীতির প্রচলিত কথা ভেবেছিল? ব্যাখ্যা করো।",
          "explanation": "উদ্দীপকের ফাহাদ প্রথমত ব্যবস্থাপনার শৃঙ্খলার নীতিটির কথা ভেবেছিল। এ নীতি অনুসারে যোগ্য ব্যক্তিকে উপযুক্ত পদে নিয়োগ এবং সঠিক বস্তুকে উপযুক্ত স্থানে স্থাপন করতে হয়। এতে কর্মীরা তাদের দক্ষতা অনুযায়ী কাজ করতে পারে। এছাড়া প্রতিষ্ঠানের উপকরণাদির সঠিক ব্যবহার নিশ্চিত হলে সম্পদের অপচয় ও ব্যয় কমে যায়। উদ্দীপকে ফাহাদ একটি বেসরকারি প্রতিষ্ঠানে চাকরি পায়। সে দেখলো প্রতিষ্ঠানটিতে শিক্ষা ও. যোগ্যতা অনুসারে কর্মীদের নির্দিষ্ট বিভাগে পদায়ন করা হয়েছে। এতে কর্মীরা ঠিকভাবে তাদের দায়িত্ব পালন করতে পারছে। ফলে তাদের কাজের গতি ও মান বাড়ছে। আর কর্মীরা কম সময়ে তাদের কাজ শেষ করতে পারছে। এভাবে প্রতিষ্ঠানের ব্যয় ও অপচয় কম হয়। এসব বৈশিষ্ট্য শৃঙ্খলা নীতির সাথে মিলে যায়। তাই বলা যায়, উদ্দীপকের প্রতিষ্ঠানে প্রথমত শৃঙ্খলা নীতির সঠিক অনুসরণ করা হয়েছে।"
        },
        {
          "label": "ঘ",
          "question": "বিভাগীয় প্রধানের কথাটি ব্যবস্থাপনার কোন নীতিকে ইঙ্গিত করেছে? তা কি সত্যি কর্মী সন্তুষ্টি অর্জনের সহায়ক? তোমার মতামতের সপক্ষে যুক্তি দাও।",
          "explanation": "উদ্দীপকের বিভাগীয় প্রধান পারিশ্রমিকের নীতির প্রতি ইঙ্গিত করেছেন যা, কর্মী সন্তুষ্টি অর্জনে সহায়ক। এ নীতিতে প্রতিষ্ঠানে নিয়োজিত কর্মীদের কাজের প্রকৃতি, মেধা ও যোগ্যতা অনুযায়ী উপযুক্ত বেতন ও সুযোগ-সুবিধা দেওয়া হয়। বর্তমান প্রতিযোগিতাপূর্ণ ব্যবসায় জগতে প্রতিষ্ঠানে যোগ্য ও দক্ষ কর্মী ধরে রাখতে এ নীতির প্রয়োগ প্রয়োজন। উদ্দীপকের ফাহাদ একটি বেসরকারি প্রতিষ্ঠানে চাকরি করে। তার প্রতিষ্ঠানে শিক্ষা ও যোগ্যতা অনুযায়ী কর্মী পদায়ন করা হয়। কিছুদিন পর বিভাগীয় প্রধান তাকে ডেকে বললেন প্রতিষ্ঠানটিতে কর্মীদের পদমর্যাদা অনুসারে নির্দিষ্ট বেতন কাঠামো আছে। এজন্য প্রতিষ্ঠানের কর্মীদের যোগ্যতা, মেধা, কাজের প্রকৃতি প্রভৃতি অনুসারে তাদের বেতন দেওয়া হয়। এটি পারিশ্রমিকের নীতিকে ইঙ্গিত করে। উদ্দীপকের প্রতিষ্ঠানটিতে কর্মীরা ন্যায্য বেতন ও সুযোগ-সুবিধা পায়। এতে কর্মীদের মধ্যে পারশ্রমিক নিয়ে অসন্তোষ নেই। এছাড়া প্রত্যাশা অনুযায়ী পারিশ্রমিক পাওয়ায় তারা কাজে উৎসাহীও হয়। এতে কর্মীরা কাজে সম্পূর্ণভাবে মনোনিবেশ করে। আবার তারা তাদের সর্বোচ্চ দক্ষতা দিয়ে প্রতিষ্ঠানটিতে কাজ করে। এ কারণে প্রতিষ্ঠানের সফলতা অর্জন সহজ হয়। তাই বলা যায়, পারিশ্রমিকের নীতির মাধ্যমে প্রতিষ্ঠানটিতে কর্মী সন্তুষ্টি অর্জন নিশ্চিত হয়।"
        }
      ]
    },
    {
      "number": "10",
      "uddipok": "\"Jonota Foot Ware\" লি.-এর প্রধান নির্বাহী জনাব জামিল প্রতিষ্ঠানে ৫০ জন দক্ষ বিক্রয়কর্মী নিয়োগের সিদ্ধান্ত নেন। এজন্য তিনি অভিজ্ঞ. ব্যবস্থাপকদের নিয়ে ৫ সদস্যের একটি বোর্ড গঠন করলেন। উক্ত বোর্ড তাদের কাজ সম্পাদনের জন্য পত্রিকায় নিয়োগ বিজ্ঞপ্তি দিলেন।",
      "tag": "VNSC 24",
      "sub_questions": [
        {
          "label": "ক",
          "question": "ব্যবস্থাপনা সর্বজনীন\"- উক্তিটি কে করেছেন?",
          "explanation": "'Management is Universal'- সর্বপ্রথম উক্তিটি করেন গ্রিক দার্শনিক সক্রেটিস।"
        },
        {
          "label": "খ",
          "question": "ব্যবস্থাপনা কলা না বিজ্ঞান? ব্যাখ্যা করো।",
          "explanation": "ব্যবস্থাপনা বিজ্ঞান ও কলা উভয়ই। বিজ্ঞান হলো কোনো বিষয়ের সুসংগঠিত জ্ঞান, যা পরীক্ষা-নিরীক্ষার মাধ্যমে পাওয়া যায়। তেমনি ব্যবস্থাপনার কাজ, নীতিমালা এবং তত্ত্বও এক ধরনের বিশেষ জ্ঞান; যা গবেষণার মাধ্যমে উদ্ভাবন করা হয়েছে। আবার কলা হচ্ছে এক ধরনের কৌশল, যার মাধ্যমে অর্জিত জ্ঞানকে বাস্তবে প্রয়োগ করা হয়। একইভাবে ব্যবস্থাপনার নীতিমালা ও কৌশলসমূহও প্রতিষ্ঠানের বিভিন্ন বাস্তব সমস্যা সমাধানে প্রয়োগ করা হয়।"
        },
        {
          "label": "গ",
          "question": "প্রতিষ্ঠানের বিক্রয়কর্মী নিয়োগের ক্ষেত্রে কোম্পানিটি কোন ধরনের কাঠামো অনুসরণ করেছে?",
          "explanation": "উদ্দীপকের কোম্পানিটি বিক্রয়কর্মী নিয়োগের ক্ষেত্রে কমিটি সংগঠন কাঠামো অনুসরণ করেছে। এ সংগঠন প্রাতিষ্ঠানিক কোনো বিশেষ কাজ করার জন্য গঠন করা হয়। এ ধরনের সংগঠনে সদস্যরা পারস্পরিক আলাপ-আলোচনার মাধ্যমে সিদ্ধান্ত নিয়ে থাকেন। এক্ষেত্রে কাজ সম্পাদন হলে সংগঠনটির কার্যকারিতা শেষ হয়ে যায়। উদ্দীপকের 'Jonota Foot Ware' লি.-এর নির্বাহী জনাব জামিল ৫০ জন দক্ষ বিক্রয়কর্মী নিয়োগের সিদ্ধান্ত নেন। এজন্য তিনি ৫ সদস্যের একটি বোর্ড গঠন করেছেন। এ বোর্ড শুধু বিক্রয়কর্মী নিয়োগ দিয়ে দায়িত্ব শেষ করবে। এখানে একটি বিশেষ কাজ করার উদ্দেশ্য নিয়ে এ বোর্ড গঠন করা হয়েছে। এর সদস্যরা আলোচনা করে বিক্রয়কর্মী নিয়োগের যাবতীয় সিদ্ধান্ত নেবেন। আবার, বিক্রয়কর্মী নিয়োগের মাধ্যমে বোর্ডটির কার্যকারিতাও শেষ হবে। এসব বৈশিষ্ট্যের সাথে কমিটি সংগঠনের মিল আছে। সুতরাং, বিক্রয়কর্মী নিয়োগে প্রতিষ্ঠানটি কমিটি সংগঠন কাঠামো অনুসরণ করেছে।"
        },
        {
          "label": "ঘ",
          "question": "\"নিয়োগ বোর্ড গঠনের\" মাধ্যমে প্রতিষ্ঠানটির ক্ষমতার বিকেন্দ্রীকরণের কোনো প্রভাব পড়বে কি? মতামত দাও।",
          "explanation": "উদ্দীপকে বোর্ড গঠনের মাধ্যমে 'Jonota Foot Ware' ক্ষমতার বিকেন্দ্রীকরণের কোনো প্রভাব পড়বে না বলে আমি মনে করি। কোনো বিশেষ কাজের জন্য কমিটি সংগঠন গঠিত হয়। প্রতিষ্ঠানে বিভিন্ন দায়িত্বে কর্মরত ব্যক্তিদের নিয়ে এ সংগঠন তৈরি করা হয়। নির্দিষ্ট সময় বা কাজ শেষে কমিটির সদস্যদের বিশেষ ক্ষমতা বা কর্তৃত্ব আর থাকে না। উদ্দীপকের জনাব জামিল 'Jonota Foot Ware' লি.-এর নির্বাহী। তিনি প্রতিষ্ঠানের ৫০ জন দক্ষ বিক্রয়কর্মী নিয়োগের সিদ্ধান্ত নেন। এক্ষেত্রে তিনি কাজ করার জন্য ৫ সদস্যের একটি বোর্ড গঠন করেন। এ কারণে গঠিত বোর্ডটি তাদের কাজ সম্পাদনে প্রয়োজনীয় পদক্ষেপ নেয়। উদ্দীপকের জনাব জামিল বিক্রয়কর্মী নিয়োগের জন্য কমিটি সংগঠন তৈরি করেছেন। এক্ষেত্রে তিনি কমিটির সদস্যদের বিশেষ কর্তৃত্ব ও ক্ষমতা দিয়েছেন। তবে তাদের নির্দিষ্ট কাজ শেষ হলে এ ক্ষমতা ও কর্তৃত্ব বজায় থাকবে না। এতে বিক্রয়কর্মী নিয়োগের মাধ্যমে কমিটির বিলুপ্তি ঘটবে। কমিটিটি মূলত সাময়িক সময়ের জন্য গঠন করা হয়েছে তাই প্রতিষ্ঠানের মূল সংগঠন কাঠামোতে এটি কোনো প্রভাব ফেলতে পারে না। ফলে প্রতিষ্ঠানটির সিদ্ধান্ত গ্রহণের ক্ষমতা ঊর্ধ্বতন কর্তৃপক্ষের হাতেই বজায় থাকবে। সুতরাং, কমিটি সংগঠনের কারণে প্রতিষ্ঠানটিতে ক্ষমতার বিকেন্দ্রীকরণের কোনো প্রভাব পড়বে না।"
        }
      ]
    },
    {
      "number": "11",
      "uddipok": "তামিম ট্রেডিং” নামক প্রতিষ্ঠানের কর্ণধার জনাব শিহাব প্রায়ই বিদেশে থাকে। বছরে শুরুতে তিনি দশ হাজার একক পণ্য তৈরির লক্ষ্যমাত্র নির্ধারণ করেন এবং শ্রমিক কর্মীদের বিশ্বস্ততার সাথে কাজ করার নির্দেশ দেন। জানুয়ারি মাসে ১০ জন দক্ষ শ্রমিক 'তামিম ট্রেডিং' ছেড়ে অন্য প্রতিষ্ঠানে যোগ দেয়। এতে উৎপাদন বাধাগ্রস্ত হয়। বিষয়টি জনাব শিহাবকে অভিহিত করায় তিনি বিরক্তবোধ করেন এবং তাদেরকে নিজেদের মধ্যে সমাধানের জন্য নির্দেশ দেন। অপরদিকে 'রেড রোজ' নামক প্রতিষ্ঠানের কর্ণধার জনাব আলী বছরের শুরুতে শ্রমিক কর্মীদের সাথে মতবিনিময় করে ১৫ লক্ষ ইউনিট পণ্য উৎপাদনের লক্ষ্যমাত্রা নির্ধারণ করে। শ্রমিকদের থেকে বিদ্যমান সমস্যা জেনে প্রয়োজনীয় ব্যবস্থা নেন। বছর শেষে দেখা গেল প্রতিষ্ঠানটি লক্ষ্যমাত্রা অর্জনে সক্ষম হয়।",
      "tag": "VNSC 24",
      "sub_questions": [
        {
          "label": "ক",
          "question": "নির্দেশনা কী?",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে।"
        },
        {
          "label": "খ",
          "question": "একজন নেতাকে দূরদর্শী হতে হয় কেন? ব্যাখ্যা করো।",
          "explanation": "ভবিষ্যৎ সম্পর্কে ধারণা করার ক্ষমতা বা কল্পনাশক্তি থাকাই হলো নেতার দূরদর্শিতা। ভবিষ্যৎ অনুমান করতে পারলে একজন নেতা সময় উপযোগী সিদ্ধান্ত নিতে পারেন। এক্ষেত্রে নেতা সম্ভাব্য করণীয় আগে থেকেই নির্ধারণ করে রাখতে পারেন। তাই, একজন নেতাকে দূরদর্শিতার অধিকারী হতে হয়।"
        },
        {
          "label": "গ",
          "question": "উদ্দীপকের 'তামিম ট্রেডিং' নামক প্রতিষ্ঠানে কী ধরনের নেতৃত্ব বিদ্যমান? ব্যাখ্যা করো",
          "explanation": "উদ্দীপকে 'তামিম ট্রেডিং' নামক প্রতিষ্ঠানে মুক্ত বা লাগামহীন নেতৃত্ব বিদ্যমান। এ ধরনের নেতৃত্বে নেতা কর্মীদের ওপর দায়িত্ব দিয়ে নেতা নিজে কর্মবিমুখ থাকেন। তিনি কর্মীদের কাজের কোনো সুনির্দিষ্ট নির্দেশনা দেন না। তাই কর্মীরা নিজেদের খেয়াল খুশিমতো কাজ করে। ফলে প্রতিষ্ঠানে বিশৃঙ্খলা তৈরি হয়। উদ্দীপক তা 'মিম ট্রেডিং' নামক প্রতিষ্ঠান-এর কর্ণধার জনাব শিহাব প্রায়ই বিদেশে থাকেন। তিনি বছরের শুরুতে ১০ হাজার একক পণ্য উৎপাদনের লক্ষ্য ঠিক করেন। এক্ষেত্রে তিনি শ্রমিক-কর্মীদের শুধু কাজ করার নির্দেশ দেন। কিন্তু কর্মীদের কাজ সম্পাদনে কোনো সুনির্দিষ্ট আদেশ নির্দেশ দেন না। এক্ষেত্রে শ্রমিক-কর্মীরা তাদের খেয়াল খুশিমতো কাজ করে। এসব বৈশিষ্ট্য মুক্ত বা লাগামহীন নেতৃত্বের সাথে সামঞ্জস্যপূর্ণ। তাই বলা যায়, উদ্দীপকের প্রতিষ্ঠানটিতে মুক্ত বা লাগামহীন নেতৃত্ব বিদ্যমান।"
        },
        {
          "label": "ঘ",
          "question": "কোন ধরনের নেতৃত্বের যথাযথ অনুসরণের ফলে 'রেড রোজ' প্রতিষ্ঠানের সফলতা অর্জনের মূল কারণ? তোমার মতামত যুক্তিসহ বিশ্লেষণ করো।",
          "explanation": "উদ্দীপকের প্রতিষ্ঠানটিকে গণতান্ত্রিক নেতৃত্ব সফলতা দিয়েছে। এ ধরনের নেতৃত্বে নেতা অধস্তনদের সাথে আলাপ-আলোচনা ও পরামর্শ করে কাজ করেন। এক্ষেত্রে নেতা সব ক্ষমতা নিজের হাতে না রেখে অধীনস্থদের প্রয়োজনীয় কর্তৃত্ব দেন। এতে নেতার প্রতি কর্মীদের ইতিবাচক ধারণা তৈরি হয়। উদ্দীপকের জনাব আলী 'রেড রোজ' নামক প্রতিষ্ঠানের কর্ণধার, তিনি বছরের শুরুতে কর্মীদের সাথে মতবিনিময় করে ১৫ লক্ষ ইউনিট পণ্য উৎপাদনের নির্দেশ দেন। আবার শ্রমিকদের সমস্যা জেনে তিনি প্রয়োজনীয় ব্যবস্থা নেন। এতে কর্মীরা প্রতিষ্ঠানের প্রতি ইতিবাচক দৃষ্টিভঙ্গি পোষণ করে। ফলে বছর শেষে প্রতিষ্ঠানটি লক্ষ্য অর্জনে সক্ষম হয়। এক্ষেত্রে জনাব আলী তার প্রতিষ্ঠানে গণতান্ত্রিক নেতৃত্ব অনুসরণ করেন। এজন্য তিনি তার অধস্তনদের সাথে পরামর্শ করে প্রতিষ্ঠানের উৎপাদন লক্ষ্যমাত্রা নির্ধারণ করেন। এক্ষেত্রে তিনি কর্মীদের সুযোগ-সুবিধা জেনে কাজের আদেশ দেন। এতে তার কর্মীরা সিদ্ধান্ত ক্ষেত্রে মতামত দেওয়ার সুযোগ পায়। এজন্য প্রতিষ্ঠানের কর্মীরা তার প্রতি সন্তুষ্ট ও অনুগত হয়। এতে তারা নিজেদেরকে প্রতিষ্ঠানের জন্য গুরুত্বপূর্ণ ভেবে কাজ করে। আবার কাজের প্রতি তাদের আগ্রহও বেড়ে যায়। ফলে সহজে প্রতিষ্ঠানের লক্ষ্য অর্জন করা সম্ভব হয়। তাই বলা যায়, গণতান্ত্রিক নেতৃত্ব উদ্দীপকের প্রতিষ্ঠানটিকে সফলতা এনে দিয়েছে।"
        }
      ]
    }
  ]
}