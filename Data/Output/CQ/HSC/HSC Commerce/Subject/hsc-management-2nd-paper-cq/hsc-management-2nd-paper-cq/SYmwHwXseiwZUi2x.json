{
  "title": "যশোর বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. জুনায়েদ একটি প্রতিষ্ঠানের ব্যবস্থাপক। তিনি তার কর্মীদের পর্যাপ্ত পরিমাণ পারিশ্রমিক দেন না। ফলে কর্মীদের মধ্যে অসন্তোষ দেখা দিয়েছে। আর্থিক-অনার্থিক সব উপাদান নিশ্চিত করার মাধ্যমে তিনি কর্মীদের মনোবল বৃদ্ধি করে একটি সুষ্ঠু উৎপাদন পরিবেশ সৃষ্টির মাধ্যমে উৎপাদনের পরিমাণ ও মান বাড়াতে আগ্রহী।",
      "tag": "JB 17",
      "sub_questions": [
        {
          "label": "ক",
          "question": "ব্যবস্থাপক কে?",
          "explanation": "যে সকল ব্যক্তি প্রতিষ্ঠানের পরিকল্পনা প্রণয়ন, সংগঠিতকরণ, কর্মীসংস্থান, নেতৃত্ব ও নির্দেশনা দেওয়া, প্রেষণা দেওয়া, সমন্বয়সাধন এবং নিয়ন্ত্রণ প্রক্রিয়া সম্পাদনের সাথে জড়িত থাকেন, তাদের ব্যবস্থাপক বলে।"
        },
        {
          "label": "খ",
          "question": "ব্যবস্থাপনা সর্বজনীন'- ব্যাখ্যা করো।",
          "explanation": "'ব্যবস্থাপনা সর্বজনীন' উক্তিটি গ্রিক দার্শনিক সক্রেটিসের (Socrates)। ব্যবস্থাপনার 'সর্বজনীনতা বলতে সর্বত্র, সব ক্ষেত্রে, সকলের মাধ্যমে স্বীকৃত ব্যবস্থাপনা জ্ঞানের আবশ্যকতা ও প্রয়োগযোগ্যতাকে বোঝায়। পরিবার, রাষ্ট্র এবং ব্যবসায় সংগঠনের সব ক্ষেত্রে ব্যবস্থাপনার কাজগুলো (পরিকল্পনা প্রণয়ন, সংগঠিতকরণ, নির্দেশনা, প্রেষণা ও নিয়ন্ত্রণ) প্রয়োগ করা হয়। স্থানীয় পরিবেশ-পরিস্থিতি, সামাজিক রীতি-নীতি প্রভৃতি কারণে বিভিন্ন প্রতিষ্ঠানের ব্যবস্থাপনা পদ্ধতি ভিন্ন হতে পারে। তবে ব্যবস্থাপনার কাজগুলো প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "মি. জুনায়েদ কর্তৃক কর্মীদের প্রদত্ত অপর্যাপ্ত পারিশ্রমিক ব্যবস্থাপনার কোন কাজের অন্তর্ভুক্ত? ব্যাখ্যা করো।",
          "explanation": "উদ্দীপকের মি. জুনায়েদ কর্তৃক কর্মীদের অপর্যাপ্ত পারিশ্রমিক দেওয়া ব্যবস্থাপনার প্রেষণা কাজের অন্তর্ভুক্ত। কাজে উৎসাহিত করতে কর্মীদের আর্থিক ও অনার্থিক দু'টি উপায়ে প্রেষণা দেওয়া হয়। এক্ষেত্রে আর্থিক প্রেষণায় কর্মীদের অর্থসংক্রান্ত সুবিধা দেওয়া হয়। এর মাধ্যমে কর্মীদের সীমাহীন অভাব পূরণের চেষ্টা করা হয়। কিন্তু কর্মীদের ন্যায্য পারিশ্রমিক না দিলে তারা কাজে সন্তুষ্ট থাকে না। এতে আদেশ-নির্দেশ দিয়েও কাজের কাঙ্খিত ফল পাওয়া যায় না। উদ্দীপকে মি. জুনায়েদ একটি প্রতিষ্ঠানের উৎপাদন ব্যবস্থাপক। তিনি কর্মীদের পর্যাপ্ত পরিমাণ পারিশ্রমিক দেন না। তাই কর্মীদের মধ্যে অসন্তোষ দেখা দিয়েছে। কারণ, কর্মীদের মনোবল ও উৎসাহ বাড়ানোর অন্যতম উপায় হলো ন্যায্য পারিশ্রমিক দেওয়া হয়। প্রতিষ্ঠানটির কর্মীদের পারিশ্রমিক পর্যাপ্ত না হওয়ায় তারা কাজে আগ্রহী নয়। কর্মীদের এ ধরনের অনাগ্রহ আর্থিক প্রেষণার অভাবে হয়েছে। তাই বলা যায়, কর্মীদের পর্যাপ্ত পারিশ্রমিক না দেওয়ায় মি. জুনায়েদ ব্যবস্থাপনার প্রেষণা কাজটি করছেন না।"
        },
        {
          "label": "ঘ",
          "question": "উৎপাদনের পরিমাণ ও মান বৃদ্ধিতে মি, জুনায়েদ কর্মীদের মনোবল বৃদ্ধির সিদ্ধান্তের যথার্থতা মূল্যায়ন করো।",
          "explanation": "উৎপাদনের পরিমাণ ও মান বাড়াতে মি. জুনায়েদের কর্মীদের মনোবল বাড়ানোর জন্য অনার্থিক প্রেষণা দেওয়ার সিদ্ধান্তটি যথার্থ বলে আমি মনে করি। কর্মীদের কাজে উৎসাহিত করার অন্যতম উপায় হলো অনার্থিক প্রেষণা দেওয়া। এ প্রেষণার অভাবে কর্মীরা কাজের প্রতি আগ্রহ হারিয়ে ফেলে। তাই কর্মীদের কাজের উৎসাহ না বাড়ালে প্রতিষ্ঠানের সফলতাও অর্জিত হয় না। উদ্দীপকে মি. জুনায়েদ তার কর্মীদের কম পারিশ্রমিক দেওয়ার ফলে কর্মীরা অসন্তুষ্ট হয়। এ অবস্থায় তিনি আর্থিক-অনার্থিক সব উপাদান নিশ্চিত করার মাধ্যমে কর্মীদের মনোবল বাড়াতে চান। এছাড়া তিনি একটি সুষ্ঠু উৎপাদন পরিবেশ তৈরি করে উৎপাদনের পরিমাণ ও মান বাড়াতে চান।"
        }
      ]
    },
    {
      "number": "2",
      "uddipok": "মি. জাকিউল বন্ধন গ্রুপের একজন ব্যবস্থাপক। তিনি তার অধস্তনদের সবাইকে একই চোখে দেখেন। অধস্তনরাও তাকে শ্রদ্ধা করেন। ফলে তাদের মধ্যে পারস্পরিক সম্পর্ক সুদৃঢ় রয়েছে। একদিন অধস্তনদের মধ্যে কাজ নিয়ে বিশৃঙ্খলা সৃষ্টি হলে তিনি তার অভিজ্ঞতা ও তীক্ষ্ণ বুদ্ধিমত্তার মাধ্যমে দ্রুততার সাথে সমস্যা সমাধান করেন।",
      "tag": "JB 17",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনার জনক কে?",
          "explanation": "বৈজ্ঞানিক ব্যবস্থাপনার জনক হলেন আমেরিকান মেকানিক্যাল ইঞ্জিনিয়ার ফ্রেডেরিক উইন্সলো টেলর (Frederick Winslow Taylor)।"
        },
        {
          "label": "খ",
          "question": "ব্যবস্থাপনা চক্র কী? ব্যাখ্যা করো।",
          "explanation": "ব্যবস্থাপনার কাজগুলো চক্রাকারে আবর্তিত হওয়াকে ব্যবস্থাপনা চক্র বলে। ব্যবস্থাপনা প্রক্রিয়ার প্রথম ধাপ হলো পরিকল্পনা করা। পরিকল্পনার আলোকে উপায়-উপকরণ সংগঠিত করে কর্মীসংস্থান করা হয়। এরপর কর্মীদের কাজের নির্দেশনা দেওয়া হয়। কাজের গতি বাড়ানোর জন্য তাদের প্রেষণা দেওয়া হয়। এরপর পরিকল্পনা অনুযায়ী কাজগুলো হচ্ছে কি না, তার সমন্বয় ও প্রয়োজনমতো নিয়ন্ত্রণের কাজ করা হয়। এক্ষেত্রে কোনো ত্রুটি-বিচ্যুতি পাওয়া গেলে তা সংশোধনের জন্য আবার পরিকল্পনা করা হয়। এই কাজগুলো একটির পর একটি চক্রাকারে সম্পন্ন হয়। তাই একে ব্যবস্থাপনা চক্র বলা হয়।"
        },
        {
          "label": "গ",
          "question": "মি. জাকিউল ব্যবস্থাপনার কোন নীতি অনুসণ করেন? ব্যাখ্যা করো।",
          "explanation": "উদ্দীপকের মি. জাকিউল ব্যবস্থাপনার সাম্যের নীতি অনুসরণ করেছেন। এ নীতিতে অধস্তনদের সকলের প্রতি সমান আচরণ করা হয়। অর্থাৎ, একজন ঊর্ধ্বতন তার অধস্তনদের সমান চোখে দেখেন। এতে অধস্তনরা ঊর্ধ্বতনের কাজে সন্তুষ্ট থাকে ও নির্দেশনা মেনে চলে। উদ্দীপকের মি. জাকিউল বন্ধন গ্রুপের একজন ব্যবস্থাপক। তিনি তার অধস্তনদের সবাইকে সমানভাবে দেখেন। সবার প্রতি একই রকম আচরণ ও স্নেহ প্রদর্শন করেন। অধস্তনরাও মি. জাকিউলকে শ্রদ্ধা করে। ফলে তাদের মধ্যে পারস্পারিক সম্পর্কে সুদৃঢ় হয়েছে। অর্থাৎ মি. জাকিউল কোনো পক্ষপাতিত্ব করেন না। এতে কর্মীদের মনোবল, আনুগত্য এবং কাজের আগ্রহ বেড়ে যায়। এসব বৈশিষ্টে্যুর সাথে সাম্যের নীতির মিল আছে। সুতরাং, সাম্যের নীতি মেনে মি. জাকিউল তার প্রতিষ্ঠান পরিচালনা করেন।"
        },
        {
          "label": "ঘ",
          "question": "উদ্দীপকের আলেকে মি. জাকিউলকে কী আদর্শ ব্যবস্থাপক বলা যায়? তোমার উত্তরের সপক্ষে যুক্তি দাও।",
          "explanation": "উদ্দীপকের আলোকে মি. জাকিউলকে একজন আদর্শ ব্যবস্থাপক বলা যায়। একজন আদর্শ ব্যবস্থাপক প্রতিষ্ঠানের লক্ষ্য অর্জনের উদ্দেশ্যে পরিকল্পনা করেন। কর্মীদের কাছ থেকে কাজ আদায় করার জন্য তিনি সকলের সাথে সমান আচরণ করেন। প্রতিষ্ঠানে কোনো বিশৃঙ্খলা হলে তিনি দ্রুত সমস্যা সমাধানের চেষ্টা করেন। তার সঠিক সিদ্ধান্ত ও কাজের ওপর প্রতিষ্ঠানের সাফল্য নির্ভরশীল। উদ্দীপকের মি. জাকিউল সকল কর্মীকে একই দৃষ্টিতে দেখেন। প্রতিষ্ঠানের লক্ষ্য অর্জনের জন্য তিনি সবাইকে শৃঙ্খলার মধ্যে রাখেন। এতে কর্মীদের মধ্যে পারস্পরিক সম্পর্ক সুদৃঢ় রয়েছে। মি. জাকিউল ব্যবস্থাপকীয় দক্ষতার মাধ্যমে সঠিক সিদ্ধান্ত নেন। অধস্তনদের মধ্যে কাজ নিয়ে বিশৃঙ্খলা হলে তিনি তার অভিজ্ঞতা ও বুদ্ধিমত্তা কাজে লাগিয়ে দ্রুত সমাধান করেন। এতে কাজের পরিবেশে শৃঙ্খলা আসে। এভাবে তিনি প্রতিষ্ঠানকে এগিয়ে নিতে সহায়তা করেন। এসব কাজ আদর্শ ব্যবস্থাপকরা করে থাকেন। মি. জাকিউলের কাজে আদর্শ ব্যবস্থাপকের সব গুণের প্রতিফলন হয়েছে। তাই বলা যায়, তিনি একজন আদর্শ ব্যবস্থাপক।"
        }
      ]
    },
    {
      "number": "3",
      "uddipok": "তিস্তা কলেজের রোভার স্কাউট গ্রুপের সদস্যরা মানবসেবায় নিয়োজিত। তারা তিস্তা পাড়ের বন্যা দুর্গত মানুষের জন্য খাবার স্যালাইন তৈরি করে বিনামূল্যে সরবরাহ করবে। এজন্য এক বছরে বন্যার সময় কী পরিমাণ স্যালাইনের চাহিদা থাকে তার তথ্য সংগ্রহ করছে।",
      "tag": "JB 17",
      "sub_questions": [
        {
          "label": "ক",
          "question": "লক্ষ্য কী?",
          "explanation": "কোনো কাজের প্রত্যাশিত ফলাফলই হলো লক্ষ্য।"
        },
        {
          "label": "খ",
          "question": "ভিশন-২০২১ কেন দীর্ঘ মেয়াদি পরিকল্পনা, ব্যাখ্যা করো।",
          "explanation": "পাঁচ বছরের বেশি যেকোনো সময়ের জন্য নেওয়া পরিকল্পনাকে দীর্ঘমেয়াদি পরিকল্পনা বলে। বাংলাদেশ সরকারের নেওয়া বিভিন্ন উন্নয়নমূলক পরিকল্পনার মধ্যে ভিশন ২০২১ অন্যতম। দারিদ্র্য, শিক্ষা ও স্বাস্থ্য খাতসহ আরও কিছু গুরুত্বপূর্ণ ক্ষেত্রের উন্নয়নের জন্য ভিশন ২০২১ পরিকল্পনা প্রণয়ন করা হয়। ২০১১ সালে এ প্রকল্পটি নেওয়া হয়। প্রকল্পটি দশ বছর মেয়াদি। এজন্য ভিশন ২০২১ দীর্ঘমেয়াদি পরিকল্পনার অন্তর্গত।"
        },
        {
          "label": "গ",
          "question": "রোভার স্কাউট গ্রুপের পরিকল্পনাটি কোন ধরনের? ব্যাখ্যা করো।",
          "explanation": "উদ্দীপকের রোভার স্কাউট গ্রুপ-এর পরিকল্পনাটি একার্থক পরিকল্পনার অন্তর্ভুক্ত। এ পরিকল্পনা কোনো একটি বিশেষ কাজ সম্পাদনের লক্ষ্যে তৈরি করা হয়। পরিকল্পনাটি বাস্তবায়িত হয়ে গেলে পরবর্তীতে এর গ্রহণযোগ্যতা থাকে না। উদ্দীপকের তিস্তা কলেজ-এর রোভার স্কাউট গ্রুপ-এর সদস্যরা মানবসেবায় নিয়োজিত। তারা তিস্তা পাড়ের বন্যাদুর্গত মানুষের জন্য খাবার স্যালাইন তৈরি করে বিনামূল্যে সরবরাহ করবে। এটি বন্যাপীড়িত সময়ের জন্য নেওয়া একটি বিশেষ পদক্ষেপ। এর সাথে - একার্থক পরিকল্পনার বৈশিষ্ট্যের মিল আছে। তাই বলা যায়, রোভার স্কাউট গ্রুপ-এর পরিকল্পনাটি বিশেষ উদ্দেশ্য সাধনের জন্য নেওয়া একটি একার্থক পরিকল্পনা।"
        },
        {
          "label": "ঘ",
          "question": "তুমি কি মনে করো উত্ত পরিকল্পনার আলোকে গ্রুপটির উদ্দেশ্য বাস্তবায়িত হবে? মতামত দাও।",
          "explanation": "উদ্দীপকের গ্রুপটির উদ্দেশ্য একার্থক পরিকল্পনার আলোকে বাস্তবায়িত হবে বলে আমি মনে করি। উদ্দেশ্য ও পরিকল্পনা একে অপরের সাথে সম্পর্কিত। প্রথমে কোনো বিষয়ে একটি উদ্দেশ্য বা লক্ষ্য নির্ধারণ করা হয়। এরপর নির্দিষ্ট উদ্দেশ্যের ওপর ভিত্তি করে পরিকল্পনা নেওয়া হয়। উদ্দীপকের রোভার স্কাউট গ্রুপ-এর প্রাথমিক উদ্দেশ্য ছিল মানবকল্যাণ। এ উদ্দেশ্যকে কেন্দ্র করে গ্রুপটি বন্যাদুর্গত মানুষদের জন্য খাবার স্যালাইন তৈরি করবে। তাই তারা এক বছরের বন্যার সময়ে স্যালাইনের চাহিদার পরিমাণ সম্পর্কে তথ্য সংগ্রহ করছে। রোভার স্কাউট গ্রুপ তাদের উদ্দেশ্যকে সামনে রেখে একার্থক পরিকল্পনা প্রণয়ন করেছে। আবার, পরিকল্পনাটি বাস্তবায়নে অগ্রসর হয়েছে। এতে গ্রুপটির উদ্দেশ্য ও পরিকল্পনা উভয়ই পাশাপাশি চলছে। উদ্দেশ্য বাস্তবায়নের জন্য তারা পরিকল্পনাটি করেছে। অতএব, একার্থক পরিকল্পনার আলোকে রোভার স্কাউট গ্রুপ-এর উদ্দেশ্য বাস্তবায়িত হবে।"
        }
      ]
    },
    {
      "number": "4",
      "uddipok": "আশা লিমিটেডের নতুন বিক্রয়কর্মী নিয়োগের প্রয়োজন। এজন্য কর্তৃপক্ষ ৩ সদস্যের একটি বোর্ড গঠন করলেন। উক্ত বোর্ড তাদের কাজ সম্পাদনের জন্য পত্রিকায় নিয়োগ বিজ্ঞপ্তি দিলেন।",
      "tag": "JB 17",
      "sub_questions": [
        {
          "label": "ক",
          "question": "কমিটি কী?",
          "explanation": "প্রতিষ্ঠানের পক্ষ থেকে কোনো সমস্যার সমাধান বা বিশেষ কোনো প্রশাসনিক দায়িত্বভার কোনো ব্যক্তি বা ব্যক্তিবর্গের ওপর দেওয়া হলে, ঐ ব্যক্তিবর্গের সমষ্টিকে কমিটি বলে।"
        },
        {
          "label": "খ",
          "question": "শিল্প প্রতিষ্ঠানে কার্যভিত্তিক সংগঠন উপযোগী কেন?",
          "explanation": "একটি প্রতিষ্ঠানে বিভিন্ন প্রকৃতির (উৎপাদন, ক্রয়, বিক্রয়) কাজ চালু থাকলে, তখন কার্যভিত্তিক সংগঠন ব্যবহার করা হয়। শিল্প প্রতিষ্ঠান কিংবা বৃহদায়তন উৎপাদন প্রতিষ্ঠানের কাজ সাধারণত প্রক্রিয়াভিত্তিক হয়ে থাকে। এ কাজগুলো পরিচালনায় বেশি অভিজ্ঞতাসম্পন্ন ও বিশেষজ্ঞ কর্মীর প্রয়োজন হয়। এজন্য কাজের ধরন অনুযায়ী বিভিন্ন বিভাগ তৈরি করে বিশেষজ্ঞ কর্মী নিয়োগ করা হয়। এতে বিশেষায়ণের সুবিধা অর্জিত হয়। তাই শিল্প প্রতিষ্ঠান অর্থাৎ যেখানে কাজের ব্যাপকতা বেশি, সেখানে কার্যভিত্তিক সংগঠন বেশি কার্যকর।"
        },
        {
          "label": "গ",
          "question": "নিয়োগের ক্ষেত্রে আশা লিমিটেড কোন ধরনের সংগঠন কাঠামো অনুসরণ করেছে? ব্যাখ্যা করো।",
          "explanation": "উদ্দীপকের আশা লিমিটেড নিয়োগের ক্ষেত্রে কমিটি সংগঠন কাঠামো অনুসরণ করেছে। এ সংগঠন প্রাতিষ্ঠানিক কোনো বিশেষ কাজ করার জন্য গঠন করা হয়। এ ধরনের সংগঠনে সদস্যরা পারস্পরিক আলাপ-আলোচনার মাধ্যমে সিদ্ধান্ত নিয়ে থাকেন। এক্ষেত্রে কাজ সম্পাদন হলে সংগঠনটির কার্যকারিতা শেষ হয়ে যায়। উদ্দীপকের আশা লিমিটেডে নতুন বিক্রয়কর্মী প্রয়োজন। এজন্য কর্তৃপক্ষ তিন সদস্যের একটি বোর্ড গঠন করেছেন। এ বোর্ড শুধু বিক্রয়কর্মী নিয়োগ দিয়ে দায়িত্ব শেষ করবে। এখানে একটি বিশেষ কাজ করার উদ্দেশ্য নিয়ে এ বোর্ড গঠন করা হয়েছে। এর সদস্যরা আলোচনা করে সিদ্ধান্তটি নেবেন। এর সাথে কমিটি সংগঠনের বৈশিষ্ট্যের মিল আছে। সুতরাং বলা যায়, আশা লিমিটেড কমিটি সংগঠন কাঠামো অনুসরণ করেছে।"
        },
        {
          "label": "ঘ",
          "question": "বোর্ড গঠনের মাধ্যমে আশা লিমিটেডের ক্ষমতার বিকেন্দ্রীকরণে কোনো প্রভাব পড়বে কি? মতামত দাও।",
          "explanation": "উদ্দীপকে বোর্ড গঠনের মাধ্যমে আশা লিমিটেড-এর ক্ষমতার বিকেন্দ্রীকরণে কোনো প্রভাব পড়বে না বলে আমি মনে করি। কোনো বিশেষ কাজের জন্য কমিটি সংগঠন গঠিত হয়। প্রতিষ্ঠানে বিভিন্ন দায়িত্বে কর্মরত ব্যক্তিদের নিয়ে এ সংগঠন তৈরি করা হয়। নির্দিষ্ট সময় বা কাজ শেষে কমিটির সদস্যদের বিশেষ ক্ষমতা বা কর্তৃত্ব আর থাকে না। উদ্দীপকের আশা লিমিটেড-এর বিক্রয় বিভাগের জন্য নতুন কর্মী প্রয়োজন। এক্ষেত্রে তারা কাজ করার জন্য সদস্যদের একটি বোর্ড গঠন করে। বোর্ডটি তাদের কাজ করার জন্য পত্রিকায় বিজ্ঞপ্তি দেয়। আশা লিমিটেড-এর কর্তৃপক্ষ বিক্রয়কর্মী নিয়োগের জন্য কমিটি সংগঠন তৈরি করেছে। এক্ষেত্রে কমিটির সদস্যদের বিশেষ কর্তৃত্ব ও ক্ষমতা দেওয়া হয়। তবে তাদের নির্দিষ্ট কাজ শেষ হলে বিশেষ ক্ষমতা ও কর্তৃত্ব বজায় থাকবে না। এক্ষেত্রে বিক্রয়কর্মী নিয়োগ হয়ে গেলে কমিটির সদস্যদের কাজ শেষ হয়ে যাবে। এটি একটি সহযোগী সংগঠন। তাই প্রতিষ্ঠানের মূল সংগঠন কাঠামোতে এটি কোনো প্রভাব ফেলতে পারে না। অতএব, কমিটি সংগঠনের কারণে আশা লিমিটেড-এর ক্ষমতার বিকেন্দ্রীকরণে কোনো প্রভাব পড়বে না।"
        }
      ]
    },
    {
      "number": "5",
      "uddipok": "মি. সাগর ও মি. সুজন দুই বন্ধু পাশাপাশি ২টি গার্মেন্টস শিল্প গড়ে তুলেছেন। মি. সাগর নতুন কর্মী নিয়োগে কর্মরত কর্মীদের সুপারিশকে গুরুত্ব দেন এবং কোনো পদ শূন্য হলে ভিতর থেকে কাউকে পদোন্নতি প্রদান করেন। অন্যদিকে মি. সুজন বিজ্ঞপ্তির দ্বারা যোগ্য ব্যক্তি বেছে নেন। এতে কর্মীদের মান ও দক্ষতার বিচারে মি. সাগর থেকে মি. সুজন অনেক এগিয়ে। ফলে মি. সুজনের প্রতিষ্ঠান আশানুরূপ মুনাফা করছে।",
      "tag": "JB 17",
      "sub_questions": [
        {
          "label": "ক",
          "question": "পদোন্নতি কী?",
          "explanation": "প্রতিষ্ঠানে কর্মরত কর্মীর বর্তমান পদ থেকে মর্যাদা, ক্ষমতা, দায়িত্ব এবং সুযোগ-সুবিধা বাড়িয়ে উচ্চতর পদে পদায়ন করার প্রক্রিয়াকে পদোন্নতি বলে।"
        },
        {
          "label": "খ",
          "question": "প্রশিক্ষণ একটি প্রতিষ্ঠানে অপরিহার্য কেন?",
          "explanation": "সঠিকভাবে কাজ সম্পাদনের জন্য কর্মীদের যে প্রক্রিয়ায় জ্ঞান ও দক্ষতার উন্নয়ন করানো হয়, তাকে প্রশিক্ষণ বলে। প্রশিক্ষণপ্রাপ্ত কর্মীরা স্বল্প খরচে ও শ্রমে সহজেই কাজ সম্পাদন করতে পারেন। এতে অপচয় কম হয়। তাই কাউকে কোনো কাজের ভার দিলে সেই বিষয়ে তাকে প্রশিক্ষণ দিতে হয়। অন্যথায় দক্ষতার সাথে কাজ সম্পাদন করা অসম্ভব হয়ে পড়ে। এজন্য প্রতিষ্ঠানে কর্মীদের প্রশিক্ষণ দেওয়া প্রয়োজন।"
        },
        {
          "label": "গ",
          "question": "উদ্দীপকে মি. সাগর প্রতিষ্ঠানে কর্মী সংগ্রহে কোন উৎস ব্যবহার করেন তা ব্যাখ্যা করো।",
          "explanation": "উদ্দীপকের মি. সাগর প্রতিষ্ঠানে কর্মী সংগ্রহে অভ্যন্তরীণ উৎস ব্যবহার করেন। পদ শূন্য হলে প্রতিষ্ঠান অনেক সময় বর্তমান কর্মীদের মধ্য থেকে বা তাদের সুপারিশে কর্মী সংগ্রহ করে। এ পদ্ধতিতে আনুষ্ঠানিকতা কম থাকায় নিয়োগ প্রক্রিয়া অনেক সহজ হয়। উদ্দীপকের মি. সাগর একটি গার্মেন্টস কারখানা গড়ে তুলেছেন। তার প্রতিষ্ঠানে প্রায়ই কর্মী নিয়োগের প্রয়োজন হয়। এক্ষেত্রে তিনি কর্মরত কর্মীদের সুপারিশকে গুরুত্ব দেন। তাদের পরিচিত লোকজন নিয়োগ করেন। আবার, তিনি কর্মরত কর্মীদের পদোন্নতি দিয়েও পদ পূরণ করেন। এভাবে তিনি প্রতিষ্ঠানের ভেতর থেকে কর্মী সংগ্রহ করেন। তাই বলা যায়, মি. সাগর কর্মী সংগ্রহে অভ্যন্তরীণ উৎস ব্যবহার করেন।"
        },
        {
          "label": "ঘ",
          "question": "মি. সুজনের সাফল্যের কারণ উদ্দীপকের আলোকে বিশ্লেষণ করো।",
          "explanation": "উদ্দীপকের মি. সুজনের প্রতিষ্ঠানে বাহ্যিক উৎস থেকে দক্ষ কর্মী সংগ্রহের কারণে সাফল্য এসেছে। শূন্যপদ পূরণের জন্য প্রতিষ্ঠানের অভ্যন্তরীণ ছাড়া বাহ্যিক উৎস থেকেও কর্মী সংগ্রহ করা হয়। এতে অনেক কর্মীর মধ্য থেকে লিখিত, মৌখিক ও বুদ্ধিমত্তা পরীক্ষার মাধ্যমে যোগ্য কর্মীকে নির্বাচন করা যায়। বিজ্ঞপ্তি, চাকরি সন্ধানী, কর্মসংস্থান কমিশন প্রভৃতি বাহ্যিক উৎসের অন্তর্গত। উদ্দীপকের মি. সুজন একটি গার্মেন্টস শিল্পের মালিক। তিনি কর্মী নিয়োগের জন্য বিজ্ঞপ্তি দেন। এতে অনেক প্রার্থী আবেদন করেন। প্রার্থীদের বিভিন্নভাবে পরীক্ষা-নিরীক্ষা (লিখিত ও মৌখিক) করে তিনি যোগ্য কর্মী নির্বাচন করেন। যোগ্য ও দক্ষ কর্মী বুঝতে পারেন কোন কাজ কীভাবে করতে হবে। এতে কর্মী সঠিক উপায়ে কাজ করতে পারেন। আবার, দক্ষ কর্মীরা প্রতিষ্ঠানের সম্পদের সঠিক ব্যবহার করতে পারেন। ফলে প্রতিষ্ঠান প্রত্যাশিত সাফল্য অর্জন করতে পারে। অতএব, বাহ্যিক উৎস থেকে দক্ষ কর্মী সংগ্রহের ফলে মি. 'সুজনের প্রতিষ্ঠানে সাফল্য এসেছে।"
        }
      ]
    },
    {
      "number": "6",
      "uddipok": "মিসেস রিজু একটি উৎপাদনধর্মী প্রতিষ্ঠানের মালিক। প্রতিষ্ঠানের কর্মীদের আগ্রহী করে ধরে রাখার জন্য তিনি নির্দিষ্ট সময় পর চাকরিকালের ওপর ভিত্তি করে কর্মীদের পদোন্নতি দিয়ে থাকেন। পদোন্নতি দেয়ার পর পরই প্রতিষ্ঠানে দক্ষ ও যোগ্য কর্মীদের মধ্যে মিশ্র প্রতিক্রিয়া সৃষ্টি হয়। মিসেস রিজু পদোন্নতির বিষয়টি নিয়ে ভাবছেন।",
      "tag": "JB 17",
      "sub_questions": [
        {
          "label": "ক",
          "question": "কর্মী নিয়োগ কতভাবে হতে পারে?",
          "explanation": "কর্মী নিয়োগ দু'ভাবে হতে পারে। যেমন: স্থায়ী ও অস্থায়ী ভিত্তিতে।"
        },
        {
          "label": "খ",
          "question": "মানবসম্পদ ব্যবস্থাপনা কী? ব্যাখ্যা করো।",
          "explanation": "মানবসম্পদ বলতে মানসম্মত ও দক্ষ জনসংখ্যাকে বোঝায়। একটি প্রতিষ্ঠানের কাজগুলো সুষ্ঠুভাবে করতে হলে কর্মীদের কাজের দক্ষতা, যোগ্যতা, সক্ষমতা, প্রতিভা থাকা দরকার। কর্মীদের এই গুণাবলিকে আর্থিকভাবে মূল্যায়ন করা যায়। তাই এগুলো মানবসম্পদ হিসেবে বিবেচিত হয়। মানবসম্পদ-ই হলো একটি প্রতিষ্ঠানের মূল, চালিকাশক্তি।"
        },
        {
          "label": "গ",
          "question": "পদোন্নতি প্রদানে মিসেস রিজু যে পদ্ধতি অনুসরণ করেছেন তা কি যথেষ্ট? ব্যাখ্যা করো।",
          "explanation": "উদ্দীপকের মিসেস রিজু পদোন্নতি দিতে জ্যেষ্ঠতার ভিত্তি অনুসরণ করেছেন; যা প্রতিষ্ঠানের পদোন্নতির জন্য যথেষ্ট নয়। এ পদ্ধতিতে পদোন্নতির ক্ষেত্রে চাকরির মেয়াদ বিবেচনায় জ্যেষ্ঠ কর্মীকে নির্বাচন করা হয়। এটি অনুযায়ী যে ব্যক্তি প্রতিষ্ঠানে আগে যোগদান করেছেন, তিনি পদোন্নতি পাওয়ার জন্য বেশি উপযুক্ত হন। এ ধরনের পদোন্নতির ক্ষেত্রে কর্মীর যোগ্যতা ও দক্ষতাকে তেমন মূল্যায়ন করা হয় না।উদ্দীপকের মিসেস রিজু একটি প্রতিষ্ঠানের মালিক। তিনি কর্মীদের পদোন্নতির ক্ষেত্রে চাকরির মেয়াদ বিবেচনা করেন। তিনি মনে করেন এতে জ্যেষ্ঠ কর্মীদের ধরে রাখা যাবে। এ পদ্ধতিতে জ্যেষ্ঠ কর্মীরা সন্তুষ্ট হন। কিন্তু এক্ষেত্রে তাদের যোগ্যতা এবং প্রয়োজনীয় দক্ষতা যাচাই করা হয় না। ফলে যোগ্য ও দক্ষ কর্মীরা যথাযথভাবে মূল্যায়িত হন না। তাই তারা মিসেস রিজুর ওপর অসন্তুষ্ট। সুতরাং, জ্যেষ্ঠতার ভিত্তিতে পদোন্নয়ন পদ্ধতি অনুসরণ করা প্রতিষ্ঠানের লক্ষ্য অর্জনে যথেষ্ট নয়।"
        },
        {
          "label": "ঘ",
          "question": "তোমার মতে মি. রিজুর প্রতিষ্ঠানে পদোন্নতির ভিত্তি কী হওয়া উচিৎ? মতামত দাও।",
          "explanation": "উদ্দীপকের মিসেস রিজুর প্রতিষ্ঠানে কর্মীদের জ্যেষ্ঠতা ও যোগ্যতার ভিত্তিতে পদোন্নতি হওয়া উচিত বলে আমার মতামত। এ পদ্ধতিতে কর্মী বাছাইয়ে প্রতিষ্ঠানে কর্মরত ব্যক্তিদের চাকরিকাল এবং যোগ্যতা উভয় বিষয় বিবেচনা করে পদোন্নতি দেওয়া পদোন্নতি। এর কর্মীদের সঠিকভাবে মূল্যায়ন করা যায়। মাধ্যমে উদ্দীপকের মিসেস রিজু তার প্রতিষ্ঠানে শুধু কর্মীর চাকরিকাল বিবেচনা করে পদোন্নতি দিয়ে থাকেন। এ ব্যবস্থায় যোগ্য ও দক্ষ কর্মীরা অসন্তুষ্ট হন। তাই দক্ষ ও যোগ্য কর্মীদের সন্তুষ্ট করতে মিসেস রিজু পদোন্নতির পদ্ধতি পরিবর্তনের কথা ভাবছেন। মিসেস রিজু এক্ষেত্রে কর্মীদের দক্ষতা ও যোগদানের সময় দু'টিই বিবেচনায় নিতে পারেন। এতে পদোন্নতি পাওয়ার জন্য জ্যেষ্ঠ কর্মীদের যোগ্যতা ও দক্ষতা দেখাতে হবে আবার, নতুন কর্মীদেরও দীর্ঘদিন প্রতিষ্ঠানে যোগ্যতার সাথে কাজ করতে হবে। ফলে কর্মীরা সন্তুষ্টি লাভ করবে এবং উৎসাহের সাথে কাজ করবে। সুতরাং, জ্যেষ্ঠতা ও যোগ্যতাভিত্তিক পদোন্নতি পদ্ধতি অনুসরণ করলে উদ্দীপকের প্রতিষ্ঠানের সমস্যা সমাধান হবে।"
        }
      ]
    },
    {
      "number": "7",
      "uddipok": "জনাব জাহিন একটি প্রতিষ্ঠানের ব্যবস্থাপনা পরিচালকের দায়িত্ব পালন করছেন। তিনি নিজে প্রতিষ্ঠানে, খুব একটা সময় দেন না বরং কর্মীদের ওপর দায়িত্ব দিয়ে নিশ্চিন্তে থাকতে চান। ফলে প্রতিষ্ঠানটি মারাত্মক আর্থিক সংকটে পড়ে যায়। এ অবস্থা হতে উত্তোরণে তিনি নেতৃত্বের কৌশল পরিবর্তন করে কর্মীদের সাথে আলাপ আলোচনার মাধ্যমে কাজ পরিচালনা করতে চান।",
      "tag": "JB 17",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "গণতান্ত্রিক নেতৃত্ব উত্তম কেন?",
          "explanation": "যে নেতৃত্বে নেতা অধস্তনদের সাথে আলাপ-আলোচনা ও পরামর্শ করে কাজ পরিচালনা করেন, তাকে গণতান্ত্রিক নেতৃত্ব বলে। এক্ষেত্রে নেতা সব ক্ষমতা নিজের হাতে কেন্দ্রীভূত না রেখে প্রয়োজনীয় কর্তৃত্ব অধস্তনদের কাছে দিয়ে দেন। এছাড়া, সিদ্ধান্ত নেওয়ার ক্ষেত্রে তাদের সাথে আলাপ-আলোচনা করেন। এতে নেতার প্রতি তাদের ইতিবাচক ধারণা সৃষ্টি হয়। ফলে এ ধরনের নেতৃত্বের প্রতি অধস্তনরা সন্তুষ্ট থাকে। এতে কর্মীদের কাজের প্রতি মনোবল বেড়ে যায় এবং তারা সর্বোচ্চ সামর্থ্য দিয়ে লক্ষ্য অর্জনের চেষ্টা করে। তাই বলা হয়, গণতান্ত্রিক নেতৃত্বই উত্তম।"
        },
        {
          "label": "গ",
          "question": "জনাব জাহিন প্রতিষ্ঠানে কী ধরনের নেতৃত্ব অনুসরণ করছেন? ব্যাখ্যা করো।",
          "explanation": "উদ্দীপকের জনাব জাহিন প্রতিষ্ঠানে মুক্ত বা লাগামহীন নেতৃত্ব অনুসরণ করছেন। এ নেতৃত্বে নেতা কর্মীদের ওপর দায়িত্ব দিয়ে নিশ্চিত থাকেন। এক্ষেত্রে নেতা নিজে কাজ করতে পছন্দ করেন না। কর্মীদেরও নির্দিষ্ট আদেশ দেন না। এতে কর্মীরা নিজেদের ইচ্ছা অনুযায়ী কাজ করে থাকে। উদ্দীপকের জনাব জাহিন তার প্রতিষ্ঠানে তেমন সময় দেন না। তিনি কর্মীদের ওপর দায়িত্ব দিয়ে নিশ্চিন্ত থাকতে চান। এক্ষেত্রে প্রতিষ্ঠানের কাজ বা লক্ষ্য বাস্তবায়নে জনাব জাহিনের ভূমিকা নেই। তার প্রতিষ্ঠানে কর্মীরা নিজেদের মতো কাজ করে। এতে প্রতিষ্ঠানটি ক্ষতির সম্মুখীন হয়। এর সাথে মুক্ত বা লাগামহীন নেতৃত্বের মিল আছে। সুতরাং, জনাব জাহিন তার প্রতিষ্ঠানে মুক্ত বা লাগামহীন নেতৃত্ব অনুসরণ করেন।"
        },
        {
          "label": "ঘ",
          "question": "প্রতিষ্ঠানের আর্থিক সংকট নিরসনে জনাব জাহিন কর্তৃক সিদ্ধান্ত কতটুকু যথার্থ বলে তুমি মনে করো? অভিমত দাও।",
          "explanation": "উদ্দীপকের প্রতিষ্ঠানের আর্থিক সংকট নিরসনে জনাব জাহিনের গণতান্ত্রিক নেতৃত্ব অনুসরণ সম্পূর্ণ যথার্থ বলে আমি মনে করি। এ নেতৃত্ব ব্যবস্থায় নেতা সব ক্ষমতা নিজের হাতে কেন্দ্রীভূত রাখেন না। তিনি প্রয়োজনীয় কর্তৃত্ব অধস্তনদের কাছে দেন। এছাড়া, সিদ্ধান্ত নেওয়ায় তাদের সাথে পরামর্শ করা হয়। উদ্দীপকের জনাব জাহিন প্রতিষ্ঠানের ব্যবস্থাপনা পরিচালকের দায়িত্বে আছেন। কিন্তু তিনি কর্মীদের ওপর সব দায়িত্ব দিয়ে নিশ্চিন্ত থাকেন। প্রতিষ্ঠানের কাজে তিনি সময় দেন না। ফলে প্রতিষ্ঠান আর্থিক সংকটে পড়ে। জনাব জাহিনের নেতৃত্বের ধরন পরিবর্তন করে গণতান্ত্রিক নেতৃত্ব দিতে হবে। এতে আর্থিক সংকট কমিয়ে প্রতিষ্ঠানকে লাভজনক করা যাবে। নতুন নেতৃত্বে কর্মীরা মতামত দেওয়ার সুযোগ পাবে। এতে তারা নেতার প্রতি অনুগত থাকবে। এছাড়া, কাজের প্রতি মনোযোগী হবে। ফলে প্রতিষ্ঠানে কর্মীদের কাজের মান বাড়বে। এতে প্রতিষ্ঠানও সফলতা পাবে। সুতরাং, জনাব জাহিনের করণীয় হলো গণতান্ত্রিক নেতৃত্ব পদ্ধতি অনুসরণ।"
        }
      ]
    },
    {
      "number": "8",
      "uddipok": "মি. তারিক একটি পোল্ট্রি ফিড মিলের মালিক। অন্যান্য প্রতিষ্ঠান শ্রমিকদের ৩০% বেতন বৃদ্ধি করলেও মি. তারিক তার প্রতিষ্ঠানের বেতন বাড়ালেন ২০%। কিন্তু মি. তারিক মিলের কাজের পরিবেশকে অনেক পরিচ্ছন্ন ও সুন্দর করলেন। শ্রমিকদের বিনামূল্যে চিকিৎসা সুবিধা, যাতায়াত সুবিধা এবং চাকরির নিরাপত্তার বিষয়ে ঘোষণা করলেন। এতে শ্রমিকরা উৎসাহিত হলো। বছর শেষে অন্যান্য প্রতিষ্ঠানের চেয়ে তার প্রতিষ্ঠান বেশি উৎপাদন করল।",
      "tag": "JB 17",
      "sub_questions": [
        {
          "label": "ক",
          "question": "বোনাস কী?",
          "explanation": "কোনো বিশেষ উপলক্ষে বেতন-ভাতার অতিরিক্ত যে অর্থ প্রতিষ্ঠানের পক্ষ থেকে কর্মীকে দেওয়া হয়, তাকে বোনাস বলে।"
        },
        {
          "label": "খ",
          "question": "প্রেষণাকে অবিরাম প্রক্রিয়া বলা হয় কেন?",
          "explanation": "অধীনস্থ কর্মীদের কাজের ক্ষমতা সম্পূর্ণ ব্যবহারের লক্ষ্যে তাদেরকে কাজের প্রতি অনুপ্রাণিত বা উৎসাহী করার প্রক্রিয়াকে প্রেষণা বলে। কর্মীদের অভাব বিবেচনা করে সবসময়ই কোনো না কোনো প্রেষণামূলক কাজ করতে হয়। কারণ, কর্মীর এক ধরনের অভাব পূরণ হওয়ার পরেই নতুন আরেক ধরনের অভাব দেখা দেয়। এই নতুন অভাব পূরণের জন্য আবার নতুন কোনো প্রেষণা দেওয়ার প্রয়োজন হয়। এভাবে কর্মীদের উৎসাহ ধরে রাখার জন্য প্রতিনিয়তই প্রেষণা দেওয়ার প্রয়োজন হয়। তাই এটিকে একটি অবিরাম প্রক্রিয়া বলা হয়।"
        },
        {
          "label": "গ",
          "question": "উদ্দীপকে অন্যান্য প্রতিষ্ঠান কর্মীদের প্রেষণা দেয়ার ক্ষেত্রে কোন দিকটিকে বেশি প্রাধান্য দিয়েছেন? ব্যাখ্যা করো।",
          "explanation": "উদ্দীপকে বর্ণিত অন্যান্য প্রতিষ্ঠান কর্মীদের প্রেষণা দেওয়ার ক্ষেত্রে আর্থিক দিকটি বেশি প্রাধান্য দিয়েছে। আর্থিক প্রেষণার মাধ্যমে কর্মীকে কাজের প্রতি উৎসাহিত করা হয়। ন্যায্য বেতন, বোনাস ও যাতায়াত ভাতা দেওয়া প্রভৃতি এ প্রেষণার উদাহরণ। উদ্দীপকে বর্ণিত অন্যান্য প্রতিষ্ঠান কর্মীদের ৩০% বেতন বাড়িয়েছে। ফলে তাদের মানসিক অবস্থা ইতিবাচক হবে। বেতন বাড়ার ফলে কর্মীরা তাদের আর্থিক অভাব পূরণে সমর্থ হবে। এক্ষেত্রে অন্যান্য প্রতিষ্ঠান কাজের পরিবেশ, চিকিৎসা সুবিধা, যাতায়াত সুবিধা এবং চাকরির নিরাপত্তার বিষয় বিবেচনা করেনি। তারা শুধু কর্মীদের বেতন বাড়ানোকে গুরুত্ব দিয়েছে। এ থেকে বোঝা যায়, অন্যান্য প্রতিষ্ঠান আর্থিক প্রেষণাকে বেশি গুরুত্ব দিয়েছে।"
        },
        {
          "label": "ঘ",
          "question": "অনুকূল পরিবেশ পেলে কর্মীরা যেকোনো আর্থিক সুবিধার চেয়েও বেশি উৎসাহিত হয়- উদ্দীপকের আলোকে এর যথার্থতা বিশ্লেষণ করো।",
          "explanation": "অনুকূল পরিবেশ পেলে কর্মীরা যেকোনো আর্থিক সুবিধার চেয়েও বেশি উৎসাহিত হয়'- অনার্থিক প্রেষণার আলোকে বক্তব্যটি যথার্থ বলে আমি মনে করি। কর্মীদের কাজে আগ্রহী করার জন্য অনুকূল পরিবেশ তৈরি করতে হয়। এজন্য কর্মীকে ন্যায্য বেতনের সাথে সুষ্ঠু কাজের পরিবেশ, ভলো ব্যবহার ও চাকরির নিরাপত্তা প্রভৃতি দেওয়া উচিত। এছাড়া পরিষ্কার- পরিচ্ছন্ন পরিবেশ তৈরি করে দিলে তারা আন্তরিকতার সাথে কাজ করতে পারে। উদ্দীপকের মি. তারিকের প্রতিযোগী মিলগুলো কর্মীদের ৩০% বেতন বাড়ালেও মি. তারিক ২০% বাড়িয়েছেন। তবে মি. তারিকের প্রতিষ্ঠানের"
        }
      ]
    },
    {
      "number": "9",
      "uddipok": "জনাব জিম ওয়ার্ডনেট লিমিটেডের ব্যবস্থাপক। তিনি কম্পিউটারসহ অন্যান্য ইলেকট্রনিক যন্ত্রপাতি ব্যবহার করে প্রতিষ্ঠানের কাজগুলো স্বয়ংক্রিয়ভাবে করার চেষ্টা করেন। ইন্টারনেটে ওয়েবসাইটের মাধ্যমে প্রতিষ্ঠানের পরিচিতি ও উৎপাদিত পণ্যের মূল্য, গুণাবলি, ব্যবহার বিধি তুলে ধরেন। ব্যবসায় সংশ্লিষ্ট পক্ষের সাথে যোগাযোগের জন্য এবং তথ্য আদান-প্রদানের জন্য ই-মেইল ব্যবহার করেন। এখন প্রতিষ্ঠানের যেকোনো সিদ্ধান্ত তিনি দ্রুত গ্রহণ করতে পারেন।",
      "tag": "JB 17",
      "sub_questions": [
        {
          "label": "ক",
          "question": "তথ্যপ্রযুক্তি কাকে বলে?",
          "explanation": "তথ্য সংগ্রহ, প্রক্রিয়াকরণ, সংরক্ষণ ও বিতরণ সংশ্লিষ্ট আধুনিক কম্পিউটারাইজড ব্যবস্থা হলো তথ্য প্রযুক্তি।"
        },
        {
          "label": "খ",
          "question": "যোগাযোগ প্রক্রিয়া বলতে কী বোঝায়?",
          "explanation": "যোগাযোগ প্রক্রিয়া বলতে এমন কতগুলো আন্তঃসম্পর্কিত পদক্ষেপ বা অংশের সমষ্টিকে বোঝায়, যার মধ্য দিয়ে প্রেরকের কাছ থেকে সংবাদ প্রাপকের কাছে পৌছায়। সংবাদ প্রেরক কোনো তথ্য বা সংবাদ কারও কাছে প্রেরণের ইচ্ছা পোষণ করলেই যোগাযোগ প্রক্রিয়ার শুরু হয়। পাওয়া সংবাদ অনুযায়ী প্রেরকের কাছে প্রাপকের প্রত্যুত্তর বা ফলাবর্তন দেওয়ার মাধ্যমে এ প্রক্রিয়ার শেষ হয়। প্রেরক, সংবাদ, চ্যানেল, প্রাপক, ফলাবর্তন প্রভৃতি যোগাযোগ প্রক্রিয়ার মূল উপাদান।"
        },
        {
          "label": "গ",
          "question": "উদ্দীপকের আলোকে ওয়ার্ল্ডনেট লিমিটেডের ব্যবস্থাপনায় তথ্য প্রযুক্তির ভূমিকা বিশ্লেষণ করো।",
          "explanation": "উদ্দীপকের ওয়ার্ল্ডনেট লিমিটেড-এর ব্যবস্থাপনায় তথ্য প্রযুক্তির প্রভাব বা ভূমিকা খুবই গুরুত্বপূর্ণ। তথ্যপ্রযুক্তি ব্যবহারের ফলে উৎপাদনের পদ্ধতি ও কৌশলে পরিবর্তন হয়। এছাড়া, দ্রুত যোগাযোগ করা যায়, ফলে সিদ্ধান্ত নেওয়া সহজ হয়। উদ্দীপকের জনাব জিমের প্রতিষ্ঠানে তথ্য ও যোগাযোগ প্রযুক্তি ব্যবহারের ফলে কাজগুলো স্বয়ংক্রিয়ভাবে করা যায়। প্রতিষ্ঠানের পরিচিতি ও উৎপাদিত পণ্যের দাম, গুণাবলি, ব্যবহারবিধি তুলে ধরা হয়। এর সাহায্যে ব্যবসায় সংশ্লিষ্ট পক্ষের সাথে সহজে যোগাযোগ করা যায়। এক্ষেত্রে বিভিন্ন তথ্য আদান-প্রদান করা হয়। এতে দ্রুত সিদ্ধান্ত নেওয়া যায়। সুতরাং, ওয়াল্ডনেট লিমিটেড-এর প্রতিষ্ঠানের ব্যবস্থাপনায় তথ্যপ্রযুক্তি ভূমিকা রাখছে।"
        },
        {
          "label": "ঘ",
          "question": "জনাব জিমের প্রতিষ্ঠান পরিচালনায় ইন্টারনেট ও ই-মেইল থেকে প্রাপ্ত সুযোগ সুবিধাগুলো বর্ণনা করো।",
          "explanation": "উদ্দীপকের জনাব জিম প্রতিষ্ঠান পরিচালনায় ইন্টারনেট ও ই-মেইল ব্যবহার করায় প্রাতিষ্ঠানিকভাবে উপকার পেয়েছেন। বর্তমান তথ্যপ্রযুক্তির যুগে ইন্টারনেট ও ই-মেইল ব্যবহার করে এক কম্পিউটার থেকে অন্য কম্পিউটারে তথ্য আদান-প্রদান করা যায়। এতে সময় ও খরচ সাশ্রয় হয়। উদ্দীপকের জনাব জিম ইন্টারনেটের মাধ্যমে প্রতিষ্ঠানের পরিচিতি এবং পণ্য সম্পর্কে তথ্য তুলে ধরেন। এর ফলে ক্রেতারা পণ্য বা প্রতিষ্ঠান সম্পর্কে জানতে পারে। এতে ক্রেতাদের মনে ইতিবাচক ধারণার সৃষ্টি হয়। তাছাড়া, ওয়েবসাইটে পণ্যের পরিচিতি দেওয়ার মাধ্যমে জনাব জিমের খরচও কম হয়। জনাব জিম ই-মেইল ব্যবহারের মাধ্যমে প্রতিষ্ঠানের সাথে সংশ্লিষ্ট পক্ষের সাথে যোগাযোগ করেন। ফলে তিনি দেশে এবং বিদেশে যেকোনো পক্ষের সাথে দ্রুত যোগাযোগ করতে পারেন। পণ্যের অর্ডার নেওয়া, কাঁচামালের অর্ডার সরবরাহ প্রভৃতি কাজ ই-মেইলে সহজেই করতে পারেন। অর্থাৎ, জনাব জিম ডিজিটাল যোগাযোগ ব্যবস্থার মাধ্যমে প্রতিষ্ঠানের বিভিন্ন সিদ্ধান্ত কম সময়ে নিতে পারেন। অতএব, জনাব জিম উল্লিখিত সুবিধাগুলো ইন্টারনেট ও ই-মেইল ব্যবহার করে পেয়ে থাকেন।"
        }
      ]
    },
    {
      "number": "10",
      "uddipok": "জনাব রাসেল একজন ঊর্ধ্বতন নির্বাহী। তিনি উৎপাদন ব্যবস্থাপক জনাব শাকিবকে বার্ষিক ২০,০০০ ইউনিট পণ্য উৎপাদন ও বিক্রয় ব্যবস্থাপক জনাব রুবেলকে সমপরিমাণ পণ্য বিক্রয়ের নির্দেশনা প্রদান করেন। কাঙ্ক্ষিত লক্ষ্য অর্জনের জন্য জনাব রাসেল সরবরাহকারী ও বিক্রেতাদের সাথে সার্বক্ষণিক যোগাযোগ রক্ষা করেন।",
      "tag": "JB 17",
      "sub_questions": [
        {
          "label": "ক",
          "question": "সমন্বয় কী?",
          "explanation": "কোনো প্রতিষ্ঠানের লক্ষ্য অর্জনের জন্য এর বিভাগ, উপবিভাগ ও ব্যক্তিক প্রচেষ্টাকে ঐক্যবদ্ধ করার প্রক্রিয়াকে সমন্বয় বলে।"
        },
        {
          "label": "খ",
          "question": "নমনীয়তার নীতি বলতে কী বোঝ?",
          "explanation": "পরিবর্তিত পরিস্থিতির সাথে খাপ খাওয়ানোর জন্য পরিকল্পনায় প্রয়োজনীয় সমন্বয় সংশোধন বা পরিবর্তন রাখার সুযোগকে নমনীয়তার নীতি বলে। প্রতিষ্ঠানের পরিকল্পনা, উদ্দেশ্য ও পদ্ধতিতে প্রয়োজনে পরিবর্তন এনে প্রতিষ্ঠানকে লক্ষ্যের দিকে এগিয়ে নেওয়াই নমনীয়তার কাজ। প্রতিষ্ঠানে প্রতিনিয়ত যে পরিস্থিতির পরিবর্তন হয়, তা মোকাবিলা করার জন্যই নমনীয়তার নীতি অনুসরণ করা দরকার।"
        },
        {
          "label": "গ",
          "question": "উদ্দীপকে উল্লিখিত নির্বাহীর সাথে জনাব শাকিব ও জনাব বুবেলের মধ্যে কোন প্রকার সমন্বয়সাধন অনুষ্ঠিত হয়েছে?",
          "explanation": "উদ্দীপকের নির্বাহী জনাব রাসেলের সাথে জনাব শাকিব ও জনাব রুবেলের মধ্যে নিম্নগামী সমন্বয় অনুষ্ঠিত হয়েছে। এ ধরনের সমন্বয়ে ঊর্ধ্বতন নির্বাহী তার অধস্তন নির্বাহীকে কাজের নির্দেশনা দেন। এ প্রক্রিয়ায় অধস্তনরা নির্বাহীর দেওয়া নির্দেশনা মেনে কাজ করেন। উদ্দীপকের জনাব রাসেল একজন ঊর্ধ্বতন নির্বাহী। তিনি উৎপাদন ব্যবস্থাপক জনাব শাকিবকে বার্ষিক ৩০,০০০ ইউনিট পণ্য উৎপাদন করার নির্দেশ দিয়েছেন। বিক্রয় ব্যবস্থাপক জনাব রুবেলকে একই সময়ে ঐ পণ্য বিক্রির নির্দেশ দিয়েছেন। জনাব রুবেল ও জনাব শাকিব বিভাগীয় ব্যবস্থাপক। জনাব রাসেল তাদের ঊর্ধ্বতন নির্বাহী। নির্বাহীর আদেশ অনুসারে জনাব শাকিব ও জনাব রুবেল কাজ করেন। কাঙ্ক্ষিত লক্ষ্য অর্জনের জন্য নির্বাহীর কাছ থেকে জনাব শাকিল ও জনাব রুবেল নির্দেশ পেয়েছেন। এভাবে নির্বাহী সরবরাহকারী এবং বিক্রেতাদের সাথে সার্বক্ষণিক যোগাযোগ রাখেন। তাই বলা যায়, জনাব শাকিব ও জনাব রুবেলের সাথে নির্বাহীর নিম্নগামী সমন্বয় অনুষ্ঠিত হয়েছে।"
        },
        {
          "label": "ঘ",
          "question": "জনাব রাসেল কাঙ্ক্ষিত লক্ষ্য অর্জনের জন্য কোন ধরনের সমন্বয় সাধন করেছেন? ব্যাখ্যা করো।",
          "explanation": "উদ্দীপকের জনাব রাসেল কাঙ্ক্ষিত লক্ষ্য অর্জনের জন্য বাহ্যিক সমন্বয় করেছেন। এ ধরনের সমন্বয়ে লক্ষ্য অর্জনে প্রতিষ্ঠানের বাইরের ব্যক্তি ও অন্য প্রতিষ্ঠানের সাথে সমন্বয় হয়। সরবরাহকারী, পণ্য বিক্রেতা, বাইরের বিভিন্ন ব্যক্তি বা সংগঠনে প্রভৃতি বাহ্যিক সমন্বয়ের পক্ষ। উদ্দীপকের জনাব রাসেল প্রতিষ্ঠানের ঊর্ধ্বতন নির্বাহী। তিনি কাঙ্ক্ষিত লক্ষ্য অর্জনের জন্য প্রতিষ্ঠানের সরবরাহকারী ও বিক্রেতাদের সাথে যোগাযোগ রক্ষা করেন। এ পক্ষগুলো প্রতিষ্ঠানের বাইরের ব্যক্তি বা সংগঠন। জনাব রাসেল প্রতিষ্ঠানের কাঙ্ক্ষিত লক্ষ্য অর্জনের জন্য প্রতিষ্ঠানের বাইরের ব্যক্তি বা প্রতিষ্ঠানের সাথে সমন্বয়সাধন করেছেন। এ ধরনের কাজের মাধ্যমে প্রতিষ্ঠানের বাহ্যিক পক্ষের সাথে সুসম্পর্ক তৈরি হয়। সরবরাহকারীরা প্রতিষ্ঠানের লক্ষ্যের দিকে খেয়াল রেখে তাদের মানসম্মত পণ্য সরবরাহ করেন। আর বিক্রেতারা পণ্যের গুণাগুণ বর্ণনা করে বিক্রির পরিমাণ বাড়াতে কাজ করে। সুতরাং, জনাব রাসেল সরবরাহকারী ও বিক্রেতাদের সাথে বাহ্যিক সমন্বয় করেছেন।"
        }
      ]
    },
    {
      "number": "11",
      "uddipok": "জনাব সিয়াম একটি কেবলস কোম্পানির ব্যবস্থাপক। তিনি যুক্তরাষ্ট্র থেকে ৬ মাস মেয়াদি ব্যবস্থাপনা সংক্রান্ত প্রশিক্ষণ শেষে কাজে যোগদান করেন। পূর্বের গৃহীত যুগোপযোগী পরিকল্পনা অনুযায়ী বিদ্যমান কর্মীদের মধ্যে তিনি দায়িত্ব ও কর্তব্য নির্ধারণ করেন এবং বণ্টন করেন। অন্যদিকে তিনি আধুনিক, উপযুক্ত, মিতব্যয়ী ও বাস্তবসম্মত নিয়ন্ত্রণ কৌশল গ্রহণ করেন এবং শ্রমিকদের মধ্যে ব্যাখ্যা করেন। কিন্তু শ্রমিকরা বিষয়টি ভালোভাবে না নেয়ায় নিয়ন্ত্রণ কার্যক্রম ব্যাহত হয়। ফলে প্রতিষ্ঠান ক্ষতির সম্মুখীন হয়।",
      "tag": "JB 17",
      "sub_questions": [
        {
          "label": "ক",
          "question": "নিয়ন্ত্রণ কী?",
          "explanation": "পরিকল্পনা অনুযায়ী প্রতিষ্ঠানের সব কাজ সম্পন্ন হচ্ছে কি না, 'তা যাচাই করা এবং কোনো গরমিল পাওয়া গেলে তা সংশোধন করার উপায়কে নিয়ন্ত্রণ বলে।"
        },
        {
          "label": "খ",
          "question": "ব্যবস্থাপনায় নিয়ন্ত্রণ কেন প্রয়োজন? বুঝিয়ে লেখো।",
          "explanation": "নিয়ন্ত্রণ হলো প্রতিষ্ঠানের আগেই নির্ধারিত আদর্শমানের সাথে প্রকৃত কার্যফলের তুলনা, বিচ্যুতি নির্ণয় এবং সংশোধনমূলক ব্যবস্থা নেওয়া। ব্যবস্থাপনা প্রক্রিয়া পরিকল্পনার মাধ্যমে শুরু হয়ে নিয়ন্ত্রণের মাধ্যমে শেষ হয়। প্রণীত পরিকল্পনা অনুযায়ী কাজ হচ্ছে কি না, তা যাচাইয়ের প্রয়োজন পড়ে। কারণ, অনেক সময় পরিকল্পনায় ত্রুটি-বিচ্যুতি নির্ণয়ও সংশোধনমূলক ব্যবস্থা নেওয়া প্রয়োজন হয়। এসব কাজই নিয়ন্ত্রণের আওতাভুক্ত। এজন্যই ব্যবস্থাপনায় নিয়ন্ত্রণ অত্যন্ত প্রয়োজন।"
        },
        {
          "label": "গ",
          "question": "জনাব সিয়ামের প্রথম কাজটি কোন ধরনের? ব্যাখ্যা করো।",
          "explanation": "উদ্দীপকের জনাব সিয়ামের প্রথম কাজটি হলো সংগঠিতকরণ। এর মাধ্যমে প্রতিষ্ঠানের কাজগুলো চিহ্নিত করা হয়। এরপর এর প্রকৃতি অনুযায়ী বিভিন্ন ভাগে ভাগ করা হয়। আবার কাজ অনুযায়ী প্রতিটি বিভাগ ও উপবিভাগের দায়িত্ব ও কর্তৃত্ব নির্ধারণ করা হয়। পাশাপাশি প্রতিটি বিভাগের জন্য প্রয়োজনীয় উপকরণ সরবাহের ব্যবস্থা করা হয়। উদ্দীপকের জনাব সিয়াম আগের পরিকল্পনা অনুযায়ী প্রতিষ্ঠানের কাজগুলো ভাগ করেন। এরপর কর্মীদের মধ্যে তিনি দায়িত্ব ও কর্তব্য ঠিক করেন। তাছাড়া, তাদের মধ্যে পারস্পরিক সম্পর্ক ঠিক করে দেন। এসব কাজের সাথে সংগঠিতকরণের মিল আছে। সুতরাং, জনাব সিয়াম প্রথমে সংগঠিতকরণ কাজটি করেন।"
        },
        {
          "label": "ঘ",
          "question": "নিয়ন্ত্রণ কার্যক্রমটি সফল করতে জনাব সিয়াম কী পদক্ষেপ গ্রহণ করতে পারেন? তা ব্যাখ্যা করো।",
          "explanation": "উদ্দীপকের নিয়ন্ত্রণ কাজটি সফল করতে জনাব সিয়াম সংশোধনমূলক ব্যবস্থা নিতে পারেন। নিয়ন্ত্রণ ব্যবস্থা কার্যকর করার জন্য বিচ্যুতির কারণ নির্ধারণ করে তা সংশোধনের জন্য পদক্ষেপ নিতে হয়। এতে ভুল-ত্রুটি দূর করে পরিকল্পনা বাস্তবায়ন করা যায়। উদ্দীপকের জনাব সিয়াম আধুনিক, উপযুক্ত, মিতব্যয়ী ও বাস্তবসম্মত নিয়ন্ত্রণ কৌশল নেন এবং শ্রমিকদের তা বোঝান। কিন্তু শ্রমিকরা বিয়ষটি ভালোভাবে না নেওয়ায় নিয়ন্ত্রণ কাজ সঠিকভাবে হয়নি। ফলে প্রাতিষ্ঠানিক ক্ষতির সম্মুখীন হতে হয়। জনাব সিয়াম সমস্যা চিহ্নিত করে তা অনুযায়ী সংশোধনী ব্যবস্থা নিতে পারেন। তিনি প্রতিষ্ঠানের শ্রমিকদের দিয়ে কাজ করাতে ব্যর্থ হওয়ার কারণ চিহ্নিত করতে পারেন। কোনো সমস্যা থাকলে তা দূর করার জন্য পদক্ষেপ নিতে পারেন। এতে শ্রমিকরা পরিকল্পনা বাস্তবায়নে সচেষ্ট হবে। এভাবে সংশোধনমূলক ব্যবস্থা নিয়ে জনাব সিয়াম নিয়ন্ত্রণ কাজে, সফল হতে পারেন।"
        }
      ]
    }
  ]
}