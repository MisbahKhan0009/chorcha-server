{
  "title": "ময়মনসিংহ বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "ব্যবস্থাপনার কাজকে প্রকৃতিগতভাবে চিন্তা করা ও কাজ করা এ দুই ভাগে ভাগ করা হয় এবং জনাব রাকিন অধিক মাত্রায় কাজের সাথে সম্পৃক্ত। অপরদিকে, জনাব আহসান ঐ প্রতিষ্ঠানে সম্পূর্ণরূপে শুধু চিন্তনীয় কাজের সাথে জড়িত।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা চক্রে নিয়ন্ত্রণের পরবর্তী কাজ হচ্ছে পরিকল্পনা প্রণয়ন করা।"
        },
        {
          "label": "খ",
          "question": "",
          "explanation": "ব্যবস্থাপনার পারস্পরিক নির্ভরশীল ও ধারাবাহিক কার্যসমষ্টিকে ব্যবস্থাপনা প্রক্রিয়া বলে। ব্যবস্থাপনার কাজ পরিকল্পনা দিয়ে শুরু হয়ে সংগঠিতকরন,কর্মীসংস্থান,নির্দেশনা,প্রেষণা,সমন্বয় ও নিয়ন্ত্রণের মাধ্যমে শেষ হয়। এর মাধ্যমে প্রাপ্ত ফলাফলের ওপর ভিত্তি করে আবার নতুন পরিকল্পনা নিতে হয়। এভাবে ব্যস্থাপনার কাজ সমূহ চলমান ধারায় আবর্তিত হয় বলে একে একটি চলমান প্রক্রিয়া হিসেবে গণ্য করা হয়।"
        },
        {
          "label": "গ",
          "question": "",
          "explanation": "জনাব রাকিন নিম্ন স্তরের ব্যবস্থাপক তা নিচে ব্যাখা করা হলোঃ মধ্যম স্তরের ব্যবস্থাপনা কর্তৃক প্রদত্ত পরিকল্পনা ও কর্মসূচি বাস্তবায়নের সাথে প্রত্যক্ষভাবে জড়িত ও কার্যক্ষেত্রে নিয়োজিত কর্মীবৃন্দের তদারকির দায়িত্বে নিয়োজিত ব্যক্তিবর্গের সমন্বয়ে গঠিত স্তরকে নিম্ন স্তরের ব্যবস্থাপনা বলে। প্রতিষ্ঠানের কর্মনায়ক,তত্বাবধায়ক,ফোরম্যান, অফিস সুপার,শাখা ব্যবস্থাপক প্রভৃতি এ স্তরের ব্যবস্থাপনার অন্তর্গত।এ পর্যায়ের উপরে থাকেন মধ্যম পর্যায়ের ব্যবস্থাপকগণ আর নিচের দিকে থাকেন ব্যস্থাপনার সাথে সংশ্লিষ্ট নন এমন কর্মী বা শ্রমিকবৃন্দ।যারা কিনা সর্বদা প্রতিষ্ঠানের কাজগুলো বাস্তবায়ন করে এবং কাজের সাথে সংশ্লিষ্ট থাকে।যেমনটি দেখা যাচ্ছে উদ্দীপকের জনাব রাকিনের কার্যক্রমে।যে কিনা অধিক মাত্রায় কাজের সাথে সম্পৃক্ত।তাই সবশেষে বলাই যায় যে,জনাব রাকিন একজন নিম্ন স্তরের ব্যবস্থাপক।"
        },
        {
          "label": "ঘ",
          "question": "",
          "explanation": "হ্যাঁ প্রতিষ্ঠানের সফলতায় জনাব আহসান এবং জনাব রাকিনের অবদান সমানভাবে গুরুত্বপূর্ণ। উত্তরের সপক্ষের যুক্তিগুলো নিচে প্রদর্শন করা হলোঃউদ্দীপকের জনাব আহসান উচ্চ স্তরের ব্যবস্থাপনার সাথে জড়িত। প্রতিষ্ঠানের উদ্যেগ গ্রহণ লক্ষ্য ও কৌশল নির্ধারণ,পূর্বানুমান,অর্থসংস্থান,দীর্ঘমেয়াদি পরিকল্পনা প্রণয়ন ও নীতি নির্ধারনের জন্য সর্বোচ্চ স্তরের নির্বাহীদের নিয়ে গঠিত স্তরকে উচ্চ স্তরের ব্যবস্থাপনা বলে। প্রতিষ্ঠানের চেয়ারম্যান, পরিচালনা পর্ষদ,কোম্পানির সচিব,ব্যবস্থাপনা পরিচালক, মহাব্যবস্থাপক প্রমুখ ব্যক্তিবর্গ এ স্তরের ব্যবস্থাপনার অন্তর্গত।এ পর্যায়ের সাথে সংশ্লিষ্ট ব্যবস্থাপক বা নির্বাহীগণ প্রতিষ্ঠানের জন্য উদ্দেশ্য ও নীতি নির্ধারণ, দীর্ঘমেয়াদী পরিকল্পনা প্রণয়ন ও কৌশল নিয়ে থাকেন। অপরপক্ষে, জনাব রাকিন একজন নিম্ন স্তরের ব্যবস্থাপক।মধ্যম স্তরের ব্যবস্থাপনা কর্তৃক প্রদত্ত পরিকল্পনা ও কর্মসূচি বাস্তবায়নের সাথে প্রত্যক্ষভাবে জড়িত ও কার্যক্ষেত্রে নিয়োজিত কর্মীবৃন্দের তদারকির দায়িত্বে নিয়োজিত ব্যক্তিবর্গের সমন্বয়ে গঠিত স্তরকে নিম্ন স্তরের ব্যবস্থাপনা বলে। প্রতিষ্ঠানের কর্মনায়ক,তত্বাবধায়ক,ফোরম্যান, অফিস সুপার,শাখা ব্যবস্থাপক প্রভৃতি এ স্তরের ব্যবস্থাপনার অন্তর্গত।এ পর্যায়ের উপরে থাকেন মধ্যম পর্যায়ের ব্যবস্থাপকগণ আর নিচের দিকে থাকেন ব্যস্থাপনার সাথে সংশ্লিষ্ট নন এমন কর্মী বা শ্রমিকবৃন্দ।যারা কিনা সর্বদা প্রতিষ্ঠানের কাজগুলো বাস্তবায়ন করে এবং কাজের সাথে সংশ্লিষ্ট থাকে। ব্যবস্থাপনার কাজগুলো সুষ্ঠুভাবে সম্পাদনের জন্য উচ্চ স্তর থেকে শুরু করে নিম্ন স্তরের ব্যবস্থাপকদের সতঃস্ফূর্তভাবে কাজ করতে হয়।তাছাড়া ব্যবস্থাপনার কাজগুলো সুষ্ঠুভাবে সম্পাদিত হয়না।যেমনঃ উচ্চ স্তরের ব্যবস্থাপনা মধ্যম স্তরের ব্যবস্থাপনাকে কোনো নির্দেশ দিলো আর তা নিম্ন স্তরের নিকট মধ্যম স্তর নিম্ন স্তরের ব্যবস্থাপনাকে অবগত করলো না বা অবগত করলেও নিম্ন স্তরের ব্যবস্থাপনা তা সম্পাদন করলো না।তাহলে কি কোনোভাবে ব্যবস্থাপনার কাজ সুষ্ঠুভাবে সম্পাদন সম্ভব। তাই ব্যবস্থাপনার কাজ সুষ্ঠুভাবে সম্পাদনের জন্য প্রতিটি স্তরের অবদান গুরুত্বপূর্ণ। আর এজন্যই আমি মনে করি, ব্যবস্থাপনার সফলতায় জনাব আহসান এবং জনাব রাকিনের অবদান সমানভাবে গুরুত্বপূর্ণ।"
        }
      ]
    },
    {
      "number": "2",
      "uddipok": "একজন বিখ্যাত ব্যবস্থাপনাবিদ হার্ভার্ড বিশ্ববিদ্যালয়ে আইন বিষয়ে ভর্তি হলেও খারাপ দৃষ্টিশক্তির কারণে সেখানে তার লেখাপড়া চালানো সম্ভব হয়নি। পরবর্তীতে তিনি ১৮৭৮ সালে একটি স্টীল কোম্পানিতে মেকানিক হিসেবে কাজে যোগদান করেন এবং ১৮৯০ সাল পর্যন্ত কাজ করেন। দীর্ঘ কর্মজীবনে তিনি কিছু সমস্যা চিহ্নিত করেন এবং এসব সমস্যা সমাধানে গবেষণাকর্ম পরিচালনা করেন। ঐ বিশেষ শাখায় বিশেষ অবদানের জন্য তাকে শাখাটির জনক হিসেবে আখ্যায়িত করা হয়।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "শৃঙ্খলার নীতি বলতে যোগ্য ব্যক্তিকে যোগ্য কাজে এবং উপযুক্ত বস্তুকে উপযুক্ত স্থানে স্থাপন করাকে বোঝায়।"
        },
        {
          "label": "খ",
          "question": "",
          "explanation": "প্রতিষ্ঠানে কোনো ব্যক্তি একই সাথে একই সময়ে একাধিক ঊর্ধ্বতনের সরাসরি অধীনে বা তত্বাবধানে পরিচালিত হলে, তাকে দ্বৈত অধীনতা বলে।দ্বৈত অধীনার ফলে কাজ সম্পাদনে সমন্বয়হীনতা দেখা দেয়। যার কারণে সঠিকভাবে, সঠিক সময়ে কোনো কাজ সম্পাদিত হয়না। যেমনঃ ফোরম্যানকে একই সাথে এবং একই সময়ে প্রতিষ্ঠানের সহকারী মহাব্যবস্থাপক এবং কারখানা ব্যবস্থাপক ভিন্ন ভিন্ন কাজের নির্দেশ দিলেন। এক্ষেত্রে কিন্তু ফোরম্যান নিঃসন্দেহে দ্বিধায় পড়বে যে সে কোন কাজটি আগে করবে কোনটি পরে করবে এবং সেই সাথে ঊর্ধ্বতনেরা বিষয়টি কিভাবে নিতে পারে সে বিষয়েও দুশ্চিন্তা। তাই সংগঠনের কাজ সুষ্ঠুভাবে সম্পাদনের জন্য সংগঠনকে দ্বৈত অধীনতা নীতি পরিহার করতে হয়।"
        },
        {
          "label": "গ",
          "question": "",
          "explanation": "উদ্দীপকে বিখ্যাত ব্যবস্থাপক ফ্রেডারিক উইন্সলো টেলরের কথা বলা হয়েছে। তা নিচে ব্যাখা করা হলোঃ এফ. ডব্লিউ. টেলর মিডভেল স্টিল কোম্পানিতে ১৮৭৮ সালে শ্রমিক হিসেবে যোগ দেন।কাজের দক্ষতা ও বুদ্ধিমত্তার সাহায্যে পদোন্নতির ধারাবাহিকতায় তিনি মাত্র ২৮ বছর বয়সে কোম্পানির প্রধান প্রকৌশলী পদ লাভ করেন।উৎপাদনের গুণগত মান বাড়ানো এবং উৎপাদন ব্যয় কমানোর জন্য তিনি গতানুগতিক বিশৃঙ্খল অবৈজ্ঞানিক নীতির পরিবর্তে বৈজ্ঞানিক পদ্ধতি, রীতিনীতি, ও কার্যপ্রকৃতির ওপর গুরুত্বারোপ করেন। উদ্দীপকে একজন ব্যক্তির কথা বলা হয়েছে যিনি কিনা হার্ভাড বিশ্ববিদ্যালয়ে আইন বিভাগে ভর্তি হলেও খারাপ দৃষ্টিশক্তির কারণে সেখানে তার লেখাপড়া চালানো সম্ভব হয়নি। পরবর্তীতে তিনি ১৮৭৮ সালে একটি স্টিল কোম্পানিতে মেকানিক হিসেবে কাজে যোগদান করেন এবং ১৮৯০ সাল পর্যন্ত কাজ করেন।দীর্ঘ কর্মজীবনে তিনি সমস্যা চিহ্নিত করেন এবং এসব সমস্যা সমাধানে গবেষণাকার্য পরিচালনা করেন।ঐ বিশেষ শাখায় বিশেষ অবদানের জন্য তাকে শাখাটির জনক হিসেবে আখ্যায়িত করা হয়। এই বিশেষ শাখাটি হলো বৈজ্ঞানিক ব্যবস্থাপনা এবং বৈজ্ঞানিক ব্যস্থাপনায় বিশেষ অবদানের জন্য ফ্রেডরিক উইন্সলো টেলরকে বৈজ্ঞানিক ব্যস্থাপনার জনক বলা হয়। উদ্দীপকের আলোচনা গুলো ফ্রেডরিক উইন্সলো টেলরের সাথে পুরোপুরিভাবে সম্পর্কিত।তাই বলা যায় যে,উদ্দীপকে বৈজ্ঞানিক ব্যবস্থাপনার জনক বিখ্যাত ব্যবস্থাপনাবিদ ফ্রেডরিক উইন্সলো টেলরের কথা বলা হয়েছে।"
        },
        {
          "label": "ঘ",
          "question": "",
          "explanation": "কেন বিশেষ শাখা বলতে' বৈজ্ঞানিক ব্যবস্থাপনা' শাখা এবং তাকে বলতে, 'ফ্রেডরিক উইন্সলো টেলরকে' জনক হিসেবে আখ্যায়িত করা হয়েছে তার যৌক্তিকতা নিচে বিশ্লেষণ করা হলোঃ এফ. ডব্লিউ. টেলর মিডভেল স্টিল কোম্পানিতে ১৮৭৮ সালে শ্রমিক হিসেবে যোগ দেন।কাজের দক্ষতা ও বুদ্ধিমত্তার সাহায্যে পদোন্নতির ধারাবাহিকতায় তিনি মাত্র ২৮ বছর বয়সে কোম্পানির প্রধান প্রকৌশলী পদ লাভ করেন।উৎপাদনের গুণগত মান বাড়ানো এবং উৎপাদন ব্যয় কমানোর জন্য তিনি গতানুগতিক বিশৃঙ্খল অবৈজ্ঞানিক নীতির পরিবর্তে বৈজ্ঞানিক পদ্ধতি, রীতিনীতি, ও কার্যপ্রকৃতির ওপর গুরুত্বারোপ করেন।শ্রম বিরোধ কমাতে তিনি কার্যভিত্তিক প্রণোদনামূলক মজুরি প্রথা চালু করেন।এছাড়া কাজ সম্পাদনে সময় ও গতি নীরিক্ষা এবং ক্লান্তি নিরসনের উপায় নিয়ে মতামত তুলে ধরেন।মূলত এগুলো কারণেই তাকে বৈজ্ঞানিক ব্যবস্থাপনার জনক বলা হয়। যা নিঃসন্দেহে একটি যৌক্তিক উপাধি। কারণ যে বিষয়ে যে ব্যক্তি জানবে এবং সে বিষয়ের উন্নতি ত্বরান্বিত করে জনকল্যাণ বয়ে নিয়ে আসবে সেই বিষয়ের জন সেই'ই হবে। কেননা এটি তার যৌক্তিক প্রাপ্য।"
        }
      ]
    },
    {
      "number": "3",
      "uddipok": "প্রিজম কোম্পানির প্রধান হিসাবরক্ষণ কর্মকর্তা জনাব আরিফ হিসাব শাখায় তার অধীনস্থ তিনজন কর্মকর্তাকে তাদের দায়িত্ব যথাযথভাবে বুঝিয়ে দিয়েছেন এবং সময়ে সময়ে তাদের কাজের তদারকিও করেন। প্রয়োজনে জবাবদিহিতারও ব্যবস্থা করেন। এছাড়াও সুষ্ঠুভাবে কাজ সম্পন্ন করতে যে ধরনের সহযোগিতা তাদের প্রয়োজন তাও তিনি প্রদান করেন। কিন্তু সম্প্রতি তিনি হিসাবে কিছু গরমিল লক্ষ করেছেন যা প্রত্যাশিত নয়। বিষয়টি নিয়ে তিনি চিন্তিত।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের শীর্ষ স্তর যেখানে প্রতিষ্ঠানের উদ্দেশ্য, দীর্ঘমেয়াদি পরিকল্পনা, কৌশল ও নীতি নির্ধারণ করা হয়,তাকে প্রশাসন বলে।"
        },
        {
          "label": "খ",
          "question": "",
          "explanation": "যে সকল ব্যক্তি প্রতিষ্ঠানের পরিকল্পনা প্রণয়ন, সংগঠিতকরণ,কর্মীসংস্থান,নেতৃত্ব ও নির্দেশনা দান,প্রেষণা প্রদান,সমন্বয় সাধন এবং নিয়ন্ত্রণ প্রক্রিয়ার সাথে জড়িত থাকেন তাদেরকে ব্যবস্থাপক বলে। একজন আদর্শ ব্যবস্থাপকের কিছু গুণাবলি থাকতে হয়।তার মধ্যে অন্যতম হলো অনুপ্রাণিত করার ক্ষমতা।অধস্তনদের দিয়ে ভালোভাবে এবং বেশি কাজ করিয়ে নিতে হলে অবশ্যই তাদের সাথে ভালো ব্যবহার করতে হবে,অধস্তনদের অনুপ্রাণিত করতে হবে।একজন ব্যবস্থাপক যদি অধস্থনদের সঠিকভাবে অনুপ্রাণিত করতে পারে তাহলে প্রতিষ্ঠানের কাজ সুচারুভাবে সম্পন্ন হয়ে প্রতিষ্ঠানের সফলতা বেড়ে যাবে অনেকাংশেই। তাই বলা যায় অনুপ্রাণিত করার ক্ষমতা একজন আদর্শ ব্যবস্থাপকের গুণাবলি।"
        },
        {
          "label": "গ",
          "question": "",
          "explanation": "জনাব আরিফ দায়িত্ব অর্পণের ক্ষেত্রে হেনরি ফেয়লের কতৃত্ব ও দায়িত্বে ভারসাম্যের নীতি অনুসরণ করেছেন। তা নিচে ব্যাখা করা হলোঃ কতৃত্ব বলতে আদেশ-নির্দেশ দান এবং পুরস্কার ও শাস্তি দেওয়ার বৈধ ক্ষমতাকে বোঝায়।আর দায়িত্ব বলতে সন্তোষজনকভাবে কোনো কাজ সম্পাদন করার বাধ্য বাধকতা বা কর্তব্যকে বোঝায়।কর্মীদের দিয়ে কাজ করাতে হলে নির্বাহীকে প্রয়োজনীয় কতৃত্ব বা ক্ষমতা দিতে হয়।এরূপ কতৃত্ব প্রদানের ফলে, কতৃত্ব প্রাপ্ত ব্যক্তির ওপর বিভিন্ন ধরনের দায়িত্বও দেওয়া হয়। তবে কতৃত্ব ও দায়িত্বের মধ্যে অবশ্যই ভারসাম্য ও সমতা রাখতে হবে। প্রিজম কোম্পানির হিসাব রক্ষণ কর্মকর্তা জনাব আরিফ হিসাব শাখায় তার অধীনস্থ তিনজন কর্মকর্তাকে তাদের দায়িত্ব যথাযথভাবে বুঝিয়ে দিয়েছেন এবং সময়ে সময়ে তাদের কাজের তদারকিও করেন। প্রয়োজনে জবাবদিহিতারও ব্যবস্থা করেন।এছাড়াও সুষ্ঠুভাবে কাজ সম্পাদন করতে যে ধরনের সহযোগিতা তাদের প্রয়োজন তাও তিনি প্রদান করেন।জনাব আরিফের কর্মকান্ড দেখে খুব সহজেই বোঝা যাচ্ছে যে, দায়িত্ব অর্পণের ক্ষেত্রে হেনরি ফেয়লের কতৃত্ব ও দায়িত্বে ভারসাম্যের নীতি অনুসরণ করেছেন।কারণ হেনরি ফেয়লের কতৃত্ব ও দায়িত্বে ভারসাম্য নীতির সাথে জনাব আরিফের দায়িত্ব বুঝিয়ে দেওয়া সহ অন্যান্য কর্মকান্ড সম্পর্কিত।"
        },
        {
          "label": "ঘ",
          "question": "",
          "explanation": "জনাব আরিফের আদর্শ ব্যবস্থাপকের কারিগরি দক্ষতা থাকলে প্রতিষ্ঠানটির সমস্যা সমাধান সহজ হবে।নিচে তা তুলে ধরা হলোঃ একটি নির্দিষ্ট কাজ কীভাবে করতে হবে সে সংক্রান্ত বিশেষ ও স্বতন্ত্র ধারণাকে কারিগরি দক্ষতা বলে।অর্থাৎ কাজ সম্পাদনে যে বিশেষ পদ্ধতি, কলা-কৌশল বা যন্ত্রপাতি ব্যবহৃত হয়,তা সঠিকভাবে ব্যবহার করাই হলো কারগরি দক্ষতা। যেমনঃ হিসাববিজ্ঞান, প্রকৌশলী ও আধুনিক প্রযুক্তিবিষয়ক জ্ঞান প্রভৃতি। কারিগরি জ্ঞান নিম্ন স্তরের নির্বাহিদের জন্য খুবই প্রয়োজন। কেননা, এ স্তরের নির্বাহীগণ তাদের অধীনস্থদের কাজ সম্পর্কিত বিভিন্ন সমস্যার সাথে সরাসরি সংশ্লিষ্ট। প্রত্যেক ব্যবস্থাপকের জন্য কারিগরি দক্ষতা একটি বিশেষ এবং অপরিহার্য দক্ষতা হিসেবে বিবেচিত হয়।কোনো প্রতিষ্ঠানের সফলতা অর্জনের পেছনে উক্ত প্রতিষ্ঠানের কারিগরি দক্ষতা গুরুত্বপূর্ণ ভূমিকা পালন করে। উদ্দীপকের প্রিজম কোম্পানির হিসাব রক্ষণ কর্মকর্তা জনাব আরিফ হিসাব শাখায় তার অধীনস্থ তিনজন কর্মকর্তাকে তাদের দায়িত্ব যথাযথভাবে বুঝিয়ে দিয়েছেন এবং সময়ে সময়ে তাদের কাজের তদারকিও করেন। প্রয়োজনে জবাবদিহিতারও ব্যবস্থা করেন।এছাড়াও সুষ্ঠুভাবে কাজ সম্পাদন করতে যে ধরনের সহযোগিতা তাদের প্রয়োজন তাও তিনি প্রদান করেন।কিন্তু সম্প্রতি হিসাবে কিছু গরমিল লক্ষ্য করেছেন যা প্রত্যাশিত নয়।বিষয়টি নিয়ে তিনি চিন্তিত। এ থেকে বোঝা যাচ্ছে যে,জনাব আরিফের কারিগরি দক্ষতা থাকলে এরূপ সমস্যা হতো না।কারণ তিনি তার অধীনস্থদের সেভাবেই পরিচালিত করতে পারতো এবং সেই নির্দেশনানুযায়ী কাজ করতেন।যার মাধ্যমে কোনো সমস্যার সৃষ্টি হতো না।তাই আমি মনে করি যে,জনাব আরিফের আদর্শ ব্যবস্থাপকের কারিগরি দক্ষতা থাকলে প্রতিষ্ঠানটির সমস্যা সমাধান সহজ হবে।"
        }
      ]
    },
    {
      "number": "4",
      "uddipok": "সেঞ্চুরি নিটিংওয়্যার দীর্ঘদিন ধরে সফলতার সাথে পণ্য উৎপাদন করে আসছে। তারা তাদের লক্ষ্যমাত্রা বরাবর অর্জন করে এসেছে। বর্তমানে তাদের সাপ্তাহিক এক হাজার একক উৎপাদনের লক্ষ্যমাত্রা অর্জিত হয়েছে। কিন্তু গত মাসেকয়েকটি মেশিনে ত্রুটি দেখা দিলে সেগুলো পরিবর্তন করে নতুন মেশিন পুনঃস্থাপন করা হয়। সার্বিক দিক বিবেচনা করে সাপ্তাহিক এক হাজার এককের পরিবর্তে তা এক হাজার তিনশত এককে পুনঃনির্ধারণ করা হয়।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য ভবিষ্যতে কোন কাজ কে করবে,কী করবে,কখন করবে,কতটুকু সময়ের ভিতরে করা হবে প্রভৃতি নির্ধারণ করার অগ্রিম কর্মসূচি বা নকশা প্রণয়নের কাজকে পরিকল্পনা বলে।"
        },
        {
          "label": "খ",
          "question": "",
          "explanation": "পরিবর্তিত পরিস্থিতির সাথে খাপ খাওয়ানোর জন্য পরিকল্পনায় নমনীয়তা প্রয়োজন হয়। নমনীয়তা যেকোনো পরিকল্পনার একটি বিশেষ গুণ।ভবিষ্যৎ সর্বদাই অনিশ্চিত। যেকোনো সময় পরিবর্তিত পরিবেশ -পরিস্থিতির কারণে পরিকল্পনা পরিবর্তন করার প্রয়োজন হতে পারে।এই পরিবর্তন প্রতিষ্ঠানকে প্রতিযোগী প্রতিষ্ঠানের সাথে তাল মিলিয়ে চলতে সহায়তা করে।আর উত্তম পরিকল্পনার ক্ষেত্রে পরিকল্পনা প্রণয়নকারীরা নমনীয়তার সুযোগ রাখে।তাই উত্তম পরিকল্পনায় নমনীয়তা বজায় থাকে।"
        },
        {
          "label": "গ",
          "question": "",
          "explanation": "সেঞ্চুরি নিটিংয়্যার প্রকৃতিগত লক্ষ্যভিত্তিক পরিকল্পনা প্রণয়ন করেছে।তা নিচে ব্যাখা করা হলোঃ লক্ষ্য হলো পরিকল্পনার মূল অভিপ্রায় বা প্রত্যাশিত ফল।লক্ষ্য মূলত উদ্দেশ্যের সুর্নিষ্টকরণের সাথে সম্পৃক্ত। যখন কোনো উদ্দেশ্যকে সুনির্দিষ্টভাবে প্রকাশ করা হয়, তখন তাকে লক্ষ্য বলে।একে কেন্দ্র করেই ব্যবস্থাপকীয় কার্যক্রম আবর্তিত হতে থাকে।যেমনঃ কোনো প্রতিষ্ঠানের নিট আয় ২০% বাড়ানো,১০% ব্যয় কমানো। উদ্দীপকের সেঞ্চুরি নিটিংওয়্যার দীর্ঘদিন ধরে সফলতার সাথে পণ্য উৎপাদন করে আসছে।তারা বরবরই তাদের লক্ষ্যমাত্রা অর্জন করে এসেছে। বর্তমানে তাদের সাপ্তাহিক একহাজার একক উৎপাদনের লক্ষ্যমাত্রা অর্জিত হয়েছে। কিন্তু গতমাসে কয়েকটি মেশিনে ত্রুটি দেখা দিলে সেগুলো পরিবর্তন করে নতুন মেশিন পুনঃস্থাপন করা হয়। সার্বিক দিক বিবেচনা করে সাপ্তাহিক এক হাজার এককের পরিবর্তে তা এক হাজার তিনশত এককে পুনঃনির্ধারণ করা হয়। এ থেকে বোঝা যায় যে, সেঞ্চুরি নিটিংওয়্যার প্রকৃতিগত দিক থেকে লক্ষ্যভিত্তিক পরিকল্পনা প্রণয়ন করেছে।কারণ সেঞ্চুরি নিটিংয়্যারের কার্যক্রমগুলো লক্ষ্যভিত্তিক পরিকল্পনার সাথে মিলে যাচ্ছে।"
        },
        {
          "label": "ঘ",
          "question": "",
          "explanation": "হ্যাঁ উত্তম পরিকল্পনার বৈশিষ্ট্য অনুসারে নতুন একক গ্রহণযোগ্য। এ বিষয়ে যৌক্তিকতা নিচে প্রদর্শন করা হলোঃ উত্তম পরিকল্পনার বৈশিষ্ট্যগুলো হলোঃনির্দিষ্ট লক্ষ্য ও উদ্দেশ্য নিরবচ্ছিন্নতা,ত্রুটিমুক্ততা,মিতব্যয়িতা, সহজবোধ্যতা, নমনীয়তা, ভবিষ্যৎ দিক নির্দেশনা,সৃজনশীলতা, বুদ্ধিমত্তার প্রয়োগ, সম্পদের সুষ্ঠু ব্যবহার,বাস্তবমুখী, সমতা বিধান, গ্রহণযোগ্যতা,তথ্যনির্ভর,সমন্বয় সাধন,সামঞ্জস্যতা। উদ্দীপকের সেঞ্চুরি নিটিংওয়্যার দীর্ঘদিন ধরে সফলতার সাথে পণ্য উৎপাদন করে আসছে।তারা বরবরই তাদের লক্ষ্যমাত্রা অর্জন করে এসেছে। বর্তমানে তাদের সাপ্তাহিক একহাজার একক উৎপাদনের লক্ষ্যমাত্রা অর্জিত হয়েছে। কিন্তু গতমাসে কয়েকটি মেশিনে ত্রুটি দেখা দিলে সেগুলো পরিবর্তন করে নতুন মেশিন পুনঃস্থাপন করা হয়। সার্বিক দিক বিবেচনা করে সাপ্তাহিক এক হাজার এককের পরিবর্তে তা এক হাজার তিনশত এককে পুনঃনির্ধারণ করা হয়। এ থেকে বোঝা যায় যে, সেঞ্চুরি নিটিংওয়্যার প্রকৃতিগত দিক থেকে লক্ষ্যভিত্তিক পরিকল্পনা প্রণয়ন করেছে।যা একটি যৌক্তিক সিদ্ধান্ত। কারণ উত্তম পরিকল্পনার বৈশিষ্ট্যতেই উল্লেখ আছে নির্দিষ্ট লক্ষ্য ও উদ্দেশ্য আর লক্ষ্য ও উদ্দেশ্য বাস্তবায়নে নিরবচ্ছিন্নতা,ত্রুটিমুক্ততা থাকতে হবে। আর উদ্দীপকের সেঞ্চুরি নিটিংয়্যার নমনীয়তার বিষয়টি মাথায় রেখে তাদের সৃজনশীলতা ও বুদ্ধিমত্তার প্রকাশ ঘটিয়ে নতুন মেশিন পুনঃস্থাপন করছে এবং নতুন লক্ষ্যমাত্রা নির্ধারণ করে সম্পদের সুষ্ঠু ব্যবহারের প্রতি ধাবিত হয়েছে।যা একটি উত্তম পরিকল্পনার বাস্তবমুখী, গ্রহণযোগ্যতা নিশ্চিত করেছে।আর এসকল কাজের মাধ্যমে সর্বক্ষেত্রে সমন্বয়সাধন সম্ভব হয়েছে। তাই আমি মনে করি, উত্তম পরিকল্পনার বৈশিষ্ট্য অনুসারে নতুন একক গ্রহণযোগ্য।"
        }
      ]
    },
    {
      "number": "5",
      "uddipok": "একটি জনপ্রিয় ও প্রতিষ্ঠিত শ্যাম্পু উৎপাদনকারী প্রতিষ্ঠান তাদের পণ্য সারিতে নতুন একটি পণ্য যোগ করতে ইচ্ছুক এবং তারা বাজার যাচাই করে কন্ডিশনার বাজারজাতকরণ করার সিদ্ধান্ত গ্রহণ করেছে। প্রতিষ্ঠানটি বাজারে প্রবেশের কৌশল হিসেবে সরাসরি প্রতিষ্ঠানের নামে মিনিপ্যাক কন্ডিশনার অথবা Buy One Get One Free অর্থাৎ তাদের একটি মিনিপ্যাক শ্যাম্পুর সাথে একটি মিনিপ্যাক কন্ডিশনার বিনামূল্যে এক মাস বিক্রয়ের বিষয়টি নিয়ে যাচাই-বাছাই করছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "যে পরিকল্পনা একবার মাত্র ব্যবহারের উদ্দেশ্য প্রণীত হয়,তাকে একার্থক পরিকল্পনা বলে।"
        },
        {
          "label": "খ",
          "question": "",
          "explanation": "সঠিক পরিকল্পনার ওপর যেকোনো প্রতিষ্ঠানের সফলতা ও ব্যর্থতা নির্ভর করে।তাই প্রতিটি প্রতিষ্ঠানের জন্য একটি উত্তম পরিকল্পনা তৈরি করা আবশ্যক। উত্তম পরিকল্পনার বৈশিষ্ট্যগুলো হলোঃনির্দিষ্ট লক্ষ্য ও উদ্দেশ্য নিরবচ্ছিন্নতা,ত্রুটিমুক্ততা,মিতব্যয়িতা, সহজবোধ্যতা, নমনীয়তা, ভবিষ্যৎ দিক নির্দেশনা,সৃজনশীলতা, বুদ্ধিমত্তার প্রয়োগ, সম্পদের সুষ্ঠু ব্যবহার,বাস্তবমুখী, সমতা বিধান, গ্রহণযোগ্যতা,তথ্যনির্ভর,সমন্বয় সাধন,সামঞ্জস্যতা। এই বিষয়গুলো যদি কোনো প্রতিষ্ঠান সঠিকভাবে মেনে চলে এবং তদনুযায়ী প্রতিষ্ঠানের কার্যক্রম পরিচালনা করে তাহলে প্রতিষ্ঠানের ব্যয় ও অপচয় হ্রাস সম্ভব। তাই বলা যায়, উত্তম পরিকল্পনার ফলে ব্যয় ও অপচয় হ্রাস সম্ভব।"
        },
        {
          "label": "গ",
          "question": "",
          "explanation": "প্রতিষ্ঠানটি পরিকল্পনা প্রণয়নের \"পরীক্ষামূলক প্রয়োগ ও মূল্যয়নের\" ধাপে অবস্থান করছে।তা নিচে ব্যাখা করা হলোঃ পরীক্ষামূলক প্রয়োগ ও মূল্যায়ন পর্যায়ে পরিকল্পনার উপযুক্ততা বা নির্ভুলতা পরীক্ষা করা হয়। স্থায়ীভাবে গ্রহণ বা বর্জনের আগে একে পরীক্ষামূলকভাবে প্রয়োগ করা হয়।এতে পরিকল্পনাটি সফল বলে বিবেচিত হলে তা চূড়ান্ত করা হয়। অন্যাথায়, প্রয়োজনীয় সংশোধনী আনার চিন্তা করতে হয়। উদ্দীপকের একটি জনপ্রিয় ও শ্যাম্পু উৎপাদনকারী প্রতিষ্ঠান তাদের পণ্য সারিতে নতুন একটি পণ্য যোগ করতে ইচ্ছুক এবং তারা বাজার যাচাই করে কন্ডিশনার বাজারজাতকরণ করার সিদ্ধান্ত গ্রহণ করেছে। প্রতিষ্ঠানটি বাজারে প্রবেশের কৌশল হিসেবে তাদের একটি মিনিপ্যাক শ্যাম্পুর সাথে একটি মিনিপ্যাক কন্ডিশনার বিনামূল্যে এক মাস বিক্রয়ের বিষয়টি নিয়ে যাচাই বাছাই করছে। উদ্দীপকটি পর্যালোচনা করে বোঝা যাচ্ছে যে, প্রতিষ্ঠানটি পরিকল্পনা প্রণয়নের \"পরীক্ষামূলক প্রয়োগ ও মূল্যয়নের\" ধাপে অবস্থান করছে।কারণ উদ্দীপকের বিষয়বস্তুগুলো পরিকল্পনার প্রণয়নের \"পরীক্ষামূলক প্রয়োগ ও মূল্যয়নের ধাপের বিষয়বস্তুর সাথে অধিক সম্পর্কযুক্ত।"
        },
        {
          "label": "ঘ",
          "question": "",
          "explanation": "হ্যাঁ প্রতিষ্ঠানটি প্রতিযোগিতা মোকাবেলা করতে সক্ষম হবে।নিচে এ ব্যাপারে আমার মতামত তুলে ধরা হলোঃপ্রতিষ্ঠানটি বাজারে প্রবেশের জন্য প্রসারমূলক কার্যক্রম গ্রহণ করছে।যেকোনো পণ্যের প্রচারের জন্য বা বিক্রয় বৃদ্ধির জন্য প্রসারমূলক কার্যক্রম গ্রহণ করতে হয়।বিপণন প্রসারের হাতিয়ার সমূহ হলোঃ বিজ্ঞাপন, ব্যক্তিক বিক্রয়, জনসংযোগ, বিক্রয় প্রসার,প্রত্যক্ষ বা সরাসরি বিপণন।তন্মধ্যে উদ্দীপকের প্রতিষ্ঠানটি বিক্রয় প্রসার কার্যক্রম গ্রহণ করেছে।পণ্য বিক্রির পরিমাণ বাড়ানোর জন্য স্বল্পকালীন যে উদ্দীপনা মূলক পদক্ষেপ নেওয়া হয় তাকে বিক্রয় প্রসার বলে।বিক্রয় প্রসারের মাধ্যমে পণ্য, সেবা বা ধারণা বিক্রির জন্য প্রণোদনার ব্যবস্থা করা হয়।যেমনঃ একটি লুঙ্গি কিনলে সাথে বিনামূল্যে একটি রুমাল দেওয়া। একটি কিনলে সমজাতীয় বা অন্য আরেকটি পণ্য ফ্রি। উদ্দীপকের একটি জনপ্রিয় ও শ্যাম্পু উৎপাদনকারী প্রতিষ্ঠান তাদের পণ্য সারিতে নতুন একটি পণ্য যোগ করতে ইচ্ছুক এবং তারা বাজার যাচাই করে কন্ডিশনার বাজারজাতকরণ করার সিদ্ধান্ত গ্রহণ করেছে। প্রতিষ্ঠানটি বাজারে প্রবেশের কৌশল হিসেবে সরাসরি প্রতিষ্ঠানের নামে মিনিপ্যাক কন্ডিশনার অথবা Buy one get one free অর্থাৎ তাদের একটি মিনিপ্যাক শ্যাম্পুর সাথে একটি মিনিপ্যাক কন্ডিশনার বিনামূল্যে এক মাস বিক্রয়ের বিষয়টি নিয়ে যাচাই বাছাই করছে। সঠিকভাবে বিক্রয় প্রসার কার্যক্রম গ্রহণ করলে এবং পণ্যের গুণগত মানের সাথে দামের সামঞ্জস্যতা থাকলে তাহলে যে কোনো পণ্য বা সেবা অবশ্যই বাজারে একটি ইতিবাচক সাড়া ফেলবে এবং মুনাফা অর্জন করে প্রতিষ্ঠানের সম্পদ সর্বাধীকরণের কাজটি করতে পারবে। সবশেষে আমি বলতে পারি যে,প্রতিষ্ঠানটি যদি উপরিউক্ত বিক্রয় প্রসারের কাজ সঠিকভাবে করতে পারে তাহলে অবশ্যই প্রতিষ্ঠানটি প্রতিযোগিতা মোকাবেলা করতে সক্ষম হবে।"
        }
      ]
    },
    {
      "number": "6",
      "uddipok": "'X' একটি আর্থিক বিনিয়োগকারী প্রতিষ্ঠান। সেখানে বন্ধকি ঋণেরও ব্যবস্থা আছে। ঋণের কার্যক্রম ও দেশের প্রচলিত আইন সম্পর্কিত বিষয়ে প্রায়শই প্রতিষ্ঠানটিকে আইনি জটিলতা মোকাবিলা করতে হয়। এ প্রেক্ষিতে প্রতিষ্ঠানটির ব্যবস্থাপনা পরিচালক জনাব আবিরকে আইনি বিষয়ে সহায়তা প্রদান করার জন্য একজন আইনজীবী নিয়োগ করা হয়েছে। ফলে জনাব আবির যথাসময়ে সঠিক সিদ্ধান্ত গ্রহণ করতে পারছেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের পক্ষ থেকে কোনো সমস্যার সমাধান বা বিশেষ কোনো প্রশাসনিক দায়িত্বভার কোনো ব্যক্তি বা ব্যক্তিবর্গের ওপর দেওয়া হলে ঐ ব্যক্তিবর্গের ওপর দেওয়া হলে ঐ ব্যক্তিবর্গের সমষ্টিকে কমিটি বলে।"
        },
        {
          "label": "খ",
          "question": "",
          "explanation": "যে সংগঠন কাঠামোতে ক্ষমতা বা কতৃত্ব রেখা ব্যবস্থাপনার সর্বোচ্চ স্তর থেকে সরলরেখার মতো পর্যায়ক্রমে নিচের স্তরে নিয়োজিত কর্মীদের কাছে নেমে আসে তাকে সরলরৈখিক সংগঠন বলা হয়। সরলরৈখিক সংগঠন কাঠামো সহজ-সরল প্রকৃতির সংগঠন।বর্তমানকালের সম্প্রসারিত জটিল ব্যবসায়িক প্রেক্ষাপটে সরলরৈখিক সংগঠন যথোপযুক্ত নয়।বেশ কিছু প্রতিবন্ধকতার জন্য সরলরৈখিক জটিল ও বৃহদায়তন প্রতিষ্ঠানের অনুপযোগী। তাহলোঃ বিশেষায়নের অভাব,ক্ষমতা কেন্দ্রীভূতকরণ,কার্যভার বৃদ্ধি, দক্ষ কর্মকর্তার অভাব, স্বজনপ্রীতি ও তোষামোদি, প্রেষণার অভাব,নমনীয়তার অভাব,দক্ষ ব্যবস্থাপকের অভাব,যোগাযোগ সমস্যা, সংঘবদ্ধ প্রচেষ্টা সহযোগিতার অভাব।"
        },
        {
          "label": "গ",
          "question": "",
          "explanation": "X প্রতিষ্ঠানের সংগঠন কাঠামোর ধরণ হলো সরলরৈখিক ও পদস্থ কর্মী সংগঠন। তা নিচে ব্যাখা করা হলোঃ সরলরৈখিক নির্বাহীর কার্যভার লাঘব ও কার্যকরভাবে কর্মকান্ড পরিচালনার জন্য বিশেষজ্ঞ বা উপদেষ্টা কর্মী নিয়োগ করে যে সংগঠন কাঠামো তৈরি করা হয় তাকে সরলরৈখিক ও পদস্থ কর্মী সংগঠন বলে।এটি হলো সরলরৈখিক ও বিশেষজ্ঞ কর্মীর সমন্বিত রূপ।এ ধরনের সংগঠনে সরলরৈখিক কর্মকর্তাকে যথোপযুক্ত পরামর্শ ও উপদেশ দেওয়ার জন্য পদস্থ কর্মীদের উপদেষ্টা বা বিশেষজ্ঞ হিসেবে নিয়োগ করা হয়।এরূপ সংগঠনে উপদেষ্টাগণ শুধু উপদেশ বা পরামর্শ দিয়ে থাকেন।সিদ্ধান্ত নেওয়া বা আদেশ -নির্দেশ দেওয়ার ক্ষমতা তাদের থাকে না।এক্ষেত্রে সরলরৈখিক কর্মকর্তাগণই সমস্ত ব্যবস্থাপকীয় ক্ষমতার অধিকারী হয়ে থাকেন। উদ্দীপকের X একটি আর্থিক বিনিয়োগকারী প্রতিষ্ঠান। ঋণের কার্যক্রম ও দেশের প্রচলিত আইন সম্পর্কিত বিষয়ে প্রায়শই প্রতিষ্ঠানটিকে আইনি জটিলতা মোকাবিলা করতে হয়। এ প্রেক্ষিতে প্রতিষ্ঠানটির ব্যবস্থাপনা পরিচালক জনাব আবিরকে আইনি বিষয়ে সহায়তা প্রদান করার জন্য একজন আইনজীবী নিয়োগ করা হয়েছে। ফলে জনাব আবির যথাসময়ে সঠিক সিদ্ধান্ত গ্রহণ করতে পারছেন। উদ্দীপক এবং সরলরৈখিক ও পদস্থ কর্মী সংগঠন পর্যালোচনা করে দেখা যায় যে,দুইটি পক্ষ একই বিষয়ভিত্তিক পদ্ধতিতে প্রতিষ্ঠান পরিচালনা করছেন।তাই সবশেষে বলা যায়, X প্রতিষ্ঠানের সংগঠন কাঠামোর ধরণ হলো সরলরৈখিক ও পদস্থ কর্মী সংগঠন।"
        },
        {
          "label": "ঘ",
          "question": "",
          "explanation": "জনাব আবিরের দ্রুত সঠিক সিদ্ধান্ত গ্রহণে প্রতিষ্ঠানটি যে সকল সুবিধা পেতে পারে তা নিচে আলোচনা করা হলোঃ উদ্দীপকের X একটি আর্থিক বিনিয়োগকারী প্রতিষ্ঠান। ঋণের কার্যক্রম ও দেশের প্রচলিত আইন সম্পর্কিত বিষয়ে প্রায়শই প্রতিষ্ঠানটিকে আইনি জটিলতা মোকাবিলা করতে হয়। এ প্রেক্ষিতে প্রতিষ্ঠানটির ব্যবস্থাপনা পরিচালক জনাব আবিরকে আইনি বিষয়ে সহায়তা প্রদান করার জন্য একজন আইনজীবী নিয়োগ করা হয়েছে। ফলে জনাব আবির যথাসময়ে সঠিক সিদ্ধান্ত গ্রহণ করতে পারছেন।এরূপ দ্রুত সিদ্ধান্ত গ্রহণের মাধ্যমে সমন্বয় ও নিয়ন্ত্রণে সুবিধা পাবেন।যেকোনো সমস্যার দ্রুত সমাধান করতে পারবেন।বিশেষজ্ঞের তত্বাবধানে থাকার কারণে তিনিও সমস্যার ধরণ উপলব্ধি করে তদনুযায়ী সমাধানের কৌশল রপ্ত করতে পারবেন। প্রতিষ্ঠানটি নির্বিঘ্নে দ্রুততার সাথে পরিচালনা সম্ভব হবে।জনাব আবিরের দ্রুত সঠিক সিদ্ধান্ত গ্রহণে প্রতিষ্ঠানটি উপরিউক্ত সুবিধা পেতে পারে।"
        }
      ]
    },
    {
      "number": "7",
      "uddipok": "জনাব আকরাম পনেরো বছর পূর্বে পঞ্চাশ জন কর্মী নিয়ে একটি নির্মাণ প্রতিষ্ঠান গঠন করেন, যেখানে সরলরৈখিক সংগঠন কাঠামো থাকায় তার পরিচালনা করতে সহজ হয়। কিন্তু বর্তমানে তার শ্রমিক-কর্মী সংখ্যা যেমন বেড়েছে তেমন বেড়েছে তার কার্যভার ও কাজের পরিধি। পারিবারিক প্রয়োজনে এক সপ্তাহের অবকাশ প্রয়োজন হলে তার অবর্তমানে সিদ্ধান্ত গ্রহণ প্রক্রিয়া বিঘ্নিত হয়। এখন তিনি প্রতিষ্ঠানটিকে তিনটি প্রধান বিভাগে ভাগ করে তিনজন অভিজ্ঞ ও দক্ষব্যক্তিকে বিভাগীয় প্রধানের দায়িত্ব প্রদান করতে ইচ্ছুক।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "নির্দিষ্ট লক্ষ্য অর্জনে একাধিক ব্যক্তির সংঘবদ্ধতা এবং পারস্পরিক সম্পর্ক নির্ধারণ করার কাঠামোবদ্ধ ও প্রাতিষ্ঠানিক রূপকে সংগঠন বলে।"
        },
        {
          "label": "খ",
          "question": "",
          "explanation": "প্রতিষ্ঠানের বিভিন্ন বিভাগ, উপবিভাগ, ও কর্মীদের মধ্যে পারস্পরিক সম্পর্কের ধরণ বা প্যাটার্নকে সংগঠন কাঠামো বলে।সংগঠন কাঠামোতে প্রতিষ্ঠানের উপর থেকে নিচ পর্যন্ত কর্মীর অবস্থান, পদ,বিভাগ, ও উপবিভাগ সম্পর্কে জানা যায়। এতে কে কার অধীনস্থ, সে বিষয়ে ধারণা পাওয়া যায়। তাছাড়া কর্মীদের কতৃত্ব প্রবাহ বিষয়েও জানা যায়। এতে প্রতিষ্ঠান লোকবলের সুশৃঙ্খল পদায়নের জন্য প্রতিষ্ঠান সঠিকভাবে পরিচালনা করা যায়। এসব কারণেই মূলত সংগঠন কাঠামো নির্ধারণ প্রয়োজন।"
        },
        {
          "label": "গ",
          "question": "",
          "explanation": "উদ্দীপকে বর্ণিত সংগঠন কাঠামোর কার্যভার বৃদ্ধি ও বিশেষায়নের সীমাবদ্ধতার কারণে মি.আকরাম সঙ্কটের সম্মুখীন হয়েছেন।তা নিচে ব্যাখা করা হলোঃ উদ্দীপকের মি. আকরামের সংগঠনটি সরলরৈখিক সংগঠন। এই সংগঠনটি ছোট পরিসরের জন্য উপযুক্ত এবং তাতে পরিচালনাও সহজ হয়।কিন্তু লোকবল বাড়লে এবং কাজের পরিধি বাড়লে সরলরৈখিক সংগঠনে বেশ সমস্যা দেখা দেয় যেমনঃ বিশেষায়নের অভাব, ক্ষমতা কেন্দ্রীভূতকরণ, কার্যভার বৃদ্ধি, দক্ষ কর্মকর্তার অভাব, স্বজনপ্রীতি ও তোষামোদি,প্রেষণার অভাব,নমনীয়তার অভাব,দক্ষ ব্যবস্থাপকের অভাব সহ নানাবিধ সীমাবদ্ধতা। উদ্দীপকের মি.আকরাম পঞ্চাশ বছর পূর্বে পঞ্চাশ জন কর্মী নিয়ে একটি নির্মাণ প্রতিষ্ঠান নির্মাণ করেন।যেখানে সরলরৈখিক সংগঠন কাঠামো থাকায় তার পরিচালনা করতে সুবিধা হয়।কিন্তু বর্তমানে তার শ্রমিক সংখ্যা বৃদ্ধি পাওয়ায় এবং তার কার্যভার ও কাজের পরিধি বেড়েছে। পারিবারিক প্রয়োজনে এক সপ্তাহের অবকাশ প্রয়োজন হলে তার অবর্তমানে সিদ্ধান্ত গ্রহণ প্রক্রিয়া বিঘ্নিত হয়।এমন সমস্যা সৃষ্টি হওয়ার মূল কারণ হলো কার্যভার বৃদ্ধি এবং বিশেষায়নের অভাব। প্রতিষ্ঠানের কর্মীরা শুধু মি. আকরামের কথানুযায়ী কাজ সম্পন্ন করছে। তারা কখনো বিশেষায়নের আওতায় আসেনি।তারা বিশেষায়িত হলে কোন কাজ কিভাবে করতে হবে এবং কোনো সমস্যায় পড়লে সুষ্ঠু সমাধান জানতো এবং জটিল পরিস্থিতি মোকাবিলা করতে পারতো। মূলত উদ্দীপকে বর্ণিত সংগঠন কাঠামোর কার্যভার বৃদ্ধি ও বিশেষায়নের সীমাবদ্ধতার কারণে মি.আকরাম সঙ্কটের সম্মুখীন হয়েছেন।"
        },
        {
          "label": "ঘ",
          "question": "",
          "explanation": "হ্যাঁ মি. আকরামের গৃহীত সর্বশেষ পদক্ষেপ তার প্রতিষ্ঠানের উন্নয়নে ভূমিকা রাখতে সক্ষম। নিচে যুক্তিসহ উপস্থাপন করা হলোঃ মি. আকরামের গৃহীত শেষ পদক্ষেপ হলো কার্যভিত্তিক সংগঠন। প্রতিষ্ঠানের কার্যাবলিকে সমজাতীয়তার ভিত্তিতে বিভিন্ন বিভাগে বিভক্ত করে প্রত্যেক বিভাগে একজন বিশেষজ্ঞ ব্যক্তিকে দায়িত্ব অর্পন করা হলে যে সংগঠনের তৈরি হয় তাকে কার্যভিত্তিক সংগঠন বলে।বিশেষজ্ঞদের বিভিন্ন বিভাগের বিভাগীয় প্রধান হিসেবে সরলরৈখিক কাজ সম্পাদনের দায়িত্ব দেওয়ার মাধ্যমেই কার্যভিত্তিক সংগঠন তৈরি করা হয়।বর্তমানে মি. আকরামের প্রতিষ্ঠানে শ্রমিক সংখ্যা বৃদ্ধি পাওয়ায় এবং তার কার্যভার ও কাজের পরিধি বেড়েছে। পারিবারিক প্রয়োজনে এক সপ্তাহের অবকাশ প্রয়োজন হলে তার অবর্তমানে সিদ্ধান্ত গ্রহণ প্রক্রিয়া বিঘ্নিত হয়।এখন তিনি প্রতিষ্ঠানটিকে তিনটি প্রধান বিভাগে ভাগ করে তিনজন অভিজ্ঞ ও দক্ষ ব্যক্তিকে বিভাগীয় প্রধানের দায়িত্ব প্রদান করতে ইচ্ছুক। মি. আকরামের কার্যভিত্তিক সংগঠন প্রতিষ্ঠার মাধ্যমে তিনি বেশ কিছু সুবিধা পাবেন।তন্মধ্যে শ্রমিকদের দক্ষতা বৃদ্ধি, বিশেষজ্ঞতার নীতি বাস্তবায়ন,কর্মীগণকে সুবিধা প্রদান,মিতব্যয়ীতা অর্জন,উৎপাদন বৃদ্ধি,পণ্যের গুণগত মান বৃদ্ধি, নমনীয়তা বৃদ্ধি এবং ব্যয় হ্রাস। এই সকল সুবিধা প্রাপ্ত হয়ে মি. আকরামের প্রতিষ্ঠান পরিচালিত হলে নিঃসন্দেহে উন্নয়ন করবে। তাই বলা যায়, আকরামের গৃহীত সর্বশেষ পদক্ষেপ তার প্রতিষ্ঠানের উন্নয়নে ভূমিকা রাখতে সক্ষম।"
        }
      ]
    },
    {
      "number": "8",
      "uddipok": "জনাব আরমানের অবসর গ্রহণের পর তার ব্যবসায় প্রতিষ্ঠানের দায়িত্ব তার দুই ছেলে জনাব সাইফ ও জনাব সিয়াম গ্রহণ করেন এবং বাবার পরামর্শে ভালোভাবে পরিচালনা করছেন। সম্প্রতি প্রতিষ্ঠানটির একজন সহকারী ব্যবস্থাপক অবসরে গেলে পদটি শূন্য হয়। জনাব সিয়ামের অনুরোধে তার শ্যালক জনাব আরমানকে জনাব সাইফ উক্ত পদে নিয়োগ দান করেন। কিন্তু তার কর্মদক্ষতা নিয়ে দুজনেই চিন্তিত। তাই জনাব আরমানকে একজন দক্ষ ব্যবস্থাপকের অধীনে ছয় মাস প্রশিক্ষণে রেখে স্থায়িভাবে নিয়োগ দিতে তারা একমত হলেন।",
      "tag": "MB 22,ISCM 23",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে কর্মরত কর্মীর বর্তমান পদ থেকে মর্যাদা,ক্ষমতা,দায়িত্ব এবং সুযোগ-সুবিধাদি বাড়িয়ে উচ্চতর পদে পদায়ন করার প্রক্রিয়াকে পদোন্নতি বলে।"
        },
        {
          "label": "খ",
          "question": "",
          "explanation": "যে প্রক্রিয়ায় চাকরীপ্রার্থীদের মধ্যে থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয় তাকে কর্মী নির্বাচন বলে। এ প্রক্রিয়ায় বিভিন্ন ধাপে লিখিত,মৌখিক, ও বুদ্ধিমত্তার পরীক্ষার মাধ্যমে চাকরিপ্রার্থীদের যোগ্যতা যাচাই -বাছাই করা হয়।কোনো ধাপে কোনো প্রার্থী অকৃতকার্য হলে তাকে বাদ দেওয়া হয়।এভাবে কর্মী নির্বাচনের প্রতিটি ধাপেই কৃতকার্যদের রেখে অকৃতকার্য কর্মীদের বাদ দেওয়া হয।এজন্যই কর্মী নির্বাচনকে নেতিবাচক প্রক্রিয়া বলা হয়।"
        },
        {
          "label": "গ",
          "question": "",
          "explanation": "প্রতিষ্ঠানটিতে অভ্যন্তরীণ উৎস থেকে কর্মী সংগ্রহ করা হয়েছে।তা নিচে ব্যাখা করা হলোঃ প্রতিষ্ঠানে নিয়োজিত বা কর্মরত কর্মীদের মধ্যে থেকে বা তাদের মাধ্যমে বা তাদের পরিচয়ে কোনো কর্মী সংগ্রহ করাকে অভ্যন্তরীণ উৎস বলে।অভ্যন্তরীণ উৎসের উপাদানগুলো হলোঃ পদোন্নতি, বদলি ও পদাবনতি, কর্মরত কর্মীদের সুপারিশ, সংশ্লিষ্ট বিভাগের সুপারিশ, শ্রমিক সংঘের সুপারিশ। উদ্দীপকের প্রতিষ্ঠানটিতে সম্প্রতি একজন সহকারী ব্যবস্থাপক অবসরে গেলে পদটি শূন্য হয়। জনাব সিয়ামের অনুরোধে তার শ্যালক জনাব আরমানকে জনাব সাইফ উক্ত পদে নিয়োগ দান করেন। এক্ষেত্রে প্রতিষ্ঠানটির কর্মী সংগ্রহের জন্য অভ্যন্তরীণ উৎসের \"কর্মরত কর্মীদের সুপারিশের উপাদানটি গ্রহণ করেছে।কোনো প্রতিষ্ঠান কর্মী সংগ্রহের জন্য অভ্যন্তরীণ এবং বাহ্যিক উৎসের বিভিন্ন উপাদান থেকে কর্মী সংগ্রহ করতে পারে। যেমনটি উদ্দীপকের প্রতিষ্ঠানটি অভ্যন্তরীণ উৎসের কর্মরত কর্মীদের মাধ্যমে কর্মী সংগ্রহ করেছে।"
        },
        {
          "label": "ঘ",
          "question": "",
          "explanation": "জনাব আমানের জন্য কাজের মাধ্যমে প্রশিক্ষণ পদ্ধতির \"প্রবেশনা পদ্ধতি'' উত্তম।তা নিচে যুক্তিসহ বর্ণনা করা হলো।প্রতিষ্ঠানে কর্মরত ও নতুন নিয়োগপ্রাপ্ত কর্মীদের ভালোভাবে প্রশিক্ষণ দেওয়া হলে তাদের মাধ্যমে প্রত্যাশিত কার্যফল লাভ করা যায়। কাজ সম্পাদনে কর্মীদের আগ্রহ, দক্ষতা ও গুণগত মান উন্নয়নের জন্য সঠিক পদ্ধতিতে প্রশিক্ষণ কর্মসূচি নেওয়া দরকার। উদ্দীপকের জনাব আমান একজন নতুন নিয়োগপ্রাপ্ত সহকারী ব্যবস্থাপক।তার কর্মদক্ষতা নিয়ে ঊর্ধ্বতনেরা চিন্তিত। তাই জনাব আরমানকে একজন দক্ষ ব্যবস্থাপকের অধীনে ছয় মাস রেখে স্থায়ীভাবে নিয়োগ দিতে তারা তারা একমত। এক্ষেত্রে জনাব আমানের জন্য প্রবেশনা পদ্ধতি উত্তম হবে। প্রশিক্ষণার্থীকে অত্যান্ত দক্ষ ও অভিজ্ঞ নির্বাহি বা বিশেষজ্ঞের অধীনে রেখে পেশাগত বিষয়ে হাতে কলমে শিক্ষাদান করাকে প্রবেশনা পদ্ধতি বলে।এটি একটি অনানুষ্ঠানিক পদ্ধতি। তাত্বিকভাবে অর্জিত জ্ঞানের বাস্তব প্রয়োগ শেখানোর জন্য প্রবেশনা পদ্ধতি ব্যবহার করা হয়।এতে সংশ্লিষ্ট শিক্ষার্থী বা প্রশিক্ষণার্থীর ব্যবহারিক জ্ঞানের প্রসার হয়।"
        }
      ]
    },
    {
      "number": "9",
      "uddipok": "বিক্রয় বিভাগের বিভাগীয় প্রধান জনাব জাহিন মনে করেন কর্মীদের প্রয়োজনীয় সুযোগ-সুবিধা প্রদান করা হলে কর্মীরা স্বতঃস্ফুর্তভাবে কাজে অংশগ্রহণ করে। তাই তিনি কর্মীদের সাথে সম্পর্ক স্বাভাবিক রেখে কাজ করতে পছন্দ করেন। আবার উৎপাদন বিভাগের বিভাগীয় প্রধান জনাব রিফাত কর্মীদের সমসময় কিছুটা চাপে রেখে তাদের কাছ থেকে কাজ আদায় করেন। তিনি মনে করেন কর্মীদের চাপে রাখলে তারা মনোযোগ দিয়ে কাজ করে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "সদস্যদের প্রভাবিত করে তাদের সর্বাধিক সামর্থ প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "",
          "explanation": "সদস্যদের প্রভাবিত করে তাদের সর্বাধিক সামর্থ প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।নেতৃত্ব হলো এমন একটি কৌশল, যার মাধ্যমে অধীনস্থ কর্মীরা আস্থার সাথে স্বতঃস্ফূর্ত প্রাতিষ্ঠানিক লক্ষ্য অর্জনে নিয়োজিত হয়।ব্যবস্থাপক তথা নেতাকে ঘিরেই প্রতিষ্ঠানের যাবতীয় কাজ সম্পাদিত হয়।সঠিক নেতৃত্বের ওপরই নির্ভর করে প্রাতিষ্ঠানিক সাফল্য। একজন নেতা অন্যান্যদের সাথে দলীয় প্রচেষ্টা জোড়দারকরণ,সহযোগিতা বৃদ্ধি, ঐক্য সৃষ্টি, লক্ষ্য অর্জনে সহায়তা, সুষ্ঠু সমন্বয়, দক্ষতা বৃদ্ধি, উৎসাহ সৃষ্টি এবং পরিবর্তনে সহায়তা করে।তার জন্যই ব্যবস্থাপনায় নেতৃত্ব গুরুত্বপূর্ণ।"
        },
        {
          "label": "গ",
          "question": "",
          "explanation": "জনাব জাহিন বিক্রয় বিভাগের বিভাগীয় প্রধান হিসেবে তার অধীনস্থ কর্মীদের সাথে বন্ধুত্বপূর্ণ সম্পর্ক বজায় রেখে কাজ করতে আগ্রহী। তিনি বিশ্বাস করেন, কর্মীদের প্রয়োজনীয় সুযোগ-সুবিধা দিলে তারা স্বতঃস্ফুর্তভাবে কাজে অংশগ্রহণ করে। তার এই দৃষ্টিভঙ্গি কর্মীদের প্রতি ইতিবাচক মনোভাব এবং অংশগ্রহণমূলক নেতৃত্বের ইঙ্গিত দেয়। জনাব জাহিনের এই নেতৃত্বের ধরনকে গণতান্ত্রিক নেতৃত্ব (Democratic Leadership) বলা হয়। গণতান্ত্রিক নেতারা কর্মীদের মতামত ও অনুভূতিকে গুরুত্ব দেন এবং তাদেরকে কাজের প্রতি উৎসাহিত করার জন্য সহায়ক পরিবেশ তৈরি করেন। তারা চাপে না রেখে উৎসাহ, সহযোগিতা এবং সুযোগ-সুবিধার মাধ্যমে কর্মীদের কাজ করাতে উদ্বুদ্ধ করেন। গণতান্ত্রিক নেতৃত্বের অধীনে কর্মীরা নিজেদের কাজের প্রতি দায়িত্বশীলতা অনুভব করে এবং সিদ্ধান্ত গ্রহণে অংশগ্রহণের সুযোগ পায়। জনাব জাহিন যখন কর্মীদের সাথে স্বাভাবিক সম্পর্ক বজায় রেখে সুযোগ-সুবিধা প্রদান করেন, তখন এটি প্রমাণ করে যে তিনি গণতান্ত্রিক দৃষ্টিভঙ্গি অনুসরণ করেন। ফলে তার নেতৃত্ব কর্মীদের মধ্যে আত্মপ্রত্যয় ও কাজের প্রতি উৎসাহ সৃষ্টি করে, যা একটি কার্যকর নেতৃত্বের অন্যতম বৈশিষ্ট্য।"
        },
        {
          "label": "ঘ",
          "question": "",
          "explanation": "না,জনাব রিফাতের মাঝে একজন আদর্শ নেতার গুণাবলি বিদ্যমান না।সে ব্যাপারে নিচে যুক্তি প্রদর্শন করা হলোঃ উৎপাদন বিভাগের বিভাগীয় প্রধান জনাব রিফাত সবসময় কর্মীদের সবসময় কিছুটা চাপে রেখে তাদের কাছ থেকে কাজ আদায় করেন।তিনি মনে করেন কর্মীদের চাপে রাখলে তারা মনোযোগ দিয়ে কাজ করে।জনাব রিফাতের কাজের মাধ্যমে এবং ভাবনার দ্বারা বোঝা যাচ্ছে তিনি নেতিবাচক নেতৃত্ব দিয়ে থাকেন।এ ধরনের নেতৃত্বে নেতা তার অধীনস্থ কর্মীদের ভয়-ভীতি দেখিয়ে অথবা শাস্তি দেওয়ার মাধ্যমে জোর পূর্বক কাজ করিয়ে থাকেন।এটি সাময়িকভাবে কার্যকর হলেও এর ফলে অনেক সময় কর্মীদের মনোবল ও কাজের প্রতি আগ্রহ কমে যায়। একজন আদর্শ নেতা হতে হলে তার কিছু বিশেষ গুণ থাকতে হয়।যেমনঃ নির্ভরযোগ্যতা,নৈতিক চরিত্র,দূরদৃষ্টি, ইচ্ছা শক্তি, জ্ঞানসম্পন্ন হতে হয় এর বাইরেও তার পেশাভিত্তিক, মানসিক, শারীরিক এবং নৈতিক গুণ থাকতে হয়।যার মাধ্যমে একজন নেতা দূরদর্শীতা সম্পন্ন হয়ে যেকোনো কঠিন পরিস্থিতিতে বুদ্ধিমত্তার প্রয়োগ ঘটিয়ে একটি সঠিক সিদ্ধান্ত নেওয়ার ক্ষমতা রাখবে এবং ঝুঁকি নিয়ে সাহসিকতার পরিচয় দিবেন। অধীনস্থদের প্রভাবিত করে নেতার কারিগরি জ্ঞান, শিক্ষা ও অভিজ্ঞতা এবং সাংগঠনিক জ্ঞান কাজে লাগিয়ে প্রতিষ্ঠানের লক্ষ্য অর্জন করতে হয়।কিন্তু উদ্দীপকের জনাব রিফাতের মাঝে একজন আদর্শ নেতার গুণাবলি বিদ্যমান নেই। কারণ তিনি নেতিবাচকভাবে কর্মীদের দিয়ে কাজ করিয়ে নেন।"
        }
      ]
    },
    {
      "number": "10",
      "uddipok": "বিদেশ থেকে উচ্চ শিক্ষা গ্রহণ করে দেশে ফিরে জনাব জাহিদ অই গ্রপে যোগদান করেন। তিনি কর্মীদের সাথে আলোচনার মাধ্যমে তাদের মতামতকে গুরুত্ব প্রদান করে সিদ্ধান্ত গ্রহণ করে তাদের নির্দেশনা প্রদান করেন। তিনি মনেকরেন কর্মীদের মতামতকে গুরুত্ব দিলে তারা আরও আগ্রহী হয়ে কাজে অংশগ্রহণ করবে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "সিদ্ধান্ত গ্রহণে যখন অধস্তনদের মতামতকে গ্রাহ্য না করে নেতা এককভাবে সিদ্ধান্ত নেন, তখন তাকে স্বৈরতান্ত্রিক নেতৃত্ব বলে।"
        },
        {
          "label": "খ",
          "question": "",
          "explanation": "যে নেতৃত্বে নেতা অধস্তনদের সাথে আলাপ -আলোচনা, পরামর্শ করে কাজ পরিচালনা করেন তাকে গণতান্ত্রিক নেতৃত্ব বলে। এক্ষেত্রে নেতা সব ক্ষমতা নিজের হাতে কেন্দ্রীভূত না রেখে প্রয়োজনীয় কতৃত্ব অধীনস্থদের কাছে দিয়ে দেন।তাছাড়া সিদ্ধান্ত নেওয়ার ক্ষেত্রে অধীনস্থদের সঙ্গে আলাপ আলোচনা করেন। যার কারণে নেতার প্রতি তাদের ইতিবাচক ধারণা সৃষ্টি হয়। ফলে এরূপ নেতৃত্বের প্রতি অধীনস্থরা সন্তুষ্ট থাকেন।এতে কর্মীদের কাজের প্রতি মনোবল বেড়ে যায় এবং তারা সর্বোচ্চ সামর্থ দিয়ে লক্ষ্য অর্জনের চেষ্টা করেন।এজন্যই বলা হয় গণতান্ত্রিক নেতৃত্বই উত্তম"
        },
        {
          "label": "গ",
          "question": "",
          "explanation": "জনাব জাহিদ পরামর্শমূলক নির্দেশনা প্রদান করেন।তা নিচে ব্যাখা করা হলোঃ অধস্তনদের সাথে আলাপ আলোচনা করে বা পরামর্শ করে নির্দেশনার বিষয়বস্তু নির্ধারণ ও কার্যকর করার প্রক্রিয়াকে পরামর্শমূলক নির্দেশনা বলে। এ নির্দেশনায় অনুসারীদের অংশগ্রহণ থাকার কারণে তারা সহযোগিতামূলক মনোভাব পোষণ করে এবং তা বাস্তবায়নের জন্য সর্বোচ্চ চেষ্টা করে থাকেন।আধুনিক ব্যবস্থাপনায় এরূপ নির্দেশনাকে সর্বোচ্চ গুরুত্ব দেওয়া হয়। উদ্দপকের জনাব জাহিদ বিদেশ থেকে উচ্চ শিক্ষা গ্রহণ করে দেশে ফিরে AB গ্রুপে যোগদান করেন।তিনি কর্মীদের সাথে আলোচনার মাধ্যমে তাদের মতামতকে গুরুত্ব প্রদান করে সিদ্ধান্ত গ্রহণ করে তাদের নির্দেশনা প্রদান করেন। উদ্দীপকের আলোচনার বিষয়বস্তু এবং পরামর্শমূলক নির্দেশনার বিষয়বস্তু একই। তাই সকল আলোচনা শেষে বলা যায় যে,জনাব জাহিদ পরামর্শমূলক নির্দেশনা প্রদান করেন।"
        },
        {
          "label": "ঘ",
          "question": "",
          "explanation": "না, পরামর্শমূলক নির্দেশনা সকল প্রতিষ্ঠানে সুফল বয়ে নিয়ে আসেনা।এ বিষয়ে নিচে মতামত তুলে ধরা হলোঃ একেক প্রতিষ্ঠান একেক রকমের কৌশল অবলম্বন করে থাকে।যেই প্রতিষ্ঠানের জন্য যে কৌশল কার্যকরী সেই কৌশল ব্যবহার করা উচিত। তবে আধুনিক ব্যবস্থাপনায় পরামর্শমূলক নির্দেশনাকে সর্বোচ্চ গুরুত্ব দেওয়া হয়। কিন্তু পরামর্শমূল নির্দেশনা সকল প্রতিষ্ঠানে সুফল নাও বয়ে আনতে পারে। কারণ পরামর্শমূলক নির্দেশনার কিছু সীমাবদ্ধতাও রয়েছে। ক)অবাধ্যতা সৃষ্টিঃকর্মীদের অবাধ্য আচরণ প্রদর্শনের আশঙ্কা পরামর্শমূলক নির্দেশনার প্রধান অসুবিধা। খ)সময় অপচয়ঃ এটি একটি সময়সাপেক্ষ পদ্ধতি। গ) সিদ্ধান্ত গ্রহণে জটিলতাঃ অনেক সময় অধীনস্থদের সাথে আলাপ -আলোচনার ক্ষেত্রে অনেক অপ্রয়োজনীয় বিষয়ের অবতারণা হয়।এর ফলে সঠিক সিদ্ধান্তে পৌঁছানো কঠিন হয়ে পড়ে। ঘ) বিরূপ ধারণাঃ পরামর্শমূলক সিদ্ধান্ত অবলম্বনের ফলে কর্মীরা অনেক সময় নির্বাহীকে অদক্ষ হিসেবে বিবেচনা করে। ঙ)অধীনস্থদের অযোগ্যতাঃঅধীনস্থদের অযোগ্যতা পরামর্শমূলক নির্দেশনা কার্যকর হওয়ার ক্ষেত্রে একটি প্রধান সমস্যা হয়ে দাঁড়ায়। চ)ব্যয়বহুলঃপরামর্শমূলক নির্দেশনা একটি ব্যয়বহুল পদ্ধতি। ছ)তথ্য ফাঁসঃ পরামর্শমূলক নির্দেশনার প্রক্রিয়াগত সুযোগে প্রতিষ্ঠানের অনেক গুরুত্বপূর্ণ তথ্য ফাঁস হয়ে যেতে পারে। উপরিউক্ত কারণগুলোর জন্য পরামর্শমূলক নির্দেশনা সকল প্রতিষ্ঠানে সুফল বয়ে নিয়ে আসেনা।"
        }
      ]
    },
    {
      "number": "11",
      "uddipok": "বিক্রয় বিভাগের বিভাগীয় প্রধান তার অধীনস্থ সকল কর্মীকে তাদের মাসিক একটি টার্গেট স্থির করে দেন এবং প্রতি সপ্তাহে তাদের কাজের অগ্রগতি পর্যবেক্ষণ করেন। এ সপ্তাহে তিনি লক্ষ করলেন জনাব মাসুদ তার লক্ষ্যমাত্রা থেকে পিছিয়ে আছেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "পরিকল্পনা অনুযায়ী প্রতিষ্ঠানের সব কাজ সম্পন্ন হচ্ছে কিনা,তা যাচাই করা এবং কোনো প্রকার গরমিল পাওয়া গেলে তা সংশোধন করার উপায়কে নিয়ন্ত্রণ বলে।"
        },
        {
          "label": "খ",
          "question": "",
          "explanation": "নিয়ন্ত্রণ প্রক্রিয়ার একটি বৈশিষ্ট্য হলো নিরবচ্ছিন্নতা। পরিবর্তনশীল পরিবেশ, পরিস্থিতি, সাংগঠনিক কোনো পরিবর্তন, উদ্দেশ্য পরিবর্তন প্রভৃতি কারণে বার বার পরিকল্পনায় পরিবর্তন আনতে হয়।এর সাথে সাথে নিয়ন্ত্রণ প্রক্রিয়াতেও পরিবর্তন আনতে হয়।তাই সঠিক নিয়ন্ত্রণ ব্যবস্থার জন্য নিয়ন্ত্রণ প্রক্রিয়া অবিরাম ও নিরবচ্ছিন্ন হওয়া আবশ্যক। আর একারণেই 'নিয়ন্ত্রণ একটি অবিরাম প্রক্রিয়া'।"
        },
        {
          "label": "গ",
          "question": "",
          "explanation": "জনাব মাসুদ নিয়ন্ত্রণের যে ধাপে রয়েছেন তার পরবর্তী ধাপ হলো বিচ্যুতির কারণ শনাক্তকরণ। তা নিচে ব্যাখা করা হলোঃ নির্ধারিত আদর্শমানের সাথে সম্পাদিত প্রকৃত কার্যফলের সাথে তুলনা করে যে পার্থক্য বের হয়, তাকে বিচ্যুতি বলে।নিয়ন্ত্রণের এ পর্যায়ে আদর্শমানের সাথে প্রকৃত কার্যফলের তুলনা করে বিচ্যুতি পাওয়া গেলে তার কারণ শনাক্ত করা হয়।অনেক কারণেই বিচ্যুতি সৃষ্টি হতে পারে।যেমনঃ যন্ত্রপাতির ত্রুটি,কর্মচারীদের বেশি অনুপস্থিতি ও অদক্ষতা, নিম্নমানের কাঁচামাল, প্রশিক্ষণের অভাব,অনুন্নত প্রযুক্তির ব্যবহার ও আর্থিক সীমাবদ্ধতা। উদ্দীপকের বিক্রয় বিভাগের বিভাগীয় প্রধান তার অধীনস্থ সকল কর্মীকে মাসিক একটি টার্গেট স্থির করে দেন এবং প্রতি সপ্তাহে তাদের কাজের অগ্রগতি পর্যবেক্ষণ করেন। এ সপ্তাহে তিনি লক্ষ্য করলেন জনাব মাসুদ তার লক্ষ্যমাত্রা থেকে পিছিয়ে আছেন। এখানে মাসুদের কার্যফলকে আদর্শমানের সাথে তুলনা করেই তার কাজের বিচ্যুতি জানা গেছে।কিন্তু তার কাজের বিচ্যুতি এখনও জানা যায় যে প্রকৃতপক্ষে কোন কারণে জনাব মাসুদের কাজে বিচ্যুতি হয়েছে। তাই সবশেষে বলা যায় যে,জনাব মাসুদ নিয়ন্ত্রণের যে ধাপে রয়েছেন তার পরবর্তী ধাপ হলো বিচ্যুতির কারণ শনাক্তকরণ।"
        },
        {
          "label": "ঘ",
          "question": "",
          "explanation": "বিক্রয় বিভাগের বিভাগীয় প্রধান সংশোধনমূলক ব্যবস্থা গ্রহণ করে জনাব মাসুদকে লক্ষ্য অর্জনে সহায়তা করতে পারেন।এ ব্যাপারে আমার মন্তব্য নিচে তুলে ধরা হলোঃ নিয়ন্ত্রণ প্রক্রিয়ার সর্বশেষ পর্যায়ে চিহ্নিত বিচ্যুতি বা ভুল -ত্রুটি সংশোধনের জন্য প্রয়োজনীয় পদক্ষেপ নেওয়া হয়। যেসব কারণে ভুল-ত্রুটি বা বিচ্যুতি হয়েছে,সেসব কারণ দূর করার জন্য ব্যবস্থা নিতে হয়।প্রয়োজনে পরিকল্পনাকে নতুন করে সাজাতে হয়।পাশাপাশি সংগঠিতকরণ,কর্মীসংস্থান, নির্দেশনা, সমন্বয় সাধন, প্রেষণা দেওয়া এমনকি নিয়ন্ত্রণ প্রক্রিয়াতেও পরিবর্তনের প্রয়োজন হতে পারে।উদ্দীপকের বিক্রয় বিভাগের বিভাগীয় প্রধান তার অধীনস্থ সকল কর্মীকে মাসিক একটি টার্গেট স্থির করে দেন এবং প্রতি সপ্তাহে তাদের কাজের অগ্রগতি পর্যবেক্ষণ করেন। এ সপ্তাহে তিনি লক্ষ্য করলেন জনাব মাসুদ তার লক্ষ্যমাত্রা থেকে পিছিয়ে আছেন। তাই বিক্রয় বিভাগের বিভাগীয় প্রধান সংশোধনমূলক ব্যবস্থা গ্রহণ করে জনাব মাসুদকে লক্ষ্য অর্জনে সহায়তা করতে পারেন।"
        }
      ]
    }
  ]
}