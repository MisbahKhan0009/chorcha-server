{
  "title": "চট্টগ্রাম বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "কাজের প্রতি স্বতঃস্ফূর্তভাবে কর্মীদের অনুপ্রাণিত বা উৎসাহিত করার প্রক্রিয়াকে প্রেষণা বলে।"
        },
        {
          "label": "খ",
          "question": "",
          "explanation": "যে স্তরে প্রতিষ্ঠানের লক্ষ্য ও নীতিমালা নির্ধারণ, পরিকল্পনা প্রণয়ন এবং নির্বাহীর কাজ নির্ধারণ করা হয় তাকে প্রশাসন বলে। মানুষ কোনো কাজ করার আগে চিন্তা করে। মস্তিষ্ক ছাড়া এ চিন্তা করা যায় না। প্রশাসনও প্রতিষ্ঠানের পরিকল্পনা, নীতিমালা ও লক্ষ্য নির্ধারণের জন্য গভীরভাবে চিন্তা-ভাবনা করে। এই কারণে প্রশাসনকে ব্যবস্থাপনার মস্তিষ্কের সাথে তুলনা করা হয়।"
        },
        {
          "label": "গ",
          "question": "",
          "explanation": "উদ্দীপকে 'ক' চিহ্নিত স্থানে ব্যবস্থাপনার 'সংগঠন' কাজটি করা হয়। পরিকল্পনা বাস্তবায়নের জন্য উপকরণাদিকে সংগঠিত ও কাজে লাগানোর উপযোগী করা সংগঠনের কাজ। এর মাধ্যমে পরিকল্পনা অনুযায়ী প্রতিষ্ঠানের কাজকে ভাগ করা হয়। প্রতিটি কাজের জন্য কর্মীর দায়িত্ব ও ক্ষমতা নির্দিষ্ট করা হয়। এতে প্রতিটি বিভাগ ও উপবিভাগের কাজ পারস্পরিকভাবে যুক্ত থাকে। উদ্দীপকে ব্যবস্থাপনা চক্র চিত্রের মাধ্যমে দেখানো হয়েছে। এর 'ক' চিহ্নিত স্থানের কাজটি অনুপস্থিত। এটি পরিকল্পনার পরে সম্পাদন করা হয়। এক্ষেত্রে পরিকল্পনার নীতি ও সিদ্ধান্ত বাস্তবে রূপ দেয় এ কাজটি। এটির মাধ্যমে প্রতিষ্ঠানের কাজকে চিহ্নিত করা হয়। কর্মীদের দায়িত্ব ও কর্তব্য বুঝিয়ে দেওয়া হয়। এছাড়া এর মাধ্যমে সকল কর্মীর মধ্যে সম্পর্ক নির্ধারণ করে দেওয়ায় প্রতিষ্ঠানের প্রতিটি বিভাগ ও উপবিভাগের মধ্যে যোগাযোগ বজায় থাকে। এসবের সাথে ব্যবস্থাপনার সংগঠন কাজের মিলে পাওয়া যায়। তাই বলা যায়, 'ক' চিহ্নিত স্থানে ব্যবস্থাপনার সংগঠন কাজটি হবে।"
        },
        {
          "label": "ঘ",
          "question": "",
          "explanation": "'খ' স্থানের সমন্বয় কাজটির অনুপস্থিতি প্রতিষ্ঠানে বিশৃঙ্খলা তৈরি করবে- উক্তিটির সাথে আমি একমত। এটি প্রতিষ্ঠানের কর্মীদের মধ্যে দলীয় প্রচেষ্টা, ঐক্য ও শৃঙ্খলা বিধানের প্রক্রিয়া। এতে ধারাবাহিক ও নিরবচ্ছিন্নভাবে সব কাজ হয়। ফলে প্রতিষ্ঠানের সামগ্রিক কাজে গতিশীলতা বাড়ে। এটি ব্যবস্থাপনার একটি গুরুত্বপূর্ণ কাজ। উদ্দীপকে ব্যবস্থাপনার চক্র দেখানো হয়েছে। এখানে ব্যবস্থাপনার কাজগুলো ধারাবাহিকভাবে চলতে থাকে। চিত্রের 'ক' চিহ্নিত কাজটি হলো সংগঠন। আর 'খ' চিহ্নিত কাজটি প্রেষণার পরে ও নিয়ন্ত্রণের আগে করা হয়। অর্থাৎ, এ কাজটি ব্যবস্থাপনার সমন্বয় কাজকে নির্দেশ করে। সমন্বয়ের মাধ্যমে প্রতিষ্ঠানে ব্যক্তি, বিভাগ, উপবিভাগের মধ্যে সংযোগ স্থাপিত হয়। এতে সবাই একই তালে প্রতিষ্ঠানের উদ্দেশ্য অর্জনে কাজ করে। কিন্তু এটি না করা হলে প্রতিষ্ঠানের কাজে ভারসাম্য থাকে না। অনেক বিভাগের কাজ বেশি এগিয়ে যায়। আবার অনেক বিভাগ পিছিয়ে থাকে। ফলে নির্ধারিত সময়ে লক্ষ্য অর্জন সম্ভব হয় না, যা বিশৃঙ্খলায় রূপ নেয়। তাই বলা যায়, 'খ' স্থানের সমন্বয় কাজটির অনুপস্থিতি প্রতিষ্ঠানে বিশৃঙ্খলা তৈরি করবে।"
        }
      ]
    },
    {
      "number": "2",
      "uddipok": "মুন্সীগঞ্জের মেঘনা ঘাটে অবস্থিত। জনাব রফিক অন্যতম পরিচালক হিসেবে প্রতিষ্ঠানের উদ্দেশ্য নির্ধারণ ও নীতি প্রণয়ন প্রক্রিয়ার সাথে সম্পৃক্ত। অপরদিকে, জনাব কবির প্রতিষ্ঠানের নির্ধারিত পরিকল্পনা ও নীতি কৌশল মাঠ পর্যায়ে বাস্তবায়নের ব্যবস্থা করে থাকেন।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "কাজকে প্রকৃতি অনুযায়ী ছোট ছোট অংশে ভাগ করে কর্মীর দক্ষতা অনুযায়ী কর্তৃত্ব ও দায়িত্ব নির্দিষ্ট করে দেওয়াকে কার্য বিভাজন বলে।"
        },
        {
          "label": "খ",
          "question": "",
          "explanation": "উৎপাদনের কাজে ব্যবহৃত হয় এবং যার আর্থিক মূল্য আছে তাকে অর্থনৈতিক সম্পদ বলে। প্রতিষ্ঠানের মানবীয় ও বস্তুগত উপায়-উপকরণাদিকে কাজে লাগিয়ে লক্ষ্য অর্জনের প্রচেষ্টা করা হলো ব্যবস্থাপনা। ব্যবস্থাপনা দক্ষ হলে উপকরণাদির সঠিক ব্যবহার নিশ্চিত করে লক্ষ্যে পৌঁছাতে পারে। এজন্য দক্ষ ব্যবস্থাপকের সেবা নিতে আর্থিক ও অন্যান্য সুবিধা বেশি দিতে হয়। তাই ব্যবস্থাপনাকে একটি অর্থনৈতিক সম্পদ বলা হয়।"
        },
        {
          "label": "গ",
          "question": "",
          "explanation": "উদ্দীপকের জনাব রফিক উচ্চ স্তরের ব্যবস্থাপক। এ স্তরের কর্মকর্তারা প্রতিষ্ঠানের জন্য উদ্দেশ্য, নীতি, দীর্ঘমেয়াদি পরিকল্পনা ও কৌশল ঠিক করেন। প্রতিষ্ঠানের চেয়ারম্যান, পরিচালনা পর্ষদ, ব্যবস্থাপনা পরিচালক প্রভৃতি এ স্তরের অন্তর্ভুক্ত। সাধারণত এ স্তরের ব্যবস্থাপকরা মানসিক ও বুদ্ধিবৃত্তিক কাজ বেশি করেন। উদ্দীপকের জনাব রফিক একটি বৃহৎ সিমেন্ট উৎপাদনকারী প্রতিষ্ঠানের অন্যতম পরিচালক। তিনি প্রতিষ্ঠানটির উদ্দেশ্য নির্ধারণ ও নীতি প্রণয়নের সাথে জড়িত। এছাড়া তিনি প্রতিষ্ঠানের উৎপাদন লক্ষ্যমাত্রা ঠিক করেন। এ নীতি ও পরিকল্পনা অনুযায়ী প্রতিষ্ঠানের অধস্তন কর্মীরা কাজ করে। এসব নীতি ও উদ্দেশ্য নির্ধারণ করতে তাকে অনেক চিন্তা-ভাবনা করে সিদ্ধান্ত নিতে হয়। অর্থাৎ, তাকে অনেক মানসিক শ্রম দিতে হয়। এসব বিষয়ের সাথে উচ্চ স্তরের ব্যবস্থাপকের কাজের মিল আছে। তাই বলা যায়, জনাব রফিক উচ্চ স্তরের একজন ব্যবস্থাপক।"
        },
        {
          "label": "ঘ",
          "question": "",
          "explanation": "লক্ষ্য অর্জনে প্রতিষ্ঠানে নিম্ন স্তরের কর্মী জনাব কবিরের ভূমিকা গুরুত্বপূর্ণ বলে আমি মনে করি। এ স্তরের ব্যবস্থাপকরা সরাসরি শ্রমিক-কর্মীদের কাজের নির্দেশনা দেন। তারা শ্রমিকদের কাজ তদারকি করে পরিকল্পনা বাস্তবায়নের চেষ্টা করেন। এ স্তরের ব্যবস্থাপনা মূলত পরিকল্পনা বাস্তবায়নের সাথে জড়িত। এজন্য এ স্তরের ব্যবস্থাপকদের কর্মদক্ষতার ওপর প্রতিষ্ঠানের সাফল্য অনেকাংশে নির্ভর করে। উদ্দীপকে 'সুরমা সিমেন্ট' একটি বৃহৎ সিমেন্ট উৎপাদনকারী প্রতিষ্ঠান। প্রতিষ্ঠানটিতে জনাব রফিক, উচ্চ স্তরের একজন ব্যবস্থাপক। তিনি প্রতিষ্ঠানটিতে উদ্দেশ্য নির্ধারণ ও নীতি প্রণয়ন করে থাকেন। এ নীতি ও উদ্দেশ্য বাস্তবায়নে প্রতিষ্ঠানটিতে জনাব কবির কর্মরত। তিনি এসব পরিকল্পনা মাঠ পর্যায়ে বাস্তবায়নে যথাযথ ব্যবস্থা নেন। বৈশিষ্ট্যানুযায়ী জনাব কবির প্রতিষ্ঠানটিতে একজন নিম্ন স্তরের ব্যবস্থাপক। তিনি কর্মীদের নিয়ে প্রতিষ্ঠানের পরিকল্পনা বাস্তবায়নের কাজ করেন। এক্ষেত্রে তিনি কর্মীদের যাবতীয় দিকনির্দেশনা দেন এবং তদারকি করেন। আবার, তারা কোনো ভুল করলে তিনি তা সংশোধন করে দেন। তিনি কর্মীদের কাজ সম্পাদনে আগ্রহী করতে তাদের উৎসাহ দিয়ে থাকেন। ফলে পরিকল্পনা সুষ্ঠুভাবে বাস্তবায়িত হয় এবং লক্ষ্যার্জন সহজ হয়। তাই বলা যায়, পরিকল্পনা বাস্তবায়নে প্রতিষ্ঠানের নিম্ন স্তরের ব্যবস্থাপক জনাব কবিরের গুরুত্বপূর্ণ ভূমিকা রয়েছে।"
        }
      ]
    },
    {
      "number": "3",
      "uddipok": "জনাব রবিউল প্রিয় টাইলস কোম্পানির একজন ব্যবস্থাপক। তিনি তার অধস্তনদের প্রতি যথেষ্ট যত্নশীল এবং সবাইকে একই চোখে দেখেন। অধস্তনরাও তাকে শ্রদ্ধা করে। ফলে তাদের মধ্যে পারস্পরিক সম্পর্ক সুদৃঢ় রয়েছে। তিনি কর্মচারীদের অভাব অভিযোগ সম্পর্কে ওয়াকিবহাল থাকেন এবং মানবিক দিক বিবেচনায় সমাধানের চেষ্টা করেন। কোনো একদিন অধস্তনদের মধ্যে কাজ নিয়ে গণ্ডগোল সৃষ্টি হলে তিনি তার অভিজ্ঞতা ও তীক্ষ্ম বুদ্ধিমত্তার মাধ্যমে দ্রুততার সাথে সমাধান করেন।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "২০ প্রাতিষ্ঠানিক বিশেষায়িত জ্ঞান ও শিক্ষাকে কর্মক্ষেত্রে কাজে লাগিয়ে জীবিকা নির্বাহ করাকে পেশা বলে।"
        },
        {
          "label": "খ",
          "question": "",
          "explanation": "একজন কর্মী একই সময়ে শুধু একজন ঊর্ধ্বতন কর্মকর্তার কাছ থেকে আদেশ পাওয়াকে আদেশের ঐক্য বা আদেশের ঐক্য নীতি বলে। একজন কর্মীর আদেশদাতা একাধিক হলে একই সময়ে তারা ভিন্ন ভিন্ন কাজের আদেশ দিতে পারেন। এতে কর্মীর পক্ষে যথাযথভাবে সব কাজ করা সম্ভব হয় না। তাই প্রতিষ্ঠানে আদেশের ঐক্য নীতি অনুসরণ করা অপরিহার্য।"
        },
        {
          "label": "গ",
          "question": "",
          "explanation": "জনাব রবিউল ব্যবস্থাপনার সাম্যের নীতি অনুসরণ করেন। এ নীতিতে অধস্তনদের সকলের প্রতি সমান আচরণ করা হয়। এতে একজন ঊর্ধ্বতন তার অধস্তনদের সকলকে সমান চোখে দেখেন। ফলে অধস্তনরা ঊর্ধ্বতনের কাজে সন্তুষ্ট থাকে ও নির্দেশনা মেনে চলে। উদ্দীপকের জনাব রবিউল প্রিয় টাইলস কোম্পানির একজন ব্যবস্থাপক। তিনি তার অধস্তনদের সবাইকে সমানভাবে দেখেন। সবার প্রতি একই রকম আচরণ ও যত্নশীলতা প্রদর্শন করেন। তাই অধস্তনরাও সন্তুষ্ট থাকে এবং তারা জনাব রবিউলকে শ্রদ্ধা করে। ফলে তাদের মধ্যে পারস্পরিক সম্পর্ক সুদৃঢ় হয়েছে। আবার তিনি তাদের কোনো সুবিধা দেওয়ার ক্ষেত্রে পক্ষপাতিত্ব করেন না। এতে তার প্রতি কর্মীদের মনোবল, আনুগত্য এবং কাজের আগ্রহ বেড়ে যায়। এসব বৈশিষ্ট্যের সাথে সাম্যের নীতির মিল আছে। সুতরাং, জনাব রবিউল সাম্যের নীতি মেনে তার প্রতিষ্ঠান পরিচালনা করেন।"
        },
        {
          "label": "ঘ",
          "question": "",
          "explanation": "ফিলউদ্দীপকের আলোকে জনাব রবিউলকে একজন আদর্শ ব্যবস্থাপক বলা যায়। একজন আদর্শ ব্যবস্থাপক প্রতিষ্ঠানের লক্ষ্য অর্জনের জন্য পরিকল্পনা করেন। কর্মীদের কাছ থেকে কাজ আদায় করার জন্য তিনি সকলের সাথে সমান আচরণ করেন। তার সঠিক সিদ্ধান্ত ও কাজের ওপর প্রতিষ্ঠানের সাফল্য নির্ভর করে। উদ্দীপকের জনাব রবিউল সকল কর্মীকে একই দৃষ্টিতে দেখেন। প্রতিষ্ঠানের লক্ষ্য অর্জনের জন্য তিনি সবাইকে শৃঙ্খলার মধ্যে রাখেন,। এছাড়া প্রতিষ্ঠানে কোনো বিশৃঙ্খল সৃষ্টি হলে তিনি তা দ্রুত সমাধানের চেষ্টা করেন। এতে কর্মীদের মধ্যে পারস্পরিক সম্পর্ক সুদৃঢ় হয়েছে। জনাব রবিউল ব্যবস্থাপকীয় দক্ষতার মাধ্যমে সঠিক সিদ্ধান্ত নেন। তিনি কর্মীদের অভাব অভিযোগের সঠিক সমাধান দেন। আবার অধস্তনদের মধ্যে কাজ নিয়ে বিশৃঙ্খলা হলে তিনি তার অভিজ্ঞতা ও বুদ্ধিমত্তা কাজে লাগিয়ে দ্রুত সমাধান করেন। এতে তার মধ্যে ব্যবস্থাপকের আন্তঃব্যক্তিক দক্ষতার প্রকাশ ঘটায়। এসবের মাধ্যমে প্রতিষ্ঠানটিতে কাজের পরিবেশে শৃঙ্খলা বজায় থাকে। এভাবে তিনি প্রতিষ্ঠানকে এগিয়ে নিতে সহায়তা করেন। এসব বিবেচনায় বলা যায়, উদ্দীপকের জনাব রবিউল একজন আদর্শ ব্যবস্থাপক।"
        }
      ]
    },
    {
      "number": "4",
      "uddipok": "নাভানা স্পিনিং লিমিটেড কুমিল্লায়, অবস্থিত একটি বৃহৎ ব্যবসায় প্রতিষ্ঠান। প্রতিষ্ঠানে ৪৫০ জন কর্মী কাজ করে। প্রতিষ্ঠানের যাবতীয় কর্মকান্ডকে তাদের বৈশিষ্ট্য অনুযায়ী বিভিন্ন বিভাগ ও উপবিভাগে বিভক্ত করে প্রতিটি বিভাগ ঐ উপবিভাগে দায়িত্ব ও কর্তৃত্ব একেক জন দক্ষ ব্যক্তিকে দেওয়া হয়েছে।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হলেন হেনরি ফেয়ল।"
        },
        {
          "label": "খ",
          "question": "",
          "explanation": "প্রতিষ্ঠানের শীর্ষ থেকে নিম্ন পর্যায় পর্যন্ত কর্মীদের কর্তৃত্বের চেইন বা শিকল বজায় রাখাকে জোড়া মই শিকল নীতি বলে। কর্তৃত্ব ঊর্ধ্বতন কর্মকর্তা থেকে ধাপে ধাপে অধস্তনের কাছে নেমে আসে। ফলে প্রতিটি বিভাগ, উপবিভাগ ও ব্যক্তি কর্তৃত্বের শিকলে কারও না কারও সাথে সম্পর্কযুক্ত থাকে। এ শিকল কর্মীদের কর্তৃত্বের প্রবাহ ও যোগাযোগের পথ নির্দেশ করে।"
        },
        {
          "label": "গ",
          "question": "",
          "explanation": "নাভানা স্পিনিং লিমেটড এ ব্যবস্থাপনার কার্যবিভাজন নীতি অনুসৃত হয়েছে। এ নীতি অনুযায়ী প্রতিষ্ঠানের কাজকে প্রয়োজন অনুযায়ী বিভিন্ন ভাগে ভাগ করে প্রত্যেক ব্যক্তির দায়িত্ব ও কর্তৃত্ব নির্দিষ্ট করা হয়। এতে কর্মীরা প্রতিষ্ঠানে দক্ষতার সাথে কাজ করতে পারে। ফলে প্রতিষ্ঠানের সফলতা অর্জন করা সহজ হয়। উদ্দীপকে নাভানা স্পিনিং লিমিটেড বড় ব্যবসায় প্রতিষ্ঠান। এতে প্রায় ৪৫০ জন কর্মী কাজ করে। প্রতিষ্ঠানটি এর যাবতীয় কাজকে বৈশিষ্ট্য অনুযায়ী ভাগ করে বিভিন্ন বিভাগ ও উপবিভাগ গঠন করে। এরপর এসব বিভাগ, উপবিভাগে উক্ত কর্মীদের নিযুক্ত করে দায়িত্ব ও কর্তব্য বুঝিয়ে দেওয়া হয়। এতে কর্মীরা সঠিকভাবে তাদের কাজ করতে পারে। আবার, বিভাগ, উপবিভাগগুলোতে একেক জন দক্ষ ব্যক্তিকে দেওয়া হয়েছে। এতে তারা সঠিকভাবে কর্মীদের তত্ত্বাবধান করতে পারে। এসব বিষয়ের সাথে কার্যবিভাজন নীতি মিল রয়েছে। সুতরাং, নাভানা স্পিনিং লিমিটেড এ ব্যবস্থাপনার কার্যবিভাজন নীতি অনুসৃত হয়েছে।"
        },
        {
          "label": "ঘ",
          "question": "",
          "explanation": "ব্যবস্থাপনার কার্যবিভাজন নীতিটি অনুসরণ করার ফলে উদ্দীপকের প্রতিষ্ঠানটি বিভিন্ন ক্ষেত্রে অধিকতর সুবিধা পাবে- উক্তিটির সাথে আমি একমত। কার্যবিভাজন নীতিতে বিভিন্ন বিভাগ-উপবিভাগে নিযুক্ত কর্মীরা তাদের অর্পিত দায়-দায়িত্ব পালন করে। এতে একই কাজ বার বার করার মাধ্যমে তারা বিশেষজ্ঞ হয়ে ওঠে। এটি প্রতিষ্ঠানের উৎপাদনশীলতা বাড়ায় ও গুণগতমান বাড়ায়। উদ্দীপকে নাভানা স্পিনিং লিমিটেড একটি বৃহদায়তন প্রতিষ্ঠান। এটি কার্যবিভাজনের নীতি অনুসরণ করে। এর মাধ্যমে এটি বৃহৎ কর্মীবাহিনীকে বিভিন্ন বিভাগ উপবিভাগে নিযুক্ত করে দায়িত্ব, কর্তৃত্ব বুঝিয়ে দেওয়া হয়। আর বিভাগগুলোর দায়িত্ব একজন দক্ষ ব্যক্তির হাতে ন্যস্ত করে।। নাভানা স্পিনিং লিমিটেড কার্যবিভাজন নীতি ব্যবহারের ফলে উত্ত প্রতিষ্ঠানের কর্মীরা যার যার দায়িত্ব বুঝে কাজ করবে। এতে কাজ দ্রুত সম্পন্ন হবে, উৎপাদনশীলতা বাড়বে। আবার বিভাগগুলোতে নিযুক্ত দক্ষ ব্যক্তিদের নিজ নিজ বিভাগের তত্ত্বাবধানে সুষ্ঠু নিয়ন্ত্রণ নিশ্চিত হবে। আর কর্মীরা প্রতিনিয়ত একই কাজ করার মাধ্যমে দক্ষতা অর্জন করবেন। এসব বিষয় প্রতিষ্ঠানের সামগ্রিক লক্ষ্য অর্জন ও সফলতায় ইতিবাচক প্রভাব ফেলবে। তাই বলা যায়, কার্যবিভাজন নীতিটি অনুসরণের ফলে প্রতিষ্ঠানটির বিভিন্ন ক্ষেত্রে সুবিধা পাবে।"
        }
      ]
    },
    {
      "number": "5",
      "uddipok": "জনাব জামাল একটি প্রতিষ্ঠানের মানবসম্পদ ব্যবস্থাপক। তিনি তার বিভাগের কাজের জন্য পৃথক পৃথক পরিকল্পনা তৈরি করেন। কাজ শেষে তিনি পুনরায় নতুন পরিকল্পনা তৈরি করেন। অপরদিকে, জনাব বেলাল উক্ত প্রতিষ্ঠানের উৎপাদন ব্যবস্থাপক। তিনি তার বিভাগের পৌনঃপুনিক সমস্যা সমাধানের উদ্দেশ্যে সকলের ব্যবহারের জন্য পরিকল্পনা করেন। এতে তার কর্মভার লাঘব হয়।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "দীর্ঘমেয়াদে অর্জনের জন্য বড় ধরনের কোনো লক্ষ্য নির্ধারণ করাকে ভিশন বলে।"
        },
        {
          "label": "খ",
          "question": "",
          "explanation": "পরিবর্তিত পরিস্থিতির সাথে খাপ খাওয়ানোর জন্য পরিকল্পনায় প্রয়োজনীয় পরিবর্তন, সংযোজন করা হলো নমনীয়তা। ভবিষ্যতকে কেন্দ্র করেই পরিকল্পনা নেওয়া হয়। কিন্তু যেকোনো সময় ভবিষ্যতের পরিবেশ-পরিস্থিতি পরিবর্তন হতে পারে। এ কারণে পরিকল্পনা পরিবর্তনের প্রয়োজন হতে পারে। এ পরিবর্তন প্রতিষ্ঠানকে প্রতিযোগী প্রতিষ্ঠানের সাথে তাল মিলিয়ে চলতে সহায়তা করে। এজন্যই পরিকল্পনায় নমনীয়তার সুযোগ রাখার প্রয়োজন হয়।"
        },
        {
          "label": "গ",
          "question": "",
          "explanation": "উদ্দীপকের জনাব জামালের পরিকল্পনাটি একার্থক পরিকল্পনা। প্রতিষ্ঠানের একটি মাত্র উদ্দেশ্য অর্জনের জন্য এ পরিকল্পনা প্রণয়ন করা হয়। উদ্দেশ্য অর্জিত হলে এর কার্যকারিতা থাকে না। বিদ্যালয় স্থাপন, সেতু নির্মাণ, বাণিজ্য মেলায় অংশগ্রহণ, বার্ষিক শিক্ষা সফর প্রভৃতি একার্থক পরিকল্পনার উদাহরণ। উদ্দীপকের জনাব জামাল একটি প্রতিষ্ঠানের মানবসম্পদ ব্যবস্থাপক। তিনি তার বিভাগের জন্য পৃথক পৃথক পরিকল্পনা তৈরি করেন। এক্ষেত্রে একটি মাত্র উদ্দেশ্য অর্জনের জন্য পরিকল্পনা প্রণীত হয়। আর সে অনুযায়ী প্রাতিষ্ঠানিক কার্যক্রম পরিচালিত হয়। কাজ শেষে তিনি পুনরায় নতুন পরিকল্পনা তৈরি করেন। উদ্দেশ্য অর্জনের পর এ পরিকল্পনার কার্যকারিতা শেষ হয়ে যায়। এই বৈশিষ্ট্যগুলোর সাথে একার্থক পরিকল্পনার মিল পাওয়া যায়। সুতরাং, জনাব জামালের পরিকল্পনা একার্থক পরিকল্পনা।"
        },
        {
          "label": "ঘ",
          "question": "",
          "explanation": "সময় ও ব্যয় সংকোচনের নীতিতে উদ্দীপকের জনাব বেলালের স্থায়ী পরিকল্পনাটি উত্তম বলে আমি মনে করি। এ পরিকল্পনা দীর্ঘমেয়াদে ব্যবহারের জন্য একবার প্রণয়ন করা হয়। আর নতুন কোনো অবস্থা সৃষ্টি না হওয়া পর্যন্ত এটি বার বার ব্যবহৃত হয়। সাধারণত একই ধরনের কাজ বা সমস্যা সমাধানের জন্য স্থায়ী পরিকল্পনা করা হয়। উদ্দীপকের জনাব জামাল একটি প্রতিষ্ঠানের মানবসম্পদ ব্যবস্থাপক। তিনি তার বিভাগের কার্যক্রম পরিচালনায় একার্থক পরিকল্পনা ব্যবহার করেন। অন্যদিকে, জনাব বেলাল উক্ত প্রতিষ্ঠানের উৎপাদন ব্যবস্থাপক। তিনি তার বিভাগের পৌনঃপুনিক সমস্যা সমাধানের উদ্দেশ্যে সকলের ব্যবহারের জন্য পরিকল্পনা করেন। এতে তার কর্মভার কম হয়।এক্ষেত্রে জনাব বেলাল তার বিভাগে ব্যবহারের জন্য স্থায়ী পরিকল্পনা -প্রণয়ন করেন। তার এ পরিকল্পনা তিনি দীর্ঘমেয়াদে বার বার ব্যবহার করতে পারবেন। ফলে তাকে বার বার নতুন পরিকল্পনা প্রণয়নের সময় ও ব্যয় বহন করতে হবে না। এতে প্রতিষ্ঠানের ব্যয় অনেকাংশে কমে যাবে। অপরদিকে, একার্থক পরিকল্পনা বার বার প্রণয়ন করা হয়। আর প্রতি বার নতুন নতুন পরিকল্পনা তৈরি করা প্রতিষ্ঠানের জন্য ব্যয়সাপেক্ষ। তাই বলা যায়, সময় ও ব্যয় সংকোচনের নীতিতে উদ্দীপকের জনাব বেলালের পরিকল্পনাটি উত্তম।"
        }
      ]
    },
    {
      "number": "6",
      "uddipok": "জুম আইটি' একটি স্বনামধন্য ল্যাপটপ উৎপাদনকারী প্রতিষ্ঠান। চলতি বছর প্রতিষ্ঠানটির ব্যবস্থাপনা কর্তৃপক্ষ ১০,৫০০ একক ল্যাপটপ তৈরির সিদ্ধান্ত গ্রহণ করে। বছরের মাঝামাঝি সময় দেখা যায় যে, মাত্র ৩৫% উৎপাদন সম্ভব হয়েছে। ফলে ক্রেতাদের চাহিদা মোতাবেক পণ্য সরবরাহ করা যাচ্ছে না। এতে বাজার প্রতিযোগী প্রতিষ্ঠানের হাতে চলে যাচ্ছে।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের প্রতিষ্ঠানের উর্ধ্বতন ব্যবস্থাপকগণ প্রতিষ্ঠানের জন্য দীর্ঘমেয়াদি যে পরিকল্পনা প্রণয়ন, লক্ষ্য নির্ধারণ ও নীতিমালা প্রণয়ন করেন, তাকে রণনৈতিক লক্ষ্য বলে।"
        },
        {
          "label": "খ",
          "question": "",
          "explanation": "প্রতিষ্ঠানের উদ্দেশ্য অর্জনের জন্য ভবিষ্যতে কোন কাজ কে, কখন 'কীভাবে করবে প্রভৃতি নির্ধারণ করাকে পরিকল্পনা বলে। মেধা, মননশীলতা ও চিন্তাশক্তি ব্যবহার করে পরিকল্পনার এ কাজগুলো করা হয়। এসব বিষয় মানসিক শ্রম দিয়ে ব্যবস্থাপক নির্ধারণ করে থাকেন। পরিকল্পনার কাজগুলো হলো ভবিষ্যৎ মূল্যায়ন লক্ষ্য নির্ধারণ, বিকল্প স্থিরকরণ, উত্তম বিকল্প গ্রহণ প্রভৃতি। তাই পরিকল্পনার কাজ মানসিক প্রক্রিয়া হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "জাউদ্দীপকের প্রতিষ্ঠানটির বিচ্যুতির পরিমাণ ১,৫৭৫ একক। আদর্শমানের সাথে প্রকৃত কার্যফল তুলনা করে পাওয়া পার্থক্যই হলো বিচ্যুতি। এক্ষেত্রে আদর্শমান ও প্রকৃত কার্যফলের সংখ্যাত্মক মান ধরে এটি নির্ণয় করা হয়। বিচ্যুতি নির্ণয়ের সূত্র হলো: বিচ্যুতি = আদর্শমান - প্রকৃত কার্যফল। উদ্দীপকের 'জুম আইটি' ল্যাপটপ উৎপাদনকারী একটি প্রতিষ্ঠান। এটি চলতি বছর ১০,৫০০ একক পণ্য তৈরির সিদ্ধান্ত নেয়। এ ১০,৫০০ একক হলো প্রতিষ্ঠানটির বার্ষিক উৎপাদনের লক্ষ্যমাত্রা বা আদর্শমান। কিন্তু বছরের মাঝামাঝি সময়ে দেখা যায়, মাত্র ৩৫% বা (১০,৫০০ × ৩৫%) ৩,৬৭৫ একক পণ্য উৎপাদন হয়েছে। কিন্তু এ সময়ে উৎপাদন হওয়ার কথা ছিল (১০,৫০০ ২) বা, ৫,২৫০ একক। এক্ষেত্রে (৫,২৫০- ৩,৬৭৫) বা, ১,৫৭৫ একক কম উৎপাদন হয়েছে যা প্রতিষ্ঠানটির চানটির বিচ্যুতিকে নির্দেশ করছে। সুতরাং, উক্ত প্রতিষ্ঠানটির বিচ্যুতির পরিমাণ হলো ১,৫৭৫ একক।"
        },
        {
          "label": "ঘ",
          "question": "",
          "explanation": "উদ্দীপকের বর্ণিত প্রতিষ্ঠানটির বাজার পুনরুদ্ধারে নিয়ন্ত্রণের সংশোধনমূলক ব্যবস্থা নিতে হবে বলে আমি মনে করি। নিয়ন্ত্রণ প্রক্রিয়ার সর্বশেষ পর্যায় হলো চিহ্নিত ত্রুটি-বিচ্যুতিগুলোর জন্য সংশোধনমূলক ব্যবস্থা নেওয়া। এ পর্যায়ে ভুল-ত্রুটি বা বিচ্যুতি যে কারণে হয়েছে তা নির্ণয় করে প্রয়োজনীয় ব্যবস্থা নেওয়া হয়। আবার প্রয়োজনে নতুন পরিকল্পনা প্রণয়ন করা হয়। উদ্দীপকে 'জুম আইটি' চলতি বছরে ১০,৫০০ একক ল্যাপটপ উৎপাদনের লক্ষ্যমাত্রা নেয়। কিন্তু বছরের মাঝামাঝি উৎপাদন কাজে ১,৫৭৫ একক বিচ্যুতি ধরা পড়ে। ফলে প্রতিষ্ঠানটি ক্রেতাদের চাহিদা মোতাবেক পণ্য সরবরাহ করতে পারছে না। এতে বাজার প্রতিযোগী প্রতিষ্ঠানের হাতে চলে যাচ্ছে। 'জুম আইটি' এ অবস্থায় নিয়ন্ত্রণের সংশোধনমূলক ব্যবস্থা নিতে পারে। এর মাধ্যমে প্রতিষ্ঠানটি উৎপাদন কাজে বিদ্যমান বিচ্যুতির কারণ অনুসন্ধান করবে। এরপর কারণ অনুযায়ী তা সমাধানে যথাযথ ব্যবস্থা নিবে। এতে বিদ্যমান সমস্যা দূর হয়ে উৎপাদনে গতিশীলতা আসবে। পরবর্তীতে বাকি সময়ের মধ্যে প্রতিষ্ঠানটি লক্ষ্যমাত্রা অর্জন করে বাজারে পণ্য সরবরাহ করতে পারবে। ফলে তাদের ব্যবসায়িক সুনাম আবারও ফিরে আসবে। তাই বলা যায়, প্রতিষ্ঠানটির বাজার পুনরুদ্ধারে নিয়ন্ত্রণের সংশোধনমূলক' ব্যবস্থা নিতে হবে।"
        }
      ]
    },
    {
      "number": "7",
      "uddipok": "জনাব হাফিজ একটি বৃহৎ কোম্পানির ব্যবস্থাপনা পরিচালক। ব্যবস্থাপনা পরিচালকের অধীনে অনেক কর্মকর্তা কাজ করে। সকলের কাজ তদারকি করা তার পক্ষে অনেক সময় সম্ভব হয় না। এজন্য প্রতিষ্ঠানের লক্ষ্যমাত্রা অর্জিত হয় না। তাঁর কর্মভার লাঘব করার জন্য কোম্পানি একজন উপদেষ্টা নিয়োগ দেয়। ফলে দিন দিন কোম্পানির অবস্থার পরিবর্তন হচ্ছে।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের সব কাজকে ক্ষুদ্র ক্ষুদ্র অংশে বিভক্ত করে' দক্ষতা, যোগ্যতা, মেধা ও অভিজ্ঞতার আলোকে তা বিভিন্ন ব্যক্তির মধ্যে বিভাজন ও দায়িত্ব দেওয়াকে বিশেষায়নের নীতি বলে।"
        },
        {
          "label": "খ",
          "question": "",
          "explanation": "কোনো বিশেষ কাজ সম্পাদনের জন্য কয়েকজন ব্যক্তির সমন্বয়ে যে সংগঠন তৈরি হয়, তাকে কমিটি সংগঠন বলে। কমিটির ওপর বিশেষ কোনো কাজ সম্পাদন বা সিদ্ধান্ত নেওয়ার দায়িত্ব দেওয়া হয়। প্রতিষ্ঠানে বিশেষ কোনো পরিস্থিতির উদ্ভব হলে তা মোকাবিলার জন্য কমিটি গঠন করা হয়। মূলত প্রতিষ্ঠানের স্বার্থে সাময়িক সময়ের জন্য কমিটি গঠন করা হয়।"
        },
        {
          "label": "গ",
          "question": "",
          "explanation": "উদ্দীপকে প্রাথমিক পর্যায়ে সরলরৈখিক সংগঠন কাঠামো ছিল। এরূপ সংগঠন কাঠামোতে নির্বাহীরা সর্ব ক্ষমতার অধিকারী হন। তাদের কাজে সহায়তা করার জন্য কোনো বিশেষজ্ঞ কর্মী থাকে না। ফলে নির্বাহীদের কার্যভার বেশি থাকে। এটি সবচেয়ে সহজ প্রকৃতির সংগঠন। উদ্দীপকে জনাব হাফিজ একটি বৃহৎ কোম্পানির ব্যবস্থাপনা পরিচালক। কোম্পানিটিতে তার অধীনে অনেক কর্মকর্তা কাজ করে। আবার কোম্পানির পরিচালনাগত সিদ্ধান্ত নেওয়ার ক্ষেত্রে তিনি একাই সব ক্ষমতার অধিকারী। তাকে পরামর্শ দেওয়ার জন্য প্রতিষ্ঠানে কোনো বিশেষজ্ঞ কর্মীও নেই। তাছাড়া প্রতিষ্ঠানটি তিনি একা তদারকি করায় তার ওপর অনেক কার্যভার রয়েছে। আর বড় প্রতিষ্ঠান হওয়ায় বর্তমানে সকলের কাজ তদারকি করা তার পক্ষে সম্ভব হচ্ছে না। এসব বৈশিষ্ট্যের সাথে সরলরৈখিক সংগঠনের মিল আছে। তাই বলা যায়, উদ্দীপকের প্রতিষ্ঠানটিতে প্রাথমিক পর্যায়ে সরলরৈখিক সংগঠন কাঠামো ব্যবহার করা হয়েছিল।"
        },
        {
          "label": "ঘ",
          "question": "",
          "explanation": "উপদেষ্টা নিয়োগের ফলে উদ্দীপকের প্রতিষ্ঠানটি সরলরৈখিক ও পদস্থ কর্মী সংগঠন কাঠামোতে পরিবর্তিত হয়েছে বলে আমি মনে করি। সরলরৈখিক ও পদস্থ কর্মী সংগঠন কাঠামোতে সরলরৈখিক কর্মকর্তাকে সহায়তার জন্য একজন উপদেষ্টা নিয়োগ করা হয়। এক্ষেত্রে সরলরৈখিক কর্মকর্তা সব ক্ষমতা ও কর্তৃত্বের অধিকারী হন। আর পদস্থ কর্মী তার সহযোগী হিসেবে কাজ করেন। উদ্দীপকে জনাব হাফিজ একটি বৃহৎ কোম্পানির ব্যবস্থাপনা পরিচালক। কোম্পানিতে প্রাথমিক অবস্থায় সরলরৈখিক সংগঠন কাঠামো ব্যবহার করা হতো। কিন্তু নির্বাহী হিসেবে জনাব হাফিজের সকল কাজ তদারকি করা অনেক সময় সম্ভব হয় না। এজন্য কোম্পানির লক্ষ্যমাত্রা অর্জনে বাধা সৃষ্টি হয়। এসব কারণে কোম্পানি একজন উপদেষ্টা নিয়োগ দেয়। উপদেষ্টা কর্মী নিয়োগ দেওয়ার ফলে কোম্পানিটির সংগঠন কাঠামো সরলরৈখিক থেকে সরলরৈখিক ও পদস্থ কর্মী সংগঠনে রূপান্তর হয়েছে। উপদেষ্টা কর্মী জনাব হাফিজকে বিভিন্ন কাজে সহায়তা করবেন। ফলে তার কার্যভার কমবে। আবার তিনি দ্রুত সিদ্ধান্তও নিতে পারবেন। এছাড়া উপদেষ্টা কর্মীর পরামর্শের মাধ্যমে প্রতিষ্ঠানের যেকোনো সমস্যার দ্রুত সমাধান পাওয়া যাবে। আর নতন কর্মীর আগমনের ফলে কোম্পানিতে নতুন শ্রম, মেধা ও বুদ্ধির আগমন ঘটবে। এতে কোম্পানির কাজের মানও উন্নত হবে। এভাবে উপদেষ্টা নিয়োগের ফলে কোম্পানিটিতে কাঠামোগত পরিবর্তন সাধিত হবে।"
        }
      ]
    },
    {
      "number": "8",
      "uddipok": "'এবিসি' গ্রুপ বিশ জন মাঠ কর্মকর্তা নিয়োগ দিবে। এজন্য বিজ্ঞপ্তি দেওয়ার পর প্রথমে লিখিত পরীক্ষা নিয়ে পঞ্চাশ জনকে বাছাই করা হয়। উত্তীর্ণদের তিন দিনের জন্য একটি ক্যাম্পে রেখে বিভিন্ন বিষয় আলোচনা ও পরীক্ষা নেওয়া হয়। এর আলোকে বিশ জনকে চূড়ান্ত নিয়োগপত্র ইস্যু করা হয়। এরপর কাজে যোগদানের আগে একদিনের জন্য তাদের নিয়ে আলোচনার ব্যবস্থা করা হয়। এতে ঊর্ধ্বতন কর্মকর্তাগণ প্রতিষ্ঠানের ইতিহাস, ঐতিহ্য ও করণীয় প্রভৃতি বিষয়ের ওপর বক্তব্য দেন।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "শিক্ষণ হলো শিক্ষা, অভিজ্ঞতা ও প্রশিক্ষণের মাধ্যমে নতুন কোনো জ্ঞান বা দক্ষতা অর্জন করা, যার মাধ্যমে ব্যক্তির আচরণের স্থায়ী পরিবর্তন হয়।"
        },
        {
          "label": "খ",
          "question": "",
          "explanation": "চাকরিপ্রার্থীদের প্রতিষ্ঠানে চাকরির আবেদন করতে ও নির্বাচন প্রক্রিয়ায় অংশগ্রহণ করতে উৎসাহিত করার প্রক্রিয়াকে কর্মী সংগ্রহ বলে। এ প্রক্রিয়ায় বেশি সংখ্যক চাকরিপ্রার্থীকে প্রতিষ্ঠানে নির্দিষ্ট পদে আবেদন করতে উৎসাহিত করা হয়। এ পর্যায়ে আবেদন করার যোগ্যতা পূরণ হলে কোনো প্রার্থীকে বাদ দেওয়া হয় না। তাই একে ধনাত্মক প্রক্রিয়া বলা হয়।"
        },
        {
          "label": "গ",
          "question": "",
          "explanation": "এবিসি গ্রুপ-এর প্রথম পর্যায়ের কাজগুলো কর্মীসংস্থান প্রক্রিয়ার কর্মী নির্বাচনের অন্তর্ভুক্ত। কর্মী সংগ্রহ প্রক্রিয়ায় আগত চাকরিপ্রার্থীদের মধ্য থেকে প্রয়োজনীয় সংখ্যক যোগ্য কর্মী বাছাইয়ের মাধ্যমে কর্মী নির্বাচন করা হয়। এক্ষেত্রে আবেদনপত্র সংগ্রহ ও বাছাইয়ের পর কর্মীদের নিয়োগ পরীক্ষায় অংশগ্রহণের জন্য আহ্বান জানানো হয়। এর মাধ্যমে প্রার্থীদের যোগ্যতা ও দক্ষতা যাচাইয়ের সুযোগ পাওয়া যায়। উদ্দীপকে 'এবিসি গ্রুপ' বিশ জন মাঠ কর্মকর্তা নিয়োগ দিবে। এজন্য প্রতিষ্ঠানটি বিজ্ঞপ্তি প্রদান করে। এর ফলে উপযুক্ত প্রার্থীরা আবেদন করে। পরবর্তীতে প্রতিষ্ঠানটি প্রথমে পঞ্চাশ জনকে লিখিত পরীক্ষার জন্য বাছাই করে। এরপর উত্তীর্ণদের তিন দিনের ক্যাম্পে রেখে বিভিন্ন বিষয়ে আলোচনা ও পরীক্ষা নেওয়া হয়। এর আলোকে বিশ জনকে চূড়ান্তভাবে নিয়োগ দেওয়া হয়। এক্ষেত্রে প্রতিষ্ঠানটি প্রাথমিক নির্বাচনি পরীক্ষা, লিখিত পরীক্ষা ও মনস্তাত্ত্বিক পরীক্ষা নেয়। এসব পরীক্ষার ভিত্তিতে যোগ্যতাসম্পন্ন বিশ জনকে নির্বাচন করে বাকিদের বাদ দেওয়া হয়। আর এ বিষয়গুলো কর্মী নির্বাচনের অন্তর্ভুক্ত। তাই বলা যায়, 'এবিসি গ্রুপ' এর প্রথম পর্যায়ের কাজগুলো কর্মীসংস্থান প্রক্রিয়ার কর্মী নির্বাচনের অন্তর্ভুক্ত।"
        },
        {
          "label": "ঘ",
          "question": "",
          "explanation": "বউদ্দীপকের দ্বিতীয় পর্যায়ে প্রশিক্ষণের কাজ প্রতিষ্ঠানটির সফলতার গুরুত্বপূর্ণ ভূমিকা পালন করবে বলে আমি মনে করি। প্রশিক্ষণের মাধ্যমে কর্মীর যোগ্যতা ও দক্ষতার উন্নয়ন করা যায়। এতে কাজের প্রতি তার আগ্রহ বাড়ে। ফলে কর্মী কাজে মনোযোগী হয়। এছাড়া প্রশিক্ষিত কর্মীর মাধ্যমে কাজ করালে প্রত্যাশিত ফল পাওয়া যায়। তারা দক্ষতার সাথে প্রতিষ্ঠানের কাজ করতে পারে। উদ্দীপকে 'এবিসি গ্রুপ' বাহ্যিক উৎস থেকে মাঠ কর্মকর্তা সংগ্রহ করে। নতুন কর্মীদের প্রতিষ্ঠানের বিভিন্ন কলাকৌশল ও নীতি সম্পর্কে ধারণা নেই। এজন্য প্রতিষ্ঠানটি, তাদেরকে কাজে যোগদানের আগে একদিনের আলোচনা সভার আয়োজন করে। এতে ঊর্ধ্বতন কর্মকর্তাগণ প্রতিষ্ঠানের ইতিহাস, ঐতিহ্য, করণীয় প্রভৃতি বিষয়ে বক্তব্য দেন। এক্ষেত্রে প্রতিষ্ঠানটি কর্মীসংস্থানের প্রশিক্ষণ কাজটি করছে। ব্যবস্থাপনায় দক্ষতা বাড়ানোর কৌশল হলো প্রশিক্ষণ। এর মাধ্যমে কর্মীরা কাজের কৌশল সম্পর্কে খুঁটিনাটি শিখতে পারে। উদ্দীপকের প্রতিষ্ঠানে কর্মীদের প্রশিক্ষণ দেওয়ার মাধ্যমে তারা প্রতিষ্ঠান সম্পর্কে ইতিবাচক ধারণা সৃষ্টি হবে। তাদের আচরণগত পরিবর্তন হবে, যা মনোবলের সাথে কাজ করতে উৎসাহী করবে। আবার কর্মী কাজের সাথে নিজেকে খাপ খাইয়ে নিতে পারবে। এতে প্রতিষ্ঠানের লক্ষ্যমাত্রা অর্জন সম্ভব হবে। তাই বলা যায়, উদ্দীপকের প্রতিষ্ঠানের সফলতার জন্য প্রশিক্ষণ গুরুত্বপূর্ণ।"
        }
      ]
    },
    {
      "number": "9",
      "uddipok": "'কমিউনিকেশন প্লাস লি.' একটি ইন্টারনেট সেবাদানকারী প্রতিষ্ঠান। সম্প্রতি তারা চট্টগ্রামে নতুন একটি ইউনিট চালু করে। এই অফিসের জন্য কিছু অফিস সহকারী ও আইটি বিশেষজ্ঞ নিয়োগের প্রয়োজনীয়তা দেখা দেয়। এজন্য তারা একটি বিশ্ববিদ্যালয়ের সাথে চুক্তি করে নিয়োগ কার্যক্রম সম্পন্ন করে। নতুন অফিস সহকারী ও আইটি বিশেষজ্ঞ নিয়োগ পাওয়ায় নির্বাহীদের কাজের পরিধি বেড়ে যায়। তাদের কাজের দক্ষতা বাড়াতে সপ্তাহব্যাপী প্রশিক্ষণের জন্য প্রতিদিন একটি করে সেশনের আয়োজন করা হয়। এতে এক বা একাধিক প্রবন্ধ উপস্থাপন করে প্রশিক্ষণার্থীদের মতামত দিতে ও আলোচনা করতে বলা হয়।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "সমপর্যায়ের বিভিন্ন ধরনের কাজ শেখানোর জন্য কর্মীকে এক দায়িত্ব থেকে অন্য দায়িত্বে স্থানান্তরের মাধ্যমে প্রশিক্ষণ দেওয়াকে পদ আবর্তন পদ্ধতি বলে।"
        },
        {
          "label": "খ",
          "question": "",
          "explanation": "যে পদ্ধতিতে একজন কর্মী নির্দিষ্ট কাজের সাথে সম্পৃক্ত থেকে উত্ত কাজে দক্ষতা অর্জন করতে পারে তাকে কাজের মাধ্যমে প্রশিক্ষণ বলে। এ প্রক্রিয়ায় কাজ সম্পাদনে নিয়োজিত থাকাকালীন প্রতিষ্ঠানের অভ্যন্তরে কর্মীদের প্রশিক্ষণ দেওয়া হয়। একই কাজ বার বার করায় কর্মীরা সহজে ও কম ব্যয়ে দক্ষতার সাথে কাজ সম্পাদন করতে পারে। ফলে প্রতিষ্ঠানের উৎপাদনের গতিশীলতা আসে। এজন্য কাজের মাধ্যমে প্রশিক্ষণ অধিকতর ফলপ্রসূ।"
        },
        {
          "label": "গ",
          "question": "",
          "explanation": "'কমিউনিকেশন প্লাস লি.' কর্মী সংগ্রহে বাহ্যিক উৎসের শিক্ষাপ্রতিষ্ঠান মাধ্যম ব্যবহার করেছে। এ উৎসের মাধ্যমে বিভিন্ন শিক্ষাপ্রতিষ্ঠানে নোটিশ বোর্ডে বিজ্ঞপ্তি দেওয়া হয়। এসব প্রতিষ্ঠানের চাকরিপ্রার্থীরা সেখানে আবেদন জমা দেয়। এ আবেদনপত্র যাচাই করে এদের মধ্য থেকে কর্মী সংগ্রহ করা হয়। উদ্দীপকে 'কমিউনিকেশন প্লাস লি.' একটি ইন্টারনেট সেবাদানকারী প্রতিষ্ঠান। সম্প্রতি তারা চট্টগ্রামে নতুন একটি ইউনিট চালু করে এ অফিসের জন্য কিছু আইটি বিশেষজ্ঞ নিয়োগ দেওয়ার সিদ্ধান্ত নেয়। এজন্য তারা একটি বিশ্ববিদ্যালয়ের সাথে কর্মী নিয়োগের জন্য চুক্তি করে। এক্ষেত্রে প্রতিষ্ঠানটি ঐ বিশ্ববিদ্যালয়ের চাকরিপ্রার্থীদের আবেদন সংগ্রহ করে। তারপর তাদের আবেদনপত্র যাচাই করে চূড়ান্ত নিয়োগ দেয়। এতে সময় ও ব্যয় কম হয়। আবার প্রতিষ্ঠানটি দক্ষতা ও যোগ্যতাসম্পন্ন কর্মীও পায়। এসব বৈশিষ্ট্যের সাথে কর্মী সংগ্রহের শিক্ষাপ্রতিষ্ঠান মাধ্যমের মিল রয়েছে। সুতরাং, উদ্দীপকের প্রতিষ্ঠানটি কর্মী সংগ্রহের বাহ্যিক উৎস হিসেবে শিক্ষাপ্রতিষ্ঠান মাধ্যম ব্যবহার করেছে।"
        },
        {
          "label": "ঘ",
          "question": "",
          "explanation": "'কমিউনিকেশন প্লাস লি.' এর নির্বাহীদের কর্মদক্ষতা বাড়াতে প্রশিক্ষণ গুরুত্বপূর্ণ ভূমিকা রাখবে মন্তব্যটির সাথে আমি একমত। প্রশিক্ষণের মাধ্যমে কর্মীদের কাজের বিষয়ে তত্ত্বগত জ্ঞানের পাশাপাশি হাতেকলমে শিক্ষা দেওয়া হয়। এতে কর্মীদের দক্ষতা ও মনোবল বাড়ে। যা প্রতিষ্ঠানের উন্নয়নে যথেষ্ট ভূমিকা রাখে। উদ্দীপকে কমিউনিকেশন প্লাস লি. বাহ্যিক উৎস থেকে নতুন কর্মী নিয়োগ দেয়। নতুন নিয়োগকৃত অফিস সহকারী ও আইটি বিশেষজ্ঞের কারণে নির্বাহীদের কাজের পরিধি বেড়ে যায়। তাই তাদের কাজের দক্ষতা বাড়াতে সপ্তাহব্যাপী প্রশিক্ষণের আয়োজন করা হয়। এতে এক বা একাধিক প্রবন্ধ উপস্থাপন করে প্রশিক্ষণার্থীদের মতামত দিতে ও আলোচনা করতে বলা হয়। 'কমিউনিকেশন প্লাস লি.' নির্বাহীদের প্রশিক্ষণ দেওয়ায় প্রতিষ্ঠানের সম্পদের সদ্ব্যবহার করতে পারবে। তারা সহজে নতুন কর্মীদের কাজ তত্ত্বাবধান করতে পারবে। কোন কাজ কীভাবে করতে হবে তার কৌশল জানতে পারবে। ফলে নির্বাহীদের কাজের দক্ষতা বাড়বে। পাশাপাশি প্রতিষ্ঠানের উৎপাদনও বাড়বে। এতে প্রতিষ্ঠানটির কাঙ্ক্ষিত লক্ষ্য অর্জন করা সম্ভব হবে। সুতরাং,, উক্ত প্রতিষ্ঠানের নির্বাহীদের কর্মদক্ষতা বাড়াতে প্রশিক্ষণ গুরুত্বপূর্ণ ভূমিকা রাখবে।"
        }
      ]
    },
    {
      "number": "10",
      "uddipok": "জনাব আতিক ও আনিস দুইটি প্রতিষ্ঠানের সাধারণ ব্যবস্থাপক। জনাব আতিক সকল সিদ্ধান্ত একাই গ্রহণ করেন এবং কঠোর শাসনের মাধ্যমে কর্মীদের কাজ করতে বাধ্য করেন। এতে কর্মীদের মনোবল ও কার্যদক্ষতা হ্রাস পায়। পরিণামে প্রতিষ্ঠান আশানুরূপ সাফল্য অর্জন করতে পারে না। অন্যদিকে, জনাব আনিস পরিকল্পনা প্রণয়ন ও নির্দেশ প্রদানের পূর্বে কর্মীদের সাথে আলাপ-আলোচনা করেন। এতে কর্মীরা সন্তুষ্ট থাকে। তাদের মনোবল ও কার্যদক্ষতা বেড়ে যায়। ফলে জনাব আনিস প্রাতিষ্ঠানিক লক্ষ্য অর্জনে সফল হন।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "কনির্দেশনা দেওয়ার আগে যারা সিদ্ধান্ত বা নির্দেশনা বাস্তবায়ন করবে তাদের সাথে মতবিনিময় বা পরামর্শ করে নির্দেশনার বিষয়বস্তু ঠিক করাকে পরামর্শমূলক নির্দেশনা বলে।"
        },
        {
          "label": "খ",
          "question": "",
          "explanation": "ভবিষ্যৎ সম্পর্কে ধারণা করার ক্ষমতা বা কল্পনাশক্তি থাকাই হলো নেতার দূরদর্শিতা। ভবিষ্যৎ অনুমান করতে পারলে একজন নেতা সময় উপযোগী সিদ্ধান্ত নিতে পারেন। এক্ষেত্রে নেতা সম্ভাব্য করণীয় আগে থেকেই নির্ধারণ করে রাখতে পারেন। তাই একজন নেতাকে দূরদর্শিতার অধিকারী হতে হয়।"
        },
        {
          "label": "গ",
          "question": "",
          "explanation": "জাউদ্দীপকের উল্লিখিত জনাব আনিসের নেতৃত্বের ধরন হলো গণতান্ত্রিক নেতৃত্ব। এ নেতৃত্বে নেতা অধস্তনদের মতামত নিয়ে সিদ্ধান্ত নেন। এক্ষেত্রে তিনি কর্মীদের সুবিধা-অসুবিধা, কাজের ক্ষমতা ও দক্ষতা বিবেচনা করে নির্দেশ দেন। ফলে কাজের প্রতি কর্মীদের আগ্রহ বাড়ে। এছাড়া নেতা অধস্তনদের মূল্যায়ন করেন বলে তারা প্রতিষ্ঠানের লক্ষ্য বাস্তবায়নে সর্বদা সচেষ্ট থাকে। উদ্দীপকের জনাব আনিস একটি প্রতিষ্ঠানের সাধারণ ব্যবস্থাপক। তিনি পরিকল্পনা প্রণয়ন ও নির্দেশ প্রদানের আগে কর্মীদের সাথে আলাপ-আলোচনা করেন। এতে তার কর্মীদের মনোবল ও কার্যদক্ষতা বেড়ে যায়। এছাড়া তারা প্রতিষ্ঠানের প্রতি সন্তুষ্ট থাকে। ফলে তিনি প্রাতিষ্ঠানিক লক্ষ্য অর্জনে সফল হন। এসব বিষয়ের সাথে গণতান্ত্রিক নেতৃত্বের বৈশিষ্ট্যের মিল আছে। সুতরাং, উদ্দীপকে জনাব আনিস গণতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "উদ্দীপকে জনাব আতিকের স্বৈরতান্ত্রিক নেতৃত্ব সমর্থনযোগ্য নয় বলে আমি মনে করি। স্বৈরতান্ত্রিক নেতৃত্বে নেতা সব ক্ষমতা নিজের কাছে কেন্দ্রীভূত করে রাখেন। সিদ্ধান্ত নেওয়ার ক্ষেত্রে তিনি কর্মীদের মতামতকে গুরুত্ব দেন না। তিনি নিজের ইচ্ছেমতো এককভাবে সব সিদ্ধান্ত নেন। এক্ষেত্রে তিনি কর্মীদের সিদ্ধান্ত বাস্তবায়নে বাধ্য করেন। উদ্দীপকে জনাব আতিক একজন ব্যবস্থাপক। তিনি প্রতিষ্ঠানের সব সিদ্ধান্ত একাই গ্রহণ করেন। এছাড়া কঠোর শাসনের মাধ্যমে কর্মীদের কাজ আদায় করতে বাধ্য করেন। এতে তার কর্মীদের মনোবল ও কার্যদক্ষতা হ্রাস পায়। ফলে তার প্রতিষ্ঠানটি আশানুরূপ সাফল্য অর্জন করতে পারছে না। বৈশিষ্ট্যানুযায়ী জনাব আতিক তার প্রতিষ্ঠানে স্বৈরতান্ত্রিক নেতৃত্ব অনুসরণ করছে। এজন্য তিনি তার কর্মীদের মতামতকে গুরুত্ব দেন না। এক্ষেত্রে তারা প্রতিষ্ঠানে যথাযথ মূল্যায়িত হয় না। এছাড়া তিনি কর্মীদের চাপ সৃষ্টি করে কাজ করতে বাধ্য করেন। এতে তাদের মনোবল কমে যায় এবং কাজের প্রতি তারা আগ্রহ হারিয়ে ফেলে। ফলে তার প্রতিষ্ঠানটির উৎপাদন ও মুনাফার পরিমাণ কমে যায়। এ কারণে তার প্রতিষ্ঠানটি লক্ষ্য অর্জনে ব্যর্থ। হয়। তাই জনাব আতিকের স্বৈরতান্ত্রিক নেতৃত্ব আমি সমর্থন করি না।"
        }
      ]
    },
    {
      "number": "11",
      "uddipok": "লিজা ফুড লিমিটেড এর বিক্রয় ব্যবস্থাপক তার অধীনস্থ সকল কর্মীকে মাসিক একটি বিক্রয় লক্ষ্য স্থির করে দেন এবং প্রতি তিন দিন পরপর তাদের কাজের অগ্রগতি পর্যালোচনা করেন। কাজের অগ্রগতি পর্যালোচনা করতে গিয়ে তিনি দেখতে পান বিক্রয় কর্মী জনাব জালাল তার লক্ষ্যমাত্রা থেকে পিছিয়ে আছেন।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "আদর্শমান হলো এমন এক মানদণ্ড, যেটি অনুযায়ী প্রতিষ্ঠানের প্রতিটি কাজকে নিয়ন্ত্রণ করা যায়।"
        },
        {
          "label": "খ",
          "question": "",
          "explanation": "নিয়ন্ত্রণের পরের কাজ হলো পরিকল্পনা। নিয়ন্ত্রণের মাধ্যমে প্রতিষ্ঠান পরিকল্পনার ত্রুটি-বিচ্যুতির কারণ জানতে পারে। এসব ত্রুটি কীভাবে সমাধান করা যায়, তারও উপায় বের করা সম্ভব হয়। এরপর সংশোধনী ব্যবস্থাপনার আলোকে প্রতিষ্ঠানে নতুন পরিকল্পনা নেওয়া হয়। এজন্য পরিকল্পনা নিয়ন্ত্রণের পরবর্তী কাজ হিসেবে বিবেচিত হয়।"
        },
        {
          "label": "গ",
          "question": "",
          "explanation": "উদ্দীপকে জনাব জালাল নিয়ন্ত্রণের আদর্শমানের সাথে প্রকৃত কার্যফলের তুলনা ধাপে রয়েছে। প্রকৃত বা সম্পাদিত কাজ পরিমাপের পর এর সাথে পূর্বনির্ধারিত আদর্শমানের তুলনা করা হয়। এ তুলনার মাধ্যমে কাজের অগ্রগতি পরিমাপ করা হয়। এছাড়া এর মাধ্যমে ত্রুটি-বিচ্যুতি আছে কি না তা যাচাই করা হয়। এক্ষেত্রে বিচ্যুতি থাকলে তার পরিমাণ কতটুকু, তা চিহ্নিত করা হয়। উদ্দীপকে লিজা ফুড-এর বিক্রয় ব্যবস্থাপক তার অধস্তন কর্মীদের মাসিক বিক্রয় লক্ষ্য নির্ধারণ করে দেন। এখানে এ নির্ধারিত লক্ষ্য হলো আদর্শমান। তিনি তিন দিন পর পর তাদের কাজের অগ্রগতি পরিমাপ করেন। অর্থাৎ, বিক্রয় ব্যবস্থাপক তিন দিন পর আদর্শমানের সাথে প্রকৃত কাজের অগ্রগতি পর্যালোচনা করেন। এ পর্যালোচনা বা পরিমাপের ভিত্তিতে তিনি দেখেন বিক্রয়কর্মী জনাব জালাল তার লক্ষ্যমাত্রা থেকে পিছিয়ে আছেন। এক্ষেত্রে জনাব জালালের কাজের অবস্থা পূর্বনির্ধারিত লক্ষ্যমাত্রার সাথে পরিমাপের মাধ্যমে জানা গেছে। বৈশিষ্ট্য অনুযায়ী এটি আদর্শমানের সাথে প্রকৃত কার্যফল তুলনা ধাপের সাথে মিলে যায়। সুতরাং, নিয়ন্ত্রণের আদর্শমানের সাথে প্রকৃত কার্যফল পরিমাপ ধাপে জনাব জালালের কাজের অবস্থা জানা গেছে।"
        },
        {
          "label": "ঘ",
          "question": "",
          "explanation": "কবিক্রয় ব্যবস্থাপক সংশোধনমূলক ব্যবস্থা গ্রহণের মাধ্যমে জনাব জালালকে সহায়তা করতে পারেন বলে আমি মনে করি। কার্যকর নিয়ন্ত্রণ ব্যবস্থায় পরিকল্পনার ত্রুটি-বিচ্যুতিগুলো ধরা পড়ে। এছাড়া বিচ্যুতির কারণ ও সমস্যার প্রকৃতি বের হয়। ফলে প্রয়োজনীয় সংশোধনমূলক ব্যবস্থার মাধ্যমে ত্রুটি-বিচ্যুতিগুলো ঠিক করা যায়। উদ্দীপকের বিক্রয় ব্যবস্থাপক তার কর্মীদের একটি মাসিক লক্ষ্যমাত্রা ঠিক করে দেন। এরপর তিন দিন পর পর তাদের কাজের অগ্রগতি পর্যবেক্ষণ করেন। লক্ষ্য অনুযায়ী কাজ হচ্ছে কি না তা তিনি যাচাই-বাছাই করেন। কাজের অগ্রগতি পর্যালোচনা করতে গিয়ে তিনি লক্ষ করলেন জনাব জালাল তার লক্ষ্যমাত্রা থেকে পিছিয়ে আছেন। বিক্রয় ব্যবস্থাপক জনাব জালালের জন্য সংশোধনমূলক ব্যবস্থা নিতে পারেন। এক্ষেত্রে জনাব জালালের কী কারণে বিচ্যুতি ঘটছে তা তাকে খুঁজে বের করতে হবে। এরপর সমস্যা সমাধানের জন্য তাকে প্রয়োজনীয় পদক্ষেপ নিতে হবে। এছাড়া তিনি জনাব জালালকে লক্ষ্যমাত্রা অর্জনে দিকনির্দেশনা দিতে পারেন। আবার, জনাব জালালকে উৎসাহ উদ্দীপনা দিয়েও কাজের প্রতি তার আগ্রহ বাড়াতে পারেন। প্রয়োজনে তিনি জনাব জালালের জন্য বিক্রয় আদর্শমান পুনঃনির্ধারণ করে দিতে পারেন। এভাবে লক্ষ্যমাত্রা অর্জনে বিক্রয় ব্যবস্থাপক জনাব জালালকে সহায়তা করতে পারেন।"
        }
      ]
    }
  ]
}