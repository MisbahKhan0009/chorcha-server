{
  "title": "রাজউক উত্তরা মডেল কলেজ ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব আরমান প্রতিষ্ঠানের উদ্দেশ্য স্থির, অর্থসংস্থান ও পর্যবেক্ষণমূলক কাজ সম্পাদনের সাথে জড়িত। তিনি ২০২২ সালের শুরুতে প্রতিষ্ঠানের পুঁজি সরবরাহকারী ও গুরুত্বপূর্ণ কর্মকর্তাদের একটি যৌথ সভায় অংশগ্রহণ করেন। তিনি ২০২২ সালের জন্য উৎপাদন লক্ষ্যমাত্রা নির্ধারণ করেন মাত্র ৫ লক্ষ টন। গৃহীত পরিকল্পনা বাস্তবায়নে অধস্তন কর্মকর্তাগণকে অবস্থা অনুযায়ী প্রয়োজনীয় সিদ্ধান্ত গ্রহণে সুযোগ দেন। বছর শেষে প্রতিষ্ঠানটি ২ কোটি টাকা মুনাফা অর্জন করে।",
      "tag": "RUMC 23",
      "sub_questions": [
        {
          "label": "ক",
          "question": "ব্যবস্থাপনা চক্র কী?",
          "explanation": "ব্যবস্থাপনার মৌলিক কাজগুলো (পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ) ধারাবাহিকভাবে বার বার আবর্তিত হওয়াকে ব্যবস্থাপনা চক্র বলে।"
        },
        {
          "label": "খ",
          "question": "ব্যবস্থাপনা একটি অর্থনৈতিক সম্পদ- ব্যাখ্যা করো।",
          "explanation": "উৎপাদনের কাজে ব্যবহৃত হয় এবং যার আর্থিক মূল্য আছে তাকে অর্থনৈতিক সম্পদ বলে। প্রতিষ্ঠানের মানবীয় ও বস্তুগত উপায়-উপকরণগুলোকে কাজে লাগিয়ে লক্ষ্য অর্জনের প্রচেষ্টা হলো ব্যবস্থাপনা। ব্যবস্থাপক দক্ষ হলে উপকরণাদির সঠিক ব্যবহার নিশ্চিত করে লক্ষ্যে পৌছাতে পারে। এজন্য দক্ষ ব্যবস্থাপকের সেবা নিতে আর্থিক ও অন্যান্য সুবিধা দিতে হয়। তাই ব্যবস্থাপনাকে একটি অর্থনৈতিক সম্পদ বলা হয়।"
        },
        {
          "label": "গ",
          "question": "উদ্দীপকে জনাব আরমান ব্যবস্থাপনার কোন স্তরে কর্মরত? বর্ণনা করো।",
          "explanation": "জনাব আরমান ব্যবস্থাপনার উচ্চ স্তরে কর্মরত। এ স্তরের ব্যবস্থাপকগণ প্রতিষ্ঠানের দীর্ঘমেয়াদি নীতি ও পরিকল্পনা তৈরি করেন। আর, তাদের সিদ্ধান্ত বাস্তবায়নের জন্য মধ্য ও নিম্ন স্তরের কর্মীরা কাজ করে। প্রতিষ্ঠানের চেয়ারম্যান, পরিচালনা পর্ষদ, কোম্পানি সচিব প্রভৃতি ব্যক্তিরা উচ্চস্তরের অন্তর্ভুক্ত। উদ্দীপকে জনাব আরমান তার প্রতিষ্ঠানের লক্ষ্য ও উদ্দেশ্য নির্ধারণ, অর্থসংস্থান ও পর্যবেক্ষণমূলক কাজের সাথে জড়িত। তিনি ২০২২ সালের জন্য তার প্রতিষ্ঠানের উৎপাদনের লক্ষ্যমাত্রা নির্ধারণ করেন মাত্র ৫ লক্ষ টন। এ গৃহীত পরিকল্পনা বাস্তবায়নের কাজ তিনি তার প্রতিষ্ঠানের অধস্তন কর্মকর্তাদের দেন। এখানে তিনি প্রতিষ্ঠানটিতে শুধু মানসিক শ্রম দিচ্ছেন। তার গৃহীত সিদ্ধান্ত, বাস্তবায়নে ও লক্ষ্যমাত্রা অর্জনে প্রতিষ্ঠানটিতে অন্যান্য কর্মীরা কাজ করছে। তার এসব বৈশিষ্ট্যের সাথে উচ্চ স্তরের ব্যবস্থাপকের মিল পাওয়া যায়। সুতরাং, তিনি ব্যবস্থাপনার উচ্চ স্তরে কর্মরত।"
        },
        {
          "label": "ঘ",
          "question": "ব্যবস্থাপকীয় দক্ষতার কাম্য ব্যবহার প্রতিষ্ঠানের সাফল্যের চাবিকাঠি- উদ্দীপকের আলোকে মূল্যায়ন করো।",
          "explanation": "ব্যবস্থাপকীয় দক্ষতার (আন্তঃব্যক্তিক দক্ষতা) কাম্য ব্যবহার প্রতিষ্ঠানের সাফল্যের চাবিকাঠি- উক্তিটি যথার্থ বলে আমি মনে করি। কর্মীদের সাথে যোগাযোগ ও কর্মীদের অনুপ্রাণিত করা হলো আন্তঃব্যক্তিক দক্ষতা। এর মাধ্যমে কর্মীদের দিয়ে সহজে কাজ করিয়ে নেওয়া যায়। একজন ব্যবস্থাপককে তার প্রতিষ্ঠান সংশ্লিষ্ট অভ্যন্তরীণ ও বাহ্যিক বিভিন্ন পক্ষের সাথে আন্তঃব্যক্তিক সম্পর্ক গড়ে তুলতে হয়। উদ্দীপকে জনাব আরমান তার প্রতিষ্ঠানের উচ্চ স্তরের একজন ব্যবস্থাপক। তিনি সিদ্ধান্ত নেওয়ার ক্ষেত্রে অধস্তন কর্মকর্তাদের মতামতকে গুরুত্ব দেন। আর গৃহীত পরিকল্পনা বাস্তবায়নে তিনি তাদের অবস্থা অনুযায়ী প্রয়োজনীয় সিদ্ধান্ত নেওয়ার সুযোগও দেন। ফলস্বরূপ প্রতিষ্ঠানটি ২০২২ সাল শেষে ২ কোটি টাকা মুনাফা অর্জন করে। জনাব আরমান পরিকল্পনা বাস্তবায়নের ক্ষেত্রে কর্মীদের সাথে সুসম্পর্ক বজায় রাখেন। তার গৃহীত পরিকল্পনা প্রতিষ্ঠানটির অধস্তন কর্মকর্তাগণ বাস্তবায়ন করেন। এক্ষেত্রে তিনি তাদের সক্ষমতা বুঝে তাদেরকে কাজের দায়িত্ব দেন। ফলে কর্মীরা বাড়তি কাজের চাপ বোধ করেন না। আবার, গৃহীত পরিকল্পনা বাস্তবায়নে তাদের সিদ্ধান্ত নেওয়ার সুযোগ দেওয়া হয়েছে। এর মাধ্যমে এসব কর্মীরা প্রতিষ্ঠানে মূল্যায়িত হচ্ছেন। এটি তাদেরকে কাজে বাড়তি অনুপ্রেরণা দিয়েছে। জনাব আরমানের প্রতিষ্ঠানের কর্মীদের সাথে এ সম্পর্ক ব্যবস্থাপকের আন্তঃব্যক্তিক ক্ষমতাকে নির্দেশ করে। তার এ দক্ষতার সঠিক ব্যবহারের ফলে প্রতিষ্ঠানটি সাফল্য অর্জন করতে পেরেছে। তাই বলা যায়, প্রতিষ্ঠানের সাফল্যের চাবিকাঠি হলো ব্যবস্থাপকীয় দক্ষতার কাম্য ব্যবহার।"
        }
      ]
    },
    {
      "number": "2",
      "uddipok": "জনাব সাজ্জাদ হোসেন এক্সেল সিরামিক্স ইন্ডাস্ট্রিজ-এর প্রধান নির্বাহী পরিচালক। গণতান্ত্রিক পদ্ধতিতে তিনি কার্য পরিচালনা করেন। কর্মীদের বিভিন্ন অসুবিধার কথা তিনি শোনেন এবং সমাধানের চেষ্টা করেন। নীতি নির্ধারণ ও সিদ্ধান্ত নেওয়ার সুযোগ পেয়ে কর্মীরাও ব্যবস্থাপনার প্রতি সন্তুষ্ট। কর্মী ব্যবস্থাপনা ও পণ্যের মানের কারণে প্রতিষ্ঠানটি ISO সনদ লাভ করে। কিন্তু সম্প্রতি কিছু প্রতিযোগী প্রতিষ্ঠানের ইন্ধনে কিছু শ্রমিক উক্ত প্রতিষ্ঠানে বিশৃঙ্খলার চেষ্টা করছে।",
      "tag": "RUMC 23",
      "sub_questions": [
        {
          "label": "ক",
          "question": "অনানুষ্ঠানিক নেতৃত্ব কী?",
          "explanation": "প্রাতিষ্ঠানিক কোনো নিয়ম-নীতির বাইরে সহকর্মীদের সাথে ব্যক্তিগত সম্পর্কের ভিত্তিতে যে নেতৃত্ব গড়ে ওঠে তাকে অনানুষ্ঠানিক নেতৃত্ব বলে।"
        },
        {
          "label": "খ",
          "question": "নির্দেশনা সর্বদা নিচের দিকে প্রবাহিত হয় কেন? ব্যাখ্যা করো।",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। নির্দেশনার মাধ্যমেই কর্মীরা কোন কাজ, কীভাবে, কখন করবে তা সম্পর্কে ঊর্ধ্বতনের কাছ থেকে ধারণা পায়। কিন্তু নিম্নস্তরের কর্মীরা কখনই ঊর্ধ্বতন কর্মীদের নির্দেশনা দিতে পারে না। তারা শুধু উর্ধ্বতনের আদেশ পালন করতে বাধ্য থাকে। তাই বলা হয়, নির্দেশনা সর্বদাই নিচের দিকে প্রবাহিত হয়।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানে কোন ধরনের নির্দেশনা বিদ্যমান? বর্ণনা করো।",
          "explanation": "উদ্দীপকের বর্ণিত প্রতিষ্ঠানে পরামর্শমূলক নির্দেশনা পদ্ধতি বিদ্যমান। এ পদ্ধতিতে নেতা অধস্তনদের সাথে আলাপ-আলোচনা ও পরামর্শ করে সিদ্ধান্ত নেন। তিনি কাজের নির্দেশনা দেওয়ার আগে এ বিষয়ে কর্মীদের মতামত নেন। এতে কর্মীরা তাদের চিন্তাধারা ও সুযোগ সুবিধা জানাতে পারে। এতে কর্মীদের তাদের প্রতিষ্ঠানের প্রতি ইতিবাচক ধারণা তৈরি হয়। উদ্দীপকের জনাব সাজ্জাদ হোসেন এক্সেল সিরামিক্স ইন্ডাস্ট্রিজ-এর প্রধান নির্বাহী পরিচালক। তিনি কর্মীদের সাথে বিভিন্ন বিষয়ে আলোচনা করেন। তাদের প্রতিষ্ঠান পরিচালনায় অংশগ্রহণের সুযোগ দেন। তাদের বিভিন্ন অসুবিধার কথা শুনে তা সমাধানের ব্যবস্থা করেন। এতে কর্মীরা তার প্রতি ইতিবাচক ধারণা পোষণ করে। এছাড়া যেকোনো বিষয়ে তাদের সাথে পরামর্শ করে সিদ্ধান্ত নেওয়া হয়। এতে তারা কাজের প্রতিও আন্তরিক থাকে। এসব বৈশিষ্ট্য পরামর্শমূলক নির্দেশনার সাথে মিলে যায়। তাই বলা যায়, উদ্দীপকের প্রতিষ্ঠানটিতে পরামর্শমূলক নির্দেশনা অনুসরণ করা হয়েছে।"
        },
        {
          "label": "ঘ",
          "question": "বর্তমান পরিস্থিতি মোকাবিলায় কোন ধরনের নেতৃত্ব অধিকতর গ্রহণযোগ্য বলে তুমি মনে করো? যুক্তিসহ বিশ্লেষণ করো।",
          "explanation": "বর্তমান পরিস্থিতি মোকাবিলায় স্বৈরতান্ত্রিক নেতৃত্ব অনুসরণ অধিকতর গ্রহণযোগ্য বলে আমি মনে করি। এ নেতৃত্বে নেতা সব ক্ষমতা নিজের হাতে রাখেন। তিনি সিদ্ধান্ত নিতে কর্মীদের কোনো সুযোগ দেন না। তিনি কর্মীদের নির্দেশ পালনে বাধ্য করেন। এজন্য কর্মীরাও তার নির্দেশের বাইরে কিছু করতে পারে না। উদ্দীপকে জনাব সাজ্জাদ হোসেন এক্সেল সিরামিক্স ইন্ডাস্ট্রিজ-এর প্রধান নির্বাহী পরিচালক। তিনি প্রতিষ্ঠানে পরামর্শমূলক নির্দেশনা অনুসরণ করেন। তিনি কর্মীদের কাজে বাধ্য না করে তাদের পরামর্শ নিয়ে নির্দেশনা দেন। কিন্তু ইদানীং কিছু প্রতিযোগী প্রতিষ্ঠানের ইন্ধনে কিছু শ্রমিক প্রতিষ্ঠানে বিশৃঙ্খলা তৈরি করতে চাচ্ছে। উদ্দীপকে স্বৈরতান্ত্রিক নির্দেশনার মাধ্যমে এ অবস্থা নিয়ন্ত্রণ হতে পারে। এক্ষেত্রে জনাব সাজ্জাদ হোসেন স্বৈরতান্ত্রিক নেতৃত্বের মাধ্যমে কর্মীদের পরামর্শের সুযোগ দেওয়া বন্ধ করে দিবেন। তিনি কর্মীদের কাজ করতে বাধ্য করবেন। কর্মীরা তার নির্দেশ না মানলে শাস্তিমূলক ব্যবস্থা নিবেন। এতে তারা প্রতিষ্ঠানের নিয়ম পালনে বাধ্য থাকবে। তারা কোনো বিশৃঙ্খলা তৈরি করার সাহস পাবে না। এভাবে প্রতিষ্ঠানের পরিবেশ নিয়ন্ত্রণ করা যাবে। সুতরাং, বর্তমান পরিস্থিতি নিয়ন্ত্রণে উক্ত প্রতিষ্ঠানে স্বৈরতান্ত্রিক নেতৃত্ব প্রয়োজন।"
        }
      ]
    },
    {
      "number": "3",
      "uddipok": "ক্লিন-আপ এবং স্নেইল ফেসওয়াশ প্রতি মাসে ৩ লক্ষ টিউব ফেসওয়াশ বিক্রির লক্ষ্যমাত্রা স্থির করে। মাস শেষে কোম্পানি দুটি তাদের বিক্রির পরিমাণ যাচাই-বাছাই করে একটি চার্ট লিপিবদ্ধ করে। চার্টটি নিম্নরূপ (চার্টটি নিয়ন্ত্রণ প্রক্রিয়ার পদক্ষেপ অনুযায়ী): পদক্ষেপ ১ম পর্যায় ২য় পর্যায় ৩য় পর্যায় ৪র্থ পর্যায় ৫ম পর্যায় কোম্পানি বিক্রয় লক্ষ্যমাত্রা বিক্রয় বিক্রয় বেশি/কম ? ? ক্লিন- আপ ৩০০০০০ টিউব ৩২৫০০০ টিউব ২৫০০০ ৩২৫০০০ টিউব ৩২৫০০০ টিউব স্নেইল ৩০০০০০ টিউব ২৫০০০০ টিউব ৫০০০০ ২৫০০০০ টিউব ২৫০০০০ টিউব",
      "tag": "RUMC 23",
      "sub_questions": [
        {
          "label": "ক",
          "question": "সংগঠন চিত্র কী?",
          "explanation": "প্রতিষ্ঠানের কাজগুলোকে বিভিন্ন বিভাগ ও উপ-বিভাগে ভাগ করে প্রত্যেকের দায়িত্ব ও কর্তৃত্ব নির্ধারণের মাধ্যমে পারস্পরিক সম্পর্ককে চিত্রের মাধ্যমে উপস্থাপন করাকে সংগঠন চার্ট বা সংগঠন চিত্র বলে।"
        },
        {
          "label": "খ",
          "question": "নিয়ন্ত্রণ কেন কালান্তিক কাজ? ব্যাখ্যা করো।",
          "explanation": "কালান্তিক কাজ হলো যে কাজ কোনো নির্দিষ্ট সময় পর পর করা হয়। প্রতিষ্ঠানের নিয়ন্ত্রণ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই পরিকল্পনা অনুযায়ী কাজ হচ্ছে কি না তা যাচাই, বিচ্যুতি নির্ণয় ও সংশোধনমূলক ব্যবস্থা নেওয়া হয়। তাই নিয়ন্ত্রণকে কালান্তিক কাজ বলা হয়।"
        },
        {
          "label": "গ",
          "question": "উদ্দীপকে বর্ণিত স্নেইল ফেসওয়াশ কোম্পানিতে নিয়ন্ত্রণ প্রক্রিয়ায় কোন ধাপটি অনুপস্থিত? বর্ণনা করো।",
          "explanation": "উদ্দীপকে বর্ণিত স্নেইল ফেসওয়াশ কোম্পানিতে নিয়ন্ত্রণ প্রক্রিয়ার বিচ্যুতির কারণ শনাক্তকরণ ধাপটি অনুপস্থিত। বিচ্যুতির কারণ শনাক্তকরণ নিয়ন্ত্রণ প্রক্রিয়ার চতুর্থ ধাপ। এ ধাপে আদর্শমানের সাথে প্রকৃত কার্যফল তুলনা করে পার্থক্য বের করা হয়। এর মাধ্যমে বিচ্যুতি পাওয়া গেলে তার কারণ শনাক্ত করা হয়। উদ্দীপকে দুইটি কোম্পানির বিক্রির লক্ষ্যমাত্রা ও বিক্রির চার্ট রয়েছে।কোম্পানি দুইটি প্রতি মাসে ৩ লক্ষ টিউব ফেসওয়াশ বিক্রির লক্ষ্য স্থির করে। এর মধ্যে স্নেইল ফেসওয়াশ মাসে ২,৫০,০০০ টিউব বিক্রি করতে সক্ষম হয়। এখানে কোম্পানিটির লক্ষ্যমাত্রার তুলনায় ৫০,০০০ টিউব কম বিক্রি হয়েছে। কিন্তু কোম্পানিটি ২য় পর্যায়ে বিক্রি কম হওয়ার কারণ অনুসন্ধান করেনি। এ কারণে ৪র্থ ও ৫ম পর্যায়েও কোম্পানির বিক্রি ২,৫০,০০০ টিউবেই সীমাবদ্ধ রয়েছে। এখানে বিচ্যুতির কারণ শনাক্তকরণ ধাপের অনুপস্থিতিতে স্নেইল ফেসওয়াশ বিক্রির লক্ষ্যমাত্রা অর্জন করতে ব্যর্থ হয়েছে। সুতরাং, উদ্দীপকের স্নেইল ফেসওয়াশ কোম্পানিতে নিয়ন্ত্রণ প্রক্রিয়ার বিচ্যুতির কারণ শনাক্তকরণ ধাপটি অনুপস্থিত।"
        },
        {
          "label": "ঘ",
          "question": "উদ্দীপকে উল্লিখিত কোন প্রতিষ্ঠানটি সর্বাধিক মুনাফা অর্জনে সমর্থ হবে? নিয়ন্ত্রণ প্রক্রিয়ার পদক্ষেপের আলোকে বিশ্লেষণ করো।",
          "explanation": "উদ্দীপকে ক্লিন-আপ কোম্পানিটি নিয়ন্ত্রণ প্রক্রিয়ার ধাপগুলো যথাযথভাবে অনুসরণ করায় সর্বাধিক মুনাফা অর্জনে সমর্থ হবে। এ ধাপে পরিকল্পনা অনুযায়ী কাজ হচ্ছে কি না তা যাচাই করা হয়। আবার, আদর্শমানের সাথে প্রকৃত কার্যফল তুলনা করায় সহজেই এ ধাপে প্রতিষ্ঠানের ভুল-ত্রুটি বেরিয়ে আসে। আর এসব সংশোধন করে প্রতিষ্ঠানে কাজের শৃঙ্খলা ও উন্নত মান বজায় রাখা যায়। উদ্দীপকে দুইটি ফেসওয়াশ কোম্পানি মাসে ৩ লক্ষ টিউব ফেসওয়াশ বিক্রির লক্ষ্যমাত্রা স্থির করে। এর মধ্যে ক্লিন-আপ ফেসওয়াশ তাদের লক্ষ্যমাত্রার চেয়ে অধিক (৩,২৫,০০০ টিউব) বিক্রি করতে সক্ষম হয়। উদ্দীপকে ক্লিন-আপ কোম্পানিটি নিয়ন্ত্রণ প্রক্রিয়ার ধাপগুলো যথাযথভাবে অনুসরণ করায় সর্বাধিক মুনাফা অর্জনে সমর্থ হবে। এ ধাপে পরিকল্পনা অনুযায়ী কাজ হচ্ছে কি না তা যাচাই করা হয়। আবার, আদর্শমানের সাথে প্রকৃত কার্যফল তুলনা করায় সহজেই এ ধাপে প্রতিষ্ঠানের ভুল-ত্রুটি বেরিয়ে আসে। আর এসব সংশোধন করে প্রতিষ্ঠানে কাজের শৃঙ্খলা ও উন্নত মান বজায় রাখা যায়। উদ্দীপকে দুইটি ফেসওয়াশ কোম্পানি মাসে ৩ লক্ষ টিউব ফেসওয়াশ বিক্রির লক্ষ্যমাত্রা স্থির করে। এর মধ্যে ক্লিন-আপ ফেসওয়াশ তাদের লক্ষ্যমাত্রার চেয়ে অধিক (৩,২৫,০০০ টিউব) বিক্রি করতে সক্ষম হয়। কিন্তু স্নেইল ফেসওয়াশ তাদের লক্ষ্যমাত্রামাফিক বিক্রি করতে পারেনি। এখানে ক্লিন-আপ কোম্পানিটি নিয়ন্ত্রণ ধাপের যথাযথ অনুসরণ করলেও স্নেইল ফেসওয়াশ কোম্পানি করেনি। ক্লিন-আপ কোম্পানিটি তাদের লক্ষ্যমাত্রা স্থির করার পাশাপাশি আদর্শমানের সাথে প্রকৃত কার্যফল তুলনা করেছে। এতে কোম্পানিটি বিচ্যুতির কারণ খুঁজে পেলেই সাথে সাথে তা সমাধান করতে সক্ষম হয়েছে। এজন্য কোম্পানিটি ধারাবাহিকভাবে তাদের লক্ষ্যমাত্রা অর্জনে সক্ষম হয়। অন্যদিকে, স্নেইল ফেসওয়াশ কোম্পানিটি লক্ষ্যমাত্রার সাথে প্রকৃত বিক্রি তুলনা করলেও বিচ্যুতির কারণ অনুসন্ধান করেনি। ফলে কোম্পানি বিক্রির লক্ষ্যমাত্রা অর্জন করতে পারেনি। এক্ষেত্রে নিয়ন্ত্রণ ধাপের যথাযথ অনুসরণপূর্বক ক্লিন-আপ কোম্পানিটি সফল। তাই বলা যায় যে, উদ্দীপকে ক্লিন-আপ কোম্পানিটি অধিক মুনাফা অর্জনে সফল হবে।"
        }
      ]
    },
    {
      "number": "4",
      "uddipok": "অপেরা টেক্সটাইলের স্বত্তাধিকারী জনাব সিয়াম। তিনি ঈদ-উল- ফিতরকে সামনে রেখে টার্গেট পূরণের লক্ষ্যে প্রতিদিন এক ঘণ্টা অতিরিক্ত কাজ করার নির্দেশ দেন। কিন্তু এর জন্য কোনো অতিরিক্ত সুবিধা দেওয়া হবে না বলে জানিয়ে দেন। এতে কর্মরত শ্রমিক-কর্মীদের মধ্যে অসন্তুষ্টি দেখা দেয়। জনাব সিয়াম পরবর্তীতে সিদ্ধান্ত নিলেন অর্জিত মুনাফার একটি অংশ শ্রমিক-কর্মীদের প্রদান করবেন।",
      "tag": "RUMC 23,HC 23",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনা কী?",
          "explanation": "ব্যবস্থাপনার ক্ষেত্রে গতানুগতিকতা পরিহার করে বিজ্ঞান বা পরীক্ষা-নিরীক্ষা ও বিচার-বিশ্লেষণের মাধ্যমে সংঘবদ্ধ জ্ঞানের প্রয়োগকে বৈজ্ঞানিক ব্যবস্থাপনা বলে।"
        },
        {
          "label": "খ",
          "question": "পরিকল্পনা ব্যবস্থাপনার অন্য সকল কাজের ভিত্তি- ব্যাখ্যা করো।",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য ভবিষ্যতে কোন কাজ কে, কখন, কত সময়ের মধ্যে করবে প্রভৃতি নির্ধারণ হলো পরিকল্পনা। এটি ব্যবস্থাপনার প্রথম' কাজ। এটি বাস্তবায়নের জন্যই সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ কাজগুলো করা হয়। এই কাজগুলো পরিকল্পনা অনুযায়ী ধারাবাহিকভাবে চলতে থাকে। তাই পরিকল্পনাকে অন্যান্য কাজের ভিত্তি বলা হয়।"
        },
        {
          "label": "গ",
          "question": "উদ্দীপকে হেনরি ফেয়লের কোন নীতি লঙ্ঘিত হয়েছে? বর্ণনা করো।",
          "explanation": "উদ্দীপকে হেনরি ফেয়লের ন্যায্য পারিশ্রমিকের নীতি লঙ্ঘিত হয়েছে। প্রতিষ্ঠানের কর্মীদের কাজের প্রকৃতি, সময়, পারিপার্শ্বিক অবস্থা প্রভৃতি বিবেচনায় সুষ্ঠু ও ন্যায্য বেতন কাঠামো স্থির করা আবশ্যক। এটি ন্যায্য পারিশ্রমিকের নীতির মূল কথা। এ নীতির বাস্তবায়ন করলে কর্মীরা। কাজের প্রতি সন্তুষ্ট হয় ও উৎসাহ নিয়ে কাজ করে। উদ্দীপকে জনাব সিয়াম অপেরা টেক্সটাইলের মালিক। তিনি ঈদ-উল- ফিতরকে সামনে রেখে প্রতিষ্ঠানের শ্রমিক-কর্মীদের অতিরিক্ত এক ঘণ্টা কাজ করার নির্দেশ দেন। তিনি এ অতিরিক্ত কাজের বিনিময়ে তাদের জন্য কোনো পারিশ্রমিকের ব্যবস্থা রাখেননি। কিন্তু, এ অতিরিক্ত কাজ করার জন্য বাড়তি সুবিধা শ্রমিক-কর্মীদের প্রাপ্য। এটি না পাওয়ায় তাদের মধ্যে অসন্তুষ্টি দেখা যায়। এক্ষেত্রে প্রতিষ্ঠানটির শ্রমিক-কর্মীরা তাদের সম্পাদিত কাজ অনুপাতে অতিরিক্ত সুবিধা থেকে বঞ্চিত হচ্ছে। এটি ন্যায্য পারিশ্রমিকের নীতির পরিপন্থি। সুতরাং, উদ্দীপকে ন্যায্য পারিশ্রমিকের নীতি লঙ্ঘিত হয়েছে।"
        },
        {
          "label": "ঘ",
          "question": "প্রাতিষ্ঠানিক লক্ষ্য অর্জনে মুনাফার একটি অংশ প্রদান ব্যবস্থাপনার কোন কাজের অন্তর্গত? এর যৌক্তিকতা মূল্যায়ন করো।",
          "explanation": "প্রাতিষ্ঠানিক লক্ষ্য অর্জনে মুনাফার একটি অংশ প্রদান ব্যবস্থাপনার প্রেষণা কাজের অন্তর্গত। এটি কর্মীদের কাজের প্রতি অনুপ্রাণিত বা উৎসাহিত করার একটি প্রক্রিয়া। এর মাধ্যমে কর্মীদের কাজের প্রতি ইচ্ছা, আগ্রহ-উদ্দীপনা, ও কর্মশক্তি বাড়ানো যায়। এতে কর্মীরা সর্বোচ্চ আন্তরিকতার সাথে কাজ সম্পাদনে সচেষ্ট থাকে। উদ্দীপকে জনাব সিয়াম ঈদ উপলক্ষ্যে তার প্রতিষ্ঠানের শ্রমিক- কর্মচারীদের অতিরিক্ত এক ঘণ্টা কাজ করার নির্দেশ দেন। কিন্তু এ কাজের বিনিময়ে তিনি তাদের জন্য বাড়তি কোনো সুবিধার ব্যবস্থা রাখেননি। এতে তারা অসন্তোষ প্রকাশ করে। এ অসন্তোষ দূর করতে পরে সিয়াম অর্জিত মুনাফার একটি অংশ তাদের দেওয়ার সিদ্ধান্ত নেন। এ ঘোষণা শুনে শ্রমিক-কর্মীদের অসন্তোষ কমবে। আর্থিক সুবিধা পাওয়ার আশায় তারা কাজে উৎসাহী হবে। আর কাজে তাদের স্বতঃস্ফূর্ত অংশগ্রহণের মাধ্যমে তারা মানসম্মত পণ্য উৎপাদন করতে পারবে। এতে প্রতিষ্ঠানটির পণ্যের গুণগতমানের উন্নয়ন ঘটবে। এভাবে প্রতিষ্ঠানটির পূর্বনির্ধারিত লক্ষ্যমাত্রা অর্জন হবে। তাই বলা যায়, উদ্দীপকে প্রাতিষ্ঠানিক লক্ষ্য অর্জনে ব্যবস্থাপনার প্রেষণা কাজটির যৌক্তিকতা আছে।"
        }
      ]
    },
    {
      "number": "5",
      "uddipok": "মুনলাইট লি. কর্তৃপক্ষ বিভাগীয় প্রধানদের সভায় ১ বছরের জন্য পরিকল্পনা গ্রহণ করে তার আলোকে কাজ শুরু করার নির্দেশ প্রদান করেন। তিন মাস পরে দেখা যায় উৎপাদন বিভাগ যে পণ্য উৎপাদন করে তার তুলনায় অনেক পণ্য গুদামে জমা রয়েছে। ফলে বিক্রয় বিভাগের কারণে পরিকল্পনা বাস্তবায়ন ব্যর্থ হয়। কর্তৃপক্ষ ভবিষ্যতে এরূপ অবস্থা যেন না ঘটে তার নির্দেশ প্রদান করেন।",
      "tag": "RUMC 23",
      "sub_questions": [
        {
          "label": "ক",
          "question": "কৌশল কী?",
          "explanation": "পরিবর্তিত পরিস্থিতির আলোকে প্রতিযোগী প্রতিষ্ঠানের পরিকল্পনাকে মোকাবিলা করার জন্য গৃহীত নীতিকে কৌশল বলে।"
        },
        {
          "label": "খ",
          "question": "পরিকল্পনার অঙ্গন বলতে কী বোঝায়? ব্যাখ্যা করো।",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার অঙ্গন বা আঙিনা। এক্ষেত্রে বিভিন্ন উপায়ে ভবিষ্যতের সম্ভাবনাময় দিকগুলো খুঁজে বের করা হয়। এরপর সেগুলোকে পরিকল্পনার অনুকূলে ব্যবহার করা হয়। আর ভবিষ্যতে যেসব সমস্যা হতে পারে তা দূর করে লক্ষ্য অর্জনের ব্যবস্থাও পরিকল্পনায় উল্লেখ করা হয়।"
        },
        {
          "label": "গ",
          "question": "উদ্দীপকে গৃহীত পরিকল্পনাটি মেয়াদভিত্তিতে কোন ধরনের? বর্ণনা করো।",
          "explanation": "উদ্দীপকে গৃহীত পরিকল্পনাটি স্বল্পমেয়াদি পরিকল্পনা। প্রতিষ্ঠানের বিভাগীয় ও উপবিভাগীয় পর্যায়ে এ পরিকল্পনা নেওয়া হয়। এক বছর বা তার কম সময়ের জন্য এরূপ পরিকল্পনা নেওয়া হয়ে থাকে। মূলত প্রতিষ্ঠানের দৈনন্দিন কাজ সম্পাদনের জন্য এরূপ পরিকল্পনা তৈরি করা হয়। উদ্দীপকে মুনলাইট লি. কর্তৃপক্ষ বিভাগীয় প্রধানদের সভায় পরিকল্পনা প্রণয়ন করে। তাদের গৃহীত পরিকল্পনার সময়কাল ১ বছর। এক্ষেত্রে গণ্য উৎপাদন ও বিক্রির জন্য ১ বছরের লক্ষ্যমাত্রা নির্ধারণ করা হয়। উক্ত লক্ষ্যমাত্রা অর্জিত হলে পরিকল্পনাটির গ্রহণযোগ্যতা থাকবে না। এজন্য কর্মীদেরকে পরিকল্পনামাফিক কাজ শুরুর নির্দেশনা দেওয়া হয়েছে। এসব বৈশিষ্ট্যের সাথে স্বল্পমেয়াদি পরিকল্পনা সামঞ্জস্যপূর্ণ। তাই বলা যায়, উদ্দীপকে গৃহীত পরিকল্পনাটি স্বল্পমেয়াদি পরিকল্পনা।"
        },
        {
          "label": "ঘ",
          "question": "উত্তম পরিকল্পনার কোন বৈশিষ্ট্যের অনুপস্থিতিতে পরিকল্পনার বাস্তবায়ন ব্যর্থ হয়? এর যৌক্তিকতা মূল্যায়ন করো।",
          "explanation": "উদ্দীপকে উত্তম পরিকল্পনার সমন্বয়সাধন বৈশিষ্ট্যের অনুপস্থিতিতে পরিকল্পনার বাস্তবায়ন ব্যর্থ হয় বলে আমি মনে করি। পরিকল্পনা প্রণয়নের সময় সংশ্লিষ্ট সব বিভাগের মধ্যে ভারসাম্য ও যোগসূত্র তৈরি করা উচিত। বিভাগীয় ব্যবস্থাপকরা তাদের পরিকল্পনার মধ্যে সমন্বয় না করলে প্রাতিষ্ঠানিক লক্ষ্য অর্জন সম্ভব হয় না। এতে প্রতিষ্ঠানের কাজে জটিলতা দেখা দেয়। উদ্দীপকে মুনলাইট লি. কোম্পানিতে ১ বছর মেয়াদি পরিকল্পনা নেওয়া হয়। প্রতিষ্ঠানটির উৎপাদন বিভাগ পরিকল্পনামাফিক পণ্য উৎপাদন করে। কিন্তু বিক্রয় বিভাগ উৎপাদন অনুপাতে পণ্য বিক্রি করতে পারেনি। এতে গুদামে অনেক পণ্য অবিক্রীত থেকে যায়। প্রতিষ্ঠানটিতে উৎপাদন ও বিক্রয় বিভাগে যথাযথ সমন্বয় বা যোগসূত্রের অভাবে এ পরিস্থিতি সৃষ্টি হয়েছে। বিক্রয় বিভাগ তাদের বিক্রির সক্ষমতা উৎপাদন বিভাগকে জানায় নি। ফলে উৎপাদন বিভাগ অতিরিক্ত পণ্য উৎপাদন করেছে। আর এ অতিরিক্ত পণ্য বিক্রয় বিভাগ বিক্রি করতে ব্যর্থ হয়েছে। সুতরাং, উক্ত দুই বিভাগের সমন্বয়ের অভাবে প্রতিষ্ঠানটিতে পরিকল্পনা অনুযায়ী লক্ষ্যার্জন সম্ভব হয়নি। তাই বলা যায়, উত্তম পরিকল্পনার সমন্বয়সাধন বৈশিষ্ট্যের অভাবে প্রতিষ্ঠানটির পরিকল্পনা বাস্তবায়ন ব্যর্থ হয়েছে।"
        }
      ]
    },
    {
      "number": "6",
      "uddipok": "নকশি ঘর' বগুড়া জেলায় একটি স্বনামধন্য প্রতিষ্ঠান। জাকিয়া হোসেন প্রতিষ্ঠানটির স্বত্বাধিকারী। তিনি তার প্রতিষ্ঠানে লক্ষ্যমাত্রা অর্জনের জন্য তার পণ্য তৈরিতে সর্বোৎকৃষ্ট কাঁচামাল ও প্রয়োজনীয় উপকরণ সংগ্রহ করেন এবং এগুলোর যথার্থ ব্যবহারে যোগ্যতা অনুযায়ী প্রত্যেককে কাজ, বণ্টন করে দেন। তবে এ বছর তিনি বাজার ও প্রতিযোগী সম্পর্কে তথ্য না নিয়েই উৎপাদন লক্ষ্যমাত্রা নির্ধারণ করেন। এতে তার প্রতিষ্ঠান ক্ষতির সম্মুখীন হয়।",
      "tag": "RUMC 23",
      "sub_questions": [
        {
          "label": "ক",
          "question": "বিকেন্দ্রীকরণ কী?",
          "explanation": "সিদ্ধান্ত নেওয়ার ক্ষমতা উচ্চ স্তরের ব্যবস্থাপনার হাতে কেন্দ্রীভূত না রেখে বিভিন্ন স্তরের ব্যবস্থাপকদের কাছে দেওয়াকে বলা হয় বিকেন্দ্রীকরণ।"
        },
        {
          "label": "খ",
          "question": "“ব্যবস্থাপনা সর্বজনীন\" ব্যাখ্যা করো।",
          "explanation": "ব্যবস্থাপনার সর্বজনীনতা বলতে সর্বত্র ও সবক্ষেত্রে, ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখা যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "উদ্দীপকে প্রথমে ব্যবস্থাপনার কোন কাজ করা হয়েছিল? বর্ণনা করো।",
          "explanation": "উদ্দীপকে প্রথমে ব্যবস্থাপনার সংগঠিতকরণ কাজটি করা হয়েছিল। পরিকল্পনা বাস্তবায়নের জন্য প্রয়োজনীয় বস্তুগত ও অবস্তুগত উপকরণ এবং সম্পদের সমন্বয় হলো, সংগঠিতকরণ। এর মাধ্যমে প্রতিষ্ঠানের কার্যাবলিকে প্রকৃতি অনুযায়ী বিভিন্ন বিভাগ-উপবিভাগে ভাগ করা হয়। এরপর যোগ্যতার আলোকে কর্মীদের কর্তৃত্ব ও দায়িত্ব নির্ধারণ করে দেওয়া হয়। এটি মূলত বিভাগ-উপবিভাগের কর্মীদের মধ্যে সম্পর্ক নির্ধারণের একটি কাজ। উদ্দীপকে জাকিয়া হোসেন 'নকশি ঘর' প্রতিষ্ঠানটির মালিক। তিনি পণ্য তৈরির জন্য সর্বোৎকৃষ্ট কাঁচামাল ও প্রয়োজনীয় উপকরণ সংগ্রহ করেন।, এগুলোর যথাযথ ব্যবহার নিশ্চিত করতে তিনি যোগ্যতা অনুযায়ী কর্মীদেরকে কাজ ভাগ করে দেন। এর মাধ্যমে তিনি লক্ষ্য অর্জনের উদ্দেশ্যে বস্তুগত উপকরণের সাথে মানবীয় উপকরণের যোগসূত্র স্থাপন করেন। তার এসব কাজ ব্যবস্থাপনার সংগঠিতকরণ কাজের সাথে মিলে, যায়। সুতরাং, প্রতিষ্ঠানটিতে প্রথমে ব্যবস্থাপনার সংগঠিতকরণ কাজ করা হয়েছিল।"
        },
        {
          "label": "ঘ",
          "question": "ব্যবস্থাপনায় সঠিক কার্যাবলি অনুসরণ না করার কারণে প্রতিষ্ঠানটি ক্ষতির সম্মুখীন হয়েছে- তুমি কি এর সাথে একমত? যুক্তিসহ মতামত দাও।",
          "explanation": "ব্যবস্থাপনার পরিকল্পনা কাজটি সঠিকভাবে অনুসরণ না করার কারণে প্রতিষ্ঠানটি ক্ষতির সম্মুখীন হয়েছে বলে আমি মনে করি। ব্যবস্থাপনা প্রক্রিয়ার প্রথম কাজ হিসেবে পরিকল্পনা প্রতিষ্ঠানের কাজের রূপরেখা নির্ধারণ করে। তাই একজন ব্যবস্থাপককে পরিকল্পনা করার সময় বাজার ও প্রতিযোগী বিশ্লেষণ করতে হয়। কারণ, ব্যবস্থাপনার সব কাজের সফলতা নির্ভর করে পরিকল্পনার গুণগতমানের ওপর। উদ্দীপকে জাকিয়া হোসেন 'নকশি ঘর' প্রতিষ্ঠানটির মালিক। তিনি লক্ষ্য অর্জনে প্রতিষ্ঠানের বস্তুগত ও মানবীয় উপকরণ সুসংগঠিত করেন। কিন্তু তিনি এ বছর বাজার ও প্রতিযোগী সম্পর্কে তথ্য না নিয়ে উৎপাদন লক্ষ্যমাত্রা নির্ধারণ করেন। এতে তার প্রতিষ্ঠানটি ক্ষতির সম্মুখীন হয়। এক্ষেত্রে তিনি প্রতিষ্ঠানটিতে সংগঠিতকরণ কাজটি ঠিকভাবে করলেও পরিকল্পনা কাজটি যথাযথভাবে করেন নি। তিনি লক্ষ্যমাত্রা নির্ধারণের ক্ষেত্রে বাজার ও প্রতিযোগীর তথ্য বিশ্লেষণ করেননি। ফলে তিনি বাজারের সম্ভাব্য সুযোগ ও বাধা এবং প্রতিযোগীদের অবস্থা জানতে ব্যর্থ হন। এসব বিশ্লেষণ করলে তিনি সম্ভাব্য ৰাধাগুলো অনুসন্ধান করতে পারতেন। এরপর তিনি উৎপাদন লক্ষ্যমাত্রা নির্ধারণ করতে পারতেন। ফলে তার জন্য বিক্রয় লক্ষ্যমাত্রা অর্জন সহজ হতো। তাই বলা যায়, পরিকল্পনা কাজটি সঠিকভাবে অনুসরণ না করার কারণে উদ্দীপকের প্রতিষ্ঠানটি ক্ষতির সম্মুখীন হয়েছে।"
        }
      ]
    },
    {
      "number": "7",
      "uddipok": "জামিল একটি প্রতিষ্ঠানের ব্যবস্থাপনা পরিচালক। তার প্রতিষ্ঠানে ওষুধ, প্রসাধনী ও খাদ্যসামগ্রী উৎপাদিত হয়। তিনি প্রতিটি বিভাগের জন্য পৃথক বিশেষজ্ঞ নিয়োগ করেছেন। তিনি লক্ষ করলেন যে, প্রতিষ্ঠানে প্রসাধনী পণ্যের বাজার ভালো যাচ্ছে না। তাই প্রসাধনী পণ্যের বাজার ভালো করার জন্য সংগঠন কাঠামোতে পরিবর্তন আনেন, যেখানে বার্ষিক ব্যবস্থাপক ও প্রকল্প ব্যবস্থাপক একই সঙ্গে পারস্পরিক সহযোগিতার মাধ্যমে কার্য সম্পাদন করেন।",
      "tag": "DCC 23,RUMC 23,ACC 23",
      "sub_questions": [
        {
          "label": "ক",
          "question": "সংগঠন কাঠামো কী?",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্নকে সংগঠন কাঠামো বলে।"
        },
        {
          "label": "খ",
          "question": "ব্যবস্থাপনার ক্ষেত্রে দায়িত্ব ও কর্তৃত্বের সমতা নীতিটি ব্যাখ্যা করো।",
          "explanation": "কাজের ভারে এবং দায়িত্ব ও কর্তৃত্বের মাত্রায় সামঞ্জস্য বিধান রাখাকে ভারসাম্যপূর্ণ বা সমতা বলা হয়। সংগঠন কাঠামোর প্রত্যেক স্তরে কর্মীকে যে পরিমাণ দায়িত্ব দেওয়া হবে, সেই অনুপাতে কর্তৃত্বও দিতে হবে। কারণ দায়িত্বের তুলনায় কর্তৃত্ব বেশি হলে নির্বাহীরা স্বেচ্ছাচারী হয়ে উঠবে। আবার, কর্তৃত্বের তুলনায় দায়িত্ব অনেক বেশি থাকলে নির্বাহীরা দায়িত্ব পালনে ব্যর্থ ও অসহায় হয়ে পড়বে। এজন্য এ দু'য়ের মধ্যে ভারসাম্য রাখতে হবে।।"
        },
        {
          "label": "গ",
          "question": "উদ্দীপকে উল্লিখিত জামিলের প্রতিষ্ঠানে প্রথম পর্যায়ে কোন ধরনের সংগঠন কাঠামো অনুসরণ করেছেন? ব্যাখ্যা করো।",
          "explanation": "উদ্দীপকে উল্লিখিত জামিলের প্রতিষ্ঠানে প্রথম পর্যায়ে কার্যভিত্তিক সংগঠন কাঠামো অনুসরণ করা হয়েছে। এ সংগঠন কাঠামোতে প্রতিষ্ঠানের কাজগুলোকে প্রকৃতি অনুযায়ী ভাগ করা হয়। এবপর একেকটি বিভাগের দায়িত্ব একেকজন বিশেষজ্ঞ ব্যক্তিকে দেওয়া হয়। এ সংগঠনে বিশেষজ্ঞরাই নির্বাহীর ভূমিকা পালন করে। এতে কাজে বিশেষায়ণের সুযোগ তৈরি হয়। উদ্দীপকের জামিল একটি প্রতিষ্ঠানের ব্যবস্থাপনা পরিচালক। তার প্রতিষ্ঠানে ওষুধ, প্রসাধনী ও খাদ্যসামগ্রী উৎপাদিত হয়। এসব পণ্য উৎপাদনের জন্য অনেক বিশেষজ্ঞের প্রয়োজন হয়। এজন্য তিনি প্রতিষ্ঠানের কাজগুলোকে বিভিন্ন ভাগে ভাগ করেন। এরপর প্রতিটি বিভাগের দায়িত্ব একেকজন বিশেষজ্ঞ ব্যক্তিকে দেন। এক্ষেত্রে বিশেষজ্ঞরা উক্ত বিভাগসমূহের দায়িত্বে থাকেন। এভাবে কাজকে প্রকৃতি অনুযায়ী ভাগ করে বিশেষজ্ঞ ব্যক্তিকে দায়িত্ব দেওয়ার সাথে কার্যভিত্তিক সংগঠনের মিল আছে। তাই বলা যায়, উদ্দীপকে উল্লিখিত জামিলের প্রতিষ্ঠানে প্রথম পর্যায়ে কার্যভিত্তিক সংগঠন কাঠামো অনুসরণ করা হয়েছে।"
        },
        {
          "label": "ঘ",
          "question": "জামিলের প্রতিষ্ঠানে পরবর্তীতে গৃহীত সংগঠন কাঠামোর ধরন উল্লেখপূর্বক পণ্যের বাজার উন্নয়নে তার ভূমিকা মূল্যায়ন করো।",
          "explanation": "মি. জামিলের প্রতিষ্ঠানে পরবর্তীতে গৃহীত মেট্রিক্স সংগঠন কাঠামো পণ্যের বাজার উন্নয়নে গুরুত্বপূর্ণ ভূমিকা রাখবে। এ ধরনের সংগঠন দ্রব্য ও কার্যভিত্তিক সংগঠনের সমন্বয়ে গঠিত হয়। এ সংগঠনে একই সাথে দুই ধরনের ব্যবস্থাপক কাজ করেন। এতে প্রতিটি বিভাগ ও দ্রব্যকে সমান গুরুত্ব দেওয়া হয়। বৃহদায়তন উৎপাদনকারী প্রতিষ্ঠানের ক্ষেত্রে এ সংগঠন বেশ উপযোগী। উদ্দীপকের জামিল একটি প্রতিষ্ঠানের ব্যবস্থাপনা পরিচালক। তার প্রতিষ্ঠানে তিন ধরনের পণ্য উৎপাদন করা হয়। এর মধ্যে ওষুধ ও খাদ্য সামগ্রীর বাজার ভালো হলেও প্রসাধনী পণ্যের বাজার ভালো যাচ্ছে না। এজন্য তিনি সংগঠন কাঠামো পরিবর্তন করেন। বর্তমানে তার প্রতিষ্ঠানে কার্যিক ও প্রকল্প ব্যবস্থাপক একই সাথে কাজ করেন। এক্ষেত্রে প্রতিষ্ঠানটিকে মেট্রিক্স সংগঠন কাঠামোতে রূপান্তর করা হয়েছে। জামিল সংগঠন কাঠামো পরিবর্তন করে প্রতিটি বিভাগের জন্য একজন করে কার্যিক ব্যবস্থাপক ও প্রকল্প ব্যবস্থাপক নিয়োগ দিয়েছেন। এতে সব ধরনের পণ্য সমান গুরুত্ব পাবে। এছাড়া কার্যভিত্তিক ব্যবস্থাপকগণ দক্ষতার সাথে তাদের কাজ পরিচালনা করতে পারবেন। এক্ষেত্রে দ্রব্যভিত্তিক ও কার্যভিত্তিক ব্যবস্থাপকগণ পারস্পরিক সহযোগিতার মাধ্যমে কাজ করেন। এতে তাদের কাজ সুষ্ঠুভাবে পরিচালিত হয়। ফলে প্রতিষ্ঠানটি সহজে লক্ষ্য অর্জন করতে পারে। তাই বলা যায়, জামিলের প্রতিষ্ঠানে পরবর্তীতে গৃহীত মেট্রিক্স সংগঠন পণ্যের বাজার উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "8",
      "uddipok": "জনাব তাহসিন বিক্রয় বিভাগে ব্যবস্থাপক হিসেবে কর্মরত। তিনি প্রতিষ্ঠানে অন্যদের কাছে সঠিক সময়ে সঠিক কার্যপদ্ধতি ও তার বক্তব্য তুলে ধরেন। এতে করে কর্মীরা তাদের করণীয় সহজেই বুঝতে পারেন। এছাড়াও তিনি ভবিষ্যৎ অবস্থা বা পরিস্থিতি সম্পর্কে বিভিন্ন তথ্যের ভিত্তিতে আগাম সঠিক ধারণা করতে পারেন বিধায় তার সিদ্ধান্তে ভুল কম হয় এবং বিক্রয় লক্ষ্যমাত্রা অর্জনে সে প্রতিষ্ঠানকে সহায়তা করতে পারেন। এজন্য প্রতিষ্ঠান প্রধান তার কাজে সন্তুষ্ট।",
      "tag": "RUMC 23",
      "sub_questions": [
        {
          "label": "ক",
          "question": "প্রশাসন কী",
          "explanation": "প্রতিষ্ঠানের যে স্তরে উদ্দেশ্য, দীর্ঘমেয়াদি পরিকল্পনা, কৌশল ও নীতি নির্ধারণ করা হয়, সেটিই প্রশাসন।"
        },
        {
          "label": "খ",
          "question": "কার্যবিভাজন নীতির ফলে কীভাবে কার্যদক্ষতা বাড়ে? ব্যাখ্যা করো।",
          "explanation": "প্রতিষ্ঠানের কাজকে প্রয়োজন অনুযায়ী বিভিন্ন ভাগে ভাগ করে প্রত্যেক কর্মীর দায়িত্ব ও কর্তৃত্ব সুস্পষ্টভাবে নির্দিষ্ট করে দেওয়াকে কার্যবিভাজন বলে। এ বিভাজনের মাধ্যমে প্রত্যেকের কাজকে সুনির্দিষ্ট করে দেওয়া হয়। এক্ষেত্রে প্রতিনিয়ত একই ধরনের কাজ করায় কর্মীদের কাজের দক্ষতা বেড়ে যায়। এতে প্রতিষ্ঠানের উৎপাদনশীলতাও বাড়ে।"
        },
        {
          "label": "গ",
          "question": "উদ্দীপকে জনাব তাহসিনের মধ্যে আদর্শ ব্যবস্থাপকের কোন গুণাবলি লক্ষ্যণীয়? বর্ণনা করো।",
          "explanation": "জনাব তাহসিনের মধ্যে আদর্শ ব্যবস্থাপকের যোগাযোগ দক্ষতা ও দূরদর্শিতা গুণাবলি লক্ষ্যণীয়। সুষ্ঠু ও কার্যকর যোগাযোগ দক্ষতার মাধ্যমে সঠিক পরিকল্পনা প্রণয়ন এবং প্রতিষ্ঠানের লক্ষ্য অর্জন সহজ হয়। এর মাধ্যমে সব স্তরের কর্মীদের সম্পর্কের উন্নয়ন হয়ে থাকে। এছাড়া দূরদর্শিতার মাধ্যমে ব্যবস্থাপক ভবিষ্যৎ সম্ভাবনা বিচার-বিশ্লেষণের মাধ্যমে সিদ্ধান্ত গ্রহণ ও পরিকল্পনা প্রণয়ন করে থাকেন। উদ্দীপকে জনাব তাহসিন বিক্রয় বিভাগে ব্যবস্থাপক হিসেবে কর্মরত। তিনি সঠিক সময়ে প্রতিষ্ঠানের অন্যদের কাছে সঠিক কার্যপদ্ধতি ও বক্তব্য তুলে ধরতে পারেন। এতে কর্মীরা তাদের করণীয় সহজেই বুঝতে পারে। এক্ষেত্রে কর্মীদের সাথে তার ভালো সম্পর্কের কারণেই তিনি তাদের করণীয় সম্পর্কে সহজেই বোঝাতে পারছেন। কর্মীদের সাথে তার এ সম্পর্ক ব্যবস্থাপকের যোগাযোগ দক্ষতাকে ইঙ্গিত করে। আবার তিনি ভবিষ্যৎ সম্পর্কে আগাম অনুমান করে সঠিক সিদ্ধান্ত নিয়ে থাকেন। এটি ব্যবস্থাপকের দূরদর্শিতা গুণের সাথে মিলে যায়। সুতরাং, তার মধ্যে আদর্শ ব্যবস্থাপকের যোগাযোগ দক্ষতা ও দূরদর্শিতা গুণাবলি উপস্থিত।"
        },
        {
          "label": "ঘ",
          "question": "আদর্শ ব্যবস্থাপকের সঠিক দক্ষতার কারণে জনাব তাহসিন সঠিক সিদ্ধান্ত নিতে সক্ষম হয়েছেন\" -বিশ্লেষণ করো।",
          "explanation": "আদর্শ ব্যবস্থাপকের মানবীয় ও ধারণাগত দক্ষতার কারণেই জনাব তাহসিন সঠিক সিদ্ধান্ত নিতে সক্ষম হয়েছেন বলে আমি মনে করি। প্রতিষ্ঠান সংশ্লিষ্ট বিভিন্ন পক্ষের সাথে যোগাযোগ প্রতিষ্ঠা ও প্রভাবিত করার সামর্থ্য হলো মানবীয় দক্ষতা। এ দক্ষতার মাধ্যমে একজন ব্যবস্থাপক কর্মীদের অনুপ্রাণিত করে কাজ করিয়ে নেয়। ভবিষ্যৎ পরিস্থিতি সম্পর্কে চিন্তা-ভাবনা করে সিদ্ধান্ত নেওয়ার সামর্থ্য হলো ধারণাগত দক্ষতা। প্রতিষ্ঠানের সামগ্রিক সফলতার জন্য উচ্চ স্তরের ব্যবস্থাপনায় এ দক্ষতা বেশি প্রয়োজন। উদ্দীপকে জনাব তাহসিন একজন বিক্রয় ব্যবস্থাপক। তিনি তার অধস্তনদের সাথে সুষ্ঠু যোগাযোগ প্রতিষ্ঠার মাধ্যমে সহজেই তাদের করণীয় বোঝাতে পারেন। আবার, তিনি ভবিষ্যৎ অবস্থা বিবেচনা করে প্রতিষ্ঠানের জন্য বিভিন্ন সিদ্ধান্ত নিয়ে থাকেন। এসবের মাধ্যমে তিনি প্রতিষ্ঠানটির পূর্বনির্ধারিত বিক্রয় লক্ষ্যমাত্রা অর্জনে সাহায্য করছেন। জনাব তাহসিনের অধস্তনদের সাথে সুসম্পর্ক রয়েছে। এটি কাজে লাগিয়ে তিনি তাদের মাধ্যমে কাজ করিয়ে নিতে পারছেন। এটি ব্যবস্থাপকের মানবীয় দক্ষতাকে নির্দেশ করে। আবার, কল্পনাগত দক্ষতার মাধ্যমে তিনি ভবিষ্যতের সামগ্রিক সম্ভাবনা ও বাঁধা চিহ্নিত করেছেন। এসব বিশ্লেষণ করে তিনি প্রতিষ্ঠানের জন্য সঠিক সিদ্ধান্ত নিতে পারছেন। তাই বলা যায় যে, আদর্শ ব্যবস্থাপকের সঠিক দক্ষতার কারণে জনাব তাহসিন সঠিক সিদ্ধান্ত নিতে সক্ষম হয়েছেন।"
        }
      ]
    },
    {
      "number": "9",
      "uddipok": "নিঝুম এন্টারপ্রাইজ একটি ঐতিহ্যবাহী ব্যবসায় প্রতিষ্ঠান। প্রতিষ্ঠানটি সবসময় নগদে পণ্য বিক্রি করে থাকে। সম্প্রতি প্রতিষ্ঠানটি ধারেও পণ্য বিক্রির সিদ্ধান্ত নিয়েছে। প্রাথমিকভাবে আগামী এক বছরের জন্য ধারে বিক্রয়সংক্রান্ত পরিকল্পনা প্রণয়ন ও বাস্তবায়নের জন্য প্রতিষ্ঠানের সর্বস্তরে নির্দেশ প্রদান করা হলো। এক বছরের মধ্যে যদি নতুন পরিকল্পনার সফলতা না আসে তবে শুধু নগদ বিক্রয় কার্যক্রমই পরিচালনা করা হবে বলে সিদ্ধান্ত নেওয়া হলো।",
      "tag": "RUMC 23",
      "sub_questions": [
        {
          "label": "ক",
          "question": "ওয়ার্কশপ কী?",
          "explanation": "প্রশিক্ষণার্থীদের কোনো একটি বিষয় বা কাজ দিয়ে কয়েকটি দলে ভাগ করে উক্ত বিষয়ে পারস্পরিক আলোচনা করে করণীয় নির্ধারণ করাকে ওয়ার্কশপ বা কর্মশালা পদ্ধতি বলে।"
        },
        {
          "label": "খ",
          "question": "দ্বৈত অধীনতা সংগঠনে পরিহার করতে হয় কেন? ব্যাখ্যা করো।",
          "explanation": "একজন কর্মী একই সময়ে একাধিক ঊর্ধ্বতনের অধীনে থাকলে তাকে দ্বৈত অধীনতা বলে। সংগঠন প্রক্রিয়ায় কে কার অধীন, তা উল্লেখ করা হয়। কোনো ব্যক্তিকে একাধিক ঊর্ধ্বতনের কর্তৃত্বাধীন হলে ঐ অধস্তনের পক্ষে সব কাজ যথাযথভাবে পালন সম্ভব হয় না। এতে কার্যক্ষেত্রে বিশৃঙ্খলা দেখা দেয়। তাই সংগঠনে দ্বৈত অধীনতা পরিহার করা উচিত।"
        },
        {
          "label": "গ",
          "question": "উদ্দীপকে বর্ণিত নগদে পণ্য বিক্রয়ের পরিকল্পনাটি কোন ধরনের স্থায়ী পরিকল্পনা? বর্ণনা করো।",
          "explanation": "উদ্দীপকের নগদে পণ্য বিক্রি স্থায়ী পরিকল্পনার 'নীতি'র অন্তর্ভুক্ত। এটি হলো কোনো কাজের নির্দিষ্ট নিয়ম-কানুন বা পথনির্দেশিকা। এ নিয়ম মেনে কাজ পরিচালনা করলে প্রতিষ্ঠানে গতিশীলতা আসে। ফলে সিদ্ধান্ত নিতে সময় কম লাগে। নগদ বিক্রির প্রথা, জ্যেষ্ঠতার ভিত্তিতে পদোন্নতি দেওয়া প্রভৃতি একটি প্রতিষ্ঠানের নীতির উদাহরণ। উদ্দীপকের নিঝুম এন্টারপ্রাইজ একটি ঐতিহ্যবাহী ব্যবসায় প্রতিষ্ঠান। এটি সবসময় নগদে পণ্য বিক্রি করে। বিক্রয়ের এ কাজটি বারবার সংঘটিত হয়। আর এ কাজের জন্য প্রতিষ্ঠানটি স্থায়ীভাবে একই নিয়ম মেনে পণ্য বিক্রি করে। এতে সহজে সিদ্ধান্ত নেওয়া যায়। ফলে উদ্দেশ্য অর্জনও সহজ হয়। এসব বৈশিষ্ট্যের সাথে স্থায়ী পরিকল্পনার নীতির মিল আছে। সুতরাং, নিঝুম এন্টারপ্রাইজে স্থায়ী পরিকল্পনার এ 'নীতি' অনুযায়ী নগদে পণ্য বিক্রি করে।"
        },
        {
          "label": "ঘ",
          "question": "উত্তম পরিকল্পনার বৈশিষ্ট্যের আলোকে নতুন করে গৃহীত পরিকল্পনাটির যৌক্তিকতা মূল্যায়ন করো।",
          "explanation": "উদ্দীপকের নিঝুম এন্টারপ্রাইজ-এর উত্তম পরিকল্পনার নমনীয়তা বৈশিষ্ট্যের আলোকে নেওয়া নতুন পরিকল্পনাটি সম্পূর্ণ যৌক্তিক। এ বৈশিষ্ট্য অনুযায়ী পরিবর্তিত পরিস্থিতির সাথে খাপ খাওয়ানোর উদ্দেশ্যে পরিকল্পনায় পরিবর্তন আনা যায়। প্রতিযোগিতায় টিকে থাকার জন্য পরিকল্পনায় এ ধরনের সুযোগ রাখা হয়। উদ্দীপকের নিঝুম এন্টারপ্রাইজ একটি ঐতিহ্যবাহী ব্যবসায় প্রতিষ্ঠান। প্রতিষ্ঠানটি সবসময় নগদে পণ্য বিক্রি করে। সম্প্রতি পরিবর্তিত পরিস্থিতিতে তারা ধারেও পণ্য বিক্রির সিদ্ধান্ত নিয়েছে। তাই প্রতিষ্ঠানটির সবস্তরে আগামী এক বছরের জন্য ধারে বিক্রয়সংক্রান্ত পরিকল্পনা প্রণয়ন ও বাস্তবায়নের জন্য নির্দেশ দেওয়া হয়েছে। প্রতিষ্ঠানটির পরিকল্পনা নমনীয় হওয়ায় প্রতিষ্ঠানটি তাদের বিক্রির নীতিতে পরিবর্তন আনতে পেরেছে। আবার, প্রতিষ্ঠানটি ধারে বিক্রয়ে সফলতা না পেলে আবারও নগদে বিক্রি করবে বলে সিদ্ধান্ত নেয়। এতে প্রতিষ্ঠানটি ভবিষ্যতে বিদ্যমান প্রতিকূলতা মোকাবিলা করতে পারবে। এসবের মূল কারণ প্রতিষ্ঠানটিতে বিদ্যমান পরিকল্পনার নমনীয়তা। আর নমনীয়তা হলো উত্তম পরিকল্পনার একটি অন্যতম বৈশিষ্ট্য। সুতরাং, উত্তম পরিকল্পনার নমনীয়তা বৈশিষ্ট্যের আলোকে প্রতিষ্ঠানটিতে গৃহীত নতুন পরিকল্পনাটির যৌক্তিকতা রয়েছে।"
        }
      ]
    },
    {
      "number": "10",
      "uddipok": "জনাব আসিফ অন্তরা ফ্যাশন হাউজ-এর কর্ণধার। তার প্রত্যক্ষ নির্দেশনায় বিভিন্ন বিভাগের ব্যবস্থাপকগণ কাজ সম্পাদন করেন। বর্তমানে কাজের জটিলতা বাড়ায় তিনি বিভিন্ন ব্যবস্থাপকগণকে সহযোগিতার জন্য একজন করে বিশেষজ্ঞ নিয়োগ দিলেন। এতে কাজের চাপ কমার পাশাপাশি প্রতিষ্ঠানের কাজের মানও উন্নত হয়েছে।",
      "tag": "RUMC 23",
      "sub_questions": [
        {
          "label": "ক",
          "question": "কাম্য তত্ত্বাবধান পরিসর কী?",
          "explanation": "একজন নির্বাহীর অধীনে কতজন কর্মী থাকলে সর্বোচ্চ তদারকি নিশ্চিত করা যাবে তার সংখ্যাকে কাম্য তত্ত্বাবধান পরিসর বলে।"
        },
        {
          "label": "খ",
          "question": "নির্দেশনার ঐক্য প্রতিষ্ঠানে গুরুত্বপূর্ণ কেন? ব্যাখ্যা করো।",
          "explanation": "একই ধরনের নির্দেশনার মাধ্যমে কর্মীদের কাজ করতে বলা হলে, সেটিকে নির্দেশনার ঐক্য বলা হয়। সব শ্রেণি ও বিভাগের কর্মীদের একই রকম দিকনির্দেশনা দিতে হয়। এতে প্রতিষ্ঠানের সবাই একই উদ্দেশ্যে কাজ করেন। আর কাজের ধরন ও পদ্ধতি একই হলে দ্রুত সম্পাদন হয়। এতে যথাসময়ে মানসম্মত কাজ করা যায়। তাই ব্যবস্থাপনায় নির্দেশনার ঐক্য নীতি গুরুত্বপূর্ণ।"
        },
        {
          "label": "গ",
          "question": "উদ্দীপকে জনাব আসিফের প্রতিষ্ঠানে কোন ধরনের সংগঠন কাঠামো বিদ্যমান ছিল? বর্ণনা করো।",
          "explanation": "উদ্দীপকে জনাব আসিফের প্রতিষ্ঠানে সরলরৈখিক সংগঠন কাঠামো বিদ্যমান ছিল। এ সংগঠনে কর্তৃত্ব রেখা প্রতিষ্ঠানের উচ্চ পর্যায় থেকে ধারাবাহিকভাবে নিম্ন পর্যায়ে আসে। আবার, জবাবদিহিতা নিম্ন পর্যায় থেকে উচ্চ পর্যায়ে প্রবাহিত হয়। এটি সবচেয়ে সহজ প্রকৃতির সংগঠন। উদ্দীপকে জনাব আসিফ অন্তরা ফ্যাশন হাউজ-এর কর্ণধার। প্রতিষ্ঠানের যাবতীয় পরিকল্পনা তিনি প্রণয়ন করে থাকেন। তার অধীনে প্রতিষ্ঠানটিতে বিভিন্ন বিভাগে ব্যবস্থাপকরা কর্মরত আছেন। এরা তার প্রত্যক্ষ নির্দেশনায় প্রতিষ্ঠানটির কার্যাবলি সম্পাদন করে থাকেন। এছাড়াও তারা তাদের সব কাজের জবাবদিহিতা জনাব আসিফের কাছেই করে থাকেন। প্রতিষ্ঠানটির এসব বৈশিষ্ট্যের সাথে সরলরৈখিক সংগঠন কাঠামোর মিল রয়েছে। সুতরাং, উক্ত প্রতিষ্ঠানে সরলরৈখিক সংগঠন কাঠামো বিদ্যমান ছিল।"
        },
        {
          "label": "ঘ",
          "question": "অন্তরা ফ্যাশন হাউজ-এর সংগঠন কাঠামোর পরিবর্তনের সাথে তুমি কি একমত? উত্তরের সপক্ষে মতামত দাও।",
          "explanation": "অন্তরা ফ্যাশন হাউজের পরিবর্তিত সরলরৈখিক ও পদস্থ কর্মী সংগঠন কাঠামো অনুসরণের যৌক্তিকতা আছে বলে আমি মনে করি। *এ সংগঠন কাঠামোতে নির্বাহীকে সহযোগিতার জন্য উপদেষ্টা\" কর্মী নিয়োগ দেওয়া হয়। তারা নির্বাহীকে বিভিন্ন পরামর্শ দিয়ে সহায়তা করেন। এতে নির্বাহীর কাজ পরিচালনা সহজ হয়। উদ্দীপকে অন্তরা ফ্যাশন হাউজ প্রতিষ্ঠানটিতে জনাব আসিফের প্রত্যক্ষ তত্ত্বাবধানে বিভিন্ন বিভাগের ব্যবস্থাপকগণ কাজ করেন। প্রতিষ্ঠানটিতে বর্তমানে কাজের জটিলতা বেশি। এজন্য জনাব আসিফ বিভিন্ন ব্যবস্থাপককে সহযোগিতার জন্য একজন করে বিশেষজ্ঞ নিয়োগ দিলেন। এতে প্রতিষ্ঠানটিতে কাজের চাপ কমার পাশাপাশি মানও উন্নত হয়েছে। এক্ষেত্রে প্রতিষ্ঠানটির কাঠামো সরলরৈখিক থেকে সরলরৈখিক ও পদস্থ কর্মী সংগঠন কাঠামোতে পরিবর্তিত হয়েছে। এতে বিভিন্ন বিভাগের ব্যবস্থাপকদের কাজের ভার কমছে। আবার বিশেষজ্ঞ কর্মীর সার্বক্ষণিক সহযোগিতার ফলে ব্যবস্থাপকরা সঠিক সিদ্ধান্ত নিতে সক্ষম হচ্ছেন। এভাবে প্রতিষ্ঠানটি লক্ষ্যার্জনে সফল হচ্ছে। তাই বলা যায় যে, উক্ত প্রতিষ্ঠানটিতে পরিবর্তিত সরলরৈখিক ও পদস্থ কর্মী সংগঠন কাঠামো অনুসরণের যৌক্তিকতা রয়েছে।"
        }
      ]
    },
    {
      "number": "11",
      "uddipok": "এক্সেল অ্যাপারেলস লি. ব্যবস্থাপক নিয়োগের জন্য একটি স্বনামধন্য পত্রিকায় বিজ্ঞপ্তি প্রদান করে। প্রতিষ্ঠানটির মানবসম্পদ ব্যবস্থাপনা বিভাগ বিজ্ঞপ্তির প্রেক্ষিতে প্রাপ্ত আবেদনপত্র বাছাই করে। এদিকে ব্যবস্থাপক পদে জনবল নিয়োগের বিজ্ঞপ্তি দেওয়ায় উক্ত পদের নিম্ন স্তরের কর্মকর্তাদের মধ্যে অসন্তোষ ও ক্ষোভ দেখা দেয়।",
      "tag": "RUMC 23",
      "sub_questions": [
        {
          "label": "ক",
          "question": "কর্মী নিয়োগ কী?",
          "explanation": "পরীক্ষা-নিরীক্ষা করে কর্মী বাছাই করার পর নির্দিষ্ট পদে তাকে নিয়োগের জন্য যে প্রক্রিয়া অবলম্বন করা হয়, তাকে কর্মী নিয়োগ বলে।"
        },
        {
          "label": "খ",
          "question": "দলবদ্ধ প্রচেষ্টা জোরদারে নেতৃত্বের গুরুত্ব কী? ব্যাখ্যা করো।",
          "explanation": "অধস্তনদের প্রভাবিত করে তাদের সর্বোচ্চ সামর্থ্যকে প্রতিষ্ঠানের লক্ষ্য অর্জনে কাজে লাগানোর কৌশলকে নেতৃত্ব বলে।। এর মাধ্যমে নেতা কর্মীদের প্রভাবিত করেন। ফলে দলীয়ভাবে কর্মীরা তাদের সব সামর্থ্য নির্ধারিত কাজে ব্যবহারের চেষ্টা করে। এতে প্রতিষ্ঠানের সকল জনশক্তি নির্দিষ্ট লক্ষ্যের দিকে পরিচালিত হয়ে থাকে। তাই লক্ষ্য অর্জনে নেতৃত্ব গুরুত্বপূর্ণ।"
        },
        {
          "label": "গ",
          "question": "উদ্দীপকে উল্লিখিত এক্সেল অ্যাপারেলস লি. বর্তমানে কর্মী নির্বাচনের কোন ধাপ শুরু করবে? বর্ণনা করো।",
          "explanation": "উদ্দীপকে এক্সেল অ্যাপারেলস লি. বর্তমানে কর্মী নির্বাচনের নিযুক্তি পরীক্ষা গ্রহণ ধাপ শুরু করবে। এ ধাপে বাছাইকৃত প্রার্থীদেরকে পরীক্ষায় অংশগ্রহণের জন্য বিজ্ঞপ্তি, চিঠি বা ই-মেইলে আহ্বান জানানো হয়। এতে পরীক্ষার তারিখ, সময়, স্থান প্রভৃতি উল্লেখ করা হয়। পদের প্রকৃতি অনুযায়ী ও প্রার্থীদের সংখ্যার ভিত্তিতে নিযুক্তি পরীক্ষা বিভিন্ন ধরনের হতে পারে। উদ্দীপকে এক্সেল অ্যাপারেলস লি. ব্যবস্থাপক নিয়োগের জন্য পত্রিকায় একটি বিজ্ঞপ্তি দেয়। প্রতিষ্ঠানটির মানবসম্পদ ব্যবস্থাপনা বিভাগ উত্ত বিজ্ঞপ্তির প্রেক্ষিতে প্রাপ্ত আবেদনপত্র বাছাই করে। এরপর প্রতিষ্ঠানটিকে বাছাইকৃত এসব প্রার্থীদেরকে পরীক্ষায় অংশগ্রহণের জন্য বিজ্ঞপ্তি বা চিঠির মাধ্যমে আহ্বান জানাতে হবে। এর মাধ্যমে প্রার্থীরা পরীক্ষার তারিখ, স্থান ও সময় সম্পর্কে জানতে পারবে। এ ধাপটি কর্মী নির্বাচন প্রক্রিয়ায় নিযুক্তি পরীক্ষা গ্রহণ নামে পরিচিত। এটি আবেদনপত্র সংগ্রহ ও বাছাই ধাপের পরেই সম্পন্ন করতে হয়। সুতরাং, এক্সেল অ্যাপারেলস লি, বর্তমানে কর্মী নির্বাচনের নিযুক্তি পরীক্ষা, গ্রহণ ধাপটি শুরু করবে।"
        },
        {
          "label": "ঘ",
          "question": "উদ্দীপকে বর্ণিত ব্যবস্থাপক পদে জনবল নিয়োগের বিজ্ঞপ্তিতে অধস্তনদের অসন্তোষের যৌক্তিকতা মূল্যায়ন করো।",
          "explanation": "উদ্দীপকে ব্যবস্থাপক পদে জনবল নিয়োগের বিজ্ঞপ্তিতে অধস্তনদের অসন্তুষ্টির কারণ যৌক্তিক বলে আমি মনে করি। প্রতিষ্ঠানে শূন্যপদ পূরণে অভ্যন্তরীণ ও বাহ্যিক উৎস ব্যবহার করা হয়। প্রতিষ্ঠানের ভেতরে যোগ্য কর্মী পাওয়া গেলে পদোন্নতি দিয়ে শূন্যপদ পূরণ করা যায়। এতে কর্মীদের ইতিবাচক মনোভাব তৈরি হয়। তা না হলে তাদের মধ্যে ক্ষোভ ও অসন্তোষ কাজ করে। উদ্দীপকের এক্সেল অ্যাপারেলস লি. ব্যবস্থাপক নিয়োগের জন্য পত্রিকায় বিজ্ঞপ্তি দেয়। বাহির থেকে ব্যবস্থাপক নিয়োগের জন্যই এ বিজ্ঞপ্তির ব্যবস্থা করা হয়। এক্ষেত্রে প্রতিষ্ঠানে কর্মরত কর্মীদের কোনোভাবে বিবেচনায় নেওয়া হয়নি। এতে প্রতিষ্ঠানের ভেতরের কর্মীদের ব্যবস্থাপক হওয়ার সুযোগ নষ্ট হয়। এক্সেল অ্যাপারেলস লি. প্রতিষ্ঠানে কর্মরত নিম্ন স্তরের কর্মীরা অনেক দিন ধরে কাজ করছে। এ কর্মীদের কাজের অন্যতম উদ্দেশ্য হলো পদোন্নতি পাওয়া। কিন্তু প্রতিষ্ঠানটি কর্মী সংগ্রহের জন্য পত্রিকায় বিজ্ঞপ্তি দেওয়ায় তারা এ সুযোগ থেকে বঞ্চিত হয়েছে। এতে নিম্নস্তরের কর্মীরা মনে করছে তাদের অভিজ্ঞতা, দক্ষতা ও যোগ্যতা প্রতিষ্ঠান মূল্যায়ন করেনি। এর ফলে তাদের মধ্যে অসন্তোষ ও ক্ষোভ দেখা দেওয়া স্বাভাবিক। তাই বলা যায়, উদ্দীপকের নিম্ন স্তরের কর্মকর্তাদের অসন্তোষের যৌক্তিকতা রয়েছে।"
        }
      ]
    }
  ]
}