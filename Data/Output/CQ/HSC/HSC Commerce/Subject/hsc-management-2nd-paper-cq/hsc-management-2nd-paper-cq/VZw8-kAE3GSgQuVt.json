{
  "title": "ঢাকা সিটি কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব ইউসুফ স্টার গ্রুপ অব ইন্ডাস্ট্রিজের মহাপরিচালক হিসেবে যোগদানের পর কাজের ওপর ভিত্তি করে ৫টি বিভাগ স্থাপন করেন। প্রত্যেক কর্মীর দায়িত্ব ও কর্তৃত্ব নির্দিষ্ট করে দেন। একই প্রতিষ্ঠানে কর্মরত জনাব মোজাম্মেল কর্মীদের প্রত্যক্ষভাবে তত্ত্বাবধান করেন। তার নির্দেশনা অনুযায়ী কর্মীরা সঠিকভাবে দায়িত্ব পালন করায় প্রতিষ্ঠানটির কার্যক্রম সুষ্ঠুভাবে চলছে।",
      "tag": "DCC 24",
      "sub_questions": [
        {
          "label": "ক",
          "question": "ব্যবস্থাপনা চক্র কী?",
          "explanation": "ব্যবস্থাপনার মৌলিক কাজগুলো (পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ) ধারাবাহিকভাবে বার বার আবর্তিত হওয়াকে ব্যবস্থাপনা চক্র বলে।"
        },
        {
          "label": "খ",
          "question": "ব্যবস্থাপনা কি একটি পেশা? ব্যাখ্যা করো।",
          "explanation": "ব্যবস্থাপনাকে পুরোপুরি পেশা বলা যায় না। কোনো বিষয়ের ওপর জ্ঞান আহরণ করে তা কর্মক্ষেত্রে প্রয়োগ করে জীবিকা নির্বাহ করার প্রক্রিয়া হলো পেশা। পেশাতে সনদধারী ব্যক্তিদের রাষ্ট্র স্বীকৃত নিজস্ব সংঘ এবং পেশাগত আইন থাকে। বর্তমানে ব্যবস্থাপনা সংক্রান্ত বিভিন্ন ডিগ্রি রয়েছে। তবে ডাক্তার, আইনজীবী প্রভৃতি ব্যক্তিবর্গের ন্যায় ব্যবস্থাপকদের কোনো রাষ্ট্র স্বীকৃত সংঘ ও সুনির্দিষ্ট নীতিমালা নেই। তাই ব্যবস্থাপনাকে এখনো সম্পূর্ণ পেশা বলা যায় না।"
        },
        {
          "label": "গ",
          "question": "জনাব ইউসুফ ব্যবস্থাপনার কোন কাজটি সম্পাদন করেছেন? ব্যাখ্যা করো।",
          "explanation": "উদ্দীপকের জনাব ইউসুফ ব্যবস্থাপনার সংগঠিতকরণ কাজের সাথে জড়িত। এর মাধ্যমে প্রাতিষ্ঠানিক লক্ষ্য অর্জনের জন্য বিভিন্ন মানবীয় ও অমানবীয় উপাদান সংগ্রহ ও একত্র করা হয়। এরপর দায়িত্ব ও কর্তৃত্ব নির্ধারণ করা হয়। এছাড়া এটির মাধ্যমে প্রতিষ্ঠানের কর্মীদের পারস্পরিক সম্পর্ক নির্দিষ্ট করা হয়। উদ্দীপকের জনাব ইউসুফ স্টার গ্রুপ অব ইন্ডাস্ট্রিজ-এর মহাপরিচালক। তিনি প্রতিষ্ঠানটিতে কাজের ওপর ভিত্তি করে 'পাঁচটি বিভাগ চালু করেন। এসব কাজ তিনি কর্মীদের মধ্যে ভাগ করে দেন। এছাড়া তিনি কর্মীদেরকে তাদের দায়িত্ব ও কর্তৃত্ব সম্পর্কেও সুস্পষ্ট ধারণা দেন। এর ফলে লক্ষ্য অর্জনের জন্য প্রতিষ্ঠানে নিয়োজিত কর্মকর্তা-কর্মচারীরা তাদের কাজ সহজে করতে পারেন। এতে লক্ষ্যার্জনে সঠিকভাবে কাজ সম্পাদনে তারা সচেষ্ট থাকে। এসবের সাথে ব্যবস্থাপনার সংগঠিতকরণ কাজের মিল রয়েছে। সুতরাং, জনাব ইউসুফ ব্যবস্থাপনার সংগঠিতকরণ কাজের সাথে জড়িত।"
        },
        {
          "label": "ঘ",
          "question": "\"জনাব মোজাম্মেলের কর্মকাণ্ড প্রতিষ্ঠানটির সফলতা অর্জনের জন্য গুরুত্বপূর্ণ”- ব্যবস্থাপনার স্তর বিবেচনায় উক্তিটি বিশ্লেষণ করো।",
          "explanation": "\"নিম্ন স্তরের ব্যবস্থাপক জনাব মোজাম্মেলের কর্মকাণ্ড প্রতিষ্ঠানটির সফলতা অর্জনের জন্য গুরুত্বপূর্ণ”- উক্তিটির সাথে আমি একমত। এ স্তরের ব্যবস্থাপকগণ শ্রমিক-কর্মীদের তদারকি করেন। তাদের প্রয়োজনীয় দিকনির্দেশনা দেন। এভাবে তারা পরিকল্পনা বাস্তবায়নের চেষ্টা করেন। এজন্য নিম্ন স্তরের কর্মীদের গুরুত্বপূর্ণ ব্যবস্থাপক হিসেবে বিবেচনা করা হয়। উদ্দীপকের জনাব মোজাম্মেল গ্রুপ অব ইন্ডাস্ট্রির প্রতিষ্ঠানটিতে কর্মরত আছেন। তিনি কর্মীদের প্রত্যক্ষভাবে তত্তাবধান করেন। এছাড়া তিনি কাজ সম্পাদনে তাদের পরামর্শ ও নির্দেশনা দেন। তার নির্দেশনা অনুযায়ী কর্মীরা সঠিকভাবে দাযিত্ব পালন করায় প্রতিষ্ঠানটির কার্যক্রম সুষ্ঠুভাবে চলছে। এক্ষেত্রে জনাব মোজাম্মেল প্রতিষ্ঠানটিতে একজন নিম্ন স্তরের ব্যবস্থাপক হিসেবে কর্মরত আছেন। তিনি প্রতিষ্ঠানটির উচ্চ পর্যায়ে গৃহীত পরিকল্পনা বাস্তবায়নে সরাসরিভাবে জড়িত আছেন। এজন্য তিনি এ পরিকল্পনা বাস্তবায়নে শ্রমিক-কর্মীদের নির্দেশ দেন। এছাড়া তিনি লক্ষ্য অর্জনে কর্মীদের দিয়ে কাজ করান ও তাদের কাজের সরাসরি তদারকি করেন। এক্ষেত্রে কাজের কোনো ভুল-ত্রুটি পেলে তিনি সংশোধনের ব্যবস্থা করেন। তার দক্ষতা ও পরিশ্রমের ফলেই প্রতিষ্ঠানের পরিকল্পনা বাস্তবায়িত হয়। তাই বলা যায়, নিম্ন স্তরের ব্যবস্থাপক জনাব মোজাম্মেলন প্রাতিষ্ঠানিক উদ্দেশ্য অর্জনে গুরুত্বপূর্ণ ভূমিকা পালন করেন।"
        }
      ]
    },
    {
      "number": "2",
      "uddipok": "জনাব মামুন একটি উৎপাদনমুখী প্রতিষ্ঠানের ব্যবস্থাপনা পরিচালক। তিনি সব ক্ষমতা নিজের হাতে রেখে প্রতিষ্ঠান পরিচালনা করেন। তিনি অধস্তনদের কোনো পরামর্শ গ্রহণ করেন না, বরং তার সকল নির্দেশ তাদের মানতে বাধ্য করেন। এই অবস্থায় প্রতিষ্ঠানের উৎপাদন দিন দিন হ্রাস পেতে থাকে। পরবর্তীতে তার নেতৃত্বের ধরন পরিবর্তন করে -উৎপাদন বৃদ্ধির জন্য অধস্তনদের নিকট প্রয়োজনীয় কর্তৃত্ব প্রদান করেন। ফলে প্রতিষ্ঠানের উৎপাদন দিন দিন বৃদ্ধি পেতে থাকে।",
      "tag": "DCC 24",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "একজন নেতাকে দূরদর্শী হতে হয় কেন? ব্যাখ্যা করো।",
          "explanation": "ভবিষ্যৎ সম্পর্কে ধারণা করার ক্ষমতা বা কল্পনাশক্তি থাকাই হলো নেতার দূরদর্শিতা। ভবিষ্যৎ অনুমান করতে পারলে একজন নেতা সময় উপযোগী সিদ্ধান্ত নিতে পারেন। এক্ষেত্রে নেতা সম্ভাব্য করণীয় আগে থেকেই নির্ধারণ করে রাখতে পারেন। তাই, একজন নেতাকে দূরদর্শিতার অধিকারী হতে হয়।"
        },
        {
          "label": "গ",
          "question": "উদ্দীপকে জনাব মামুন প্রথম দিকে কোন ধরনের নেতৃত্ব দিয়েছেন? ব্যাখ্যা করো।",
          "explanation": "উদ্দীপকে জনাব মামুন প্রথম দিকে স্বৈরতান্ত্রিক নেতৃত্ব দিয়েছেন। এ নেতৃত্বে নেতা সব ক্ষমতা নিজের কাছে কেন্দ্রীভূত করে রাখেন। তিনি নিজের ইচ্ছেমতো এককভাবে সব সিদ্ধান্ত নেন। কর্মীদের সামর্থ্যের ওপর তিনি বিশ্বাস রাখেন না। এছাড়াও তিনি কর্মী সম্পর্কে নেতিবাচক ধারণা পোষণ করেন। উদ্দীপকে জনাব মামুন একটি উৎপাদনমুখী প্রতিষ্ঠানের ব্যবস্থাপনা পরিচালক। তিনি প্রথম দিকে সকল ক্ষমতা নিজের হাতে রেখে প্রতিষ্ঠান পরিচালনা করেন। তিনি অধস্তনদের কোনো পরামর্শ নেন না; বরং তিনি তার সকল নির্দেশ তাদেরকে মানতে বাধ্য করেন। এক্ষেত্রে প্রতিষ্ঠানের কোনো সিদ্ধান্ত গ্রহণে তিনি অধস্তনদের মতামতের গুরুত্ব দেন না। এসবের সাথে স্বৈরতান্ত্রিক নেতৃত্বের মিল আছে। সুতরাং, জনাব মামুন প্রথম দিকে স্বৈরতান্ত্রিক নেতৃত্ব অনুসরণ করতেন।"
        },
        {
          "label": "ঘ",
          "question": "উদ্দীপকে জনাব মামুনের পরবর্তীতে নেতৃত্বের ধরনটি উৎপাদন। বৃদ্ধির জন্য সহায়ক হবে- বিষয়টির যৌক্তিকতা বিশ্লেষণ করো।",
          "explanation": "উদ্দীপকে জনাব মামুনের পরবর্তীতে অনুসৃত গণতান্ত্রিক নেতৃত্ব উৎপাদন বৃদ্ধির জন্য সহায়ক হবে বলে আমি মনে করি। এ নেতৃত্ব ব্যবস্থায় নেতা সব ক্ষমতা নিজের হাতে কেন্দ্রীভূত রাখেন না। তিনি প্রয়োজনীয় কর্তৃত্ব অধস্তনদের কাছে দেন। এক্ষেত্রে তিনি তাদের সাথে পরামর্শ করে সব সিদ্ধান্ত নেন। উদ্দীপকে জনাব মামুন তার প্রতিষ্ঠানে প্রথম দিকে স্বৈরতান্ত্রিক নেতৃত্ব অনুসরণ করতেন। এজন্য প্রতিষ্ঠানে উৎপাদন দিন দিন হ্রাস পেতে থাকে। পরবর্তীতে তিনি নেতৃত্বের ধরন পরিবর্তন করে অধস্তনদের কাছে প্রয়োজনীয় কর্তৃত্ব দেন। ফলে প্রতিষ্ঠানের উৎপাদন দিন দিন বাড়তে থাকে। জনাব মামুন পরবর্তীতে গণতান্ত্রিক নেতৃত্ব অনুসরণ করেছেন। এ নেতৃত্বের মাধ্যমে তিনি সিদ্ধান্ত গ্রহণে অধস্তনদের পরামর্শ, মতামত নিয়েছেন। এছাড়াও তিনি তাদের হাতে প্রয়োজনীয় ক্ষমতা দিয়েছেন। এতে তারা প্রতিষ্ঠানটির কাছে যথাযথভাবে মূল্যায়িত হয়েছে। ফলে তারা নিজেদের প্রতিষ্ঠানের গুরুত্বপূর্ণ অংশ মনে করে। আর এটি তাদেরকে। উৎপাদন কাজে ভালোভাবে মনোনিবেশ করায় প্রেরণা দেয়। তাই, বলা যায়, জনাব মামুনের পরবর্তীতে অনুসৃত গণতান্ত্রিক নেতৃত্বই উৎপাদন বাড়ানোর ক্ষেত্রে সহায়ক ভূমিকা পালন করেছে।"
        }
      ]
    },
    {
      "number": "3",
      "uddipok": "মি. তানিম একটি বড় প্রতিষ্ঠানের এম.ডি। তিনি এমনভাবে সংগঠন কাঠামো তৈরি করেছেন যাতে কোনো কর্মীকেই একাধিক ঊর্ধ্বতনদের অধীনে কাজ করতে না হয়। এতে কর্মীরা স্বাচ্ছন্দ্যে কাজ করতে পারে। প্রতিষ্ঠানের নানান সমস্যা প্রতিদিনই মি. তানিমকে শুনতে হয়। তিনি সংশ্লিষ্টদের সাথে আলাপ-আলোচনা করে সমাধান দেন। নতুন নতুন করণীয় বিষয় তাকে যেমন ঠিক করতে হয় তেমনি কর্মীদের নির্দেশ-উপদেশ ও পরামর্শ তাকেই দিতে হয়। এতে প্রতিষ্ঠানের সফলতা আসে।",
      "tag": "DCC 24",
      "sub_questions": [
        {
          "label": "ক",
          "question": "বিকেন্দ্রীকরণ কী?",
          "explanation": "সিদ্ধান্ত নেওয়ার ক্ষমতা উচ্চ স্তরের ব্যবস্থাপনার হাতে কেন্দ্রীভূত না রেখে বিভিন্ন স্তরের ব্যবস্থাপকদের কাছে দেওয়াকে বলা হয় বিকেন্দ্রীকরণ।"
        },
        {
          "label": "খ",
          "question": "ব্যবস্থাপনার 'একতাই বল' নীতিটি ব্যাখ্যা করো।",
          "explanation": "প্রতিষ্ঠানের সকল কর্মী ঐক্যবদ্ধ হয়ে লক্ষ্য অর্জনে কাজ করাকে একতাই বল নীতি বলে। এই নীতি অনুযায়ী কর্মীদের মধ্যে দলগত চেতনা ও ঐক্যবদ্ধ হয়ে কাজ করার প্রবণতা বাড়ে। প্রত্যেকে নিজের কাজ অন্যের সাথে সমন্বিত করে সমান তালে এগিয়ে নেয়। এতে প্রতিষ্ঠানের মূল লক্ষ্য সহজে অর্জন করা যায়।"
        },
        {
          "label": "গ",
          "question": "উদ্দীপকের মি. তানিম সংগঠন কাঠামো তৈরিতে হেনরি ফেয়লের কোন নীতিটি অনুসরণ করেছেন? ব্যাখ্যা করো।",
          "explanation": "উদ্দীপকের মি. তানিম সংগঠন কাঠামো তৈরিতে প্রথমে হেনরি ফেয়লের আদেশের ঐক্য নীতি অনুসরণ করেছেন। এ নীতি অনুযায়ী একজন কর্মীর আদেশদাতা হবেন মাত্র একজন ব্যক্তি। এতে একজন ঊর্ধ্বতনের কাছ থেকে অধস্তন প্রয়োজনীয় আদেশ, উপদেশ ও পরামর্শ নিবে। আবার সে তার ঊর্ধ্বতনের কাছে জবাবদিহি করতে বাধ্য থাকবে। উদ্দীপকে একটি প্রতিষ্ঠানের এম.ডি মি. তানিম একটি সংগঠন কাঠামো তৈরি করেছেন। এই সংগঠন কাঠামোটিতে কোনো কর্মীকেই একাধিক ঊর্ধ্বতনের সরাসরি অধীনে কাজ করতে হয় না। এক্ষেত্রে প্রতিষ্ঠানটির একজন কর্মী প্রত্যক্ষভাবে একজন ঊর্ধ্বতনের আদেশ পাচ্ছে। আবার কর্মীকেও শুধুমাত্র একজন ঊর্ধ্বতনের কাছে কাজের জবাবদিহি করতে হচ্ছে। ফলে তার কর্মীরা প্রতিষ্ঠানে স্বাচ্ছন্দ্যে কাজ করতে পারছে। এসব বৈশিষ্ট্যের সাথে আদেশের ঐক্য নীতির কাজের মিল আছে। সুতরাং, মি. তানিম সংগঠন কাঠামো তৈরিতে আদেশের ঐক্য নীতি অনুসরণ করেছেন।"
        },
        {
          "label": "ঘ",
          "question": "পরবর্তীতে মি. তানিমের কোন ধরনের ব্যবস্থাপকীয় ভূমিকার কারণে প্রতিষ্ঠানের সফলতা আসে? বিশ্লেষণ করো।",
          "explanation": "পরবর্তী মি. তানিমের আন্তঃব্যক্তিক ব্যবস্থাপকীয় ভূমিকার কারণে তার প্রতিষ্ঠানে সফলতা এসেছে বলে আমি মনে করি। ব্যবস্থাপকের আন্তঃব্যক্তিক ভূমিকা বলতে সহকর্মী, অধীনস্থ ও প্রতিষ্ঠানের বাহিরের বিভিন্ন পক্ষের সাথে যোগাযোগ রক্ষা করাকে বোঝায়। এক্ষেত্রে ব্যবস্থাপক বিভিন্ন সমস্যা অধস্তনদের সাথে আলোচনা করে থাকে। আবার তিনি অধীনস্তদের নির্দেশ-উপদেশ- পরামর্শ প্রদান ও কাজে অনুপ্রাণিত করে থাকেন। উদ্দীপকের মি. তানিম একটি বড় প্রতিষ্ঠানের এম.ডি। তাকে প্রতিদিনই প্রতিষ্ঠানের নানান সমস্যা শুনতে হয়। এক্ষেত্রে তিনি সংশ্লিষ্টদের সাথে আলাপ-আলোচনা করে সমস্যাগুলোর সমাধান দেন। আবার প্রতিষ্ঠানের নতুন করণীয় বিষয় নির্বাচন ও কর্মীদের নির্দেশ-উপদেশ-পরামর্শ তিনিই দিয়ে থাকেন। এতে প্রতিষ্ঠানটিতে সফলতা আসে। মি. তানিম তার প্রতিষ্ঠানে আন্তঃব্যক্তিক ভূমিকার যথাযথ প্রয়োগ করেছেন। এক্ষেত্রে তিনি প্রতিষ্ঠানের সমস্যাগুলো শুনে প্রয়োজনীয় পরামর্শের মাধ্যমে তা সমাধানের ব্যবস্থা করেন। এজন্যে তিনি বিভিন্ন পক্ষের সাথে আলাপ-আলোচনা করে সিদ্ধান্ত নিয়ে থাকেন। এছাড়া তিনি কর্মীদের সাথে মত বিনিময়ের মাধ্যমে তাদের আবেগ, অনুভূতি, মনোভাব, ইচ্ছা-অনিচ্ছা জানার চেষ্টা করেন। ফলে তার প্রতিষ্ঠানের কাজগুলোর গতিশীলতা আসে। তাই বলা যায়, মি. তানিমের আন্তঃব্যক্তিক ভূমিকার কারণে তার প্রতিষ্ঠানে সফলতা আসে।"
        }
      ]
    },
    {
      "number": "4",
      "uddipok": "জনাব আরিফ ব্যবস্থাপক হিসেবে নিয়োগ পাওয়ায় তার অধীনস্থরা বেশ সন্তুষ্ট। তারা মনে করেন, প্রতিষ্ঠানের ঊর্ধ্বতন কর্তৃপক্ষ যোগ্য ব্যক্তিকে যোগ্য পদে নিয়োগ দিয়েছেন। জনাব আরিফ প্রথমেই প্রতিষ্ঠানের কাজকে প্রকৃতি অনুযায়ী বিভিন্ন ভাগে ভাগ করে প্রত্যেকের দায়িত্ব ও কর্তৃত্ব নির্দিষ্ট করে দেন।",
      "tag": "DCC 24",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনার জনক কে?",
          "explanation": "বৈজ্ঞানিক ব্যবস্থাপনার জনক হলেন আমেরিকান মেকানিক্যাল ইঞ্জিনিয়ার ফ্রেডারিক উইন্সলো টেলর (Frederick Winslow Taylor)!"
        },
        {
          "label": "খ",
          "question": "'জোড়া-মই শিকল নীতি' বলতে কী বোঝায়?",
          "explanation": "প্রতিষ্ঠানের শীর্ষ থেকে নিম্ন পর্যায় পর্যন্ত কর্মীদের কর্তৃত্বের চেইন বা শিকল বজায় রাখাকে জোড়া মই শিকল নীতি বলে। কর্তৃত্ব ঊর্ধ্বতন কর্মকর্তা থেকে ধাপে ধাপে অধস্তনের কাছে নেমে আসে। ফলে প্রতিটি বিভাগ, উপবিভাগ ও ব্যক্তি কর্তৃত্বের শিকলে কারো না কারো সাথে সম্পর্কযুক্ত থাকে। এ শিকল কর্মীদের কর্তৃত্বের প্রবাহ ও যোগাযোগের পথ নির্দেশ করে।"
        },
        {
          "label": "গ",
          "question": "উদ্দীপকের প্রতিষ্ঠানটি ব্যবস্থাপক নিয়োগে হেনরি ফেয়লের কোন নীতি অনুসরণ করেছে? ব্যাখ্যা করো।",
          "explanation": "উদ্দীপকের প্রতিষ্ঠানটি ব্যবস্থাপক নিয়োগে হেনরি ফেয়লের শৃঙ্খলা নীতি অনুসরণ করেছে। এ নীতি অনুযায়ী যোগ্য ব্যক্তিকে যোগ্য কাজে নিয়োগ করা হয়। আর উপযুক্ত বস্তু বা উপকরণকে উপযুক্ত স্থানে স্থাপন করা হয়। এর মাধ্যমে প্রতিষ্ঠানের সম্পদের সদ্ব্যবহার হয়। ফলে প্রতিষ্ঠানের লক্ষ্য অর্জন সহজ হয়।উদ্দীপকের জনাব আরিফ একটি প্রতিষ্ঠানের ব্যবস্থাপক হিসাবে নিয়োগ পান। তিনি উক্ত পদটির জন্য যোগ্য একজন ব্যক্তি। এতে তিনি দক্ষতার সাথে নির্ভুলভাবে কাজ সম্পাদন করতে পারবেন। এছাড়া সম্পদ বাউপকরণের অপচয় ও অপব্যয় কম হবে। ফলে তার প্রতিষ্ঠানের লক্ষ্যঅর্জন সহজ হবে। তাই প্রতিষ্ঠানটির কর্মীরা মনে করে তিনি উচ্চ পদের জন্য যোগ্য ব্যক্তি। এজন্য তারা সন্তুষ্ট এসব বৈশিষ্ট্য ব্যবস্থাপনার শৃঙ্খলা নীতির সাথে সামঞ্জস্যপূর্ণ। তাই বলা যায়, প্রতিষ্ঠানটি ব্যবস্থাপক নিয়োগে শৃঙ্খলার নীতি অনুসরণ করেছে।"
        },
        {
          "label": "ঘ",
          "question": "জনাব আরিফ ব্যবস্থাপনার যে নীতিটি অনুসরণ করেছেন প্রতিষ্ঠানের শৃঙ্খলা রক্ষায় সেই নীতির ভূমিকা বিশ্লেষণ করো।৪",
          "explanation": "জনাব আরিফের অনুসরণকৃত ব্যবস্থাপনার কার্য বিভাজন নীতিটি প্রতিষ্ঠানের শৃঙ্খলা রক্ষায় ভূমিকা রাখবে বলে আমি মনে করি। এ নীতি অনুযায়ী প্রতিষ্ঠানের কাজকে প্রয়োজন অনুযায়ী বিভিন্ন ভাগে- ভাগ করা হয়। এরপর এসব কাজ বিভিন্ন ব্যক্তির মধ্যে বণ্টন করা হয়। এতে একজন ব্যক্তি একটি নির্দিষ্ট কাজ সম্পাদন করায় মানসম্মত কাজ সম্পাদিত হয়। উদ্দীপকের জনাব আরিফ একটি প্রতিষ্ঠানের ব্যবস্থাপক। তিনি প্রতিষ্ঠানের কাজগুলোকে প্রকৃতি অনুযায়ী বিভিন্ন ভাগে ভাগ করেন। এরপর উপযুক্ত ব্যক্তিকে, তা সম্পাদনের দায়িত্ব ও কর্তৃত্ব নির্দিষ্ট করে দেন। কাজ ভাগ করে দেওয়ার ফলে কর্মীরা নিজেদের দায়িত্ব ও কর্তব্য সম্পর্কে জানতে পারে। এভাবে তিনি প্রতিষ্ঠানটিতে কার্য বিভাজনের নীতি অনুসরণ করেন। জনাব আরিফ কার্য বিভাজনের নীতি অনুযায়ী কর্মীদের কাজ ভাগ করে দিয়েছেন। এতে কর্মীরা একই ধরনের কাজ বারবার করায় তাদের দক্ষতা বেড়ে যায়। ফলে তাদের কাজ সম্পাদন সহজ ও সুন্দর হয়। আবার কর্মীদের কাজ সুনির্দিষ্ট থাকায় তারা কাজের প্রতি আগ্রহ হারায় না। এতে জবাবদিহিতা আদায় করাও সহজ হয়। ফলে প্রতিষ্ঠানের কাজের মধ্যে ভুল কম হয়। এভাবে প্রতিষ্ঠানের শৃঙ্খলা বজায় তাকে। তাই বলা যায়, কার্য বিভাজনের নীতি অনুসরণের মাধ্যমে উদ্দীপকের প্রতিষ্ঠানটি কাজের মধ্যে শৃঙ্খলা রক্ষা করতে পারবে।"
        }
      ]
    },
    {
      "number": "5",
      "uddipok": "জনাব রাফি একটি বৃহৎ প্রতিষ্ঠানের মধ্যম স্তরের নির্বাহী। তিনি অধস্তনদের প্রতি সহানুভূতিশীল ও স্নেহপ্রবণ হলেও কর্মে নিষ্ঠাবান ও নিয়ম পালনে কঠোর। ফলে কর্মীরা তাকে ভয় পেলেও তার প্রতি যথেষ্ট শ্রদ্ধাশীল। অন্যদিকে, প্রতিষ্ঠানের শীর্ষ ব্যবস্থাপক জনাব সালমান বয়সে তরুণ হলেও ব্যবসায় প্রশাসনে উচ্চ ডিগ্রিধারী। তিনি প্রতিষ্ঠানে যেকোনো গুরুত্বপূর্ণ সিদ্ধান্ত গ্রহণ ও নির্দেশনা প্রদানের পূর্বে অধস্তন নির্বাহীদের সাথে আলাপ-আলোচনা করেন। এতে এত বড় প্রতিষ্ঠান পরিচালনা পদ্ধতির বিষয়ে কারো মনে কোনো ক্ষোভ নেই, বরং তারা তরুণ ঊর্ধ্বতন জনাব সালমানের প্রতি সন্তুষ্ট।",
      "tag": "DCC 24",
      "sub_questions": [
        {
          "label": "ক",
          "question": "পরিকল্পনার অঙ্গন বলতে কী বোঝায়?",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার অঙ্গন।"
        },
        {
          "label": "খ",
          "question": "\"নির্দেশনা প্রশাসনের হৃৎপিণ্ড”- ব্যাখ্যা করো।",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। হৃৎপিণ্ড কাজ না করলে মানুষ অচল হয়ে পড়ে। একইভাবে একটি প্রতিষ্ঠানের প্রশাসন যেসব পরিকল্পনা, নিয়ম-নীতি প্রণয়ন করে; সেগুলো বাস্তবায়নের জন্য কর্মীদের নির্দেশনা দেওয়া প্রয়োজন। এটি দেওয়া না হলে প্রশাসনের কাজ ব্যর্থ হয়। তাই নির্দেশনাকে প্রশাসনের হৃৎপিণ্ড বলা হয়।"
        },
        {
          "label": "গ",
          "question": "ক্ষমতা প্রয়োগের ধরন বিচারে উদ্দীপকে উল্লিখিত জনাব রাফির নেতৃত্বটি কোন ধরনের? ব্যাখ্যা করো।",
          "explanation": "ক্ষমতা প্রয়োগের ধরন বিচারে উদ্দীপকে উল্লিখিত জনাব রাফির নেতৃত্বটি হলো পিতৃসুলভ নেতৃত্ব। এ ধরনের নেতৃত্বে নেতা অধস্তনদের ওপর কর্তৃত্বশালী হন। কিন্তু তিনি তাদের সাথে ভালো ব্যবহার করেন। তিনি কর্মীদের মাঝে শ্রদ্ধাবোধ জাগিয়ে কাজ আদায়ের চেষ্টা করেন। এতে তারা সন্তুষ্ট থাকে এবং কাজের প্রতি আগ্রহী হয়। উদ্দীপকে জনাব রাফি একটি বৃহৎ প্রতিষ্ঠানের মধ্যম স্তরের নির্বাহী। তিনি তার অধস্তনদের কর্মে নিষ্ঠাবান ও নিয়ম পালনে কঠোর। কিন্তু তিনি তাদের প্রতি সহানুভূতিশীল ও স্নেহপ্রবণ। এজন্য তার কঠোরতার জন্য অধস্তনরা ভয় পেলেও স্নেহপ্রবণতা জন্য তার প্রতি অধস্তনরা শ্রদ্ধাশীল। এভাবে তিনি অধস্তনদের মধ্যে শ্রদ্ধাবোধ জাগ্রত করে কাজ আদায় করতে সক্ষম। এসবের সাথে পিতৃসুলভ নেতৃত্বের মিল রয়েছে। সুতরাং, জনাব রাফির অনুসরণকৃত নেতৃত্বটি হলো পিতৃসুলভ নেতৃত্ব।"
        },
        {
          "label": "ঘ",
          "question": "তুমি কি মনে করো জনাব সালমানের নির্দেশনা কৌশল বৃহৎ প্রতিষ্ঠান পরিচালনার জন্য আদর্শ? নির্দেশনার ধরন উল্লেখপূর্বক তোমার মতের পক্ষে যুক্তি দাও।",
          "explanation": "উদ্দীপকে জনাব সালমানের পরামর্শমূলক নির্দেশনা বৃহৎ প্রতিষ্ঠানে পরিচালনার জন্য আদর্শ বলে আমি মনে করি। এ নির্দেশনায় নেতা অধস্তনদের সাথে পরামর্শ করে তার ভিত্তিতে নির্দেশনার বিষয়বস্তু নির্ধারণ করে। এতে প্রতিষ্ঠানের বিভিন্ন সিদ্ধান্ত নিতে অধস্তনদের মতামতকে মূল্যায়ন করা হয়। ফলে তারা নিজ থেকে দায়িত্ব পালনে সচেষ্ট হয়। উদ্দীপকে জনাব সালমান একটি প্রতিষ্ঠানের শীর্ষ ব্যবস্থাপক। তিনি তার প্রতিষ্ঠানের সিদ্ধান্ত গ্রহণ ও নির্দেশনা দেওয়ার আগে অধস্তন নির্বাহীদের সাথে আলাপ-আলোচনা করেন। এতে বড় প্রতিষ্ঠান পরিচালনা পদ্ধতির বিষয়ে কারো মনে কোনো ক্ষোভ নেই; বরং তারা জনাব সালমানের প্রতি সন্তুষ্ট। জনাব সালমান তার প্রতিষ্ঠানের পরামর্শমূলক নির্দেশনা অনুসরণ করেন। প্রতিষ্ঠানটি বড় হওয়ায় সেখানের সব স্তরের সিদ্ধান্ত তিনি কুক্ষিগত করলে পরিচালনায় অসুবিধা হবে। এজন্য তিনি কর্মীদের সাথে আলাপ-আলোচনা করে সিদ্ধান্ত নেন। এক্ষেত্রে তার প্রতিষ্ঠানে ঊর্ধ্বতন ও অধস্তনদের মধ্যে সুসম্পর্ক লক্ষ করা যায়। আবার, প্রয়োজনে তিনি অধস্তনদের কিছু'ক্ষমতা প্রদান করেন। এতে প্রতিষ্ঠানটি, সফলভাবে পরিচালিত হচ্ছে, সবার মধ্যে সন্তুষ্টিও দেখা যাচ্ছে। সুতরাং, জনাব সালমানের পরামর্শমূলক নির্দেশনা বৃহৎ প্রতিষ্ঠানে পরিচালনার জন্য আদর্শ বলে আমি মনে করি।"
        }
      ]
    },
    {
      "number": "6",
      "uddipok": "মাঈশা লি. একটি বিশেষায়িত আর্থিক প্রতিষ্ঠান। এই প্রতিষ্ঠানের কর্মীরা নিবাহীর সরাসরি তত্ত্বাবধান ও নিয়ন্ত্রণে তাদের কার্য সুষ্ঠুভাবে সম্পাদন করেন। পরবর্তীতে ব্যবসায়ের আয়তন বৃদ্ধি পাওয়ায় নির্বাহীদের সহায়তা করার জন্য একজন পরমর্শক নিয়োগ দেওয়া হয়। বছর শেষে দেখা গেল মাঈশা লি. লক্ষ্যমাত্রা অর্জনে সফল হয়েছে।",
      "tag": "DCC 24",
      "sub_questions": [
        {
          "label": "ক",
          "question": "সংগঠন কাঠামো কী?",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্নকে সংগঠন কাঠামো বলে।"
        },
        {
          "label": "খ",
          "question": "মেট্রিক্স সংগঠনের ধারণাটি ব্যাখ্যা করো।",
          "explanation": "যে সংগঠন কাঠামো কার্যভিত্তিক ও প্রকল্প বা দ্রব্যভিত্তিক সংগঠনের সমন্বয়ে তৈরি করা হয়, তাকে মেট্রিক্স সংগঠন বলে। এক্ষেত্রে প্রকল্প ব্যবস্থাপক ও কার্যিক ব্যবস্থাপক একই সাথে কর্মরত থাকে। প্রকল্প ব্যবস্থাপকের কাজ হলো দ্রব্য বা সেবার উৎপাদন, বিক্রয় সম্পর্কিত দায়িত্ব পালন। অন্যদিকে কার্যিক ব্যবস্থাপক (উৎপাদন ব্যবস্থাপক, ক্রয় ব্যবস্থাপক) প্রতিটি প্রকল্প ব্যবস্থাপককে সহায়তা করে। তাই প্রকল্প বাস্তবায়নে মেট্রিক্স সংগঠন উত্তম।"
        },
        {
          "label": "গ",
          "question": "প্রথম দিকে মাঈশা লি. এ কোন ধরনের সংগঠন কাঠামো বিদ্যমান ছিল? ব্যাখ্যা করো।",
          "explanation": "উদ্দীপকে বর্ণিত মাঈশা লি.-এর সংগঠন কাঠামোটি সরলরৈখিক। এ সংগঠনের সব ক্ষমতা নির্বাহীর হাতে থাকায় তিনি একাই সব সিদ্ধান্ত নেন। আর অধস্তনরা সে সিদ্ধান্ত মানতে বাধ্য থাকেন। এক্ষেত্রে সিদ্ধান্ত নিতে কর্মীদের মতামতে বিবেচনা করা হয় না। এ ধরনের সংগঠনে কর্তৃত্ব প্রবাহ সরলরেখার মতো উপর থেকে নিচের দিকে ধাবিত হয়। উদ্দীপকের মাঈশা লি. একটি বিশেষায়িত আর্থিক প্রতিষ্ঠান। এ প্রতিষ্ঠানের কর্মীরা নির্বাহীর প্রত্যক্ষ তত্ত্বাবধান ও নিয়ন্ত্রণে থেকে কাজ করেন। সব ক্ষমতা নির্বাহীর হাতে থাকায় তিনি একাই সিদ্ধান্ত নেন। এক্ষেত্রে নির্বাহী যা আদেশ করেন অধস্তনরা তা মানতে বাধ্য থাকেন। এছাড়া, প্রতিষ্ঠানটিতে কর্তৃত্ব ঊর্ধ্বতন থেকে ধারাবাহিকভাবে নিচের দিকের কর্মীদের কাছে চলে আসে। এসব বৈশিষ্ট্যের সাথে সরলরৈখিক সংগঠন কাঠামোর মিল আছে। সুতরাং, মাঈশা লি. এ সরলরৈখিক সংগঠন কাঠামো বিদ্যমান ছিল।"
        },
        {
          "label": "ঘ",
          "question": "পরবর্তীতে প্রতিষ্ঠানটিতে যে ধরনের সংগঠন কাঠামো সৃষ্টি হয়েছে প্রাতিষ্ঠানিক লক্ষ্য অর্জনে তার ভূমিকা মূল্যায়ন করো।",
          "explanation": "উদ্দীপকে পরিবর্তিত নতুন সংগঠন কাঠামোটি হলো সরলরৈখিক ও পদস্থ কর্মী সংগঠন, যা প্রাতিষ্ঠানিক লক্ষ্য অর্জনে ভূমিকা রাখবে বলে আমি মনে করি। এ সংগঠন কাঠামোতে নির্বাহীকে সহযোগিতা করার জন্য বিশেষজ্ঞ কর্মী নিয়োগ করা হয়। এতে সরলরৈখিক কর্মকর্তারা নির্বাহীর ক্ষমতা পেয়ে থাকেন। আর উপদেষ্টা নির্বাহীদের শুধু পরামর্শ দেন। উদ্দীপকের মাঈশা লি. একটি আর্থিক প্রতিষ্ঠান। প্রতিষ্ঠানটিতে প্রথমে সরলরৈখিক সংগঠন কাঠামো অনুসরণ করা হতো। পরবর্তীতে প্রতিষ্ঠানটির আয়তন বাড়ে। এতে নির্বাহীদের সহায়তা করার জন্য একজন পরামর্শক নিয়োগ করা হয়। এ অবস্থায় প্রতিষ্ঠানটির সংগঠন কাঠামো সরলরৈখিক ও পদস্থ কর্মী সংগঠনে রূপান্তরিত হয়। এক্ষেত্রে পরামর্শক নিয়োগ দেওয়ায় মাইশা লি.-এর নির্বাহীরা বিভিন্ন কাজে পরামর্শ করার সুযোগ পাবেন। এতে নির্বাহী ও পরামর্শকের মিলিত চেষ্টায় সিদ্ধান্ত নেওয়া সহজ হবে। ফলে প্রতিষ্ঠানের যেকোনো সমস্যার দ্রুত সমাধান হবে। আবার, প্রতিষ্ঠানের নির্বাহীদের কর্মভার কমবে, কর্মীরাও তাদের কাজে দক্ষ হবে। ফলে প্রতিষ্ঠানের কাজে গতিশীলতা আসবে। এভাবে প্রতিষ্ঠানটি ব্যবসায়ে সফলতা লাভ করতে পারবে। তাই বলা যায়, প্রতিষ্ঠানটিতে সরলরৈখিক ও পদস্থ কর্মী সংগঠন প্রাতিষ্ঠানিক লক্ষ্য অর্জনে ভূমিকা রাখবে।"
        }
      ]
    },
    {
      "number": "7",
      "uddipok": "নীলিমা জুট মিলস একটি রপ্তানিমুখী প্রতিষ্ঠান। তাদের উৎপাদন বিভাগের কাজসমূহকে প্রকৃতি অনুযায়ী ভাগ করে বিশেষজ্ঞ কর্মীদের ওপর ন্যস্ত করা হয়। ফলে প্রত্যেক কর্মীই নিজস্ব পরিসরে যোগ্যতা প্রদর্শন করতে পারছে। সম্প্রতি এক অগ্নিকাণ্ডে প্রতিষ্ঠানটি ব্যাপকভাবে ক্ষতিগ্রস্ত হয়। অগ্নিকাণ্ডের কারণ, ক্ষতির পরিমাণ নির্ণয় এবং সমস্যা মোকাবিলায় করণীয় সম্পর্কে প্রতিবেদন দাখিলের জন্য ৫ ঊর্ধ্বতন কর্মকর্তাকে নিয়ে একটি দল গঠন করা হয়।",
      "tag": "DCC 24",
      "sub_questions": [
        {
          "label": "ক",
          "question": "সংগঠন কী?",
          "explanation": "নির্দিষ্ট লক্ষ্য অর্জনে একাধিক ব্যক্তির সংঘবদ্ধতা এবং পারস্পরিক সম্পর্ক নির্ধারণ করার কাঠামোবদ্ধ ও প্রাতিষ্ঠানিক রূপকে সংগঠন বলে।"
        },
        {
          "label": "খ",
          "question": "আনুষ্ঠানিক সংগঠন শৃঙ্খলা রক্ষায় গুরুত্বপূর্ণ কেন?",
          "explanation": "প্রতিষ্ঠানের রীতি-নীতি বা আনুষ্ঠানিকতা অনুযায়ী যে সংগঠন কাঠামো গঠিত হয়, তাকে আনুষ্ঠানিক সংগঠন বলে। এ সংগঠনে প্রত্যেক কর্মীর কাজের দায়-দায়িত্ব, কর্তৃত্ব ও জবাবদিহি সুস্পষ্ট থাকে। এক্ষেত্রে নির্দিষ্ট নিয়ম-কানুনের মধ্যে থেকেই কর্মীরা উদ্দেশ্য অর্জনের চেষ্টা চালায়। এতে প্রতিষ্ঠানে বিশৃঙ্খলা হওয়ার আশঙ্কা কমে যায়। এজন্য বলা হয়, আনুষ্ঠানিক সংগঠন শৃঙ্খলা রক্ষায় গুরুত্বপূর্ণ।"
        },
        {
          "label": "গ",
          "question": "উদ্দীপকের প্রতিষ্ঠানটিতে কোন ধরনের সংগঠন কাঠামো বিদ্যমান? ব্যাখ্যা করো।",
          "explanation": "উদ্দীপকের প্রতিষ্ঠানটিতে কার্যভিত্তিক সংগঠন কাঠামো বিদ্যমান। এ ধরনের সংগঠন কাঠামোতে প্রতিষ্ঠানের কাজগুলোকে প্রকৃতি অনুযায়ী ভাগ করা হয়। এরপর একেকটি বিভাগের দায়িত্ব একেকজন বিশেষজ্ঞকে দেওয়া হয়। এ সংগঠনে বিশেষজ্ঞ কর্মী নির্বাহীর দায়িত্ব পালন করেন। উদ্দীপকের নীলিমা জুট মিলস একটি বৃহৎ রপ্তানিমুখী প্রতিষ্ঠান। তাদের উৎপাদন বিভাগের কাজসমূহ প্রকৃতি অনুযায়ী ভাগ করা হয়। আর প্রতিটি বিভাগে বিশেষজ্ঞ কর্মী ন্যস্ত করা হয়। স্ব স্ব বিভাগের বিশেষজ্ঞ ব্যক্তিই নির্বাহীর দায়িত্ব পালন করে। ফলে প্রত্যেক কর্মীই নিজস্ব পরিসরে যোগ্যতা প্রদর্শনের সুযোগ পায়। এসব বৈশিষ্ট্য কার্যভিত্তিক সংগঠনের সাথে মিলে যায়। তাই বলা যায়, উদ্দীপকের প্রতিষ্ঠানটি কার্যভিত্তিক সংগঠন কাঠামো অনুসরণ করছে।"
        },
        {
          "label": "ঘ",
          "question": "উদ্দীপকের সমস্যা মোকাবিলায় যে সংগঠন কাঠামো সৃষ্টি করা হয়েছে তার ভূমিকা বিশ্লেষণ করো।",
          "explanation": "উদ্দীপকের সমস্যার মোকাবিলায় কমিটি সংগঠন যথার্থ ভূমিকা রাখতে পারবে বলে আমি মনে করি। কোনো বিশেষ কাজ বা সমস্যা সমাধানের জন্য কমিটি সংগঠন তৈরি করা হয়। সাধারণত গুরুত্বপূর্ণ বিষয়ে সিদ্ধান্ত নেওয়ার জন্য এ সংগঠন 'ব্যবহার করা হয়। আবার, প্রতিষ্ঠানে বিশেষ কোনো পরিস্থিতির উদ্ভব হলে তা মোকাবিলার জন্যও এ সংগঠন ব্যবহার করা হয়। উদ্দীপকের নীলিমা জুট মিলস একটি রপ্তানিমুখী প্রতিষ্ঠান। প্রতিষ্ঠানটিতে কার্যভিত্তিক সংগঠন কাঠামো অনুসরণ করা হয়। সম্প্রতি এক অগ্নিকান্ডে প্রতিষ্ঠানটি ব্যাপকভাবে ক্ষতিগ্রস্ত হয়। এজন্য ৫ জন ঊর্ধ্বতন কর্মকর্তাকে নিয়ে একটি দল গঠন করা হয়। এরপর অগ্নিকাণ্ডের কারণ, ক্ষতির পরিমাণ নির্ণয় এবং সমস্যা মোকাবিলায় করণীয় সম্পর্কে প্রতিবেদন দাখিলের জন্য দলটিকে দায়িত্ব দেওয়া হয়। উদ্দীপকে গঠিত দলটি হলো একটি কমিটি সংগঠন। এ কমিটির কাজ হবে প্রয়োজনীয় তথ্য সংগ্রহের মাধ্যমে অগ্নিকাণ্ডের কারণ খুঁজে বের করা। এজন্যে কমিটির সদস্যরা তথ্য বিশ্লেষণ করে ক্ষতির পরিমাণ নির্ণয় করবেন। এছাড়া ভবিষ্যতে এরূপ ঘটনা যাতে না ঘটে সে বিষয়ে প্রয়োজনীয় পরামর্শ দিয়ে একটি প্রতিবেদন তৈরি করবেন। তাদের এ প্রতিবেদনের আলোকে প্রতিষ্ঠানের প্রশাসকরা সে অনুযায়ী পদক্ষেপ নিবেন। তাই বলা যায়, উদ্দীপকের সমস্যা মোকাবিলায় সৃষ্ট কমিটি সংগঠন কাঠামো যথার্থ হয়েছে।"
        }
      ]
    },
    {
      "number": "8",
      "uddipok": "সরকার দেশের উন্নয়ন ও জনগণের স্বার্থের দিক বিবেচনায় নিয়ে ঢাকায় মেট্রোরেল স্থাপনের সিদ্ধান্ত নিয়েছেন, যা নির্মাণ করতে বেশ কয়েক বছর সময় লাগবে। এক্ষেত্রে যে অবস্থা বিবেচনা করে পরিকল্পনা নেওয়া হয় তা সবসময় না-ও মিলতে পারে। তাই ভবিষ্যৎ অবস্থার পরিবর্তন হলে পরিকল্পনা সংশোধনীসহ কর্তৃপক্ষ করণীয় ঠিক করে রাখেন, যাতে মেট্রোরেল নির্মাণের উদ্দেশ্য অর্জিত হয়।",
      "tag": "DCC 24",
      "sub_questions": [
        {
          "label": "ক",
          "question": "সিদ্ধান্ত গ্রহণ কী?",
          "explanation": "সিদ্ধান্ত গ্রহণ হচ্ছে বিভিন্ন বিকল্প কর্মপন্থা থেকে যেকোনো একটি বিকল্প বাছাই করা।"
        },
        {
          "label": "খ",
          "question": "ভিশন গুরুত্বপূর্ণ কেন?",
          "explanation": "ভিশন হলো প্রতিষ্ঠানের ভবিষ্যৎ দীর্ঘমেয়াদি লক্ষ্য, যেখানে প্রতিষ্ঠানটি যেতে চায় বা যা অর্জন করতে চায়। একটি প্রতিষ্ঠানের ভিশন নির্ধারণ করলে এর মাধ্যমে ভবিষ্যৎ লক্ষ্য ও ফুটে ওঠে। প্রতিষ্ঠানে ভিশন নির্ধারণ করার ফলে প্রতিটি কর্মী ও বিভাগ তা অর্জনের জন্য সর্বোচ্চ চেষ্টা চালায়। এতে উদ্দেশ্য অর্জন সহজ হয়। এজন্য ভিশন গুরুত্বপূর্ণ।"
        },
        {
          "label": "গ",
          "question": "উদ্দীপকের মেট্রোরেল স্থাপন প্রকৃতি ভিত্তিতে কোন ধরনের পরিকল্পনা? ব্যাখ্যা করো।",
          "explanation": "উদ্দীপকের মেট্রোরেল স্থাপন কাজটি প্রকৃতির ভিত্তিতে একার্থক পরিকল্পনা। এ পরিকল্পনা কোনো একটি বিশেষ কাজ সম্পাদনের লক্ষ্যে তৈরি করা হয়। তবে প্রণীত পরিকল্পনাটি বাস্তবায়িত হয়ে গেলে এর গ্রহণযোগ্যতা থাকে না। উদ্দীপকে বলা হয়েছে, সরকার দেশের উন্নয়ন ও জনগণের স্বার্থের কথা চিন্তা করে ঢাকায় মেট্রোরেল স্থাপনের সিদ্ধান্ত নেয়। এ মেট্রোরেল তৈরি করতে বেশ কয়েক বছর সময় লাগবে। এ লক্ষ্যে সরকার বিভিন্ন পদক্ষেপ নিয়েছে। একটি বিশেষ উদ্দেশ্য বাস্তবায়নে সরকার এ পরিকল্পনা নিয়েছে। উদ্দেশ্যটি অর্জিত হলে এর কার্যকারিতাও শেষ হয়ে যাবে। এ পরিকল্পনাটির সাথে একার্থক পরিকল্পনার বৈশিষ্ট্যের মিল আছে। তাই বলা যায়, মেট্রোরেল স্থাপন একটি একার্থক পরিকল্পনা।"
        },
        {
          "label": "ঘ",
          "question": "পরিকল্পনার যে বৈশিষ্ট্যটি ভবিষ্যৎ অবস্থার পরিবর্তনকে সহজ করে তোলে- উদ্দীপকের আলোকে তা মূল্যায়ন করো।",
          "explanation": "পরিকল্পনার নমনীয়তা বৈশিষ্ট্যটি ভবিষ্যৎ অবস্থার পরিবর্তনকে সহজ করে তোলে। এ বৈশিষ্ট্য অনুযায়ী প্রতিষ্ঠানের ভবিষ্যৎ অবস্থা ও সময়ের সাথে তাল মিলিয়ে পরিকল্পনার পরিবর্তন করা হয়। কারণ ভবিষ্যৎ সবসময়ই অনিশ্চিত। তাই সময়, স্থান ও অবস্থাভেদে পরিকল্পনা পরিবর্তনযোগ্য হওয়া প্রয়োজন। উদ্দীপকে বলা হয়েছে, সরকার দেশের জনগণের কথা চিন্তা করে ঢাকায় মেট্রোরেল স্থাপনের পরিকল্পনা নেয়। অবস্থা বিবেচনায় পরিকল্পনা সবসময় সঠিক না-ও হতে পারে। তাই কর্তৃপক্ষ ভবিষ্যতের পরিবর্তিত অবস্থা অনুযায়ী পরিকল্পনা সংশোধন করে নেয়। অর্থাৎ, তারা যেকোনো অবস্থার মধ্য দিয়ে পরিকল্পনাটি বাস্তবায়নের জন্য চেষ্টা করে। পরিবর্তিত পরিস্থিতির সাথে মিল রাখার সামর্থ্যই হলো নমনীয়তা। একটি উত্তম পরিকল্পনায় নমনীয়তার সুযোগ থাকা আবশ্যক। কারণ, একই অবস্থার মধ্য দিয়ে পরিকল্পনা বাস্তবায়িত হবে, তা সবসময় আশা করা যায় না। তাই, সরকারি কর্মকর্তারাও ঢাকায় মেট্রোরেল নির্মাণের পরিকল্পনায় সম্ভাব্য ও প্রয়োজনীয় সংশোধনীর ব্যবস্থা করে রাখেন। এতে উদ্দেশ্য বাস্তবায়ন সহজ হবে। অতএব, ভবিষ্যৎ অবস্থার পরিবর্তনকে সহজ করতে পরিকল্পনায় নমনীয়তা বৈশিষ্ট্যটি প্রয়োজন।"
        }
      ]
    },
    {
      "number": "9",
      "uddipok": "জনাব পলাশ তার শিল্প প্রতিষ্ঠানের উৎপাদন বিভাগের মাসিক টার্গেট ২,০০০ একক নির্ধারণ করে প্রতিদিন শ্রমিক-কর্মীদের প্রয়োজনীয় দিকনির্দেশনা দেন। নির্দিষ্ট সময় শেষে দেখা গেল উৎপাদনের পরিমাণ ২০০ একক কম হয়েছে। কাঙ্ক্ষিত ফলাফল লাভের জন্য তিনি অধস্তন শ্রমিকদের দক্ষতা বৃদ্ধির প্রয়োজনীয় ব্যবস্থা গ্রহণ করেছেন।",
      "tag": "DCC 24",
      "sub_questions": [
        {
          "label": "ক",
          "question": "আদর্শমান কী?",
          "explanation": "আদর্শমান হলো এমন এক মানদণ্ড, যেটি অনুযায়ী প্রতিষ্ঠানের প্রতিটি কাজকে নিয়ন্ত্রণ করা যায়।"
        },
        {
          "label": "খ",
          "question": "\"নিয়ন্ত্রণ একটি অবিরাম প্রক্রিয়া\"- ব্যাখ্যা করো।",
          "explanation": "একবার শুরু হয়ে তা ধারাবাহিক বা অব্যাহতভাবে চলতে থাকাকে অবিরাম প্রক্রিয়া বলে। পরিকল্পনা অনুযায়ী কাজ করার জন্য নিয়ন্ত্রণ ব্যবস্থা আরোপ করা হয়। কোনো বিচ্যুতি থাকলে তা সংশোধন করে আবার নতুন পরিকল্পনা নির্ধারণ করা হয়। এই নতুন পরিকল্পনার সাথে মিল রেখে আবার নিয়ন্ত্রণ কাজ চলতে থাকে। এটিই নিয়ন্ত্রণের অবিরাম প্রক্রিয়া।"
        },
        {
          "label": "গ",
          "question": "উদ্দীপকে বর্ণিত জনাব পলাশ নিয়ন্ত্রণ প্রক্রিয়ায় কোন ধাপের সাহায্যে উৎপাদনের মাত্রা কম হওয়াকে চিহ্নিত করেছিলেন? ব্যাখ্যা করো।",
          "explanation": "উদ্দীপকের জনাব পলাশ নিয়ন্ত্রণ প্রক্রিয়ার আদর্শমানের সাথে প্রকৃত কার্যফলের তুলনা করে উৎপাদন মাত্রা কম হওয়ার কারণ চিহ্নিত করেছিলেন। এর মাধ্যমে আগে থেকে নির্ধারিত লক্ষ্যমাত্রার সাথে প্রকৃত কাজের ফলাফল তুলনা করা হয়। নিয়ন্ত্রণের মুখ্য উদ্দেশ্য হলো প্রতিষ্ঠানের ত্রুটি-বিচ্যুতি নিরূপণ করে প্রয়োজনীয় সংশোধনমূলক ব্যবস্থা নেওয়া। বিচ্যুতি নিরূপণে আদর্শমানকে ভিত্তি হিসেবে বিবেচনা করা হয়। উদ্দীপকে জনাব পলাশ তার শিল্প প্রতিষ্ঠানের উৎপাদন বিভাগের মাসিক টার্গেট ২,০০০ একক নির্ধারণ করেন। এরপর তিনি প্রতিনিয়ত কর্মীদের প্রয়োজনীয় নির্দেশনা দেন। কিন্তু নির্দিষ্ট সময় শেষে দেখা যায়, প্রতিষ্ঠানে উৎপাদন হয়েছে (২,০০০ ২০০) একক বা ১৮০০ একক। এতে আদর্শমান থেকে উৎপাদনের পরিমাণ ২০০ একক কম হয়েছে। এটি আদর্শমানের সাথে কার্যফল তুলনার প্রক্রিয়ার সাথে সম্পৃক্ত। সুতরাং, জনাব পলাশ নির্দিষ্ট সময় শেষে আদর্শমানের সাথে কার্যফলের তুলনা করে উৎপাদনের মাত্রা কম হওয়ার কারণ চিহ্নিত করেন।"
        },
        {
          "label": "ঘ",
          "question": "উদ্দীপকে উল্লিখিত জনাব পলাশ কাঙ্ক্ষিত ফলাফল লাভের জন্য গৃহীত ব্যবস্থার নাম উল্লেখপূর্বক যৌক্তিকতা মূল্যায়ন করো।",
          "explanation": "উদ্দীপকের জনাব পলাশের প্রতিষ্ঠানের কাঙ্ক্ষিত ফল লাভের জন্য কর্মীদের প্রশিক্ষণের ব্যবস্থা গ্রহণ যৌক্তিক হয়েছে। প্রশিক্ষণের মাধ্যমে কর্মীদের হাতেকলমে শিক্ষাদানের ব্যবস্থা নেওয়া হয়। এতে কর্মীদের দক্ষতা বাড়ে। দক্ষতার সাথে কাজ করলে কম সময় ও ব্যয়ে বেশি উৎপাদন করা যায়। উদ্দীপকের জনাব পলাশ তার 'প্রতিষ্ঠানে উৎপাদন লক্ষ্যমাত্রা ২০০০. একক নির্ধারণ করেন। কিন্তু নির্দিষ্ট সময় শেষে কাঙ্ক্ষিত ফল লাভ করা যায়নি। এক্ষেত্রে লক্ষ্যমাত্রা অনুসারে ২০০ পণ্য কম উৎপাদন হওয়ার বিষয়টি লক্ষ্যণীয়। এতে উৎপাদন ব্যবস্থাপক জনাব পলাশ কাঙ্ক্ষিত ফল লাভের জন্য অধীনস্থ শ্রমিকদের প্রশিক্ষণের ব্যবস্থা নেন। জনাব আরাফাত শ্রমিকদের দক্ষতা বাড়ানো জন্য প্রশিক্ষণের ব্যবস্থা নেন। এতে শ্রমিকরা কাজ সম্পর্কে হাতে-কলমে শিক্ষা পাবে। ফলে তারা যথাযথভাবে কাজ সম্পাদন করতে পারবে। এতে তাদের কাজের গুণগতমান বাড়বে এবং ভুল-ত্রুটির মাত্রা কমে আসবে। এর মাধ্যমে প্রতিষ্ঠানটি নির্দিষ্ট সময়ের মধ্যে এর কাঙ্ক্ষিত লক্ষ্যমাত্রা অর্জন করতে পারবে। তাই বলা যায় জনাব পলাশের গৃহীত পদক্ষেপ প্রতিষ্ঠানের কাঙ্ক্ষিত ফলাফল অর্জনের জন্য সহায়ক হয়।"
        }
      ]
    },
    {
      "number": "10",
      "uddipok": "মি. জুনায়েদ বন্ধন গ্রুপের একজন শীর্ষ নির্বাহী। অধস্তনদের পরিচালনায় তার নীতি এরূপ যে, তিনি সকলের প্রতি সমান ও নিরপেক্ষ আচরণ প্রদর্শন করেন। সুযোগ-সুবিধা বা কোনো প্রকার দন্ড প্রদানে তিনি অধস্তনদের প্রতি কোনোরূপ বৈষম্য করেন না। এ কারণে অধস্তনরা তাকে শ্রদ্ধা ও সম্মানের চোখে দেখে। এছাড়াও তিনি অধস্তনদের সাথে সবসময়ই যোগাযোগ রক্ষা করে চলেন। ফলে তিনি সহজেই তাদেরকে কার্যসম্পাদনে উদ্বুদ্ধ ও উৎসাহিত করতে পারেন। এতে প্রতিষ্ঠানের কার্যাবলির নির্বিঘ্ন সম্পাদন নিশ্চিত হয়েছে।",
      "tag": "DCC 24",
      "sub_questions": [
        {
          "label": "ক",
          "question": "আধুনিক ব্যবস্থাপনার জনক কে?",
          "explanation": "আধুনিক ব্যবস্থাপনার জনক হলেন হেনরি ফেয়ল।"
        },
        {
          "label": "খ",
          "question": "ব্যবস্থাপনার কেন্দ্রীকরণ নীতিটি ব্যাখ্যা করো।",
          "explanation": "সিদ্ধান্ত নেওয়ার সব ক্ষমতা ব্যবস্থাপনার উচ্চ স্তরে থাকাকে কেন্দ্রীকরণ বলা হয়। এর ফলে প্রতিষ্ঠানের যাবতীয় সিদ্ধান্ত উচ্চ স্তর থেকে নেওয়া হয়। এতে নিচের স্তরের কর্মীদের সিদ্ধান্ত নেওয়ার ক্ষমতা কমে যায়। এ নীতির ফলে প্রতিষ্ঠানের অধস্তন কর্মীদের গুরুত্ব কমে যায়।"
        },
        {
          "label": "গ",
          "question": "উদ্দীপকে উল্লিখিত মি. জুনায়েদের গৃহীত নীতিটি ব্যবস্থাপনার কোন নীতির সাথে সংগতিপূর্ণ? ব্যাখ্যা করো।",
          "explanation": "উদ্দীপকের উল্লেখিত মি. জুনায়েদের গৃহীত নীতিটি ব্যবস্থাপনার সাম্যের নীতির সাথে সংগতিপূর্ণ। এ নীতি অনুযায়ী সকল অধস্তনদের প্রতি সমান আচরণ করা হয়। এক্ষেত্রে একজন ঊর্ধ্বতন, তার অধস্তনদের বেতন, সুযোগ-সুবিধা দেওয়ার ক্ষেত্রে সবাইকে সমান চোখে দেখেন। এতে অধস্তনরা ঊর্ধ্বতনের কাজে সন্তুষ্ট থাকে ও তার দেওয়া নির্দেশনা মেনে চলে। উদ্দীপকের মি. জুনায়েদ বন্ধন গ্রুপের একজন শীর্ষ নির্বাহী। তিনি তার অধস্তনদের সবাইকে সমানভাবে দেখেন। এছাড়া তিনি সবার প্রতি সমান ও নিরপেক্ষ আচরণ প্রদর্শন করেন। আবার সুযোগ-সুবিধা বা কোনো প্রকার দণ্ড প্রদানে তিনি অধস্তনদের প্রতি কোনো বৈষম্য করে না। এতে তার মধ্যে কোনো পক্ষপাতিত্ব কাজ করে না। এজন্য অধস্তনরাও মি. জুনায়েদকে শ্রদ্ধা করে। এসব বৈশিষ্ট্যের সাথে সাম্যের নীতির মিল আছে। সুতরাং, প্রথম পর্যায়ে সাম্যের নীতি মেনে মি. | জুনায়েদ তার প্রতিষ্ঠান পরিচালনা করেন।"
        },
        {
          "label": "ঘ",
          "question": "প্রতিষ্ঠানের কার্যাবলি নির্বিঘ্ন সম্পাদন নিশ্চিতকরণে ব্যবস্থাপক হিসেবে মি. জুনায়েদের যে দক্ষতাটি ভূমিকা রেখেছে তা উদ্দীপকের আলোকে বিশ্লেষণ করো।",
          "explanation": "প্রতিষ্ঠানের কার্যাবলি নির্বিঘ্ন সম্পাদন নিশ্চিতকরণে ব্যবস্থাপক হিসেবে মি. জুনায়েদের মানবীয় বা আন্তঃব্যক্তিক দক্ষতাটি ভূমিকা রেখেছে। কর্মীদের সাথে যোগাযোগ প্রতিষ্ঠা করে তাদের প্রভাবিত ও অনুপ্রাণিত করার সামর্থ্য হলো মানবীয় বা আন্তঃব্যক্তিক দক্ষতা। কর্মীদের দিয়ে সঠিকভাবে কাজ করিয়ে নেওয়ার জন্য ব্যবস্থাপকের এ ধরনের দক্ষতা থাকা জরুরি। এ দক্ষতা ঊর্ধ্বতন ও অধস্তনের সম্পর্কের মানোন্নয়নে ভূমিকা রাখে। উদ্দীপকে মি. জুনায়েদ একটি প্রতিষ্ঠানের শীর্ষ নির্বাহী। তিনি তার প্রতিষ্ঠানে সাম্যের নীতি অনুসরণ করেন। এছাড়া তিনি অধস্তনদের সাথে সবসময় যোগাযোগ রক্ষা করে চলেন। এ কারণে তিনি তাদেরকে উদ্বুদ্ধ ও উৎসাহিত করতে পারেন। ফলে সহজেই তার প্রতিষ্ঠানের কার্যসম্পাদন হয়। এর মাধ্যমে মি. জুনায়েদের মানবীয় বা আন্তঃব্যক্তিক দক্ষতার বহিঃপ্রকাশ ঘটে। মি. জুনায়েদ অধস্তনদের সাথে সুষ্ঠু যোগাযোগ স্থাপন করেন। এজন্যে তাদের সাথে মি. জুনায়েদের পারস্পরিক সম্পর্ক সুদৃঢ় হয়। এতে তিনি কর্মীদের আবেগ-অনুভূতি, মনোভাব, ইচ্ছা-অনিচ্ছা সহজে বুঝতে পারেন। এ কারণে তিনি তার অধস্তনদের কার্যসম্পাদনের জন্য ইতিবাচক ভাবে প্ররোচিত করতে পারেন। ফলে তিনি প্রতিষ্ঠানের কাজগুলো অধস্তনদের মাধ্যমে সঠিকভাবে করিয়ে নিতে পারেন। তাই বলা যায়, প্রতিষ্ঠানের কার্যাবলি সুষ্ঠুভাবে সম্পাদন মি. জুনায়েদের মানবীয় বা আন্তঃব্যক্তিক দক্ষতাটি গুরুত্বপূর্ণ ভূমিকা রেখেছে।"
        }
      ]
    },
    {
      "number": "11",
      "uddipok": "সিনথিয়া লি. এর সহকারী বিক্রয় ব্যবস্থাপক পদে লোক নিয়োগের লক্ষ্যে ওয়েবসাইটে বিজ্ঞপ্তি প্রদান করে। এতে বিপুলসংখ্যক প্রার্থী আবেদন করে। প্রতিষ্ঠানটি তুলনামূলক মেধাবী প্রার্থীদের বাছাই করে নিয়োগ দেয়। তবে তাদের অধিকাংশই নবীন। তাদের কার্য সম্পর্কে বাস্তব অভিজ্ঞতা না থাকায় কর্মক্ষেত্রে তারা বেশ জটিলতার সম্মুখীন হচ্ছেন। প্রতিষ্ঠানটি এ সমস্যা হতে উত্তরণের জন্য একটি প্রশিক্ষণদানকারী সংস্থার সাথে নির্ধারিত ফির বিনিময়ে চুক্তিবদ্ধ হয়।",
      "tag": "DCC 24",
      "sub_questions": [
        {
          "label": "ক",
          "question": "বদলি কী?",
          "explanation": "প্রতিষ্ঠানের কোথাও অতিরিক্ত কর্মী নিয়োজিত থাকলে সেখান থেকে এনে শূন্যপদ পূরণ করাকে বদলি বলে।"
        },
        {
          "label": "খ",
          "question": "কর্মী নির্বাচনকে নেতিবাচক বলা হয় কেন? ব্যাখ্যা করো।",
          "explanation": "যে প্রক্রিয়ায় চাকরিপ্রার্থীদের মধ্য থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয়, তাকে কর্মী নির্বাচন বলে। এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মাধ্যমে চাকরিপ্রার্থীদের যোগ্যতা যাচাই-বাছাই করা হয়। কোনো ধাপে কোনো প্রার্থী অকৃতকার্য হলে, তাকে বাদ দেওয়া হয়। এজন্যই বলা হয়, কর্মী নির্বাচন একটি নেতিবাচক প্রক্রিয়া।"
        },
        {
          "label": "গ",
          "question": "উদ্দীপকে সিনিথিয়া লি. কর্মীসংস্থানের কোন ধরনের উৎস হতে কর্মী সংগ্রহ করেছে? ব্যাখ্যা করো।",
          "explanation": "উদ্দীপকে সিনথিয়া লি. কর্মীসংস্থানের বাহ্যিক উৎস থেকে কর্মী সংগ্রহ করেছে। এ উৎসের মাধ্যমে শূন্যপদ পূরণের জন্য প্রতিষ্ঠানের বাইরে থেকে কর্মী সংগ্রহ করা হয়। এ পদ্ধতিতে প্রশিক্ষণ কেন্দ্র, পত্রিকা ও অনলাইনে বিজ্ঞপ্তি দিয়ে অনেক প্রার্থী সংগ্রহ করা যায়। এরপর তাদের লিখিত, মৌখিক ও বুদ্ধিমত্তার পরীক্ষা নিয়ে যোগ্য ব্যক্তিকে নির্বাচন করা হয়। উদ্দীপকে সিনথিয়া লি.-এ সহকারী বিক্রয় ব্যবস্থাপক পদে লোক নিয়োগের প্রয়োজন হয়। তাই প্রতিষ্ঠানটির সহকারী বিক্রয় ব্যবস্থাপক পদে নিয়োগের জন্য ওয়েবসাইটে বিজ্ঞপ্তি দেয়। বিজ্ঞপ্তির প্রেক্ষিতে বিপুলসংখ্যক প্রার্থী আবেদন করে। এরপর এদের প্রাথমিক, লিখিত, মনস্তাত্ত্বিক পরীক্ষা গ্রহণের মাধ্যমে নির্বাচনের প্রক্রিয়া শুরু হয়। এভাবে প্রতিষ্ঠানের জন্য যোগ্য কর্মী সংগ্রহের ব্যবস্থা করা হয়। এসব বৈশিষ্ট্য কর্মী সংগ্রহের বাহ্যিক উৎসের সাথে সাদৃশ্যপূর্ণ। সুতরাং, উদ্দীপকে সিনথিয়া লি. কর্মসংস্থানের বাহ্যিক উৎস থেকে কর্মী সংগ্রহ করা হয়েছে।"
        },
        {
          "label": "ঘ",
          "question": "সিনথিয়া লি. এর গৃহীত প্রশিক্ষণ পদ্ধতিটি নবীন কর্মীদের কার্যসম্পাদনে সহায়ক হবে কি না? তোমার উত্তরের সপক্ষে যুক্তি দাও।",
          "explanation": "সিনথিয়া লি.-এর গৃহীত কাজের বাইরে প্রশিক্ষণ পদ্ধতিটি নবীন কর্মীদের কার্যসম্পাদনে সহায়ক হবে বলে আমি মনে করি। এ পদ্ধতিতে কর্মীদের কর্মক্ষেত্র বা প্রতিষ্ঠানের বাইরে অন্য কোনো স্থানে বা প্রতিষ্ঠানে প্রশিক্ষণ দেওয়া হয়। এক্ষেত্রে কর্মীরা তাদের • নির্দিষ্ট কাজের বিষয়ে জ্ঞান ও দক্ষতা অর্জন করতে পারে। এরপর কর্মীরা অর্জিত শিক্ষা নিজ নিজ কাজের ক্ষেত্রে প্রয়োগ করে। উদ্দীপকে সিনথিয়া লি. সহকারী ব্যবস্থাপক পদে কিছুসংখ্যক লোক নিয়োগ দেয়। তবে তাদের অধিকাংশই নবীন। তাদের কার্য সম্পর্কে বাস্তব অভিজ্ঞতা না থাকায় কর্মক্ষেত্রে তারা বেশ জটিলতার সম্মুখীন হচ্ছে। এ সমস্যা হতে উত্তরণের জন্য প্রতিষ্ঠানটি একটি প্রশিক্ষণ দানকারী সংস্থার সাথে নির্ধারিত ফির বিনিময়ে চুক্তি করে। - এক্ষেত্রে প্রতিষ্ঠানটি কাজের বাইরে প্রশিক্ষণ পদ্ধতি অনুসরণ করেছে। এতে প্রশিক্ষণদানকারী সংস্থার মাধ্যমে নতুন কর্মীরা প্রতিষ্ঠানের কারিগরি কাজ ও খুঁটিনাটি বিষয় সম্পর্কে ধারণা পাবে। এতে এসব কর্মীরা প্রতিষ্ঠানের যাবতীয় কাজ সম্পর্কে জানতে পারবে। ফলে তাদের দক্ষতা ও অভিজ্ঞতা বাড়বে। এছাড়াও প্রতিষ্ঠানের সব কাজ তারা দক্ষতার সাথে করতে পারবে। ফলে কাজে ভুল হওয়ার আশঙ্কা কমবে। এতে প্রতিষ্ঠানটি দ্রুত সফলতার সাথে এগিয়ে যাবে। তাই বলা যায়, সিনথিয়া লি. এর গৃহীত প্রশিক্ষণ পদ্ধতিটি নবীন কর্মীদের কার্যসম্পাদনে সহায়ক হবে।"
        }
      ]
    }
  ]
}