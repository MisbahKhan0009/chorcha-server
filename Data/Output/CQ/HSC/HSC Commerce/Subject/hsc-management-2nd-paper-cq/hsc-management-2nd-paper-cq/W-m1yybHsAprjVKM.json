{
  "title": "ঢাকা, দিনাজপুর, সিলেট ২০১৮",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "সেভেন গ্লাস ইলেকট্রনিক লি. বৈদ্যুতিক যন্ত্রপাতি তৈরিতে একটি বিশ্বস্ত নাম। প্রতিষ্ঠানটির চেয়ারম্যান মি. ইফতেখার নিরপেক্ষ দৃষ্টিকোণ থেকে সকল কর্মীর কাজ মুল্যায়ন করেন। বিক্রয় ব্যবস্থাপকদের কাজ বিশ্লেষণ করে তিনি দেখতে পান চট্টগ্রাম অঞ্চলের বিক্রয় ব্যবস্থাপক মি. সুজন পূর্ববর্তী বছরের তুলনায় ১৫% বেশি পণ্য বিক্রয় করেছেন। অন্যদিকে সিলেট অঞ্চলের বিক্রয় ব্যবস্থাপক মি. আউয়াল পূর্ববর্তী বছরের তুলনায় ৩৫% অধিক পণ্য বিক্রয় করেছেন। এমতাবস্থায় তিনি মি. আউয়ালকে মহাব্যবস্থাপক পদে পদোন্নতি প্রদান করেন। প্রতিষ্ঠানটি ২০১৫-এর তুলনায় ২০১৬ সালে ৭৫ কোটি টাকা অধিক মুনাফা অর্জন করে।",
      "tag": "DB, DIN.B, SB 18",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা নীতি বলতে ব্যবস্থাপনা সংক্রান্ত মৌলিক কিছু সত্য বা বিবৃতিকে বোঝায়, যেগুলো প্রতিষ্ঠানের সব পর্যায়ে সমস্যার সমাধান ও সিদ্ধান্ত নেওয়ার ক্ষেত্রে পথ দেখায়।"
        },
        {
          "label": "খ",
          "question": "",
          "explanation": "একজন কর্মী একই সময়ে শুধু একজন ঊর্ধ্বতন কর্মকর্তার কাছ থেকে আদেশ পাওয়াকে আদেশের ঐক্য নীতি বলে। একজন কর্মীর আদেশদাতা একাধিক হলে একই সময়ে দু'জন ভিন্ন নির্দেশ দিতে পারেন। এতে দ্বৈত অধীনতা সৃষ্টি হয়। ফলে কর্মীর পক্ষে যথাযথভাবে সব কাজ করা সম্ভব হয় না। তাই, প্রতিষ্ঠানে আদেশের ঐক্য নীতি অনুসরণ করা অপরিহার্য।"
        },
        {
          "label": "গ",
          "question": "",
          "explanation": "উদ্দীপকের মি. ইফতেখার পদোন্নতির ক্ষেত্রে ব্যবস্থাপনার শৃঙ্খলা নীতি অনুসরণ করেছেন। এ নীতি অনুসারে যোগ্য ব্যক্তিকে সঠিক স্থানে নিয়োগ এবং সঠিক বস্তুকে ঠিক জায়গায় স্থাপন করা হয়। যোগ্য ব্যক্তিকে যোগ্য স্থানে বসানো না গেলে কাঙ্ক্ষিত ফল পাওয়া সম্ভব হয় না। কারণ তিনি তার মেধা ও যোগ্যতার মাধ্যমে প্রতিষ্ঠানকে লক্ষ্যের দিকে নিয়ে যান। উদ্দীপকের মি. ইফতেখার সেভেন প্লাস ইলেকট্রনিক লি.-এর চেয়ারম্যান। তিনি নিরপেক্ষ দৃষ্টিকোণ থেকে সকল কর্মীকে দেখেন। বিক্রয় ব্যবস্থাপকদের কাজ বিশ্লেষণ করে তিনি দেখেন, চট্টগ্রাম বিক্রয় ব্যবস্থাপকদের কাজ বিশ্লেষণ করে তিনি দেখেন, চট্টগ্রাম অঞ্চলের বিক্রয় ব্যবস্থাপক মি. সুজন গত বছরের তুলনায় ১৫% বেশি পণ্য বিক্রি করেছেন। অন্যদিকে সিলেট অঞ্চলের বিক্রয় ব্যবস্থাপক মি. আউয়াল গত বছরের তুলনায় ৩৫% বেশি বিক্রি করেছেন। এক্ষেত্রে দেখা যায়, মি. আউয়াল মি. সুজনের তুলনায় (৩৫% – ১৫%) বা ২০% বেশি পণ্য বিক্রি করেছেন। অর্থাৎ মি. আউয়াল অন্যদের তুলনায় বেশি যোগ্যতা ও দক্ষতার প্রমাণ দিয়েছেন। জনাব ইফতেখার চেয়ারম্যান হিসেবে মি. আউয়ালের এই যোগ্যতা ও দক্ষতার জন্য তাকে মহাব্যস্থাপক হিসেবে পদোন্নতি দেন। এতে যোগ্যতাসম্পন্ন ব্যক্তি উপযুক্ত কাজের দায়িত্ব পেয়েছেন। ব্যবস্থাপনার শৃঙ্খলা নীতির সাথে এর মিল আছে। তাই বলা যায়, জনাব ইফতেখার ব্যবস্থাপনার শৃঙ্খলার নীতি অনুসরণ করে পদোন্নতি দিয়েছেন।"
        },
        {
          "label": "ঘ",
          "question": "",
          "explanation": "ব্যবস্থাপকীয় গুণাবলি থাকায় উদ্দীপকের মি. ইফতেখার একজন দক্ষ ব্যবস্থাপক বলে আমি মনে করি। প্রতিষ্ঠানের উপকরণ ও সম্পদকে সঠিকভাবে ব্যবহার করে প্রত্যাশিত ফলাফল অর্জন করা দক্ষ ব্যবস্থাপকের কাজ। দক্ষতার সাথে প্রতিষ্ঠান পরিচালনা করতে পারলে প্রতিষ্ঠানের উদ্দেশ্য অর্জিত হয়। এজন্য প্রতিটি প্রতিষ্ঠানেই দক্ষ ব্যবস্থাপনা একটি গুরুত্বপূর্ণ বিষয় হিসেবে বিবেচিত হয়। উদ্দীপকের জনাব ইফতেখার প্রতিষ্ঠানের চেয়ারম্যান। তিনি নিরপেক্ষভাবে সকল কর্মীর কাজ মূল্যায়ন করেন। তিনি সঠিক সময়ে প্রতিষ্ঠানের জন্য ব্যবস্থাপকদের কাজ বিশ্লেষণ করেন। উপযুক্ত যোগ্যতা ও দক্ষতা অনুযায়ী তিনি কর্মীদের পদোন্নতি দেন। এজন্য প্রতিষ্ঠানটি ২০১৫ সালের তুলনায় ২০১৬ সালে ৭৫ কোটি টাকা বেশি মুনাফা অর্জন করে। মি. ইফতেখার প্রতিষ্ঠানের প্রতিটি বিভাগের সাথে যোগাযোগ রক্ষা করেন। ফলে তিনি সহজে অন্যান্য বিভাগের কাজের অগ্রগতি জানতে পারেন। তিনি পদোন্নতির ক্ষেত্রে কর্মীর যোগ্যতা ও দক্ষতাকে বেশি প্রাধান্য দেন। ফলে যোগ্য ব্যক্তি যোগ্য স্থানে নিয়োজিত হয়ে কাজ পরিচালনা করতে পারে। তার বুদ্ধিমত্তা, দক্ষতা ও নিরপেক্ষতার জন্য প্রতিষ্ঠানটি সঠিক ও লাভজনকভাবে পরিচালিত হয়। অতএব, মি. ইফতেখার প্রতিষ্ঠানের একজন দক্ষ ব্যবস্থাপক।"
        }
      ]
    },
    {
      "number": "2",
      "uddipok": "জনাব করিম মাহি সূ লি.-এর চেয়ারম্যান। ২০১৫ সালে প্রতিষ্ঠানটি ২ লক্ষ জোড়া জুতা তৈরির পরিকল্পনা করে। কিন্তু বছরের মাঝামাঝিতে বেশ কিছু প্রবীণ দক্ষ শ্রমিক অবসরে চলে যায়। নতুন একটি কারখানায় অধিক বেতনের প্রস্তাবে আরও কিছু সংখ্যক শ্রমিক চাকরি ত্যাগ করে চলে যায়। এতে প্রতিষ্ঠানটি বছর শেষে ১ লক্ষ ৬০ হাজার জোড়া জুতা তৈরি করতে সক্ষম হয়। সময়মতো জুতা সরবরাহ করতে না পারায় প্রতিষ্ঠানের সুনাম ক্ষুন্ন হয়।",
      "tag": "DB, DIN.B, SB 18",
      "sub_questions": [
        {
          "label": "ক",
          "question": "",
          "explanation": "পরিকল্পনার সংখ্যাতত্মক প্রকাশকে বাজেট বলে।"
        },
        {
          "label": "খ",
          "question": "",
          "explanation": "পরিবর্তিত পরিস্থিতির সাথে খাপ খাওয়ানোর জন্য পরিকল্পনায় নমনীয়তা প্রয়োজন হয়। এটি যেকোনো পরিকল্পনার একটি বিশেষ গুণ। কারণ, ভবিষ্যৎ সবসময়ই অনিশ্চিত। যেকোনো সময় পরিবর্তিত পরিবেশ-পরিস্থিতির কারণে পরিকল্পনা পরিবর্তনের প্রয়োজন হতে পারে। এ পরিবর্তন প্রতিষ্ঠানকে প্রতিযোগী প্রতিষ্ঠানের সাথে তাল মিলিয়ে চলতে সহায়তা করে। এজন্যই পরিকল্পনায় নমনীয়তার সুযোগ রাখার প্রয়োজন হয়"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটিতে পরিকল্পনার 'ভবিষ্যৎ সম্পর্কে যথাযথ মূল্যায়ন' ধাপটি অনুসরণ না করার কারণে বর্তমান অবস্থা তৈরি হয়েছে। একটি প্রতিষ্ঠানে ভবিষ্যতে কী হতে পারে তা নিশ্চিত করে বলা যায় না। এজন্য প্রতিষ্ঠানের বাহ্যিক এবং অভ্যন্তরীণ পরিবেশের সুবিধা-অসুবিধা বিবেচনা করে পরিকল্পনা নিতে হয়। এই পরিকল্পনা ব্যবসায়ের ভবিষ্যৎ কাজের দিক-নির্দেশনা হিসেবে কাজ করে। উদ্দীপকের জনাব করিম 'মাহি সু লি.'-এর চেয়ারম্যান। ২০১৫ সালে প্রতিষ্ঠানটি দু'লক্ষ জোড়া জুতা তৈরির পরিকল্পনা করে। কিন্তু বছরের মাঝামাঝি সময়ে বেশকিছু প্রবীণ দক্ষ শ্রমিক অবসরে চলে যান। এছাড়া, বেশি বেতনের আশায় আরও কিছু শ্রমিক অন্য প্রতিষ্ঠানে চলে যায়। ফলে সামগ্রিকভাবে প্রতিষ্ঠানটির উৎপাদনের পরিমাণও কমে যায়। এ ধরনের পরিস্থিতি তৈরি হতে পারে তা কর্তৃপক্ষ আগে বুঝতে পারেনি। তাই বলা যায়, জনাব করিম ভবিষ্যৎ সম্পর্কে যথাযথ মূল্যায়ন করতে না পারায় প্রতিষ্ঠানে প্রতিকূল পরিস্থিতি সৃষ্টি হয়েছে।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানের সুনাম পুনরুদ্ধারে জনাব করিম বিকল্প পরিকল্পনা নিতে পারেন। ভবিষ্যতে কোন কাজ, কখন, কীভাবে করতে হবে তা পরিকল্পনার মাধ্যমে জানা যায়। এটি প্রতিষ্ঠানের দিক-নির্দেশনা হিসেবে কাজ করে। কিন্তু কোনো কারণে প্রতিকূল পরিস্থিতির সৃষ্টি হলে তা মোকাবেলার জন্য বিকল্প পরিকল্পনা রাখতে হয়। এতে প্রতিষ্ঠানের লক্ষ্যমাত্রা পূরণ সহজ হয়। উদ্দীপকের জনাব করিম ২০১৫ সালে প্রতিষ্ঠানে দু'লক্ষ জোড়া জুতা তৈরির পরিকল্পনা নেন। কিন্তু কিছু প্রবীণ দক্ষ শ্রমিক বছরের মাঝামাঝিতে অবসরে চলে যান। আবার, নতুন প্রতিষ্ঠানে বেশি বেতনের আশায় কয়েকজন চাকরি ত্যাগ করে। এতে প্রতিষ্ঠানে বছর শেষে এক লক্ষ ৬০ হাজার জোড়া জুতা উৎপাদন হয়। ফলে চাহিদা অনুযায়ী প্রতিষ্ঠানটি পণ্য সরবরাহ করতে পারেনি। এতে এর সুনাম নষ্ট হয়। প্রতিষ্ঠানে যেকোনো সময় যেকোনো পরিস্থিতি তৈরি হতে পারে। তাই জনাব করিমের বিকল্প পরিকল্পনা রাখা উচিত। শ্রমিক অবসর নিলে নতুন কর্মী নিয়োগ দিতে হবে। আবার, নতুন শ্রমিকদের ধরে রাখার জন্য সুযোগ-সুবিধা বাড়াতে হবে। প্রতিষ্ঠানের সামর্থ্য বিবেচনায় রেখে উৎপাদন লক্ষ্যমাত্রা নির্ধারণ করতে হবে। এছাড়া চুক্তিভিত্তিক শ্রমিকসংখ্যাও বাড়ানো যেতে পারে। এতে লক্ষ্যমাত্রা পূরণ করা সহজ হবে। ফলে প্রতিষ্ঠান সময়মতো পণ্য সরবরাহ করতে পারবে। অতএব, বিকল্প পরিকল্পনার মাধ্যমে জনাব করিম প্রতিষ্ঠানের সুনাম ফিরিয়ে আনতে পারেন।"
        }
      ]
    },
    {
      "number": "3",
      "uddipok": "মি. মঞ্জুর একটি প্রতিষ্ঠানের উর্ধ্বতন নির্বাহী। তার অধীনে ৭ জন ব্যবস্থাপক ও ১০ জন শাখা ব্যবস্থাপক আছেন। সম্প্রতি কার্যভার বেশি হওয়ায় মি. মঞ্জুরের সিদ্ধান্ত নিতে সমস্যা হচ্ছিল। প্রতিষ্ঠান এ বিষয়টি বিবেচনা করে একজন পরামর্শক নিয়োগ দেয়; যিনি মঞ্জুরকে বিভিন্ন বিষয়ে পরামর্শ দিয়ে সহায়তা করছেন। বর্তমানে প্রতিষ্ঠানটি দ্রুত উন্নতি করছে।",
      "tag": "DB, DIN.B, SB 18",
      "sub_questions": [
        {
          "label": "ক",
          "question": "",
          "explanation": "যে সংগঠন কাঠামো কার্যভিত্তিক ও প্রকল্প বা দ্রব্যভিত্তিক সংগঠনের সমন্বয়ে গঠন করা হয়, তাকে মেট্রিক্স সংগঠন বলে।"
        },
        {
          "label": "খ",
          "question": "",
          "explanation": "কর্তৃত্ব দেওয়ার ফলে কোনো কাজ সম্পাদনের দায় বা বাধ্যবাধকতাকে' দায়িত্ব বলে। আর কর্তৃত্ব বলতে বৈধ ক্ষমতাকে বোঝায়; যার মাধ্যমে কোনো ব্যক্তি তার অধস্তনদের আদেশ-নির্দেশ দেন, আনুগত্য আদায় করেন এবং জবাবদিহি নিশ্চিত করেন। সংগঠন কাঠামোর প্রত্যেক স্তরে কর্মীকে যে পরিমাণ দায়িত্ব দেওয়া হবে, সেই অনুপাতে কর্তৃত্বও দিতে হবে। কারণ, দায়িত্বের তুলনায় কর্তৃত্ব বেশি হলে নির্বাহীরা স্বেচ্ছাচারী হয়ে উঠবেন। আবার, কর্তৃত্বের তুলনায় দায়িত্ব অনেক বেশি থাকলে নির্বাহীরা দায়িত্ব পালনে ব্যর্থ ও অসহায় হয়ে পড়বেন। এজন্য এ দু'য়ের মধ্যে মিল রাখতে হবে। তাই বলা হয়, আদর্শ সংগঠনে দায়িত্ব ও কর্তৃত্ব ভারসাম্যপূর্ণ হয়।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানের পরামর্শক নিয়োগের আগে সরলরৈখিক সংগঠন কাঠামো বিদ্যমান ছিল। এ ধরনের সংগঠনে কর্তৃত্ব ঊর্ধ্বতন থেকে বিভিন্ন ধাপে নিচের স্তরের কর্মীদের কাছে আসে। আবার, নিচের স্তরের কর্মীরা ঊর্ধ্বতনের কাছে জবাবদিহি করে। এভাবে প্রতিষ্ঠানের সংগঠন কাঠামোটি সরলরেখার মতো তৈরি হয়। উদ্দীপকের মি. মঞ্জুর একটি প্রতিষ্ঠানের ঊর্ধ্বতন নির্বাহী। তার অধীনে ৭ জন ব্যবস্থাপক ও ১০ জন শাখা ব্যবস্থাপক আছেন। এক্ষেত্রে মি. মঞ্জুরের নির্দেশ প্রথমে ৭ জন ব্যবস্থাপকের কাছে যায়। পরবর্তীতে তাদের মাধ্যমে ১০ জন শাখা ব্যবস্থাপক পান। জবাবদিহি ক্ষেত্রেও তা শাখা ব্যবস্থাপক থেকে ব্যবস্থাপক ও পরে মি. মঞ্জুরের কাছে যায়। এতে প্রতিষ্ঠানটিতে কর্তৃত্বের প্রবাহ নিচের চিত্রের মতো তৈরি হয়- কর্তৃত্বের এ চিত্রটি দেখতে সরলরেখার মতো। এ ধরনের পদ্ধতির সাথে ব্যবস্থাপনার সরলরৈখিক সংগঠনের মিল আছে'। সুতরাং বলা যায়, মি. মঞ্জুরের প্রতিষ্ঠানটিতে পরামর্শক নিয়োগের আগে সরলরৈখিক সংগঠন কাঠামো বিদ্যমান ছিল।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটি সরলরৈখিক থেকে সরলরৈখিক ও পদস্থ- কর্মী সংগঠনে পরিবর্তিত হওয়ায় এর উন্নতি হচ্ছে। সরলরৈখিক সংগঠন কাঠামোতে ঊর্ধ্বতনের দায়িত্ব ও কর্তৃত্ব বেশি থাকে। এতে তিনি একা যেকোনো সিদ্ধান্ত নিতে সমস্যায় পড়েন। তাই সাহায্যকারী হিসেবে অনেক সময় বিশেষজ্ঞ কর্মী নিয়োগ করা হয়। এ ধরনের কর্মীরা বিশেষ বিষয়ের ওপর দক্ষ হয়ে থাকে। ফলে যেকোনো জটিল সমস্যার দ্রুত সমাধান করা যায়। আর এ বিশেষজ্ঞ নিয়োগ করা হয় সরলরৈখিক ও পদস্থ সংগঠন কাঠামোতে। উদ্দীপকের মি. মঞ্জুর একজন ঊর্ধ্বতন নির্বাহী। কাজের চাপ বেশি হওয়ায় তার একা সিদ্ধান্ত নিতে সমস্যা হচ্ছিল। তাই তিনি একজন পরামর্শক নিয়োগ দেন। এতে তিনি বিভিন্ন বিষয়ে পরামর্শ পাচ্ছেন। নতুন পরামর্শক নিয়োগে মি. মঞ্জুরের কাজের চাপ কমে যাবে। এ ধরনের পরামর্শক বিভিন্ন বিষয়ে দক্ষ হয়ে থাকেন। যেকোনো পরিবর্তিত পরিস্থিতিতে খাপ খাওয়াতে মি. মঞ্জুর পরামর্শ পান। ফলে তিনি জটিল বিষয়ের সহজ সমাধান করতে পারেন। এতে প্রতিষ্ঠানটি দ্রুত সফলতা পায়। অতএব, বিশেষজ্ঞ কর্মী নিয়োগের মাধ্যমে সরলরৈখিক ও পদস্থ কর্মী সংগঠনের পরিবর্তন হওয়ায় প্রতিষ্ঠানটি উন্নতি করছে।"
        }
      ]
    },
    {
      "number": "4",
      "uddipok": "অহনা স্পিনিং লিমিটেড দুইটি পদে লোক নিয়োগের কথা ভাবছে। একটি হচ্ছে বিক্রয় ব্যবস্থাপকের পদ, অন্যটি চিকিৎসক। বর্তমানে বিক্রয় বিভাগে ২ জন সহকারী বিক্রয় ব্যবস্থাপক হিসেবে কর্মরত আছেন। এদের মধ্যে জনাব মনির কনিষ্ঠ। তার কর্মদক্ষতা বিবেচনা করে পরিচালনা পর্ষদ তাকেই বিক্রয় ব্যবস্থাপক হিসাবে পদোন্নতির সিদ্ধান্ত গ্রহণ করেন। প্রতিষ্ঠানে চিকিৎসক পদটি নতুন সৃষ্টি করা হয়েছে।",
      "tag": "DB, DIN.B, SB 18",
      "sub_questions": [
        {
          "label": "ক",
          "question": "",
          "explanation": "যে প্রতিষ্ঠান অন্য কোনো প্রতিষ্ঠানে শূন্যপদ পূরণের জন্য কর্মী যোগান দেয়, তাকে কর্মী বিনিয়োগ কেন্দ্র বলে।"
        },
        {
          "label": "খ",
          "question": "",
          "explanation": "প্রতিষ্ঠানের জন্য দক্ষ জনবল সৃষ্টির লক্ষ্যে কর্মী সংগ্রহ, নির্বাচন, নিয়োগ, প্রশিক্ষণ ও উন্নয়নের কাজকে কর্মীসংস্থান বলে। ব্যবস্থাপনার উপকরণগুলো মধ্যে জনশক্তি সবচেয়ে গুরুত্বপূর্ণ। জনশক্তি যোগ্য, দক্ষ ও উৎসাহী না হলে অন্য উপাদানগুলো মানসম্পন্ন হলেও কাজে লাগানো যায় না। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্পাদিত হয়। এ কারণে কর্মীসংস্থান ব্যবস্থাপনায় গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের জনাব মনিরকে যোগ্যতার ভিত্তিতে পদোন্নতি দেওয়া হয়েছে। এ পদ্ধতিতে বেশি যোগ্যতাসম্পন্ন কর্মীকে পদোন্নতির জন্য নির্বাচন করা হয়। এক্ষেত্রে কর্মীর চাকরির সময় বিবেচনা করা হয় না। কর্মীর দক্ষতা ও কাজের ওপর ভিত্তি করেই পদোন্নতি দেওয়া হয়। উদ্দীপকের অহনা স্পিনিং লিমিটেড-এ বিক্রয় ব্যবস্থাপক নিয়োগ দেওয়ার প্রয়োজন হয়। প্রতিষ্ঠানটিতে বর্তমানে দু'জন সহকারী বিক্রয় ব্যৱস্থাপক আছেন। এদের মধ্যে জনাব মনির কনিষ্ঠ। তবে তিনি অন্যজনের চেয়ে কাজে বেশি দক্ষ। এজন্য জনাব মনিরকে বিক্রয় ব্যবস্থাপক হিসেবে পদোন্নতি দেওয়ার সিদ্ধান্ত নেওয়া হয়। এক্ষেত্রে তিনি প্রতিষ্ঠানে কতদিন ধরে কাজ করছেন, তা বিবেচনা করা হয়নি। তার মেধা ও কাজের যোগ্যতাকে গুরুত্বের সাথে দেখা হয়েছে। তাই বলা যায়, জনাব মনির যোগ্যতার ভিত্তিতে পদোন্নতি পেয়েছেন।"
        },
        {
          "label": "ঘ",
          "question": "",
          "explanation": "উদ্দীপকে চিকিৎসক নিয়োগে কর্মী সংগ্রহের বাহ্যিক উৎস ব্যবহার করা যুক্তিযুক্ত বলে আমি মনে করি। প্রতিষ্ঠানে অনেক সময় বাইরের কোনো উৎস থেকে কর্মী সংগ্রহ করা হয়। এজন্য সংবাদপত্র, বেতার, টেলিভিশন বা ইন্টারনেটে চাকরির বিজ্ঞাপন দেওয়া হয়। এতে বেশিসংখ্যক প্রার্থী আবেদন করেন। উদ্দীপকের অহনা স্পিনিং লিমিটেড আগে দেই না। তাই একটি নতুন পদ তৈরি করা করেছে। একজন যোগ্য ও দক্ষ চিকৎসক নিয়োগ করতে চায় অহনা স্পিনিং লিমিটেড-এর ভেতর থেকে কাউকে নিয়োগ দেওয়া সম্ভব না। কারণ, এই পদের জন্য থাকতে হয়। এক্ষেত্রে প্রতিষ্ঠানটি বিজ্ঞপ্তি দিয়ে করতে পারে। এরপর তাদের লিখিত, ব্যবহারিক নিয়ে যাচাই-বাছাই করতে পারে। এতে সবচেয়ে যে করা যাবে। অতএব, বাহ্যিক উৎস থেকে অহনা চিকিৎসক নিয়োগ দেওয়া যথার্থ হবে।"
        }
      ]
    },
    {
      "number": "5",
      "uddipok": "জনাব সফিক সহকারী পদমর্যাদার একজন কর্মী। ১২ বৎসর চাকরি জীবনে তিনি একই পদমর্যাদায় কর্মী বিভাগ, উৎপাদন বিভাগ, বিপণন বিভাগ ও হিসাব বিভাগে কাজ করেছেন। এতে তার কর্মদক্ষতা অনেক বৃদ্ধি পেয়েছে এবং প্রশাসন মনে করছে তিনি এখন পদোন্নতির যোগ্য। কেননা, কর্ম অভিজ্ঞতার পাশাপাশি তার প্রয়োজনীয় শিক্ষাগত যোগ্যতাও রয়েছে। তাই কর্তৃপক্ষ জনাব সফিককে পদোন্নতি প্রদান করেন।",
      "tag": "DB, DIN.B, SB 18",
      "sub_questions": [
        {
          "label": "ক",
          "question": "",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে হাতে কলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "",
          "explanation": "কর্মী সংগ্রহ ও কর্মী নির্বাচনের পার্থক্য নিচে দেওয়া হলো- কর্মী সংগ্রহ কর্মী নির্বাচন ১. কর্মী সংগ্রহ প্রক্রিয়ায় চাকরি প্রার্থীদের প্রতিষ্ঠানে একত্র করা হয়। ১. কর্মী নির্বাচন প্রক্রিয়ায় চাকরি প্রার্থীদের মধ্য থেকে সবচেয়ে যোগ্য প্রার্থী বাছাই করা হয়। ২. এটি কর্মীসংস্থানের প্রথম ধাপ। ২. এটি কর্মীসংস্থানের দ্বিতীয় ধাপ। ৩. সকলের আবেদন নেওয়া হয়। বলে কর্মী সংগ্রহ একটি ইতিবাচক কাজ। ৩. এক্ষেত্রে যোগ্য প্রার্থীদেরকে রেখে বাকিদের বাদ দেওয়া হয় বলে এটি নেতিবাচক কাজ হিসেবে বিবেচিত। ৪. এ প্রক্রিয়া সম্পন্ন করতে তুলনামূলক কম খরচ হয়। ৪. এ প্রক্রিয়া সম্পন্ন করতে তুলনামূলক বেশি খরচ হয়।"
        },
        {
          "label": "গ",
          "question": "",
          "explanation": "উদ্দীপকের জনাব সফিক পদ পরিবর্তন (Job Rotation) পদ্ধতিতে প্রশিক্ষণ পেয়েছেন। এ পদ্ধতিতে সমপর্যায়ের বিভিন্ন পদের কাজে কর্মীদের পারদর্শী করে তোলা হয়। এতে নির্দিষ্ট সময় পর তাদের দায়িত্ব পরিবর্তন করে দেওয়া হয়। ফলে তারা প্রতিষ্ঠানের বিভিন্ন বিভাগের কাজ সম্পর্কে ধারণা পান উদ্দীপকের জনাব সফিক সহকারী পদমর্যাদার একজন কর্মী। তিনি একই পদমর্যাদায় উৎপাদন, বিপণন ও হিসাব বিভাগে কাজ করেছেন। এতে তিনি বিভিন্ন বিভাগে কাজ করার সুযোগ পান। ফলে যেকোনো পরিস্থিতিতে তিনি কাজ করতে স্বচ্ছন্দবোধ করছেন। এছাড়া, বিভাগগুলোর যেকোনো সমস্যা সমাধানে তিনি সাহায্য করতে পারেন। আবার, প্রয়োজনীয় পরামর্শও দিতে পারেন। এ ধরনের প্রশিক্ষণ ব্যবস্থার সাথে পদ পরিবর্তনের মিল আছে। সুতরাং বলা যায়, জনাব সফিক পদ পরিবর্তন পদ্ধতিতে প্রশিক্ষণ পেয়েছেন।"
        },
        {
          "label": "ঘ",
          "question": "",
          "explanation": "উদ্দীপকের পরিস্থিতি বিবেচনায় জনাব সফিককে যোগ্যতা ও জ্যেষ্ঠতাভিত্তিক পদোন্নতি দেওয়া সম্পূর্ণ যুক্তিযুক্ত। এ ধরনের পদোন্নতি প্রতিষ্ঠানের কর্মীদের চাকরির সময়কাল ও কাজের যোগ্যতা বিবেচনা করে দেওয়া হয়। এর মাধ্যমে কর্মীদের সঠিকভাবে মূল্যায়ন করা যায়। এক্ষেত্রে যোগ্যকর্মীরা পদোন্নতি পাওয়ায় তারা সন্তুষ্ট থাকে। ফলে প্রতিষ্ঠানের লক্ষ্য অর্জন সহজ হয়। উদ্দীপকের জনাব সফিক তার ১২ বছরের চাকরি জীবনে বিভিন্ন বিভাগে কাজ করেছেন। এতে তার কাজের দক্ষতা বেড়েছে। কাজের অভিজ্ঞতার পাশাপাশি তার প্রয়োজনীয় শিক্ষাগত যোগ্যতাও আছে। তাই প্রশাসন তাকে যোগ্য মনে করে পদোন্নতি দেয়। জনাব সফিক চাকরির মেয়াদ ও যোগ্যতার কারণে পদোন্নতি পেয়েছেন। প্রতিষ্ঠান তাকে যথাযথ মূল্যায়ন করেছে। এতে তিনি আরও বেশি কাজ করতে উৎসাহিত হবেন। তার পদোন্নতি দেখে অন্য কর্মীরাও কাজে অনুপ্রাণিত হবেন। ফলে সবাই কাজের প্রতি দায়িত্ববান থাকবেন। এতে প্রতিষ্ঠান ও কর্মী উভয়ই লাভবান হবে। অতএব, জনাব সফিককে যোগ্যতা ও জ্যেষ্ঠতার ভিত্তিতে পদোন্নতি দেওয়া সঠিক হয়েছে।"
        }
      ]
    },
    {
      "number": "6",
      "uddipok": "অবনি লিমিটেড-এর ব্যবস্থাপনা পরিচালক জনাব কালাম অধস্তন কর্মীদের সম্পর্কে ইতিবাচক ধারণা পোষণ করেন। তিনি মনে করেন অধস্তনরা ব্যক্তিগত অসুবিধা ব্যতিরেকে কাজে ফাঁকি দেয় না। সিদ্ধান্ত গ্রহণে তরা অংশগ্রহণের সুযোগ পেলে কাজের প্রতি তাদের অঙ্গীকার বৃদ্ধি পায়। প্রতিষ্ঠানের স্বার্থে যেকোনো ধরনের সিদ্ধান্ত নিতে তিনি পিছপা হন না। আবেগের বশবর্তী হয়ে তিনি কোনো কাজ করেন না। যেকোনো সিদ্ধান্তের তাৎক্ষণিক প্রাপ্তির চেয়ে দীর্ঘমেয়াদি প্রাপ্তিকে অধিক গুরুত্ব দেন। স্বল্পভাষী জনাব কালামকে অনেকেই ব্যক্তিগতভাবে বেশ পছন্দ করে।",
      "tag": "DB, DIN.B, SB 18,ISCM 23",
      "sub_questions": [
        {
          "label": "ক",
          "question": "",
          "explanation": "যে নেতৃত্বে নেতা কর্মীর মানসিক অবস্থার চেয়ে কাজকে বেশি প্রাধান্য দেন, তাকে কর্মকেন্দ্রিক নেতৃত্ব বলে।"
        },
        {
          "label": "খ",
          "question": "",
          "explanation": "যে নেতৃত্বে নেতা সুনির্দিষ্টভাবে আদেশ-নির্দেশ দেন না এবং কর্মীরা নিজেদের ইচ্ছামতো কাজ করে, তাকে লাগামহীন বা মুক্ত নেতৃত্ব বলে। এ ধরনের নেতৃত্বে নেতা নিজের কাজ থেকে দূরে থাকেন। এক্ষেত্রে তিনি কর্মীদের ওপরই বেশি নির্ভর করেন। কোন কাজ কীভাবে করে প্রতিষ্ঠানকে সামনের দিকে এগিয়ে নেওয়া যাবে, এ বিষয়ে তিনি তেমন ভাবেন না। ফলে কর্মীদেরই সিদ্ধান্ত নিয়ে কাজ করতে হয়। এতে তারা বেশি স্বেচ্ছাচারী হয়ে ওঠে। তাই, লাগামহীন নেতৃত্বের কার্যকারিতা থাকে না।"
        },
        {
          "label": "গ",
          "question": "",
          "explanation": "উদ্দীপকের জনাব কালাম গণতান্ত্রিক নেতৃত্ব অনুসরণ করেন। এ ধরনের নেতৃত্বে নেতা অধস্তনদের সাথে আলাপ-আলোচনা ও পরামর্শ করে কাজ করেন। এক্ষেত্রে নেতা সব ক্ষমতা নিজের হাতে না রেখে অধীনস্থদের প্রয়োজনীয় কর্তৃত্ব দেন। সিদ্ধান্ত নেওয়ার ক্ষেত্রেও তাদের মতামত নেন। এতে নেতার প্রতি কর্মীদের ইতিবাচক ধারণা তৈরি হয়। উদ্দীপকের জনাব কালাম 'অবনি লিমিটেড'-এর ব্যবস্থাপনা পরিচালক। তিনি অধস্তন কর্মীদের সম্পর্কে ভালো ধারণা পোষণ করেন। তিনি মনে করেন, সিদ্ধান্ত নিতে কর্মীদের মতামত নেওয়ার প্রয়োজন আছে। এতে কাজের প্রতি তাদের আগ্রহ বাড়ে। তারা নিজেদের প্রতিষ্ঠানের অংশ বলে মনে করে। ফলে স্বেচ্ছায় কর্মীরা লক্ষ্য অর্জনে নিয়োজিত থাকে। এর সাথে গণতান্ত্রিক নেতৃত্বের বৈশিষ্ট্যের মিল আছে। তাই বলা যায়, জনাব কালাম গণতান্ত্রিক নেতৃত্বের মাধ্যমে প্রতিষ্ঠান পরিচালনা করেন।"
        },
        {
          "label": "ঘ",
          "question": "",
          "explanation": "উত্তম গুণের অধিকারী হওয়ায় জনাব কালাম একজন আদর্শ নেতা। একজন আদর্শ নেতা তার গুণের মাধ্যমে কর্মীদের প্রভাবিত করেন। তিনি সহজে কর্মীদের কাজের প্রতি আগ্রহ বাড়াতে পারেন। তার গতিশীল নেতৃত্বে প্রতিষ্ঠান সফলতার দিকে এগিয়ে যায়। উদ্দীপকের জনাব কালাম একটি প্রতিষ্ঠানের ব্যবস্থাপনা পরিচালক। তিনি তার কর্মীদের সম্পর্কে ভালো ধারণা পোষণ করেন। তিনি সিদ্ধান্ত নিতে কর্মীদের সাথে আলাপ-আলোচনা করেন। কর্মীদের তিনি যথাযথ মূল্যায়ন করেন। প্রতিষ্ঠানের স্বার্থে তিনি যেকোনো ধরনের সিদ্ধান্ত নিতে পিছিয়ে যান না। প্রতিষ্ঠানের দীর্ঘমেয়াদি সাফল্যকে তিনি প্রাধান্য দেন। জনাব কালামের কাজে আদর্শ নেতার গুণ ফুটে ওঠে। তিনি জানেন, প্রতিষ্ঠানের কাজের সাথে কর্মীরা সরাসরি জড়িত থাকে। তাই তিনি কাজের দিক-নির্দেশনা দেওয়ার আগে তাদের মতামত নেন। এতে কর্মীরা তাদের গুরুত্ব বুঝতে পারে। তাই প্রতিষ্ঠানের স্বার্থে তারা সবসময় কাজ করে। জনাব কালাম বর্তমানের চেয়ে ভবিষ্যৎ সাফল্যকে বেশি গুরুত্ব দেন। এজন্য তাকে দূরদর্শী হতে হয়। তিনি আবেগে কখনো কোনো সিদ্ধান্ত নেন না। তার যোগ্য নেতৃত্বে প্রতিষ্ঠানে সফলতা আসে। তাই এসব গুণের ভিত্তিতে বলা যায়, জনাব কালাম একজন আদর্শ নেতা।"
        }
      ]
    },
    {
      "number": "7",
      "uddipok": "মিসেস রোমেনা একটি বুটিক হাউজের মালিক। তার কারখানায় ২০০ জন শ্রমিক কাজ করে যাদের বেশিরভাগ নারী। পার্শ্ববর্তী রংধনু বুটিক কারখানায় কর্মীদের বেতন ৩০% বৃদ্ধি করলেও রোমেনা তার প্রতিষ্ঠানে বেতন বাড়িয়েছেন ১৭%। কিন্তু তিনি কারখানার কাজের পরিবেশকে অনেক পরিচ্ছন্ন ও সুন্দর করেন। শ্রমিকদের বিনামূল্যে চিকিৎসা সুবিধা, যাতায়াত সুবিধা এবং বিজ্ঞপ্তির মাধ্যমে শ্রমিকদের চাকরির নিরাপত্তার বিষয়টি ঘোষণা করেন। এতে শ্রমিকরা উৎসাহিত হয়। বছর শেষে অন্যান্য প্রতিষ্ঠানের তুলনায় তার প্রতিষ্ঠানে উৎপাদন বেশি হয়ে থাকে।",
      "tag": "DB, DIN.B, SB 18",
      "sub_questions": [
        {
          "label": "ক",
          "question": "",
          "explanation": "কলকর্মীদের কাজের ক্ষমতা পূর্ণ ব্যবহারের লক্ষ্যে তাদেরকে কাজের প্রতি অনুপ্রাণিত বা উৎসাহী করার প্রক্রিয়াকে প্রেষণা বলে।"
        },
        {
          "label": "খ",
          "question": "",
          "explanation": "প্রেষণা প্রক্রিয়ার ধাপগুলো (অভাব, তাড়না, অভাবপূরণ ও সন্তুষ্টি অর্জন) পর্যায়ক্রমে আবর্তিত হওয়াকে প্রেষণা চক্র বলে। কর্মীর মধ্যে কোনো কিছুর অভাব দেখা দিলে তা পূরণের জন্য সে অস্থির হয়ে ওঠে। প্রেষণার মাধ্যমে কর্মীর এই অভাব পূরণ হয়। এতে কর্মীর সন্তুষ্টিও অর্জন হয়। তার একটি অভাব পূরণ হলে নতুন আরেকটি অভাব তৈরি হয়। এই নতুন অভাব পূরণের জন্য আবার প্রেষণার ধাপগুলো পর্যায়ক্রমে সম্পাদিত হয়। এভাবে অভাববোধ এবং তা পূরণের প্রক্রিয়াটি অবিরামভাবে চলতে থাকে। এটিই হলো প্রেষণা চক্র।"
        },
        {
          "label": "গ",
          "question": "",
          "explanation": "উদ্দীপকের রংধনু কারখানা কর্মীদের প্রেষণা দেওয়ার ক্ষেত্রে আর্থিক দিকটিকে প্রাধান্য দিয়েছে। কর্মীদের আর্থিক চাহিদা পূরণ করতে এ প্রেষণা দেওয়া হয়। এক্ষেত্রে তাদের ন্যায্য বেতন, বোনাস, বেতনসহ ছুটি, যাতায়াত ভাতা প্রভৃতি সুবিধা দেওয়া হয়। এগুলোর মাধ্যমে তারা আর্থিক নিরাপত্তা পায়। উদ্দীপকের রংধনু কারখানা কর্মীদের বেতন ৩০% বাড়িয়েছে। এতে কর্মীদের আর্থিক অভাব দূর হবে। তবে কারখানাটি তাদের কাজের পরিবেশ ও চাকরির নিরাপত্তার বিষয় নিয়ে তেমন ভাবে না। শুধু বেতন বাড়ানোকেই গুরুত্ব দেয়। এ বেতন বাড়ানো অর্থের সাথে সম্পর্কিত। এ ধরনের সুবিধার সাথে আর্থিক প্রেষণার মিল আছে। তাই বলা যায়, উদ্দীপকের রংধনু কারখানা কর্মীদের আর্থিক প্রেষণা দিয়েছে।"
        },
        {
          "label": "ঘ",
          "question": "",
          "explanation": "'আর্থিক ও অনার্থিক প্রেষণার সমন্বয়ই উদ্দীপকের মিসেস রোমেনার বুটিক হাউজের উৎপাদন বাড়ার কারণ'-এর সাথে আমি একমত। কর্মীকে কাজের প্রতি আগ্রহী করে তোলার জন্য আর্থিক ও অনার্থিক প্রেষণা দেওয়ার প্রয়োজন হয়। ন্যায্য বেতন, বোনাস, চিকিৎসা ভাতা সুবিধার প্রভৃতি মাধ্যমে কর্মী আর্থিক প্রেষণা পায়। আর কাজের অনুকূল পরিবেশ, চাকরির নিরাপত্তা, উত্তম ব্যবহার প্রভৃতির মাধ্যমে অনার্থিক প্রেষণা দেওয়া হয়। এ ধরনের সুবিধা পেলে কর্মীর মানসিক অবস্থা ইতিবাচক হয়ে ওঠে। উদ্দীপকের মিসেস রোমেনা একটি বুটিক হাউজের মালিক। তার কারখানায় কর্মরত ২০০ জন শ্রমিকের বেশিরভাগ নারী। পাশের রংধনু কারখানায় কর্মীদের বেতন ৩০% বাড়ানো হয়। কিন্তু তিনি তার প্রতিষ্ঠানে বেতন বাড়িয়েছেন ১৭%। তিনি তার কারখানার পরিবেশ অনেক পরিচ্ছন্ন ও সুন্দর করেছেন। এছাড়া শ্রমিকদের বিনামূল্যে চিকিৎসা ও যাতায়াত সুবিধা দেন। আবার, তাদের কাজের নিরাপত্তার বিষয়টিও নিশ্চিত করেন। মিসেস রোমেনা কর্মীদের বেতন বাড়ানো, চিকিৎসাসেবা, যাতায়াত সুবিধা দেন এগুলোর মাধ্যমে তিনি কর্মীদের আর্থিক সুবিধা দিয়েছেন। এতে তাদের আর্থিক সমস্যা দূর হয়। এতে কাজের প্রতি তাদের আগ্রহও বাড়ে। আবার, অনুকূল কাজের পরিবেশ তৈরি ও শ্রমিকদের চাকরির নিরাপত্তার মাধ্যমে তাদের অনার্থিক প্রেষণা দেওয়া হয়। এ সুবিধাগুলো পাওয়ায় তারা মনে করে প্রতিষ্ঠান তাদের যথাযথ গুরুত্ব দেয়। এতে প্রতিষ্ঠানের প্রতি তাদের দায়িত্ব আরও বেড়ে যায়। ফলে উৎপাদনের প্রতি তারা বেশি জোর দেয়। তাই বলা যায়, অর্থের পাশাপাশি কর্মীরা অনার্থিক সুবিধা পাওয়ায় মিসেস রোমেনার বুটিক হাউজের উৎপাদন বেড়েছে।"
        }
      ]
    },
    {
      "number": "8",
      "uddipok": "রেড রোজ লি. প্রতিষ্ঠানটি কসমেটিক্স সামগ্রী উৎপাদন ও বাজারজাত করে। ছয়টি আঞ্চলিক কার্যালয়ের মাধ্যমে সারাদেশে প্রতিষ্ঠানটি তার কার্য পরিচালনা করে। প্রতিষ্ঠানের চেয়ারম্যান জনাব আমীন অন্য ব্যবসায়ের কাজে প্রায়ই বিদেশে থাকেন। তাই তার পক্ষে আঞ্চলিক কার্যালয়গুলো পরিদর্শন করা সম্ভব হয় না। তিনি মাঝে মাঝে তার অফিসে স্থাপিত ইন্টারনেট সংযোগ, মাল্টিমিডিয়া ও বড় স্ক্রিনের সাহায্যে ছয়টি কার্যলয়ের কর্মকর্তাদের সাথে সরাসরি কথোপকথন ও নির্দেশনা দেন। বিভাগীয় কর্মকর্তারাও তাদের কার্যালয়ে বসেই মতবিনিময়ে অংশ নেন। সম্প্রতি প্রতিষ্ঠানটি উপকূলীয় অঞ্চলে নিরক্ষর জনগোষ্ঠীর কাছে সাবানের বাজার সম্প্রসারণের লক্ষ্যে লিফলেট বিতরণের সিদ্ধান্ত নেয়।",
      "tag": "DB, DIN.B, SB 18",
      "sub_questions": [
        {
          "label": "ক",
          "question": "",
          "explanation": "সংবাদ পাওয়ার পর প্রাপক তার নিজস্ব জ্ঞান, অভিজ্ঞতার ভিত্তিতে সংবাদকে বিন্যাস, উপলব্ধি ও ব্যাখ্যা করে প্রকৃত অর্থ উদ্ধার করার প্রক্রিয়াকে ডিকোডিং বলে।"
        },
        {
          "label": "খ",
          "question": "",
          "explanation": "ফলাবর্তন বলতে প্রেরকের সংবাদের পরিপ্রেক্ষিতে প্রাপকের দেওয়া প্রত্যুত্তর বা মনোভাব প্রকাশকে বোঝায়। এটি যোগাযোগ প্রক্রিয়ার চূড়ান্ত পর্যায়। এর মাধ্যমে প্রেরক প্রাপকের মনোভাব বুঝতে পারে। আর প্রাপক যদি সংবাদের প্রত্যুত্তর এবং নিজের মনোভাব প্রেরকের কাছে প্রকাশ করে, তাহলে প্রেরক ও প্রাপকের মধ্যে সুসম্পর্ক বজায় থাকে। এছাড়া, যোগাযোগ প্রক্রিয়াকে গতিশীল রাখতে এবং সুষ্ঠুভাবে এ প্রক্রিয়া সম্পন্ন করার জন্য ফলাবর্তন আবশ্যক।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটিতে আঞ্চলিক কার্যালয়ের সাথে যোগাযোগে ভিডিও কনফারেন্সিং পদ্ধতি ব্যবহৃত হয়েছে। এ পদ্ধতিতে ভিন্ন স্থানে অবস্থান করেও দুই বা ততোধিক ব্যক্তি তথ্য বিনিময় করতে পারে। তারা একে অন্যের কথা শোনার পাশাপাশি ছবিও দেখতে পায়। এক্ষেত্রে ইলেকট্রনিক বিভিন্ন প্রযুক্তি (ভিডিও ক্যামেরা, মাইক্রোফোন, মনিটর) ব্যবহার করতে হয়। উদ্দীপকের রেড রোজ লি. প্রতিষ্ঠানটি ছয়টি আঞ্চলিক কার্যালয়ের মাধ্যমে সারাদেশে তাদের কাজ পরিচালনা করে। এর চেয়ারম্যান জনাব আমীন অন্য ব্যবসায়ের কাজে প্রায়ই বিদেশে থাকেন। এতে তিনি আঞ্চলিক কার্যালয়গুলো পরিদর্শন করতে পারেন না। তাই তিনি কার্যালয়গুলোতে নির্দেশনা দিতে ইন্টারনেট সংযুক্ত মাল্টিমিডিয়া ও বড় স্ক্রিনের সাহায্য নেন। এ পদ্ধতিতে বিভিন্ন কার্যালয়ের কর্মকর্তারাও তাদের চেয়ারম্যানের সাথে সভায় অংশ নিতে পারেন। এতে তারা নিজেদের কথা শুনতে ও ছবি দেখতে পান। তাদের যোগাযোগের এ পদ্ধতির সাথে ভিডিও কনফারেন্সিং-এর মিল আছে। সুতরাং বলা যায়, ভিন্ন স্থানে থেকে সরাসরি যোগাযোগ করতে রেড রোজ লি.-এ ভিডিও কনফারেন্সিং পদ্ধতি ব্যবহৃত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানে নতুন বাজার সম্প্রসারণে নেওয়া শাব্দিক যোগাযোগের লিখিত পদ্ধতিটি সম্পূর্ণ অযৌক্তিক। এ যোগাযোগ শব্দ ও বাক্য লিখে তথ্য বিনিময়ের ক্ষেত্রে ব্যবহৃত হয়। এর আইনগত ভিত্তি থাকলেও বেশ কিছু সমস্যা আছে। কারণ নিরক্ষর লোকেরা এ ধরনের যোগাযোগের তথ্য বুঝতে পারে না। এছাড়া, এ যোগাযোগে বেশি সময় ও খরচের প্রয়োজন হয়। তাই কম খরচে সহজে সবাইকে তথ্য বোঝাতে মৌখিক যোগাযোগ ব্যবহার করা উচিত। উদ্দীপকের রেড রোজ লি. প্রতিষ্ঠানটি কসমেটিক্স সামগ্রী উৎপাদন ও বাজারজাত করে। সম্প্রতি তারা উপকূলীয় অঞ্চলে নিরক্ষর জনগোষ্ঠীর কাছে সাবানের বাজার সম্প্রসারণের কথা ভাবছে। তাই তারা লিফলেট বিতরণের সিদ্ধান্ত নেয়। এতে সাবানের উপাদান, মূল্য, মান প্রভৃতি উল্লেখ থাকবে। নিরক্ষর জনগণের কাছে লিফলেট বিতরণ করলে তারা কেউ এর অর্থ বুঝতে পারবে না। কারণ, লেখাপড়া না জানায় এর কোনো শব্দ তারা পড়তে পারবে না। এতে লিফলেটেরও গুরুত্ব থাকবে না। কিন্তু কথা- বার্তার মাধ্যমে সাবানের গুণাগুণ ও বৈশিষ্ট্য তুলে ধরলে তারা সহজে বুঝতো। অতএব, লিখিত যোগাযোগের পদ্ধতি ব্যবহার করে রেড রোজ লি.-এর বাজার সম্প্রসারণের চিন্তা যৌক্তিক নয়।"
        }
      ]
    },
    {
      "number": "9",
      "uddipok": "রূপা সিরামিকস বছরের শুরুতেই উৎপাদন ও বিক্রয় লক্ষ্যমাত্রা নির্ধারণ করে। ২০১৭ সালে তাদের লক্ষ্যমাত্রা ছিল ১০ লক্ষ্য ইউনিট। জুন মাসে দেখা যায়, উৎপাদন বিভাগ ৫ লক্ষ্য ইউনিট পণ্য উৎপাদন করলেও বিক্রয় বিভাগ পণ্য বিক্রয় করেছে মাত্র ৩ লক্ষ ৫০ হাজার ইউনিট। তদন্ত করে জানা যায়, বিক্রয় বিভাগের কর্মীরা লক্ষ্যমাত্রা সম্পর্কে ওয়াকিবহাল ছিল না। এছাড়া বিক্রয় বিভাগে অভিজ্ঞ লোকের সংকট ছিল। বিষয়টি নিয়ে রূপা সিরামিক্সের ঊর্ধ্বতন কর্তৃপক্ষ চিন্তিত।",
      "tag": "DB, DIN.B, SB 18",
      "sub_questions": [
        {
          "label": "ক",
          "question": "",
          "explanation": "কোনো প্রতিষ্ঠানের লক্ষ্য অর্জনের জন্য এর বিভিন্ন বিভাগ, উপ- বিভাগ ও ব্যক্তিক চেষ্টাকে ঐক্যবদ্ধ করাকে সমন্বয়সাধন বলে।"
        },
        {
          "label": "খ",
          "question": "",
          "explanation": "সিদ্ধান্ত গ্রহণ হচ্ছে একটি প্রক্রিয়া, যার মাধ্যমে কোনো সমস্যা সমাধানের সঠিক ও সর্বোত্তম উপায় নির্ধারণ করা হয়। প্রতিষ্ঠানে কোনো সমস্যা সমাধান বা কোনো কাজ সঠিকভাবে করার জন্য প্রতিনিয়ত সিদ্ধান্ত নিতে হয়। তাই প্রথমে কতগুলো উপায় নির্ধারণ করা হয়। এ উপায়গুলো যথাযথভাবে বিচার-বিশ্লেষণ করা হয়। এরপর সর্বোত্তম উপায়কেই নির্বাচন করা হয়। এ প্রক্রিয়াই হলো সিদ্ধান্ত গ্রহণ।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানে সমন্বয়ের 'সুসংহত পরিকল্পনা' পূর্বশর্তটির লঙ্ঘন হয়েছে। প্রতিষ্ঠানের বিভিন্ন বিভাগ-উপবিভাগ ও কর্মীর কাজের মধ্যে দৃঢ় সম্পর্ক থাকলে পরিকল্পনা সুসংহত হয়। সব বিভাগের পরিকল্পনায় মিল না থাকলে প্রতিষ্ঠানের কাজের সমন্বয়সাধন হয় না। কারণ পরিকল্পনার আলোকে প্রতিষ্ঠানের সব কাজ সম্পূর্ণ হয়। উদ্দীপকের রূপা সিরামিকস ২০১৭ সালে ১০ লক্ষ ইউনিট উৎপাদন লক্ষ্যমাত্রা ঠিক করে। জুন মাসে দেখা যায়, ৫ লক্ষ ইউনিট পণ্য উৎপাদন হয়েছে। কিন্তু বিক্রয় বিভাগ বিক্রি করেছে মাত্র ৩ লাক্ষ ৫০ হাজার ইউনিট। এক্ষেত্রে সঠিক সময়ে উৎপাদন লক্ষ্যমাত্রা অর্জন হলেও বিক্রয় লক্ষ্যমাত্রা (৫,০০,০০০ - ৩,৫০,০০০) বা ১,৫০,০০০ ইউনিট কম হয়। তদন্তের মাধ্যমে জানা যায়, বিক্রয় বিভাগকে বছরের শুরুতে লক্ষ্যমাত্রা সম্পর্কে জানানো হয়নি। আবার অন্যান্য বিভাগে দক্ষ জনবল থাকলেও বিক্রয় বিভাগে তা প্রয়োজনের তুলনায় কম। এতে সামগ্রিক পরিকল্পনায় সমস্যা হয়। এজন্য লক্ষ্য অর্জিত হয়নি। তাই বলা যায়, সুসংহত পরিকল্পনার অভাবে রূপা সিরামিকস-এর সমন্বয়সাধন ব্যর্থ হয়েছে।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটি সমন্বয়ের নীতিমালা যথাযথ অনুসরণ না করায় সমস্যার সম্মুখীন হয়েছে। প্রতিটি কাজ নির্দিষ্ট নিয়ম-কানুন বা পথনির্দেশনা নীতির অন্তর্ভুক্ত। এটি প্রতিষ্ঠানের লক্ষ্য অর্জনকে সহজ করে। আর প্রতিষ্ঠানের কাজকে সমন্বয় করার জন্যও নীতি অনুসরণ করা প্রয়োজন। উদ্দীপকের রূপা সিরামিকস প্রতিষ্ঠানটি ২০১৭ সালে উৎপাদন ও বিক্রয় লক্ষ্যমাত্রা ১০ লক্ষ ইউনিট ঠিক করে। জুন মাসে উৎপাদন বিভাগ লক্ষ্যমাত্রা অর্জন করলেও বিক্রয় বিভাগ তা পারেনি। কারণ বিক্রয় বিভাগকে প্রতিষ্ঠানের লক্ষ্যমাত্রা সম্পর্কে জানানো হয়নি। এছাড়া এ বিভাগে দক্ষ লোকেরও অভাব আছে।প্রতিষ্ঠানটি শুরুতেই সমন্বয়ের নীতি অনুসরণ করেনি। এজন্য সব বিভাগের কাজে ঐক্য তৈরি হয়নি। এছাড়া সমন্বয়ের যোগাযোগের নীতি অনুসরণ না করায় বিক্রয় বিভাগে প্রয়োজনীয় তথ্যের অভাব দেখা দেয়। প্রতিষ্ঠানের লক্ষ্যমাত্রা সম্পর্কে বিক্রয় বিভাগটি জানত না। এতে সুষ্ঠু যোগাযোগের অভাব লক্ষ করা যায়। আবার, বিক্রয় বিভাগে দক্ষ লোকবল না থাকায় কাজের ভারসাম্য নষ্ট হয়। এ কারণে বিক্রি লক্ষ্যমাত্রা অনুযায়ী হয় নি। তাই বলা যায়, সমন্বয়ের নীতি অনুসরণ না করার কারণে রূপা সিরামিকস্ প্রতিষ্ঠানটি সমস্যায় পড়েছে।"
        }
      ]
    },
    {
      "number": "10",
      "uddipok": "জনাব হাছনাত একটি গার্মেন্টস ফ্যাক্টরির মালিক। তার কারখানায় উৎপাদিত শাট ২টি বিভাগীয় শহরে ৫টি শোরুমে বিক্রয় হয়। জানুয়ারি মাসে তিনি ৫০ হাজার পিস শাট বিক্রয়ের লক্ষ্যমাত্রা নির্ধারণ করেন। জানুয়ারির ১৬ তারিখে দেখা গেল, মাত্র ১৫ হাজার পিস শাট বিক্রয় হয়েছে। এমতাবস্থায় জনাব হাছনাত চিন্তিত হয়ে পড়েন এবং পোশাকের মান বাড়ানোর পাশাপাশি কর্মীদের কাজের সময় ও বিক্রয় লক্ষ্যমাত্রা নির্ধারণ করে দেন।",
      "tag": "DB, DIN.B, SB 18",
      "sub_questions": [
        {
          "label": "ক",
          "question": "",
          "explanation": "যে পদ্ধতিতে প্রতিষ্ঠানের কোন কাজ কখন শুরু হবে এবং কখন শেষ হবে, তা নির্ধারণ করার পর একটি চার্টের মাধ্যমে কাজগুলোকে সংযুক্ত করা যায়, সেই পদ্ধতিকে পার্ট (PERT) বলা হয়।"
        },
        {
          "label": "খ",
          "question": "",
          "explanation": "প্রতিষ্ঠানের পরিকল্পনাকে সংখ্যায় প্রকাশ করাকে বাজেট বলে। আর বাজেটের আলোকে প্রতিষ্ঠানে যে নিয়ন্ত্রণ ব্যবস্থা আরোপ করা হয়, তাকে বাজেটীয় নিয়ন্ত্রণ বলে। এ নিয়ন্ত্রণ ব্যবস্থায় আদর্শমান নির্ধারণ, বিচ্যুতি নির্ণয়, কাজের ফল তুলনা করা, সংশোধনমূলক ব্যবস্থা নেওয়া প্রভৃতি কাজ করা হয়। ফলে প্রতিষ্ঠানের পরিকল্পনা বাস্তবায়ন সহজ হয়। এছাড়া কাজের মধ্যে সমন্বয়ও আসে। এ ব্যবস্থায় সহজে লক্ষ্য অর্জন নিশ্চিত হয়। তাই বাজেটারি নিয়ন্ত্রণ ব্যবস্থা গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের গার্মেন্টস ফ্যাক্টরির জানুয়ারির ১৬ তারিখ বিচ্যুতি নির্ণয় ব্যবস্থাপনা প্রকিয়া নিয়ন্ত্রণের সাথে সম্পৃক্ত। এর মাধ্যমে প্রতিষ্ঠানের কাজ পরিকল্পনা অনুযায়ী হচ্ছে কি না তা যাচাই করা হয়। এজন্য আগে থেকে নির্ধারিত আদর্শমানের সাথে প্রকৃত ফলাফল তুলনা করে বিচ্যুতি নির্ণয় করা হয়। পরে প্রতিষ্ঠানের সব অবস্থা বিবেচনা করে বিচ্যুতি সংশোধনের ব্যবস্থা নেওয়া হয়। উদ্দীপকের জনাব হাছনাত একটি গার্মেন্টস কারখানার মালিক। তিনি তার কারখানার উৎপাদিত শার্ট দু'টি বিভাগীয় শহরে শো-রুমের মাধ্যমে বিক্রি করেন। তিনি জানুয়ারি মাসে ৫০ হাজার পিস শার্ট বিক্রির লক্ষ্যমাত্রা ঠিক করেন। কিন্তু জানুয়ারির ১৬ তারিখে দেখা গেল, মাত্র ১৫ হাজার শার্ট বিক্রি হয়েছে। ঐ সময়ে প্রতিষ্ঠানটির (৫০,০০০ এর ১/২ – ১৫,০০০) বা = ১০,০০০ পিস শার্ট কম বিক্রি হয়। এক্ষেত্রে জনাব হাছনাত আদর্শমানের সাথে প্রকৃত কার্যফল তুলনা করে এই বিচ্যুতির পরিমাণ বের করেছেন। পরবর্তীতে আর বিচ্যুতি না হওয়ার জন্য প্রয়োজনীয় ব্যবস্থা নিয়েছেন। এ কাজগুলো ব্যবস্থাপনার নিয়ন্ত্রণ প্রক্রিয়ার সাথে জড়িত। সুতরাং, গার্মেন্টস ফ্যাক্টরিটিতে 'বিচ্যুতি নির্ণয়ে নিয়ন্ত্রণ কাজটি করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানের সমস্যা সমাধানে জনাব হাছনাতের নেওয়া সংশোধনীমূলক ব্যবস্থা যুক্তিযুক্ত বলে আমি মনে করি। ব্যবস্থাপনার কাজ পরিকল্পনার মাধ্যমে শুরু হয়ে নিয়ন্ত্রণের মধ্য দিয়ে শেষ হয়। পরিকল্পনা অনুযায়ী কাজ না হলে বিচ্যুতি কমানোর জন্য সংশোধনের ব্যবস্থা নেওয়া হয়। এই সংশোধনী ব্যবস্থা প্রতিষ্ঠানকে লক্ষ্য অর্জনে সহায়তা করে। উদ্দীপকের জনাব হাছনাত জানুয়ারি মাসে ৫০ হাজার পিস শার্ট বিক্রির লক্ষ্যমাত্রা নেন। ১৬ তারিখে দেখা গেল, মাত্র ১৫ হাজার পিস শার্ট বিক্রি হয়েছে। এক্ষেত্রে (২৫,০০০ – ১৫,০০০) বা ১০,০০০ পিস শার্ট কম বিক্রি হয়। ফলে প্রতিষ্ঠানটির লক্ষ্য অর্জন সম্ভব হয়নি। পরবর্তীতে এ সমস্যা সমাধানের জন্য তিনি কর্মীদের কাজের সময় ও বিক্রির লক্ষ্যমাত্রা ঠিক করে দেন। কর্মীদের লক্ষ্যমাত্রা নির্দিষ্ট করে দেওয়ায় তারা কাজ সম্পর্কে সচেতন হবে। এতে তারা নির্ধারিত সময়ে কাজ শেষ করতে চেষ্টা করবে। প্রত্যেকের কাজের জন্য জবাবদিহির ব্যবস্থা থাকায় ঠিকভাবে তারা দায়িত্ব পালন করবে। এতে প্রতিষ্ঠানের কাজ দ্রুত এগিয়ে যাবে। তাই বলা যায়, প্রতিষ্ঠানের জন্য জনাব হাছনাতের নেওয়া সংশোধনীমূলক ব্যবস্থা যৌক্তিক হয়েছে।"
        }
      ]
    },
    {
      "number": "11",
      "uddipok": "জনাব মুদ্ধাব্বির চৌধুরী একটি চা উৎপাদনকারী কোম্পানির নীতি নির্ধারণী এবং পরিকল্পনা প্রণয়ন কাজের সাথে জড়িত। কর্তৃপক্ষ ২০১৬ সালে ৫ লক্ষ কেজি চা উৎপাদনের লক্ষ্যমাত্রা নির্ধারণ করে। কর্মীরা রাতদিন পরিশ্রম করে ভালো ফলনের পরও ৪ লক্ষ ৫০ হাজার কেজি চা উৎপাদন করতে সক্ষম হয়। জনাব চৌধুরী ও পরিচালনা পর্ষদ তদন্ত করেও বাস্তবায়নকারী কর্মকর্তা শ্রমিকদের কোনো গাফিলতির প্রমাণ পায়নি।",
      "tag": "DB, DIN.B, SB 18",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "জনাব মুছাব্বির চৌধুরী ব্যবস্থাপনার কোন স্তরের কর্মকর্তা? ব্যাখ্যা করো।",
          "explanation": ""
        },
        {
          "label": "ঘ",
          "question": "উদ্দীপকের প্রতিষ্ঠানের ব্যবস্থাপনায় মধ্যম ও নিম্ন স্তরে নয়, বরং উচ্চ স্তরের কাজে ভুল ছিল-যুক্তিসঙ্গত মতামত দাও।",
          "explanation": ""
        }
      ]
    }
  ]
}