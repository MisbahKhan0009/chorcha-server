{
  "title": "আদমজী ক্যান্টনমেন্ট কলেজ, ঢাকা ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. সাইফুর রহমান তার প্রতিষ্ঠানের কর্মীদের যথেষ্ট সুযোগ-সুবিধা দেওয়ার ফলে কাজের পরিবেশ উন্নত হয়েছে। কিন্তু সুষ্ঠু তদারকির অভাবে বিভিন্ন বিভাগের কাজের লক্ষ্যমাত্রা অর্জন সম্ভব হচ্ছে না। এ অবস্থা মোকাবিলায় তিনি যথাযথ ব্যবস্থা নেওয়ার কথা ভাবছেন।",
      "tag": "DB 21,HC 23,ACC 23,BNMPC 23",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা কর্যের চক্রাকারে আবর্তন হওয়াকে ব্যবস্থাপনা চক্র বলে।"
        },
        {
          "label": "খ",
          "question": "",
          "explanation": "ব্যবস্থাপনার সার্বজনীনতা বলতে সর্বত্র ও সব ক্ষেত্রে ব্যবস্থাপনার জ্ঞানের আবশ্যকতা ও প্রয়োগযোগ্যতাকে বোঝায়। ব্যবস্থাপনার অস্তিত্ব সর্বক্ষেত্রেই বিদ্যমান। একজন পরিবার প্রধান যেমনি ব্যবস্থাপক তেমনি একজন রাষ্ট্রপ্রধানও এক অর্থে ব্যবস্থাপক। ব্যবস্থাপনা প্রক্রিয়ার সকল কাজ যেমন- পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ যেমনি বড় ধরনের প্রতিষ্ঠানের বেলায় প্রযোজ্য তেমনি একটি সাধারণ প্রতিষ্ঠানেও লক্ষ্যার্জনের জন্য ব্যবস্থাপনার এ সকল কাজ সম্পাদনের প্রয়োজন দেখা দেয় । তাই বলা হয় ব্যবস্থাপনা সার্বজনীন।"
        },
        {
          "label": "গ",
          "question": "",
          "explanation": "উদ্দীপকের মি.  সাইফুর রহমান কর্মীদের যথেষ্ট সুযোগ-সুবিধা দেওয়ার সাথে ব্যবস্থাপনার প্রেষণা কাজের মিল পাওয়া যায়।    ব্যবস্থাপনার মৌলিক কাজগুলো চক্রাকারে আবর্তিত হওয়াকে ব্যবস্থাপনা চক্র বলে। এই কাজগুলো হলো পরিকল্পনা প্রণয়ন, সংঘটিতকরণ, কর্মী সংস্থান নির্দেশনা, প্রেষণা সমন্বয় সাধন ও নিয়ন্ত্রণ। ব্যবস্থাপনা কার্যাবলী পরিকল্পনার মাধ্যমে শুরু হয় পর্যায়ক্রমে চলতে চলতে নিয়ন্ত্রণের মাধ্যমে শেষ হয়। এবং ব্যবস্থাপনা চক্রের ৫ নম্বর ধাপ হলো প্রেষণা। কর্মীদের কাজের প্রতি অনুপ্রাণিত ও উৎসাহিত করার প্রক্রিয়াকে প্রেষণা বলে। এটি ব্যবস্থাপনার একটি মনস্তাত্ত্বিক কাজ। এটি কর্মীদের কাজের প্রতি ইচ্ছা আগ্রহ উদ্দীপনা ও কর্মশক্তি বাড়িয়ে দেয়। এতে কর্মীরা সর্বোচ্চ আন্তরিকতার সাথে কাজ সম্পাদনে সচেষ্ট হন।   উদ্দীপকে আমরা দেখতে পাই মিস্টার সাইফুর রহমান তার প্রতিষ্ঠানের কর্মীদের যথেষ্ট সুবিধা প্রদান করেন। কর্মীদের এই সুযোগ-সুবিধা দেওয়ার মাধ্যমে আমরা তার কাজের মধ্যে ব্যবস্থাপনার প্রেষণা কাজের বৈশিষ্ট্য দেখতে পায়। তাই বলা যায় মিস্টার সাইফুর রহমানের কাজটি ব্যবস্থাপনার প্রেষণা কাজের সাথে মিল পাওয়া যায়।"
        },
        {
          "label": "ঘ",
          "question": "",
          "explanation": "ব্যবস্থাপনা নিম্ন স্তর এর গাফলতির কারণে উদ্দীপকের প্রতিষ্ঠান লক্ষ্যমাত্রা অর্জনে ব্যাহত হয়েছে। শ্রমিক কর্মীদের সরাসরি তদারকি ও পরিচালনায় জড়িত কাজকে নির্মস্তরের ব্যবস্থাপনা বলে। এই কাজে নিয়োজিত ব্যক্তিকে ব্যবস্থাপনার নিম্নস্তরের  বা প্রথম সারির ব্যবস্থাপক বলা হয়। তত্ত্বাবধায়ক, সুপারভাইজার, শ্রমিক সর্দার নিম্নস্তরের ব্যবস্থাপনার কাজ করে থাকেন। উদ্দীপকে মিস্টার সাইফুর রহমানের প্রতিষ্ঠানের সুষ্ঠু তদারকির অভাবে কাজের লক্ষ্যমাত্রা অর্জন সম্ভব হচ্ছে না।   নিম্নস্তরের ব্যবস্থাপগণ সরাসরি শ্রমিক কর্মীদের কাজের নির্দেশনা দেন। তারা শ্রমিকদের কাজ তদারকি করে পরিকল্পনা বাস্তবায়নের চেষ্টা করেন। উদ্দীপকে মিস্টার সাইফুর রহমানের প্রতিষ্ঠানের সুষ্ঠু তদারকির অভাবেই লক্ষ্যমাত্রা অর্জন সম্ভব হচ্ছে না। তাই বলা যায়। সাইফুর রহমানের প্রতিষ্ঠানের ব্যবস্থাপনার। গাফেলতের কারণে প্রতিষ্ঠানের পরিকল্পনা বাস্তবায়ন সম্ভব হচ্ছে না।"
        }
      ]
    },
    {
      "number": "2",
      "uddipok": "ফাইভ স্টার গ্রুপের ব্যবস্থাপক ওয়ালিউর রাহমান প্রতিষ্ঠানটিতে কাজের প্রকৃতি অনুযায়ী কার্যবিভাজন করেন। তিনি যোগ্য কর্মী নিয়োগ দেন এবং কর্তৃত্ব ও দায়িত্ব পালন করেন। তিনি বস্তু ও অবস্তুগত উপাদান একত্র করে কর্মীর উপর দেওয়া দায়িত্বের তদারকি করেন এবং জবাবদিহিতা নিশ্চিত করেন। এভাবে প্রতিষ্ঠানটি ধীরে ধীরে জনপ্রিয় হয়ে ওঠেছে।",
      "tag": "ACC 23",
      "sub_questions": [
        {
          "label": "ক",
          "question": "ব্যবস্থাপকীয় দক্ষতা কী?",
          "explanation": "প্রতিষ্ঠানের উদ্দেশ্যকে সামনে রেখে উপকরণ ও সম্পদসমূহকে সঠিকভাবে ব্যবহার ও নিয়ন্ত্রণের মাধ্যমে প্রত্যাশিত ফল অর্জন করাকে ব্যবস্থাপকীয় দক্ষতা বলে।"
        },
        {
          "label": "খ",
          "question": "হেনরি ফেয়ল আধুনিক ব্যবস্থাপনার জনক কেন? ব্যাখ্যা করো।",
          "explanation": "হেনরি ফেয়ল আধুনিক ব্যবস্থাপনার জনক হিসেবে খ্যাত। হেনরি ফেয়ল ব্যবস্থাপনার পূর্বানুমান ও পরিকল্পনা, সংগঠিতকরণ, নির্দেশনা, সমন্বয়সাধন এবং নিয়ন্ত্রণ কাজের কথা উল্লেখ করেছেন। বর্তমানে এসব কাজ প্রতিটি প্রতিষ্ঠানে সর্বজন স্বীকৃত। এছাড়া, তিনি ব্যবস্থাপনার ১৪টি মৌলিক নীতির কথা বলেছেন। এগুলো আজও সব প্রতিষ্ঠানে অনুসরণীয় বলে মনে করা হয়। তাই তাকে আধুনিক ব্যবস্থাপনার জনক বলা হয়।"
        },
        {
          "label": "গ",
          "question": "উদ্দীপকে জনাব ওয়ালিউর রাহমান ব্যবস্থাপনার কোন কাজের সাথে জড়িত? ব্যাখ্যা করো।",
          "explanation": "উদ্দীপকের জনাব ওয়ালিউর রাহমান ব্যবস্থাপনার সংগঠিতকরণ কাজের সাথে জড়িত। এর মাধ্যমে প্রাতিষ্ঠানিক লক্ষ্য অর্জনের জন্য বিভিন্ন মানবীয় ও অমানবীয় উপাদান সংগ্রহ ও একত্র করা হয়। এরপর দায়িত্ব ও কর্তৃত্ব নির্ধারণ করা হয়। এছাড়া কর্মীদের পারস্পরিক সম্পর্ক নির্দিষ্ট করা হয়। উদ্দীপকের জনাব ওয়ালিউর রাহমান ফাইভ স্টার গ্রুপ-এর ব্যবস্থাপক। তিনি প্রতিষ্ঠানটির কাজ প্রকৃতি অনুযায়ী এছাড়া ভাগ করেন। এসব কাজ তিনি কর্মীদের মধ্যে ভাগ করে দেন। তিনি কর্মীদেরকে তাদের দায়িত্ব ও কর্তৃত্ব সম্পর্কেও সুস্পষ্ট ধারণা দেন।। এর ফলে লক্ষ্য অর্জনের জন্য প্রতিষ্ঠানে নিয়োজিত কর্মকর্তা-কর্মচারীরা তাদের কাজ সহজে করতে পারেন। এছাড়া তিনি লক্ষ্য অর্জনে প্রতিষ্ঠানের বস্তুগত ও অবস্তুগত উপকরণ একত্র করে সম্পর্ক স্থাপন করেন। এসবের সাথে ব্যবস্থাপনার সংগঠিতকরণ কাজের মিল রয়েছে। সুতরাং, জনাব ওয়ালিউর রাহমান ব্যবস্থাপনার সংগঠিতকরণ কাজের সাথে জড়িত।"
        },
        {
          "label": "ঘ",
          "question": "“ফাইভ স্টার গ্রুপের জনপ্রিয়তার ক্ষেত্রে ব্যবস্থাপনা বিষয়টির গুরুত্বপূর্ণ ভূমিকা\"-মূল্যায়ন করো।",
          "explanation": "ফাইভ স্টার গ্রুপের জনপ্রিয়তার ক্ষেত্রে ব্যবস্থাপনা বিষয়টির গুরুত্বপূর্ণ ভূমিকা রয়েছে বলে আমি মনে করি। সুষ্ঠু ব্যবস্থাপনা প্রতিষ্ঠানের লক্ষ্য অর্জনে সহায়তা করে। এজন্য প্রতিষ্ঠানে নিয়োজিত মানবীয় ও বস্তুগত উপকরণাদি সঠিকভাবে কাজে লাগানো প্রয়োজন। এতে প্রতিষ্ঠানের লক্ষ্য অর্জন সহজ হয়। উদ্দীপকে জনাব ওয়ালিউর রাহমান ফাইভ স্টার কোম্পানির ব্যবস্থাপক। তিনি প্রতিষ্ঠানটির কাজ প্রকৃতি অনুযায়ী ভাগ করে কর্মীদের মধ্যে বণ্টন করেন। আবার তিনি প্রতিষ্ঠানটির জন্য যোগ্য কর্মী নিয়োগ দেন। এছাড়া কর্মীরা ঠিকমত কাজ করছে কি না তা তিনি তদারকি করেন এবং কর্মীদের জবাবদিহিতা নিশ্চিত করেন। এভাবে প্রতিষ্ঠানটি ধীরে ধীরে জনপ্রিয় হয়ে ওঠেছে। জনাব ওয়ালিউর রাহমান প্রতিষ্ঠানের কাজ ভাগ করে দেওয়ায় কর্মীরা তাদের দায়িত্ব, কর্তৃত্ব, কাজ সম্পর্কে সহজেই বুঝতে পারছে। এতে তারা তাদের ওপর অর্পিত দায়িত্ব সঠিকভাবে পালন করতে পারছে। এটির মাধ্যমে তিনি ব্যবস্থাপনার সংগঠিতকরণ কাজটি করছেন। আবার, প্রতিষ্ঠানটিতে যথাযথভাবে কর্মী নিয়োগের ফলে প্রতিষ্ঠানটিতে যোগ্য কর্মীর উপস্থিতি নিশ্চিত হচ্ছে। এছাড়া কর্মীদের সবসময় তদারকি করা ও জবাবদিহিতা নিশ্চিত করার মাধ্যমে পরিকল্পনা মাফিক কাজ চলছে কি না তা পরিমাপ করা যাচ্ছে। এর মাধ্যমে ব্যবস্থাপনার নিয়ন্ত্রণ কাজটি হচ্ছে। ব্যবস্থাপনার এসব কাজের সুষ্ঠু ব্যবহারের কারণে প্রতিষ্ঠানটি সফলতা অর্জন করেছে। তাই বলা যায়, উক্ত প্রতিষ্ঠানের জনপ্রিয়তার পেছনে ব্যবস্থাপনা বিষয়টির গুরুত্বপূর্ণ ভূমিকা রয়েছে।"
        }
      ]
    },
    {
      "number": "3",
      "uddipok": "AB লি.-এর উৎপাদন বিভাগ তার কাজগুলোকে প্রকৃতি অনুযায়ী বিভিন্ন ভাগে ভাগ করে প্রত্যেকের দায়িত্ব ও ক্ষমতা নির্দিষ্ট করে দেয়। এতে কর্মীর কাজ সহজ হয়। আবার পরিচালক পর্ষদের ২০% উৎপাদন বাড়ানোর সিদ্ধান্ত বাস্তবায়নে প্রতিষ্ঠানের সব বিভাগের কর্মকর্তারা একই লক্ষ্যকে সামনে রেখে অধস্তনদের পরামর্শ ও নির্দেশনা দেন। ফলে কাজের ক্ষেত্রে জটিলতা না থাকায় লক্ষ্য পূরণ সহজ হয়।",
      "tag": "DB 17,ACC 23,BNMPC 23",
      "sub_questions": [
        {
          "label": "ক",
          "question": "প্রশাসন কী?",
          "explanation": "প্রতিষ্ঠানের সর্বোচ্চ স্তর যেখানে প্রতিষ্ঠানের উদ্দেশ্য, দীর্ঘমেয়াদি পরিকল্পনা, কৌশল ও নীতি নির্ধারণ করা হয়; তাকে প্রশাসন বলে ।"
        },
        {
          "label": "খ",
          "question": "ব্যবস্থাপকীয় দক্ষতা কাজ পরিচালনায় গুরুত্বপূর্ণ কেন?",
          "explanation": "ব্যবস্থাপনা সংশ্লিষ্ট কাজগুলো সঠিকসময়ে, কম খরচে এবং 'সঠিকভাবে সম্পাদন করার সামর্থ্যকে ব্যবস্থাপকীয় দক্ষতা বলে । একজন ব্যবস্থাপকের দক্ষতার ওপর নির্ভর করে তিনি কত কম শক্তি, সামর্থ্য ও সম্পদকে কাজে লাগিয়ে প্রাতিষ্ঠানিক লক্ষ্য অর্জন করতে পারেন। কাজে দক্ষ হলে তিনি প্রাতিষ্ঠানিক উপকরণগুলোর সঠিক ব্যবহার করতে পারেন। এর ওপরই প্রতিষ্ঠানের সফলতা নির্ভর করে। তাই, ব্যবস্থাপকীয় দক্ষতা কাজ পরিচালনায় গুরুত্বপূর্ণ ।"
        },
        {
          "label": "গ",
          "question": "উদ্দীপকের উৎপাদন বিভাগ ফেয়লের কোন নীতি অনুসরণ করে? ব্যাখ্যা করো।",
          "explanation": "উদ্দীপকের প্রতিষ্ঠান হেনরি ফেয়লের (Henri Fayol) কার্যবিভাজন নীতি অনুসরণ করে। এ নীতিতে প্রতিষ্ঠানের কাজকে প্রয়োজন অনুযায়ী বিভিন্ন বিভাগে (উৎপাদন, ক্রয়, বিক্রয় ও বিপণন) ভাগ করা হয়। এরপর প্রতিটি বিভাগের দায়িত্ব এক একজন কর্মীর ওপর অর্পণ করা হয়। এ নীতির মাধ্যমে প্রতিষ্ঠানের প্রতিটি বিভাগ ও উপবিভাগে নিয়োজিত কর্মীর কাজকে নির্দিষ্ট করে দেওয়া হয়। এতে কাজ করা সহজ হয় । উদ্দীপকের AB লি. প্রতিষ্ঠানের কাজগুলোকে প্রকৃতি অনুযায়ী বিভিন্ন ভাগে ভাগ করে। এরপর প্রত্যেক কর্মীর দায়িত্ব ও কর্তব্য নির্দিষ্ট করে দেয় । এতে সে নিজের দায়িত্ব বুঝতে পারে। ফলে কর্মীরা তাদের কাজ সহজে করতে পারে। এসব বৈশিষ্ট্যের সাথে কার্যবিভাজনের নীতির মিল আছে। তাই বলা যায়, উদ্দীপকের AB লি: কার্যবিভাজনের নীতি অনুসরণ করে । সহায়ক তথ্য.... ১৯১৬ সালে হেনরি ফেয়ল Administration Industrielle et Generale' নামে একটি গ্রন্থ প্রকাশ করেন। এ গ্রন্থে তিনি ব্যবস্থাপনার ১৪টি মূলনীতির কথা উল্লেখ করেন ।"
        },
        {
          "label": "ঘ",
          "question": "'নির্দেশনার ঐক্যের মাধ্যমেই পরিচালক পর্ষদের সিদ্ধান্ত বাস্তবায়ন সম্ভব হয়েছে'- উদ্দীপকের আলোকে বিশ্লেষণ করো।",
          "explanation": "'নির্দেশনার ঐক্যের মাধ্যমেই পরিচালনা পর্ষদের সিদ্ধান্ত বাস্তবায়ন সম্ভব হয়েছে'- উক্তিটি সঠিক। এ নীতির মূলকথা হলো একটি প্রধান উদ্দেশ্যের আলোকে প্রতিষ্ঠানের সব কাজ করা হবে। এজন্য প্রতিষ্ঠানের কর্মীদের একই নির্দেশনা দেওয়া হয়। এতে কর্মীদের দায়িত্ব পালনে সমস্যা হয় না । উদ্দীপকের AB লি.-এর পরিচালনা পর্ষদ ২০% উৎপাদন বাড়ানোর সিদ্ধান্ত নেন। এ লক্ষ্য বাস্তবায়নের জন্য প্রতিষ্ঠানের সব বিভাগের কর্মকর্তারা অধস্তনদের একই পরামর্শ ও নির্দেশনা দেন। ফলে কর্মীরা নিজেদের দায়িত্ব পালনে সচেতন হয় । AB লি.-এ একটি নির্দিষ্ট লক্ষ্যের আলোকে সব বিভাগের কর্মীদের কাজের নির্দেশনা দেওয়া হয়েছে। এতে সব বিভাগ ও উপবিভাগের কাজে পারস্পরিক সমন্বয় হয়েছে। নির্দেশনায় কোনো জটিলতা না থাকায় প্রত্যেক কর্মী নিজের দায়িত্ব সহজে পালন করেছে। তাই প্রতিষ্ঠানের লক্ষ্য অর্জনও সহজ হয়েছে। অতএব, নির্দেশনার ঐক্য মেনে চলার কারণে পরিচালনা পর্ষদের সিদ্ধান্ত বাস্তবায়ন সম্ভব হয়েছে।"
        }
      ]
    },
    {
      "number": "4",
      "uddipok": "অতীত ও বর্তমান তথ্য পর্যালোচনা করে মি. সামাদ উপলব্ধি করেন যে, এ বছর তাপমাত্রা বেড়ে যাবে এবং এয়ারকুলার মেশিনের চাহিদা বাড়বে। তাই তিনি এসি মেশিনের উৎপাদন বাড়ানোর জন্য প্রতিষ্ঠানের সব স্তরের কর্মীদের সাথে পর্যায়ক্রমে আলোচনা করে সিদ্ধান্ত নেন। লক্ষ্যার্জনে তিনি কর্মীদের সাথে এমন ভাবে মেশেন যাতে তারা কার্যসম্পাদনে প্রবলভাবে উৎসাহিত হয়।",
      "tag": "ACC 23",
      "sub_questions": [
        {
          "label": "ক",
          "question": "কর্তৃত্ব কী?",
          "explanation": "আদেশ দেওয়ার বৈধ ক্ষমতাকে কর্তৃত্ব বলে।"
        },
        {
          "label": "খ",
          "question": "কার্যবিভাজন নীতির ফলে কীভাবে কর্মদক্ষতা বৃদ্ধি পায়? ব্যাখ্যা করো।",
          "explanation": "বাপ্রতিষ্ঠানের কাজকে প্রয়োজন অনুযায়ী বিভিন্ন ভাগে ভাগ করে প্রত্যেক কর্মীর দায়িত্ব ও কর্তৃত্ব সুস্পষ্টভাবে নির্দিষ্ট করে দেওয়াকে কার্যবিভাজন বলে। এ বিভাজনের ফলে প্রত্যেকের কাজকে সুনির্দিষ্ট করে দেওয়া হয়। এছাড়া, প্রতিনিয়ত একই ধরনের কাজ করায় কর্মীদের কাজের দক্ষতা বেড়ে যায়। এতে প্রতিষ্ঠানের উৎপাদনশীলতাও বাড়ে।"
        },
        {
          "label": "গ",
          "question": "উদ্দীপকের মি. সামাদের উপলব্ধিতে ব্যবস্থাপকের কোন গুণ পরিলক্ষিত হয়? ব্যাখ্যা করো।",
          "explanation": "উদ্দীপকে মি. সামাদের উপলব্ধিতে ব্যবস্থাপকের দূরদর্শিতার গুণ পরিলক্ষিত হয়। ভবিষ্যৎ সবসময় অনিশ্চিত। এজন্য কে একজন আদর্শ, ব্যবস্থাপক দূরদর্শিতার মাধ্যমে ভবিষ্যৎ অনুমান করতে হয়। এক্ষেত্রে তিনি দূরদর্শিতার মাধ্যমে ভবিষ্যতের সম্ভাব্য বাঁধা চিহ্নিত করে তা দূরীকরণের পদক্ষেপ নেন। উদ্দীপকের মি. সামাদ একটি প্রতিষ্ঠানে কর্মরত। তিনি পরিবেশ বিষয়ক অতীত ও বর্তমান তথ্য যাচাই করেন। এরপর তিনি বুঝতে পারেন যে এ বছর তাপমাত্রা বাড়বে। ফলে এয়ারকুলার মেশিনের চাহিদাও বাড়বে। তাই তিনি এ মেশিনের উৎপাদন বাড়ানোর সিদ্ধান্ত নেন। এক্ষেত্রে মি. সামাদ ভবিষ্যৎ বিষয়ে আগেই অনুমান করেছেন। এরপর এর সম্ভাবনা যাচাই করে উপযুক্ত সিদ্ধান্ত নিয়েছেন। এ কাজটি ব্যবস্থাপক তার দূরদর্শিতা গুণের মাধ্যমে করতে পারেন। সুতরাং, মি. সামাদের, উপলব্ধি একজন ব্যবস্থাপকের দূরদর্শিতা গুণের সাথে মিলে যায়।"
        },
        {
          "label": "ঘ",
          "question": "ব্যবস্থাপকের মানবীয় বা আন্তঃব্যক্তিক দক্ষতা প্রতিষ্ঠানের লক্ষ্য পূরণে সহায়ক-উদ্দীপকের আলোকে মূল্যায়ন করো।",
          "explanation": "ব্যবস্থাপকের মানবীয় বা আন্তঃব্যক্তিক দক্ষতা লক্ষ্য পূরণে সহায়ক'- উদ্দীপকের আলোকে উক্তিটি যৌক্তিক বলে আমি মনে করি। একজন ব্যবস্থাপক তার কর্মীদের দিয়ে কাজ করানোর জন্য তাদের সাথে যোগাযোগ করেন। তাদেরকে কাজের প্রতি উৎসাহিত করেন। তাদের সুবিধা-অসুবিধা মূল্যায়ন করেন। এভাবে উভয় পক্ষের মধ্যে মানবীয় সম্পর্ক গড়ে ওঠে। উদ্দীপকের মি. সামাদ তার প্রতিষ্ঠানের উৎপাদন বাড়ানোর সিদ্ধান্ত নেন। সিদ্ধান্ত নেওয়ার আগে তিনি সব স্তরের কর্মীদের সাথে আলোচনা করেন। তাদের 'মাধ্যমেই উৎপাদন কাজ পরিচালিত হবে। তাই তাদের কাজ করার ক্ষেত্রে কোনো অসুবিধা আছে কি না তা জানার চেষ্টা করেন। এতে কর্মীদের সাথে মি. সামাদের মানবীয় সম্পর্ক' তৈরি হয়। এক্ষেত্রে মি. সামাদের আন্তঃব্যক্তিক দক্ষতা প্রকাশ পায়। কর্মীদের সাথে মি. সামাদ এমনভাবে মেশেন যাতে 'তারা কাজ করতে উৎসাহিত হয়। ব্যবস্থাপকের এ ধরনের দক্ষতা থাকলে ঊর্ধ্বতনের প্রতি অধস্তনদের ভালো ধারণা তৈরি হয়। ফলে তারা ঊর্ধ্বতনের প্রতি অনুগত হয়। এ দক্ষতার মাধ্যমেই মি. সামাদ কর্মীদের দিয়ে সহজে বেশি কাজ করাতে পারে। ফলে উক্ত প্রতিষ্ঠান সফলভাবে লক্ষ্য অর্জন করতে পারবে। তাই বলা যায়, ব্যবস্থাপকের মানবীয় দক্ষতা প্রতিষ্ঠানের লক্ষ্য অর্জনে গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "চিশতিয়া কোম্পানি ঢাকাতে নতুন একটি ব্যবসায় শুরু করার জন্য বড় অংকের অর্থ বিনিয়োগের পরিকল্পনা করেছে। কিন্তু বর্তমান রাজনৈতিক প্রেক্ষাপট বিচার বিশ্লেষণ করে ব্যবসায়টি ঢাকার টঙ্গীতে স্থাপন না করে চট্টগ্রামের EPZ এলাকায় স্থাপন করা হয়। ফলে দ্বিতীয় বছরেই ১০% লাভ করেছেন।",
      "tag": "ACC 23",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো কর্মসূচির অধীনে বিশেষ কাজ করার প্রতিটি পরিকল্পনাকে প্রকল্প বলে।"
        },
        {
          "label": "খ",
          "question": "একার্থক পরিকল্পনা বলতে কী বোঝায়?",
          "explanation": "যে পরিকল্পনা একটিমাত্র উদ্দেশ্য অর্জনের জন্য প্রণীত বা ব্যবহৃত হয় তাকে একার্থক পরিকল্পনা বলে। কোনো বিশেষ অবস্থা মোকাবিলার জন্য এটি নেওয়া হয়। পরিকল্পনা অনুযায়ী কাজ করার পর এর আর কোনো কার্যকারিতা থাকে না। যে ক্ষেত্রে অবস্থা দ্রুত পরিবর্তন হয় সেখানে একার্থক পরিকল্পনা নেওয়া উত্তম।"
        },
        {
          "label": "গ",
          "question": "উদ্দীপকের চিশতিয়া কোম্পানির কার্যক্রমের মাধ্যমে পরিকল্পনার প্রণয়নের কোন পদক্ষেপটি ফুটে উঠেছে? ব্যাখ্যা করো।",
          "explanation": "উদ্দীপকে চিশতিয়া কোম্পানির কার্যক্রমের পরিকল্পনার ভবিষ্যৎ সুযোগ ও প্রতিবন্ধকতা সম্পর্কে সচেতনতা পদক্ষেপটি ফুটে ওঠেছে। পরিকল্পনা প্রণয়নের শুরুতেই প্রতিষ্ঠানের ভেতর ও বাইরের পরিবেশ থেকে সম্ভাব্য যেসব সুযোগ-সুবিধা ও প্রতিবন্ধকতা তৈরি হতে পারে সেগুলো সম্পর্কে সচেতন হতে হয়। বৃহদায়তন প্রতিষ্ঠানগুলো নিজেদের শক্তি ও দুর্বলতা এবং বাহ্যিক পরিবেশের সুবিধা ও ভীতি চিহ্নিত করে তা বিশ্লেষণ করে ব্যবসায়িক সিদ্ধান্ত নিয়ে থাকে। উদ্দীপকে চিশতিয়া কোম্পানি ঢাকাতে নতুন একটি ব্যবসায় শুরু করেছে। কিন্তু বর্তমান রাজনৈতিক প্রেক্ষাপট বিচার করে ব্যবসায়টি টঙ্গীতে স্থাপন না করে চট্টগ্রামের EPZ এলাকায় স্থাপন করা হয়। কোম্পানিটি পরিকল্পনার ভবিষ্যৎ সুযেগা ও প্রতিবন্ধকতা ধাপটি অনুসরণ করেছে। এ ধাপ অনুযায়ী চিশতিয়া কোম্পানি ভবিষ্যতের রাজনৈতিক প্রেক্ষাপট পর্যালোচনা করে। এর ফলে প্রতিবন্ধকতা দূর করতে ব্যবসায়টি চট্টগ্রামে স্থানান্তরিত করে। কোম্পানিটি আগাম বাধা-প্রতিবন্ধকতা সঠিকভাবে মূল্যায়ন করে। এর ফলে প্রতিষ্ঠানটি ভবিষ্যতে বাধার সম্মুখীন হবে না। প্রতিষ্ঠানটি সুষ্ঠুভাবে কার্যক্রম পরিচালনা করতে পারবে। তাই বলা যায়, চিশতিয়া কোম্পানির পরিকল্পনা প্রণয়নের ভবিষ্যৎ সুযোগ-সুবিধা ও প্রতিবন্ধকতা যথাযথভাবে মূল্যায়ন করে।"
        },
        {
          "label": "ঘ",
          "question": "সঠিক সিদ্ধান্ত গ্রহণের ফলে চিশতিয়া কোম্পানি ১০% লাভ অর্জন করতে পেরেছে'- তোমার মতামত দাও।",
          "explanation": "সঠিক সিদ্ধান্ত নেওয়ার ফলে চিশতিয়া কোম্পানি ১০% লাভ অর্জন করতে পেরেছে বলে আমি মনে করি। সিদ্ধান্ত গ্রহণ হচ্ছে একটি প্রক্রিয়া, যার মাধ্যমে কোনো সমস্যা সমাধানের সঠিক ও সর্বোত্তম উপায় নির্ধারণ করা হয়। প্রতিষ্ঠানের বিভিন্ন ধরনের সমস্যা উদ্ভূত হয়। এক্ষেত্রে সমস্যার ধরন, মাত্রা, গভীরতা প্রভৃতি বিষয় বুঝে ব্যবস্থাপককে সিদ্ধান্ত নিতে হয়। উদ্দীপকে চিশতিয়া কোম্পানি ঢাকাতে একটি ব্যবসায় শুরু করতে যাচ্ছে। বর্তমান রাজনৈতিক প্রেক্ষাপট বিচার-বিশ্লেষণ করে ব্যবসায়টি চট্টগ্রামে স্থানান্তর করা হয়। প্রতিষ্ঠানটি সমস্যার ধরন প্রভৃতি বিশ্লেষণ করে এ সিদ্ধান্ত নিয়েছে। যার ফলে দ্বিতীয় বছর ব্যবসায় ১০% লাভ করেছে। যৌক্তিক সিদ্ধান্ত নেওয়ার ফলে ব্যবসায় লাভের মুখ দেখেছে। উদ্দীপকের চিশতিয়া কোম্পানি সমস্যার ধরন ও মাত্রা বিচার করে সিদ্ধান্ত নিয়েছে। কোম্পানিটি যদি ঢাকায় স্থাপন করা হতো সেটির উৎপাদন কার্যক্রম সচল থাকতো না। রাজনৈতিক অস্থিতিশীলতার কারণে এমন হতো। কিন্তু কোম্পানিটি চট্টগ্রামে স্থানান্তরের মধ্য দিয়ে এ সমস্যা থেকে উত্তরণ' পাওয়া সম্ভব হয়েছে। কোম্পানিটি সমস্যা চিহ্নিত করে সমাধানের উত্তম পন্থা অবলম্বন করেছে। এতে চিশতিয়া কোম্পানির স্বাভাবিক কার্যক্রমে কোনো প্রকার ব্যাঘাত সৃষ্টি হবে না। ফলে কোম্পানিটি ১০% মুনাফা করতে সক্ষম হয়েছে। তাই সঠিক সিদ্ধান্ত নেওয়ার ফলে চিশতিয়া কোম্পানি মুনাফা অর্জন করতে পেরেছে।"
        }
      ]
    },
    {
      "number": "6",
      "uddipok": "মি. সাহেদ ভবিষ্যৎ পরিস্থিতি চিন্তা না করে সিলেট শহরে একটি জুস কারখানা স্থাপন করেন। আম সিলেটে উৎপন্ন হয় না, কিন্তু জুস তৈরির কাঁচামাল রাজশাহী অঞ্চল থেকে এনে জুস উৎপাদনে প্রচুর খরচ পড়ায় তিনি লোকসানের সম্মুখীন হন। তাই তিনি ভবিষ্যতে কারখানাটি রাজশাহীতে স্থানান্তরের চিন্তা করেছেন।",
      "tag": "BB 17,ACC 23",
      "sub_questions": [
        {
          "label": "ক",
          "question": "একার্থক পরিকল্পনা কী?",
          "explanation": "যে পরিকল্পনা একবার মাত্র ব্যবহারের উদ্দেশ্যে প্রণীত হয়, তাকে একার্থক পরিকল্পনা বলে ।"
        },
        {
          "label": "খ",
          "question": "পরিকল্পনা হলো ভবিষ্যতের আয়না'— বুঝিয়ে লেখো ।",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য কোনো কাজ কে করবে, কীভাবে করবে, কখন করবে, কতটুকু সময়ের মধ্যে করা হবে প্রভৃতি আগেই নির্ধারণ করার কাজকে পরিকল্পনা বলে। এটি ভবিষ্যতের জন্য প্রণয়ন করা হয়। পরিকল্পনার মাধ্যমেই ভবিষ্যতের যেকোনো কাজ সম্পর্কে সম্পূর্ণ ধারণা পাওয়া যায়। তাই বলা হয়, পরিকল্পনা হলো ভবিষ্যতের আয়না।"
        },
        {
          "label": "গ",
          "question": "উদ্দীপকের মি: সাহেদ পরিকল্পনা প্রণয়নে কোন ধাপটি অনুসরণ করেন নি? ব্যাখ্যা করো।",
          "explanation": "উদ্দীপকের মি. সাহেদ পরিকল্পনা প্রণয়নে তথ্য সংগ্রহ ও বিশ্লেষণ ধাপটি সঠিকভাবে অনুসরণ করেননি। কতগুলো ধারাবাহিক কাজের সমষ্টিতে তৈরি হয় পরিকল্পনা। এ কাজগুলোর সঠিকভাবে অনুসরণের ওপর পরিকল্পনার সফলতা নির্ভর করে। এগুলোর মধ্যে একটি হলো তথ্য সংগ্রহ ও বিশ্লেষণ । উদ্দীপকের মি. সাহেদ ভবিষ্যৎ চিন্তা না করে সিলেট শহরে জুস কারখানা স্থাপন করেন। কিন্তু তথ্য সংগ্রহ ও বিশ্লেষণের মাধ্যমে একটি যথাযথ পরিকল্পনা প্রণয়ন করা হয়। এতে নির্দিষ্ট জায়গায় কারখানা স্থাপনের ক্ষেত্রে কাঁচামালের সহজলভ্যতা যাচাই করা যায় । মি. সাহেদ আমের সহজলভ্যতা বিবেচনা না করে সিলেট শহরে কারখানা স্থাপন করেন। অর্থাৎ, তিনি আমের জুস কারখানা স্থাপনের ক্ষেত্রে প্রয়োজনীয় তথ্য সংগ্রহ করেননি। তাই বলা যায়, তথ্য সংগ্রহ ও বিশ্লেষণ ধাপটি অনুসরণ না করে মি. সাহেদ পরিকল্পনাটি প্রণয়ন করেন।"
        },
        {
          "label": "ঘ",
          "question": "উদ্দীপকের আলোকে সঠিক পরিকল্পনা প্রণয়নের যৌক্তিকতা বিশ্লেষণ করো ।",
          "explanation": "যে উদ্দীপকের মি. সাহেদ রাজশাহীতে জুস তৈরির কারখানা স্থানান্তরে নেওয়া পরিকল্পনা সম্পূর্ণ যুক্তিযুক্ত। একটি উত্তম পরিকল্পনা কাজের অর্ধেকের সমান। এ পরিকল্পনায় উপায়-উপকরণের বাস্তবভিত্তিক তথ্য সংগ্রহ করা হয়। পরিকল্পনা বাস্তবায়নে কোনো কাজ, কখন, কীভাবে, কার মাধ্যমে, কিসের মাধ্যমে করা হবে, এ সম্পর্কিত ধারণা থাকতে হয় । উদ্দীপকের মি. সাহেদ ভবিষ্যৎ পরিস্থিতি চিন্তা না করে সিলেট শহরে একটি জুস কারখানা স্থাপন করেন। কিন্তু আম রাজশাহীতে বেশি উৎপাদিত হয়। তাই তিনি ভবিষ্যতে তার ব্যবসায় রাজশাহীতে স্থানান্তরের চিন্তা করেছেন। মি. সাহেদ প্রথমে সিলেট শহরে জুস তৈরির কারখানা স্থাপনে কাঁচামাল সম্পর্কিত তথ্য সংগ্রহ করেননি। তাই তিনি লোকসানের সম্মুখীন হন, কিন্তু পরবর্তীতে রাজশাহী শহরে কারখানা স্থানান্তরের চিন্তা করেন । তিনি প্রয়োজনীয় তথ্য সংগ্রহ করে এ সিদ্ধান্ত নেন। অতএব, মি. সাহেদের জুস তৈরির কারখানা রাজশাহীতে স্থানান্তরের সঠিক পরিকল্পনা নিয়েছেন ।"
        }
      ]
    },
    {
      "number": "7",
      "uddipok": "জামিল একটি প্রতিষ্ঠানের ব্যবস্থাপনা পরিচালক। তার প্রতিষ্ঠানে ওষুধ, প্রসাধনী ও খাদ্যসামগ্রী উৎপাদিত হয়। তিনি প্রতিটি বিভাগের জন্য পৃথক বিশেষজ্ঞ নিয়োগ করেছেন। তিনি লক্ষ করলেন যে, প্রতিষ্ঠানে প্রসাধনী পণ্যের বাজার ভালো যাচ্ছে না। তাই প্রসাধনী পণ্যের বাজার ভালো করার জন্য সংগঠন কাঠামোতে পরিবর্তন আনেন, যেখানে বার্ষিক ব্যবস্থাপক ও প্রকল্প ব্যবস্থাপক একই সঙ্গে পারস্পরিক সহযোগিতার মাধ্যমে কার্য সম্পাদন করেন।",
      "tag": "DCC 23,RUMC 23,ACC 23",
      "sub_questions": [
        {
          "label": "ক",
          "question": "সংগঠন কাঠামো কী?",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্নকে সংগঠন কাঠামো বলে।"
        },
        {
          "label": "খ",
          "question": "ব্যবস্থাপনার ক্ষেত্রে দায়িত্ব ও কর্তৃত্বের সমতা নীতিটি ব্যাখ্যা করো।",
          "explanation": "কাজের ভারে এবং দায়িত্ব ও কর্তৃত্বের মাত্রায় সামঞ্জস্য বিধান রাখাকে ভারসাম্যপূর্ণ বা সমতা বলা হয়। সংগঠন কাঠামোর প্রত্যেক স্তরে কর্মীকে যে পরিমাণ দায়িত্ব দেওয়া হবে, সেই অনুপাতে কর্তৃত্বও দিতে হবে। কারণ দায়িত্বের তুলনায় কর্তৃত্ব বেশি হলে নির্বাহীরা স্বেচ্ছাচারী হয়ে উঠবে। আবার, কর্তৃত্বের তুলনায় দায়িত্ব অনেক বেশি থাকলে নির্বাহীরা দায়িত্ব পালনে ব্যর্থ ও অসহায় হয়ে পড়বে। এজন্য এ দু'য়ের মধ্যে ভারসাম্য রাখতে হবে।।"
        },
        {
          "label": "গ",
          "question": "উদ্দীপকে উল্লিখিত জামিলের প্রতিষ্ঠানে প্রথম পর্যায়ে কোন ধরনের সংগঠন কাঠামো অনুসরণ করেছেন? ব্যাখ্যা করো।",
          "explanation": "উদ্দীপকে উল্লিখিত জামিলের প্রতিষ্ঠানে প্রথম পর্যায়ে কার্যভিত্তিক সংগঠন কাঠামো অনুসরণ করা হয়েছে। এ সংগঠন কাঠামোতে প্রতিষ্ঠানের কাজগুলোকে প্রকৃতি অনুযায়ী ভাগ করা হয়। এবপর একেকটি বিভাগের দায়িত্ব একেকজন বিশেষজ্ঞ ব্যক্তিকে দেওয়া হয়। এ সংগঠনে বিশেষজ্ঞরাই নির্বাহীর ভূমিকা পালন করে। এতে কাজে বিশেষায়ণের সুযোগ তৈরি হয়। উদ্দীপকের জামিল একটি প্রতিষ্ঠানের ব্যবস্থাপনা পরিচালক। তার প্রতিষ্ঠানে ওষুধ, প্রসাধনী ও খাদ্যসামগ্রী উৎপাদিত হয়। এসব পণ্য উৎপাদনের জন্য অনেক বিশেষজ্ঞের প্রয়োজন হয়। এজন্য তিনি প্রতিষ্ঠানের কাজগুলোকে বিভিন্ন ভাগে ভাগ করেন। এরপর প্রতিটি বিভাগের দায়িত্ব একেকজন বিশেষজ্ঞ ব্যক্তিকে দেন। এক্ষেত্রে বিশেষজ্ঞরা উক্ত বিভাগসমূহের দায়িত্বে থাকেন। এভাবে কাজকে প্রকৃতি অনুযায়ী ভাগ করে বিশেষজ্ঞ ব্যক্তিকে দায়িত্ব দেওয়ার সাথে কার্যভিত্তিক সংগঠনের মিল আছে। তাই বলা যায়, উদ্দীপকে উল্লিখিত জামিলের প্রতিষ্ঠানে প্রথম পর্যায়ে কার্যভিত্তিক সংগঠন কাঠামো অনুসরণ করা হয়েছে।"
        },
        {
          "label": "ঘ",
          "question": "জামিলের প্রতিষ্ঠানে পরবর্তীতে গৃহীত সংগঠন কাঠামোর ধরন উল্লেখপূর্বক পণ্যের বাজার উন্নয়নে তার ভূমিকা মূল্যায়ন করো।",
          "explanation": "মি. জামিলের প্রতিষ্ঠানে পরবর্তীতে গৃহীত মেট্রিক্স সংগঠন কাঠামো পণ্যের বাজার উন্নয়নে গুরুত্বপূর্ণ ভূমিকা রাখবে। এ ধরনের সংগঠন দ্রব্য ও কার্যভিত্তিক সংগঠনের সমন্বয়ে গঠিত হয়। এ সংগঠনে একই সাথে দুই ধরনের ব্যবস্থাপক কাজ করেন। এতে প্রতিটি বিভাগ ও দ্রব্যকে সমান গুরুত্ব দেওয়া হয়। বৃহদায়তন উৎপাদনকারী প্রতিষ্ঠানের ক্ষেত্রে এ সংগঠন বেশ উপযোগী। উদ্দীপকের জামিল একটি প্রতিষ্ঠানের ব্যবস্থাপনা পরিচালক। তার প্রতিষ্ঠানে তিন ধরনের পণ্য উৎপাদন করা হয়। এর মধ্যে ওষুধ ও খাদ্য সামগ্রীর বাজার ভালো হলেও প্রসাধনী পণ্যের বাজার ভালো যাচ্ছে না। এজন্য তিনি সংগঠন কাঠামো পরিবর্তন করেন। বর্তমানে তার প্রতিষ্ঠানে কার্যিক ও প্রকল্প ব্যবস্থাপক একই সাথে কাজ করেন। এক্ষেত্রে প্রতিষ্ঠানটিকে মেট্রিক্স সংগঠন কাঠামোতে রূপান্তর করা হয়েছে। জামিল সংগঠন কাঠামো পরিবর্তন করে প্রতিটি বিভাগের জন্য একজন করে কার্যিক ব্যবস্থাপক ও প্রকল্প ব্যবস্থাপক নিয়োগ দিয়েছেন। এতে সব ধরনের পণ্য সমান গুরুত্ব পাবে। এছাড়া কার্যভিত্তিক ব্যবস্থাপকগণ দক্ষতার সাথে তাদের কাজ পরিচালনা করতে পারবেন। এক্ষেত্রে দ্রব্যভিত্তিক ও কার্যভিত্তিক ব্যবস্থাপকগণ পারস্পরিক সহযোগিতার মাধ্যমে কাজ করেন। এতে তাদের কাজ সুষ্ঠুভাবে পরিচালিত হয়। ফলে প্রতিষ্ঠানটি সহজে লক্ষ্য অর্জন করতে পারে। তাই বলা যায়, জামিলের প্রতিষ্ঠানে পরবর্তীতে গৃহীত মেট্রিক্স সংগঠন পণ্যের বাজার উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "8",
      "uddipok": "একটা বৃহদায়তন প্রতিষ্ঠানের এমডি মি. আফতাব অধস্তনদের আদেশ দানের ক্ষমতা ও জবাবদিহিতা নির্দিষ্ট করে দেয়। ফলে সংগঠনের ভুল বোঝাবুঝি ও জটিলতার সৃষ্টি হয় না। তিনি লক্ষ করেন প্রতিষ্ঠানে উৎপাদিত ১০ ধরনের পণ্যের মধ্যে ৪টি পণ্যের বাজার ভালো। তাই তিনি সব পণ্যের বাজার ভালো করার জন্য সংগঠন কাঠামোয় পরিবর্তন আনেন, যেখানে দু'ধরনের ব্যবস্থাপক একই সঙ্গে কাজ করেন। একজন কার্যিক ব্যবস্থাপক এবং অন্যজন প্রকল্প ব্যবস্থাপক। উভয়ে পারস্পরিক সহযোগিতার মাধ্যমে কার্য সম্পাদন করেন। লক্ষ্য অর্জিত হওয়ার ব্যাপারে সবাই আশাবাদী।",
      "tag": "RB 19,ACC 23",
      "sub_questions": [
        {
          "label": "ক",
          "question": "কমিটি কী?",
          "explanation": "প্রতিষ্ঠানের পক্ষ থেকে কোনো সমস্যার সমাধান বা বিশেষ কোনো প্রশাসনিক দায়িত্বভার কোনো ব্যক্তি বা ব্যক্তিবর্গের ওপর দেওয়া হলে, ঐ ব্যক্তিবর্গের সমষ্টিকে কমিটি বলে।"
        },
        {
          "label": "খ",
          "question": "কার্যভিত্তিক সংগঠন শিল্প প্রতিষ্ঠানের জন্য উপযোগী কেন?",
          "explanation": "একটি প্রতিষ্ঠানে বিভিন্ন প্রকৃতির (উৎপাদন, ক্রয়, বিক্রয়) কাজ চালু থাকলে, তখন কার্যভিত্তিক সংগঠন কাঠামো ব্যবহার করা হয়। শিল্প প্রতিষ্ঠান কিংবা বৃহদায়তন উৎপাদন প্রতিষ্ঠানের কাজ সাধারণত প্রক্রিয়াভিত্তিক হয়ে থাকে। এ কাজগুলো পরিচালনায় অভিজ্ঞতাসম্পন্ন ও বিশেষজ্ঞ কর্মীর প্রয়োজন হয়। এজন্য কাজের ধরন অনুযায়ী বিভিন্ন বিভাগ তৈরি করে বিশেষজ্ঞ কর্মী নিয়োগ করা হয়। এতে বিশেষায়ণের সুবিধা পাওয়া যায়। তাই কাজের ব্যাপকতা বেশি এমন শিল্প প্রতিষ্ঠানে কার্যভিত্তিক সংগঠন বেশি কার্যকর হয়।"
        },
        {
          "label": "গ",
          "question": "উদ্দীপকের প্রথমে সংগঠনের কোন বৈশিষ্ট্য ফুটে উঠেছে? ব্যাখ্যা করো।",
          "explanation": "উদ্দীপকের প্রথমে সংগঠনের দায়িত্ব ও কর্তৃত্ব সুনির্দিষ্টকরণের বৈশিষ্ট্যটি ফুটে উঠেছে। কোনো কাজ করার বাধ্যবাধকতা বা দায়বদ্ধতাকে দায়িত্ব বলা হয়। অন্যদিকে কর্তৃত্ব হলো আদেশ দেওয়ার বৈধ ক্ষমতা। প্রতিষ্ঠানের সব স্তরের কর্মীদের দায়িত্ব ও কর্তৃত্ব নির্দিষ্ট থাকে। এতে কর্মীরা নিজেদের কাজ সম্পর্কে সচেতন থাকে। ফলে পারস্পরিক ভুল বোঝাবুঝি হয় না। উদ্দীপকের মি. আফতাব একটি বৃহদায়তন প্রতিষ্ঠানের এমডি। তিনি অধস্তনদের আদেশদানের ক্ষমতা ও জবাবদিহিতা নির্দিষ্ট করে দেন। এতে কর্মীরা তাদের কর্তৃত্ব ও দায়িত্ব সম্পর্কে জানতে পারে। কে কাকে আদেশ দিবে এবং কে কার কাছে জবাবদিহি করবে তা নির্দিষ্ট থাকে। ফলে প্রাতিষ্ঠানিক কাজে জটিলতা তৈরি হয় না। সকল কর্মীদের দায়িত্ব ও কর্তৃত্ব নির্দিষ্ট করে দেওয়ার কারণেই প্রতিষ্ঠানের কাজে শৃঙ্খলা আছে। সুতরাং, মি. আফতাব প্রথমে সংগঠনের দায়িত্ব ও কর্তৃত্ব সুনির্দিষ্টকরণের কাজটি করেছেন।"
        },
        {
          "label": "ঘ",
          "question": "'পরিবর্তিত সংগঠন কাঠামো প্রতিষ্ঠানে সফলতা বয়ে আনবে' -উদ্দীপকের আলোকে বিশ্লেষণ করো।",
          "explanation": "অপরিবর্তিত মেট্রিক্স সংগঠন কাঠামো প্রতিষ্ঠানে সফলতা বয়ে আনবে বলে আমি মনে করি। এ ধরনের সংগঠন দ্রব্য ও কার্যভিত্তিক বিভাগের সমন্বিত রূপ। এ সংগঠনে একই সাথে দুই ধরনের ব্যবস্থাপক কাজ করেন। এতে প্রতিটি বিভাগকে সমান গুরুত্ব দেওয়া হয়। বৃহদায়তন উৎপাদনকারী প্রতিষ্ঠানের ক্ষেত্রে এ সংগঠন বেশ উপযোগী। উদ্দীপকের মি. আফতাব একটি বৃহদায়তন উৎপাদনকারী প্রতিষ্ঠানের এমডি। তার প্রতিষ্ঠানের দশ ধরনের পণ্য উৎপাদন করা হয়। তিনি লক্ষ করলেন, চারটি পণ্যের বাজার ভালো। সব পণ্যের বাজার ভালো করার জন্য তিনি সংগঠন কাঠামো পরিবর্তন করেন। বর্তমানে তার প্রতিষ্ঠানে কার্ষিক ও প্রকল্প ব্যবস্থাপক একই সাথে কাজ করেন। মি. আফতাব সংগঠন কাঠামো পরিবর্তন করে প্রতিটি বিভাগের জন্য একজন করে কার্ষিক ব্যবস্থাপক ও একজন প্রকল্প ব্যবস্থাপক নিয়োগ দিয়েছেন। এতে সব ধরনের পণ্য সমান গুরুত্ব পাবে। এছাড়া কার্যভিত্তিক ব্যবস্থাপকগণ (ক্রয়, উৎপাদন, বিক্রয় প্রভৃতি) দক্ষতার সাথে তাদের কাজ পরিচালনা করতে পারবেন। এক্ষেত্রে দ্রব্যভিত্তিক ও কার্যভিত্তিক ব্যবস্থাপকগণ পারস্পরিক সহযোগিতার মাধ্যমে কাজ করেন। এতে তাদের কাজের মধ্যে সুষ্ঠু সমন্বয় হয়। আর মেট্রিক্স সংগঠনের মাধ্যমে প্রতিটি দ্রব্য ও এর সংশ্লিষ্ট কাজকে সমানভাবে গুরুত্ব দেওয়া হয়। তাই বলা যায়, বৃহদায়তন উৎপাদনকারী প্রতিষ্ঠানের সফলতায় মেট্রিক্স সংগঠন কার্যকর ভূমিকা পালন করবে।"
        }
      ]
    },
    {
      "number": "9",
      "uddipok": "মি. সরকার বড় প্রতিষ্ঠানের মানবসম্পদ ব্যবস্থাপক। ২০১৭ সালের জন্য জনশক্তি নিয়োগ ও উন্নয়নের একটি পরিকল্পনা তিনি গ্রহণ করেন। বিক্রয় বিভাগের মাঠ পর্যায়ে কিছু লোক নিয়োগের জন্যে তিনি পত্রিকায় বিজ্ঞপ্তি দেন। অনেক আবেদন পড়ায় তিনি চিন্তা করলেন একটা স্বল্প সময়ের লিখিত পরীক্ষা নেবেন। এতে যারা ভালো করবে তাদের সাক্ষাৎকার নিয়ে তাদের মধ্য থেকে যোগ্য লোক বাছাই করবেন। পরীক্ষা নেওয়া ও খাতা মূল্যায়নে কষ্ট হলেও যোগ্য লোক পাওয়ায় তিনি সন্তুষ্ট।",
      "tag": "ACC 23",
      "sub_questions": [
        {
          "label": "ক",
          "question": "কর্মীসংস্থান কী?",
          "explanation": "প্রতিষ্ঠানের জন্য নির্দিষ্ট উৎস থেকে প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কাজ করাকে কর্মীসংস্থান বলে।"
        },
        {
          "label": "খ",
          "question": "প্রশিক্ষণ বলতে কী বোঝায়?",
          "explanation": "সুষ্ঠুভাবে কাজ সম্পাদনের জন্য কর্মীদের যে প্রক্রিয়ায় জ্ঞান ও দক্ষতার উন্নয়ন করানো হয় তাকে প্রশিক্ষণ বলা হয়। এতে কর্মীকে কাজের পদ্ধতি সম্পর্কে হাতে-কলমে বাস্তবসম্মত শিক্ষা দেওয়া হয়। এর মাধ্যমে কর্মীর সামর্থ্য, যোগ্যতা ও দক্ষতা বিকশিত হয়। এর ফলে কর্মীর কাজের প্রতি সন্তুষ্টি তৈরি হয়। এর মাধ্যমে কর্মী প্রতিষ্ঠানের দায়িত্ব সুষ্ঠুভাবে পালনে সক্ষম হয়।"
        },
        {
          "label": "গ",
          "question": "মি. সরকার লোক নিয়োগের জন্য প্রথমে যা করেছেন তা কর্মীসংস্থান প্রক্রিয়ার কোন কাজের মধ্যে পড়ে? ব্যাখ্যা করো।",
          "explanation": "মি. সরকারের লোক নিয়োগের জন্য প্রথমে কর্মীসংস্থানের কর্মী সংগ্রহ কাজটি করেছেন। এক্ষেত্রে সম্ভাব্য চাকরি প্রার্থীদের নির্বাচন প্রক্রিয়ায় নিয়ে আসা হয়। এতে যোগ্য জনশক্তি কোন উৎস থেকে সংগ্রহ করা যাবে, তা নির্ধারণ করা হয়। বিভাগীয় রিকুইজিশন সংগ্রহ, উৎস নির্ধারণ, বিজ্ঞপ্তি দেওয়া কর্মী সংগ্রহ কাজের আওতাভুক্ত। উদ্দীপকের মি. সরকার একটি বড় প্রতিষ্ঠানের মানবসম্পদ ব্যবস্থাপক। প্রতিষ্ঠানটিতে বিক্রয় বিভাগের মাঠ পর্যায়ে কিছু লোক নিয়োগের প্রয়োজন পড়ে। এ লোক সংগ্রহ করার জন্য তিনি পত্রিকায় বিজ্ঞপ্তি দেন। এতে অনেক আবেদন জমা পড়েছে। মি. সরকার বিভাগীয় রিকুইজিশন সংগ্রহের আলোকেই পত্রিকায় বিজ্ঞপ্তি দিয়েছেন। এসবের সাথে কর্মীসংস্থানের কর্মী সংগ্রহ কাজের মিল রয়েছে। সুতরাং, মি. সরকার লোক নিয়োগের জন্য প্রথমে কর্মী সংগ্রহ কাজটি করেছেন।"
        },
        {
          "label": "ঘ",
          "question": "\"কর্মী নির্বাচনের ক্ষেত্রে মি. সরকারের গৃহীত পদক্ষেপ কি সঠিক\"? উত্তরের সপক্ষে যুক্তি দাও।",
          "explanation": "কর্মী নির্বাচনের ক্ষেত্রে মি. সরকারের গৃহীত পদক্ষেপ সঠিক বলে আমি মনে করি। কর্মী নির্বাচন বলতে চাকরি প্রার্থীদের মধ্য থেকে প্রয়োজনীয় সংখ্যক যোগ্য কর্মী বাছাইকেই বোঝায়। এ প্রক্রিয়ায় সম্ভাব্য চাকরিপ্রার্থীদের আবেদনপত্র নেওয়া, বাছাই এবং লিখিত ও মৌখিক পরীক্ষা নেওয়া হয়। এসব পরীক্ষার মাধ্যমে উপযুক্ত কর্মীকে বাছাই করে অবশিষ্ট চাকরিপ্রার্থীদের বাদ দেওয়া হয়। উদ্দীপকে মি. সরকার একটি বড় প্রতিষ্ঠানের মানবসম্পদ ব্যবস্থাপক। বিক্রয় বিভাগের চাহিদার প্রেক্ষিতে তিনি পত্রিকায় বিজ্ঞপ্তি দিয়ে কর্মী সংগ্রহ করেন। বিজ্ঞপ্তি দেখে অনেক প্রার্থী আবেদন করে। তিনি এদের মধ্য থেকে যোগ্য কর্মী বাছাই করতে প্রথমে লিখিত পরীক্ষা ও পরে সাক্ষাৎকার নেওয়ার ব্যবস্থা নিলেন। মি. সরকারের কর্মীদের যাচাই-বাছাই এর কাজটি হলো কর্মী নির্বাচন। তিনি আবেদনপ্রার্থীদের থেকে প্রথমে লিখিত পরীক্ষার মাধ্যমে কর্মীদের বাছাই করবেন। আবার, এতে উত্তীর্ণ প্রার্থীদের তিনি সাক্ষাৎকারের জন্য আমন্ত্রণ জানিয়ে এর মধ্য থেকে কর্মী বাছাই করবেন। এভাবে ধাপে ধাপে বাছাইয়ের মাধ্যমে যোগ্য কর্মী বেরিয়ে আসবে, অযোগ্যরা বাদ যাবে। আর এর মাধ্যমে তিনি অনেক আবেদনকারী থেকেও প্রয়োজনীয় সংখ্যক যোগ্য কর্মী নিয়োগ দিতে পারবেন। এ যোগ্য কর্মীরা প্রতিষ্ঠানে দক্ষতা ও সফলতার সাথে কাজ করবে। তাই মি. সরকারের কর্মী নির্বাচনের ক্ষেত্রে বিভিন্ন পরীক্ষা নেওয়ার বিষয়টি যৌক্তিক।"
        }
      ]
    },
    {
      "number": "10",
      "uddipok": "দৃশ্যকল্পঃ ১- মি. জাকির কর্মচারীরা যা বলে বা যেভাবে পরামর্শ দেয় ও কাজ করতে চায় সেভাবে তাদের কাজ করতে দেন। সিদ্ধান্তের ব্যাপারে তিনি থাকেন নির্লিপ্ত। এতে লক্ষ্যমাত্রা অর্জনে তার প্রতিষ্ঠান সবসময় পিছিয়ে থাকে। দৃশ্যকল্পঃ ২-মি. রওনক PQR লিমিটেড প্রতিষ্ঠানের কর্ণধার। প্রতিষ্ঠানের সব সিদ্ধান্ত তিনিই নেন। তিনি কর্মীদের স্নেহ করেন ও এর বিপরীতে কর্মীরা তাকে শ্রদ্ধা করে। কর্মীদের সমস্যা তিনি গুরুত্ব দিয়ে সমাধান করেন। ফলে কর্মীরা মি. রওনকের যে কোনো আদেশ মেনে চলে।",
      "tag": "ACC 23",
      "sub_questions": [
        {
          "label": "ক",
          "question": "কর্মীকেন্দ্রিক নেতৃত্ব কী?",
          "explanation": "যে নেতৃত্বে নেতা কাজের পাশাপাশি কর্মীদের মানসিক দিকও বিবেচনা করেন এবং সহানুভূতির সাথে কর্মীদের সমস্যা সমাধানের চেষ্টা করেন, তাকে কর্মীকেন্দ্রিক নেতৃত্ব বলে।"
        },
        {
          "label": "খ",
          "question": "একজন নেতাকে দূরদর্শী হতে হয় কেন? ব্যাখ্যা করো।",
          "explanation": "ভবিষ্যৎ সম্পর্কে ধারণা করার ক্ষমতা বা কল্পনাশক্তি থাকাই হলো নেতার দূরদর্শিতা। ভবিষ্যৎ অনুমান করতে পারলে একজন নেতা সময় উপযোগী সিদ্ধান্ত নিতে পারেন। এক্ষেত্রে নেতা সম্ভাব্য করণীয় আগে থেকেই নির্ধারণ করে রাখতে পারেন। তাই একজন নেতাকে দূরদর্শিতার অধিকারী হতে হয়।"
        },
        {
          "label": "গ",
          "question": "উদ্দীপকের মি. জাকিরের নেতৃত্বের ধরন কোনটি? ব্যাখ্যা করো।",
          "explanation": "উদ্দীপকে মি. জাকিরের নেতৃত্বের ধরন হলো মুক্ত বা লাগামহীন নেতৃত্ব। এ ধরনের নেতৃত্বে নেতা সাধারণত কর্মবিমুখ থাকেন। তিনি সব দায়িত্ব কর্মীদের ওপর ছেড়ে দেন। এছাড়া কর্মীদের সুনির্দিষ্টভাবে আদেশ- নির্দেশ দেন না। ফলে কর্মীরা নিজেদের খেয়াল খুশিমতো কাজ করে। উদ্দীপকের মি. জাকির একটি প্রতিষ্ঠানের মালিক। তিনি কর্মচারীদের অবাধ স্বাধীনতা দিয়েছেন। এজন্য কর্মচারীরা যা বলে, যেভাবে পরামর্শ দেয় সেভাবেই তিনি তাদের কাজ করতে দেন। ফলে তারা ইচ্ছামতো সিদ্ধান্ত নিতে পারে। এতে প্রতিষ্ঠানে বিশৃঙ্খলা তৈরি হয়েছে। এ কারণে প্রতিষ্ঠানটি লক্ষ্যমাত্রা অর্জনে সবসময় পিছিয়ে থাকে। এসব বৈশিষ্ট্যের সাথে লাগামহীন নেতৃত্বের মিল আছে। সুতরাং, মি. জাকির মুক্ত বা লাগামহীন নেতৃত্ব অনুসরণ করেন।"
        },
        {
          "label": "ঘ",
          "question": "তুমি কি মনে করো মি. রওনকের নেতৃত্বের ধরন বাংলাদেশের প্রেক্ষাপটে যথার্থ? নেতৃত্বের ধরন উল্লেখপূর্বক যুক্তি দাও।",
          "explanation": "মি. রওনকের পিতৃসুলভ নেতৃত্ব বাংলাদেশের, প্রেক্ষাপটে যথার্থ বলে আমি মনে করি। এ নেতৃত্বে নেতা কর্মীদের প্রতি 'পিতার মতো সদয় ও কল্যাণকামী থাকেন। এতে সব ক্ষমতা নেতার হাতেই থাকে। তবে তিনি নির্দেশ দেওয়ার আগে কর্মীর সুবিধা-অসুবিধা বিবেচনা করেন। অধস্তনরা বাধ্য ও পরিশ্রমী হলে এ নেতৃত্ব প্রতিষ্ঠানের জন্য বেশ কার্যকর হয়। উদ্দীপকের মি. রওনক PQR প্রতিষ্ঠানের মালিক। তিনি কর্মীদের প্রতি স্নেহশীল। কর্মীরাও তাকে শ্রদ্ধা করে এবং আদেশ মেনে চলে। এক্ষেত্রে তিনি কর্মীদের প্রতি স্নেহশীল থাকেন। তাই তিনি কর্মীদের অভাব অভিযোগের কথা শুনে তাদের সমস্যা সমাধানের চেষ্টা করেন। এতে নেতার প্রতি কর্মীরা শ্রদ্ধাশীল থাকে। বাংলাদেশ একটি উন্নয়নশীল ও শ্রমঘন দেশ। এদেশের মানুষ কঠোর পরিশ্রমী। তবে দারিদ্র্যের কারণে তারা কর্মক্ষেত্রে সম্পূর্ণ মনোযোগ দিতে পারে না। এক্ষেত্রে নেতা তাদের সমস্যা বোঝার চেষ্টা করলে কর্মীরা অনুগত থাকবে। এর মাধ্যমে নেতা কর্মীদের মধ্যে শ্রদ্ধাবোধ জাগিয়ে নিজস্ব সিদ্ধান্ত বাস্তবায়ন করতে পারবে। তাই বলা যায়, বাংলাদেশের প্রেক্ষাপটে মি. রওনকের পিতৃসুলভ নেতৃত্ব যথার্থ।"
        }
      ]
    },
    {
      "number": "11",
      "uddipok": "জনাব নাহিদ একজন ছোট শিল্প মালিক। তিনি হিসাব করে চলতে পছন্দ করেন। তাই বছরের শুরুতেই তিনি সবার সাথে পরামর্শ করে সারা বছরে সম্ভাব্য বিক্রয় কত হতে পারে, খরচ কী কী হতে পারে- এভাবে সম্ভাব্য আয়-ব্যয়ের একটি হিসাব তৈরি করেন। প্রতি তিন মাস পর তিনি তার আয় ও ব্যয় হিসাব অনুযায়ী হচ্ছে কি না মূল্যায়ন করে কার্যক্ষেত্রে প্রয়োজনে সংশোধনী আনেন। বছর শেষে তিনি বাস্তবের সাথে হিসাব পরিকল্পনা মিলান। পূর্ব থেকে হিসাব পরিকল্পনা থাকায় কেউ অধিক খরচ করতে ভয় পায়। তিনিও সবসময় এর ওপর নজর রেখে চলতে পারেন।",
      "tag": "ACC 25,ACC 23",
      "sub_questions": [
        {
          "label": "ক",
          "question": "নিয়ন্ত্রণের ভিত্তি কী?",
          "explanation": "পরিকল্পনাকে নিয়ন্ত্রণের ভিত্তি বলা হয়।"
        },
        {
          "label": "খ",
          "question": "নিয়ন্ত্রণকে কেন কালান্তিক কাজ বলা হয়?",
          "explanation": "কালান্তিক কাজ হলো যে কাজ কোনো নির্দিষ্ট সময় পর পর করা হয়। প্রতিষ্ঠানের নিয়ন্ত্রণ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই পরিকল্পনা অনুযায়ী কাজ হচ্ছে কিনা তা যাচাই, বিচ্যুতি নির্ণয় ও সংশোধনমূলক ব্যবস্থা নেওয়া হয়। তাই নিয়ন্ত্রণকে কালান্তিক কাজ বলা হয়।"
        },
        {
          "label": "গ",
          "question": "জনাব নাহিদ প্রতিষ্ঠানে কোন ধরনের নিয়ন্ত্রণ ব্যবস্থা অনুসরণ করেন? ব্যাখ্যা করো।",
          "explanation": "জনাব নাহিদ তার প্রতিষ্ঠানে বাজেটীয় নিয়ন্ত্রণ ব্যবস্থা অনুসরণ করেন। এ নিয়ন্ত্রণ ব্যবস্থা সংখ্যাত্মক মানের ওপর ভিত্তি করে প্রতিষ্ঠিত। এতে পরিকল্পনা অনুযায়ী প্রতিষ্ঠানের আয়-ব্যয় নিশ্চিত করে কার্যকর নিয়ন্ত্রণ ব্যবস্থা নেওয়া হয়। আয়-ব্যয় বাজেট, ক্রয় বাজেট, বিক্রয় বাজেট প্রভৃতি এ কৌশলের অন্তর্ভুক্ত। উদ্দীপকে জনাব নাহিদ বছরের শুরুতেই সারা বছরের আয়-ব্যয়ের একটি অগ্রিম হিসাব তৈরি করেন। এক্ষেত্রে তিনি সবার পরামর্শ নিয়ে থাকেন। হিসাব তৈরির জন্য তিনি পণ্যের সম্ভাব্য বিক্রয়মূল্য নির্ধারণ করে কত পরিমাণ বিক্রয় হতে পারে তা নির্ধারণ করেন। এছাড়া কী কী খরচ হতে পারে সেগুলোও তিনি সঠিকভাবে নির্ণয় করেন। আবার তিন মাস পর পর তিনি আয়-ব্যয় হিসাব অনুযায়ী হচ্ছে কি না তা মূল্যায়ন করেন। তিনি পরবর্তীতে কার্যক্ষেত্রে প্রয়োজনীয় সংশোধন আনেন। এক্ষেত্রে জনাব নাহিদ এসব কাজ সংখ্যাত্মক উপাত্তের ওপর ভিত্তি করে করেন। এটি বাজেটীয় নিয়ন্ত্রণের সাথে মিলে যায়। সুতরাং, জনাব নাহিদ তার প্রতিষ্ঠানে বাজেটীয় নিয়ন্ত্রণ ব্যবস্থা গ্রহণ করেছেন।"
        },
        {
          "label": "ঘ",
          "question": "জনাব নাহিদের গৃহীত ব্যবস্থা কার্যক্ষেত্রে আর্থিক শৃঙ্খলা প্রতিষ্ঠায় ভূমিকা রেখেছে-তুমি কি এ মত সমর্থন করো? যুক্তি দাও।",
          "explanation": "উদ্দীপকে জনাব নাহিদের গৃহীত বাজেটীয় নিয়ন্ত্রণ পদ্ধতি কার্যক্ষেত্রে আর্থিক শৃঙ্খলা প্রতিষ্ঠায় ভূমিকা রেখেছে বলে আমি মনে করি। বাজেটীয় নিয়ন্ত্রণ ব্যবস্থায় একটি প্রতিষ্ঠানের জন্য অগ্রিম সম্ভাব্য আয়-ব্যয়ের হিসাব তৈরি করা হয়। এক্ষেত্রে অর্জিত ফলাফলের সাথে এ সম্ভাব্য ফলাফল মিলিয়ে সহজেই আর্থিক সফলতা বা ব্যর্থতা পরিমাপ করা যায়। এ কৌশলটির মাধ্যমে একটি প্রতিষ্ঠান সহজেই আর্থিক শৃঙ্খলা প্রতিষ্ঠিত হয়। উদ্দীপকে জনাব নাহিদ বছরের শুরুতে তার প্রতিষ্ঠানের জন্য আয়-ব্যয়ের একটি সম্ভাব্য হিসাবের তালিকা তৈরি করেন। বৈশিষ্ট্যানুযায়ী তিনি প্রতিষ্ঠানটিতে নিয়ন্ত্রণের বাজেটীয় কৌশল পদ্ধতি অনুসরণ করেন। তিনি নির্দিষ্ট সময় পর পর এ সম্ভাব্য হিসাব বাস্তবে সম্পাদিত হিসাবের সাথে মেলান, প্রয়োজনে সংশোধন আনেন। আগে থেকে হিসাব পরিকল্পনা থাকায় তিনি প্রতিষ্ঠানটি নিয়ন্ত্রণে সুবিধা পাচ্ছেন। জনাব নাহিদের গৃহীত বাজেটীয় নিয়ন্ত্রণ আর্থিক উপাত্তভিত্তিক। এজন্য তিনি নির্দিষ্ট সময় পর পর বাস্তবে সম্পদিত আয়-ব্যয় পূর্বনির্ধারিত আয়-ব্যয়ের সাথে সহজে মেলাতে পারেন। এর মাধ্যমে প্রতিষ্ঠানে কোনো খাতে ব্যয় বেশি হলে তিনি প্রয়োজনীয় ব্যবস্থা নিতে পারেন। আবার পূর্বনির্ধারিত ব্যয়ের হিসাব থাকায় তার কর্মীরাও খরচের ব্যাপারে সচেতন থাকে। ফলে তার প্রতিষ্ঠানটিতে আর্থিক শৃঙ্খলা বজায় থাকছে। তাই বলা যায়, জনাব নাহিদের গৃহীত বাজেটীয় নিয়ন্ত্রণ পদ্ধতি কার্যক্ষেত্রে আর্থিক শৃঙ্খলা প্রতিষ্ঠায় ভূমিকা রেখেছে।"
        }
      ]
    }
  ]
}