{
  "title": "ঢাকা বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব মউদুদ তার প্রতিষ্ঠানের নীতি নির্ধারণ করেন এবং বাইরের প্রতিষ্ঠানগুলোর সাথে সমন্বয় রক্ষা করেন। ঐ প্রতিষ্ঠানের জনাব মোজাম্মেল কর্মীদের কাজ তদারক করেন এবং এ প্রতিষ্ঠানের কর্মীদের উৎপাদিত পণ্যের মান ও পরিমাপের জন্য তিনিই দায়ী থাকেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের সকল কর্মীর প্রতি সমান আচরণ করা ও সকলকে সমান দৃষ্টিতে দেখার নীতিকেই সাম্যের নীতি বলে।"
        },
        {
          "label": "খ",
          "question": "",
          "explanation": "উৎপাদন কাজে ব্যবহৃত হয় এবং যার আর্থিক মূল্য আছে তাকে অর্থনৈতিক সম্পদ বলে। প্রতিষ্ঠানের মানবীয় ও বস্তুগত উপায় উপকরণ থেকে কাজে লাগিয়ে লক্ষ্য অর্জনের প্রচেষ্টা করাই হলো ব্যবস্থাপনা। ব্যবস্থাপনা দক্ষ হলে প্রতিষ্ঠানের সকল মানবীয় ও বস্তুগত উপকরণে সর্বোচ্চ ব্যবহার নিশ্চিত হয়। যার ফলে প্রতিষ্ঠান তার লক্ষ্যে সহজেই পৌঁছাতে পারে। এজন্য একজন দক্ষ ব্যবস্থাপকের সেবা নিতে আর্থিক ও অন্যান্য সুবিধা বেশি দিতে হয়। তাই ব্যবস্থাপনাকে একটা অর্থনৈতিক সম্পদ বলা হয়।"
        },
        {
          "label": "গ",
          "question": "",
          "explanation": "জনাব মওদুদ একজন উচ্চ স্তরের ব্যবস্থাপক। প্রতিষ্ঠানের উদ্যোগ গ্রহণ,লক্ষ্য ও কৌশল নির্ধারণ, পূর্ব আনুমান, অর্থসংস্থান, দীর্ঘমেয়াদী পরিকল্পনা প্রণয়ন ও নীতি নির্ধারণের জন্য সর্বোচ্চ স্তরে নির্বাহীদের নিয়ে গঠিত স্তরকে উচ্চ স্তরে ব্যবস্থাপনা বলে। এই স্তরকে প্রশাসনিক স্তরও বলা হয়ে থাকে। প্রতিষ্ঠানে চেয়ারম্যান, পরিচালনা পর্ষদ,প্রতিষ্ঠানের সচিব, ব্যবস্থাপনা পরিচালক, মহাব্যবস্থাপক,এই স্তরের অন্তর্গত। উচ্চস্তরে নির্বাহী বা ব্যবস্থাপকরা সাধারণত মানসিক ও বুদ্ধি ভিত্তিক কাজ বেশি মাত্রায় করে থাকেন। উদ্দীপকে আমরা দেখতে পাই জনাব মওদুদ তার প্রতিষ্ঠানের নীতি নির্ধারণ করেন। এবং বাইরের প্রতিষ্ঠানগুলোর সাথে সমন্বয় রক্ষা করেন। জনাব মওদুদ এর নীতি নির্ধারণের বিষয়টি দেখে আমরা বলতে পারি যে, জনাব মওদুদ একজন উচ্চ স্তরের ব্যবস্থাপক"
        },
        {
          "label": "ঘ",
          "question": "",
          "explanation": "বিভিন্ন ধরনের দক্ষতা সমন্বয়েই জনাব মোজাম্মেল এর কাজ সুষ্ঠুভাবে সম্পাদন করা সম্ভব। এই উক্তিটির সাথে আমি একমত। ব্যবস্থাপকীয় দক্ষতা বলতে প্রতিষ্ঠানের উপকরণ ও সম্পদের সঠিক ব্যবহার ও নিয়ন্ত্রণের মাধ্যমে প্রত্যাশিত ফলাফল অর্জনের সমর্থকে বোঝায়। তাই একজন আদর্শ ব্যবস্থাপকের বিভিন্ন ধরনের দক্ষতা থাকা প্রয়োজন। যেমন কারিগরি দক্ষতা, আন্ত ব্যক্তিক দক্ষতা, ধারণাগত দক্ষতা, সমস্যা অনুধাবণের দক্ষতা, সিদ্ধান্ত গ্রহণের দক্ষতা, সময় ব্যবস্থাপনা দক্ষতা, যোগাযোগ দক্ষতা, ইত্যাদি। এসব দক্ষতা না থাকলে একজন ব্যবস্থাপক সহজে প্রতিষ্ঠানের সকল উপকরণের সর্বোচ্চ ব্যবহার নিশ্চিত করতে পারে না। একজন আদর্শ ব্যবস্থাপকের বিভিন্ন দক্ষতার সমন্বয়ে থাকতে হয়। তা না হলে প্রতিষ্ঠানের কম সময়ে কম উপকরণ ব্যবহার করে প্রতিষ্ঠানের সকল সম্পদ ব্যবহার করা সম্ভব হয় না। যার ফলে প্রতিষ্ঠান এর লক্ষ অর্জন কঠিন হয়। তাই বলা যায় প্রতিষ্ঠানের সকল কাজ সুস্থভাবে সম্পাদনের জন্য জনাব মোজাম্মেলের ব্যবস্থাপকীয় সকল দক্ষতার সমন্বয় থাকা প্রয়োজন।"
        }
      ]
    },
    {
      "number": "2",
      "uddipok": "RS এন্টারপ্রাইজে অনির্দিষ্ট স্বল্পমেয়াদের ভিত্তিতে কিছু কর্মী নিয়োগ করা হয়।। এই কর্মীরা সবসময় শঙ্কিত ও অসন্তুষ্ট। প্রতিষ্ঠানের নতুন নির্বাহী জনাব একরাম যোগদানের পর এই প্রতিষ্ঠানের আর্থিক লোকসানের বিষয়টি লক্ষ করলেন। তদুপরি তিনি দেখলেন, এই কর্মীরা কাজেও মনোযোগ দিচ্ছে না। অপর দিকে, QAS লি.-এর সব বিভাগের শ্রমিক কর্মীরা বাড়তি সময় কাজ করে যথাযথ পারিশ্রমিক পান। তদুপরি, তারা দীর্ঘ মেয়াদের জন্য নিযুক্ত হন। এই প্রতিষ্ঠানে শ্রম অসন্তোষ নেই এবং প্রতিষ্ঠানটি ক্রমশ লাভজনক হয়ে উঠেছে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের কর্মীদের চাকরির স্থায়িত্ব কম হওয়া বা প্রতিষ্ঠান ছেড়ে অন্য স্থানের প্রতিষ্ঠানে চলে যাওয়াকে শ্রম ঘূর্ণায়মানতা বলে।"
        },
        {
          "label": "খ",
          "question": "",
          "explanation": "সফল নেতৃত্বের লক্ষ্যে একজন নেতার মধ্যে যোগাযোগ দক্ষতা থাকা প্রয়োজন।   যিনি প্রাতিষ্ঠানিক লক্ষ্য অর্জনের উদ্দেশ্য কর্মীদের প্রভাবিত করে তাদের সর্বোচ্চ সামর্থ্যকে কাজে লাগানোর চেষ্টা করেন তিনিই নেতা।সফল নেতৃত্বের লক্ষ্যে নেতাকে প্রতিষ্ঠানের অভ্যন্তরীণ ও বাহ্যিক বিভিন্ন পক্ষের সাথে নিয়মিত যোগাযোগ রক্ষা করতে হয়। একজন নেতাকে বিভিন্ন ব্যক্তি ও বিভাগের প্রয়োজনীয় তথ্য সংগ্রহ ও কাজের মধ্যে সমন্বয় সাধন করতে হয়। তার এসব কাজ সুষ্ঠুভাবে করার জন্য একজন নেতার মধ্যে যোগাযোগ দক্ষতা থাকা ভীষণভাবে প্রয়োজন।"
        },
        {
          "label": "গ",
          "question": "",
          "explanation": "অনির্দিষ্ট স্বল্প মেয়াদের কর্মী নিয়োগের ফলে RS এন্টারপ্রাইজ ব্যবস্থাপনা চাকরির স্থায়িত্বের নীতির লঙ্ঘন করেছে। চাকরির স্থায়িত্বের নীতির মূল কথা হলো কর্মীদের চাকরির স্থায়িত্ব নিশ্চিত করা। প্রত্যেক কর্মীর কার্যকালের স্থায়িত্বের প্রতি গুরুত্ব সহকারে ব্যবস্থাপনা তথা কর্তৃপক্ষের দৃষ্টি দেওয়া উচিত। কর্মীদের চাকরির নিরাপত্তা থাকলে তারা স্বতঃস্ফূর্তভাবে কাজে মনোনিবেশ করে। প্রাতিষ্ঠানিক লক্ষ্য অর্জনে তারা কাজগুলো সর্বোচ্চ নিষ্ঠা ও আন্তরিকতার সাথে সম্পাদন করে। এর দ্বারা প্রতিষ্ঠান এর উন্নয়নে তাদের সৃজনশীল চিন্তা ও চেতনার বিকাশ হয়। যার ফলে শ্রম ঘূর্ণায়মানতা কমে আসে। উদ্দীপকে দেখা যায় ড়শ এন্টারপ্রাইজ স্বল্প মেয়াদের ভিত্তিতে কিছু কর্মী নিয়োগ করে। এতে কর্মীরা শঙ্কিত ও অসন্তুষ্ট। এ থেকে আমরা বুঝতে পারি যে তারা চাকরির স্থায়িত্বের নীতির লংঘন করেছেন।"
        },
        {
          "label": "ঘ",
          "question": "",
          "explanation": "ব্যবস্থাপনা নীতিগুলো যথাযথ অনুসরণের মাধ্যমে QAS লিঃ লাভজনক হয়ে উঠেছে।   কর্মীদের যোগ্যতা, দক্ষতা, অভিজ্ঞতা, পারিপার্শ্বিক অবস্থা প্রভৃতি বিবেচনা করে সন্তোষজনক পারিশ্রমিক প্রদানকে পারিশ্রমিকের নীতি বলে। অন্যদিকে কর্মীদের চাকরির স্থায়িত্ব নিশ্চিত করা হলে তাকে কর্মীদের চাকরির স্থায়িত্বের নীতি বলে। এই নীতির ফলে কর্মীরা স্বতঃস্ফূর্তভাবে কাজে মনোনিবেশ করে।   উদ্দীপকে আমরা দেখতে পাই QAS লিঃ এর সব বিভাগের শ্রমিক কর্মীরা বাড়তি সময় কাজ করে যথাযথ পারিশ্রমিক পান। তারপর তারা দীর্ঘমেয়াদের জন্য নিযুক্ত হন এবং প্রতিষ্ঠানটি ক্রমশ লাভজনক হয়ে উঠছে।   উদ্দীপকের প্রতিষ্ঠানটি চাকরির স্থায়িত্ব নীতি ও পারিশ্রমিকের নীতি যথাযথভাবে অনুসরণ করেছে। যার ফলে কর্মীরা তাদের দক্ষতা অনুযায়ী সর্বোচ্চ নিষ্ঠা ও আন্তরিকতার সাথে প্রতিষ্ঠানের সকল কাজ সম্পন্ন করে। যার কারণে প্রতিষ্ঠানটি বর্তমানে সাফল্য অর্জন করেছে তাই আমি বলতে পারি ব্যবস্থাপনার নীতিগুলোর যথাযথ অনুসরণের মাধ্যমে QAS লিঃ লাভজনক হয়ে উঠেছে।"
        }
      ]
    },
    {
      "number": "3",
      "uddipok": "জনাব সাগর একটি পোশাক শিল্পের মালিক। এ বছর তিনি চার লক্ষ মিটার কাপড় সরবরাহের একটি ফরমায়েশ পান। তাঁর কারখানাটির বার্ষিক কার্যদিবস ২৫০ দিন এবং দৈনিক আট ঘণ্টা উৎপাদনে থাকে। তিনি উৎপাদন ব্যবস্থাপককে সেই অনুযায়ী উৎপাদনের নির্দেশ দেন। কিন্তু বছর শেষে দেখা গেল যে মাত্র তিন লক্ষ মিটার কাপড় উৎপাদিত হয়েছে। জনাব সাগর লক্ষ্যমাত্রার চেয়ে কম উৎপাদনের প্রকৃত কারণ উদ্ঘাটন করলেন এবং নতুন প্রযুক্তি প্রবর্তনপূর্বক কর্মীদের প্রয়োজনীয় প্রশিক্ষণের ব্যবস্থা গ্রহণ করলেন?",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "মিশন হলো স্বল্পমেয়াদি ও অর্জনযোগ্য লক্ষ্য যা প্রতিষ্ঠানের কোন সুনির্দিষ্ট বা মৌলিক কাজকে চিহ্নিত করে।"
        },
        {
          "label": "খ",
          "question": "",
          "explanation": "পরিকল্পনা ভবিষ্যতের করণীয় ঠিক করে দেয় বলে পরিকল্পনা কে ভবিষ্যতের আয়না বলা হয়। প্রতিষ্ঠান উদ্দেশ্য অর্জনে জন্য ভবিষ্যতে কোন কাজ কে, কিভাবে, কখন করবে প্রভৃতি আগে থেকেই নির্ধারণ করাকে পরিকল্পনা বলা হয়।এটি ব্যবস্থাপনার প্রথম ও মূল কাজ। এটি ভবিষ্যতের জন্য প্রণয়ন করা হয়। পরিকল্পনার মাধ্যমে ভবিষ্যতে যে কোন কাজ সম্পর্কে সম্পুর্ন ধারণা পাওয়া যায়। এসব কারণে পরিকল্পনাকে বলা হয় ভবিষ্যতের আয়না।"
        },
        {
          "label": "গ",
          "question": "",
          "explanation": "এক বছরের লক্ষ্যমাত্রা =৪০০,০০০ কার্যদিবস =২৫০দিন দৈনিক লক্ষ্যমাত্রা=৪০০,০০০/২৫০ =১৬০০ দৈনিক কর্মঘণ্টা ৮ ঘন্টা ঘন্টা প্রতি উৎপাদন = ১৬০০/৮ =৪০০"
        },
        {
          "label": "ঘ",
          "question": "",
          "explanation": "উৎপাদনের লক্ষ্যমাত্রা পূরণের জন্য জনাব সাগর কর্তৃক গৃহীত কার্যক্রমের যৌক্তিকতা রয়েছে। পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতে-কলমে শিক্ষাদানের পদ্ধতিকে প্রশিক্ষণ বলে। প্রশিক্ষণের মাধ্যমে কর্মীরা প্রতিষ্ঠানের নীতি, আদর্শ, উদ্দেশ্য এবং কাজ সম্পাদনের বিভিন্ন কৌশল সম্পর্কে ধারণা অর্জন করতে পারে। এছাড়াও নতুন নতুন আধুনিক প্রযুক্তি, কলা কৌশল, যন্ত্রপাতি সম্পর্কে কর্মীদের পূর্ণাঙ্গ ধারণা দেওয়া সম্ভব হয় প্রশিক্ষণের মাধ্যমে। তাই কর্মীদের দক্ষ জনশক্তি রুপে গড়ে তোলা যায় উদ্দীপক জনাব সাগরের উৎপাদন ক্ষমতা চার লক্ষ মিটার কাপড় হলেও। বছর শেষে দেখা যায় মাত্র তিন লক্ষ মিটার কাপড় উৎপাদিত হয়েছে। তাই জনাব সাগর এর প্রকৃত কারণ উদঘাটন করে। নতুন প্রযুক্তির প্রবর্তন পূর্ব কর্মীদের প্রয়োজনীয় প্রশিক্ষণের ব্যবস্থা গ্রহণ করেন। প্রশিক্ষণের মাধ্যমে কর্মীরা নতুন প্রযুক্তির আধুনিক যন্ত্রপাতি সম্পর্কে জানতে পারবে। যার ফলে কর্মীদের কর্মদক্ষতা ও যোগ্যতা বৃদ্ধি পাবে। এতে প্রতিষ্ঠান উৎপাদনশীলতাও বৃদ্ধি পাবে। তাই আমরা বলতে পারি উৎপাদনের লক্ষ্যমাত্রা পূরণের জন্য জনাব সাগর কর্তৃক গৃহীত কার্যক্রম অত্যন্ত যৌক্তিক।"
        }
      ]
    },
    {
      "number": "4",
      "uddipok": "চট্টগ্রামের রাবতা সিস্টার্স লি. ঢাকার পল্লবীতে নতুন একটি বুটিক খোলার সিদ্ধান্ত গ্রহণ করেছে। এজন্য মূলধনের উৎস নির্ধারণ ও সুযোগ-সুবিধা যাচাই-বাছাই সম্পন্ন করেছে। কিন্তু নির্বাচনের ক্ষেত্রে তারা পল্লবী ছাড়া অন্য কোনো এলাকাকে বিবেচনায় নেয়নি। ফলে তীব্ৰ প্ৰতিযোগিতামূলক নতুন বাজারে তাদের টিকে থাকা মুশকিল হচ্ছে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "কোন বিশেষ লক্ষ্য অর্জনের জন্য বড় আকারে যে পরিকল্পনা গ্রহণ করা হয় তাকে প্রধান কর্মসূচি বলে।"
        },
        {
          "label": "খ",
          "question": "",
          "explanation": "পরিকল্পনা অনুযায়ী ব্যবস্থাপনার অন্যান্য কাজগুলো করতে হয় বলে পরিকল্পনাকে ব্যবস্থাপনার অন্যান্য কাজের ভিত্তি বলা হয়। ভবিষ্যতের কার্যক্রমের অগ্রিম কর্মসূচি নির্ধারণ করা কে পরিকল্পনা প্রণয়ন বলে। একটি পরিকল্পনা বাস্তবায়নের জন্য সাধারণত ধারাবাহিকভাবে সংগঠিতকরন, কর্মী সংস্থান,নির্দেশনা, প্রেষণআ ও নিয়ন্ত্রণ প্রয়োজন। ব্যবস্থাপনার কার্যাবলী পরিকল্পনার মাধ্যমে শুরু হয়ে পর্যায়ক্রমে চলতে চলতে নিয়ন্ত্রণের মাধ্যমে শেষ হয়। পরিকল্পনা ছাড়া ব্যবস্থাপনার অন্যান্য কাজগুলো সুষ্ঠুভাবে সম্পন্ন করা সম্ভব নয়। তাই পরিকল্পনাকে ব্যবস্থাপনার অন্যান্য কাজের ভিত্তি বলা হয়।"
        },
        {
          "label": "গ",
          "question": "",
          "explanation": "রাবতা সিস্টার্স লি এর নতুন বুটিক স্থাপনের সিদ্ধান্তটি ব্যবস্থাপনা পরিকল্পনা কাজকে নির্দেশ করছে। ভবিষ্যতের কার্যক্রমের অগ্রিম কর্মসূচি নির্ধারণ করা কে পরিকল্পনা প্রণয়ন বলে।এটি ব্যবস্থাপনার প্রথম ও মূল কাজ। এটি ভবিষ্যতের জন্য প্রণয়ন করা হয়। পরিকল্পনার মাধ্যমে ভবিষ্যতে যে কোন কাজ সম্পর্কে সম্পন্ন ধারণা পাওয়া যায়।ব্যবস্থাপনার কার্যাবলী পরিকল্পনার মাধ্যমে শুরু হয়ে পর্যায়ক্রমে চলতে চলতে নিয়ন্ত্রণের মাধ্যমে শেষ হয়।পরিকল্পনা ছাড়া ব্যবস্থাপনার অন্যান্য কাজগুলো সুষ্ঠুভাবে সম্পন্ন করা সম্ভব নয়। উদ্দীপকে চট্টগ্রামের রাবতা সিস্টার্স লি ঢাকার পল্লবীতে একটি নতুন বুটিকখোলার সিদ্ধান্ত গ্রহণ করেছে। তাই তারা মূলধনের উৎস নির্ধারণ ও সুযোগ সুবিধা যাচাই-বাছাই সম্পন্ন করছেন। এর মাধ্যমে আমরা বুঝতে পারি যে তাদের ঢাকায় তারা নতুন বুটিক খোলার পরিকল্পনা করছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত পরিকল্পনার বিকল্প উদ্ভাবন ধাপটি বিবেচনা না করায় রাবতা সিস্টার্স লি অস্তিত্ব হুমকির সম্মুখীন হয়েছে।   পরিকল্পনা প্রণয়নের আগে সুনির্দিষ্ট লক্ষ্য অর্জনের জন্য সম্ভাব্য বিভিন্ন উপায় প্রস্তুত ও নির্ধারণ করার কাজকে বিকল্প উদ্ভাবন বলে। যত বেশি বিকল্প পদ্ধতি উদ্ভাবন বা সনাক্ত করা যাবে পরিকল্পনার নিখুঁত ও নির্ভুলভাবে প্রণয়ন করাও তত সহজ হবে। পরিকল্পনা প্রণেতাকে বিকল্প কার্যপদ্ধতি সমূহ যথাযথভাবে মূল্যায়ন করতে হয়। এক্ষেত্রে চিন্তা ভাবনা, বিশ্লেষণ করে বিকল্প পদ্ধতির কাজগুলোর কার্যকারিতা, সুবিধা, অসুবিধা ইত্যাদিও মূল্যায়ন করতে হয়।   উদ্দীপকে আমরা দেখতে পাই রাবতা সিস্টার্স লিঃ ঢাকার পল্লবী ছাড়া অন্য কোন এলাকায় তাদের বুটিক খোলার জন্য বিবেচনায় নেইনি। ফলে তীব্র প্রতিযোগিতামূলক বাজারে তাদের টিকে থাকা মুশকিল হচ্ছে।   এখানে তারা যদি অন্য কোন এলাকা এলাকায় বুটিক খোলার জন্য বিবেচনায় রাখত। তবে তারা সুষ্ঠুভাবে তাদের পরিচালনা কার্যক্রম চালিয়ে নিয়ে যেতে পারতো। তাই বলা যায় যে রাবতা সিস্টার্স লিঃ তাদের পরিকল্পনায় বিকল্প উপায় নির্ধারণ ধাপটি বিবেচনাই রাখেনি।"
        }
      ]
    },
    {
      "number": "5",
      "uddipok": "NHL একটি নির্বাহী কেন্দ্রিক সংগঠন। প্রতিষ্ঠানের নির্বাহী সাদমান সাহেব একা সব কাজ করতে গিয়ে ভারাক্রান্ত বোধ করছেন। তিনি নানা কাজে দক্ষ হলেও কর্মী ব্যবস্থাপনায় দক্ষ নন। এ জন্য নানারকম কাজ সম্পাদনে সবসময় দেরি হচ্ছে। এ অবস্থায় প্রতিষ্ঠানটির কাঠামো পরিবর্তন করে কয়েকজন বিশেষজ্ঞ কর্মকর্তা নিয়োগের সিদ্ধান্ত নেওয়া হয়েছে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হেনরি ফেয়ল।"
        },
        {
          "label": "খ",
          "question": "",
          "explanation": "প্রাতিষ্ঠানিক নিয়মের বাইরে ব্যক্তিগত বা সামাজিক সম্পর্কের ভিত্তিতে গড়ে ওঠা সংগঠনকে অনানুষ্ঠানিক সংগঠন বলে। এই সংগঠনের কর্মীরা প্রতিষ্ঠানের নিয়ম কানুন,দায়-দায়িত্ব, কর্তৃত্ব জবাবদিহিতা অনুসরণ করেন না। তারা সরাসরি সর্বোচ্চ ঊর্ধ্বতনের সাথে পরামর্শ করে সমস্যা সমাধান করতে পারেন। প্রতিষ্ঠানের কোন বিরুপ পরিস্থিতিতে নিয়ম নীতি পদমর্যাদা এড়িয়ে কেউ কেউ এগিয়ে আসেন। যা পরিস্থিতি মোকাবেলায় গুরুত্বপূর্ণ ভূমিকা রাখে। এসব কারণ অনানুষ্ঠানিক সংগঠন প্রয়োজন।"
        },
        {
          "label": "গ",
          "question": "",
          "explanation": "উদ্দীপকে বর্ণিত NHL নামক প্রতিষ্ঠান সংগঠন কাঠামো হলো সরলরৈখিক সংগঠন।   সরলরৈখিক সংগঠন কাঠামোতে কর্তৃত্ব রেখা ব্যবস্থাপনার সর্বোচ্চ স্তর থেকে সরলরেখার মতো নিচের দিকে নেমে আসে। এক্ষেত্রে প্রতিষ্ঠানে নিয়োজিত সকল কর্মকর্তাদের দায়িত্ব ও কর্তৃত্ব সুস্পষ্ট করে দিতে হয়। এই ধরনের প্রতিষ্ঠানের শুধুমাত্র একজন নির্বাহী থাকে। এতে প্রতিষ্ঠান পরিচালনার কাজ সহজ ও ব্যয় কম হয়। সরলরৈখিক সংগঠন কাঠামো স্বল্প পুজির প্রতিষ্ঠানের জন্য অধিক কার্যকর।   উদ্দীপকে আমরা দেখতে পাই NHL কোম্পানিটি একটি নির্বাহী কেন্দ্রিক সংগঠন। এই প্রতিষ্ঠানে নির্বাহী সাদমান সাহেবকে সব কাজ একা করতে হয়। যেহেতু প্রতিষ্ঠানটিতে একজন নির্বাহী বিদ্যমান তাই আমরা বলতে পারি যে উদ্দীপকে NHL নামক প্রতিষ্ঠানটির সাংগঠনিক কাঠামো হলো সরলরৈখিক সংগঠন কাঠামো।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সংগঠনটি তার কাঠামো পরিবর্তন করে সরলরৈখিক ও পদস্থ কর্মী সংগঠনে রূপান্তর করতে চাই।   নির্বাহী ও বিশেষজ্ঞ কর্মী নিয়ে গঠিত সংগঠনকে সরলরৈখিক ও উপদেষ্টা সংগঠন বলে।এই ধরনের সংগঠন কাঠামোতে দুই ধরনের কর্মী থাকে একদল সরলরৈখিক নির্বাহী অন্য দল উপদেষ্টা কর্মী। পদস্থ কর্মীরা অন্য বিভাগের সাথে যোগাযোগ করে প্রয়োজনীয় সমন্বয় সাধন করতে পারেন। এই ধরনের সংগঠনে ক্ষমতা ও দায়িত্বের বন্টন এবং আদেশ- নির্দেশনার গতি রেখা সুনির্দিষ্ট হয়। এরূপ সংগঠনের উপদেষ্টা কর্মী সমস্যা সমাধানে নির্বাহীকে প্রয়োজনীয় পরামর্শ দিয়ে থাকেন।   উদ্দীপকে আমরা দেখতে পাই, সাদমান সাহেব একজন নির্বাহী হওয়ায় তার সব কাজ একা করতে হয়। তাই তিনি সংগঠন কাঠামোটির কাঠামো পরিবর্তন করে কয়েকজন বিশেষজ্ঞ কর্মী নিয়োগের সিদ্ধান্ত নেন।     সরলরৈখিক ও পদস্থকর্মী সংগঠন কাঠামোর মধ্যে একজন নির্বাহীকে সব কাজ সম্পাদন করতে হয় না। ফলে যার যার দায়িত্ব ও কর্তব্য সুনির্দিষ্ট থাকে। যার ফলে প্রতিষ্ঠানের শৃঙ্খলা বজায় থাকে। এবং একজন নির্বাহীর উপর সকল কাজে দায়িত্বভার এসে পড়ে না। তাই বলা যায় উদ্দীপকে বর্ণিত সংগঠন কাঠামো পরিবর্তনের সিদ্ধান্তটি অত্যন্ত যৌক্তিক।"
        }
      ]
    },
    {
      "number": "6",
      "uddipok": "নিপা এপারেলস পাঁচ বছরের জন্য ১০% বিক্রয় বৃদ্ধির লক্ষ্যমাত্রা হাতে নিয়েছে। এই লক্ষ্যকে সামনে রেখে উৎপাদন ও বিক্রয় বিভাগ প্রথম বছর নিপা এপারেলস ভালো ফল পেলেও করোনা মহামারির কারণে দ্বিতীয় বছরে কাঙ্ক্ষিত অগ্রগতি হয়নি। এই প্রেক্ষাপটে এপারেলসটি তাদের পরিকল্পনাকে ঢেলে সাজিয়েছে। বর্তমানে নিপা এপারেলসের বিক্রয় হার কাঙ্ক্ষিত লক্ষ্যমাত্রায় বৃদ্ধিপ্রাপ্ত হচ্ছে ে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার আঙ্গিনা।"
        },
        {
          "label": "খ",
          "question": "",
          "explanation": "উদ্দেশ্য হল চূড়ান্তফল অর্জনের জন্য পদক্ষেপ যাকে ঘিরে প্রতিষ্ঠানের সকল কাজ পরিচালিত হয়। অন্যদিকে পরিকল্পনা হলো ভবিষ্যতে কখন কে, কোন কাজ কিভাবে কখন করবে তার দিকনির্দেশনা বা বিস্তারিত বিবরণ। প্রতিষ্ঠানে উদ্দেশ্য নির্ধারণের পর আবার বিভিন্ন বিভাগ উপ বিভাগের উদ্দেশ্য নির্ধারণ করা হয়। এই উদ্দেশ্যকে সামনে রেখেই পরিকল্পনা প্রণয়ন করা হয়। অর্থাৎ সব পরিকল্পনার লক্ষ্য থাকে প্রাতিষ্ঠানিক উদ্দেশ্য অর্জন করা।"
        },
        {
          "label": "গ",
          "question": "",
          "explanation": "উদ্দীপকে উল্লিখিত পরিকল্পনাটির মেয়াদের ভিত্তিতে মধ্যমেয়াদী পরিকল্পনা। যে পরিকল্পনার সময় সাধারণত এক বছরের বেশি এবং সর্বোচ্চ পাঁচ বছর পর্যন্ত হয়ে থাকে তাকে মধ্যমেয়াদী পরিকল্পনা বলে। এই ধরনের পরিকল্পনায় প্রতিষ্ঠানের মূল চালিকাশক্তি হিসেবে কাজ করে। উদ্দীপকে আমরা দেখতে পাই নিপা অ্যাপারেলস পাঁচ বছরের জন্য ১০% বিক্রয়বৃদ্ধির লক্ষ্যমাত্রা হাতে নিয়েছে। যেহেতু নিপা অ্যাপারেলস পাঁচ বছরের জন্য তাদের পরিকল্পনা প্রণয়ন করেছে তাই আমরা বলতে পারি যে, নিপা অ্যাপারেলস এর পরিকল্পনাটি হলো মধ্যমেয়াদী পরিকল্পনা।"
        },
        {
          "label": "ঘ",
          "question": "",
          "explanation": "উত্তম পরিকল্পনা নমনীয়তা বৈশিষ্ট্যই নিপা অ্যাপারেলসের বর্তমানে কাঙ্খিত বিক্রয় বৃদ্ধিতে ভূমিকা রাখছে।   পরিকল্পনা হলো ভবিষ্যতের কাজের অগ্রিম নকশা। প্রতিযোগিতায় টিকে থাকার জন্য উত্তম পরিকল্পনার কোন বিকল্প নেই। একটি উত্তম পরিকল্পনায় কিছু বৈশিষ্ট্য থাকা প্রয়োজন। যার মধ্যে নির্দিষ্ট লক্ষ্য ও উদ্দেশ্য, নিরবিচ্ছিন্নতা, ভবিষ্যৎ দিক নির্দেশনা, সহজবদ্ধতা, নমনীয়তা, বিশেষভাবে উল্লেখযোগ্য। পরিবর্তিত পরিস্থিতিতে প্রয়োজনীয় সংশোধন ও পরিবর্তন আনার সুযোগ রাখা কে নমনীয়তা বলে। যেকোনো পরিস্থিতির কারণে পরিকল্পনা পরিবর্তন আনার প্রয়োজন হতে পারে তাই এটি এমনভাবে প্রণয়ন করা উচিত যাতে প্রয়োজনীয় পরিস্থিতির সাথে সামঞ্জস্য বিধান করা যায়।   উদ্দীপকে নিপা অ্যাপারেলস পাঁচ বছরের জন্য ১০% বিক্রয় বৃদ্ধির লক্ষ্যমাত্রা গ্রহণ করে। কিন্তু দ্বিতীয় বছরে করোনা মহামারীর কারণে কাঙ্খিত অগ্রগতি হয়নি। এই প্রেক্ষাপটে তাদের পরিকল্পনাটিকে পরিবর্তন করেছে। তাই বর্তমানে নিপা অ্যাপারেলস এর বিক্রয় হার কাঙ্ক্ষিত লক্ষ্যমাত্রায় বৃদ্ধি প্রাপ্ত হচ্ছে।  পরিকল্পনার নমনীয়তার বৈশিষ্ট্যের ফলে পরিবর্তিত পরিস্থিতির সাথে খাপ খাওয়ানোর জন্য পরিকল্পনার মধ্যে পরিবর্তন আনা হয়।উদ্দীপকে পরিবর্তিত পরিস্থিতির খাওয়ানোর জন্যে প্রয়োজনীয় ব্যবস্থা গ্রহণ এর ফলে তারা তাদের বিক্রয় বৃদ্ধিতে সক্ষম হয়েছে। তাই বলা যায় উদ্দীপকের উত্তম পরিকল্পনা নমনীয়তা বৈশিষ্ট্যর ফলে। নিপা অ্যাপারেলস কাঙ্ক্ষিত মাত্রায় বিক্রয় বৃদ্ধি হয়েছে।  ।"
        }
      ]
    },
    {
      "number": "7",
      "uddipok": "মি. আলম শিল্পপ্রতিষ্ঠানে P, Q, R তিন ধরনের পণ্য প্রস্তুত হয়। P পণ্যের চাহিদা বেশি হওয়ায় উৎপাদন ও বিক্রয় বিভাগ একটি পণ্য নিয়েই বেশি ব্যস্ত থাকে। P পণ্যের উপর নির্ভরশীলতা কমানো এবং Q ও R পণ্যের বিক্রয় প্রসারের লক্ষ্যে P Q R পণ্যের জন্য একজন করে ব্যবস্থাপক নিয়োগ দেন। উৎপাদন ও বিক্রয় বিভাগসহ পূর্বতন বিভাগগুলো পণ্য ব্যবস্থাপকের ফরমায়েশ ও প্রত্যাশা অনুযায়ী কার্য সম্পাদনের নির্দেশ দেন ।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "সম পর্যায়ের বিভিন্ন ধরনের কাজ শেখানোর জন্য কর্মীদের এক দায়িত্ব থেকে অন্য দায়িত্ব স্থানান্তরের মাধ্যমে প্রশিক্ষণ দেওয়াকে পদ আবর্তন পদ্ধতি বলে।"
        },
        {
          "label": "খ",
          "question": "",
          "explanation": "একই সময়ে একই ধরনের নির্দেশনা মাধ্যমে কর্মীদের কাজ করতে বলা হলে সেটিকে নির্দেশনা ঐক্য বলা হয়। প্রতিষ্ঠানের সকল শ্রেণীর বিভাগ এবং উপবিভাগ এর কর্মীদেরকে একই রকম দিক নির্দেশনা দিতে হয়। এতে প্রতিষ্ঠানের মধ্যে শৃঙ্খলা বজায় থাকে। প্রতিষ্ঠানের সবাই একই উদ্দেশ্যে কাজ করেন। আর প্রতিষ্ঠানের সকলের কাজের ধরন ও পদ্ধতি একই হলে দ্রুততা ও দক্ষতার সাথে কাজ সম্পাদন হয়। তাই ব্যবস্থাপনায় নির্দেশনার ঐক্য অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে মিস্টার আলমের প্রথম পর্যায়ে সরলরৈখিক সংগঠন কাঠামো বিদ্যমান ছিল। সরলরৈখিক সংগঠন কাঠামোতে কর্তৃত্ব রেখা ব্যবস্থাপনার সর্বোচ্চ স্তর থেকে সরলরেখার মতো নিচের দিকে নেমে আসে। এক্ষেত্রে প্রতিষ্ঠানে নিয়োজিত সকল কর্মকর্তাদের দায়িত্ব ও কর্তৃত্ব সুস্পষ্ট করে দিতে হয়। এতে প্রতিষ্ঠান পরিচালনার কাজ সহজ ও ব্যয় কম হয়। এটি পৃথিবীর সবচেয়ে প্রাচীনতম সংগঠন কাঠামো। এই ধরনের সংগঠন কাঠামোতে শৃঙ্খলার উপর বেশি গুরুত্ব দেওয়া হয়। একে সামরিক সংগঠন ও বলা হয়ে থাকে। উদ্দীপকে মিস্টার আলম এর শিল্প প্রতিষ্ঠানে P,Q,R তিন ধরনের পণ্য প্রস্তুত হয়। P পণ্যের চাহিদা বেশি হওয়ায় উৎপাদন ও বিক্রয় বিভাগ একটি পণ্য নিয়ে ব্যস্ত থাকে। যা সরলরেখা সংগঠন কাঠামোর সাথে বেশি সামঞ্জস্যপূর্ণ। তাই বলা যায় যে মিস্টার আলমের প্রতিষ্ঠানে প্রথম পর্যায়ে সরলরৈখিক সংগঠন কাঠামো বিদ্যমান ছিল।"
        },
        {
          "label": "ঘ",
          "question": "",
          "explanation": "উদ্দীপকে পরবর্তীতে সংগঠন কাঠামোটি হলো ম্যাট্রিক্স সংগঠন কাঠামো। কার্যভিত্তিক ও প্রকল্প ভিত্তিক সংগঠনের সমন্বয়ে যে নতুন সংগঠন কাঠামো গড়ে তোলা হয় তাকে ম্যাট্রিক্স সংগঠন বলে। এই ধরনের সংগঠনে কার্যাবস্থাপক ও পণ্য ব্যবস্থাপক এর কাজের মধ্যে নিয়মিতভাবে সমন্বয় করার প্রয়োজন হয়। উদ্দীপকে মিস্টার আলমের শিল্প প্রতিষ্ঠানে P,Q,R তিন ধরনের পণ্য প্রস্তুত হয়। আর P পন্যের চাহিদা বেশি হওয়ায় উৎপাদন ও বিক্রয় বিভাগ একটি পণ্য নিয়ে ব্যস্ত থাকে। তাই P পণ্যের নির্ভরশীলতা কমানো এবং Q,R পন্যের বিক্রয় প্রসারের লক্ষ্যে P,Q,R পণ্যের জন্য একজন করে ব্যবস্থাপক নিয়োগ দেয়। উৎপাদন ও বিক্রয় বিভাগ সহ পূর্বতন বিভাগ গুলো পন্য ব্যবস্থাপকের ফরমায়েশ ও প্রত্যাশা অনুযায়ী কার্যসম্পাদন এর নির্দেশ দেন। ম্যাট্রিক্স সংগঠনের সাধারণত দুই ধরনের ব্যবস্থাপক কার্যকর থাকে। কার্যিক ব্যবস্থাপক ও প্রকল্প ব্যবস্থাপক বা পণ্য ব্যবস্থাপক। প্রকল্প ব্যবস্থাপক পণ্যের উৎপাদন ও বিক্রয় সংক্রান্ত বিষয়ে দেখাশোনা করেন। অন্যদিকে কার্যিক ব্যবস্থাপক প্রতিষ্ঠানের সকল কাজ সঠিকভাবে সম্পাদিত হচ্ছে কিনা তা যাচাই-বাছাই করেন। উদ্দীপকের প্রতিষ্ঠানটিতে আমরা দুই ধরনের ব্যবস্থাপক দেখতে পাই। দুই ধরনের ব্যবস্থাপকের সমন্বয়ে প্রকল্পের কাজগুলো সঠিকভাবে সম্পন্ন করার সম্ভব হবে। তাই আমরা বলতে পারি উদ্দীপকে মিস্টার আলমের সংগঠন কাঠামোর পরিবর্তন করে ম্যাট্রিক্স সংগঠন কাঠামো গঠন অত্যন্ত যৌক্তিক।"
        }
      ]
    },
    {
      "number": "8",
      "uddipok": "জনাব রাকিব অনলাইন পত্রিকার জব সাইটের বিজ্ঞপ্তিতে সাড়া দিয়ে সুমাইয় কসমেটিকস্ লি.-এ বিক্রয় নির্বাহী পদে নিয়োগ লাভ করেছেন। নিয়োগের পর ঐ প্রতিষ্ঠানের একজন জ্যেষ্ঠ নির্বাহী জনাব সুমনের অধীনে তাকে হাতে কলমে কাজ শেখানো হয়। অপরদিকে, জনাব ইরফান হোসাইন আদিল সুজ লি.-এর উৎপাদন বিভাগে বারো বছর সততা ও নিষ্ঠার সাথে দায়িত্ব পালন করেছেন। সম্প্রতি তিনি অবসর নিয়েছেন। ঊর্ধ্বতন কর্তৃপক্ষের সুপারিশে তাকে এই প্রতিষ্ঠানে নতুন ইউনিটে পুনরায় নির্বাহী হিসেবে নিয়োগ দেওয়া হয়েছে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "কর্মী নির্বাচন হলো এমন একটি প্রক্রিয়া যার মাধ্যমে চাকরিপ্রার্থীদের মধ্য থেকে নির্দিষ্ট পদের জন্য কাঙ্খিত ব্যক্তিকে বাছাই করা হয়।"
        },
        {
          "label": "খ",
          "question": "",
          "explanation": ")মেট্রোরেল প্রকল্প এর পরিকল্পনাটি হলো একার্থক পরিকল্পনা। যে পরিকল্পনা কোন সমস্যা বা পরিস্থিতি মোকাবেলার জন্য একবার ব্যবহারের লক্ষ্যে পরিণত হয় তাকে একাত্মক পরিকল্পনা বলা। একটি মাত্র উদ্দেশ্য বাস্তবায়নের জন্য এটি প্রণয়ন করা হয়।একাত্মক পরিকল্পনা ব্যয়বহুল। এরূপ পরিকল্পনা অনুযায়ী কাজ শেষ করার পর উক্ত পরিকল্পনার কোন কার্যকারিতা থাকে না।"
        },
        {
          "label": "গ",
          "question": "",
          "explanation": "জনাব রাকিব এর প্রদত্ত প্রশিক্ষণ টি হল শিক্ষানবিশ প্রশিক্ষণ পদ্ধতি।   প্রতিষ্ঠানে নতুন কর্মীকে একটি নির্দিষ্ট সময় পর্যন্ত কারো তত্ত্বাবধানে রেখে হাতে কলমে কাজ শেখানোকে শিক্ষানবিশ পদ্ধতি বলে। এভাবে প্রশিক্ষণের ফলে কর্মীদের দক্ষতা সহজেই বৃদ্ধি পায়। তত্ত্বাবধান অনেক সহজ হয়। কর্মীরা প্রতিটা কাজ হাতে-কলমে শিখার ফলে তাদের মনোবলেরও উন্নয়ন হয়। তারা প্রতিষ্ঠানের দক্ষ জনশক্তি রুপে পরিণত হয়। প্রতিষ্ঠানের সম্পদের সর্বোচ্চ ব্যবহার সুনিশ্চিত হয়। অপচয় কম হয় এবং ব্যয় হ্রাস হয়।  উদ্দীপকে জনাব রাকিব সুমাইয়া কসমেটিকস লি. এর বিক্রয় নির্বাহী পদের নিয়োগ লাভ করলে নিয়োগের পর ওই প্রতিষ্ঠানের একজন জ্যেষ্ঠ নির্বাহী জনাব সুমনের অধীনে তাকে হাতে কলমে কাজ শেখানো হয়। এই হাতে কলমে কাজ শেখানোর দ্বারা আমরা বুঝতে পারি যে জনাব রাকিবের প্রশিক্ষণ পদ্ধতিটি হল শিক্ষানবিশ প্রশিক্ষণ পদ্ধতি।  ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত আদিল সুজ লি. অভ্যন্তরীণ উৎস থেকে কর্মী সংগ্রহ করেছে।   অভ্যন্তরীণ উৎস থেকে কর্মী সংগ্রহ করা হলে নির্দিষ্ট পদের জন্য উপযুক্ত যোগ্যতা, দক্ষতা ও অভিজ্ঞতা সম্পন্ন কর্মী সংগ্রহ করা সম্ভব হয়। সাধারণত প্রতিষ্ঠানে কর্মরত কর্মীদের সম্পর্কে ব্যবস্থাপনা ভালো ধারণা থাকে তাই তাদের মধ্য থেকে উপযুক্ত কর্মী বাছাই করা সহজ হয়। তাছাড়াও অভ্যন্তরীণ উৎস ব্যবহারের ফলে কর্মীদের মধ্যে নৈতিকতা ও কর্তব্য পরায়ণতা বাড়ে।   উদ্দীপকে আমরা দেখতে পাই জনাব ইরফান হোসেন সততা ও নিষ্ঠার সাথে দায়িত্ব পালন করার ফলে। ঊর্ধ্বতন কর্তৃপক্ষের সুপারিশে তাকে ওই প্রতিষ্ঠানের নতুন ইউনিটে পুনরায় নির্বাহী হিসেবে নিয়োগ দেওয়া হয়েছে।   অভ্যন্তরীণ উৎসব ব্যবহারের ফলে প্রতিষ্ঠানটি অধিক যোগ্য কর্মী সংস্থানের সক্ষম হবে। ফলের প্রতিষ্ঠানটির উৎপাদনশীলতা ও গতিশীলতা বৃদ্ধি হবে। তাই প্রতিষ্ঠানটি অভ্যন্তরীণ উৎস থেকে কর্মী সংগ্রহ অত্যন্ত যৌক্তিক।"
        }
      ]
    },
    {
      "number": "9",
      "uddipok": "RNL বলপেন লি.-এর ব্যবস্থাপক জনাব রাফসান তার প্রতিষ্ঠানের কর্মীদের সামর্থ্যের ওপর আস্থা রাখেন না এবং সিদ্ধান্ত গ্রহণে তিনি কর্মীদের পরামর্শ গ্রহণ করেন না। এতে দ্রুত প্রাতিষ্ঠানিক কাজ সম্পাদিত হলেও কর্মীরা সন্তুষ্ট নয়। অপরদিকে, BSB কোম্পানির কর্ণধার বিচিত্রা সেন কর্মীদের কাজে কোন পরামর্শ দেন না, কর্মীরাই সিদ্ধান্ত গ্রহণ করে থাকেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "পরিকল্পনার সংখ্যাত্বক প্রকাশকে বাজেট বলা হয়।"
        },
        {
          "label": "খ",
          "question": "",
          "explanation": "কর্মীরা স্বেচ্ছায় কাজ করতে আগ্রহী না হলে নেতিবাচক নেতৃত্ব কার্যকর হয়। নেতা যখন কর্মীদের ভয়-ভীতি দেখিয়ে বা জোর করে কাজ আদায় করেন তখন তাকে নেতিবাচক নেতৃত্ব বলা হয়। কর্মীরা কাজের প্রতি মনোযোগের না হলে এই নেতৃত্ব প্রয়োগ করা যায়। এতে কর্মীরা শাস্তি পাওয়ার ভয়ে কাজে মনোনিবেশ করেন। এছাড়া প্রতিষ্ঠানের কোন বিশৃঙ্খলা পরিস্থিতি, দুর্ঘটনা ইত্যাদি পরিস্থিতি মোকাবেলাতেও এই ধরনের নেতৃত্ব প্রয়োগ করা। হয় তাই বলা যায় বিশেষ পরিস্থিতি মোকাবেলায় নেতিবাচক নেতৃত্ব কার্যকর ।"
        },
        {
          "label": "গ",
          "question": "",
          "explanation": "জনাব রাফসান ক্ষমতার বিচারে স্বৈরতান্ত্রিক নেতৃত্ব অনুসরণ করেছেন।   যে নেতৃত্বে নেতা ক্ষমতা নিজের কাছে কেন্দ্রীভূত করে এককভাবে সিদ্ধান্ত নেন তাকে স্বৈরাচারী নেতৃত্ব বলে। এই ধরনের নেতৃত্বে নেতা সিদ্ধান্ত গ্রহণের ক্ষেত্রে কারো কাছ থেকে পরামর্শ নেন না। নেতা তার কাজের জন্য কারো কাছে জবাবদিহি করতে বাধ্য থাকেন না। এক্ষেত্রে নেতা কর্মীদের ভয় ভীতি দেখানো ও শাস্তি দেওয়ার মাধ্যমে কাজ আদায়ের চেষ্টা করেন। নেতাকর্মীদের কাছ থেকে নিঃশর্ত আনুগত্য আশা করেন। বিশেষ পরিস্থিতি যেমন দুর্ঘটনা, বিশৃঙ্খলা মোকাবেলার জন্য স্বৈরতান্ত্রিক নেতৃত্ব উত্তম।কিন্তু দীর্ঘ মেয়াদে লক্ষ্য অর্জনের জন্য স্বৈরতান্ত্রিক নেতৃত্ব উপযোগী নয়।     উদ্দীপকে আমরা দেখতে পাই জনাব রাফসান তার কর্মীদের সামর্থ্যের উপর আস্থা রাখেন না। সিদ্ধান্ত গ্রহণে কর্মীদের কাছ থেকে পরামর্শ গ্রহণ করেন না। এই পরামর্শ না নেওয়ার বিষয়টি থেকে আমরা বলতে পারি যে জনাব রাফসান ক্ষমতার বিচারে স্বৈরতান্ত্রিক নেতৃত্ব অনুসরণ করেছেন।"
        },
        {
          "label": "ঘ",
          "question": "",
          "explanation": "উদ্দীপকে BSB কোম্পানির কর্ণধার বিচিত্রা সেন লাগামহীন নেতৃত্ব অনুসরণ করেন।   লাগামহীন নেতৃত্বে নেতা কর্মীদের উপর দায়িত্ব দিয়ে নিজে কর্ম বিমুখ থাকেন। তিনি কর্মীদের প্রতি সুনির্দিষ্টভাবে আদেশ নির্দেশ দেন না বা কাজে হস্তক্ষেপ করেন না। এক্ষেত্রে কর্মীরা নিজেদের ইচ্ছামত কাজ করে থাকেন। এরূপ নেতৃত্বে নেতা শুধু লক্ষ্য নির্ধারণ করে দিয়ে নিজে দায়িত্ব এড়িয়ে চলেন। উক্ত লক্ষ্য বাস্তবায়নে তার প্রত্যক্ষ কোন ভূমিকা থাকে না। নেতার অবহেলা ও কর্মবিমুখতার কারণে এরূপ নেতৃত্বাধীন প্রতিষ্ঠানে প্রায় সময়ই বিশৃঙ্খলা বিরাজ করে। নেতা শুধু তার অনুসারীদের নেওয়া সিদ্ধান্তের অনুমতি দেন। নেতা কর্মীদের কাছ থেকে কোন জবাবদিহি আদায় করেন না।   উদ্দীপকে আমরা দেখতে পাই BSB কোম্পানির কর্ণধার বিচিত্রা সেন কর্মীদের কাজে কোন পরামর্শ দেন না। কর্মীরাই সিদ্ধান্ত গ্রহণ করে থাকেন।   লাগামহীন নেতৃত্বের ফলে কোম্পানির মধ্যে বিশৃঙ্খলা বিরাজ করে। কোন ধরনের বিশেষ পরিস্থিতি মোকাবেলায় এ ধরনের নেতৃত্ব কোন ভূমিকা রাখে না। তাই বলা যায় সৃজনশীলতার বিকাশের জন্য লাগামহীন নেতৃত্ব কার্যকর হলেও দলীয় সংহতি রক্ষায় এটি তেমন কার্যকরী নয়।"
        }
      ]
    },
    {
      "number": "10",
      "uddipok": "জনাব শরীফ IPS কারখানায় সম্প্রতি জনাব শীমুল ও জনাব শামীম নামক দুজন শ্রমিক কাজে যোগ দিয়েছেন। জনাব রাসেল ঐ কারখানার একজন দক্ষ ব্যবস্থাপক । জনাব শরীফ তাদের দুইজনকে জনাব রাসেলের তত্ত্বাবধানে রেখে IPS তৈরির খুঁটিনাটি বিষয়ে জ্ঞান লাভ করতে বললেন। জনাব শীমুল ও জনাব শামীম দুই মাসের মধ্যে আইপিএস তৈরিতে দক্ষ হয়ে উঠে। বছরখানেক পর জনাব রাসেল চাকরি ছেড়ে দিলে জনাব শরীফ তার স্কুলে জনাব শীমুলকে নিয়োগ দিলেন কারণ কাজের মান ভালো। এতে জনাব শামীম মনক্ষুণ্ণ হলেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতে-কলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "",
          "explanation": "চাকরিপ্রার্থীদের মধ্য থেকে প্রয়োজনীয় সংখ্যক যোগ্য কর্মী বাছাইয়ের কাজকে কর্মী নির্বাচন বলে। কর্মী নির্বাচন প্রক্রিয়ায় বিভিন্ন ধাপে লিখিত মৌখিক ও বুদ্ধিমত্তা পরীক্ষার মাধ্যমে চাকরিপ্রার্থীদের যোগ্যতা যাচাই-বাছাই করা হয়। এরপর উপযুক্ত কর্মীকে বাছাই করা অবশিষ্ট চাকরিপ্রার্থীদের বাদ দেওয়া হয়। তাই কর্মী নির্বাচন একটি নেতিবাচক প্রক্রিয়া।"
        },
        {
          "label": "গ",
          "question": "",
          "explanation": "উদ্দীপকে প্রশিক্ষণের কোচিং পদ্ধতির কথা বলা হয়েছে।   একজন তত্ত্বাবধায়ক বা কোচের অধীনে নির্দিষ্ট কাজের পদ্ধতি ও কৌশল সম্পর্কে ব্যবহারিক জ্ঞান অর্জন করলে তাকে কোচিং পদ্ধতি বলে। এক্ষেত্রে কয়েকজন প্রশিক্ষণার্থীকে একই সময়ে নিবিড় পরিচর্যার মাধ্যমে প্রশিক্ষণের ব্যবস্থা করা হয়। প্রশিক্ষনার্থী নির্দেশিত উপায়ে কাজ করেন। কোন ভুল হলে প্রশিক্ষক তাকে সাথে সাথে শুধরে দেন। অনেক বর্তমানে অনেক প্রতিষ্ঠানে কর্মীদের মান উন্নয়নের জন্য এই পদ্ধতি ব্যবহার করা হয়ে থাকে।   উদ্দীপকে আমরা দেখতে পাই, আইপিএস তৈরির কারখানাটিতে দুইজন নতুন কর্মী নিয়োগ দেওয়া হলে জনাব শরীফ ওই দুইজন কর্মীকে জনাব রাসেলের তত্ত্বাবধানে রেখে আইপিএস তৈরির খুঁটিনাটি বিষয়ে জ্ঞান লাভ করতে দেন। পরবর্তীতে দুইজন কর্মী আইপিএস তৈরিতে দক্ষ হয়ে ওঠে। এই থেকে আমরা বুঝতে পারি যে এখানে প্রশিক্ষণের পদ্ধতিটি হল কোচিং পদ্ধতি।"
        },
        {
          "label": "ঘ",
          "question": "",
          "explanation": "উদ্দীপকে পদোন্নতি যে ভিত্তিতে ব্যবহার করা হয়েছে তা হলো যোগ্যতা ভিত্তিক পদোন্নতি কর্মী সংগ্রহের অভ্যন্তরীণ উৎসের মধ্যে একটি অন্যতম উৎস হলো পদন্নতি। কোন পদ খালি হলে নিচের পদ থেকে কাউকে উক্ত পদে নিয়োগ দেওয়া যায়। পদোন্নতির একটি ভিত্তি হল কর্মীর যোগ্যতা। যোগ্যতা ভিত্তিক পদোন্নতির ক্ষেত্রে, যে ব্যক্তি কর্ম ক্ষেত্রে অধিক যোগ্য ও অভিজ্ঞ তাকে পদোন্নতির জন্য বেশি উপযোগী মনে করা হয়। উদ্দীপকে আমরা দেখতে পায় জনাব রাসেল চাকরি ছেড়ে দিলে জনাব শরীফ তার স্থলে জনাব শিমুলকে নিয়োগ দেন। কারণ জনাব শিমুলের কাজের মান ভালো। যোগ্যতা ভিত্তিক পদোন্নতি দেওয়া হলে প্রতিষ্ঠানের জন্য অধিক যোগ্য কর্মী সংস্থান করা সম্ভব হয়। এতে প্রতিষ্ঠানের উৎপাদনশীলতা বাড়ে যার ফলে প্রতিষ্ঠানের গতিশীলতা ও বৃদ্ধি পায়। ফলে প্রতিষ্ঠানের লক্ষ্য অর্জনের পথ সুগম হয়। তাই জনাব শরীফ কর্তৃক জনাব শিমূলকে যোগ্যতা ভিত্তিতে পদোন্নতি দেওয়া অত্যন্ত যৌক্তিক।"
        }
      ]
    },
    {
      "number": "11",
      "uddipok": "স্বপ্নের ঠিকানা পি. একটি টি-শার্ট উৎপাদনকারী প্রতিষ্ঠান। উন্নত মানের টি-শার্ট তৈরির জন্য তাদের যথেষ্ট সুনাম রয়েছে। চলতি সালে প্রতিষ্ঠানটি তাদের উৎপাদন লক্ষ্যমাত্রা বৃদ্ধি করে সাত লক্ষ একক ধার্য করে। কিন্তু ছয় মাসে মাত্র তিন লক্ষ একক টি-শার্ট তৈরি হয়েছে। এমতাবস্থায় প্রতিষ্ঠানটি তাদের তদারকি বাড়িয়ে দেয় এবং ত্রুটি বিচ্যুতিগুলো খুঁজে বের করে পদক্ষেপ নেয়। তারা আশা করছে নির্দিষ্ট সময়ের মধ্যে লক্ষ্যমাত্রা অর্জন করতে পারবে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "নিয়ন্ত্রণের ভিত্তি হল পরিকল্পনা।"
        },
        {
          "label": "খ",
          "question": "",
          "explanation": "কোন কাজ একবার শুরু হয়ে তা ধারাবাহিক বা অব্যাহতভাবে চলতে থাকাকে অবিরাম প্রক্রিয়া বলে। পরিকল্পনা অনুযায়ী কাজ করার জন্য নিয়ন্ত্রণ ব্যবস্থা আরোপ করা হয়। কোন বিচ্যুতি থাকলে তার সংশোধন করা আবার নতুন পরিকল্পনা নির্ধারণ করা হয়। এই নতুন পরিকল্পনা সাথে মিল রেখে আবার নিয়ন্ত্রণ কাজ চলতে থাকে। তাই নিয়ন্ত্রণকে একটি অবিরাম প্রক্রিয়া বলা হয়।"
        },
        {
          "label": "গ",
          "question": "",
          "explanation": "স্বপ্নের ঠিকানা লি. প্রথমত নিয়ন্ত্রণের আদর্শ মান নির্ধারণ পদক্ষেপ অনুসরণ করেছে।   আদর্শ মান হল এমন একটি মানদন্ড যার আলোকে কাজের প্রকৃত ফলাফল পরিমাপ করা হয়। নিয়ন্ত্রণ প্রক্রিয়ার প্রথম পদক্ষেপ হলো আদর্শ মান নির্ধারণ বা মানদণ্ড প্রতিষ্ঠা। এটি সংখ্যা, ওজন, আয়, ব্যয়, সময়, ঘন্টা, একক, পরিমাপ, গ্রেড বা আর্থিক মূল্যের ভিত্তিতে নির্ধারণ করা যেতে পারে। পরিকল্পনা বা আদর্শ মান ই হল নিয়ন্ত্রণের মূল ভিত্তি। এটি ছাড়া নিয়ন্ত্রণ কার্যকর করা সম্ভব হয় না।   উদ্দীপকের স্বপ্নের ঠিকানা উৎপাদনকারী একটি প্রতিষ্ঠান। উন্নত মানের টি-শার্ট তৈরির জন্য তাদের যথেষ্ট সুনাম রয়েছে। চলতি সালে প্রতিষ্ঠানটি তাদের উৎপাদনের লক্ষ্যমাত্রা বৃদ্ধি করে ৭ লক্ষ একক নির্ধারণ করে। এখানে উৎপাদনের লক্ষ্যমাত্রা নির্ধারণের মাধ্যমে নিয়ন্ত্রণের আদর্শ মান প্রতিষ্ঠার পদক্ষেপটি লক্ষ্য করা যায়। তাই বলা যায় স্বপ্নের ঠিকানা লি. প্রতিষ্ঠানটি প্রথমত নিয়ন্ত্রণের আদর্শ মান প্রতিষ্ঠা পদক্ষেপটি অনুসরণ করেছে।"
        },
        {
          "label": "ঘ",
          "question": "",
          "explanation": "পরিবর্তিত পরিস্থিতিতে যে ব্যবস্থা গ্রহণ করা হয়েছে তাতে স্বপ্নের ঠিকানা লি. সফল হবে।   ব্যবস্থাপনা প্রক্রিয়ার সর্বশেষ ধাপ হলো নিয়ন্ত্রণ। ত্রুটিবিচ্যুতি সংশোধনের জন্য প্রয়োজনীয় পদক্ষেপ নেওয়া হয় এই ধাপে। যেসব কারণে ভুল ত্রুটি বা বিচ্যুতি হয়েছে সে সব দূর করা জন্য ব্যবস্থা গ্রহণ করতে হয়। প্রয়োজনে পরিকল্পনা কে নতুন করে সাজাতে হয়। এই প্রক্রিয়া না থাকলে কাজের ক্ষেত্রে ভুল ত্রুটি সংশোধন করা যায় না ফলে সঠিকভাবে কাজ সম্পাদন করা সম্ভব হয় নউদ্দীপকের স্বপ্নের ঠিকানা লি. প্রতিষ্ঠানটি ছয় মাসে মাত্র তিন লক্ষ একক টি শার্ট তৈরি করেছ৷ যার কারণে প্রতিষ্ঠানটি কাজের তদারকি বাড়িয়ে দেয় এবং ত্রুটি বিচ্যুতি গুলো খুঁজে বের করে প্রয়োজনীয় পদক্ষেপ নেয় ।   ত্রুটি বিচ্যুতি নির্ণয় করে সংশোধন মূলক ব্যবস্থা গ্রহণের ফলে। কাজের প্রকৃত অবস্থা সম্পর্কে জানা যায় এবং প্রয়োজনীয় ব্যবস্থা গ্রহণ করা যায়। পরে লক্ষ্যমাত্রা অর্জন সহজ হয়। তাই পরিবর্তিত পরিস্থিতিতে সংশোধন মূলক ব্যবস্থা গ্রহণের ফলে স্বপ্নের ঠিকানা লি. প্রতিষ্ঠানটি সফল হবে বলে আমি মনে করি।   রি।"
        }
      ]
    }
  ]
}