{
  "title": "আইডিয়াল কলেজ, মতিঝিল ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব শিশির 'অবসোর লিমিটেড' এর একজন কম্পিউটার অপারেটর। তিনি একই সাথে বিপণন ও হিসাব বিভাগের জন্য কাজ করেন। প্রায়ই তাদের কাজ নিয়ে বিব্রতকর অবস্থায় পড়তে হয়। কারণ উভয় বিভাগের নির্বাহীগণ চান তাদের কাজটি প্রথমে সম্পন্ন হোক। প্রতিষ্ঠানটিতে আরও ৩ জন কম্পিউটার অপারেটর কাজ করে। জনাব শিশিরসহ এরা সবাই তাদের বেতন নিয়ে চিন্তিত। কারণ তাদের বেতন সমপর্যায়ের অন্যান্য অনেক প্রতিষ্ঠান থেকেই তুলনামূলকভাবে কম। তাছাড়া প্রায়ই কম্পিউটার অপারেটরদের ছুটির দিনেও কাজ করতে হয়। কিন্তু ব্যক্তিগত প্রয়োজনে ছুটি চেয়েও পাওয়া যায় না। অথচ অন্যান্য কর্মচারীরা নিয়মিত ছুটি ভোগ করে।",
      "tag": "ISCM 23",
      "sub_questions": [
        {
          "label": "ক",
          "question": "বিকেন্দ্রীকরণ কী?",
          "explanation": "সিদ্ধান্ত নেওয়ার ক্ষমতা উচ্চ স্তরের ব্যবস্থাপনার হাতে কেন্দ্রীভূত না রেখে বিভিন্ন স্তরের ব্যবস্থাপকদের কাছে দেওয়াকে বলা হয় বিকেন্দ্রীকরণ।"
        },
        {
          "label": "খ",
          "question": "সংগঠন, প্রশাসন ও ব্যবস্থাপনার মধ্যকার সম্পর্ক ব্যাখ্যা করো।",
          "explanation": "দায়িত্ব ও কর্তব্যের দিক দিয়ে সংগঠন, প্রশাসন ও ব্যবস্থাপনার মধ্যে ভিন্নতা পরিলক্ষিত হয়। সংগঠন প্রতিষ্ঠানের লক্ষ্য অর্জনের উদ্দেশ্যে এর কার্যাবলি চিহ্নিত করে বিভিন্ন বিভাগ ও উপ-বিভাগে ভাগ করে দেয়। প্রশাসন এগুলো বাস্তবায়নের জন্য পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণের কাজ করে থাকে। এ কাজগুলোর জন্য ব্যবস্থাপনা প্রশাসনের কাছে জবাবদিহি করে।"
        },
        {
          "label": "গ",
          "question": "উদ্দীপকে প্রতিষ্ঠানটির কার্যধারা আদেশের ঐক্য প্রতিষ্ঠায় অনুকূল নয়\" -ব্যাখ্যা করো।",
          "explanation": "উদ্দীপকে প্রতিষ্ঠানটির কার্যধারা আদেশের ঐক্য নীতি প্রতিষ্ঠায় অনুকূল নয়- উক্তিটি যথার্থ। এ নীতিতে একজন অধস্তন কর্মী শুধু একজন ঊর্ধ্বতনের কাছ থেকে আদেশ পেয়ে থাকে। তাকে তার কাজের জন্য ঐ ঊর্ধ্বতনের কাছেই জবাবদিহি করতে হয়। এতে ভুল বোঝাবুঝির কোনো আশঙ্কা থাকে না। এ নীতি অনুসরণ না করলে কর্মীদের কাজে বিশৃঙ্খলা সৃষ্টি হয়। উদ্দীপকের জনাব শিশির 'অবসোর লিমিটেড'-এর একজন কম্পিউটার অপারেটর। তিনি একই সাথে বিপণন ও হিসাব উভয় বিভাগের জন্য কাজ করেন। এজন্য প্রায়ই তাকে কাজ নিয়ে বিব্রতকর অবস্থায় পড়তে হয়। কারণ উভয় বিভাগের নির্বাহীরা চান তাদের কাজটি প্রথমে সম্পন্ন হোক। আদেশের ঐক্য নীতি অনুসারে একজন কর্মী শুধুমাত্র একজন ঊর্ধ্বতনের কাছ থেকেই আদেশ পাবে। কিন্তু উদ্দীপকের প্রতিষ্ঠানে এ নীতিটি অনুপস্থিত। এক্ষেত্রে উক্ত প্রতিষ্ঠানটিতে আদেশ দানে দ্বৈত অধীনতা পরিলক্ষিত হয়। তাই বলা যায়, উদ্দীপকের প্রতিষ্ঠানটির কার্যধারা আদেশের ঐক্য প্রতিষ্ঠার অনুকূল নয়।"
        },
        {
          "label": "ঘ",
          "question": "তুমি কি মনে করো 'অবসোর লিমিটেড' ব্যবস্থাপনার মৌলিক নীতিমালা যথাযথভাবে অনুসরণ করেছে? যুক্তিসহ মতামত দাও।",
          "explanation": "উদ্দীপকের অবসোর লিমিটেড ব্যবস্থাপনার মৌলিক নীতিমালা যথাযথভাবে অনুসরণ করেনি বলে আমি মনে করি। প্রতিষ্ঠানের লক্ষ্য অর্জনে কর্মীদের নির্দিষ্ট কাজের দায়িত্ব দেওয়া হয়। ব্যবস্থাপনা নীতির কার্যকর প্রয়োগের মাধ্যমে তারা তা সঠিকভাবে সম্পাদন করতে পারে। এতে কর্মী ও ব্যবস্থাপকদের কাজের দক্ষতা ও যোগ্যতা বাড়ে। উদ্দীপকে জনাব শিশির অবসোর লিমিটেড-এর একজন কম্পিউটার অপারেটর। বিপণন ও হিসাব উভয় বিভাগ-এর নির্বাহীদের কাজ সম্পন্ন করতে গিয়ে তাকে বিব্রতকর অবস্থায় পড়তে হয়। তাদের বেতন অন্যান্য প্রতিষ্ঠান থেকে তুলনামূলক কম। তাছাড়া ছুটি দেওয়ার ক্ষেত্রেও কম্পিউটার অপারেটর এবং অন্য বিভাগের কর্মচারীদের মধ্যে পার্থক্য করা হয়। জনাব শিশিরকে একই সময়ে প্রতিষ্ঠানের দুজন ঊর্ধ্বতনের আদেশ পালন করতে হয়। এটি আদেশের ঐক্য নীতির লঙ্ঘন। পারিশ্রমিক পাওয়ার ক্ষেত্রে তারা অন্য প্রতিষ্ঠানের কর্মচারীদের থেকে কম পারিশ্রমিক পায়। এটি ব্যবস্থাপনার ন্যায্য পারিশ্রমিকের নীতির লঙ্ঘন নির্দেশ করে। তাছাড়া সুযোগ-সুবিধা প্রদানের ক্ষেত্রে প্রতিষ্ঠানের এক বিভাগের কর্মীদের অন্য বিভাগের কর্মীদের চেয়ে ভিন্ন চোখে দেখা হয়। এর ফলে উক্ত প্রতিষ্ঠানে সাম্যতার নীতিও পালন করা হয় না। এক্ষেত্রে প্রতিষ্ঠানটিতে ব্যবস্থাপনার মৌলিক নীতিমালাগুলো অনুপস্থিত। তাই বলা যায়, উদ্দীপকের প্রতিষ্ঠানটিতে ব্যবস্থাপনার মৌলিক নীতিমালাগুলো অনুসরণ করা হয়নি।"
        }
      ]
    },
    {
      "number": "2",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "১৯১৬ সালে রচিত হেনরি ফেয়লের বিখ্যাত গ্রন্থটির নাম লেখো।",
          "explanation": "১৯১৬ সালে রচিত হেনরি ফেয়লের বিখ্যাত গ্রন্থটির নাম 'Administration Industrielle et Generale'."
        },
        {
          "label": "খ",
          "question": "দ্বৈত অধীনতা কেন পরিহার করতে হয়?",
          "explanation": "কোনো ব্যক্তি একইসাথে একাধিক ঊর্ধ্বতনের সরাসরি অধীন হলে, তাকে দ্বৈত অধীনতা বলে। কোনো ব্যক্তি দ্বৈত অধীন হলে তার পক্ষে সুষ্ঠুভাবে দায়িত্ব পালন সম্ভব না। কারণ একাধিক ঊর্ধ্বতন নির্বাহী একই সময়ে কোনো কাজের আদেশ দিলে সময়মতো তা সম্পন্ন করা সম্ভব হয় না। এজন্য দ্বৈত অধীনতা পরিহার প্রয়োজন।"
        },
        {
          "label": "গ",
          "question": "উদ্দীপকে উচ্চ স্তরে কারা অবস্থান করেন? তাদের কার্যক্রম ব্যাখ্যা করো।",
          "explanation": "উদ্দীপকে উচ্চ স্তরে অবস্থান করেন প্রতিষ্ঠানের শীর্ষ পর্যায়ের নির্বাহীরা। এ স্তরের কর্মকর্তাগণ প্রতিষ্ঠানের প্রধান লক্ষ্য, পরিকল্পনা ও নীতি তৈরি করেন। আর এগুলো বাস্তবায়নের জন্য মধ্য স্তরকে আদেশ দেন। উচ্চ স্তরের কর্মকর্তাগণ চিন্তনীয় কাজের সাথে বেশি জড়িত থাকেন। কোম্পানির পরিচালক, চেয়ারম্যান, সচিব প্রভৃতি ব্যক্তিবর্গ উচ্চ স্তরের অন্তর্গত। উদ্দীপকে ব্যবস্থানার তিনস্তর বিশিষ্ট কাঠামোর চিত্র দেওয়া আছে। এ স্তর তিনটি হলো উচ্চ স্তর, মধ্য স্তর এবং নিম্ন স্তর। ব্যবস্থাপনার উচ্চ স্তরকে প্রশাসনিক স্তরও বলা হয়। প্রতিষ্ঠানের শীর্ষ পর্যায়ের নির্বাহীরা এ পর্যায়ে অবস্থান করেন। যেমন: সভাপতি, ব্যবস্থাপনা পরিচালক, মহাব্যবস্থাপক, পরিচালনা পর্ষদ প্রমুখ ব্যক্তিরা। প্রতিষ্ঠানের উদ্যোগ গ্রহণ, লক্ষ্য ও কৌশল নির্ধারণ, দীর্ঘমেয়াদি পরিকল্পনা প্রণয়ন, অর্থসংস্থান প্রভৃতি এ স্তরের প্রধান কার্যাবলি। উচ্চ স্তরের নির্বাহী বা ব্যবস্থাপকরা সাধারণত মানসিক ও বুদ্ধিভিত্তিক কাজ বেশি মাত্রায় করে থাকেন।"
        },
        {
          "label": "ঘ",
          "question": "ব্যবস্থাপকীয় দক্ষতার দিক থেকে মধ্য স্তর ও নিম্ন স্তরের ব্যবস্থাপকদের দক্ষতার তুলনামূলক বিশ্লেষণ করো।",
          "explanation": "ব্যবস্থাপকীয় দক্ষতার দিক থেকে মধ্য স্তর ও নিম্ন স্তরের ব্যবস্থাপকদের দক্ষতার ভিন্নতা রয়েছে। উচ্চ স্তরের ব্যবস্থাপনা কর্তৃক প্রণীত নীতি ও পরিকল্পনা বাস্তবায়নের কাজ করে ব্যবস্থাপনার মধ্য স্তর। নিম্ন স্তরের ব্যবস্থাপকদের তদারকির কাজও এ স্তর করে থাকে। অপরদিকে, মধ্য স্তরের ব্যবস্থাপকদের দেওয়া নির্দেশনা বাস্তবায়নে প্রত্যক্ষভাবে কাজ করে নিম্ন' স্তরের ব্যবস্থাপনা। উদ্দীপকে ব্যবস্থাপনার বিভিন্ন স্তর সম্বলিত কাঠামোর চিত্র দেওয়া আছে। এ স্তর তিনটি হলো উচ্চ স্তর, মধ্য স্তর ও নিম্ন স্তর। মূলত প্রতিষ্ঠানের কর্মীদের কাজের ধরন বা দায়িত্বের ওপর ভিত্তি করে ব্যবস্থাপনার স্তর নির্ধারিত হয়। ব্যবস্থাপনার উচ্চ স্তরকে প্রশাসন, মধ্য স্তরকে নির্বাহী এবং নিম্ন স্তরকে বলা হয় প্রথম সারির ব্যবস্থাপনা। প্রত্যেকটি স্তর অনুযায়ী কাজের ও দক্ষতার ভিন্নতা রয়েছে। মধ্য স্তরের ব্যবস্থাপকরা উচ্চ স্তরের ব্যবস্থাপনা কর্তৃক গৃহীত পরিকল্পনা ও কর্মসূচি বাস্তবায়নের জন্য প্রয়োজনীয় পদক্ষেপ নেন। এরা নিম্ন স্তরের কাজগুলোও তদারকি করেন। মূলত এরা উচ্চ স্তর ও নিম্ন স্তরের ব্যবস্থাপনার মধ্যে সেতুবন্ধন তৈরি করেন। তাই এদের যোগাযোগ ও অনুপ্রেরণামূলক দক্ষতার বেশি প্রয়োজন হয়। অপরদিকে মধ্য স্তরের প্রণীত কর্মসূচি বাস্তবায়নে সরাসরি জড়িত কর্মী নিম্ন স্তরের অন্তর্ভুক্ত। এরা কার্যক্ষেত্রে নিয়োজিত কর্মীদের সরাসরি 'তদারকির দায়িত্বে নিয়োজিত থাকেন। তাই এদের আন্তঃব্যক্তিক ও কারিগরি দক্ষতা বেশি প্রয়োজন হয়। তাই বলা যায়, ব্যবস্থাপুকীয় দক্ষতার দিক থেকে প্রতিষ্ঠানের মধ্য স্তরের ও নিম্ন স্তরের ব্যবস্থাপকদের দক্ষতা ভিন্ন।"
        }
      ]
    },
    {
      "number": "3",
      "uddipok": "সিয়াম কোম্পানির মহাব্যবস্থাপক জনাব সিয়াম বার্ষিক ৫১,০০০ মেট্রিক টন পণ্য উৎপাদনের লক্ষ্যমাত্রা স্থির করেন। ৪ মাস পর দেখা গেল ১৪,০০০ মেট্রিক টন পণ্য উৎপাদন হয়েছে। জনাব সিয়াম লক্ষ্যমাত্রার চেয়ে কম উৎপাদনের কারণ হিসেবে নিয়ন্ত্রণের নীতিমালার যথাযথ অনুসরণ না করাকে দায়ী করেছেন।",
      "tag": "ISCM 23",
      "sub_questions": [
        {
          "label": "ক",
          "question": "সমচ্ছেদ বিন্দু কাকে বলে?",
          "explanation": "যে বিন্দুতে প্রতিষ্ঠানের মোট আয় ও মোট ব্যয় সমান হয় তাকে সমচ্ছেদ বিন্দু বলে।"
        },
        {
          "label": "খ",
          "question": "‘নিয়ন্ত্রণ পশ্চাৎমুখী'- ব্যাখ্যা করো।",
          "explanation": "নিয়ন্ত্রণ হলো পরিকল্পনা অনুযায়ী কাজ হচ্ছে কি না তা দেখা, বিচ্যুতি নির্ণয় ও প্রয়োজনে সংশোধনমূলক ব্যবস্থা নেওয়া। পরিকল্পনা অনুযায়ী কাজ হচ্ছে কি না তা যাচাইয়ের জন্য নিয়ন্ত্রণ ব্যবস্থা আরোপ করা হয়। এ কাজটি আগের বা অতীতের নির্ধারিত মানের আলোকে পরিচালিত হয়। অর্থাৎ, নিয়ন্ত্রণের মাধ্যমে আগের নির্ধারিত পরিকল্পনার বাস্তবায়ন নিশ্চিত করা হয়। এজন্য বলা হয়, নিয়ন্ত্রণ পশ্চাৎমুখী।"
        },
        {
          "label": "গ",
          "question": "উদ্দীপকে বিচ্যুতির পরিমাণ নির্ণয় করো।",
          "explanation": "উদ্দীপকে বার্ষিক উৎপাদনের লক্ষ্যমাত্রা থেকে অর্জিত লক্ষ্যমাত্রা বাদ দিলে প্রতিষ্ঠানটির বিচ্যুতির পরিমাণ পাওয়া যাবে। নিয়ন্ত্রণ প্রক্রিয়ার একটি পদক্ষেপ হলো আদর্শমানের সাথে প্রকৃত কার্যফলের তুলনা করা। এ তুলনার মাধ্যমে ত্রুটি বিচ্যুতি আছে কি না, তা বিভিন্ন কৌশলের (ব্রেক ইভেন পয়েন্ট, গ্যান্ট চার্ট প্রভৃতি) মাধ্যমে যাচাই করা হয়। এক্ষেত্রে বিচ্যুতি থাকলে তার পরিমাণ কতটুকু তা চিহ্নিত করা হয়। আর তা নির্ণয়ের সূত্র হলো- বিচ্যুতি = আদর্শমান - প্রকৃত কার্যফল। উদ্দীপকে সিয়াম কোম্পানিতে বার্ষিক ৫১,০০০ মেট্রিক টন পণ্য উৎপাদনের লক্ষ্যমাত্রা স্থির করা হয়। কিন্তু প্রতিষ্ঠানটি এ লক্ষ্যমাত্রা অনুযায়ী উৎপাদন করতে পারেনি। চার মাস পর দেখা গেল মাত্র ১৪,০০০ মেট্রিক টন পণ্য উৎপাদিত হয়েছে। এক্ষেত্রে প্রতিষ্ঠানটির বিচ্যুতি হবে = (নির্ধারিত উৎপাদন লক্ষ্যমাত্রা - অর্জিত উৎপাদনের মাত্রা) বা, (৫১,০০০- ১৪,০০০) = ৩৭,০০০ মেট্রিক টন। এক্ষেত্রে প্রতিষ্ঠানটি এর নির্ধারিত উৎপাদন লক্ষ্যমাত্রার তুলনায় ৩৭,০০০ মেট্রিক টন কম উৎপাদন করতে পেরেছে। সুতরাং, উক্ত প্রতিষ্ঠানটির বিচ্যুতির পরিমাণ ৩৭,০০০ মেট্রিক টন।"
        },
        {
          "label": "ঘ",
          "question": "'নিয়ন্ত্রণ ব্যবস্থাকে কার্যকর করার জন্য মূলনীতি ও আদর্শের অনুসরণ আবশ্যক'- তুমি কি একমত? বিশ্লেষণ করো।",
          "explanation": "নিয়ন্ত্রণ ব্যবস্থাকে কার্যকর করার জন্য মূলনীতি ও আদর্শ অনুসরণ আবশ্যক বলে আমি মনে করি। প্রতিষ্ঠানের নিয়ন্ত্রণ ব্যবস্থাকে কার্যকর ও ফলপ্রসূ করার জন্য এর নীতিমালা অনুসরণ করা আবশ্যক। নিয়ন্ত্রণের এ. নীতিমালা অনুসরণে এর সঠিক বাস্তবায়নও সম্ভব হয়। উপযুক্ততা, সরলতা, গ্রহণযোগ্যতা, নমনীয়তা, আধুনিক প্রযুক্তির ব্যবহার প্রভৃতি নিয়ন্ত্রণের বিভিন্ন নীতিমালা। সিয়াম কোম্পানির মহাব্যবস্থাপক জনাব সিয়াম প্রতিষ্ঠানটিতে বার্ষিক ৫১,০০০ মেট্রিক টন পণ্য উৎপাদনের লক্ষ্যমাত্রা স্থির করেন। কিন্তু, ৪ মাস পর দেখা যায় প্রতিষ্ঠানটিতে ১৪,০০০ মেট্রিক টন পণ্য উৎপাদিত হয়। এটির জন্য জনাব সিয়াম কারণ হিসেবে নিয়ন্ত্রণের নীতিমালা যথাযথ অনুসরণ না করাকে দায়ী করেছেন। উদ্দীপকে সিয়াম লক্ষ্যমাত্রা অর্জনের ক্ষেত্রে প্রতিষ্ঠানের কর্মীদের সক্ষমতার কথা বিবেচনা করেননি। এজন্য তিনি মাত্রাতিরিক্ত উৎপাদনের মাত্রা নির্ধারণ করেন। ফলে এ উৎপাদন মাত্রা অর্জন করতে কর্মীরা ব্যর্থ হয়। এটি প্রতিষ্ঠানটিতে নিয়ন্ত্রণের গ্রহণযোগ্যতা নীতিমালার অভাবকে নির্দেশ করে। আবার উন্নত প্রযুক্তি না থাকাটাও প্রতিষ্ঠানটির কাঙ্ক্ষিত লক্ষ্যমাত্রা অর্জন না করতে পারার আরেকটি কারণ। আর এভাবে প্রতিষ্ঠানটি নিয়ন্ত্রণের নীতিমালা অনুসরণ না করায় ব্যর্থ হয়েছে। তাই, প্রতিষ্ঠানের ব্যবস্থাকে কার্যকর করতে এর মূলনীতি ও আদর্শ অনুসরণ করা দরকার বলে আমি মনে করি।"
        }
      ]
    },
    {
      "number": "4",
      "uddipok": "রফিক ও আকবর দুই বন্ধু। তারা দু'টি প্রতিষ্ঠানের মালিক ও নির্বাহী। রফিকের প্রতিষ্ঠানের কর্মীরা নির্বাহীর প্রত্যক্ষ তত্ত্বাবধানে কার্য সম্পাদন করে। অন্যদিকে, আকবরের প্রতিষ্ঠানে তাকে সহায়তা করার জন্য কয়েকজন ব্যক্তি আছেন। এতে প্রতিষ্ঠানটি দ্রুত সিদ্ধান্ত নিতে পারে এবং নির্বাহীর কার্যভার লাঘব হয়। কিন্তু রফিকের প্রতিষ্ঠানে গতিশীলতার অভাব এবং শ্রম অসন্তোষ লক্ষ করা যায়।",
      "tag": "ISCM 23",
      "sub_questions": [
        {
          "label": "ক",
          "question": "কাম্য ব্যবস্থাপনার পরিসর কী?",
          "explanation": "একজন নির্বাহীর অধীনে কতজন কর্মী থাকলে সর্বোচ্চ তদারকি নিশ্চিত করা যায় তাকে কাম্য ব্যবস্থাপনা পরিসর বলে।"
        },
        {
          "label": "খ",
          "question": "সংগঠন কাঠামো নির্ধারণ কেন প্রয়োজন?",
          "explanation": "সংগঠন কাঠামো হলো প্রতিষ্ঠানে নিয়োজিত বিভিন্ন বিভাগ, উপবিভাগ ও কর্মীদের পারস্পরিক সম্পর্কের ধরন বা প্যাটার্ন। এর মাধ্যমে প্রতিষ্ঠানের বিভিন্ন স্তর, বিভাগ, উপবিভাগ এবং ক্ষমতা প্রবাহের চিত্র প্রদর্শিত হয়। এতে দায়িত্ব বিভাজন হয় বলে উদ্দেশ্য অর্জন সহজ হয়। এছাড়া ব্যবস্থাপনার সমন্বয় ও নিয়ন্ত্রণ কাজ দ্রুত করা যায়। তাই সংগঠন কাঠামো নির্ধারণ করা প্রয়োজন।"
        },
        {
          "label": "গ",
          "question": "আকবরের প্রতিষ্ঠানটির সংগঠন কাঠামোটি কোন ধরনের? ব্যাখ্যা করো।",
          "explanation": "উদ্দীপকে আকরামের প্রতিষ্ঠানে সরলরৈখিক ও পদস্থকর্মী সংগঠন বিদ্যমান। এ-সংগঠনে সরলরৈখিক নির্বাহীকে সহায়তার জন্য উপদেষ্টা কর্মী থাকেন। এ ধরনের কর্মী নির্বাহীদের পরামর্শ দিয়ে সহযোগিতা করেন। তবে সিদ্ধান্ত নেওয়ার কর্তৃত্ব থাকে নির্বাহীর কাছে। উদ্দীপকে রফিক ও আকবর দুই বন্ধু দুটি প্রতিষ্ঠানের মালিক। আকবরের প্রতিষ্ঠানে তাকে সহায়তার জন্য কয়েকজন বিশেষজ্ঞ কর্মী রয়েছে। এ বিশেষজ্ঞ কর্মীরা তার সিদ্ধান্ত নেওয়ার ক্ষেত্রে প্রয়োজনীয় পরামর্শ দিয়ে সহযোগিতা করে থাকেন। কিন্তু তিনি এসব বিশেষজ্ঞ কর্মীর পরামর্শ নিয়ে সিদ্ধান্ত নিতে বাধ্য নন। এক্ষেত্রে তিনিই সব ক্ষমতার অধিকারী। এসব বৈশিষ্ট্যের সাথে সরলরৈখিক ও পদস্থকর্মী সংগঠনের মিল রয়েছে। সুতরাং, আকবরের প্রতিষ্ঠানের সংগঠন কাঠামোটি সরলরৈখিক ও পদস্থকর্মী সংগঠন।"
        },
        {
          "label": "ঘ",
          "question": "রফিকের প্রতিষ্ঠানের গতিশীলতা বাড়ানোর জন্য করণীয় সম্পর্কে তোমার মতামত বিশ্লেষণ করো।",
          "explanation": "রফিকের প্রতিষ্ঠানের গতিশীলতা বাড়ানোর লক্ষ্যে তার প্রতিষ্ঠানের কাঠামোটি সরলরৈখিক ও পদস্থকর্মী সংগঠনে পরিবর্তন করা যেতে পারে বলে আমি মনে করি। সরলরৈখিক সংগঠনে নির্বাহী সব সিদ্ধান্ত নিয়ে থাকে। ফলে নির্বাহীর একক সিদ্ধান্ত অনেক সময় সঠিক ফল বয়ে আনতে পারে না। অন্যদিকে, সরলরৈখিক ও পদস্থকর্মী সংগঠনে বিশেষজ্ঞ কর্মী নির্বাহীকে যথাযথ পরামর্শ দিয়ে সিদ্ধান্ত নিতে সহায়তা করেন। এতে নির্বাহী দ্রুত সময়ে সঠিক সিদ্ধান্ত নিতে পারেন। উদ্দীপকের দুই বন্ধু রফিক ও আকবর দুইটি প্রতিষ্ঠানের মালিক ও নির্বাহী। রফিকের প্রতিষ্ঠানের কর্মীরা নির্বাহীর প্রত্যক্ষ তত্ত্বাবধানে ও নিয়ন্ত্রণে সব কাজ সম্পাদন করে। কিন্তু, তার প্রতিষ্ঠানটিতে বর্তমানে গতিশীলতার অভাব ও শ্রমিক অসন্তোষ দেখা দিয়েছে। রফিকের প্রতিষ্ঠানে সরলরৈখিক সংগঠন ব্যবহার করা হয়েছে। প্রতিষ্ঠানটির নির্বাহী কর্মীদের কথা বিবেচনা না করে সিদ্ধান্ত নেওয়ায় কর্মীরা অসন্তুষ্ট। আবার নির্বাহী সব সিদ্ধান্ত একা নেওয়ায় প্রতিষ্ঠানটির গতি বাধাপ্রাপ্ত হচ্ছে। এক্ষেত্রে প্রতিষ্ঠানটিতে সরলরৈখিক ও পদস্থকর্মী সংগঠন কাঠামো ব্যবহার করা যেতে পারে। এতে নিযুক্ত বিশেষজ্ঞ কর্মী নির্বাহীকে পরামর্শ দিয়ে সহায়তা করবেন। আর এ পরামর্শ নেওয়ার মাধ্যমে নির্বাহী সময়মতো সঠিক সিদ্ধান্ত নিতে পারবেন। আবার, বিশেষজ্ঞ নির্বাহীকে পরামর্শ দেওয়ার ক্ষেত্রে কর্মীদের বিষয় বিবেচনা করেই পরামর্শ দেবেন। আর এভাবে প্রতিষ্ঠানটির স্বাভাবিক গতিশীলতা ফিরে আসবে এবং শ্রমিক অসন্তোষ কমবে। তাই উক্ত সমস্যা সমাধানে রফিকের প্রতিষ্ঠানে সরলরৈখিক ও পদস্থকর্মী সংগঠন কাঠামো ব্যবহার করা যেতে পারে।"
        }
      ]
    },
    {
      "number": "5",
      "uddipok": "মাহিম ডিস্ট্রিবিউশন লি, তাদের পণ্যের চাহিদা ১০% বৃদ্ধির লক্ষ্যে একটি বিক্রয় সম্প্রসারণ কর্মসূচি হাতে নিয়েছে। এর অংশ হিসেবে ৬ মাস যাবৎ বিভিন্ন টিভি চ্যানেলে বিজ্ঞাপন প্রচারের সিদ্ধান্ত হয় এবং মি. নাজমুলকে এর দায়িত্ব দেওয়া হয়। মি. নাজমুল এ উদ্দেশ্যে একটি পরিকল্পনা প্রণয়ন করে এবং ঊর্ধ্বতন কর্তৃপক্ষের অনুমোদন গ্রহণ করে। সম্প্রতি একজন কনিষ্ঠ সহকারী ব্যবস্থাপকের পদোন্নতি নিয়ে কর্মকর্তাদের মধ্যে অসন্তোষ দেখা দেওয়ায় বিক্রয় সম্প্রসারণ কর্মসূচি বাধাগ্রস্ত হচ্ছে। পদোন্নতির সুস্পষ্ট নীতিমালা না থাকায় পরিচালকদের ইচ্ছামতো পদোন্নতি দেওয়ার দৃষ্টান্ত আছে।",
      "tag": "ISCM 23",
      "sub_questions": [
        {
          "label": "ক",
          "question": "বাজেট কী?",
          "explanation": "পরিকল্পনার সংখ্যাত্মক প্রকাশকে বাজেট বলে।"
        },
        {
          "label": "খ",
          "question": "\"পরিকল্পনায় নমনীয়তা কেন প্রয়োজন\" ব্যাখ্যা করো।",
          "explanation": "পরিবর্তিত পরিস্থিতির সাথে খাপ খাওয়ানোর জন্য পরিকল্পনায় প্রয়োজনীয় পরিবর্তন, সংযোজন করা হলো নমনীয়তা। ভবিষ্যতকে কেন্দ্র করেই পরিকল্পনা নেওয়া হয়। কিন্তু যেকোনো সময় ভবিষ্যতের পরিবেশ-পরিস্থিতি পরিবর্তন হতে পারে। এ কারণে পরিকল্পনা পরিবর্তনের প্রয়োজন হতে পারে। এ পরিবর্তন প্রতিষ্ঠানকে প্রতিযোগী প্রতিষ্ঠানের সাথে তাল মিলিয়ে চলতে সহায়তা করে। এজন্য পরিকল্পনায় নমনীয়তার সুযোগ রাখার প্রয়োজন হয়।"
        },
        {
          "label": "গ",
          "question": "মি. নাজমুল কর্তৃক প্রণীত পরিকল্পনাটি কোন ধরনের একার্থক পরিকল্পনা? ব্যাখ্যা করো।",
          "explanation": "মি. নাজমুলের প্রণীত একার্থক পরিকল্পনাটি হলো প্রকল্প। এটি কোনো কর্মসূচির অধীনে সম্পাদিত একটি একার্থক পরিকল্পনা। এ পরিকল্পনাটি নির্দিষ্ট সময়ে নির্দিষ্ট অর্থ ব্যয়ে কোনো কাজ সম্পাদনের জন্য নেওয়া হয়। এতে নির্দিষ্ট সময়ে প্রথম থেকে ধারাবাহিকভাবে কাজ সম্পন্ন করা হয়। উদ্দীপকে মাহিম ডিস্ট্রিবিউশন লি. তাদের পণ্যের চাহিদা ১০% বাড়ানোর লক্ষ্যে একটি বিক্রয় সম্প্রসারণ কর্মসূচি হাতে নিয়েছে। এর . অংশ হিসেবে তারা বিভিন্ন টিভি চ্যানেলে বিজ্ঞাপন প্রচারের সিদ্ধান্ত নেয়। তাদের এ বিজ্ঞাপন প্রচারের সময়কাল হবে ৬ মাস। অর্থাৎ তারা এ নির্দিষ্ট সময়ের মধ্যে তাদের কাজ শেষ করবে। এক্ষেত্রে বিজ্ঞাপন দেওয়ার বিষয়টি বিক্রয় বাড়ানোর কর্মসূচির অধীনে পরিচালিত হচ্ছে। এর সাথে একার্থক পরিকল্পনার প্রকল্পের মিল আছে। সুতরাং, মি. নাজমুলের প্রণীত একার্থক পরিকল্পনাটি হলো প্রকল্প।"
        },
        {
          "label": "ঘ",
          "question": "'স্থায়ী পরিকল্পনার অনুপস্থিতিই কর্মকর্তাদের অসন্তোষের প্রধান কারণ'- মূল্যায়ন করো।",
          "explanation": "স্থায়ী পরিকল্পনার অনুপস্থিতিই কর্মকর্তাদের অসন্তোষের কারণ বলে আমি মনে করি। একই ধরনের সমস্যা সমাধানে বার বার ব্যবহারের জন্য প্রণীত পরিকল্পনা হলো স্থায়ী পরিকল্পনা। এ পরিকল্পনাটি ব্যবস্থাপকদের কাজের চাপ কমায়, অর্থ ও সময় বাঁচায়। শৃঙ্খলা প্রতিষ্ঠা ও শ্রমিক অসন্তোষ দূরীকরণে এ পরিকল্পনা গুরুত্বপূর্ণ ভূমিকা পালন করে। নীতি, কার্যপ্রণালি বা প্রক্রিয়া, পদ্ধতি প্রভৃতি এ পরিকল্পনার উদাহরণ। মি. নাজমুল মাহিম ডিস্ট্রিবিউশন লি. এর একজন পরিচালক। তিনি সম্প্রতি একজন কনিষ্ঠ সহকারী ব্যবস্থাপককে পদোন্নতি দেওয়ায় প্রতিষ্ঠানের কর্মকর্তাদের মাঝে অসন্তোষ দেখা দেয়। পদোন্নতির সুস্পষ্ট নীতিমালা না থাকায় তিষ্ঠানটির পরিচালকদের ইচ্ছামতো পদোন্নতি দেওয়ার দৃষ্টান্ত রয়েছে। উদ্দীপকের প্রতিষ্ঠানটিতে পদোন্নতি দেওয়ার ক্ষেত্রে স্থায়ী কোনো ভিত্তি নেই। আর এ কারণে প্রতিষ্ঠানটির পরিচালকরা তাদের ইচ্ছামতো কর্মীকে পদোন্নতি দিচ্ছে। এতে স্বেচ্ছাচারিতা বাড়ছে এবং যোগ্য কর্মীরা বঞ্চিত হচ্ছে। পদোন্নতির ভিত্তি বা নীতিমালা প্রতিষ্ঠানে নিয়মিত অনুসরণের একটি বিষয়। কিন্তু উক্ত প্রতিষ্ঠানটিতে এটি অনুপস্থিত আর এ পদোন্নতির ভিত্তি বা নীতি স্থায়ী পরিকল্পনার অংশ। তাই বলা যায়, স্থায়ী পরিকল্পনার অনুপস্থিতিই প্রতিষ্ঠানটিতে কর্মকর্তাদের অসন্তোষের সৃষ্টির প্রধান কারণ।"
        }
      ]
    },
    {
      "number": "6",
      "uddipok": "অবনি লিমিটেড-এর ব্যবস্থাপনা পরিচালক জনাব কালাম অধস্তন কর্মীদের সম্পর্কে ইতিবাচক ধারণা পোষণ করেন। তিনি মনে করেন অধস্তনরা ব্যক্তিগত অসুবিধা ব্যতিরেকে কাজে ফাঁকি দেয় না। সিদ্ধান্ত গ্রহণে তরা অংশগ্রহণের সুযোগ পেলে কাজের প্রতি তাদের অঙ্গীকার বৃদ্ধি পায়। প্রতিষ্ঠানের স্বার্থে যেকোনো ধরনের সিদ্ধান্ত নিতে তিনি পিছপা হন না। আবেগের বশবর্তী হয়ে তিনি কোনো কাজ করেন না। যেকোনো সিদ্ধান্তের তাৎক্ষণিক প্রাপ্তির চেয়ে দীর্ঘমেয়াদি প্রাপ্তিকে অধিক গুরুত্ব দেন। স্বল্পভাষী জনাব কালামকে অনেকেই ব্যক্তিগতভাবে বেশ পছন্দ করে।",
      "tag": "DB, DIN.B, SB 18,ISCM 23",
      "sub_questions": [
        {
          "label": "ক",
          "question": "",
          "explanation": "যে নেতৃত্বে নেতা কর্মীর মানসিক অবস্থার চেয়ে কাজকে বেশি প্রাধান্য দেন, তাকে কর্মকেন্দ্রিক নেতৃত্ব বলে।"
        },
        {
          "label": "খ",
          "question": "",
          "explanation": "যে নেতৃত্বে নেতা সুনির্দিষ্টভাবে আদেশ-নির্দেশ দেন না এবং কর্মীরা নিজেদের ইচ্ছামতো কাজ করে, তাকে লাগামহীন বা মুক্ত নেতৃত্ব বলে। এ ধরনের নেতৃত্বে নেতা নিজের কাজ থেকে দূরে থাকেন। এক্ষেত্রে তিনি কর্মীদের ওপরই বেশি নির্ভর করেন। কোন কাজ কীভাবে করে প্রতিষ্ঠানকে সামনের দিকে এগিয়ে নেওয়া যাবে, এ বিষয়ে তিনি তেমন ভাবেন না। ফলে কর্মীদেরই সিদ্ধান্ত নিয়ে কাজ করতে হয়। এতে তারা বেশি স্বেচ্ছাচারী হয়ে ওঠে। তাই, লাগামহীন নেতৃত্বের কার্যকারিতা থাকে না।"
        },
        {
          "label": "গ",
          "question": "",
          "explanation": "উদ্দীপকের জনাব কালাম গণতান্ত্রিক নেতৃত্ব অনুসরণ করেন। এ ধরনের নেতৃত্বে নেতা অধস্তনদের সাথে আলাপ-আলোচনা ও পরামর্শ করে কাজ করেন। এক্ষেত্রে নেতা সব ক্ষমতা নিজের হাতে না রেখে অধীনস্থদের প্রয়োজনীয় কর্তৃত্ব দেন। সিদ্ধান্ত নেওয়ার ক্ষেত্রেও তাদের মতামত নেন। এতে নেতার প্রতি কর্মীদের ইতিবাচক ধারণা তৈরি হয়। উদ্দীপকের জনাব কালাম 'অবনি লিমিটেড'-এর ব্যবস্থাপনা পরিচালক। তিনি অধস্তন কর্মীদের সম্পর্কে ভালো ধারণা পোষণ করেন। তিনি মনে করেন, সিদ্ধান্ত নিতে কর্মীদের মতামত নেওয়ার প্রয়োজন আছে। এতে কাজের প্রতি তাদের আগ্রহ বাড়ে। তারা নিজেদের প্রতিষ্ঠানের অংশ বলে মনে করে। ফলে স্বেচ্ছায় কর্মীরা লক্ষ্য অর্জনে নিয়োজিত থাকে। এর সাথে গণতান্ত্রিক নেতৃত্বের বৈশিষ্ট্যের মিল আছে। তাই বলা যায়, জনাব কালাম গণতান্ত্রিক নেতৃত্বের মাধ্যমে প্রতিষ্ঠান পরিচালনা করেন।"
        },
        {
          "label": "ঘ",
          "question": "",
          "explanation": "উত্তম গুণের অধিকারী হওয়ায় জনাব কালাম একজন আদর্শ নেতা। একজন আদর্শ নেতা তার গুণের মাধ্যমে কর্মীদের প্রভাবিত করেন। তিনি সহজে কর্মীদের কাজের প্রতি আগ্রহ বাড়াতে পারেন। তার গতিশীল নেতৃত্বে প্রতিষ্ঠান সফলতার দিকে এগিয়ে যায়। উদ্দীপকের জনাব কালাম একটি প্রতিষ্ঠানের ব্যবস্থাপনা পরিচালক। তিনি তার কর্মীদের সম্পর্কে ভালো ধারণা পোষণ করেন। তিনি সিদ্ধান্ত নিতে কর্মীদের সাথে আলাপ-আলোচনা করেন। কর্মীদের তিনি যথাযথ মূল্যায়ন করেন। প্রতিষ্ঠানের স্বার্থে তিনি যেকোনো ধরনের সিদ্ধান্ত নিতে পিছিয়ে যান না। প্রতিষ্ঠানের দীর্ঘমেয়াদি সাফল্যকে তিনি প্রাধান্য দেন। জনাব কালামের কাজে আদর্শ নেতার গুণ ফুটে ওঠে। তিনি জানেন, প্রতিষ্ঠানের কাজের সাথে কর্মীরা সরাসরি জড়িত থাকে। তাই তিনি কাজের দিক-নির্দেশনা দেওয়ার আগে তাদের মতামত নেন। এতে কর্মীরা তাদের গুরুত্ব বুঝতে পারে। তাই প্রতিষ্ঠানের স্বার্থে তারা সবসময় কাজ করে। জনাব কালাম বর্তমানের চেয়ে ভবিষ্যৎ সাফল্যকে বেশি গুরুত্ব দেন। এজন্য তাকে দূরদর্শী হতে হয়। তিনি আবেগে কখনো কোনো সিদ্ধান্ত নেন না। তার যোগ্য নেতৃত্বে প্রতিষ্ঠানে সফলতা আসে। তাই এসব গুণের ভিত্তিতে বলা যায়, জনাব কালাম একজন আদর্শ নেতা।"
        }
      ]
    },
    {
      "number": "7",
      "uddipok": "জনাব কালাম একটি স্বনামধন্য প্রতিষ্ঠানে প্রধান নিবার্হী পদে কর্মরত। তিনি প্রতিষ্ঠানের কাজগুলোকে প্রকৃতি অনুযায়ী ভাগ করে দক্ষ ও অভিজ্ঞ ব্যবস্থাপকের উপর ন্যস্ত করেন। বর্তমানে তিনি উৎপাদন বৃদ্ধি ও বাজার সম্প্রসারণের লক্ষ্যে পরিকল্পনা গ্রহণ করেন। তাকে সহায়তা করার জন্য একজন বিশেষজ্ঞ কর্মী নিয়োগ দেন।",
      "tag": "RB 22,ISCM 23",
      "sub_questions": [
        {
          "label": "ক",
          "question": "",
          "explanation": "কতিপয় ব্যক্তির উপর বিশেষ কোন কাজের বা সিদ্ধান্ত গ্রহণের দায়িত্ব অর্পণ করে সৃষ্ট সংগঠনকে কমিটি সংগঠন বলে।"
        },
        {
          "label": "খ",
          "question": "",
          "explanation": "প্রতিষ্ঠানে বিভিন্ন বিভাগ ও উপবিভাগ ও কর্মীদের মধ্যে পারস্পরিক সম্পর্কের ধরন বা পেটানকে সংগঠন কাঠামো বলে। এর মাধ্যমে প্রতিষ্ঠানে বিভিন্ন স্তর বিভাগ ও উপবিভাগ ও ক্ষমতা প্রবাহের চিত্র প্রদর্শিত হয়। এর মাধ্যমে দায়িত্ব বিভাজন হয় বলে উদ্দেশ্য অর্জন সহজতর হয়। এছাড়া প্রতিষ্ঠানের ব্যবস্থাপনা সমন্বয় ও নিয়ন্ত্রণ কাজ খুব দ্রুত করা যায়। কর্মীদের কর্তৃত্ব প্রবাহ সংগঠন কাঠামোর মাধ্যমে জানা যায়।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটিতে বিশেষজ্ঞ নিয়োগে কর্মী নিয়োগের পূর্বে কার্যভিত্তিক সংগঠন কাঠামো বিদ্যমান ছিল।   প্রতিষ্ঠানের কাজের প্রকৃতি অনুযায়ী বিভাগ তৈরি করে প্রতিটি বিভাগের দায়িত্ব ও কর্তৃত্ব এক একজন বিশেষজ্ঞ কর্মীকে দেওয়া হয় যে সংগঠন পদ্ধতিতে তাকে কার্যভিত্তিক সংগঠন বলে। এ ধরনের সংগঠনে বিশেষজ্ঞ কর্মীদের উপদেষ্টা না করে সরাসরি নির্বাহী হিসেবে নিয়োগ দেওয়া হয়। এতে বিশেষজ্ঞ কর্মী সার্বিক দায়িত্বে থাকায় প্রাতিষ্ঠানিক কাজ দক্ষতার সাথে দ্রুত সম্পন্ন হয়ে থাকে। এরূপ সংগঠন কে প্রতিটি বিভাগকে অন্যান্য বিভাগের সাথে কাজ করতে হয় ফলে বিভাগ গুলোর কর্মীদের মধ্যে প্রত্যক্ষ যোগাযোগ হয়। কর্মকর্তাদের দায়িত্ব ও কর্তব্য নির্দিষ্ট থাকলে কর্মীদের কাজে উৎসাহ পান। এরূপ সংগঠনে বিশেষায়নের উপর বিশেষ গুরুত্ব দেওয়া হয়। কর্মীদের যোগ্যতার উপর ভিত্তি করে দায়িত্ব দেওয়া হয়।   উদ্দীপকে আমরা দেখতে পাই জনাব কামালের প্রতিষ্ঠানে কাজগুলোকে প্রকৃতি অনুযায়ী ভাগ করার দক্ষ ও অভিজ্ঞ ব্যবস্থাপকের উপর ন্যস্ত করেন। এই থেকে বোঝা যায় যে, তাদের প্রতিষ্ঠানের কার্যভিত্তিক সংগঠন কাঠামো বিদ্যমান ছিল।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটিতে বিশেষজ্ঞ কর্মী নিয়োগের ফলে প্রতিষ্ঠানটি সংগঠন কাঠামো পরিবর্তিত হয়ে সরলরৈখিক ও পদস্থ কর্মী সংগঠনে পরিণত হয়েছে।   নির্বাহী ও বিশেষজ্ঞ কর্মী নিয়ে গঠিত সংগঠনকে সরলরৈখিক ও পদস্থ সংগঠন বলে এই ধরনের সংগঠন কাঠামোতে দুই ধরনের কর্মী থাকে একদল সরলরৈখিক নির্বাহী অন্য দল উপদেষ্টা কর্মী। পদস্থ কর্মীরা অন্য বিভাগের সাথে যোগাযোগ করে প্রয়োজনীয় সমন্বয় সাধন করতে পারেন। এই ধরনের সংগঠনে ক্ষমতা ও দায়িত্বের বন্টন এবং আদেশ-কর্তৃত্ব নির্দেশনার গতি রেখা সুনির্দিষ্ট হয়। এরূপ সংগঠনের উপদেষ্টা কর্মী সমস্যা সমাধানে নির্বাহীকে প্রয়োজনীয় পরামর্শ দিয়ে থাকেন।   উদ্দীপকে আমরা দেখতে পাই জনাব কামাল এর প্রতিষ্ঠানে বর্তমানে উৎপাদন বৃদ্ধি ও বাজার সম্প্রসারণের লক্ষ্যে তাকে সহায়তা করার জন্য একজন বিশেষজ্ঞ কর্মী নিয়োগ দেন।   জনাব কামাল এর প্রতিষ্ঠানে বিশেষজ্ঞ কর্মী নিয়োগের ফলে তারা বিভিন্ন সমস্যার সমাধানে নির্বাহীকে প্রয়োজনীয় পরামর্শ দিতে পারবে এতে তাদের উৎপাদন বৃদ্ধি পাবে এবং বাজার ও সম্প্রসারণ হবে। তাই আমরা বলতে পারি উদ্দীপকের প্রতিষ্ঠানে বিশেষজ্ঞ কর্মী নিয়োগের ফলে সংগঠন কাঠামোতে সরলরৈখিক ও পদস্থ কর্মী সংগঠনে পরিবর্তন হয়েছে এবং এই পরিবর্তন অত্যন্ত যৌক্তিক।"
        }
      ]
    },
    {
      "number": "8",
      "uddipok": "জনাব করিম ৭ বছর যাবৎ আদিত্য নিটওয়ার-এ কর্মরত ছিলেন। সম্প্রতি তিনি রজনি হোমটেক্স, লি.-এ উৎপাদন ব্যবস্থাপক হিসেবে যোগদান করেছেন। যোগদানের পরদিনই তাকে একটি স্বয়ংক্রিয় মেশিন ক্রয়ের বিষয়ে সিদ্ধান্ত গ্রহণ করতে বলা হয়। তিনি এ সম্পর্কিত বিভিন্ন তথ্য পর্যালোচনা করে দেখলেন যে মেশিনটি নিঃসন্দেহে ব্যয় সাশ্রয়ী। তিনি শ্রমিক-কর্মীদের মতামত নিলেন। তাদের অধিকাংশই আগ্রহী নয়। কারণ তারা এর ব্যবহার জানে না। তবে জনাব করিমের মনে হলো প্রশিক্ষণের ব্যবস্থা করলে এ অবস্থা থাকবে না। ঝুঁকি থাকা সত্ত্বেও তিনি মেশিন ক্রয়ের ইতিবাচক সিদ্ধান্ত নিলেন। পরবর্তীতে দেখা গেল তার সিদ্ধান্তটি সঠিক ছিল।",
      "tag": "ISCM 23",
      "sub_questions": [
        {
          "label": "ক",
          "question": "PERT-এর পূর্ণরূপ লেখো।",
          "explanation": "PERT-এর পূর্ণরূপ হলো Program Evaluation and Review Technique."
        },
        {
          "label": "খ",
          "question": "পরিকল্পনা প্রণয়নে পটভূমি/আঙিনা নির্ধারণ করতে হয় কেন?",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার আঙিনা।. এরূপ আঙিনা বা অঙ্গন অনুযায়ী পরিকল্পনা তৈরি করা হয়। এক্ষেত্রে যেসব সম্ভাবনা রয়েছে তা পরিকল্পনায় উল্লেখ করা হয় আর যেসব সমস্যা হতে পারে তা দূর করে লক্ষ্য অর্জনের ব্যবস্থাও পরিকল্পনায় উল্লেখ করা হয়। এজন্য পরিকল্পনায় পটভূমি নির্ধারণ জরুরি।"
        },
        {
          "label": "গ",
          "question": "বিরূপ পরিস্থিতিতে জনাব কাশেমের ইতিবাচক সিদ্ধান্ত গ্রহণে সহায়তাকারী মূল উপাদানটি কী? ব্যাখ্যা করো। ৩",
          "explanation": "বিরূপ পরিস্থিতিতে জনাব করিমের ইতিবাচক সিদ্ধান্ত গ্রহণে সহায়তাকারী মূল উপাদানটি হচ্ছে দূরদর্শিতা। ভবিষ্যতের বিষয় অনুধাবন করে পূর্বপ্রস্তুতি নেওয়াকে দূরদর্শিতা বলা হয়। এটি নির্বাহীর জ্ঞান, ধৈর্যশক্তি, অনুভূতি প্রভৃতি গুণের সমন্বয়ে গড়ে ওঠে। এ গুণগুলো না থাকলে একজন নির্বাহী দূরদর্শী হতে পারে না। ফলে ব্যবসায়ে সফলতাও আসে না। উদ্দীপকের জনাব করিম আদিত্য নিটওয়ার-এর একজন, উৎপাদন ব্যবস্থাপক। উক্ত প্রতিষ্ঠানে যোগদানের পরদিনই তাকে একটি স্বয়ংক্রিয় মেশিন কেনার বিষয়ে সিদ্ধান্ত নিতে হয়। এক্ষেত্রে তিনি বিভিন্ন তথ্য যাচাই করে দেখলেন যে মেশিনটি ব্যয় সাশ্রয়ী হবে। কিন্তু তার কর্মীরা, এ সিদ্ধান্তের প্রতি আগ্রহী নয়। কর্মীদের আগ্রহ না থাকা সত্ত্বেও তিনি তার সিদ্ধান্তে অটল থাকেন। তিনি মনে করেন মেশিন কেনার সিদ্ধান্তটি লাভজনক হবে। এক্ষেত্রে জনাব করিমকে তার পূর্ববর্তী অভিজ্ঞতা ও দূরদর্শিতা সহায়তা করে। তাই বলা যায়, বিরূপ পরিস্থিতিতে জনাব করিমের ইতিবাচক সিদ্ধান্ত নিতে সহায়তাকারী উপাদানটি হচ্ছে দূরদর্শিতা।"
        },
        {
          "label": "ঘ",
          "question": "\"সিদ্ধান্ত গ্রহণে বিবেচ্য বিষয়গুলোর যথাযথ বিবেচনাই জনাব করিমের সঠিক সিদ্ধান্তের মূল ভিত্তি\"- মূল্যায়ন করো।",
          "explanation": "সিদ্ধান্ত গ্রহণে বিবেচ্য বিষয়গুলোর যথাযথ বিবেচনাই জনাব করিমের সঠিক সিদ্ধান্তের মূলভিত্তি বলে আমি মনে করি। সমস্যা সমাধানে বিভিন্ন বিকল্প কর্মপন্থা থেকে সর্বোত্তম উপায় নির্বাচনের জন্য সিদ্ধান্ত নিতে হয়। এক্ষেত্রে সিদ্ধান্ত গ্রহণের বিভিন্ন বিবেচ্য বিষয় মূল্যায়ন করতে হয়। এর, মধ্যে সুনির্দিষ্ট লক্ষ্য, অতীত অভিজ্ঞতা, সঠিক তথ্য ও উপাত্ত প্রভৃতি উল্লেখযোগ্য। উদ্দীপকের জনাব করিম আদিত্য নিটওয়ার-এর উৎপাদন ব্যবস্থাপক। তিনি উৎপাদন কাজে ব্যবহৃত একটি মেশিন কেনার সিদ্ধান্ত নেন। তিনি যাচাই করে দেখলেন যে মেশিন কেনার সিদ্ধান্তটি লাভজনক হবে। কিন্তু শ্রমিকরা এ সিদ্ধান্তে আগ্রহী নয়। তবুও তিনি তার সিদ্ধান্তে অটল থাকেন। পরবর্তীতে দেখা গেল তার সিদ্ধান্তটি সঠিক ছিল। উদ্দীপকে জনাব করিম সিদ্ধান্ত নেওয়ার ক্ষেত্রে বিভিন্ন বিষয় বিবেচনা করেছেন। প্রথমে তিনি মেশিন সম্পর্কে বিভিন্ন তথ্য সংগ্রহ করেন এবং সেগুলো যাচাই করেন। এছাড়া ভবিষ্যতে দাম কত হবে তাও খোঁজ নিয়ে জানেন। তাই কর্মচারিদের আগ্রহ না থাকা সত্ত্বেও তিনি সিদ্ধান্তে অটল থাকেন। পরবর্তীতে দেখা যায় তার দূরদর্শিতার জন্য সিদ্ধান্তটি লাভজনক হয়। এক্ষেত্রে তাকে সিদ্ধান্ত গ্রহণে বিবেচ্য বিষয়গুলো সহায়তা করে। তাই বলা যায়, সিদ্ধান্ত গ্রহণে বিবেচ্য বিষয়গুলোর যথাযথ বিবেচনাই জনাব করিমের সঠিক সিদ্ধান্তের মূলভিত্তি।"
        }
      ]
    },
    {
      "number": "9",
      "uddipok": "জনাব আরমানের অবসর গ্রহণের পর তার ব্যবসায় প্রতিষ্ঠানের দায়িত্ব তার দুই ছেলে জনাব সাইফ ও জনাব সিয়াম গ্রহণ করেন এবং বাবার পরামর্শে ভালোভাবে পরিচালনা করছেন। সম্প্রতি প্রতিষ্ঠানটির একজন সহকারী ব্যবস্থাপক অবসরে গেলে পদটি শূন্য হয়। জনাব সিয়ামের অনুরোধে তার শ্যালক জনাব আরমানকে জনাব সাইফ উক্ত পদে নিয়োগ দান করেন। কিন্তু তার কর্মদক্ষতা নিয়ে দুজনেই চিন্তিত। তাই জনাব আরমানকে একজন দক্ষ ব্যবস্থাপকের অধীনে ছয় মাস প্রশিক্ষণে রেখে স্থায়িভাবে নিয়োগ দিতে তারা একমত হলেন।",
      "tag": "MB 22,ISCM 23",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে কর্মরত কর্মীর বর্তমান পদ থেকে মর্যাদা,ক্ষমতা,দায়িত্ব এবং সুযোগ-সুবিধাদি বাড়িয়ে উচ্চতর পদে পদায়ন করার প্রক্রিয়াকে পদোন্নতি বলে।"
        },
        {
          "label": "খ",
          "question": "",
          "explanation": "যে প্রক্রিয়ায় চাকরীপ্রার্থীদের মধ্যে থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয় তাকে কর্মী নির্বাচন বলে। এ প্রক্রিয়ায় বিভিন্ন ধাপে লিখিত,মৌখিক, ও বুদ্ধিমত্তার পরীক্ষার মাধ্যমে চাকরিপ্রার্থীদের যোগ্যতা যাচাই -বাছাই করা হয়।কোনো ধাপে কোনো প্রার্থী অকৃতকার্য হলে তাকে বাদ দেওয়া হয়।এভাবে কর্মী নির্বাচনের প্রতিটি ধাপেই কৃতকার্যদের রেখে অকৃতকার্য কর্মীদের বাদ দেওয়া হয।এজন্যই কর্মী নির্বাচনকে নেতিবাচক প্রক্রিয়া বলা হয়।"
        },
        {
          "label": "গ",
          "question": "",
          "explanation": "প্রতিষ্ঠানটিতে অভ্যন্তরীণ উৎস থেকে কর্মী সংগ্রহ করা হয়েছে।তা নিচে ব্যাখা করা হলোঃ প্রতিষ্ঠানে নিয়োজিত বা কর্মরত কর্মীদের মধ্যে থেকে বা তাদের মাধ্যমে বা তাদের পরিচয়ে কোনো কর্মী সংগ্রহ করাকে অভ্যন্তরীণ উৎস বলে।অভ্যন্তরীণ উৎসের উপাদানগুলো হলোঃ পদোন্নতি, বদলি ও পদাবনতি, কর্মরত কর্মীদের সুপারিশ, সংশ্লিষ্ট বিভাগের সুপারিশ, শ্রমিক সংঘের সুপারিশ। উদ্দীপকের প্রতিষ্ঠানটিতে সম্প্রতি একজন সহকারী ব্যবস্থাপক অবসরে গেলে পদটি শূন্য হয়। জনাব সিয়ামের অনুরোধে তার শ্যালক জনাব আরমানকে জনাব সাইফ উক্ত পদে নিয়োগ দান করেন। এক্ষেত্রে প্রতিষ্ঠানটির কর্মী সংগ্রহের জন্য অভ্যন্তরীণ উৎসের \"কর্মরত কর্মীদের সুপারিশের উপাদানটি গ্রহণ করেছে।কোনো প্রতিষ্ঠান কর্মী সংগ্রহের জন্য অভ্যন্তরীণ এবং বাহ্যিক উৎসের বিভিন্ন উপাদান থেকে কর্মী সংগ্রহ করতে পারে। যেমনটি উদ্দীপকের প্রতিষ্ঠানটি অভ্যন্তরীণ উৎসের কর্মরত কর্মীদের মাধ্যমে কর্মী সংগ্রহ করেছে।"
        },
        {
          "label": "ঘ",
          "question": "",
          "explanation": "জনাব আমানের জন্য কাজের মাধ্যমে প্রশিক্ষণ পদ্ধতির \"প্রবেশনা পদ্ধতি'' উত্তম।তা নিচে যুক্তিসহ বর্ণনা করা হলো।প্রতিষ্ঠানে কর্মরত ও নতুন নিয়োগপ্রাপ্ত কর্মীদের ভালোভাবে প্রশিক্ষণ দেওয়া হলে তাদের মাধ্যমে প্রত্যাশিত কার্যফল লাভ করা যায়। কাজ সম্পাদনে কর্মীদের আগ্রহ, দক্ষতা ও গুণগত মান উন্নয়নের জন্য সঠিক পদ্ধতিতে প্রশিক্ষণ কর্মসূচি নেওয়া দরকার। উদ্দীপকের জনাব আমান একজন নতুন নিয়োগপ্রাপ্ত সহকারী ব্যবস্থাপক।তার কর্মদক্ষতা নিয়ে ঊর্ধ্বতনেরা চিন্তিত। তাই জনাব আরমানকে একজন দক্ষ ব্যবস্থাপকের অধীনে ছয় মাস রেখে স্থায়ীভাবে নিয়োগ দিতে তারা তারা একমত। এক্ষেত্রে জনাব আমানের জন্য প্রবেশনা পদ্ধতি উত্তম হবে। প্রশিক্ষণার্থীকে অত্যান্ত দক্ষ ও অভিজ্ঞ নির্বাহি বা বিশেষজ্ঞের অধীনে রেখে পেশাগত বিষয়ে হাতে কলমে শিক্ষাদান করাকে প্রবেশনা পদ্ধতি বলে।এটি একটি অনানুষ্ঠানিক পদ্ধতি। তাত্বিকভাবে অর্জিত জ্ঞানের বাস্তব প্রয়োগ শেখানোর জন্য প্রবেশনা পদ্ধতি ব্যবহার করা হয়।এতে সংশ্লিষ্ট শিক্ষার্থী বা প্রশিক্ষণার্থীর ব্যবহারিক জ্ঞানের প্রসার হয়।"
        }
      ]
    },
    {
      "number": "10",
      "uddipok": "",
      "tag": "MB 21,ISCM 23",
      "sub_questions": [
        {
          "label": "ক",
          "question": "",
          "explanation": "নিয়ন্ত্রণকে ব্যবস্থাপনার কালান্তিক কাজ বলা হয়।"
        },
        {
          "label": "খ",
          "question": "",
          "explanation": "কোন ব্যক্তি একই সাথে একাধিক ঊর্ধ্বতনের সরাসরি অধীন হলে তাকে দ্বৈত অধীনতা বলে। কোন ব্যক্তি দ্বৈত অধীন হলে তার পক্ষে সুষ্ঠুভাবে দায়িত্ব পালন করা সম্ভব হয় না। কারণ একাধিক ঊর্ধ্বতন নির্বাহী একই সময়ে কোন একাধিক কাজের আদেশ দিলে তা সময়মতো ও সঠিকভাবে সম্পন্ন করা সম্ভব হয় না।তাই দ্বৈত অধীনতা পরিহার করা প্রয়োজন।"
        },
        {
          "label": "গ",
          "question": "",
          "explanation": "উদ্দীপকের ছবি ব্যবস্থাপনা প্রক্রিয়া নিয়ন্ত্রণ কাজের সাথে সংগতিপূর্ণ     পরিকল্পনা বা আদর্শ মান অনুযায়ী যাবতীয় কাজ সম্পাদিত হচ্ছে কিনা তা যাচাই কর কোন বিচ্যুতি থাকলে প্রয়োজনে সংশোধনমূলক ব্যবস্থা নেওয়ার কাজকে নিয়ন্ত্রণ বলে। এটি একটি চলমান প্রক্রিয়া। এটা ব্যবস্থাপনা প্রক্রিয়া সর্বশেষ কাজ। পরিকল্পনা বা আদর্শ মানের উপর ভিত্তি করে নিয়ন্ত্রণ করা হয়। এতে প্রকৃত কার্যফল পরিমাপ করে আদর্শ মানের সাথে তুলনা করা হয়। কোন পার্থক্য বা বিচ্যুতি থাকলে তার কারণ নির্ণয় কর সংশোধনমূলক ব্যবস্থা নিয়ন্ত্রণের অন্তর্ভুক্ত।   উদ্দীপকের ছকে আমরা কার্যফল পরিমাপ সম্পাদিত কাজে তুলনা বিচ্যুতি নির্ধারণ করে সংশোধনমূলক ব্যবস্থা গ্রহণ ইত্যাদি পদক্ষেপ দেখতে পায় এসব কাজ নিয়ন্ত্রণ কাজের অন্তর্ভুক্ত।তাই আমরা বলতে পারি উদ্দীপকের ছকটি ব্যবস্থাপনা প্রক্রিয়া নিয়ন্ত্রণ কাজের সাথে সম্পর্কিত।"
        },
        {
          "label": "ঘ",
          "question": "",
          "explanation": "উদ্দীপকের  ছকটিতে ক স্থানে আদর্শ মান প্রতিষ্ঠার পদক্ষেপটি বসবে।   আদর্শ মান হলো এমন একটি মানদন্ড যার আলোকে কাজের প্রকৃত ফলাফল পরিমাপ করা হয়। নিয়ন্ত্রণ প্রক্রিয়ার প্রথম পদক্ষেপ হলো আদর্শ মান নির্ধারণ বা মানদণ্ড প্রতিষ্ঠা। এটি সংখ্যা, ওজন, আয়, ব্যয়, সময়, ঘন্টা, একক, পরিমাপ, গ্রেড বা আর্থিক মূল্যের ভিত্তিতে নির্ধারণ করা যেতে পারে। পরিকল্পনা বা আদর্শ মানই হলো নিয়ন্ত্রণের মূল ভিত্তি। এটি ছাড়া নিয়ন্ত্রণ কার্যকর করা সম্ভব হয় না।    আর নিয়ন্ত্রণ কাজ সম্পন্নরূপে করা না গেলে। কাজ সুন্দরভাবে যাচাই-বাছাই করা যায় না। ত্রুটি বিচ্যুতি নির্ণয় কিংবা সংশোধনমূলক ব্যবস্থা গ্রহণ করা সম্ভব হয় না। ফলে পরবর্তী পরিকল্পনাও ভুল হওয়ার আশঙ্কা থাকে। তাই বলা যায় যে উদ্দীপকে ক স্থানে অর্থাৎ আদর্শ মান প্রতিষ্ঠা ধাপটি নিয়ন্ত্রণ প্রক্রিয়ার সবচেয়ে গুরুত্বপূর্ণ একটি ধাপ।"
        }
      ]
    },
    {
      "number": "11",
      "uddipok": "সেভেন প্লাস ইলেকট্রনিক্স লি. বৈদ্যুতিক যন্ত্রপাতি তৈরিতে একটি বিশ্বস্ত নাম। প্রতিষ্ঠানটির চেয়ারম্যান মি. ইসমাইল নিরপেক্ষ দৃষ্টিকোণ থেকে সকল কর্মীর কাজ মূল্যায়ন করেন। বিক্রয় ব্যবস্থাপকদের কাজ বিশ্লেষণ করে তিনি দেখতে পান চট্টগ্রাম অঞ্চলের বিক্রয় ব্যবস্থাপক মি. সুজন পূর্ববর্তী বছরের তুলনায় ১৫% বেশি পণ্য বিক্রয় করেছেন। অন্যদিকে সিলেট অঞ্চলের বিক্রয় ব্যবস্থাপক মি. আউয়াল পূর্ববর্তী বছরের তুলনায় ৩৫% বেশি পণ্য বিক্রয় করেছেন। এমতাবস্থায় তিনি মি. আউয়ালকে মহাব্যবস্থাপক পদে পদোন্নতি প্রদান করেন। প্রতিষ্ঠানটি ২০২০ সালের তুলনায় ২০২১ সালে ৭৫ কোটি টাকার অধিক মুনাফা অর্জন করে।",
      "tag": "ISCM 23",
      "sub_questions": [
        {
          "label": "ক",
          "question": "জোড়া মই শিকল নীতিটি কী?",
          "explanation": "প্রতিষ্ঠানের ওপর থেকে শুরু করে নিচের স্তর পর্যন্ত প্রতিটি ব্যক্তি, বিভাগ ও উপবিভাগকে একে অন্যের সাথে যুক্ত করে দেওয়ার নীতিকে জোড়া মই শিকল নীতি বলে।"
        },
        {
          "label": "খ",
          "question": "“ব্যবস্থাপনা একটি চলমান প্রক্রিয়া\"- ব্যাখ্যা করো।",
          "explanation": "ব্যবস্থাপনার পারস্পরিক নির্ভরশীল ও ধারাবাহিক কাজের সমষ্টিকে ব্যবস্থাপনা প্রক্রিয়া বা চক্র বলে। ব্যবস্থাপনার কাজ পরিকল্পনা দিয়ে শুরু হয়ে সংগঠিতকরণ, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণের মাধ্যমে শেষ হয়। নিয়ন্ত্রণের মাধ্যমে পাওয়া ফলের ওপর ভিত্তি করে আবার নতুন পরিকল্পনা নিতে হয়। এভাবে ব্যবস্থাপনার কাজসমূহ ধারাবাহিকভাবে আবর্তিত হয় বলে একে চলমান প্রক্রিয়া বলা হয়।"
        },
        {
          "label": "গ",
          "question": "মি. ইসমাইল পদোন্নতির ক্ষেত্রে ব্যবস্থাপনার কোন নীতির অনুসরণ করেছেন? ব্যাখ্যা করো।",
          "explanation": "উদ্দীপকের মি. ইসমাইল পদোন্নতির ক্ষেত্রে ব্যবস্থাপনার শৃঙ্খলা নীতি অনুসরণ করেছেন। এ নীতি অনুসারে যোগ্য ব্যক্তিকে সঠিক স্থানে নিয়োগ এবং সঠিক বস্তুকে সঠিক জায়গায় স্থাপন করা হয়। যোগ্য ব্যক্তিকে যোগ্য স্থানে বসানো হলে এরা এদের দক্ষতা ও যোগ্যতা অনুযায়ী সুষ্ঠুভাবে কাজ সম্পাদন করতে পারে। এতে প্রতিষ্ঠানের লক্ষ্য অর্জন সহজ হয়ে যায়। উদ্দীপকের মি. ইসমাইল সেভেন প্লাস ইলেকট্রনিক্স লি.-এর চেয়ারম্যান। তিনি নিরপেক্ষ দৃষ্টিকোণ থেকে সকল কর্মীকে দেখেন। বিক্রয় ব্যবস্থাপকদের কাজ বিশ্লেষণ করে তিনি দেখেন, চট্টগ্রাম অঞ্চলের বিক্রয় ব্যবস্থাপক মি. সুজন গত বছরের তুলনায় ১৫% বেশি পণ্য বিক্রি করেছেন। অন্যদিকে সিলেট অঞ্চলের বিক্রয় ব্যবস্থাপক মি. আউয়াল গত বছরের তুলনায় ৩৫% বেশি বিক্রি করেছেন। অর্থাৎ মি. আউয়াল অন্যদের তুলনায় বেশি যোগ্যতা ও দক্ষতার প্রমাণ দিয়েছেন। এজন্য মি. ইসমাইল চেয়ারম্যান হিসেবে মি. আউয়ালকে মহাব্যস্থাপক হিসেবে পদোন্নতি দেন। এর সাথে ব্যবস্থাপনার শৃঙ্খলা নীতির মিল আছে। তাই বলা যায়, মি. ইসমাইল ব্যবস্থাপনার শৃঙ্খলার নীতি অনুসরণ করে পদোন্নতি দিয়েছেন।"
        },
        {
          "label": "ঘ",
          "question": "তুমি কি মনে করো জনাব ইসমাইল একজন দক্ষ ব্যবস্থাপক? যুক্তিসহ মতামত দাও।",
          "explanation": "ব্যবস্থাপকীয় গুণাবলি থাকায় উদ্দীপকের মি. ইসমাইল একজন দক্ষ ব্যবস্থাপক বলে আমি মনে করি। প্রতিষ্ঠানের উপকরণ ও সম্পদকে সঠিকভাবে ব্যবহার করে প্রত্যাশিত ফলাফল অর্জন করা দক্ষ ব্যবস্থাপকের কাজ। দক্ষতার সাথে প্রতিষ্ঠান পরিচালনা করতে পারলে প্রতিষ্ঠানের উদ্দেশ্য অর্জিত হয়। এজন্য প্রতিটি প্রতিষ্ঠানেই দক্ষ ব্যবস্থাপনা একটি গুরুত্বপূর্ণ বিষয় হিসেবে বিবেচিত হয়। উদ্দীপকের মি. ইসমাইল একটি প্রতিষ্ঠানের চেয়ারম্যান। তিনি নিরপেক্ষভাবে সকল কর্মীর কাজ মূল্যায়ন করেন। তিনি সঠিক সময়ে প্রতিষ্ঠানের জন্য ব্যবস্থাপকদের কাজ বিশ্লেষণ করেন। যোগ্যতা ও দক্ষতা অনুযায়ী তিনি কর্মীদের পদোন্নতি দেন। এজন্য প্রতিষ্ঠানটি ২০২০ সালের তুলনায় ২০২১ সালে ৭৫ কোটি টাকা বেশি মুনাফা অর্জন করে। মি. ইসমাইল প্রতিষ্ঠানের প্রতিটি বিভাগের সাথে যোগাযোগ রক্ষা করেন। ফলে তিনি সহজে প্রত্যেক বিভাগের কাজের অগ্রগতি জানতে পারেন। আবার তিনি পদোন্নতির ক্ষেত্রে কর্মীর যোগ্যতা ও দক্ষতাকে বেশি প্রাধান্য দেন। ফলে যোগ্য ব্যক্তি যোগ্য স্থানে নিয়োজিত থেকে কাজ পরিচালনা করতে পারে। এক্ষেত্রে তার বুদ্ধিমত্তা, দক্ষতা ও নিরপেক্ষতার জন্য প্রতিষ্ঠানটি সঠিক ও লাভজনকভাবে পরিচালিত হয়। সুতরাং, মি. ইসমাইল প্রতিষ্ঠানের একজন দক্ষ ব্যবস্থাপক।"
        }
      ]
    }
  ]
}