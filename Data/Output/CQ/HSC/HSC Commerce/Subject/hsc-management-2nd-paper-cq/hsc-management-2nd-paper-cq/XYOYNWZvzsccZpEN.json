{
  "title": "রাজউক উত্তরা কলেজ ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মিসেস রাফিনা আক্তার একটি উৎপাদনকারী প্রতিষ্ঠানের গুরুত্বপূর্ণ পদে দায়িত্ব পালন করছেন। তিনি প্রতিষ্ঠানের লক্ষ্য নির্ধারণ, পরিকল্পনা প্রণয়ন এবং বাজারজাতকরণ কৌশল নির্ধারণের সাথে সম্পৃক্ত। সম্প্রতি তিনি কারখানায় অত্যাধুনিক চারটি মেশিন স্থাপন করেন। পুরাতন মেশিনচালকগণ নতুন মেশিন চালানোয় পারদর্শী নয়। এর ফলে উৎপাদন বৃদ্ধির পরিবর্তে উৎপাদন কাজে বিঘ্ন ঘটছে। যার কারণে তিনি মেশিনচালকদের দক্ষতা বৃদ্ধির চিন্তা করছেন।",
      "tag": "RUMC 24",
      "sub_questions": [
        {
          "label": "ক",
          "question": "কর্মকেন্দ্রিক নেতৃত্ব কী?",
          "explanation": "যে নেতৃত্বে নেতা কর্মীর মানসিক অবস্থার চেয়ে কাজকে বেশি প্রাধান্য দেন, তাকে কর্মকেন্দ্রিক নেতৃত্ব বলে।"
        },
        {
          "label": "খ",
          "question": "পরিকল্পনা ব‍্যবস্থাপনাঁর সকল কাজের ভিত্তি- ব্যাখ্যা করো",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ হলো পরিকল্পনা। এটি ব্যবস্থাপনার প্রথম কাজ। এটি বাস্তবায়নের জন্যই সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ কাজগুলো করা হয়। এ কাজগুলো পরিকল্পনা অনুযায়ী ধারাবাহিকভাবে চলতে থাকে। তাই পরিকল্পনাকে ব্যবস্থাপনার সব কাজের ভিত্তি বলা হয়।"
        },
        {
          "label": "গ",
          "question": "উদ্দীপকে উল্লিখিত মেশিনচালকদের দক্ষতা বৃদ্ধির কাজটি ব্যবস্থাপনায় কোন কাজের সাথে সম্পৃক্ত? বর্ণনা করো।",
          "explanation": "উদ্দীপকে উল্লিখিত মেশিনচালকদের দক্ষতা বৃদ্ধির কাজটি ব্যবস্থাপনার কর্মীসংস্থান (প্রশিক্ষণ) কাজের সাথে সম্পৃক্ত। প্রতিষ্ঠানের জন্য নির্দিষ্ট উৎস থেকে প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কাজ করাকে কর্মীসংস্থান বলা হয়। প্রশিক্ষণ কর্মীসংস্থানের একটি গুরুত্বপূর্ণ কাজ। এটির মাধ্যমে কর্মীদের পেশাগত জ্ঞান ও দক্ষতা বাড়ানোর জন্য হাতে কলমে শিক্ষা দেওয়া হয়'। উদ্দীপকে মিসেস রাফিনা আক্তার একটি উৎপাদনকারী প্রতিষ্ঠানের গুরুত্বপূর্ণ পদে দায়িত্ব পালন করছেন। প্রতিষ্ঠানটিতে তিনি সম্প্রতি চারটি মেশিন স্থাপন করেন। কিন্তু পুরাতন মেশিনচালকগণ এসব মেশিন চালনায় পারদর্শী না হওয়ায় প্রতিষ্ঠানটিতে উৎপাদন কাজে বিঘ্ন ঘটছে। এজন্য তিনি মেশিনচালকদের দক্ষতা বৃদ্ধির চিন্তা করলেন। এ পদক্ষেপের মাধ্যমে মেশিনচালকরা মেশিন চালানোর বিষয়ে সম্যক ধারণা পাবে। এতে তারা কোনো প্রকার বাধা-বিঘ্ন ছাড়াই উৎপাদন কাজ করতে পারবে। এক্ষেত্রে মেশিনচালকের দক্ষতা বাড়ানোর বিষয়টি হলো প্রশিক্ষণ, যা কর্মীসংস্থানের অন্তর্ভুক্ত। সুতরাং, উদ্দীপকে মেশিনচালকদের দক্ষতা বৃদ্ধির কাজটি ব্যবস্থাপনার কর্মীসংস্থান কাজের সাথে সম্পৃক্ত।"
        },
        {
          "label": "ঘ",
          "question": "উদ্দীপকে বর্ণিত মিসেস রাফিনা আক্তার কর্তৃক সম্পাদিত কার্যাবলি কি ব্যবস্থাপনার অন্তর্ভুক্ত? তুমি কি এর সাথে একমত? যুক্তিসহ মতামত দাও।",
          "explanation": "উদ্দীপকে বর্ণিত মিসেস রাফিনা আক্তার সম্পাদিত কার্যাবলি ব্যবস্থাপনার অন্তর্ভুক্ত বলে আমি মনে করি। ব্যবস্থাপনা হলো নির্দিষ্ট লক্ষ্য অর্জনের জন্য সম্পাদিত ধারাবাহিক আন্তঃনির্ভরশীল কাজের সমষ্টি। পরিকল্পনা, সংগঠন, কর্মীসংস্থান, প্রেষণা, সমন্বয়সাধন ও নিয়ন্ত্রণে এসব কাজের মাধ্যমে ব্যবস্থাপনা উপায় উপকরণাদির সর্বোচ্চ ব্যবহার নিশ্চিত করে। ব্যবস্থাপনার সুষ্ঠু ব্যবহারের মাধ্যমে প্রতিষ্ঠানের কাঙ্ক্ষিত লক্ষ্য অর্জিত হয়। উদ্দীপকে মিসেস রাফিনা আক্তার একটি উৎপাদনকারী প্রতিষ্ঠানের গুরুত্বপূর্ণ পদে দায়িত্ব পালন করছেন। তিনি প্রতিষ্ঠানটির লক্ষ্য নির্ধারণ; পরিকল্পনা প্রণয়ন এবং বাজারজাতকরণ কৌশল নির্ধারণের সাথে সম্পৃক্ত। এছাড়া তিনি প্রতিষ্ঠানটিতে চারটি নতুন মেশিন স্থাপন করেন। আবার, তিনি মেশিনগুলো চালনায় মেশিনচালকদের পারদর্শী করতে তাদের জন্য প্রশিক্ষণের ব্যবস্থা করেন। মিসেস রাফিনা প্রতিষ্ঠানটিতে ব্যবস্থাপনার বিভিন্ন কার্যাবলি সম্পাদন করছেন। তার কার্যক্রম লক্ষ্য নির্ধারণ, পরিকল্পনা প্রণয়ন ও বাজারজাতকরণ কৌশল ব্যবস্থাপনার পরিকল্পনা কাজের সাথে সম্পৃক্ত। আবার প্রতিষ্ঠানে মেশিন সংস্থাপনের মাধ্যমে তিনি সংগঠিতকরণ কাজটি সম্পন্ন করেন। আর মেশিনচালকদের প্রশিক্ষণ দেওয়ার মাধ্যমে তিনি কর্মসংস্থান কাজটি সম্পাদন করেছেন। এভাবে প্রতিষ্ঠানের সামগ্রিক লক্ষ্য অর্জনে তার কাজের মধ্যে ব্যবস্থাপনার কার্যাবলি স্পষ্টভাবে দেখা যাচ্ছে। তাই বলা যায়, মিসেস রাফিনা আক্তার কর্তৃক সম্পদিত কার্যাবলি ব্যবস্থাপনার অন্তর্গগত।"
        }
      ]
    },
    {
      "number": "2",
      "uddipok": "প্যারামাউন্ট ইন্ডাস্ট্রিজ-এর যন্ত্রপাতির ত্রুটি-বিচ্যুতি দেখাশোনার জন্য একজন মেকানিক্যাল ইঞ্জিনিয়ার, আইটি বিভাগের জন্য একজন আইটি বিশেষজ্ঞ এবং পণ্যসামগ্রী বাজারজাতকরণের জন্য একজন বিপণন বিশেষজ্ঞকে দায়িত্ব দেওয়া হলো। ফলে শিল্প প্রতিষ্ঠানটিতে বিশেষায়ণের সুবিধা পাওয়া গেল। অন্যদিকে, নেপচুন লি. কোম্পানির নির্বাহী ব্যবস্থাপক জনাব রুবেল আহমেদকে সহায়তা করার জন্য মি. আকাশকে উৎপাদন বিশেষজ্ঞ এবং মি. হাসিনকে অর্থ বিশেষজ্ঞ হিসেবে নিয়োগ দেওয়া হলো। এর ফলে জনাব রুবেল আহমেদের কার্যভার হ্রাস পেল এবং বিশেষজ্ঞের সুবিধা পাওয়া গেল।",
      "tag": "RUMC 24",
      "sub_questions": [
        {
          "label": "ক",
          "question": "কাম্য তত্ত্বাবধান পরিসর কী?",
          "explanation": "একজন নির্বাহীর অধীনে কতজন কর্মী থাকলে সর্বোচ্চ তদারকি নিশ্চিত করা যাবে তার সংখ্যাকে কাম্য তত্ত্বাবধান পরিসর বলে।"
        },
        {
          "label": "খ",
          "question": "আদর্শ সংগঠনে দায়িত্ব ও কর্তৃত্ব ভারসাম্যপূর্ণ হয়- ব্যাখ্যা করো।",
          "explanation": "কাজের ভারে এবং দায়িত্ব ও কর্তৃত্বের মাত্রায় সামঞ্জস্য বিধান রাখাকে ভারসাম্যপূর্ণ বা সমতা বলা হয়। সংগঠন কাঠামোর প্রত্যেক স্তরে কর্মীকে যে পরিমাণ দায়িত্ব দেওয়া হবে, সেই অনুপাতে কর্তৃত্বও দিতে হবে। কারণ, দায়িত্বের তুলনায় কর্তৃত্ব বেশি হলে নির্বাহীরা স্বেচ্ছাচারী হয়ে উঠবে। আবার, কর্তৃত্বের তুলনায় দায়িত্ব অনেক বেশি থাকলে নির্বাহীরা দায়িত্ব পালনে ব্যর্থ ও অসহায় হয়ে পড়বে। এজন্য এ দু'য়ের মধ্যে ভারসাম্য রাখতে হবে।"
        },
        {
          "label": "গ",
          "question": "উদ্দীপকে বর্ণিত প্যারামাউন্ট ইন্ডাস্ট্রিজ-এ কোন ধরনের সংগঠন কাঠামো বিদ্যমান? বর্ণনা করো।",
          "explanation": "উদ্দীপকে বর্ণিত প্যারামাউন্ট ইন্ডাস্ট্রিজ এ কার্যভিত্তিক সংগঠন কাঠামো বিদ্যমান। এ ধরনের সংগঠন কাঠামোতে প্রতিষ্ঠানের কাজগুলোকে প্রকৃতি অনুযায়ী ভাগ করা হয়। এরপর একেকটি বিভাগের দায়িত্ব একেকজন বিশেষজ্ঞকে দেওয়া হয়। এ সংগঠনে বিশেষজ্ঞ কর্মী নির্বাহীর দায়িত্ব পালন করেন। উদ্দীপকে প্যারামাউন্ট ইন্ডাস্ট্রিজ প্রতিষ্ঠানটিতে সম্প্রতি যন্ত্রপাতির ত্রুটি- বিচ্যুতি দেখাশোনার জন্য একজন মেকানিক্যাল ইঞ্জিনিয়ার, আইটি বিভাগের জন্য একজন আইটি বিশেষজ্ঞ নিয়োগ দেওয়া হয়। আবার, পণ্য সামগ্রী বাজারজাতরণের জন্য একজন বিপণন বিশেষজ্ঞকে 'দায়িত্ব দেওয়া হয়। এক্ষেত্রে নিয়োগকৃত বিশেষজ্ঞরা শুধুমাত্র নিজ নিজ বিভাগের কাজ সম্পাদন করবে। এছাড়া এরা নিজ বিভাগে নির্বাহী হিসেবে কর্মরত থাকবে। আর তারা স্ব স্ব কাজে বিশেষজ্ঞ হওয়ায় প্রতিষ্ঠানটি বিশেষায়ণের সুবিধাও ভোগ করবে। উক্ত প্রতিষ্ঠানের সংগঠন কাঠামোর সাথে কার্যভিত্তিক সংগঠন কাঠামোর মিল রয়েছে। সুতরাং, উদ্দীপকে বর্ণিত প্যারামাউন্ট ইন্ডাস্ট্রিজ এ-কার্যভিত্তিক সংগঠন কাঠামো বিদ্যমান।"
        },
        {
          "label": "ঘ",
          "question": "উদ্দীপকে উল্লিখিত প্যারামাউন্ট ইন্ডাস্ট্রিজ থেকে কি নেপচুন লি. এর সংগঠন কাঠামো উন্নততর? যুক্তিসহ মতামত দাও",
          "explanation": "উদ্দীপকে উল্লিখিত প্যারামাউন্ট ইন্ডাস্ট্রিজ থেকে নেপচুন লি.-এর সংগঠন কাঠামো উন্নততর নয় বলে আমি মনে করি। সরলরৈখিক ও পদস্থকর্মী সংগঠনে বিশেষজ্ঞ কর্মী নির্বাহীকে শুধু সিদ্ধান্ত নিতে সহায়তা করে। কিন্তু চূড়ান্ত সিদ্ধান্ত এক্ষেত্রে নির্বাহী নিয়ে থাকেন। অন্যদিকে, কার্যভিত্তিক সংগঠনে কর্মী নির্বাহীর দায়িত্ব পালন করায় এরা পূর্ণ স্বাধীনতার সাথে সৃজনশীল, উদ্ভাবনী কাজ করতে পারে। উদ্দীপকে প্যারামাউন্ট ইন্ডাস্ট্রিজ লি.-এ কার্যভিত্তিক সংগঠন কাঠামো অনুসরণ করা হয়। আর নেপচুন লি. এ নির্বাহী ব্যবস্থাপক জনাব ঘুবেল মি. আকাশ উৎপাদন বিশেষজ্ঞ হিসেবে ও মি. হাসিন অর্থ মশেষজ্ঞ হিসেবে জনাব রুবেলকে যথাযথ পরামর্শ দেয়। অর্থাৎ, নেপচুন বি. এ সরলরৈখিক ও পদস্থকর্মী সংগঠন কাঠামো অনুসরণ করা হয়। মি. আকাশ ও মি. হাসিন বিশেষজ্ঞ কর্মী হিসেবে কাজ করলেও তাদের মতামত, পরামর্শ চূড়ান্ত হিসেবে গণ্য হয় না। এক্ষেত্রে জনাব রুবেল তার বিচার বিবেচনা মোতাবেক চূড়ান্ত সিদ্ধান্ত নেন। এখানে মি. আকাশ ও মি. হাসিনের বিশেষ জ্ঞান বিকাশে সীমাবদ্ধতা দেখা যাচ্ছে। অন্যদিকে, প্যারামাউন্ট ইন্ডাস্ট্রিজ-এ পদায়ন করা বিশেষজ্ঞরা কাজের ক্ষেত্রে নির্বাহীর ক্ষমতা ভোগ করে। এজন্য তারা নিজ নিজ বিভাগে উদ্ভাবনী, সৃজনশীলতার মাধ্যমে সময়োপযোগী পদক্ষেপ নিতে পারে। এক্ষেত্রে দুই প্রতিষ্ঠানের তুলনায় প্যারামাউন্ট এর কার্যভিত্তিক সংগঠনের কার্যকারিতা নেপচুন লি.-এর সরলরৈখিক ও পদস্থ কর্মী সংগঠন থেকে উৎকৃষ্ট। সুতরাং, প্যারামাউন্ট ইন্ডাস্ট্রিজ-এর থেকে নেপচুন লি.-এর সংগঠন কাঠামো উন্নততর নয়।"
        }
      ]
    },
    {
      "number": "3",
      "uddipok": "জনাব হাবিব একটি আর্থিক প্রতিষ্ঠানে কর্মরত। তিনি বিভিন্ন প্রকল্পের চূড়ান্ত অনুমোদন দিয়ে থাকেন। পরবর্তীতে সেই মোতাবেক প্রতিটি বিভাগ কাজের লক্ষ্যমাত্রা নির্ধারণ করেন। বিভাগগুলোর কাজকর্ম একক ধারায় প্রবাহিত করার চেষ্টা করেন। অন্যদিকে জনাব নোমানসহ একদল কর্মকর্তা প্রতিষ্ঠানের উক্ত প্রকল্প মাঠ পর্যায়ে বাস্তবায়নের দায়িত্বে নিয়োজিত।",
      "tag": "RUMC 24",
      "sub_questions": [
        {
          "label": "ক",
          "question": "ব্যবস্থাপনা চক্র কী?",
          "explanation": "ব্যবস্থাপনার মৌলিক কাজগুলো (পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ) ধারাবাহিকভাবে বার বার আবর্তিত হওয়াকে ব্যবস্থাপনা চক্র বলে"
        },
        {
          "label": "খ",
          "question": "ব্যবস্থাপনা হলো জ্ঞানের পৃথক শাখা- ব্যাখ্যা করো",
          "explanation": "পরিকল্পনা, সংগঠন, কর্মীসংস্থান, নেতৃত্ব, প্রেষণা ও নিয়ন্ত্রণ কাজের মাধ্যমে উপকরণাদির যথাযথ ব্যবহার করে প্রতিষ্ঠানিক লক্ষ্য অর্জনের কৌশলকে ব্যবস্থাপনা বলে। ব্যবস্থাপনা সংক্রান্ত প্রাতিষ্ঠানিক জ্ঞান ছাড়া দক্ষতার সাথে কাজ পরিচালনা করা কঠিন। এজন্য এ বিষয়ে যথাযথ জ্ঞানের জন্য প্রতিষ্ঠানিক শিক্ষা কার্যকর আছে। এজন্যই একে জ্ঞানের পৃথক শাখা হিসেবে অভিহিত করা হয়েছে।"
        },
        {
          "label": "গ",
          "question": "উদ্দীপকে জনাব হাবিব ব্যবস্থাপনার কোন স্তরে কর্মরত? বর্ণনা করো",
          "explanation": "উদ্দীপকের জনাব হাবিব ব্যবস্থাপনার উচ্চ স্তরে কর্মরত। এ স্তরের কর্মকর্তারা প্রতিষ্ঠানের জন্য উদ্দেশ্য, নীতি, দীর্ঘমেয়াদি পরিকল্পনা ও কৌশল ঠিক করেন। প্রতিষ্ঠানের চেয়ারম্যান, পরিচালনা পর্ষদ, ব্যবস্থাপনা পরিচালক প্রভৃতি এ স্তরের অন্তর্ভুক্ত। সাধারণত এ স্তরের ব্যবস্থাপকরা মানসিক ও বুদ্ধিবৃত্তিক কাজ বেশি করেন। উদ্দীপকের জনাব হাবিব একটি আর্থিক প্রতিষ্ঠানে কর্মরত। তিনি প্রতিষ্ঠানটির প্রকল্পগুলো যাচাই বাছাই করেন। এরপর তিনি সেগুলোর চূড়ান্ত অনুমোদন দেন। এছাড়া এ প্রকল্প মোতাবেক বিভিন্ন বিভাগে লক্ষ্যমাত্রা নির্ধারণ করে দেন। এই লক্ষ্যমাত্রার আলোকে প্রতিষ্ঠানের সব স্তরে কার্যাবলি সম্পাদিত হয়। এক্ষেত্রে প্রতিষ্ঠানটির প্রকল্প বিশ্লেষণ, অনুমোদন, লক্ষ্যমাত্রা নির্ধারণ করতে তাকে অনেক চিন্তা-ভাবনা করে সিদ্ধান্ত নিতে হয়। এসব কাজের সাথে উচ্চ স্তরের ব্যবস্থাপকের কাজের মিল আছে। তাই বলা যায়, জনাব হাবিব ব্যবস্থাপনার উচ্চ স্তরের একজন ব্যবস্থাপক।"
        },
        {
          "label": "ঘ",
          "question": "উদ্দীপকের প্রকল্প বাস্তবায়নে জনাব নোমানসহ একদল কর্মকর্তার ভূমিকা মূল্যায়ন করো।",
          "explanation": "উদ্দীপকের প্রকল্প বাস্তবায়নে জনাব নোমানসহ একদল কর্মকর্তার ভূমিকা গুরুত্বপূর্ণ বলে আমি মনে করি। নিম্ন স্তরের ব্যবস্থাপকরা, সরাসরি শ্রমিক-কর্মীদের কাজের নির্দেশনা দেন। তারা শ্রমিকদের কাজ তদারকি করে পরিকল্পনা বাস্তবায়নের চেষ্টা করেন। এ স্তরের ব্যবস্থাপনা মূলত পরিকল্পনা বাস্তবায়নের সাথে জড়িত। এজন্য এ স্তরের ব্যবস্থাপকদের কর্মদক্ষতার ওপর প্রতিষ্ঠানের সাফল্য অনেকাংশে নির্ভর করে। উদ্দীপকে জনাব হাবিব একটি আর্থিক প্রতিষ্ঠানে কর্মরত উচ্চ পর্যায়ের একজন কর্মকর্তা। তিনি প্রতিষ্ঠানটির প্রকল্প বিশ্লেষণ, অনুমোদন ও লক্ষ্যমাত্রা ঠিক করে দেন। প্রতিষ্ঠানটিতে জনাব নোমান মাঠ পর্যায়ে কর্মরত আছেন। তিনিসহ একদল কর্মকর্তা উক্ত লক্ষ্যমাত্রা বাস্তবায়ন করতে মাঠ পর্যায়ে কাজে নিয়োজিত আছেন। বৈশিষ্ট্যানুযায়ী জনাব নোমানসহ একদল কর্মকর্তা প্রতিষ্ঠানটিতে নিম্ন স্তরের ব্যবস্থাপক হিসেবে নিযুক্ত। তারা কর্মীদের নিয়ে প্রতিষ্ঠানের প্রকল্প বাস্তবায়নের কাজ চালান। এক্ষেত্রে তারা কর্মীদের যাবতীয় দিকনির্দেশনা দেন এবং তদারকি করেন। আবার তারা কোনো ভুল করলে এ কর্মকর্তারা তা সমাধানের উপায় বের করে দেন। পাশাপাশি কর্মীদের কাজ সম্পাদনে 'আগ্রহী করতে এ কর্মকর্তারা তাদের উৎসাহ দিয়ে থাকেন। ফলে প্রকল্প সুষ্ঠুভাবে বাস্তবায়িত হয় এবং লক্ষ্যার্জন সহজ হয়। তাই বলা যায়, প্রকল্প বাস্তবায়নে জনাব নোমানসহ একদল কর্মকর্তার গুরুত্বপূর্ণ ভূমিকা রয়েছে।"
        }
      ]
    },
    {
      "number": "4",
      "uddipok": "মুন ইলেকট্রনিক্স লি. ২০২৩ সালের সভায় ২০৩০ সালের মধ্যে তাদের বর্তমান ব্যবসায় ৪০-৬০% বৃদ্ধির ব্যাপারে সিদ্ধান্ত গ্রহণ করে। সেই লক্ষ্যে উৎপাদিত পণ্য যেন দ্রুত বিক্রি হয়ে যায় তার দিকে যথাযথ নজর দেওয়া হচ্ছে। তাছাড়া পরিকল্পনা বাস্তবায়নের জন্য কর্মরতদের মুনাফার একটি অংশ প্রদান, পণ্যের নতুন নতুন বৈশিষ্ট্য যোগসহ বিভিন্ন ব্যবস্থা গ্রহণের নির্দেশনা প্রদান করা হয়।",
      "tag": "RUMC 24",
      "sub_questions": [
        {
          "label": "ক",
          "question": "কৌশল কী?",
          "explanation": "পরিবর্তিত পরিস্থিতির আলোকে প্রতিযোগী প্রতিষ্ঠানের পরিকল্পনাকে মোকাবিলা করার জন্য গৃহীত নীতিকে কৌশল বলে।"
        },
        {
          "label": "খ",
          "question": "পরিকল্পনা অঙ্গন বলতে কী বোঝায়?",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার আঙিনা বা অঙ্গন। এরূপ আঙিনা বা অঙ্গন অনুযায়ী পরিকল্পনা তৈরি করা হয়। এরূপ অনুমানে যেসব সম্ভাবনার দিক ধরে নেওয়া হয় পরিকল্পনাতে তা কাজে লাগানোর ব্যবস্থা রাখা হয়। আর যেসব সমস্যা হতে পারে তা দূর করে লক্ষ্য, অর্জনের ব্যবস্থাও পরিকল্পনায় উল্লেখ করা হয়।"
        },
        {
          "label": "গ",
          "question": "উদ্দীপকে ২০২৩ সালের সভায় গৃহীত পরিকল্পনা সাংগঠনিক স্তর ভিত্তিতে কোন ধরনের? বর্ণনা করো।",
          "explanation": "উদ্দীপকে ২০২৩ সালের সভায় গৃহীত পরিকল্পনা সাংগঠনিক স্তরের ভিত্তিতে কৌশলগত বা রণনৈতিক পরিকল্পনা। এ পরিকল্পনা উচ্চ পর্যায়ের নির্বাহীর মাধ্যমে প্রণীত হয়। প্রতিযোগিতা মোকাবিলায় প্রতিষ্ঠানের জন্য দীর্ঘমেয়াদে এ পরিকল্পনা প্রণীত হয়। সাত বছরের মধ্যে ১০টি নতুন পণ্য উদ্ভাবন, ক্রেতাদের দোরগোড়ায় পণ্য পৌছে দেওয়া প্রভৃতি কৌশলগত পরিকল্পনার উদাহরণ। উদ্দীপকে মুন ইলেকট্রনিকস লি. ২০২৩ সালে একটি পরিকল্পনা নেয়। এ পরিকল্পনা প্রতিষ্ঠানটির সভায় এটির উচ্চপদস্থ নির্বাহীর মাধ্যমে প্রণীত হয়। এ পরিকল্পনার আওতায় ২০৩০ সালের মধ্যে বর্তমান ব্যবসায় ৪০-৬০% বৃদ্ধির সিদ্ধান্ত নেওয়া হয়। এক্ষেত্রে সভায় গৃহীত পরিকল্পনাটি ৭ বছরের মধ্যে অর্জন করতে হবে, যা একটি দীর্ঘ সময়। এর সাথে কৌশলগত পরিকল্পনার মিল রয়েছে। সুতরাং, উদ্দীপকে ২০২৩ সালের সভায় গৃহীত পরিকল্পনা সাংগঠনিক স্তরের ভিত্তিতে কৌশলগত পরিকল্পনা।"
        },
        {
          "label": "ঘ",
          "question": "পণ্যের বাজার সম্প্রসারণের সিদ্ধান্ত কতটুকু যুক্তিযুক্ত? মূল্যায়ন করো।",
          "explanation": "উদ্দীপকে প্রতিযোগিতায় টিকে থাকতে বাজার সম্প্রসারণের সিদ্ধান্তের যৌক্তিকতা রয়েছে বলে আমি মনে করি। কৌশলগত পরিকল্পনা এক ধরনের প্রতিযোগিতামূলক পরিকল্পনা। পরিবর্তনশীল পরিস্থিতি মোকাবিলায় এ পরিকল্পনা সহায়তা করে। এটি প্রণয়নের মাধ্যমে তীব্র প্রতিযোগিতার মধ্যেও প্রতিষ্ঠান বাজারে টিকে থাকার সক্ষমতা অর্জন করে। উদ্দীপকে মুন ইলেকট্রনিকস লি. ২০২৩ সালে একটি কৌশলগত পরিকল্পনা প্রণয়ন করে। এ পরিকল্পনার আওতায় ২০৩০ সালের মধ্যে এটির ৪০-৬০% বাজার সম্প্রসারণের সিদ্ধান্ত নেওয়া হয়। এজন্য উৎপাদিত পণ্য দ্রুত বিক্রির জন্যও গুরুত্বারোপ করা হয়েছে। আবার, পরিকল্পনা সুষ্ঠু বাস্তবায়নে মুনাফার একটি অংশ কর্মকর্তাদের মধ্যে বিতরণ, পণ্যের নতুন বৈশিষ্ট্য যোগসহ বিভিন্ন ব্যবস্থা নেওয়ার নির্দেশনা প্রদান করা হয়। কৌশলগত পরিকল্পনার আওতায় মুন ইলেকট্রনিকস লি. বাজার সম্প্রসারণের সিদ্ধান্ত নিয়েছে। বাজার সম্প্রসারণের ফলে প্রতিষ্ঠানটির ক্রেতা-ভোক্তার পরিমাণও বাড়বে। আবার, পণ্যে নতুন বৈশিষ্ট্য যোগ করায় ক্রেতাদের কাছে পণ্যের গ্রহণযোগ্যতাও বাড়বে। এভাবে প্রতিষ্ঠানটি ক্রেতার চাহিদা, ক্রেতার সংখ্যা বাড়ানোর মাধ্যমে এটির বাজার সম্প্রসারণ করতে পারবে। এতে প্রতিষ্ঠানটি তীব্র প্রতিযোগিতায়ও সফলভাবে বাজার দখলে সক্ষম হবে। ফলে প্রতিষ্ঠানটি এর কাঙ্ক্ষিত লক্ষ্য অর্জনে সক্ষম হবে। তাই বলা যায়, প্রতিযোগিতায় টিকে থাকতে উক্ত প্রতিষ্ঠানটির বাজার সম্প্রসারণের যৌক্তিকতা রয়েছে।"
        }
      ]
    },
    {
      "number": "5",
      "uddipok": "জনাব মিজান যমুনা মিটিং-এ মান নিয়ন্ত্রক হিসেবে নিযুক্তি লাভ করেন। নিযুক্তির পর জনাব মিজানকে প্রতিষ্ঠানটির চেয়ারম্যান প্রতিষ্ঠানের একটি চার্ট প্রদান করেন। চার্ট দেখে জনাব মিজান বুঝতে পারলেন প্রতিষ্ঠানটির গুরুত্বপূর্ণ বিভিন্ন নির্বাহীদের পাশে একজন করে বিশেষজ্ঞ নিয়োজিত রয়েছেন। এতে করে প্রতিষ্ঠানের উৎপাদনশীলতা ও মুনাফার পরিমাণ বেড়ে যায়।",
      "tag": "RUMC 24",
      "sub_questions": [
        {
          "label": "ক",
          "question": "আদেশের ঐক্য নীতি কী?",
          "explanation": "একজন কর্মী একই সময়ে শুধু একজন ঊর্ধ্বতন কর্মকর্তার কাছ থেকে আদেশ পাবে, এই নীতিকে আদেশের ঐক্য নীতি বলে।"
        },
        {
          "label": "খ",
          "question": "সংগঠনে দ্বৈত অধীনতা কেন পরিহার করতে হয়? ব্যাখ্যা করো।",
          "explanation": "একজন কর্মী একই সাথে একাধিক ঊর্ধ্বতনের অধীনে থাকলে তাকে দ্বৈত অধীনতা বলে। সংগঠন প্রক্রিয়ায় কে কার অধীন তা উল্লেখ করা হয়। এক্ষেত্রে যদি কোনো ব্যক্তিকে একাধিক ঊর্ধ্বতনের কর্তৃত্বাধীন করা হয়, তবে ঐ অধস্তনের পক্ষে সব কাজ যথাযথভাবে পালন সম্ভব হয় না। এতে কার্যক্ষেত্রে বিশৃঙ্খলা দেখা দেয়। তাই সংগঠনে দ্বৈত অধীনতা পরিহার করা উচিত।"
        },
        {
          "label": "গ",
          "question": "উদ্দীপকে যমুনা নিটিং-এ কোন ধরনের সংগঠন কাঠামো বিদ্যমান? বর্ণনা করো।",
          "explanation": "উদ্দীপকে যমুনা নিটিং-এ সরলরৈখিক ও পদস্থ কর্মী সংগঠন কাঠামো বিদ্যমান। এ সংগঠন কাঠামোতে সরলরৈখিক নির্বাহীকে সহযোগিতা করার জন্য বিশেষজ্ঞ কর্মী নিয়োগ করা হয়। এতে সরলরৈখিক কর্মকর্তারা নির্বাহীর ক্ষমতা পেয়ে থাকেন। আর উপদেষ্টা কর্মীরা নির্বাহীদের শুধু পরামর্শ দেন। উদ্দীপকে জনাব মিজান যমুনা নিটিং-এ মান নিয়ন্ত্রক হিসেবে নিযুক্তি লাভ করেন। নিযুক্তির পর তাকে প্রতিষ্ঠানটির একটি সংগঠন চার্ট দেওয়া হয়। প্রতিষ্ঠানটির সংগঠন চার্টে দেখা যায় প্রতিটি গুরুত্বপূর্ণ পদে নির্বাহীগণ নিযুক্ত রয়েছে। আর এসব নির্বাহীদের সহায়তা করার জন্য একজন করে বিশেষজ্ঞ রয়েছে। এরা নির্বাহীর কাজে প্রয়োজনীয় সহায়তা ও পরামর্শ প্রদান করে। বৈশিষ্ট্যানুযায়ী এটি সরলরৈখিক ও পদস্থ কর্মী সংগঠনকে নির্দেশ করে। সুতরাং, যমুনা নিটিং এ সরলরৈখিক ও পদস্থ কর্মী সংগঠন কাঠামো বিদ্যমান।"
        },
        {
          "label": "ঘ",
          "question": "উদ্দীপকে নির্বাহীদের পাশে একজন করে বিশেষজ্ঞ নিয়োগ কতটুকু যৌক্তিক? বিশ্লেষণ করো।",
          "explanation": "উদ্দীপকে নির্বাহীদের পাশে একজন করে বিশেষজ্ঞ নিয়োগের যৌক্তিকতা রয়েছে বলে আমি মনে করি। সরলরৈখিক ও পদস্থ কর্মী সংগঠন কাঠামো সরলরৈখিক নির্বাহীর সহযোগী হিসেবে নিয়োজিত বিশেষজ্ঞ বা উপদেষ্টা কর্মীর সমন্বয়ে সৃষ্ট হয়ে থাকে। উপদেষ্টারা বিশেষ বিষয়ের ওপর দক্ষ হয়ে থাকে। ফলে যেকোনো জটিল সমস্যার দ্রুত সমাধান করা যায়। উদ্দীপকে জনাব মিজান যমুনা নিটিং-এর মান নিয়ন্ত্রক। প্রতিষ্ঠানটির সংগঠন চার্ট দেখে তিনি এতে সরলরৈখিক ও পদস্থ কর্মী সংগঠন কাঠামোর মিল পান। এ কাঠামো অনুসারে প্রতিষ্ঠানটিতে বিভিন্ন বিভাগে কর্মরত নির্বাহীর সাথে একজন করে বিশেষজ্ঞ নিয়োজিত রয়েছেন। এতে প্রতিষ্ঠানটির উৎপাদনশীলতা ও মুনাফার পরিমাণ বেড়েছে। যমুনা নিটিং-এর বিভিন্ন বিভাগে নিয়োজিত নির্বাহীরা বিশেষজ্ঞ কর্মীর সাহায্য-সহায়তা ভোগ করছেন। নির্বাহীরা কোনো সিদ্ধান্তে বিশেষজ্ঞদের মতামত নিয়ে চূড়ান্ত সিদ্ধান্ত নিচ্ছেন। এতে গৃহীত সিদ্ধান্তে ভুলের পরিমাণ কম হচ্ছে। এ কারণে প্রতিষ্ঠানটির সামগ্রিক কাজ সুন্দরভাবে সম্পন্ন হচ্ছে। ফলে প্রতিষ্ঠানটি কাঙ্ক্ষিত উৎপাদনশীলতা ও মুনাফা অর্জনে সক্ষম হচ্ছে। তাই বলা যায়, উদ্দীপকে নির্বাহীর পাশে একজন করে বিশেষজ্ঞ নিয়োগের যৌক্তিকতা রয়েছে।"
        }
      ]
    },
    {
      "number": "6",
      "uddipok": "জনাব কবির ও জনাব শিমুল দুই বন্ধু পাশাপাশি দুটি রপ্তানিমুখী তৈরি পোশাক কারখানা গড়ে তুলেছেন। জনাব কবির নতুন কর্মী নিয়োগে সংশ্লিষ্ট বিভাগের সুপারিশকে গুরুত্ব দেন এবং কোনো পদ শূন্য হলে ভেতর থেকে কাউকে উচ্চ পদে আসীন করেন। অন্যদিকে জনাব শিমুল বিজ্ঞপ্তির দ্বারা যোগ্য ব্যক্তি বেছে নেন। এতে কর্মীদের মান ও দক্ষতার বিচারে জনাব কবিরের থেকে জনাব শিমুল অনেক এগিয়ে। এর ফলে শিমুলের প্রতিষ্ঠানটি আশানুরূপ সাফল্য অর্জন করছে।",
      "tag": "RUMC 24",
      "sub_questions": [
        {
          "label": "ক",
          "question": "মানবসম্পদ ব্যবস্থাপনা কী?",
          "explanation": "ফলপ্রসূতার সাথে প্রতিষ্ঠানের লক্ষ্য অর্জনের জন্য দক্ষ কর্মী বাহিনী সংগ্রহ, নির্বাচন, নিয়োগ ও উন্নয়নসহ জনশক্তির ব্যবস্থাপনাকে মানবসম্পদ ব্যবস্থাপনা বলে।"
        },
        {
          "label": "খ",
          "question": "প্রশিক্ষণ ও মনোবলের মধ্যে সম্পর্ক কী? ব্যাখ্যা করো।",
          "explanation": "প্রশিক্ষণ কর্মীর মনোবল বাড়াতে সহায়তা করে। প্রশিক্ষণের মাধ্যমে কর্মীদের জ্ঞান ও দক্ষতার উন্নয়ন ঘটানো হয়। এর মাধ্যমে কর্মীর যেকোনো কাজ করার মন-মানসিকতা গড়ে ওঠে। ফলে কর্মী আত্মবিশ্বাসের সাথে প্রতিষ্ঠানের কাজ সম্পাদনে আগ্রহী হয়। এসবের মাধ্যমে প্রশিক্ষণ কর্মীর মনোবল বাড়াতে সম্পৃক্ত থাকে।"
        },
        {
          "label": "গ",
          "question": "উদ্দীপকে বর্ণিত জনাব কবিরের প্রতিষ্ঠান কর্মী সংগ্রহে কোন উৎস ব্যবহার করেন? বর্ণনা করো।",
          "explanation": "উদ্দীপকে বর্ণিত জনাব কবির প্রতিষ্ঠানে কর্মী সংগ্রহে অভ্যন্তরীণ উৎস ব্যবহার করেন। এ উৎসের মাধ্যমে প্রতিষ্ঠানে কর্মরত কর্মীদের পদোন্নতি বা তাদের সুপারিশে কর্মী সংগ্রহ করা হয়। এ পদ্ধতিতে আনুষ্ঠানিকতা কম থাকায় নিয়োগ প্রক্রিয়া অনেক সহজ হয়। পদোন্নতি, কর্মরত কর্মীদের সুপারিশ, শ্রমিক সংঘের সুপারিশ প্রভৃতি কর্মী সংগ্রহের অভ্যন্তরীণ উৎসের উদাহরণ। উদ্দীপকের জনাব কবির একটি পোশাক কারখানা গড়ে তুলেছেন। তার প্রতিষ্ঠানে প্রায়ই কর্মী নিয়োগের প্রয়োজন হয়। এক্ষেত্রে তিনি কর্মরত কর্মীদের সুপারিশকে গুরুত্ব দেন। তাদের পরিচিত লোকজন নিয়োগ করেন। আবার তিনি কর্মরত কর্মীদের পদোন্নতি দিয়েও পদ পূরণ করেন। এভাবে তিনি প্রতিষ্ঠানের ভেতর থেকে কর্মী সংগ্রহ করেন। এসব বৈশিষ্ট্য কর্মী সংগ্রহের অভ্যন্তরীণ উৎসের সাথে মিলে যায়। তাই বলা যায়, উদ্দীপকের জনাব কবির প্রতিষ্ঠানে কর্মী সংগ্রহে অভ্যন্তরীণ উৎস ব‍্যবহার করেন।"
        },
        {
          "label": "ঘ",
          "question": "উদ্দীপকে উল্লিখিত জনাব শিমুলের প্রতিষ্ঠানের সফলতার কারণ উদ্দীপকের আলোকে বিশ্লেষণ করো।",
          "explanation": "উদ্দীপকে উল্লেখিত জনাব শিমুলের প্রতিষ্ঠানে বাহ্যিক উৎস থেকে দক্ষ কর্মী সংগ্রহের কারণে সাফল্য এসেছে বলে আমি মনে করি। শূন্যপদ পূরণের জন্য প্রতিষ্ঠানের অভ্যন্তরীণ ছাড়া বাহ্যিক উৎস থেকেও কর্মী সংগ্রহ করা হয়। এতে অনেক কর্মীর মধ্য থেকে লিখিত, মৌখিক ও বুদ্ধিমত্তা পরীক্ষার মাধ্যমে যোগ্য কর্মীকে নির্বাচন করা যায়। এর মাধ্যমে তুলনামূলক দক্ষ কর্মী সংগ্রহ করা যায়। উদ্দীপকের জনাব শিমুল একটি পোশাক কারখানার মালিক। তিনি তার প্রতিষ্ঠানের শূন্যপদ পূরণে কর্মী নিয়োগের জন্য বিজ্ঞপ্তি দেন। এতে অনেক প্রার্থী আবেদন করেন। এরপর প্রার্থীদের বিভিন্নভাবে পরীক্ষা- নিরীক্ষা (লিখিত ও মৌখিক) করে তিনি যোগ্য কর্মী নির্বাচন করেন। তার এ পদ্ধতি অবলম্বনের মাধ্যমে তিনি প্রতিষ্ঠানের জন্য দক্ষ ও যোগ্য কর্মী বাছাই করে আনছেন। আর যোগ্য ও দক্ষ কর্মী বুঝতে পারে কোন কাজ কীভাবে করতে হবে। এতে কর্মী সঠিক উপায়ে কাজ করতে পারে। আবার দক্ষ কর্মীরা প্রতিষ্ঠানের সম্পদের সঠিক ব্যবহার করতে পারে। ফলে প্রতিষ্ঠান প্রত্যাশিত সাফল্য অর্জন করতে পারে। তাই বলা যায়, বাহ্যিক উৎস থেকে দক্ষ কর্মী সংগ্রহের ফলে জনাব শিমুলের প্রতিষ্ঠানে সাফল্য এসেছে।"
        }
      ]
    },
    {
      "number": "7",
      "uddipok": "মি. জামিল আহমেদ চৌধুরী গ্রুপ অব কোম্পানির একজন নির্বাহী পরিচালক। তিনি তার প্রতিষ্ঠানের সকল কর্মীদের ব্যক্তিগত খোঁজ-খবর নেন এবং মতামতকে মূল্য দেন। প্রতিষ্ঠানের পরিকল্পনা প্রণয়ন, নীতি নির্ধারণ এবং বার্ষিক লক্ষ্যমাত্রা নির্ধারণের কাজ তিনি পরিচালনা পর্ষদের সাথে পরামর্শ করে ঠিক করেন। গৃহীত পরিকল্পনা বাস্তবায়নে অধস্তন কর্মকর্তাগণ অবস্থা অনুযায়ী প্রয়োজনীয় সিদ্ধান্ত নেন। বিগত বছরে প্রতিষ্ঠানটি কাঙ্ক্ষিত মুনাফা অর্জন করতে সক্ষম হয়।",
      "tag": "RUMC 24",
      "sub_questions": [
        {
          "label": "ক",
          "question": "দায়িত্ব কী?",
          "explanation": "সন্তোষজনকভাবে কোনো কাজ করার বাধ্যবাধকতা বা দায়বদ্ধতাকে দায়িত্ব বলে।"
        },
        {
          "label": "খ",
          "question": "লক্ষ্য অর্জনে 'একতাই বল' নীতি গুরুত্বপূর্ণ কেন? ব্যাখ্যা করো।",
          "explanation": "প্রতিষ্ঠানের সকল কর্মী ঐক্যবদ্ধ হয়ে লক্ষ্য অর্জনে কাজ করাকে একতাই বল নীতি বলে। এই নীতি অনুযায়ী কর্মীদের মধ্যে দলগত চেতনা ও ঐক্যবদ্ধ হয়ে কাজ করার প্রবণতা বাড়ে। প্রত্যেকে নিজের কাজ অন্যের সাথে সমন্বিত করে সমান তালে কাজ এগিয়ে নেয়। এতে প্রতিষ্ঠানের মূল লক্ষ্য সহজে অর্জন করা যায়।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানে ব্যবস্থাপনার কোন নীতি প্রতিফলিত হয়েছে? বর্ণনা করো.।",
          "explanation": "উদ্দীপকে বর্ণিত প্রতিষ্ঠানে ব্যবস্থাপনার কেন্দ্রীকরণ ও বিকেন্দ্রীকরণ নীতি প্রতিফলিত হয়েছে। উচ্চ স্তরের ব্যবস্থাপনার হাতে সিদ্ধান্ত নেওয়ার ক্ষমতা ধরে রাখা হলো কেন্দ্রীকরণ। এক্ষেত্রে ব্যবস্থাপক বা নির্বাহী প্রতিষ্ঠানের গুরুত্বপূর্ণ সিদ্ধান্ত নেন। আবার বিকেন্দ্রীকরণের ক্ষেত্রে প্রতিষ্ঠানের সিদ্ধান্ত নেওয়ার ক্ষমতা অধস্তনদের ওপর ছেড়ে দেওয়া হয়। উদ্দীপকে মি. জামিল আহমেদ চৌধুরী গ্রুপ অব কোম্পানির একজন নির্বাহী পরিচালক। তিনি প্রতিষ্ঠানটির পরিকল্পনা প্রণয়ন, নীতি নির্ধারণ এবং বার্ষিক লক্ষ্যমাত্রা নির্ধারণের কাজ করেন। এসব কাজ তিনি পরিচালনা পর্ষদের সাথে পরামর্শ করে ঠিক করেন। এক্ষেত্রে প্রতিষ্ঠানটির গুরুত্বপূর্ণ সিদ্ধান্ত উচ্চ পর্যায়ের মাধ্যমে গৃহীত হয়। এটি ব্যবস্থাপনার কেন্দ্রীকরণ নীতির অনুসরণ। আবার, প্রতিষ্ঠানটিতে গৃহীত পরিকল্পনা বাস্তবায়নে অধস্তন কর্মকর্তাগণ অবস্থা অনুযায়ী প্রয়োজনীয় সিদ্ধান্ত নেন। এক্ষেত্রে পরিকল্পনা বাস্তবায়ানে নিচের স্তরে ক্ষমতা বণ্টন করা হয়েছে। এটি বিকেন্দ্রীকরণকে ইঙ্গিত করে। সুতরাং, উদ্দীপকে বর্ণিত প্রতিষ্ঠানে ব্যবস্থাপনার কেন্দ্রীকরণ ও বিকেন্দ্রীকরণ নীতি প্রতিফলিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানে আন্তঃব্যক্তিক দক্ষতার আলোকে মি. জামিল আহমেদের ভূমিকা মূল্যায়ন করো।",
          "explanation": "উদ্দীপকে উল্লেখিত প্রতিষ্ঠানে আন্তঃব্যক্তিক দক্ষতার আলোকে মি. জামিল আহমেদ গুরুত্বপূর্ণ ভূমিকা পালন করে বলে আমি মনে করি। কর্মীদের সাথে যোগাযোগ ও কর্মীদের অনুপ্রাণিত করা হলো আন্তঃব্যক্তিক দক্ষতা। এর মাধ্যমে কর্মীদের দিয়ে সহজে কাজ করিয়ে নেওয়া হয়। একজন ব্যবস্থাপককে তার প্রতিষ্ঠানের প্রয়োজনে ব্যবসায়ের অভ্যন্তরীণ ও বাহ্যিক সংশ্লিষ্ট ব্যক্তিবর্গের সাথে আন্তঃব্যক্তিক সম্পর্ক গড়ে তুলতে হয়। উদ্দীপকে মি. জামিল আহমেদ চৌধুরী গ্রুপ অব কোম্পানির একজন নির্বাহী পরিচালক। তিনি প্রতিষ্ঠানটির গুরুত্বপূর্ণ সিদ্ধান্ত নেওয়ার ক্ষমতা উচ্চ স্তরে ও কম গুরুত্বপূর্ণ সিদ্ধান্ত নেওয়ার ক্ষমতা নিচের স্তরে বণ্টন করে দেন। এছাড়া তিনি তার প্রতিষ্ঠানের সকল কর্মীদের ব্যক্তিগত খোঁজ-খবর নেন এবং তাদের মতামতকে মূল্য দেন। এসব কারণে বিগত বছরে প্রতিষ্ঠানটি কাঙ্ক্ষিত মুনাফা অর্জন করতে সক্ষম হয়। প্রতিষ্ঠানটিতে মি. জামিলের মধ্যে আন্তঃব্যক্তিক দক্ষতা বিদ্যমান। এজন্য তিনি কাজের বাইরেও কর্মীদের ভালো-মন্দের খোঁজ নিচ্ছেন এবং তাদের মতামতকে প্রাধান্য দিচ্ছেন। এতে কর্মীরা তার প্রতি শ্রদ্ধা রেখে তার গৃহীত সিদ্ধান্ত বাস্তবায়নে তৎপরতা দেখিয়েছে। ফলস্বরূপ প্রতিষ্ঠানটি গত বছর কাঙ্ক্ষিত মুনাফা অর্জনে সক্ষম হয়েছে। এভাবে কর্মীদের সাথে মানবীয় সম্পর্ক তৈরি করে মি. জামিল কাজ আদায়ে সফল হয়েছেন। তাই বলা যায় যে, উদ্দীপকে মি. জামিল তার আন্তঃব্যক্তিক দক্ষতার মাধ্যমে প্রতিষ্ঠানটিতে গুরুত্বপূর্ণ ভূমিকা রেখেছেন।"
        }
      ]
    },
    {
      "number": "8",
      "uddipok": "এলগিরি টেক্সটাইল লি. দুইটি পদে জনবল নিয়োগের কথা ভাবছে। একটি হচ্ছে বিপণন ব্যবস্থাপকের পদ, অন্যটি তথ্য ও যোগাযোগ প্রযুক্তি বিশেষজ্ঞ। বর্তমানে বিপণন বিভাগে দুইজন সহকারী বিপণন ব্যবস্থাপক হিসেবে কর্মরত আছেন। এদের মধ্যে মি. আহসান কনিষ্ঠ। তার কর্মদক্ষতা বিবেচনা করে পরিচালনা পর্ষদ তাকেই বিপণন ব্যবস্থাপক হিসেবে পদোন্নতির সিদ্ধান্ত গ্রহণ করেন। প্রতিষ্ঠানে আইসিটি পদটি নতুন সৃষ্টি করা হয়েছে।",
      "tag": "RUMC 24",
      "sub_questions": [
        {
          "label": "ক",
          "question": "প্রবণতা পরীক্ষা কী?",
          "explanation": "কাজের প্রতি চাকরি প্রার্থীর আগ্রহ বা ঝোঁক যাচাই করাকে প্রবণতা পরীক্ষা বলে।"
        },
        {
          "label": "খ",
          "question": "প্রশিক্ষণের শিক্ষানবিশ পদ্ধতি বলতে কী বোঝায়?",
          "explanation": "প্রশিক্ষণার্থীকে একটি নির্দিষ্ট সময় পর্যন্ত দক্ষ ও অভিজ্ঞ কর্মকর্তার তত্ত্বাবধানে রেখে নির্দিষ্ট কাজের শিক্ষাদান হলো শিক্ষানবিশ প্রশিক্ষণ। এক্ষেত্রে প্রশিক্ষণার্থীকে স্বল্পমেয়াদে সংশ্লিষ্ট কাজের খুঁটিনাটি বিষয় সম্পর্কে প্রশিক্ষণ দেওয়া হয়। এতে সফল হলে সে স্থায়ী নিয়োগ পায়। প্রশিক্ষণকালীন সময়ে কর্মী চুক্তিভিত্তিক বেতন পেয়ে থাকে।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানে পদোন্নতির কোন ভিত্তি বিবেচনায় মি. আহসানকে পদোন্নতি দেওয়া হয়? বর্ণনা করো।",
          "explanation": "উদ্দীপকের মি. আহসানকে 'যোগ্যতার ভিত্তি অনুসরণ করে পদোন্নতি দেওয়া হয়েছে। এ পদ্ধতিতে বেশি যোগ্যতাসম্পন্ন কর্মীকে পদোন্নতির জন্য নির্বাচন করা হয়। এক্ষেত্রে কর্মীর চাকরির সময় বিবেচনা করা হয় না। কর্মীর দক্ষতা ও কাজের ওপর ভিত্তি করেই পদোন্নতি দেওয়া হয়। উদ্দীপকে নীলগিরি টেক্সাটাইল লি. কোম্পানিতে বিপণন ব্যবস্থাপক নিয়োগ দেওয়ার প্রয়োজন হয়। প্রতিষ্ঠানটিতে বর্তমানে দুজন সহকারী বিপণন ব্যবস্থাপক হিসেবে কর্মরত আছেন। এদের মধ্যে মি. আহসান চাকরির মেয়াদকাল বিবেচনায় সর্বকনিষ্ট। কিন্তু প্রতিষ্ঠানটিতে তার সম্পাদিত কাজের ফলাফল ভালো। এজন্য তার কর্মদক্ষতা বিবেচনায় নিয়েই পরিচালনা পর্ষদ তাকে বিপণন ব্যবস্থাপক হিসেবে পদোন্নতি দেয়। এসব বৈশিষ্ট্য যোগ্যতার ভিত্তিতে পদোন্নতির সাথে সাদৃশ্যপূর্ণ।' তাই বলা যায়, মি. আহসানকে যোগ্যতার ভিত্তি অনুসরণ করে পদোন্নতি দেওয়া হয়েছে।"
        },
        {
          "label": "ঘ",
          "question": "আইসিটি বিশেষজ্ঞ নিয়োগে কর্মী সংগ্রহের কোন উৎসটি ব্যবহার করা যুক্তিযুক্ত বলে তুমি মনে করো? যুক্তিসহ মতামত দাও।",
          "explanation": "আইসিিিট বিশেষজ্ঞ নিয়োগে কর্মী সংগ্রহের বাহ্যিক উৎস ব্যবহার করা যুক্তিযুক্ত বলে আমি মনে করি। প্রতিষ্ঠানে অনেক সময় বাইরের কোনো উৎস থেকে কর্মী সংগ্রহ করা হয়। এজন্য সংবাদপত্র ও অনলাইনে চাকরির বিজ্ঞাপন দেওয়া হয়। এসব বিজ্ঞপ্তি দেখে আবেদন করা প্রার্থীদের মধ্য থেকে সর্বোত্তম ব্যক্তিকে কর্মী হিসেবে নির্বাচন করা হয়। উদ্দীপকে নীলগিরি টেক্সটাইল লি. দুইটি পদে জনবল নিয়োগের কথা ভাবছে। পদ দুইটির একটি বিপণন ব্যবস্থাপক, অন্যটি তথ্য ও যোগাযোগ প্রযুক্তি বিশেষজ্ঞ। প্রতিষ্ঠানটি পদোন্নতির মাধ্যমে অভ্যন্তরীণভাবে বিপণন ব্যবস্থাপকের পদটি পূরণ করে। এতে আইসিটি পদটি এখনও শূন্য রয়েছে, যা নতুন সৃষ্ট একটি পদ। নীলগিরি টেক্সটাইল লি. এর আইসিটি পদটি নতুন হওয়ায় এতে দক্ষ ও বিশেষজ্ঞ কর্মী প্রয়োজন। কারণ এ দক্ষ ও বিশেষজ্ঞ কর্মী উক্ত পদের অধীনে সৃষ্ট উপ-পদসমূহের কর্মীদের যাবতীয় নির্দেশনা দিবে। এক্ষেত্রে উক্ত পদের দক্ষ ও বিশেষজ্ঞ কর্মী নিয়োগে বিজ্ঞপ্তি দিতে হবে। বিজ্ঞপ্তি অনুযায়ী আবেদনকৃত প্রার্থীদের যাচাই-বাছাইয়ের মাধ্যমে উক্ত পদের নিয়োগ দেওয়া হবে। আর বিজ্ঞপ্তির মাধ্যমে কর্মী নিয়োগ হলো কর্মীসংস্থানের বাহ্যিক উৎস। তাই বলা যায়, উদ্দীপকের আইসিটি বিশেষজ্ঞ নিয়োগ কর্মী সংগ্রহের বাহ্যিক উৎস ব্যবহার করা যুক্তিযুক্ত হবে।"
        }
      ]
    },
    {
      "number": "9",
      "uddipok": "জনাব শিকদার একটি প্রতিষ্ঠানের উচ্চ পদে কর্মরত। তিনি কর্মীদের সাথে পরামর্শ না করেই সিদ্ধান্ত গ্রহণ করেন। তবে তিনি কর্তৃত্বপরায়ণ হলেও কল্যাণকামী। সম্প্রতি একটি প্রশিক্ষণ কর্মসূচিতে অংশগ্রহণ শেষে তিনি নেতৃত্বের ধরনে পরিবর্তনে আগ্রহী। তিনি সিদ্ধান্ত গ্রহণে কর্মীদের সাথে আলোচনা করে পরবর্তী নির্দেশনা দিতে চান।",
      "tag": "RUMC 24",
      "sub_questions": [
        {
          "label": "ক",
          "question": "প্রেষণা কী?",
          "explanation": "কর্মীদের কাজের সামর্থ্য সম্পূর্ণ ব্যবহারের লক্ষ্যে তাদের কাজের প্রতি অনুপ্রাণিত বা উৎসাহিত করার প্রক্রিয়াকে প্রেষণা বলে।"
        },
        {
          "label": "খ",
          "question": "একজন নেতার ঝুঁকি গ্রহণের ক্ষমতা বলতে কী বোঝায়?",
          "explanation": "নেতৃত্বের ঝুঁকি বহনের সামর্থ্যকে ঝুঁকি গ্রহণ ক্ষমতা বলা হয়। একজন নেতা ব্যবসায় সফলতার জন্য বর্তমান ও ভবিষ্যৎ সম্পর্কিত ঝুঁকি নিয়ে থাকেন। অধস্তনদের ব্যর্থতার দায়ভারও তাকেই নিতে হয়। এক্ষেত্রে যে নেতা যত বেশি ঝুঁকি নিতে পারেন, তিনি তত বেশি সফলতা অর্জন করতে পারেন।"
        },
        {
          "label": "গ",
          "question": "উদ্দীপকে জনাব শিকদার প্রথমে কোন ধরনের নেতৃত্ব অনুসরণ করেছিলেন? বর্ণনা করো।",
          "explanation": "উদ্দীপকে জনাব শিকদার প্রথমে পিতৃসুলভ নেতৃত্ব অনুসরণ করেছিলেন। এ ধরনের নেতৃত্বে নেতা অধস্তনদের ওপর কর্তৃত্বশীল হন। কিন্তু তিনি তাদের সাথে ভালো ব্যবহার করেন। তিনি কর্মীদের মাঝে শ্রদ্ধাবোধ জাগ্রত করে কাজ আদায়ের চেষ্টা করেন। এতে তারা নেতার প্রতি সন্তুষ্ট থাকে এবং কাজের প্রতি আগ্রহী হয়। উদ্দীপকে জনাব শিকদার একটি প্রতিষ্ঠানের উচ্চ পদে কর্মরত। তিনি প্রতিষ্ঠানটির যাবতীয় সিদ্ধান্ত কর্মীদের সাথে পরামর্শ না করেই নিয়ে থাকেন। তিনি কর্মীদের প্রতি কর্তৃত্বশীল প্রভাব দেখান। কিন্তু তিনি তাদের প্রতি কল্যাণকামী আচরণও করেন। এতে কর্তৃত্বশীল হলেও তার প্রতি কর্মীদের আলাদা শ্রদ্ধাবোধ কাজ করে। এর সাথে পিতৃসুলভ নেতৃত্বের মিল রয়েছে। সুতরাং, উদ্দীপকে জনাব শিকদার প্রথমে পিতৃসুলভ নেতৃত্ব অনুসরণ করেছিলেন।"
        },
        {
          "label": "ঘ",
          "question": "উদ্দীপকে জনাব শিকদার পরবর্তীতে যে পদ্ধতিতে নির্দেশনা দিতে চান তা কতটুকু উপযোগী? উত্তরের সপক্ষে মতামত দাও।",
          "explanation": "উদ্দীপকে জনাব শিকদার পরবর্তীতে পরামর্শমূলক নির্দেশনা দিতে চান যেটি প্রতিষ্ঠানের জন্য অত্যন্ত উপযোগী হবে বলে আমি মনে করি। এ নির্দেশনায় নেতা অধস্তনদের সাথে পরামর্শ করে নির্দেশনার বিষয়বস্তু নির্ধারণ করেন। এতে প্রতিষ্ঠানের বিভিন্ন সিদ্ধান্ত নিতে অধস্তনদের মতামতকে মূল্যায়ন করা হয়। ফলে তারা নিজ থেকে দায়িত্ব পালনে সচেষ্ট হয়। উদ্দীপকে জনাব শিকদার একটি প্রতিষ্ঠানের উচ্চ পদে কর্মরত। তিনি প্রতিষ্ঠানটিতে প্রথম পর্যায়ে পিতৃসূলভ নেতৃত্ব অনুসরণ করতেন। কিন্তু সম্প্রতি তিনি এ বিদ্যমান নেতৃত্বের ধরন পরিবর্তনে আগ্রহী। এক্ষেত্রে তিনি সিদ্ধান্ত গ্রহণে কর্মীদের সাথে আলোচনা করে পরবর্তী নির্দেশনা দিতে চান। বৈশিষ্ট্য অনুযায়ী জনাব শিকদার পরবর্তীতে পরামর্শমূলক নির্দেশনা দেওয়ার কথা ভাবছেন। এর মাধ্যমে তিনি সিদ্ধান্ত নেওয়ার ক্ষেত্রে • কর্মীদের অংশগ্রহণ নিশ্চিত করবেন, তাদের মতামত নেবেন। এতে কর্মীরা ভাববে প্রতিষ্ঠান তাদের মূল্যায়ন করছে। ফলে তারা ইতিবাচক মনোভাবের সাথে কাজ করবে। এতে প্রতিষ্ঠানটির লক্ষ্য অর্জন সহজ হবে, কাজে গতিশীলতা আসবে। তাই জনাব শিকদারের পরবর্তীতে দেওয়া পরামর্শমূলক নির্দেশনা প্রতিষ্ঠানটির জন্য অত্যন্ত উপযোগী হবে বলে মনে করা যায়।"
        }
      ]
    },
    {
      "number": "10",
      "uddipok": "জনাব ইফতি ডায়মন্ড গার্মেন্টস লি. এ উৎপাদন ব্যবস্থাপক হিসেবে যোগদান করেন। তিনি তার অধীনস্থ সকল জনশক্তির কাজকে সুনির্দিষ্ট করে দেন। অনুসন্ধান করে জানতে পারলেন চাকরি চলে যাওয়ার ভয়ে অনেকে কাজে আগ্রহ হারিয়ে ফেলেছে। তাছাড়া সুযোগ আসলেই অন্য প্রতিষ্ঠানে চলে যাচ্ছেন। জনাব ইফতি এ সমস্যা উত্তরণের প্রচেষ্টা চালাচ্ছেন।",
      "tag": "RUMC 24",
      "sub_questions": [
        {
          "label": "ক",
          "question": "ব্যবস্থাপকীয় দক্ষতা কী?",
          "explanation": "প্রতিষ্ঠানের উদ্দেশ্যকে সামনে রেখে উপকরণ ও সম্পদসমূহকে সঠিকভাবে ব্যবহার ও নিয়ন্ত্রণের মাধ্যমে প্রত্যাশিত ফল অর্জন করাকে ব্যবস্থাপকীয় দক্ষতা বলে।"
        },
        {
          "label": "খ",
          "question": "এফ ডব্লিউ টেইলরকে কেন বৈজ্ঞানিক ব্যবস্থাপনার জনক বলা হয়? ব্যাখ্যা করো।",
          "explanation": "পরিকল্পিত রীতি-নীতি ও কলা-কৌশলের মাধ্যমে প্রতিষ্ঠানের শ্রম ও উৎপাদন বাড়ানোর প্রক্রিয়াকে বৈজ্ঞানিক ব্যবস্থাপনা বলে। এফ. ডব্লিউ. টেলর উৎপাদনের গুণগত মান বাড়াতে এবং উৎপাদন খরচ কমানোর জন্য নির্দিষ্ট পদ্ধতি, রীতি-নীতি ও কাজ প্রভৃতির ওপর গুরুত্ব আরোপ করেন। শ্রম বিরোধ কমাতে তিনি কার্যভিত্তিক প্রণোদনামূলক মজুরি প্রথা প্রবর্তন করেন। তিনি কাজ সম্পাদনে সময় ও গতি নিরীক্ষা এবং ক্লান্তি দূর করার উপায় নিয়ে মতামত তুলে ধরেন। তাই তাকে বৈজ্ঞানিক ব্যবস্থাপনার জনক বলা হয়।"
        },
        {
          "label": "গ",
          "question": "উদ্দীপকে জনাব ইফতি প্রথমে ব্যবস্থাপনার কোন নীতিমালা অনুসরণ করেন? বর্ণনা করো।",
          "explanation": "উদ্দীপকে জনাব ইফতি ব্যবস্থাপনার কার্যবিভাজন নীতি অনুসরণ করেন। এ নীতি অনুযায়ী প্রতিষ্ঠানের কাজকে প্রয়োজনের ভিত্তিতে বিভিন্ন ভাগে ভাগ করা হয়। এরপর কর্মীদের দায়িত্ব ও কর্তৃত্ব নির্দিষ্ট করে দেওয়া হয়। ফলে কর্মীরা সহজে তাদের কাজ বুঝতে পারে। এতে নির্দিষ্টভাবে কাজ করায় কর্মীদের কাজের দক্ষতা বাড়ে। উদ্দীপকে জনাব ইফতি ডায়মন্ড গার্মেন্টস লি: এ উৎপাদন ব্যবস্থাপক হিসেবে নতুন যোগদান করেন। তিনি প্রতিষ্ঠানের কাজগুলোকে বিভিন্ন ভাগে ভাগ করেন। এরপর প্রত্যেক কর্মীর দ্বায়িত্ব ও ক্ষমতা নির্দিষ্ট করে দেন। এতে কর্মীরা তার কাজ, কর্তৃত্ব ও ক্ষমতা বুঝে নিয়ে সেভাবে কাজ করতে পারে। এক্ষেত্রে একই ধরনের কাজ করায় কর্মীর দক্ষতা বাড়ে। আবার ব্যবস্থাপকের পক্ষে কর্মীদের কাজ তদারকি ও জবাবদিহিতা নিশ্চিত করাও সহজ হয়। এসব বিষয় ব্যবস্থাপনার কার্যবিভাজন নীতিকে ইঙ্গিত করে। তাই বলা যায়, জনাব ইফতি ব্যবস্থাপনার কার্যবিভাজন নীতি অনুসরণ করেন"
        },
        {
          "label": "ঘ",
          "question": "উদ্দীপকের উল্লিখিত সমস্যা সমাধানে করণীয় কী হতে পারে বলে তুমি মনে করো? মূল্যায়ন করো",
          "explanation": "ব্যবস্থাপনার চাকরির স্থায়িত্বের নীতির অনুসরণের মাধ্যমে উদ্দীপকের সমস্যার সমাধান হবে বলে আমি মনে করি। এ নীতি অনুযায়ী কর্মীদের চাকরির নিশ্চয়তা বিধান করা হয়। চাকরির নিরাপত্তা থাকলে কর্মীরা স্বতঃস্ফূর্তভাবে কাজে মনোনিবেশ করতে পারে। প্রতিষ্ঠানের লক্ষ্য অর্জনে তারা সর্বোচ্চ নিষ্ঠা ও আন্তরিকতার সাথে কাজ করে। উদ্দীপকে জনাব ইফতি তার প্রতিষ্ঠানে কার্যবিভাজন নীতি অনুসরণ করে সকলের দায়িত্ব কর্তৃত্ব নির্দিষ্ট করে দেন। কিন্তু তারপরও কর্মীরা তাদের দায়িত্ব যথাযথভাবে পালন করে না। অনুসন্ধানে তিনি জানতে পারেন প্রতিষ্ঠানটিতে এসব কর্মীর নিয়োগ অস্থায়ী প্রকৃতির। এ কারণে তারা চাকরির নিরাপত্তা নিয়ে সবসময় চিন্তিত ও আতঙ্কিত থাকেন। এতে অনেকে কাজের প্রতি আগ্রহ হারিয়ে ফেলেছে এবং অনেকে অন্য প্রতিষ্ঠানে চলে যাচ্ছে। জনাব ইফতির প্রতিষ্ঠানে কর্মীদের চাকরির নিরাপত্তা নেই। ফলে প্রতিষ্ঠানের কাজগুলো সুষ্ঠুভাবে সম্পাদন হচ্ছে না। এক্ষেত্রে জনাব ইফতির ব্যবস্থাপনার চাকরির স্থায়িত্বের নীতি অনুসরণ করা উচিত। এর মাধ্যমে কর্মীদের চাকরির নিরাপত্তা নিশ্চিত হবে। এতে তাদের চাকরি হারানোর আশঙ্কা দূর হবে। ফলে প্রতিষ্ঠানের শ্রমঘূর্ণায়মানতা • কমে যাবে। আবার এটির ফলে তারা প্রতিষ্ঠানের লক্ষ্য অর্জনে সচেষ্ট হবে। তাই বলা যায়, ব্যবস্থাপনার চাকরির স্থায়িত্বের নীতির অনুসরণের মাধ্যমে উদ্দীপকের প্রতিষ্ঠানটির সমস্যার সমাধান হবে।"
        }
      ]
    },
    {
      "number": "11",
      "uddipok": "সানশাইন কোম্পানি লিমিটেড একটি বৈদ্যুতিক পাখা উৎপাদনকারী প্রতিষ্ঠান। প্রতিষ্ঠানটির সাপ্তাহিক উৎপাদনের লক্ষ্যমাত্রা হলো ১ লক্ষ একক। কিন্তু উন্নত যন্ত্রপাতি ব্যবহার করার পরও সপ্তাহ শেষে দেখা গেল যে, প্রকৃত উৎপাদনের পরিমাণ ৬০ হাজার একক। এতে প্রতিষ্ঠানটি ফরমায়েশ অনুযায়ী সময়মতো পণ্য সরবরাহ করতে পারছে না। বিষয়টি নিয়ে প্রতিষ্ঠানটির কর্তৃপক্ষ চিন্তিত।",
      "tag": "RUMC 24",
      "sub_questions": [
        {
          "label": "ক",
          "question": "বাজেট কী?",
          "explanation": "বাজেট হলো ভবিষ্যতের কোনো কাজের সংখ্যাভিত্তিক পরিকল্পনা।"
        },
        {
          "label": "খ",
          "question": "নিয়ন্ত্রণকে কালান্তিক কাজ বলা হয় কেন? ব্যাখ্যা করো",
          "explanation": "কালান্তিক কাজ হলো যে কাজ কোনো নির্দিষ্ট সময় পর পর করা হয়। প্রতিষ্ঠানের নিয়ন্ত্রণ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই পরিকল্পনা অনুযায়ী কাজ হচ্ছে কি না তা যাচাই, বিচ্যুতি নির্ণয় ও সংশোধনমূলক ব্যবস্থা নেওয়া হয়। তাই নিয়ন্ত্রণকে কালান্তিক কাজ বলা হয়।"
        },
        {
          "label": "গ",
          "question": "উদ্দীপকে উল্লিখিত সানশাইন কোম্পানি লিমিটেড এ উৎপাদনে বিচ্যুতি নির্ণয়ের পদ্ধতি বর্ণনা করো।",
          "explanation": "উদ্দীপকে উল্লিখিত, সানশাইন কোম্পানি লিমিটেড উৎপাদনের বিচ্যুতির পরিমাণ নির্ণয়ের পদ্ধতি হলো সংখ্যাত্মক উপাত্ত বিশ্লেষণ। এ পদ্ধতিতে সম্পাদিত কাজকে আদর্শমানের সাথে তুলনা করে বিচ্যুতি পরিমাপ করা হয়। আর বিচ্যুতি পাওয়া গেলে সংশোধনমূলক ব্যবস্থা নেওয়া হয়। এক্ষেত্রে আদর্শমান নির্ধারণ ও প্রকৃত কার্যফল নির্ণয়ে সংখ্যাত্মক মান ধরা হয়। এতে বিচ্যুতি নির্ণয়ের সূত্র হলো: বিচ্যুতি = আদর্শমান - প্রকৃত কার্যফল। উদ্দীপকের সানশাইন কোম্পানি লিমিটেড একটি বৈদ্যুতিক পাখা উৎপাদনকারী প্রতিষ্ঠান। এর সাপ্তাহিক উৎপাদনের লক্ষ্যমাত্রা হলো ১ লক্ষ একক। কিন্তু সপ্তাহ শেষে দেখা যায়, প্রকৃত উৎপাদনের পরিমাণ ৬০ হাজার একক। এতে প্রতিষ্ঠানটির বিচ্যুতি হয়েছে; (১,০০,০০০ - ৬০,০০) = ৪০,০০০ একক। এক্ষেত্রে আদর্শমান ও প্রকৃত কার্যফল দুটির সংখ্যাত্মক মানের ভিত্তিতে বিচ্যুতি নির্ধারণ করা হয়। পরবর্তীতে মান দুটির তুলনা করে বিচ্যুতির পরিমাণ নির্ণয় করা হয়। এভাবে সংখ্যাত্মক মান তুলনা করে বিচ্যুতি বের করা হয় সংখ্যাত্মক উপাত্ত বিশ্লেষণ পদ্ধতিতে। সুতরাং, প্রতিষ্ঠানটি সংখ্যাত্মক উপাত্ত বিশ্লেষণের মাধ্যমে বিচ্যুতির পরিমাণ নির্ণয় করা হয়েছে।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানটির কাঙ্ক্ষিত লক্ষ্যমাত্রা অর্জনে করণীয় সম্পর্কে মতামত দাও।",
          "explanation": "উদ্দীপকে বর্ণিত প্রতিষ্ঠানটির কাঙ্ক্ষিত লক্ষ্যমাত্রা অর্জনে সংশোধনমূলক ব্যবস্থা নেওয়া পদক্ষেপটি অনুসরণ করতে হবে বলে আমি মনে করি। প্রতিষ্ঠানের প্রণীত পরিকল্পনা অনুযায়ী সব কাজ সঠিকভাবে সম্পন্ন হচ্ছে কি না, তা পর্যবেক্ষণ করা হয় নিয়ন্ত্রণের মাধ্যমে। এ প্রক্রিয়ায় পূর্বনির্ধারিত আদর্শমানের সাথে প্রকৃত কার্যফলের তুলনা করা হয়। এক্ষেত্রে বিচ্যুতি পেলে তার কারণ শনাক্ত করা হয়। আর সবশেষে ভুল- ত্রুটি সংশোধনের জন্য প্রয়োজনীয় ব্যবস্থা নেওয়া হয়। উদ্দীপকের সানশাইন কোম্পানি লিমিটেড-এ সাপ্তাহিক উৎপাদনের লক্ষ্যমাত্রা হলো ১ লক্ষ একক। সপ্তাহ শেষে দেখা যায়, প্রতিষ্ঠানটির প্রকৃত উৎপাদনের পরিমাণ ৬০ হাজার একক। উন্নত যন্ত্রপাতি ব্যবহারের পরও প্রতিষ্ঠানের বিচ্যুতি হয় ৪০ হাজার একক। এতে প্রতিষ্ঠানটি ফরমায়েশ অনুযায়ী সময়মতো পণ্য সরবরাহ করতে পারবে না। এক্ষেত্রে সানশাইন কোম্পানি লিমিটেড-এর লক্ষ্যমাত্রা অর্জনে সংশোধনমূলক ব্যবস্থা নিতে হবে। প্রথমে ৪০ হাজার একক বিচ্যুতির কারণ নির্ধারণ করতে হবে। এরপর তা সংশোধনের জন্য প্রয়োজনীয় পদক্ষেপ নিতে হবে। এক্ষেত্রে প্রতিষ্ঠানটির উৎপাদনের উপকরণ যথেষ্ট পরিমাণে ছিল কি না তাও যাচাই করতে হবে। আবার উৎপাদনের জন্য প্রয়োজনীয় মানবসম্পদের ব্যবস্থা করতে হবে। পাশাপাশি তাদের উন্নত যন্ত্রপাতি চালনার প্রশিক্ষণ দিতে হবে। এসব ব্যবস্থা নেওয়ার মাধ্যমে প্রতিষ্ঠানটির বিচ্যুতি সংশোধন সম্ভব হবে। সুতরাং, প্রয়োজনীয় সংশোধনমূলক ব্যবস্থার মাধ্যমে সানশাইন কোম্পানি লিমিটেড কাঙ্ক্ষিত লক্ষ্যমাত্রায় পৌঁছাতে পারবে।"
        }
      ]
    }
  ]
}