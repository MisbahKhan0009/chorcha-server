{
  "title": "রাজশাহী, কুমিল্লা, চট্টগ্রাম, যশোর, বরিশাল ২০১৮",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "",
      "tag": "RB, CB, CTG.B, JB, BB 18",
      "sub_questions": [
        {
          "label": "ক",
          "question": "আধুনিক ব্যবস্থাপনার জনক কে?",
          "explanation": ""
        },
        {
          "label": "খ",
          "question": "নির্দেশনার ঐক্য নীতি বলতে কী বোঝায়?",
          "explanation": ""
        },
        {
          "label": "গ",
          "question": "চিত্রিত উদ্দীপকে 'খ'-এর স্থানে ব্যবস্থাপনা কোন কাজটি সম্পন্ন করে? ব্যাখ্যা করো।",
          "explanation": ""
        },
        {
          "label": "ঘ",
          "question": "'ক'-এর স্থানে সম্পাদিত কাজের দক্ষতা নিয়ন্ত্রণকে প্রভাবিত করে-এ উত্তির সাথে তুমি কি একমত? যুক্তি দাও।",
          "explanation": ""
        }
      ]
    },
    {
      "number": "2",
      "uddipok": "ঢাকা টু কক্সবাজার রুটে সিটি লাইন নামক প্রতিষ্ঠান বিরতিহীন যাত্রী পরিবহন ব্যবসায় শুরু করে। পরীক্ষামূলকভাবে কিছুদিন চলার পর ব্যবস্থাপক জনাব 'ক' লক্ষ করলেন বাসের এক-তৃতীয়াংশ আসন ফাঁকা থাকছে। তিনি ভাবনায় পড়লেন। এক সময় তার মাথায় বুদ্ধি এলো। তিনি চট্টগ্রামে ও কুমিল্লায় স্টপেজ চালু করলে বাসের আসন আর ফাঁকা থাকে না। ফলে এটি লাভজনক ব্যবসায়ে পরিণত হয়।",
      "tag": "RB, CB, CTG.B, JB, BB 18",
      "sub_questions": [
        {
          "label": "ক",
          "question": "বিকেন্দ্রীকরণ কী?",
          "explanation": "সিদ্ধান্ত নেওয়ার ক্ষমতা উচ্চস্তরের ব্যবস্থাপনার হাতে কেন্দ্রীভূত না রেখে বিভিন্ন স্তরের ব্যবস্থাপকদের কাছে দেওয়াকে বলা হয় বিকেন্দ্রীকরণ। অর্থাৎ, বিকেন্দ্রীকরণ হলো সিদ্ধান্ত নেওয়ার ক্ষমতা অধস্তনদের হাতে ছেড়ে দেওয়া।"
        },
        {
          "label": "খ",
          "question": "ব্যবস্থাপনা চক্র বলতে কী বোঝ?",
          "explanation": "ব্যবস্থাপনার কাজগুলো চক্রাকারে আবর্তিত হওয়াকে ব্যবস্থাপনা চক্র বলে। ব্যবস্থাপনা প্রক্রিয়ার প্রথম ধাপ হলো পরিকল্পনা করা। পরিকল্পনার আলোকে উপায়-উপকরণ সংগঠিত করে কর্মীসংস্থান করা হয়। এরপর কর্মীদের কাজের নির্দেশনা দেওয়া হয়। কাজের গতি বাড়ানোর জন্য তাদের প্রেষণা দেওয়া হয়। এরপর পরিকল্পনা অনুযায়ী কাজগুলো হচ্ছে কি না, তার সমন্বয় ও প্রয়োজনমতো নিয়ন্ত্রণের কাজ করা হয়। এক্ষেত্রে কোনো ত্রুটি-বিচ্যুতি পাওয়া গেলে তা সংশোধনের জন্য আবার পরিকল্পনা করা হয়। এই কাজগুলো একটির পর একটি চক্রাকারে সম্পন্ন হয়। তাই একে ব্যবস্থাপনা চক্র বলা হয়।"
        },
        {
          "label": "গ",
          "question": "উদ্দীপকে উল্লিখিত স্টপেজ সংখ্যা বৃদ্ধির মাধ্যমে জনাব 'ক' ব্যবস্থাপনার কোন নীতি অনুসরণ করেন? ব্যাখ্যা করো।",
          "explanation": "উদ্দীপকের উল্লিখিত স্টপেজ সংখ্যা বাড়ানোর মাধ্যমে জনাব 'ক' ব্যবস্থাপনার নমনীয়তার নীতি অনুসরণ করেন। এ নীতি অনুসারে পরিবর্তিত পরিস্থিতির সাথে খাপ খাওয়ানো হয়। কারণ ভবিষ্যৎ সবসময় অনিশ্চিত। এজন্য ব্যবসায়ের কাজ ভবিষ্যতে কী হবে, তা নিশ্চিত করে বলা যায় না। কোনো কারণে ব্যবসায়ে প্রতিকূল পরিস্থিতি সৃষ্টি হলে তা মোকাবেলার জন্য পরিকল্পনায় পরিবর্তন - আনতে হয়। তাই পরিকল্পনায় নমনীয়তা গুণ ব্যবসায়কে প্রতিষ্ঠানের সাথে তাল মিলিয়ে চলতে সাহায্য করে। উদ্দীপকের সিটি লাইন নামক প্রতিষ্ঠানের ব্যবস্থাপক জনাব 'ক'। তিনি ঢাকা টু কক্সবাজার রুটে বিরতিহীন যাত্রী পরিবহনের ব্যবসায় শুরু করেন। পরীক্ষামূলকভাবে তিনি কিছুদিন বাস চালানোর পর লক্ষ করেন, তার বাসে এক-তৃতীয়াংশ আসন ফাঁকা থাকে। এ বিষয়টি তাকে ভাবিয়ে তোলে। তাই তিনি পরিকল্পনায় পরিবর্তন করে আরও দুইটি বাস স্টপেজ চালু করেন। পরিবর্তনশীল পরিস্থিতিতে তার এ সিদ্ধান্তের কারণে যাত্রী সংখ্যা বেশি হয়। ব্যবস্থাপক হিসেবে তার সময় উপযোগী সিদ্ধান্ত নেওয়া নমনীয়তার নীতির সাথে মিল আছে। তাই বলা যায়, জনাব 'ক' সঠিক সময়ে নমনীয়তার নীতি অনুসরণ করেছেন।"
        },
        {
          "label": "ঘ",
          "question": "এ ধরনের নীতি অনুসরণ কি সব সময় ব্যবস্থাপনার জন্য সাফল্য বয়ে আনবে? তোমার মতামত দাও।",
          "explanation": "প্রতিষ্ঠানের নমনীয়তার নীতি অনুসরণ সবসময় ব্যবস্থাপনার জন্য সাফল্য বয়ে আনবে বলে আমি মনে করি। ব্যবস্থাপনার কাজ পূর্বানুমানের ভিত্তিতে করা হয়। কিন্তু অনুমান আর বাস্তবতা এক হয় না। তাই ব্যবস্থাপনার কাজের ও পরিবেশের পরিবর্তনে নমনীয়তার নীতি অনুসরণ করা প্রয়োজন। কারণ পরিবর্তনশীল পরিস্থিতির সাথে মিল রেখে পরিকল্পনা তৈরি, সংশোধন বা পরিবর্তন করা ব্যবস্থাপনার কাজ। উদ্দীপকের জনাব 'ক' সিটি লাইন প্রতিষ্ঠানটির ব্যবস্থাপক। তিনি প্রতিষ্ঠানের লাভের আশায় নতুনভাবে চট্টগ্রাম ও কুমিল্লায় বাস স্টপেজ চালু করেন। তার এ পরিকল্পনার ফলে বাসের আসন্ন আর ফাঁকা থাকে না। ফলে প্রতিষ্ঠানটি লাভজনক ব্যবসায়ে পরিণত হয়। জনাব 'ক' ব্যবস্থাপক হিসেবে পরিকল্পনার ক্ষেত্রে নমনীয়তার নীতি অনুসরণ করেন। কারণ এটি ব্যবস্থাপনার উদ্দেশ্য অর্জনে সহায়তা করে। এটি ভবিষ্যৎ পরিস্থিতি মোকাবেলায় বিকল্প পথের নির্দেশনা দেয়। এটি পরিবেশের সাথে তাল মিলিয়ে পরবর্তী পরিকল্পনা সাজাতে সাহায্য করে। এছাড়াও এটি কাজের সুষ্ঠু সমন্বয় ও সংশোধনে সহায়তা করে। এতে প্রতিষ্ঠানের মূল লক্ষ্য অর্জন করা সহজ হয়। তাই ব্যবস্থাপনায় সবসময় নমনীয়তার দিকটি বিবেচনা করতে হয়। অতএব, নমনীয়তার নীতি অনুসরণে ব্যবস্থাপনায় সফলতা আসে।"
        }
      ]
    },
    {
      "number": "3",
      "uddipok": "যমুনা লিমিটেড আগামী বছর ১০% বিক্রয় বৃদ্ধি করতে চায়। সে লক্ষ্যে কোম্পানির জেনারেল ম্যানেজার জনাব উৎপল সংশ্লিষ্ট বিভাগের ব্যবস্থাপকগণের মাধ্যমে উৎপাদন, ক্রয়, বাজারজাতকরণ, বিক্রয়, অর্থ ও মানবসম্পদ বিভাগে আলাদা আলাদা পরিকল্পনা প্রণয়ন করেন। পরবর্তীতে তিনি ব্যবসায় সম্প্রসারণের জন্য পণ্য সারিতে আরও পাঁচটি পণ্য অন্তর্ভুক্ত করার সিদ্ধান্ত গ্রহণ করেন।",
      "tag": "RB, CB, CTG.B, JB, BB 18",
      "sub_questions": [
        {
          "label": "ক",
          "question": "সিদ্ধান্ত গ্রহণ কী?",
          "explanation": "সিদ্ধান্ত গ্রহণ হচ্ছে বিভিন্ন বিকল্প কর্মপন্থা থেকে যেকোনো একটি বিকল্প বাছাই করা।"
        },
        {
          "label": "খ",
          "question": "পরিকল্পনা অঙ্গন বলতে কী বোঝায়?",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার আঙিনা। পরিকল্পনার সম্ভাব্য বিস্তৃতিকে পরিকল্পনার আঙিনা বলে। এর আঙিনা সঠিকভাবে নির্ধারণ করা গেলে প্রতিষ্ঠান সহজেই লক্ষ্য অর্জন করতে পারে। তাই প্রতিটি প্রতিষ্ঠানেরই পরিকল্পনার আঙিনা নির্ধারণ করা একটি গুরুত্বপূর্ণ কাজ বলে বিবেচিত হয়।"
        },
        {
          "label": "গ",
          "question": "উদ্দীপকে জনাব উৎপল সংগঠনের কাঠামোভিত্তিক কোন ধরনের পরিকল্পনা প্রণয়ন করেন? ব্যাখ্যা করো।",
          "explanation": "উদ্দীপকের জনাব উৎপল সংগঠনের কাঠামো ভিত্তিতে কার্যভিত্তিক পরিকল্পনা তৈরি করেন। এ ধরনের পরিকল্পনায় ব্যবস্থাপনার কাজকে প্রকৃতি অনুযায়ী বিভিন্ন ভাগে ভাগ করে এক-একজনের ওপর দায়িত্ব দেওয়া হয়। এক্ষেত্রে প্রতিটি কাজের শৃঙ্খলা বজায় থাকে। এছাড়া, প্রতিটি বিভাগের কর্মীরা সঠিক ও দক্ষভাবে দায়িত্ব পালন করতে বাধ্য থাকে। উদ্দীপকের যমুনা লিমিটেড আগামী বছর ১০% বিক্রয় বাড়াতে চায়। তাই প্রতিষ্ঠানটির জেনারেল ম্যানেজার জনাব উৎপল একটি সিদ্ধান্ত নেন। তিনি বিভিন্ন ব্যবস্থাপকের মাধ্যমে উৎপাদন, ক্রয়, বাজারজাতকরণ, বিক্রয়, অর্থ ও মানবসম্পদ বিভাগ গড়ে তোলেন। তিনি প্রতিটি বিভাগের জন্য পরিকল্পনা তৈরি করেন এবং তা কর্মীদের বুঝিয়ে দেন। ফলে প্রতিটি বিভাগের দায়িত্ব ও কর্তব্য নির্দিষ্ট থাকে। এ কাজগুলোর সাথে কার্যভিত্তিক সংগঠনের মিল আছে। তাই বলা যায়, জনাব উৎপলের কাজটি কার্যভিত্তিক সংগঠনের ওপর ভিত্তি করে পরিকল্পনা।"
        },
        {
          "label": "ঘ",
          "question": "পণ্য সারিতে আরও পণ্য অন্তর্ভুক্তি কোন ধরনের দীর্ঘমেয়াদি পরিকল্পনা? ব্যাখ্যা করো।",
          "explanation": "উদ্দীপকের পণ্য সারিতে আরও পণ্য অন্তর্ভুক্তি কৌশলগত দীর্ঘমেয়াদি পরিকল্পনার অন্তর্ভুক্ত। কৌশল এক ধরনের প্রতিযোগিতামূলক পরিকল্পনা। প্রতিযোগীর কাজের। পরিকল্পনাকে মোকাবেলার জন্য আগে থেকে নির্ধারিত নীতি এ পরিকল্পনার আওতাভুক্ত। পরিবর্তনশীল পরিস্থিতিতে কৌশলগত পরিকল্পনা নেওয়া হয়। এক্ষেত্রে সময় ও পারিপার্শ্বিক অবস্থা বিবেচনা করা হয়। উদ্দীপকের জনাব উৎপল যমুনা লিমিটেড-এর জেনারেল ম্যানেজার। তিনি প্রতিষ্ঠানের উন্নয়ন ও লক্ষ্য অর্জনের জন্য ব্যবস্থাপকদের বিভিন্ন বিভাগে ভাগ করে দেন। এছাড়া, তিনি ব্যবসায় সম্প্রসারণের জন্য পণ্য সারিতে আরও পাঁচটি পণ্য অন্তর্ভুক্ত করার সিদ্ধান্ত নেন। জনাব উৎপলের পরবর্তীতে নেওয়া সিদ্ধান্ত দীর্ঘমেয়াদি পরিকল্পনার একটি অংশ। কারণ তিনি প্রতিষ্ঠানের উন্নয়নের জন্য কৌশলগতভাবে ব্যবসায়কে পরিচালিত করেন। তিনি প্রতিযোগিতাপূর্ণ বাজারের অবস্থা বিবেচনা করে পরিকল্পনাটি প্রণয়ন করেন। এতে তার প্রতিষ্ঠানটি অন্যান্য প্রতিষ্ঠানের সাথে প্রতিযোগিতায় টিকে থাকবে। এছাড়া নতুন পণ্য ক্রেতাদের আকৃষ্ট করবে। তারা যমুনা লিমিটেড থেকে পণ্যগুলো কিনতে আগ্রহী হবে। এ ব্যবস্থা প্রতিষ্ঠানটির বিক্রয় বাড়াতে সাহায্য করবে। অতএব, জনাব উৎপলের দীর্ঘমেয়াদি পরিকল্পনাটি কৌশলগত পরিকল্পনা।"
        }
      ]
    },
    {
      "number": "4",
      "uddipok": "মুনাফা অর্জনের উদ্দেশ্যে 'জু' ব্যাটারি লিমিটেড নামক একটি প্রতিষ্ঠান সদ্য ব্যবসায় শুরু করেছে। কোম্পানিটি প্রয়োজনীয় সকল কাজ সঠিকভাবে সনাক্ত করে প্রকৃতি অনুযায়ী শ্রেণিবিভাগ করেছে। প্রতিটি কাজের জন্য দায়িত্ব ও কর্তৃত্বের সীমারেখা যথারীতি নির্দিষ্ট করে তা সংশ্লিষ্ট ব্যক্তি, বিভাগ এবং উপরিভাগকে গকে বুঝিয়ে দেও হয়েছে। কিন্তু ইদানীং বিক্রয় ব্যবস্থাপক জনাব সোয়ান একই সময়ে একাধিক ঊর্ধ্বতন কর্মকর্তার নির্দেশ পালনের শিকার হচ্ছেন। এতে তিনি বিব্রত এবং তার ওপর অর্পিত দায়িত্ব সঠিকভাবে পালন করা কঠিন হয়ে পড়ছে।",
      "tag": "RB, CB, CTG.B, JB, BB 18",
      "sub_questions": [
        {
          "label": "ক",
          "question": "কমিটি কী?",
          "explanation": "প্রতিষ্ঠানের পক্ষ থেকে কোনো সমস্যার সমাধান বা বিশেষ কোনো প্রশাসনিক দায়িত্বভার কোনো ব্যক্তি বা ব্যক্তিবর্গের ওপর দেওয়া হলে, ঐ ব্যক্তিবর্গের সমষ্টিকে কমিটি বলে।"
        },
        {
          "label": "খ",
          "question": "প্রতিষ্ঠানে কমিটি সকল রোগের মহৌষধ নয়\"-ব্যাখ্যা করো।",
          "explanation": "বিশেষ কোনো কাজের দায়িত্বভার একজনের বেশি ব্যক্তির ওপর দেওয়া হলে, ঐ ব্যক্তিবর্গের সমষ্টিকে কমিটি সংগঠন বলে। প্রতিষ্ঠানে কোনো বিশেষ সমস্যা সমাধানের জন্যই মূলত এটি গঠন করা হয়। এর ব্যক্তিবর্গ বিচার-বিশ্লেষণ করে কোনো বিষয়ের সিদ্ধান্ত নেয়। তবে অনেক সময় সদস্যরা সিদ্ধান্ত নিতে ভাগ হয়ে যায়। ফলে তারা ঝোঁকের বশবর্তী হয়ে সিদ্ধান্ত নেয়। এতে আসল সমস্যার সমাধান হয় না। এজন্য সব বিষয়ে কমিটি ভালো ফল দেয় না। তাই বলা হয়, প্রতিষ্ঠানে কমিটি সব রোগের মহৌষধ নয়।"
        },
        {
          "label": "গ",
          "question": "উদ্দীপকে উল্লিখিত দায়িত্ব ও কর্তৃত্বের সীমারেখা নির্দিষ্ট করে যথাযথভাবে অর্পণ ব্যবস্থাপনার কোন কাজের সাথে সম্পৃক্ত? ব্যাখ্যা করো।",
          "explanation": "উদ্দীপকে উল্লিখিত দায়িত্ব ও কর্তৃত্বের সীমারেখা নির্দিষ্ট করে তা কর্মীদের ওপর অর্পণ ব্যবস্থাপনার সংগঠিতকরণ কাজের সাথে সম্পৃক্ত। একটি প্রতিষ্ঠানের বিভিন্ন ক্ষেত্রে অনেক কর্মী কাজ করে। এদের প্রত্যেকের দায়িত্ব ও কর্তব্য নির্দিষ্ট করে দেওয়া প্রয়োজন হয়। কে কার কাছ থেকে নির্দেশ পাবে ও কাজের জবাবদিহি করবে, তাও জানানো হয়। এভাবে প্রত্যেকের সম্পর্ক নির্ধারণ করার প্রক্রিয়াই হলো সংগঠিতকরণ। উদ্দীপকের 'জু ব্যাটারি লিমিটেড' নতুন ব্যবসায় শুরু করেছে। প্রতিষ্ঠানটি সব কাজকে প্রকৃতি অনুযায়ী ভাগ করেছে। এরপর প্রতিটি কাজের জন্য দায়িত্ব ও কর্তৃত্ব নির্ধারণ করে তা কর্মী, বিভাগ ও উপবিভাগকে বুঝিয়ে দেওয়া হয়েছে। ফলে প্রত্যেক কর্মী কী কাজ করবে, কার কাছে জবাবদিহি করবে, তা জানতে পারছে। এতে প্রত্যেকের কাজ করা সহজ হয়েছে। এর কর্তৃত্ব নির্ধারণ করে দেওয়ার সাথে ব্যবস্থাপনার সংগঠিতকরণ কাজের মিল আছে। সুতরাং বলা যায়, জু ব্যাটারি লিমিটেড-এ সকলের দায়িত্ব নির্ধারণ করে দেওয়ার কাজটি হলো সংগঠিতকরণ।"
        },
        {
          "label": "ঘ",
          "question": "কী কারণে জনাব সোয়ান একই সময়ে একাধিক কর্মকর্তার নির্দেশ পালনের শিকার হচ্ছেন বলে তুমি মনে করো? তোমার উত্তরের সপক্ষে যুক্তি দাও।",
          "explanation": "উদ্দীপকের জনাব সোয়ান ব্যবস্থাপনার আদেশের ঐক্য নীতি না থাকায় একই সময়ে একাধিক কর্মকর্তার নির্দেশ পালনে বাধ্য হচ্ছেন বলে আমি মনে করি। 'এ নীতি অনুযায়ী একজন কর্মীর আদেশদাতা হবেন একজন ঊর্ধ্বতন কর্মকর্তা। কারণ একজন কর্মী একই সাথে একাধিক নির্বাহীর আদেশ পেলে তার পক্ষে সুষ্ঠুভাবে কাজ করা সম্ভব না। এতে কাজে সমস্যা হয় এবং ভুল বোঝাবুঝি তৈরি হয়। উদ্দীপকের 'জু ব্যাটারি লিমিটেড'-এর বিক্রয় ব্যবস্থাপক জনাব সোয়ান। প্রতিষ্ঠানটির একাধিক ঊর্ধ্বতন কর্মকর্তা তাকে একই সময়ে একাধিক কাজের আদেশ করছেন। এতে তিনি কোন কাজ কখন করবেন, তা বুঝতে পারছেন না। তাই তিনি সঠিকভাবে দায়িত্ব পালনে ব্যর্থ হচ্ছেন। জনাব সোয়ান একই সময়ে একাধিক নির্বাহীর কাছ থেকে আদেশ পাওয়ায় দ্বৈত অধীনতা (Dual Subordination) তৈরি হয়েছে। এতে তিনি কার আদেশ আগে পালন করবেন, তা নিয়ে সমস্যায় পড়েন। কোন কাজের গুরুত্ব কেমন, তাও তিনি ঠিকভাবে বুঝতে পারছেন না। ফলে কোনো কাজই সঠিকভাবে সম্পন্ন হচ্ছে না। অতএব, নির্বাহীদের আদেশের ঐক্য না থাকায় জনাব সোয়ান একই সময়ে একাধিক নির্দেশ পাচ্ছেন।"
        }
      ]
    },
    {
      "number": "5",
      "uddipok": "মিসেস রিতা 'কিউ' বলপেন লি.-এর মানবসম্পদ ব্যবস্থাপক। কোনো পদ শূন্য হলেই তিনি পদোন্নতির মাধ্যমে পূরণ করার চেষ্টা করেন অথবা মালিকের বা কর্মকর্তগণের আত্মীয়-স্বজনদের মধ্য হতে কাউকে নিয়োগ দেন। এতে সকল কর্মকর্তা এবং মালিকপক্ষ বেশ খুশি। অথচ ক্রমে ক্রমে প্রতিষ্ঠান লাভের পরিবর্তে লোকসানের দিকে ধাবিত হচ্ছে।",
      "tag": "RB, CB, CTG.B, JB, BB 18",
      "sub_questions": [
        {
          "label": "ক",
          "question": "পদোন্নতির ভিত্তি কয়টি?",
          "explanation": "পদোন্নতির ভিত্তি ৩টি যথা: জ্যেষ্ঠতাভিত্তিক, যোগ্যতাভিত্তিক, জ্যেষ্ঠতা ও যোগ্যতাভিত্তিক।"
        },
        {
          "label": "খ",
          "question": "প্রশিক্ষণ কর্মীদের দক্ষতা বৃদ্ধি করে-ব্যাখ্যা করো।",
          "explanation": "সুষ্ঠুভাবে কাজ সম্পাদনের জন্য কর্মীদের যে প্রক্রিয়ায় জ্ঞান ও দক্ষতার উন্নয়ন করানো হয়, তাকে প্রশিক্ষণ বলে। প্রশিক্ষণ পাওয়া কর্মীরা স্বল্প খরচে ও শ্রমে সহজেই কাজ করতে পারেন। এতে অপচয় কম হয়। তাই কাউকে কোনো কাজের ভার বা দায়িত্ব দেওয়ার সাথে সেই কাজ বা দায়িত্বের বিষয়ে তাকে প্রশিক্ষণ দিতে হয়। অন্যথায় দক্ষতার সাথে কাজ করা অসম্ভব হয়ে যায়। তাই প্রতিষ্ঠানে কর্মীদের প্রশিক্ষণ দেওয়া প্রয়োজন।"
        },
        {
          "label": "গ",
          "question": "উদ্দীপকের মানবসম্পদ ব্যবস্থাপক কোন ধরনের উৎস থেকে কর্মী সংগ্রহ করেছেন? ব্যাখ্যা করো।",
          "explanation": "উদ্দীপকের মানবসম্পদ ব্যবস্থাপক অভ্যন্তরীণ উৎস থেকে কর্মী সংগ্রহ করেন। এ পদ্ধতিতে প্রতিষ্ঠানের ভেতর থেকে কর্মী সংগ্রহ করা হয়। এক্ষেত্রে বর্তমান কর্মীদের পদোন্নতি বা তাদের সুপারিশে কর্মী সংগ্রহ করে শূন্যপদ পূরণ করা হয়। এতে কর্মীদের যোগ্যতা ও দক্ষতা তেমন বিবেচনা করা হয় না। উদ্দীপকের মিসেস রিতা 'কিউ' বলপেন লি.-এর মানবসম্পদ ব্যবস্থাপক। কোনো পদ শূন্য হলে তিনি পদোন্নতির মাধ্যমে তা পূরণের চেষ্টা করেন। আবার, মালিক বা কর্মকর্তাদের আত্মীয়-স্বজনের মধ্য থেকেও কর্মী নিয়োগ দেন। প্রতিষ্ঠানের প্রত্যক্ষ তত্ত্বাবধানে এই নিয়োগ প্রক্রিয়া সম্পন্ন হয়। এভাবে কর্মী সংগ্রহ করার সাথে অভ্যন্তরীণ উৎসের মিল আছে। সুতরাং বলা যায়, 'কিউ' বলপেন লি.-এ কর্মী সংগ্রহের অভ্যন্তরীণ উৎস ব্যবহার করা হয়।"
        },
        {
          "label": "ঘ",
          "question": "কর্মী সংগ্রহের উৎসের সাথে ব্যবসায়ের লাভ-লোকসানের কোনো সম্পর্ক আছে কি? উত্তরের সপক্ষে যুক্তি দাও।",
          "explanation": "কর্মী সংগ্রহের উৎসের সাথে ব্যবসায়ের লাভ-লোকসানের সম্পর্ক আছে বলে আমি মনে করি। পদোন্নতি ও নিয়োজিত কর্মীদের সুপারিশের মাধ্যমে অনেক সময় কর্মী সংগ্রহ করা হয়। এতে প্রার্থীদের যোগ্যতা ও দক্ষতা বিবেচনা করা হয় না। ফলে অনেক অযোগ্য প্রার্থীও পদোন্নতি বা নিয়োগ পেয়ে যান। আবার, যোগ্যতা ও দক্ষতা বিবেচনা করলে যোগ্য কর্মী পাওয়া যায়। এতে তারা দ্রুত প্রতিষ্ঠানিক সাফল্য নিশ্চিত করতে পারেন। উদ্দীপকের মানবসম্পদ ব্যবস্থাপক মিসেস রিতা পদোন্নতির মাধ্যমে শূন্যপদ পূরণের চেষ্টা করেন। আবার, মালিক বা কর্মকর্তাদের আত্মীয়- স্বজনের মধ্য থেকেও কর্মী নিয়োগ দেন। এতে নিয়োগসংক্রান্ত ঝামেলা কম হয়। কিন্তু বর্তমানে প্রতিষ্ঠানটিতে লাভের পরিবর্তে লোকসান হচ্ছে। 'কিউ' বলপেন লি.-এ ভেতরের কর্মীদের পদোন্নতি দিয়ে কর্মী সংগ্রহ করায় অদক্ষ লোকও উচ্চ পদে যাচ্ছেন। আবার, স্বজনপ্রীতির কারণে অনেক সময় অযোগ্য কর্মী নিয়োগ পেয়ে যান। এতে প্রতিষ্ঠানে যোগ্য কর্মীর অভাব হয়। এরা ঠিকভাবে দায়িত্ব পালন করতে পারেন না। ফলে প্রতিষ্ঠানের লক্ষ্য অর্জনে বাধা তৈরি হয়। কিন্তু বাইরে থেকে কর্মী সংগ্রহ করলে প্রার্থীদের যাচাই-বাছাই করে যোগ্য ব্যক্তি নির্বাচন করা যায়। তিনি নিজেদের মেধা ও দক্ষতা দিয়ে প্রতিষ্ঠানকে সফলতার দিকে এগিয়ে নিতে পারেন। তাই বলা যায়, কর্মী সংগ্রহের উৎস ব্যবসায়ের লাভ-লোকসানের ওপর প্রভাব ফেলে।"
        }
      ]
    },
    {
      "number": "6",
      "uddipok": "জনাব সোহান একজন দুগ্ধ খামারী। তিনি তার প্রতিষ্ঠানে নিয়োজিত কর্মীদের নিকট হতে দুগ্ধ উৎপাদনের নিয়ামক যেমন: গো-খাদ্য, পশুর স্বাস্থ্য, নিরাপত্তা প্রভৃতি বিষয়ে কর্মীদের পরামর্শ গ্রহণ করেন এবং তাদেরকে সে মোতাবেক কর্মসম্পাদনের নির্দেশনা প্রদান করেন। অপরদিকে একই প্রকৃতির ব্যবসায়ী জনাব সাবেরের ধারণা কর্মীরা কম শিক্ষিত, তাদের পরামর্শ নেওয়াটা সময় অপচয় ছাড়া কিছুই নয়। তিনি নিজে যেটা ভালো মনে করেন, কর্মীদেরকে অক্ষরে অক্ষরে সেটাই পালনের নির্দেশনা দেন।",
      "tag": "RB, CB, CTG.B, JB, BB 18",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "কর্মীকেন্দ্রিক নেতৃত্ব বলতে কী বোঝায়?",
          "explanation": "যে নেতৃত্বে নেতা কাজের পাশাপাশি কর্মীদের মানসিক দিকটিও বিবেচনা করেন এবং নেতা সহানুভূতির সাথে তাদের সমস্যা সমাধানের চেষ্টা করেন, তাকে কর্মীকেন্দ্রিক নেতৃত্ব বলে। এ ধরনের নেতৃত্বের মূল বিষয় হলো কর্মীদের মানসিকতা। তাদের মানসিক দিক বিবেচনা করে সাধারণত কাজের তাগিদ দেওয়া হয়। তাই এ নেতৃত্বে কর্মীর কল্যাণের দিক বিশেষ গুরুত্ব পায়।"
        },
        {
          "label": "গ",
          "question": "উদ্দীপকে জনাব সোহান কর্তৃক কোন ধরনের নির্দেশনা প্রদান করা হয়? ব্যাখ্যা করো।",
          "explanation": "উদ্দীপকের জনাব সোহান পরামর্শমূলক নির্দেশনা দেন। এ ধরনের নির্দেশনায় নেতা অধীনস্তদের সাথে পরামর্শ করে কাজের নিয়ম-কানুন ঠিক করেন। ফলে কর্মীরা আনন্দের সাথে নির্দেশনা নেয়। কাজের প্রতি তাদের আগ্রহও বাড়ে। তাই প্রতিষ্ঠানের কাজ সুষ্ঠুভাবে সম্পন্ন হয়। উদ্দীপকের জনাব সোহান একজন দুগ্ধ খামারি। তিনি তার প্রতিষ্ঠানে নিয়োজিত কর্মীদের কাছ থেকে দুধ উৎপাদনের বিষয়ে পরামর্শ নেন। এরপর তাদের সে অনুযায়ী কাজ করার নির্দেশনা দেন। কর্মীদের কাছ থেকে পরামর্শ নিয়ে জনাব সোহান কাজের ধরন সহজে বুঝতে পারেন। এছাড়া, কর্মীদের মতামতকে গুরুত্ব দেওয়ায় প্রতিষ্ঠানের প্রতি তাদের ইতিবাচক ধারণা তৈরি হয়। তারা প্রতিষ্ঠানকে নিজের ভেবে কাজ করে। ফলে প্রতিষ্ঠানের লক্ষ্য অর্জন করা সহজ হয়। সুতরাং, জনাব সোহান পরামর্শমূলক নির্দেশনার সাথে জড়িত।"
        },
        {
          "label": "ঘ",
          "question": "জনাব সোহান ও জনাব সাবেরের মধ্যকার নেতৃত্বের ধরনে কোনটি অধিক শ্রেয় এবং কেন? বিশ্লেষণ করো।",
          "explanation": "উদ্দীপকের জনাব সোহান গণতান্ত্রিক ও জনাব সাবের স্বৈরতান্ত্রিক নেতৃত্ব দেন; যেখানে গণতান্ত্রিক নেতৃত্ব বেশি ভালো। গণতান্ত্রিক নেতৃত্বে নেতা কর্মীদের সাথে আলাপ-আলোচনা করে সিদ্ধান্ত নেন। সব ক্ষমতা নিজের হাতে না রেখে কর্মীদেরকেও প্রয়োজনীয় কর্তৃত্ব দেন। অন্যদিকে স্বৈরতান্ত্রিক নেতৃত্বে নেতা, সব ক্ষমতা নিজের হাতে রাখেন। তিনি কর্মীদেরকে ভয়-ভীতি দেখিয়ে কাজ আদায়ের চেষ্টা করেন। উদ্দীপকের জনাব সোহান তার প্রতিষ্ঠানে নিয়োজিত কর্মীদের কাছ থেকে উৎপাদন বিষয়ে পরামর্শ নেন। তাদের সাথে আলাপ-আলোচনা করে কাজের নির্দেশনা দেন। অন্যদিকে, জনাব সাবের প্রতিষ্ঠানের কোনো বিষয়ে কর্মীদের পরামর্শ নেন না। তিনি মনে করেন, কর্মীরা কম জানে। তাই নিজের ইচ্ছে অনুযায়ী কাজ করার নির্দেশনা দেন। জনাব সোহানের নেতৃত্বে কর্মীরা কাজ করতে আগ্রহী হয়। তারা মতামত দিতে পেরে সন্তুষ্ট থাকে। তারা নিজেদেরকে প্রতিষ্ঠানের অংশ মনে করে। তাই প্রতিষ্ঠানের উন্নয়নে তারা কাজ করে। অন্যদিকে জনাব সাবেরের স্বৈরতান্ত্রিক নেতৃত্বে কর্মীরা কাজ করতে পছন্দ করে না। কারণ, কাজের ক্ষেত্রে তাদের কোনো মতামত নেওয়া হয় না। এতে তারা কাজের প্রতি আগ্রহ হারিয়ে ফেলে। তাদের মধ্যে প্রতিষ্ঠান ছাড়ার প্রবণতা বেশি থাকে। এতে প্রতিষ্ঠানে নেতিবাচক প্রভাব পড়ে। সুতরাং, জনাব সাবেরের চেয়ে জনাব সোহানের গণতান্ত্রিক নেতৃত্বটি বেশি উপযোগী।"
        }
      ]
    },
    {
      "number": "7",
      "uddipok": "জনাব রকিব 'ঘুড়ি' নামক সোপ ফ্যক্টরির স্বত্বাধিকারী ও ব্যবস্থাপনা পরিচালক। তিনি কর্মীদেরকে পর্যাপ্ত বেতন-ভাতা দিয়ে থাকেন। তবে কোনো প্রকার কাজে গাফিলতি হলেই তাকে তিনি চাকরি থেকে বরখাস্ত করেন। ফলে কর্মীরা সব সময় ভয়ে তটস্থ থাকে কখন তাদের চাকরি হারাতে হয়। এমনকি পরিবারের কোনো আনন্দ অনুষ্ঠানে উপস্থিত হতে কর্মীদেরকে ছুটি মঞ্জুর করেন না। প্রতিষ্ঠনের সকল কর্মীই চায় এ অবস্থার অবসান হোক। অপরদিকে ইদানীং উৎপাদন লক্ষ্যমাত্রা অর্জিত না হওয়ায় জনাব রকিব চিন্তিত।",
      "tag": "RB, CB, CTG.B, JB, BB 18",
      "sub_questions": [
        {
          "label": "ক",
          "question": "X ও Y তত্ত্বের প্রবক্তা কে?",
          "explanation": "X ও Y তত্ত্বের প্রবক্তা হলেন ডগলাস মারে ম্যাকগ্রেগর (Douglas Murray McGregor) 1"
        },
        {
          "label": "খ",
          "question": "প্রেষণাকে অবিরাম প্রক্রিয়া বলা হয় কেন?",
          "explanation": "অধীনস্থ কর্মীদের কাজের ক্ষমতা সম্পূর্ণ ব্যবহারের লক্ষ্যে তাদেরকে কাজের প্রতি অনুপ্রাণিত বা উৎসাহী করার প্রক্রিয়াকে প্রেষণ্য বলে। কর্মীদের অভাব বিবেচনা করে সব সময়ই কোনো না কোনো প্রেষণামূলক কাজ করতে হয়। কারণ, কর্মীর এক ধরনের অভাব পূরণ হওয়ার পরেই নতুন আরেক ধরনের অভাব দেখা দেয়। এই নতুন অভাব পূরণের জন্য আবার নতুন কোনো প্রেষণা দেওয়ার প্রয়োজন হয়। এভাবে কর্মীদের উৎসাহ ধরে রাখার জন্য প্রতিনিয়তই প্রেষণা দেওয়ার প্রয়োজন হয়। তাই এটিকে একটি অবিরাম প্রক্রিয়া বলা হয়।"
        },
        {
          "label": "গ",
          "question": "'ঘুড়ি' সোপ ফ্যাক্টরির কর্মীরা মাসলোর চাহিদা সোপান তত্ত্বের কোন স্তরে অবস্থান করছে? ব্যাখ্যা করো।",
          "explanation": "উদ্দীপকের 'ঘুড়ি' সোপ ফ্যাক্টরির কর্মীরা আব্রাহাম হ্যারল্ড মাসলোর চাহিদা সোপান তত্ত্বের 'নিরাপত্তার চাহিদা' স্তরে অবস্থান করছে। আব্রাহাম হ্যারন্ড মাসলো মানুষের চাহিদাকে পাঁচটি স্তরে ভাগ করেছেন। এতে জৈবিক চাহিদা পূরণের পরেই নিরাপত্তার অভাব দেখা দেয়। চাকরির স্থায়িত্ব, ভবিষ্যৎ নিরাপত্তা, ঝুঁকিমুক্ত কাজ প্রভৃতির মাধ্যমে কর্মীদের এ চাহিদা পূরণ করা হয়। এ সুবিধাগুলো পেলে কর্মীরা ব্যক্তিগতভাবে নিরাপদ বোধ করে। ফলে তাদের দুশ্চিন্তা দূর হয়। এতে তারা কাজের প্রতি আরও মনোযোগী হয়। উদ্দীপকের জনাব রকিব 'ঘুড়ি' নামক একটি সোপ ফ্যাক্টরির মালিক। ফ্যাক্টরিতে অনেক কর্মী কাজ করে। তিনি কর্মীদের পর্যাপ্ত বেতন-ভাতা দেন। তবে কাজে কোনো প্রকার গাফিলতি হলেই তিনি চাকরি থেকে তাদের বরখাস্ত করেন। এজন্য কর্মীরা সবসময় চাকরি হারানোর ভয়ে থাকে। তাই তারা চাকরির নিরাপত্তার চাহিদা অনুভর করে। এ চাহিদা পূরণ না হলে কর্মীরা কাজে ঠিকভাবে মনোযোগ দিতে পারে না। সুতরাং, উদ্দীপকের কর্মীরা নিরাপত্তার চাহিদা অনুভব করছে।"
        },
        {
          "label": "ঘ",
          "question": "উদ্দীপকের ফ্যাক্টরিটির উৎপাদন লক্ষ্যমাত্রা নিশ্চিতকরণে জনাব রকিবের করণীয় বিশ্লেষণ করো।",
          "explanation": "উদ্দীপকের ফ্যাক্টরির উৎপাদন লক্ষ্যমাত্রা নিশ্চিতকরণে জনাব রাকিবের করণীয় হলো কর্মীদের নিরাপত্তা ও সামাজিক চাহিদা পূরণ করা। প্রতিষ্ঠানের কর্মরত কর্মীরা জৈবিক চাহিদা পূরণের পর চাকরির নিরাপত্তা চায়। এ চাহিদা পূরণ হলে কর্মীরা কাজে নিরাপদ বোধ করে। এরপর কর্মীর সামাজিক চাহিদা জন্মে। এজন্য সে সহকর্মী, পরিবার, আত্মীয়- স্বজনের সাথে মিলেমিশে চলতে চায়। এ চাহিদা পূরণ হলে কর্মীর মানসিক অবস্থা ইতিবাচক হয়। ফলে কাজে মনোযোগ দিতে পারে। উদ্দীপকের 'ঘুড়ি' সোপ ফ্যাক্টরির মালিক কর্মীদের যখন-তখন চাকরি থেকে বরখাস্ত করেন। এজন্য তারা সবসময় ভয়ে থাকে। আবার পরিবারের সাথে কোনো অনুষ্ঠানে যোগ দিতেও তাদের ছুটি দেওয়া হয় না। এসব সমস্যার কারণে তারা কাজে মনোযোগ দিতে পারে না। ফলে প্রতিষ্ঠানের উৎপাদন লক্ষ্যমাত্রা অনুযায়ী হয় না। এই পরিস্থিতিতে জনাব রকিবের উচিত কর্মীদের চাকরির নিরাপত্তা ও তাদের সামাজিক চাহিদা পূরণ করা। চাকরির নিরাপত্তা থাকলে প্রতিষ্ঠানের প্রতি তাদের আনুগত্য বাড়বে। তারা দায়িত্ব পালনে সচেষ্ট থাকবে। আবার কর্মীদের প্রয়োজন অনুযায়ী ছুটি দিলে তারা পরিবারের সাথে সময় কাটাতে পারবে। পারিবারিক ও সামাজিক যেকোনো অনুষ্ঠানে যোগ দিলে তাদের মানসিক অবস্থা ইতিবাচক থাকবে। এতে তাদের দুশ্চিন্তা কমবে। ফলে তারা কাজ করতে অনুপ্রাণিত হবে। প্রতিষ্ঠানের উৎপাদনও ধীরে ধীরে বাড়তে থাকবে। তাই বলা যায়, কর্মীদের নিরপত্তা ও সামাজিক চাহিদা পূরণের মাধ্যমেই উদ্দীপকের ফ্যাক্টরির লক্ষ্যমাত্রা নিশ্চিত করা সম্ভব।"
        }
      ]
    },
    {
      "number": "8",
      "uddipok": "কক্সবাজারের সমুদ্র উপত্যকায় অবস্থিত লং বিচ লিমিটেড একটি হোটেল ব্যবসায় সংক্রান্ত প্রাইভেট লিমিটেড কোম্পানি। ২০১৮ সালে কোম্পানিটি তাদের সেবার মান ৫% বৃদ্ধির পরিকল্পনা করেছে। সে লক্ষ্যে উৎপাদন বিভাগ অর্থ বিভাগের নিকট অতিরিক্ত বাজেট বরাদ্দের জন্য চিঠি দিয়েছে। অর্থবিভাগ প্রয়োজনীয় বাজেট বরাদ্দ করলে উৎপাদন বিভাগ এর অধীনস্থ ক্রয় বিভাগকে বিষয়টি ই-মেইলের মাধ্যমে জানিয়ে দেয়।",
      "tag": "RB, CB, CTG.B, JB, BB 18",
      "sub_questions": [
        {
          "label": "ক",
          "question": "যোগাযোগ কী?",
          "explanation": "দুই বা ততোধিক ব্যক্তি বা পক্ষের মধ্যে সংবাদ, তথ্য, ভাব, আবেগ-অনুভূতি প্রভৃতি বিনিময়কে যোগাযোগ বলে।"
        },
        {
          "label": "খ",
          "question": "ই-মেইল বলতে কী বোঝায়?",
          "explanation": "ইন্টারনেটের সাহায্যে এক কম্পিউটার থেকে অন্য কম্পিউটারে তথ্যের আদান-প্রদানকেই ই-মেইল বলে। এর মাধ্যমে যোগাযোগে প্রেরক এবং প্রাপক উভয়ের কম্পিউটারে ইন্টারনেট সংযুক্ত থাকতে হয়। যখন প্রাপকের কম্পিউটার একটি সংবাদ নেয়, তখনই তা স্বয়ংক্রিয়ভাবে কম্পিউটারের মেইল বক্সে জমা হয়। পরে প্রাপক তার সুবিধাজনক সময়ে মেইল বক্স থেকে সংবাদটি দেখতে ও পড়তে পারেন।"
        },
        {
          "label": "গ",
          "question": "উদ্দীপকে উৎপাদন বিভাগ অর্থ বিভাগের নিকট যে চিঠি ইস্যু করে তা কোন ধরনের যোগাযোগ? ব্যাখ্যা করো।",
          "explanation": "উদ্দীপকের উৎপাদন বিভাগ অর্থ বিভাগের কাছে যে চিঠি ইস্যু করেছে, তা সমান্তরাল (Horizontal) যোগাযোগের অন্তর্ভুক্ত। এ যোগাযোগ ব্যবস্থায় প্রতিষ্ঠানের বিভিন্ন বিভাগের (উৎপাদন, ক্রয়, বিক্রয়, অর্থ প্রভৃতি) সমান মর্যাদার কর্মকর্তাদের মধ্যে তথ্য বিনিময় হয়ে থাকে। এতে তাদের মধ্যে পারস্পরিক সম্পর্কের উন্নয়ন হয়। ফলে সঠিকভাবে তথ্য বিনিময় করা সম্ভব হয়। উদ্দীপকের কক্সবাজারের 'লং বিচ লিমিটেড' হোটেল ব্যবসায় সংক্রান্ত একটি প্রতিষ্ঠান। ২০১৮ সালে প্রতিষ্ঠানটি সেবার মান ৫% বাড়ানোর পরিকল্পনা নিয়েছে। তাই উৎপাদন বিভাগ অর্থ বিভাগের কাছে অতিরিক্ত বাজেট বরাদ্দের জন্য চিঠি দেয়। এ চিঠি অনুযায়ী অর্থ বিভাগ প্রয়োজনীয় বাজেট বরাদ্দ করে। এক্ষেত্রে বিভাগ দু'টির কর্তৃত্ব, ক্ষমতা ও মর্যাদা একই পর্যায়ের। এগুলো পারস্পরিক যোগাযোগের মাধ্যমে প্রতিষ্ঠানের কাজ সমন্বয় করে। এতে যোগাযোগ প্রক্রিয়া সমান্তরাল ধরনের হয়। সুতরাং বলা যায়, 'লং বিচ লিমিটেড'-এ সমান্তরাল' যোগাযোগের মাধ্যমে চিঠি ইস্যু করা হয়েছে।"
        },
        {
          "label": "ঘ",
          "question": "উৎপাদন বিভাগ ক্রয় বিভাগের সাথে যে পদ্ধতিতে যোগাযোগ রক্ষা করে সে সম্পর্কে বিশ্লেষণ করো।",
          "explanation": "উদ্দীপকের 'লং বিচ লিমিটেড'-এর উৎপাদন বিভাগ ক্রয় বিভাগের সাথে ই-মেইলের মাধ্যমে যোগাযোগ করে। ই-মেইল (E-mail)-এর পূর্ণরূপ হলো- Electronic mail. এ পদ্ধতিতে ইন্টারনেটের মাধ্যমে দ্রুত তথ্য বিনিময় করা যায়। এক্ষেত্রে প্রেরক ও প্রাপক উভয়ের নির্দিষ্ট ই-মেইল ঠিকানার প্রয়োজন হয়। এ ধরনের যোগাযোগ ব্যবস্থায় তথ্য স্থায়ীভাবে সংরক্ষণ করে রাখা যায়। উদ্দীপকের 'লং বিচ লিমিটেড' হোটেল ব্যবসায়সংক্রান্ত একটি প্রতিষ্ঠান। এ বছর এটি সেবার মান ৫% বাড়ানোর পরিকল্পনা নিয়েছে। এজন্য বাড়তি অর্থ প্রয়োজন। তাই অর্থ বিভাগ উৎপাদন বিভাগকে প্রয়োজনীয় বাজেট বরাদ্দ দেয়। এ বিষয়টি উৎপাদন বিভাগ আবার ক্রয় বিভাগকে ই-মেইলের মাধ্যমে জানিয়ে দেয়। ই-মেইল ব্যবহারের কারণে উৎপাদন ও ক্রয় বিভাগের মধ্যে দ্রুত যোগাযোগ সম্পন্ন হয়েছে। এতে প্রয়োজনীয় তথ্য দু'টি বিভাগে সংরক্ষিত থাকবে। ফলে তথ্য ভুলভাবে উপস্থাপনের কোনো সুযোগ থাকবে না। ভবিষ্যতে কোনো ঝামেলা হলে তথ্য বের করে প্রমাণ হিসেবে দেখানো যাবে। এ ব্যবস্থায় যেকোনো স্থানে বসে ব্যবসায়সংক্রান্ত সিদ্ধান্ত দ্রুত নেওয়া যায়। এতে সময় ও খরচ সাশ্রয় হয়। অতএব, ব্যবসায়িক যোগাযোগে উৎপাদন ও ক্রয় বিভাগের ই- মেইল মাধ্যমটির ব্যবহার যুক্তিসঙ্গত হয়েছে।"
        }
      ]
    },
    {
      "number": "9",
      "uddipok": "সুন্দরবন ব্যাংক লি. চট্টগ্রাম শাখার ব্যবস্থাপক মি. কাল্গুন মজুমদার তার কর্মকর্তাদের নিয়ে একসাথে প্রতিষ্ঠানের মুনাফার লক্ষ্য পূরণ করতে চান। কিন্তু কখনো ক্যাশিয়ারের অবহেলা, কখনো চেক ইস্যুকারীর অলসতা, আবার কখনো চেক পাসিং অফিসারের অনাগ্রহতা ব্যবস্থাপকের লক্ষ্য অর্জনে বাধা হয়ে দাঁড়ায়। ফলে ব্যবস্থাপক সমন্বয়হীনতা দূর করার জন্য কার্যকর পদক্ষেপ গ্রহণ করলেন এবং মুনাফার লক্ষ্য অর্জিত হলো।",
      "tag": "RB, CB, CTG.B, JB, BB 18",
      "sub_questions": [
        {
          "label": "ক",
          "question": "সমন্বয় কী?",
          "explanation": "কোনো প্রতিষ্ঠানের লক্ষ্য অর্জনের জন্য এর বিভিন্ন বিভাগ, উপ- বিভাগ ও ব্যক্তিক চেষ্টাকে ঐক্যবদ্ধ করাকে সমন্বয়সাধন বলে।"
        },
        {
          "label": "খ",
          "question": "সমন্বিত পরিকল্পনা সমন্বয়কে সহজ করে তোলে-ব্যাখ্যা করো।",
          "explanation": "বিভিন্ন বিভাগ ও উপবিভাগের পরিকল্পনার মধ্যে দৃঢ় সম্পর্ক প্রতিষ্ঠাই হলো সমন্বিত পরিকল্পনা। প্রতিষ্ঠানের মূল লক্ষ্যের আলোকেই সব কাজ পরিচালিত হয়। তাই প্রতিষ্ঠানের সব বিভাগকেই (ক্রয়, বিক্রি, অর্থ, বিপণন) সমন্বিত পরিকল্পনা নিতে হয়। এতে বিভাগগুলো একই উদ্দেশ্য ও গতিতে কাজ করে। ফলে কাজের ভারসাম্য বজায় থাকে। এতে সব বিভাগের কাজে সমন্বয়ও ঘটে। তাই বলা হয়, সমন্বিত পরিকল্পনা সমন্বয়ের কাজকে সহজ করে।"
        },
        {
          "label": "গ",
          "question": "উদ্দীপকে মি. কাঞ্চন মজুমদারের মুনাফার লক্ষ্য পূরণে সমন্বয়ের কোন নীতি লঙ্ঘিত হয়েছে? ব্যাখ্যা করো।",
          "explanation": "উদ্দীপকের মি. কাঞ্চন মজুমদারের মুনাফার লক্ষ্য পূরণে সমন্বয়ের 'লক্ষ্যের ঐক্য' নীতির লঙ্ঘন হয়েছে। এ নীতিতে প্রতিষ্ঠানের মূল্য লক্ষ্য অর্জনের জন্য সঠিক সমন্বয় ব্যবস্থা নেওয়া হয়। তাই প্রত্যেক ব্যক্তি ও বিভাগের মধ্যে লক্ষ্যের মিল রাখা হয়। এতে প্রতিষ্ঠানে লক্ষ্যের ঐক্য তৈরি হয়। উদ্দীপকের মি. কাঞ্চন মজুমদার সুন্দরবন ব্যাংক লি.-এর ব্যবস্থাপক। তিনি সকল কর্মী নিয়ে প্রতিষ্ঠানের মুনাফার লক্ষ্য পূরণ করতে চান। কিন্তু প্রতিষ্ঠানের কয়েকটি বিভাগের কর্মরত ব্যক্তিদের অবহেলা ও অলসতার কারণে লক্ষ্য অর্জন করা সম্ভব হয়। এতে বোঝা যায়, প্রতিষ্ঠানটির কর্মীরা সবাই একই লক্ষ্যে, কাজ করে না। কারণ, সব বিভাগ ও ব্যক্তির মধ্যে লক্ষ্যের ঐক্য থাকলে তাদের কাজে বিশৃঙ্খলা দেখা দিত না। কর্মীরা আগ্রহের সাথে কাজ করে প্রতিষ্ঠানকে লক্ষ্যের দিকে নিয়ে যেত। সুতরাং, মি. কাঞ্চন মজুমদারের প্রতিষ্ঠানে ঐক্যের অভাবে লক্ষ্য পূরণ করা সম্ভব হয়নি।"
        },
        {
          "label": "ঘ",
          "question": "সমন্বয়হীনতা দূর করতে ব্যবস্থাপক কী কী কার্যকর ব্যবস্থা গ্রহণ করলেন? ব্যাখ্যা করো।",
          "explanation": "উদ্দীপকের ব্যবস্থাপক সমন্বয়হীনতা দূর করতে কার্যকর সমন্বয়ের পূর্বশর্ত অনুসরণ করেন। সমন্বয়সাধনে কিছু বিষয় আগে থেকে অনুসরণ করলে প্রতিষ্ঠানের কাজ সহজ হয়। এতে প্রতিষ্ঠানের বিভিন্ন ব্যক্তি ও বিভাগের কাজের ভারসাম্য বজায় থাকে। ফলে বিশৃঙ্খলার সৃষ্টি হয় না। উদ্দীপকের মি. কাঞ্চন একটি ব্যাংকের ব্যবস্থাপক। তিনি তার প্রতিষ্ঠানের মুনাফার লক্ষ্য পূরণ করতে চান। কিন্তু সমন্বয়হীনতার কারণে তা সম্ভব হয় নি। এজন্য তিনি পরবর্তীতে প্রতিষ্ঠানে সমন্বয়সাধনে আগে কিছু পূর্বশর্ত অনুসরণ করেন। এতে মুনাফার লক্ষ্য অর্জিত হয়। মি, কাঞ্চন মজুমদার তার প্রতিষ্ঠানের মূল লক্ষ্যকে কেন্দ্র করে সমন্বিত পরিকল্পনা করেন। এতে কর্মীরা পরিকল্পনা অনুযায়ী লক্ষ্য অর্জনের জন্য সুষ্ঠুভাবে কাজ করে। তিনি সব বিভাগের মধ্যে কার্যকর যোগাযোগ ব্যবস্থা প্রতিষ্ঠা করেন। এতে প্রতিটি বিভাগের মধ্যে সহজে প্রয়োজনীয় তথ্য বিনিময় সম্ভব হয়। এক্ষেত্রে কর্মীরা কাজকে অবহেলা করতে পারে না। আবার, মি. কাঞ্চন মজুমদার কর্মীদের কাজের প্রতি আগ্রহ বাড়াতে, প্রয়োজনীয় পদক্ষেপ নেন। প্রতিষ্ঠানের সব স্তরের কাজগুলো দক্ষভাবে করার কারণে তার প্রতিষ্ঠানে লক্ষ্য অর্জন করা সম্ভব হয়। সুতরাং, ওপরের ব্যবস্থাগুলো নেওয়ায় মি. কাঞ্চন মজুমদার তার প্রতিষ্ঠানে সমন্বয়হীনতা দূর করতে পেরেছেন।"
        }
      ]
    },
    {
      "number": "10",
      "uddipok": "পি এন্ড জি কোম্পানি বার্ষিক ৩০,০০০ ইউনিট ২০০ এমএল আকারের শ্যাম্পু উৎপাদনের লক্ষ্যমাত্রা নির্ধারণ করল। ৬ মাস পর দেখা গেল, মাত্র ১২০০০ ইউনিট শ্যাম্পু উৎপাদিত হয়েছে। কোম্পানির উৎপাদন ব্যবস্থাপক লক্ষ্যমাত্রার চেয়ে কম উৎপাদনের কারণ উদঘাটন করলেন এবং ইউনিট ম্যানেজারকে প্রয়োজনীয় প্রশিক্ষণ এবং ক্রয় সুপারভাইজারকে চাকরি থেকে বরখাস্ত করলেন।",
      "tag": "RB, CB, CTG.B, JB, BB 18,DC 23",
      "sub_questions": [
        {
          "label": "ক",
          "question": "বাজেটীয় নিয়ন্ত্রণ কী?",
          "explanation": "বাজেটের সাথে অর্জিত ফলাফলের তুলনা করে ত্রুটি-বিচ্যুতি নির্ণয় এবং সংশোধনের মাধ্যমে নিয়ন্ত্রণ কাজ করার প্রক্রিয়াকে বাজেটীয় নিয়ন্ত্রণ বলা হয়।"
        },
        {
          "label": "খ",
          "question": "নিয়ন্ত্রণকে কেন পরবর্তী পরিকল্পনার ভিত্তি বলা হয়?",
          "explanation": "নিয়ন্ত্রণ হলো পরিকল্পনা অনুযায়ী কাজ হচ্ছে কিনা, তা দেখা, বিচ্যুতি নির্ণয় এবং প্রয়োজনে সংশোধনমূলক ব্যবস্থা নেওয়া। এর মাধ্যমে প্রতিষ্ঠান পরিকল্পনার ত্রুটি-বিচ্যুতির কারণ জানতে পারে। এসব ত্রুটি কীভাবে সমাধান করা যায়, তারও উপায় বের করা হয়। ফলে পরবর্তী বছর বা সময়ের পরিকল্পনা আগের বিষয়গুলোর বিবেচনার আলোকে নির্ধারিত হয়। এভাবে নিয়ন্ত্রণ প্রতিষ্ঠানের পরবর্তী পরিকল্পনার ভিত্তি হিসেবে কাজ করে।"
        },
        {
          "label": "গ",
          "question": "প্রতিষ্ঠানের লক্ষ্যমাত্রার সাথে প্রকৃত উৎপাদনের বিচ্যুতি নির্ণয় করা ব্যবস্থপনার একটি গুরুত্বপূর্ণ কাজের সাথে জড়িত-ব্যাখ্যা করো।",
          "explanation": "প্রতিষ্ঠানের লক্ষ্যমাত্রার সাথে প্রকৃত উৎপাদনের বিচ্যুতি নির্ণয় করা ব্যবস্থাপনার নিয়ন্ত্রণ কাজের সাথে জড়িত।। এর মাধ্যমে আগে থেকে নির্ধারিত লক্ষ্যমাত্রার সাথে প্রকৃত কাজের ফলাফল তুলনা করা হয়। এটি বিচ্যুতি সংশোধনের একটি বিশেষ ব্যবস্থা। ব্যবস্থাপনার মৌলিক কাজগুলোর মধ্যে নিয়ন্ত্রণ সর্বশেষ কাজ। এটি পরিকল্পনা অনুযায়ী কাজ হচ্ছে কি না তা যাচাই করে। উদ্দীপকের প্রতিষ্ঠানটি বার্ষিক ৩০,০০০ ইউনিট ২০০ এমএল আকারে শ্যাম্পু উৎপাদনের লক্ষ্যমাত্রা ঠিক করে। কিন্তু ৬ মাস পর দেখা যায়, মাত্র ১২,০০০ ইউনিট শ্যাম্পু উৎপাদিত হয়েছে। কিন্তু উৎপাদন হওয়ার কথা ছিল (৩০,০০০ ২) বা ১৫,০০০ ইউনিট। ফলে (১৫,০০০ - ১২,০০০) বা ৩,০০০ ইউনিট শ্যাম্পু কম উৎপাদিত হয়। আদর্শমানের সাথে প্রতিষ্ঠানের উৎপাদনের পরিমাণ তুলনা করে এই বিচ্যুতি পাওয়া যায়। আর এই বিচ্যুতি দূর করার জন্য সংশোধনী ব্যবস্থা নেওয়া হয়। এতে পরবর্তী পরিকল্পনা নেওয়া সহজ হয়। এ বৈশিষ্ট্যগুলোর সাথে নিয়ন্ত্রণ কাজের মিল আছে। তাই বলা যায়, পি অ্যান্ড জি কোম্পানি-এর সমস্যা সমাধানে নিয়ন্ত্রণ কাজটি করা হয়।"
        },
        {
          "label": "ঘ",
          "question": "লক্ষ্যমাত্রা পূরণের জন্য উৎপাদন ব্যবস্থাপক কর্তৃক গৃহীত ব্যবস্থাকে কি তুমি যুক্তিসঙ্গত মনে করো? বিশ্লেষণ করো।",
          "explanation": "লক্ষ্যমাত্রা পূরণের জন্য উদ্দীপকের উৎপাদন ব্যবস্থাপকের নেওয়া সংশোধনীমূলক ব্যবস্থা যুক্তিযুক্ত বলে আমি মনে করি। পরিকল্পনার ফল বা লক্ষ্য অর্জনের জন্য প্রতিষ্ঠানের সব উপায়-উপাদান ও প্রচেষ্টাকে কাজে লাগানো হয়। এরপর নিয়ন্ত্রণ ব্যবস্থার মাধ্যমে ভুল-ত্রুটি বের করে সংশোধনমূলক ব্যবস্থা নেওয়া হয়। এজন্য প্রয়োজনে কর্মীদের প্রশিক্ষণ, প্রেষণা ও দক্ষ কর্মী নিয়োগ দেওয়া হয়। উদ্দীপকের প্রতিষ্ঠানটি বার্ষিক ৩০,০০০ ইউনিট শ্যাম্পু উৎপাদনের পরিকল্পনা নেয়। কিন্তু এটি ছয় মাসে ১২,০০০ ইউনিট শ্যাম্পু উৎপাদন করতে সক্ষম হয়। এতে প্রত্যাশিত ফলের চেয়ে (১৫,০০০ – ১২,০০০) - বা ৩,০০০ ইউনিট কম উৎপাদন হয়। এ অবস্থায় উৎপাদক ব্যবস্থাপক ইউনিট ম্যানেজারকে প্রয়োজনীয় প্রশিক্ষণ দেন। এছাড়া, ক্রয় সুপারভাইজারকে চাকরি থেকে বরখাস্ত করেন। প্রতিষ্ঠানের উৎপাদন ব্যবস্থাপক একজন দূরদর্শী ব্যক্তি। তিনি প্রতিষ্ঠানের লাভের কথা চিন্তা করে কর্মীদের প্রশিক্ষণের কথা ভাবেন। এ প্রশিক্ষণের ফলে কর্মীদের কাজের দক্ষতা বাড়বে। একই সাথে সময়ের অপচয় রোধ ও সম্পদের সঠিক ব্যবহার হবে। আবার, ক্রয় সুপারভাইজারের বরখাস্তের ফলে অন্যরা কাজে দায়িত্ববান হবে। কারণ ক্রয় সুপারভাইজার সময়মতো কাঁচামাল সরবরাহ না করায় উৎপাদন কম হয়েছে। তাই তাকে বরখাস্ত করায় অন্য কর্মীরা কাজে সচেতন হবে। কারণ কাজে অবহেলা করলে তাদেরও এমন শাস্তি হতে পারে। এভাবে প্রতিষ্ঠানের কাজ সঠিকভাবে সম্পাদন হবে। তাই বলা যায়, লক্ষ্যমাত্রা -পূরণের জন্য উৎপাদক ব্যবস্থাপকের নেওয়া ব্যবস্থা যুক্তিযুক্ত হয়েছে।"
        }
      ]
    },
    {
      "number": "11",
      "uddipok": "স্কয়ার ফার্মাসিউটিক্যালস একটি বৃহৎ উৎপাদনকারী প্রতিষ্ঠান। জনাব রায়হান অন্যতম পরিচালক হিসেবে প্রতিষ্ঠানের উদ্দেশ্য নির্ধারণ ও পলিসি প্রণয়ন প্রক্রিয়ার সাথে সম্পৃক্ত। অপরদিকে জনাব রাজিন প্রতিষ্ঠানের নির্ধারিত পরিকল্পনা ও নীতি-কৌশল মাঠ পর্যায়ে বাস্তবায়নের ব্যবস্থা করে থাকেন।",
      "tag": "RB, CB, CTG.B, JB, BB 18",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনার জনক কে?",
          "explanation": ""
        },
        {
          "label": "খ",
          "question": "প্রেষণা বলতে কী বোঝায়?",
          "explanation": ""
        },
        {
          "label": "গ",
          "question": "জনাব রায়হান কোন স্তরের ব্যবস্থাপক? ব্যাখ্যা করো।",
          "explanation": ""
        },
        {
          "label": "ঘ",
          "question": "জনাব রায়হান ও জনাব রাজিনের মধ্যে ব্যবস্থাপনার ধারণাগত এবং কারিগরি দক্ষতার মিশ্রণ কেমন হওয়া উচিত? তোমার মতামত দাও।",
          "explanation": ""
        }
      ]
    }
  ]
}