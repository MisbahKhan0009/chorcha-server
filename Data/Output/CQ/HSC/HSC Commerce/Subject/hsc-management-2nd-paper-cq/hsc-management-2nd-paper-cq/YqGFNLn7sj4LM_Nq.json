{
  "title": "কুমিল্লা বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মো. রাসেল বিক্রয় বিভাগের একজন কর্মকর্তা। প্রাতিষ্ঠানিক লক্ষ্য ও উদ্দেশ্য অর্জনের জন্য তিনি কঠোর পরিশ্রম করেন। সুষ্ঠুভাবে কাজ সম্পাদনের জন্য তাকে বিভিন্ন বিভাগের সাথে সমন্বয় করে চলতে হয়। পরিচালনা পর্ষদ কর্তৃক গৃহীত পরিকল্পনাসমূহ তার অধস্তনদের মাধ্যমে বাস্তবায়ন করেন। তিনি মনে করেন শুধু সিদ্ধান্ত গ্রহণ করা নয় তা বাস্তবায়ন করাই আসল কাজ।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব, প্রেষণা ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "",
          "explanation": "ব্যবস্থাপনার কাজসমূহ চক্রাকারে আবর্তিত হওয়াকে ব্যবস্থাপনা চক্র বলে। ব্যবস্থাপনা প্রক্রিয়ার প্রথম ধাপ হলো পরিকল্পনা করা। পরিকল্পনা বাস্তবায়নে সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন কাজগুলো ধারাবাহিকভাবে করা হয়। পরিকল্পনা অনুযায়ী কাজগুলো হচ্ছে কি না, তার জন্য নিয়ন্ত্রণ ব্যবস্থা আরোপ করা হয়। এই কাজগুলো একটির পর একটি চক্রাকারে সম্পন্ন হয়। তাই একে ব্যবস্থাপনা চক্র বলা হয়।"
        },
        {
          "label": "গ",
          "question": "",
          "explanation": "মো. রাসেল উক্ত প্রতিষ্ঠানের মধ্য স্তরের কর্মকর্তা। উচ্চ স্তরের ব্যবস্থাপকদের নেওয়া পরিকল্পনা বাস্তবায়নের জন্য মধ্য স্তরের ব্যবস্থাপকরা কাজ করেন। এ লক্ষ্যে তারা নিম্ন স্তরের কর্মীদের প্রয়োজনীয় নির্দেশনা দিয়ে কাজ করান। এভাবে তারা উচ্চ ও নিম্ন স্তরের ব্যবস্থাপকদের সাথে যুক্ত থাকেন। বিভাগীয় ব্যবস্থাপক, সহকারী ব্যবস্থাপক, আঞ্চলিক ব্যবস্থাপক প্রভৃতি এ স্তরে কাজ করেন। উদ্দীপকে মো. রাসেল বিক্রয় বিভাগের একজন কর্মকর্তা। তিনি প্রতিষ্ঠানটিতে লক্ষ্য ও উদ্দেশ্য অর্জনে কঠোর পরিশ্রম করেন। এজন্য তাকে বিভিন্ন বিভাগের সাথে সমন্বয় করে চলতে হয়। এক্ষেত্রে পরিচালনা পর্ষদ তাকে বিক্রয় পরিকল্পনা দেয়। আর এসব পরিকল্পনা বাস্তবায়নে তিনি নিচের স্তরে তাদেরকে যথাযথ দিকনির্দেশনা দেন। এভাবে তিনি নিচের স্তরের মাধ্যমে উচ্চ স্তরের গৃহীত পরিকল্পনা বাস্তবায়ন করান। এর মাধ্যমে তিনি দুই স্তরের মধ্যে সমন্বয় সৃষ্টি করেন। এসব বিষয়ের সাথে মধ্য পর্যায়ের ব্যবস্থাপকের কাজের মিল রয়েছে। সুতরাং, উদ্দীপকে মো. রাসেল উক্ত প্রতিষ্ঠানটির একজন মধ্য স্তরের কর্মকর্তা।"
        },
        {
          "label": "ঘ",
          "question": "",
          "explanation": "\"শুধু সিদ্ধান্ত গ্রহণ করা নয় তা বাস্তবায়ন করাই আসল কাজ\" উক্তিটি যথার্থ। পরিকল্পনা, নীতি নির্ধারণ, সিদ্ধান্ত গ্রহণ এসব কাজ প্রতিষ্ঠানের উচ্চ স্তরের ব্যবস্থাপকরা সম্পাদন করে থাকে। আর এসব কাজ বাস্তবায়নে কাজ করে মধ্য ও নিম্ন স্তরের কর্মকর্তা। সিদ্ধান্ত বাস্তবায়ন হলেই প্রতিষ্ঠানের লক্ষ্য অর্জিত হয়। এজন্য সিদ্ধান্ত বাস্তবায়ন কাজটি কোনো প্রতিষ্ঠানের লক্ষ্য অর্জনের একটি পরিমাপক হিসেবে কাজ করে। উদ্দীপকে মো. রাসেল একটি প্রতিষ্ঠানের বিক্রয় বিভাগের একজন কর্মকর্তা। প্রতিষ্ঠানটিতে তিনি একজন মধ্য পর্যায়ের ব্যবস্থাপক হিসেবে কর্মরত আছেন। এক্ষেত্রে তিনি পরিচালনা পর্ষদ থেকে নেওয়া বিক্রয় পরিকল্পনা ও লক্ষ্য অধস্তনদের মাধ্যমে বাস্তবায়ন করান। তিনি মনে করেন সিদ্ধান্ত নেওয়ার চেয়ে বাস্তবায়নই গুরুত্বপূর্ণ কাজ। প্রতিষ্ঠানটির পরিচালনা পর্ষদ শুধু বিক্রয়, পরিকল্পনা প্রণয়ন সংক্রান্ত সিদ্ধান্ত নেন। কিন্তু এ সিদ্ধান্ত বাস্তবায়ন না করা পর্যন্ত তা প্রতিষ্ঠানের জন্য ফলদায়ক হবে না। এক্ষেত্রে মো. রাসেল ও. নিচের পর্যায়ের ব্যবস্থাপকরা এ সিদ্ধান্ত বাস্তবায়নে যথাযথ পদক্ষেপ নেন। এতে এক সময় প্রতিষ্ঠানটির গৃহীত সিদ্ধান্ত বাস্তবায়ন হয়ে যায়। ঐ সময়ে গৃহীত সিদ্ধান্ত প্রতিষ্ঠানটির জন্য একটি ফল বয়ে আনে, যা প্রাতিষ্ঠানিক লক্ষ্য অর্জনকে নির্দেশ করে। আর প্রতিষ্ঠানটি সিদ্ধান্ত বাস্তবায়ন করতে না পারলে লক্ষ্য অর্জন সম্ভব হবে না। তাই বলা যায়, শুধু সিদ্ধান্ত গ্রহণ করা নয় তা বাস্তবায়ন করাই আসল কাজ।"
        }
      ]
    },
    {
      "number": "2",
      "uddipok": "মি. সুমন একটি বৃহৎ কোম্পানির মালিক। তিনি তার প্রতিষ্ঠানের লক্ষ্য ও উদ্দেশ্য নির্ধারণ করেন। তিনি তার প্রতিষ্ঠানকে কাজের প্রকৃতি ও ধরন মোতাবেক আলাদা আলাদা বিভাগে বিভক্ত করেন। প্রতিটি বিভাগে একজন বিশেষজ্ঞ নিয়োগ করেন।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "একজন কর্মী একই সময়ে শুধু একজন ঊর্ধ্বতন কর্মকর্তার কাছ থেকে আদেশ পাবে, এই নীতিকে আদেশের ঐক্য নীতি বলে।"
        },
        {
          "label": "খ",
          "question": "",
          "explanation": "প্রতিটি কাজের কৌশল, পদ্ধতি ও যন্ত্রপাতি সঠিকভাবে ব্যবহার করতে পারা হলো কারিগরি দক্ষতা। এ দক্ষতা ব্যবস্থাপককে নির্দিষ্ট কাজ সঠিকভাবে সম্পাদনে সহায়তা করে। আর ব্যবস্থাপক কারিগরিভাবে দক্ষ হলে অধস্তনদেরও সঠিকভাবে নির্দেশনা দিতে পারেন। ফলে অধস্তনরা সহজে কাজ করতে পারে।"
        },
        {
          "label": "গ",
          "question": "",
          "explanation": "মি. সুমন ব্যবস্থাপনার কার্যবিভাজনের নীতি অনুসরণ করেছেন। এ নীতি অনুযায়ী প্রতিষ্ঠানের কাজকে বিভিন্ন ভাগে ভাগ করে প্রত্যেক ব্যক্তির দায়িত্ব ও কর্তৃত্ব নির্দিষ্ট করা হয়। এতে কর্মীরা প্রতিষ্ঠানে দক্ষতার সাথে কাজ করতে পারে। ফলে প্রতিষ্ঠানের সফলতা অর্জন করা সহজ হয়। উদ্দীপকের মি. সুমন একটি কোম্পানির মালিক। তিনি প্রতিষ্ঠানটির লক্ষ্য ও উদ্দেশ্য নির্ধারণ করেন। এসব বাস্তবায়নে তিনি প্রতিষ্ঠানের কাজগুলোকে ভাগ করেন। এক্ষেত্রে তিনি কাজের প্রকৃতি ও ধরন অনুযায়ী আলাদা আলাদা বিভাগে কাজগুলোকে ভাগ করেন। এরপর বিভাগগুলোতে একজন করে বিশেষজ্ঞ নিয়োগ করেন। কাজ ভাগ করে দেওয়ার ফলে কর্মীরা নিজেদের দায়িত্ব ও কর্তব্য সম্পর্কে সুস্পষ্টভাবে জানতে পারেন। আর এ বিশেষজ্ঞরা ও বিভাগগুলোতে নিযুক্ত কর্মীরা সহজেই তাদের অর্পিত দায়িত্ব ও কাজ সম্পাদন করে থাকেন। এসব বৈশিষ্ট্যের সাথে কার্যবিভাজন নীতির মিল আছে। তাই বলা যায়, মি. সুমন তার প্রতিষ্ঠানে ব্যবস্থাপনার কার্যবিভাজনের নীতি অনুসরণ করেছেন।"
        },
        {
          "label": "ঘ",
          "question": "",
          "explanation": "আমি মনে করি, মি. সুমনের অনুসৃত কার্যবিভাজন নীতিটি প্রতিষ্ঠানটির জন্য লাভজনক হবে। কার্যবিভাজন নীতিতে বিভিন্ন বিভাগ-উপবিভাগে নিযুক্ত কর্মীরা তাদের অর্পিত দায়-দায়িত্ব পালন করে। এতে একই কাজ বার বার করার মাধ্যমে তারা বিশেষজ্ঞ হয়ে ওঠে। এটি প্রতিষ্ঠানের উৎপাদনশীলতা বাড়ায়, গুণগতমানও বাড়ায়। উদ্দীপকে মি. সুমন একটি বড় কোম্পানির মালিক। তিনি তার প্রতিষ্ঠানে কার্যবিভাজনের নীতি অনুসরণ করেন। এজন্য তিনি তার প্রতিষ্ঠানের কাজগুলোকে প্রকৃতি ও ধরন অনুযায়ী ভাগ করে কর্মী নিযুক্ত করেছেন। এছাড়া প্রতিটি বিভাগ তত্ত্বাবধানে তিনি বিভাগপ্রতি একজন করে বিশেষজ্ঞ নিয়োগ দিয়েছেন। মি. সুমনের কার্যবিভাজন নীতি ব্যবহারের ফলে উক্ত প্রতিষ্ঠানের কর্মীরা যার যার দায়িত্ব বুঝে কাজ করবে। এতে কাজ দ্রুত সম্পন্ন হবে। উৎপাদনশীলতা বাড়বে। আবার নিযুক্ত বিশেষজ্ঞের নিজ নিজ বিভাগের তত্ত্বাবধানে বিভাগগুলোতে সুষ্ঠু নিয়ন্ত্রণ নিশ্চিত হবে। আর কর্মীরা প্রতিনিয়ত একই কাজ করার মাধ্যমে দক্ষতা অর্জন করবেন। এসব বিষয় প্রতিষ্ঠানের সামগ্রিক লক্ষ্য অর্জন ও সফলতায় ইতিবাচক প্রভাব ফেলবে। তাই বলা যায়, মি. সুমনের অনুসৃত কার্যবিভাজন নীতিটি প্রতিষ্ঠানটির জন্য লাভজনক হবে।"
        }
      ]
    },
    {
      "number": "3",
      "uddipok": "জাহিদ একটি প্রতিষ্ঠানের বিক্রয় বিভাগের কর্মকর্তা। তিনি পণ্যের বাজার সম্প্রসারণের জন্য কিছু পরিকল্পনা গ্রহণ করেন এবং পরিকল্পনাটি বার বার ব্যবহার করেন। এতে তিনি অনেক সুফল পান।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের কাঙ্ক্ষিত লক্ষ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি আগেই নির্ধারণ করাকে পরিকল্পনা বলে।"
        },
        {
          "label": "খ",
          "question": "",
          "explanation": "পরিবর্তিত পরিস্থিতির সাথে খাপ খাওয়ানোর জন্য পরিকল্পনায় প্রয়োজনীয় পরিবর্তন, সংযোজন করা হলো নমনীয়তা। ভবিষ্যতকে কেন্দ্র করেই পরিকল্পনা নেওয়া হয়। কিন্তু যেকোনো সময় ভবিষ্যতের পরিবেশ-পরিস্থিতি পরিবর্তন হতে পারে। এ কারণে পরিকল্পনা পরিবর্তনের প্রয়োজন হতে পারে। এ পরিবর্তন প্রতিষ্ঠানকে প্রতিযোগী প্রতিষ্ঠানের সাথে তাল মিলিয়ে চলতে সহায়তা করে।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানে স্থায়ী পরিকল্পনা গ্রহণ করা হয়েছে। এ পরিকল্পনা দীর্ঘমেয়াদে ব্যবহারের জন্য একবার প্রণয়ন করা হয়। আর নতুন কোনো অবস্থা সৃষ্টি না হওয়া পর্যন্ত এটি বার বার ব্যবহৃত হয়। সাধারণত একই ধরনের অবস্থা বা সমস্যা. মোকাবিলার জন্য স্থায়ী পরিকল্পনা করা হয়। উদ্দীপকের জাহিদ একটি প্রতিষ্ঠানের বিক্রয় বিভাগের কর্মকর্তা। তিনি বর্তমানে তার পণ্যের বাজার সম্প্রসারণ করতে চান। এ লক্ষ্যে তিনি কিছু পরিকল্পনা গ্রহণ করেন। পরিকল্পনাগুলো তিনি বার বার ব্যবহার করেন। অর্থাৎ, উদ্দেশ্য অর্জনের পর তিনি পরিকল্পনাগুলো বাদ দেননি। তিনি পুনরায় বাজার সম্প্রসারণে পরিকল্পনাগুলো ব্যবহার করেছেন। এতে তিনি ব্যবসায়ে সুফল পেয়েছেন। এসব বৈশিষ্ট্যের সাথে স্থায়ী পরিকল্পনার মিল আছে। সুতরাং, উদ্দীপকের প্রতিষ্ঠানে স্থায়ী পরিকল্পনা গৃহীত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে জাহিদ স্থায়ী পরিকল্পনা ব্যবহার করার মাধ্যমে অর্থ ও সময়ের সাশ্রয়, কর্মীদের দক্ষতা বৃদ্ধি, শৃঙ্খলা প্রতিষ্ঠা প্রভৃতি সুবিধা পাবে। স্থায়ী পরিকল্পনা প্রতিষ্ঠানে একবার প্রণীত হয়ে বার বার ব্যবহৃত হয়। নতুন কোনো পরিস্থিতি বা সমস্যা সৃষ্টি না হলে এ পরিকল্পনায় পরিবর্তন আনা হয় না। এ পরিকল্পনা ব্যবহার করে ব্যবসায়ে নানান সুফল পাওয়া যায়। উদ্দীপকের জাহিদ একটি প্রতিষ্ঠানের বিক্রয় বিভাগের কর্মকর্তা। তিনি পণ্যের বাজার সম্প্রসারণের জন্য কিছু পরিকল্পনা গ্রহণ করেন। পরিকল্পনাগুলো তিনি লক্ষ্য অর্জনে বার বার ব্যবহার করেন। এতে তিনি ব্যবসায়ে নানান সুফল পেয়েছেন। জাহিদ স্থায়ী পরিকল্পনা ব্যবহার করার ফলে তার কাজের চাপ কমবে। এছাড়া অর্থ এবং সময় সাশ্রয় হবে। কর্মীরাও একই পরিকল্পনার আওতায় বার বার কাজ করবে বলে তাদের ভুলের আশঙ্কা কমে যাবে। ফলে তাদের কাজের দক্ষতা বাড়বে। এছাড়া এ পরিকল্পনার ফলে প্রতিষ্ঠানে শৃঙ্খলা বাড়বে এবং শ্রমিক অসন্তোষ কমবে। ফলে প্রতিষ্ঠানের ধারাবাহিক কার্যক্রম বজায় থাকবে এবং উৎপাদনও বাড়বে। এতে জাহিদের প্রতিষ্ঠানটি ব্যবসায়ে সফলতা লাভ করবে। তাই বলা যায়, স্থায়ী পরিকল্পনা ব্যবহার করে জাহিদ ব্যবসায়ে নানান সুবিধা পাবেন।"
        }
      ]
    },
    {
      "number": "4",
      "uddipok": "আফতাব আহম্মেদ তার প্রতিষ্ঠানে সরলরৈখিক কর্মকর্তাদের পাশাপাশি একদল বিশেষজ্ঞ কর্মী নিয়োগ করেন। এতে সরলরৈখিক কর্মকর্তাদের কাজের চাপ লাঘব হলেও অনেক সময় বিশেষজ্ঞদের সাথে মতানৈক্য হয়। তারপরও প্রতিষ্ঠানটি দ্রুত উন্নতি লাভকরে।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "যে সংগঠন কাঠামোতে ক্ষমতা বা কর্তৃত্ব রেখা ব্যবস্থাপনার সর্বোচ্চ স্তর থেকে সরলরেখার মতো পর্যায়ক্রমে নিচের স্তরের কর্মীদের কাছে নেমে আসে, তাকে সরলরৈখিক সংগঠন বলে।"
        },
        {
          "label": "খ",
          "question": "",
          "explanation": "সরলরৈখিক নির্বাহীর সহযোগী হিসেবে নিয়োজিত বিশেষজ্ঞ বা উপদেষ্টা কর্মীর সমন্বয়ে যে বিশেষ ধরনের সংগঠন কাঠামো তৈরি হয়, তাকে পদস্থ কর্মী সংগঠন বলে। এ ধরনের সংগঠনে সরলরৈখিক নির্বাহী সব কর্তৃত্বের অধিকারী হলেও পদস্থ কর্মী নির্বাহীকে কাজে সহযোগিতা করেন। এতে নির্বাহীর কার্যভার লাঘব হয়। আবার এ সংগঠনে পদস্থ কর্মী থাকায় জটিল ও সমস্যাবহুল কাজ সহজে সম্পন্ন করা যায়।"
        },
        {
          "label": "গ",
          "question": "",
          "explanation": "আফতাব আহমেদের প্রতিষ্ঠানে সরলরৈখিক ও পদস্থ কর্মী সংগঠন কাঠামো বিদ্যমান। এক্স সংগঠনে সরলরৈখিক নির্বাহীর পাশাপাশি বিশেষ কর্মী নিয়োগ দেওয়া হয়। তিনি নির্বাহীকে বিভিন্ন পরামর্শ দেন। তবে তিনি নির্বাহী কর্মীর কোনো কাজ নিয়ন্ত্রণ করতে পারেন না। শুধু বিভিন্ন কাজে সহায়তার মাধ্যমে নির্বাহী কর্মীর কাজের চাপ লাঘবে ভূমিকা রাখেন। উদ্দীপকের আফতাব আহমেদ তার প্রতিষ্ঠানে সরলরৈখিক কর্মকর্তাদের পাশাপাশি বিশেষজ্ঞ কর্মী নিয়োগ করেন। এরা সরলরৈখিক নির্বাহীদের বিভিন্ন পরামর্শ দিয়ে থাকেন। তাছাড়া বিশেষজ্ঞ কর্মীরা সরলরৈখিক কর্মীদের গবেষণা, পরিকল্পনা, গণসংযোগ প্রভৃতি কাজে সহায়তা করেন। ফলে তাদের কাজের চাপ কমে। তবে নির্বাহীদের ওপর তাদের কোনো নিয়ন্ত্রণ থাকে না। নির্বাহীদের সিদ্ধান্ত নিতে বাধ্য করতে পারেন না। এসব বৈশিষ্ট্য সরলরৈখিক ও পদস্থ কর্মী সংগঠনের সাথে সঙ্গতিপূর্ণ। তাই বলা যায়, আফতাব আহমেদের প্রতিষ্ঠানটি একটি সরলরৈখিক ও পদস্থ কর্মী সংগঠন।"
        },
        {
          "label": "ঘ",
          "question": "",
          "explanation": "কাজের মানোন্নয়ন, নির্বাহীদের কাজের চাপ লাঘব, দক্ষতা বৃদ্ধি প্রভৃতি উদ্দীপকের প্রতিষ্ঠানটির দ্রুত উন্নতির কারণ। সরলরৈখিক ও পদস্থ কর্মী সংগঠনে বিশেষজ্ঞ কর্মীর পরামর্শের ফলে কাজের মান বাড়ে। এরূপ কর্মীর সহায়তায় নির্বাহীরা চাপমুক্ত হতে পারেন ও অন্য কাজে মনোনিবেশ করতে পারেন। তাছাড়া বিশেষজ্ঞ কর্মী কাজের দক্ষতা বাড়ানোর মাধ্যমে প্রতিষ্ঠানের উন্নতিতে ভূমিকা রাখেন। উদ্দীপকে আফতাব আহমেদের প্রতিষ্ঠানটি একটি সরলরৈখিক ও পদস্থ কর্মী সংগঠন। সংগঠনটিতে সরলরৈখিক কর্মীর পাশাপাশি একদল বিশেষজ্ঞ কর্মী নিয়োজিত। বিশেষজ্ঞ কর্মীরা সরলরৈখিক কর্মীদের বিভিন্ন পরামর্শ দিয়ে থাকেন। এতে তাদের কাজের চাপ লাঘব হয়। তবে বিভিন্ন সময় দু'ধরনের কর্মীদের মধ্যে মতানৈক্যও সৃষ্টি হয়। এক্ষেত্রে সংগঠনটিতে বিশেষজ্ঞদের পরামর্শে নির্বাহী ও সর্বস্তরের কর্মীদের কাজের দক্ষতা বৃদ্ধি পায়। এতে শ্রম, অর্থ ও সময়ের অপচয় কমে। আবার, দক্ষতার সাথে কাজ করলে কাজের মানও বাড়ে। এছাড়া নির্বাহীদের কাজের চাপ কমে থাকে বলে তারা অন্যান্য কাজেও মনোনিবেশ করতে পারেন। বিশেষজ্ঞদের পরামর্শ ও সহায়তায় যেকোনো সমস্যায় দ্রুত সমাধান সম্ভব হয়। এতে প্রতিষ্ঠানটি লাভবান হয়। তাই বলা যায়, সরলরৈখিক ও পদস্থ কর্মী সংগঠনের সুবিধার ফলেই আফতাব আহমেদের প্রতিষ্ঠানটির দ্রুত উন্নতি হয়।"
        }
      ]
    },
    {
      "number": "5",
      "uddipok": "XYZ কোম্পানি কর্মী নিয়োগের জন্য পত্রিকায় বিজ্ঞপ্তি প্রকাশ করে। ৩০ জন প্রার্থীর দরখাস্ত বাছাই করে ২০ জনকে লিখিত পরীক্ষার জন্য মনোনীত করে। এদের সবাই মনস্তাত্ত্বিক পরীক্ষায় অংশগ্রহণ করার পর ১০ জনকে সাক্ষাৎকারের জন্য ডাকা হয়।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "কর্মী নির্বাচন হলো এমন একটি প্রক্রিয়া, যার মাধ্যমে চাকরি প্রার্থীদের মধ্য থেকে নির্দিষ্ট পদের জন্য কাঙ্ক্ষিত ব্যক্তিকে বাছাই করা হয়।"
        },
        {
          "label": "খ",
          "question": "",
          "explanation": "প্রতিষ্ঠানে নিয়োজিত কর্মীদের কার্যদক্ষতা বৃদ্ধির লক্ষ্যে শিক্ষাদান কার্যক্রমকে প্রশিক্ষণ বলে। প্রশিক্ষণ হলো রুমী উন্নয়নের একটি আনুষ্ঠানিক উপায় বা পদ্ধতি। কার্যকর তত্ত্বাবধান, উত্তম ব্যবহার, আর্থিক ও অনার্থিক সুযোগ-সুবিধা প্রভৃতি কর্মীর কার্যসন্তুষ্টি ও উন্নয়নে ভূমিকা রাখলেও কর্মীর কার্যদক্ষতা বাড়াতে প্রশিক্ষণের কোনো বিকল্প নেই। প্রতিষ্ঠানে যোগ্য কর্মী বাহিনী গঠনে এটি অন্যতম উপায়।"
        },
        {
          "label": "গ",
          "question": "",
          "explanation": "XYZ কোম্পানিতে কর্মী সংগ্রহে বাহ্যিক উৎস ব্যবহার করা হয়। - এ ধরনের উৎস থেকে কর্মী সংগ্রহের মাধ্যমে নতুন কর্মসংস্থান হয়। এক্ষেত্রে বিজ্ঞপ্তি, চাকরি সন্ধানী, শিক্ষাপ্রতিষ্ঠান প্রভৃতি ব্যবহার করা হয়। এর মাধ্যমে যোগ্য ও দক্ষ কর্মী সংগ্রহ করা যায়। উদ্দীপকের XYZ কোম্পানি কর্মী নিয়োগের উদ্দেশ্যে পত্রিকায় বিজ্ঞাপন দেয়। এ বিজ্ঞাপনের মাধ্যমে প্রার্থীরা উক্ত প্রতিষ্ঠানের শূন্যপদ সম্পর্কে জানতে পারে। এতে ৩০ জন প্রার্থী আবেদন করে। আবেদনের প্রেক্ষিতে প্রতিষ্ঠানটি যাচাই-বাছাই করে ২০ জন প্রার্থীকে নির্বাচন করে। এতে এটি যোগ্য ও দক্ষ কর্মী নির্বাচনে সক্ষম হবে। এসব বৈশিষ্ট্য বাহ্যিক উৎসের সাথে সম্পর্কিত। সুতরাং, উদ্দীপকে XYZ কোম্পানিতে কর্মী সংগ্রহের ক্ষেত্রে বাহ্যিক উৎস ব্যবহার করা হয়েছে।"
        },
        {
          "label": "ঘ",
          "question": "",
          "explanation": "দরকার ছিল বলে আমি মনে করি। নিযুক্তি পরীক্ষার একটি ধাপ হলো মনস্তাত্ত্বিক পরীক্ষা। এর মাধ্যমে প্রতিষ্ঠানের চাহিদার সাথে প্রার্থীর যোগ্যতা তুলনা করে যোগ্য কর্মীকে নির্বাচন করা হয়। বৃহদায়তন প্রতিষ্ঠানগুলোতে এ যোগ্যতা পরীক্ষা গুরুত্বের সাথে দেখা হয়। উদ্দীপকের XYZ কোম্পানি বাহ্যিক উৎস থেকে কর্মী সংগ্রহ করে। এজন্য এটি পত্রিকায় বিজ্ঞপ্তি দেয়। বিজ্ঞপ্তি দেখে আগ্রহী প্রার্থীরা আবেদন করেন। এরপর প্রার্থীদের দরখাস্ত বাছাই ও লিখিত পরীক্ষার মাধ্যমে মনস্তাত্ত্বিক পরীক্ষার জন্য নির্বাচন করেন। পরবর্তীতে মনস্তাত্ত্বিক পরীক্ষায় উত্তীর্ণ প্রার্থীদের সাক্ষাৎকারের জন্য ডাকা হয়। এক্ষেত্রে XYZ কোম্পানি মনস্তাত্ত্বিক পরীক্ষার মাধ্যমে প্রার্থীর ব্যক্তিত্ব, আচরণ, বুদ্ধিমত্তা কাজের প্রতি আগ্রহ প্রভৃতি বিষয় যাচাই করতে সক্ষম হয়। এতে আবেদনকৃত কর্মীদের মধ্য থেকে প্রতিষ্ঠানটি অধিকতর যোগ্যতাসম্পন্ন কর্মী সহজেই বাছাই করতে পারবে। এর ফলে দক্ষ কর্মী নিয়োগ সম্ভব হবে। দক্ষ কর্মী নিয়োগের ফলে প্রতিষ্ঠানটির কাজে গতি আসবে এবং মান বাড়বে। এতে প্রতিষ্ঠানটির উৎপাদনও বাড়বে। ফলে প্রতিষ্ঠানের লক্ষ্যমাত্রা অর্জন সম্ভব হবে। তাই বলা যায়, XYZ কোম্পানির কর্মী নির্বাচনে মনস্তাত্ত্বিক পরীক্ষা খুবই দরকার ছিল।"
        }
      ]
    },
    {
      "number": "6",
      "uddipok": "একটি বৃহৎ কোম্পানিতে কিছু সংখ্যক কর্মকর্তা নিয়োগ দেওয়া হয়। স্থায়ীকরণের পূর্বে তাদের এক পদ থেকে অন্য পদে স্থানান্তর করে অধিকতর দক্ষ করে গড়ে তোলা হয়। এতে তাদের বিভিন্ন পদ ও কাজ সম্পর্কে নতুন নতুন ধারণা জন্ম লাভ করে।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "শূন্যপদ পূরণের জন্য চাকরিপ্রার্থীদের নির্দিষ্ট পদে আবেদন করতে ও নির্বাচন প্রক্রিয়ায় নিয়ে আসার কাজকে কর্মী সংগ্রহ বলে।"
        },
        {
          "label": "খ",
          "question": "",
          "explanation": "প্রতিষ্ঠানের জন্য দক্ষ জনবল সৃষ্টির লক্ষ্যে কর্মী সংগ্রহ, নির্বাচন, নিয়োগ, প্রশিক্ষণ ও উন্নয়নের কাজকে কর্মীসংস্থান বলে। জনশক্তি যোগ্য, দক্ষ ও উৎসাহী না হলে অন্য উপাদানগুলো মানসম্পন্ন হলেও কাজে লাগানো যায় না। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্পাদিত হয়। এ কারণে কর্মীসংস্থান ব্যবস্থাপনায় গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে প্রশিক্ষণের পদ পরিবর্তন পদ্ধতিটি ব্যবহার করা হয়েছে। এ পদ্ধতিতে পর্যায়ক্রমে সমপর্যায়ের বিভিন্ন পদে কাজ করার মাধ্যমে কর্মীরা প্রশিক্ষণ পেয়ে থাকে। এতে কর্মী বা নির্বাহীদের সমমর্যাদার এক পদ থেকে অন্য পদে স্থানান্তর করা হয়। এভাবে বিভিন্ন কাজে ও পরিস্থিতিতে কাজ করিয়ে তাদেরকে পারদর্শী করে তোলা হয়। উদ্দীপকে একটি বৃহৎ কোম্পানিতে কিছুসংখ্যক কর্মকর্তা নিয়োগ দেওয়া হয়। কোম্পানিটি নিয়োগকৃত এসব কর্মকর্তাদের জন্য প্রশিক্ষণের ব্যবস্থা করে। এ প্রশিক্ষণের আওতায় দক্ষতা অর্জনের জন্য কর্মকর্তাদের বিভিন্ন পদে স্থানান্তর করা হয়। এর মাধ্যমে তারা বিভিন্ন কাজের সাথে, পরিচিত হয়। ফলে এরা বিভিন্ন কাজে ও পরিস্থিতিতে কাজ করার পারদর্শিতা অর্জন করে। পদ্ধতিটির এসব বৈশিষ্ট্যের সাথে পদ পরিবর্তনের মাধ্যমে প্রশিক্ষণের মিল পাওয়া যায়। সুতরাং, উদ্দীপকে পদ পরিবর্তনের মাধ্যমে প্রশিক্ষণের পদ্ধতি ব্যবহার করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের কোম্পানিতে কর্মীদের দক্ষতা বাড়ানোর জন্য পদ পরিবর্তনের মাধ্যমে প্রশিক্ষণ পদ্ধতি যথেষ্ট বলে আমি মনে করি। এ পদ্ধতির মাধ্যমে কর্মীদের সমপর্যায়ের এক পদ থেকে অন্য পদে বদলি করে পারদর্শী করে তোলা হয়। এর মাধ্যমে নির্দিষ্ট সময় পর কর্মীদের দায়িত্ব পরিবর্তন করে দেওয়া হয়। এতে তারা প্রতিষ্ঠানের বিভিন্ন কাজ সম্পর্কে ধারণা পায়। উদ্দীপকে একটি বৃহৎ কোম্পানি তাদের নিয়োগকৃত কর্মকর্তাদের জন্য প্রশিক্ষণের ব্যবস্থা করে। এর আওতায় প্রশিক্ষণের ক্ষেত্রে কর্মকর্তাদের এক পদ থেকে অন্য পদে স্থানান্তরের মাধ্যমে কর্মীদের অধিকতর দক্ষ করে তোলা হয়। এতে তাদের বিভিন্ন পদ ও কাজ সম্পর্কে নতুন ধারণা সৃষ্টি হয়। অর্থাৎ, এক্ষেত্রে প্রতিষ্ঠানটি পদ পরিবর্তন প্রশিক্ষণ পদ্ধতি অনুসরণ করেছে। পদ পরিবর্তন প্রশিক্ষণ পদ্ধতিতে কর্মকর্তারা একাধিক বিভাগে কাজ করার সুযোগ পাচ্ছেন। ফলে তারা বিভিন্ন বিভাগে কাজ করার দক্ষতা অর্জন করছেন। এতে তারা যেকোনো সময় যেকোনো বিভাগের কাজের দায়িত্ব নিতে পারছেন। এছাড়া তারা এ প্রশিক্ষণের মাধ্যমে প্রতিষ্ঠানের প্রতিকূল পরিস্থিতিতে কাজ চালিয়ে যেতে পারবেন। ফলে তাদের মনোবল বাড়বে। এতে তাদের কাজে আরও গতিশীলতা আসবে। আর প্রতিষ্ঠানটির লক্ষ্যমাত্রা অর্জনও সম্ভব হবে। তাই বলা যায়, উদ্দীপকের কোম্পানি প্রশিক্ষণে ব্যবহৃত পদ পরিবর্তন পদ্ধতিটি কর্মীদের দক্ষতা বাড়ানোর জন্য যথেষ্ট।"
        }
      ]
    },
    {
      "number": "7",
      "uddipok": "হাসান আলী একটি প্রতিষ্ঠানের ব্যবস্থাপক। তিনি তার অধস্তনদের মতামতের ভিত্তিতে কার্য পরিচালনা করেন। অধস্তনদের সাথে তার সম্পর্ক খুব ভালো। হাসান আলীর প্রতিষ্ঠানটি দিন দিন খুব উন্নতি লাভ করছে।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "",
          "explanation": "যে নেতৃত্বে নেতা অধস্তনদের সাথে আলাপ-আলোচনা ও পরামর্শ করে কাজ পরিচালনা করেন তাকে গণতান্ত্রিক নেতৃত্ব বলে। এ নেতৃত্বে নেতা সব ক্ষমতা নিজের হাতে কেন্দ্রীভূত না রেখে প্রয়োজনীয় কর্তৃত্ব অধস্তনদের কাছে দিয়ে দেন। এ নেতৃত্বে প্রতিষ্ঠানের কর্মীদের মতামতকে গুরুত্ব দেওয়া হয়। এতে কর্মীদের দলীয় প্রচেষ্টা জোরদার হয়। তারা-সর্বোচ্চ সামর্থ্য দিয়ে লক্ষ্য অর্জনের চেষ্টা করে।"
        },
        {
          "label": "গ",
          "question": "",
          "explanation": "হাসান আলীর প্রতিষ্ঠানটিতে ক্ষমতা প্রয়োগের ভিত্তিতে গণতান্ত্রিক নেতৃত্ব বিদ্যমান। এ নেতৃত্বে নেতা অধস্তনদের মতামত নিয়ে সিদ্ধান্ত নেন। এক্ষেত্রে তিনি কর্মীদের সুবিধা-অসুবিধা, কাজের ক্ষমতা ও দক্ষতা বিবেচনা করে নির্দেশ দেন। ফলে কাজের প্রতি কর্মীদের আগ্রহ বাড়ে। এছাড়া নেতা অধস্তনদের মূল্যায়ন করেন বলে তারা প্রতিষ্ঠানের লক্ষ্য বাস্তবায়নে সর্বোচ্চ চেষ্টা করে। উদ্দীপকের হাসান আলী একটি প্রতিষ্ঠানের ব্যবস্থাপক। তিনি তার অধস্তনদের মতামতের ভিত্তিতে কার্য পরিচালনা করেন। অধস্তনদের সাথে তার সম্পর্ক খুব ভালো। তাদের পরামর্শকে তিনি গুরুত্ব দেন। এক্ষেত্রে কর্মীরা নিজেদের মতামত দিতে পারে বলে কাজের প্রতি তাদের আগ্রহ বাড়ে। ফলে তারা প্রতিষ্ঠানের লক্ষ্য অর্জনের জন্য সর্বোচ্চ চেষ্টা করে। এসব বৈশিষ্ট্য গণতান্ত্রিক নেতৃত্বের সাথে সামঞ্জস্যপূর্ণ। সুতরাং, উদ্দীপকের হাসান আলীর প্রতিষ্ঠানটি গণতান্ত্রিক নেতৃত্ব অনুসরণ করে।"
        },
        {
          "label": "ঘ",
          "question": "",
          "explanation": "গণতান্ত্রিক নেতৃত্বের অনুসরণ হাসান আলীর প্রতিষ্ঠানটি অর্থনৈতিকভাবে উন্নত হওয়ার কারণ বলে আমি মনে করি। এ ধরনের নেতৃত্বে নেতা অধস্তনের সাথে আলাপ-আলোচনা ও পরামর্শ করে কাজ করেন। এক্ষেত্রে নেতা সব ক্ষমতা নিজের হাতে না রেখে অধস্তনদের প্রয়োজনীয় কর্তৃত্ব দেন। সিদ্ধান্ত নেওয়ার ক্ষেত্রেও তাদের মতামত নেন। এক্ষেত্রে কর্মীরা প্রতিষ্ঠানের উন্নতিতে স্বেচ্ছাপ্রণোদিত হয়ে কাজ করে। উদ্দীপকে হাসান আলী একটি প্রতিষ্ঠানের ব্যবস্থাপকের দায়িত্বে আছেন। তিনি তার প্রতিষ্ঠানে গণতান্ত্রিক নেতৃত্ব অনুসরণ করেন। এজন্য তিনি তাদের মতামতের ভিত্তিতে নির্দেশনা দিয়ে থাকেন। অধস্তনদের সাথে তার সম্পর্ক খুব ভালো। এতে তার প্রতিষ্ঠানটি দিন দিন খুব উন্নতি লাভ করছে। হাসান আলী তার গণতান্ত্রিক নেতৃত্বে কর্মীদের মতামতকে গুরুত্ব দেন। এর মাধ্যমে তার কর্মীরা সিদ্ধান্ত গ্রহণে নিজেদের মতামত দিতে পারে। এতে প্রতিষ্ঠানে তারা যথাযথভাবে মূল্যায়িত হয়। এ কারণে প্রতিষ্ঠানের প্রতি তাদের আন্তরিকতা বাড়ে। এছাড়া তারা আগ্রহের সাথে প্রতিষ্ঠানের কাজ সম্পাদন করে। এজন্য প্রতিষ্ঠানটির উৎপাদন ও বিক্রয়ের পরিমাণ বেড়ে যায়। ফলে প্রতিষ্ঠানটি অর্থনৈতিকভাবে উন্নতি লাভ করে। তাই বলা যায়, গণতান্ত্রিক নেতৃত্বের অনুসরণ হাসান আলীর প্রতিষ্ঠানটি অর্থনৈতিকভাবে উন্নত হওয়ার মূল কারণ।"
        }
      ]
    },
    {
      "number": "8",
      "uddipok": "অরুন কুমার একটি প্রতিষ্ঠানের উৎপাদন ব্যবস্থাপক। তিনি সবসময় শ্রমিকদের সাথে থেকে উৎপাদন কাজ তত্ত্বাবধান করেন। বাস্তবতার বিচারে তিনি চলমান নিয়ন্ত্রণ ব্যবস্থার ত্রুটি দেখতে পান। বিষয়টি ঊর্ধ্বতন কর্তৃপক্ষের নজরে আনলেও তারা আমলে নেননি। ফলে লক্ষ্যমাত্রা অর্জিত হওয়ার সম্ভাবনা কম।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "আদর্শমান হলো এমন এক মানদণ্ড, যেটি অনুযায়ী প্রতিষ্ঠানের প্রতিটি কাজকে নিয়ন্ত্রণ করা যায়।"
        },
        {
          "label": "খ",
          "question": "",
          "explanation": "যে বিন্দুতে প্রতিষ্ঠানের মোট আয় ও মোট ব্যয় সমান হয়, তাকে ব্রেক ইভেন বিন্দু বলে। বিক্রির পরিমাণ এ বিন্দুর নিচে গেলে ক্ষতি হয়, আর বিন্দুর উপরে গেলে মুনাফা অর্জিত হয়। তাই এ বিন্দুর উপরে বিক্রির পরিমাণ যত বাড়ে, প্রতিষ্ঠানের মুনাফার পরিমাণও তত বাড়ে।"
        },
        {
          "label": "গ",
          "question": "উদ্দীপকে অরুন কুমার নিয়ন্ত্রণের কোন কৌশল অবলম্বন করেছেন? ব্যাখ্যা করো।",
          "explanation": "উদ্দীপকে অরুন কুমার নিয়ন্ত্রণের ব্যক্তিগত পর্যবেক্ষণ কৌশল অবলম্বন করেছেন। এ পদ্ধতিতে নিয়ন্ত্রণের উদ্দেশ্যে ঊর্ধ্বতন কর্তৃপক্ষ অধস্তনদের কাজ, কাজের প্রতিবেদন বা হিসাবপত্রাদি তদারকি করেন। তিনি কাজের ক্ষেত্রে কোনো ভুল পেলে তা সাথে সাথে সংশোধনের ব্যবস্থা নেন। এক্ষেত্রে ব্যবস্থাপক সরাসরি প্রতিষ্ঠানের কার্যক্রম পরিদর্শন করেন। উদ্দীপকে অরুন কুমার একটি প্রতিষ্ঠানের উৎপাদন ব্যবস্থাপক। তিনি প্রতিষ্ঠানটিতে উৎপাদন কাজ তত্ত্বাবধান করেন। এক্ষেত্রে তিনি সবসময় শ্রমিকদের সাথে সরাসরি উপস্থিত থেকে তদারকি করেন। তদারকির ভিত্তিতে তিনি আদর্শমান অনুযায়ী কাজ হচ্ছে কি না তা যাচাই-বাছাই করেন। আর উৎপাদন আদর্শমান অনুযায়ী না হলে এটি চিহ্নিত করে এর কারণও তিনি অনুসন্ধান করেন। তার এসব কাজের সাথে নিয়ন্ত্রণের ব্যক্তিগত পর্যবেক্ষণ কৌশলের মিল আছে। সুতরাং, উদ্দীপকে অরুন কুমার প্রতিষ্ঠানটিতে ব্যক্তিগত নিয়ন্ত্রণ কৌশল অবলম্বন করেছেন।"
        },
        {
          "label": "ঘ",
          "question": "",
          "explanation": "উদ্দীপকে নিয়ন্ত্রণের উপযুক্ততার নীতি লঙ্ঘনের কারণে লক্ষ্যমাত্রা অর্জিত হওয়ার সম্ভাবনা কম বলে আমি মনে করি। এ নীতি অনুযায়ী নিয়ন্ত্রণ প্রক্রিয়া এমন হওয়া উচিত, যা প্রতিষ্ঠানের সংশ্লিষ্ট কাজের জন্য যথোপযুক্ত এবং মূল উদ্দেশ্য অর্জনে সহায়ক হয়। এক্ষেত্রে নিয়ন্ত্রণের পদ্ধতিতে কাজের প্রকৃতির মিল থাকলে তা সহজে - কার্যকর করা যায়। এজন্য এ নীতি অনুযায়ী নিয়ন্ত্রণের যে পদ্ধতি, যেখানে যথাযথ বিবেচিত হবে, সেখানে সেই পদ্ধতি বা কৌশল ব্যবহার করা হয়। উদ্দীপকের অরুন কুমার একটি প্রতিষ্ঠানের উৎপাদন ব্যবস্থাপক। তিনি প্রতিষ্ঠানটিতে নিয়ন্ত্রণের ক্ষেত্রে ব্যক্তিগত পর্যবেক্ষণ কৌশল অনুসরণ করেন। এর আওতায় তিনি বাস্তবতার বিচারে চলমান নিয়ন্ত্রণ ব্যবস্থার ত্রুটি দেখতে পান। বিষয়টি ঊর্ধ্বতন কর্তৃপক্ষের নজরে আনলেও তারা আমলে নেননি। ফলে লক্ষ্যমাত্রা অর্জিত হওয়ার সম্ভাবনা কম। প্রতিষ্ঠানটিতে যে নিয়ন্ত্রণ প্রক্রিয়া অনুসরণ করার কথা তা উৎপাদন কাজের সাথে অসঙ্গতিপূর্ণ। এতে উৎপাদন কাজের সঠিক অগ্রগতি যাচাই সম্ভব হচ্ছে না। এতে বার বার নিয়ন্ত্রণ প্রক্রিয়া ব্যবহার করা হলেও উৎপাদন কাজের সঠিক ফলাফলের চিত্র পাওয়া যাচ্ছে না। এটি অরুন কুমার ঊর্ধ্বতনকে জানালেও তারা নিয়ন্ত্রণ প্রক্রিয়া বদলানোর পদক্ষেপ নেয়নি। ফলে উৎপাদন কাজে অসঙ্গতিপূর্ণ নিয়ন্ত্রণ প্রক্রিয়াই বিদ্যমান থাকছে যা লক্ষ্যমাত্রা অর্জনের জন্য হুমকিস্বরূপ। এটি নিয়ন্ত্রণের উপযুক্ততার নীতির অনুপস্থিতিকে নির্দেশ করে। সুতরাং, উদ্দীপকের প্রতিষ্ঠানে নিয়ন্ত্রণের উপযুক্ততার। নীতি লঙ্ঘনের কারণে লক্ষ্যমাত্রা অর্জিত হওয়ার সম্ভাবনা কম।"
        }
      ]
    },
    {
      "number": "9",
      "uddipok": "সবুজ ও সাথী দুই বন্ধু একসাথে এমবিএ পাস করে একই দিনে একই প্রতিষ্ঠানে চাকরিতে যোগদান করে। তারা দুজনে দক্ষতার সাথে দায়িত্ব পালন করে প্রতিষ্ঠানের সুনাম অর্জনে সহায়তা করেন। কিছুদিন পর সবুজ বিদেশ থেকে প্রশিক্ষণ নিয়ে আসেন এবং ৬ মাস পর সবুজ পদোন্নতি পেয়ে উচ্চ পদে যোগদান করেন। সাথী মন খারাপ করে অন্য প্রতিষ্ঠানে চলে যান।",
      "tag": "CB 25",
      "sub_questions": [
        {
          "label": "ক",
          "question": "পদ আবর্তন কী?",
          "explanation": "সমপর্যায়ের বিভিন্ন ধরনের কাজ শেখানোর জন্য কর্মীকে এক দায়িত্ব থেকে অন্য দায়িত্বে স্থানান্তরের মাধ্যমে প্রশিক্ষণ দেওয়াকে পদ পরিবর্তন বা পদ আবর্তন পদ্ধতি বলে।"
        },
        {
          "label": "খ",
          "question": "",
          "explanation": "প্রশিক্ষণার্থীকে একটি নির্দিষ্ট সময় পর্যন্ত দক্ষ ও অভিজ্ঞ কর্মকর্তার তত্ত্বাবধানে রেখে নির্দিষ্ট কাজের শিক্ষাদান হলো শিক্ষানবিশ প্রশিক্ষণ। এক্ষেত্রে প্রশিক্ষণার্থীকে স্বল্পমেয়াদে সংশ্লিষ্ট কাজের খুঁটিনাটি বিষয় সম্পর্কে প্রশিক্ষণ দেওয়া হয়। এতে সফল হলে সে স্থায়ী নিয়োগ পায়। প্রশিক্ষণকালীন সময়ে কর্মী চুক্তিভিত্তিক বেতন পেয়ে থাকে।"
        },
        {
          "label": "গ",
          "question": "সাথীর অন্য প্রতিষ্ঠানে চলে যাওয়ার কারণ কী? ব্যাখ্যা করো",
          "explanation": "জ্যেষ্ঠত্বের ভিত্তিতে পদোন্নতি না দেওয়ায় সাথী অন্য প্রতিষ্ঠানে চলে যায়। জ্যেষ্ঠত্বের ভিত্তিতে পদোন্নতি পদ্ধতিতে কর্মীর চাকরির মেয়াদকাল বিবেচনা করা হয়। এক্ষেত্রে কর্মীর মেধা বা যোগ্যতার চেয়ে কার্যকালকে বেশি গুরুত্ব দেওয়া হয়। এরূপ পদ্ধতি অনুসরণ করলে অভিজ্ঞ ও পুরোনো কর্মীদের ধরে রাখা যায়। উদ্দীপকে সবুজ ও সাথী দুই বন্ধু একসাথে এমবিএ পাস করেন। তারা আবার একই দিনে একই প্রতিষ্ঠানে চাকরিতে যোগদান করেন। তারা দুজনেই দক্ষ এবং তাদের কাজের মেয়াদও সমান। সবুজ কিছুদিন পর বিদেশ হতে প্রশিক্ষণ নিয়ে আসেন। এজন্য তার কর্মদক্ষতা বিবেচনায় তাকে ৬ মাস পর পদোন্নতি দেওয়া হয়। এক্ষেত্রে দুইজন একই সাথে প্রতিষ্ঠানে যোগ দিলেও সাথীর পদোন্নতির ক্ষেত্রে প্রতিষ্ঠানে কার্যকাল বিবেচনা করা হয়নি। এতে তার মধ্যে হতাশা চলে আসে। তাই সে প্রতিষ্ঠান ছেড়ে চলে যায়। সুতরাং, জ্যেষ্ঠত্বের ভিত্তিতে পদোন্নতি না দেওয়ায় সাথী অন্য প্রতিষ্ঠানে চলে যায়।"
        },
        {
          "label": "ঘ",
          "question": "",
          "explanation": "সবুজকে জ্যেষ্ঠতা ও যোগ্যতার ভিত্তিতে পদোন্নতি দেওয়া যৌক্তিক বলে আমি মনে করি। এ পদ্ধতিতে কর্মী বাছাইয়ে প্রতিষ্ঠানে কর্মরত ব্যক্তিদের চাকরিকাল এবং যোগ্যতা উভয় বিষয় বিবেচনা করে পদোন্নতি দেওয়া হয়। এর মাধ্যমে কর্মীদের সঠিকভাবে মূল্যায়ন করা যায়। ফলে পুরোনো এবং যোগ্যতাসম্পন্ন উভয় কর্মীরা সন্তুষ্ট থাকেন। উদ্দীপকে সবুজ ও সাথী একই প্রতিষ্ঠানে চাকরি করেন। তারা দুজনে দক্ষতার সাথে দায়িত্ব পালন করেন। কিছুদিন পর সবুজ বিদেশ থেকে প্রশিক্ষণ নিয়ে আসেন। এতে তার সম্পাদিত কাজের মান আগের থেকে ভালো হওয়ায় ৬ মাস পর তাকে উচ্চ পদে পদোন্নতি দেওয়া হয়। এক্ষেত্রে তার দক্ষতা ও কাজে যোগদানের সময় বিবেচনা করা হয়। প্রতিষ্ঠানটি সবুজকে জ্যেষ্ঠতা ও যোগ্যতার ভিত্তিতে পদোন্নতি দেয়। এতে পদোন্নতি পাওয়ার জন্য জ্যেষ্ঠ কর্মীদের যোগ্যতা ও দক্ষতা দেখাতে হয়। আবার নতুন কর্মীদেরও দীর্ঘদিন প্রতিষ্ঠানে যোগ্যতার সাথে কাজ করতে হয়। এতে কর্মীরা সন্তুষ্টি লাভ করে এবং উৎসাহের সাথে কাজ করবে। ফলে প্রতিষ্ঠানের সার্বিক কাজের মান বাড়ে। সুতরাং, জ্যেষ্ঠতা ও যোগ্যতাভিত্তিক পদোন্নতি পদ্ধতি অনুসরণ করে উদ্দীপকের প্রতিষ্ঠানে সবুজকে পদোন্নতি দেওয়া যৌক্তিক।"
        }
      ]
    },
    {
      "number": "10",
      "uddipok": "",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যবস্থাপনার জনক হলেন ফ্রেডারিক উইন্সলো টেলর।"
        },
        {
          "label": "খ",
          "question": "পরামর্শমূলক নির্দেশনা বলতে কী বোঝ?",
          "explanation": "নির্দেশনা দেওয়ার আগে তা বাস্তবায়নকারীদের সাথে পরামর্শ করে এর বিষয়বস্তু ঠিক করাকে পরামর্শমূলক নির্দেশনা বলে। এ ধরনের নির্দেশনায় সিদ্ধান্ত নেওয়ার আগে কর্মীদের সমস্যা সম্পর্কে ভাবতে সুযোগ দেওয়া হয়। এতে কর্মীরা বিভিন্ন পরিস্থিতি মোকাবিলায় সর্বোত্তম করণীয় কী, তা নির্ধারণের মতামত জানাতে পারে। ফলে তাদের কাজে উৎসাহ-উদ্দীপনা বেড়ে যায়। এতে প্রতিষ্ঠানের লক্ষ্য অর্জন সহজ হয়।"
        },
        {
          "label": "গ",
          "question": "",
          "explanation": "জাউদ্দীপকে উল্লিখিত চক্রে F স্তর হলো সমন্বয়।: এটি প্রতিষ্ঠানের কর্মীদের মধ্যে দলীয় প্রচেষ্টা, ঐক্য ও শৃঙ্খলা বিধানের প্রক্রিয়া। এতে ধারাবাহিক ও নিরবচ্ছিন্নভাবে সব কাজ হয়। ফলে প্রতিষ্ঠানের সামগ্রিক কাজে গতিশীলতা বাড়ে। সমন্বয়ের মাধ্যমে প্রতিষ্ঠানের সববিভাগের মধ্যে সমঝোতা ও ভারসাম্য প্রতিষ্ঠা করা হয়। উদ্দীপকের চিত্রিত ছকে ব্যবস্থাপনা চক্র দেওয়া হয়েছে। এখানে ব্যবস্থাপনার কার্যাবলি ধারাবাহিকভাবে উল্লিখিত হয়েছে। চিত্রটিতে F চিহ্নিত স্তরের কাজটি অনুপস্থিত। এ কাজটি প্রেষণার পরে করা হয়। এই স্তরে প্রতিষ্ঠানের সব বিভাগ, উপবিভাগ ও কাজের মধ্যে সংযোগ স্থাপন করার প্রয়োজন হয়। এতে সব বিভাগ, উপবিভাগ, সমান তালে কাজ করে। ফলে প্রতিষ্ঠানের লক্ষ্য অর্জন করা সহজ হয়। F স্তরের কাজটির এসব বৈশিষ্ট্যের সাথে সমন্বয় কাজের মিল রয়েছে। সুতরাং, উল্লিখিত ব্যবস্থাপনা চক্রের F স্তরের কাজটি সমন্বয়।"
        },
        {
          "label": "ঘ",
          "question": "",
          "explanation": "উদ্দীপকে A স্তরের পরিকল্পনা কাজটি খুবই গুরুত্বপূর্ণ বলে আমি মনে করি। এর মাধ্যমে ভবিষ্যতে প্রতিষ্ঠানে কী কাজ করা হবে, কে করবে, কীভাবে ও কখন করা হবে প্রভৃতি বিষয়ে আগে থেকে সিদ্ধান্ত নেওয়া হয়। এর ওপর ব্যবস্থাপনার অন্যান্য কাজ নির্ভরশীল। পরিকল্পনা সঠিক না হলে ব্যবস্থাপনার অন্যান্য কাজ সফল হয় না। উদ্দীপকের চিত্রে ব্যবস্থাপনা চক্র চিত্রিত আছে। এর F কাজটি হলো সমন্বয়। আর এ কাজটির মাধ্যমে চক্রটির কাজ শুরু হয়েছে। এটির আগে নিয়ন্ত্রণ ও পরে সংগঠন কাজটি করা হয়। বৈশিষ্ট্য অনুযায়ী A স্তরের কাজটি পরিকল্পনাকে নির্দেশ করে। প্রতিষ্ঠান নির্দিষ্ট লক্ষ্য অর্জনে পরিকল্পনা তৈরি করে। এরপর এটি অনুযায়ী সংগঠন, কর্মীসংস্থান, প্রেষণা, সমন্বয়, নিয়ন্ত্রণ প্রভৃতি কাজ করা হয়। এক্ষেত্রে পরিকল্পনা অনুযায়ী কাজ হচ্ছে কিনা তা তদারকি করা হয় নিয়ন্ত্রণের মাধ্যমে। পরিকল্পনা অনুযায়ী প্রতিষ্ঠানের কাজ না হলে নিয়ন্ত্রণের মাধ্যমে সংশোধনমূলক ব্যবস্থা নেওয়া হয়। এক্ষেত্রে আবার পরবর্তী পরিকল্পনা নেওয়া হয়। এভাবে ব্যবস্থাপনার সব কাজই পরিকল্পনাকেন্দ্রিক হয়ে সম্পাদিত হয়ে থাকে। সুতরাং, উদ্দীপকের A স্তরের পরিকল্পনা কাজটি খুবই গুরুত্বপূর্ণ।"
        }
      ]
    },
    {
      "number": "11",
      "uddipok": "X কলেজের অধ্যক্ষ শিক্ষার্থীদের নিয়ে শিক্ষা সফরে পাহাড়পুর যাওয়ার পরিকল্পনা গ্রহণ করেন। এ বিষয়ে একজন সিনিয়র শিক্ষকের নেতৃত্বে একটি কমিটি গঠন করা হয়। শিক্ষা সফর থেকে ফিরে এসে অনেকেই অভিযোগ করেন যে, সময় স্বল্পতার কারণে তারা স্থানটি ভালোভাবে দেখতে পারেননি।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "কোনো কাজের প্রত্যাশিত ফলই হলো লক্ষ্য।"
        },
        {
          "label": "খ",
          "question": "স্থায়ী পরিকল্পনা বলতে কী বোঝ?",
          "explanation": "যে পরিকল্পনা প্রতিষ্ঠানে একবার নেওয়ার পর নতুন কোনো পরিকল্পনা নেওয়া বা নতুন অবস্থা সৃষ্টি না হওয়া পর্যন্ত তা বার বার ব্যবহৃত হয়, তাকে স্থায়ী পরিকল্পনা বলে। এ পরিকল্পনা একই ধরনের সমস্যা বা অবস্থা মোকাবিলার জন্য প্রণীত হয় এবং বারবার তা ব্যবহৃত হয়। একই পরিকল্পনার আওতায় বার বার কাজ করায় ভুলের পরিমাণ কমে যায়। এতে পরিকল্পনার উদ্দেশ্য সফল হয়।"
        },
        {
          "label": "গ",
          "question": "",
          "explanation": "বিশ্লেষণ পদক্ষেপটির যথাযথ অনুসরণ না করার কারণে শিক্ষার্থীরা ভালোভাবে জায়গাটি দেখতে পারেননি। কার্যকর পরিকল্পনা প্রণয়নের অন্যতম শর্ত হলো প্রয়োজনীয় উপাত্ত ও তথ্য সংগ্রহ। এক্ষেত্রে পরিকল্পনা প্রণয়নকারীকে বিভিন্ন উৎস থেকে প্রয়োজনীয় উপাত্ত ও তথ্য সংগ্রহ করে বিশ্লেষণ করতে হয়। এর ওপর পরিকল্পনার কার্যকারিতা নির্ভর করে। উদ্দীপকের X কলেজের অধ্যক্ষ শিক্ষার্থীদের নিয়ে শিক্ষা সফরে পাহাড়পুর যাওয়ার পরিকল্পনা গ্রহণ করেন। এ বিষয়ে একজন সিনিয়র শিক্ষকের নেতৃত্বে একটি কমিটি গঠন করা হয়। কিন্তু কমিটিটি ভ্রমণের স্থান সম্পর্কিত তথ্য ও উপাত্তগুলো সংগ্রহ এবং তা ভালোভাবে বিশ্লেষণ করেননি। কোন কোন স্থান দেখা যাবে, কোন স্থান দেখতে কত সময় লাগবে প্রভৃতি বিষয় তারা যথাযথভাবে ঠিক করে রাখেননি। ফলস্বরূপ শিক্ষা সফরে গিয়ে শিক্ষার্থীরা সবগুলো স্থান ভালোভাবে দেখতে পারেননি। শিক্ষাসফর শেষে সকলেই সময় স্বল্পতা নিয়ে অভিযোগ করেন। এসব দিক বিবেচনায় বলা যায়, প্রয়োজনীয় উপাত্ত ও তথ্য সংগ্রহ এবং বিশ্লেষণ পদক্ষেপটি অনুসরণ না করায় শিক্ষার্থীরা ভালোভাবে জায়গাটি দেখতে পারেননি।"
        },
        {
          "label": "ঘ",
          "question": "",
          "explanation": "উত্ত পরিকল্পনাটি সুষ্ঠুভাবে বাস্তবায়নের জন্য পরিকল্পনা প্রণয়নের পূর্বে উপাত্ত ও তথ্য সংগ্রহ এবং বিশ্লেষণ ধাপটি যথাযথভাবে অনুসরণ করতে হবে। যেকোনো পরিকল্পনা প্রণয়নের সময় প্রয়োজনীয় তথ্য দরকার হয়। সঠিক তথ্য সংগ্রহ করা গেলে পরিকল্পনা বাস্তবায়ন সহজ হয়। অনুমাননির্ভর পরিকল্পনা প্রণয়ন করা হলে তা কখনো সাফল্য বয়ে আনে না। উদ্দীপকের X কলেজের অধ্যক্ষ শিক্ষার্থীদের নিয়ে শিক্ষা সফরে পাহাড়পুর যাওয়ার পরিকল্পনা গ্রহণ করেন। এ বিষয়ে একজন সিনিয়র। শিক্ষকের নেতৃত্বে একটি কমিটি গঠন করা হয়। কিন্তু শিক্ষা সফরে গিয়ে শিক্ষার্থীরা ভালোভাবে স্থানটি ঘুরে দেখতে পারেননি। তারা অভিযোগ করেন সময় স্বল্পতার কারণে এমনটি হয়েছে। এক্ষেত্রে শিক্ষা সফরে পরিকল্পনাটি সুষ্ঠভাবে বাস্তবায়নের জন্য কিছু পদক্ষেপ গ্রহণ করা উচিত ছিল। প্রথমেই কমিটির উচিত ছিল জায়গাটি সম্পর্কে সম্পূর্ণ তথ্য ও উপাত্ত সংগ্রহ করা এবং তা বিশ্লেষণ করা। এতে তারা জানতে পারতেন উক্ত স্থানে কী কী দর্শনীয় স্থান আছে। পরবর্তীতে তারা প্রতিটি স্থানে কত সময় অবস্থান করবে তা নির্ধারণ করা দরকার ছিল। এতে শিক্ষার্থীরা ঐ নির্দিষ্ট সময়ের মধ্যে প্রতিটি স্থান ঘুরে দেখতে পারতেন। ফলে সময় স্বল্পতা নিয়ে তাদের আর কোনো অভিযোগ থাকতো না। আবার শিক্ষা সফরটিও সফলভাবে শেষ করা যেতো। তাই বলা যায়, পরিকল্পনার উপাত্ত ও তথ্য সংগ্রহ ও বিশ্লেষণ ধাপটির যথাযথ অনুসরণ করলে উদ্দীপকে পরিকল্পনাটি সুষ্ঠুভাবে বাস্তবায়ন করা যেতো।"
        }
      ]
    }
  ]
}