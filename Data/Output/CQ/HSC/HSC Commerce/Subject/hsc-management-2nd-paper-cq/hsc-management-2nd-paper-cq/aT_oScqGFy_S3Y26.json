{
  "title": "চট্টগ্রাম বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি কাশেম একটি কলেজের অধ্যক্ষ। তিনি শিক্ষাসংক্রান্ত বিভিন্ন পরিকল্পনা করেন এবং সেই পরিকল্পনাগুলো বাস্তবায়নের জন্য বিভাগীয় প্রধানদের নির্দেশনা দেন। মি. শাহীন ব্যবস্থাপনা বিভাগের প্রধান। অধ্যক্ষের পরিকল্পনা বাস্তবায়নের জন্য তিনি প্রয়োজন মোতাবেক শিক্ষকদের মধ্যে কোর্স বণ্টন করেন। ইদানীং পাওয়ার পয়েন্টে ক্লাস নিতে শিক্ষকদের সমস্যা হচ্ছে। তাই অধ্যক্ষ ইন-হাউজ প্রশিক্ষণের ব্যবস্থা করেন। ফলে পাঠদানের মান বৃদ্ধি পায়।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "লক্ষ্য অর্জনের উদ্দেশ্যে পরিকল্পনা, সংঘটিতকরণ, কর্মীসংস্থান, নির্দেশনা, প্রেষণা সমন্বয় সাধন ও নিয়ন্ত্রণের মাধ্যমে প্রতিষ্ঠানের উপকরণ সমূহকে সঠিকভাবে পরিচালনা করার প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "",
          "explanation": "ব্যবস্থাপনার পারস্পরিক নির্ভরশীল ও ধারাবাহিক কাজের সমষ্টিকে ব্যবস্থাপনা প্রক্রিয়া বলে। ব্যবস্থাপনার কাজ পরিকল্পনা দিয়ে শুরু হয়ে সংঘটিতকরণ কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণের মাধ্যমে শেষ হয়। নিয়ন্ত্রণ কার্য শেষে পরবর্তীতে নিয়ন্ত্রণের ভিত্তিতে আবার নতুন করে পরিকল্পনা করতে হয়। এভাবে ব্যবস্থাপনার কাজ সমূহ ধারাবাহিকভাবে আবর্তিত হয় বলে একে চলমান প্রক্রিয়া বলা হয়।"
        },
        {
          "label": "গ",
          "question": "",
          "explanation": "মি শাহিন মধ্যস্তরের ব্যবস্থাপক। যে স্তরের ব্যবস্থাপক উচ্চ পর্যায়ের ব্যবস্থাপক কর্তৃক প্রণীত নীতি ও পরিকল্পনা সমন্বয় ও বাস্তবায়নের জন্য প্রয়োজনীয় পদক্ষেপ নেয় তাকে মধ্যস্তরের ব্যবস্থাপক বলে। নিম্ন স্তরের ব্যবস্থাপকরা যাতে গৃহীত পরিকল্পনা বাস্তবায়ন করতে পারে সে বিষয় এই স্তর থেকে তদারকি করা হয়। এরা সাধারণত উচ্চপর্যায়ের ব্যবস্থাপকের কাছ থেকে সামগ্রিক কৌশল, লক্ষ্য ও উদ্দেশ্য সম্পর্কে অবগত হন এবং তা নির্দিষ্ট কর্মসূচিতে পরিণত করেন এবং নিম্ন স্তরের ব্যবস্থাপকদের নির্দেশনা দেন। এরা মূলত উচ্চ স্তর ও নিম্নস্তরে ব্যবস্থাপনার মধ্যে সেতুবন্ধন তৈরি করে থাকেন। প্রতিষ্ঠানের বিভাগীয় ব্যবস্থাপক, উপ মহাব্যবস্থাপক, সহকারী মহাব্যবস্থাপক আঞ্চলিক ব্যবস্থাপক প্রভৃতি ব্যক্তি এই স্তরের অন্তর্ভুক্ত। উদ্দীপকে আমরা দেখতে পাই মিস্টার শাহিন ব্যবস্থাপনা বিভাগের প্রধান। অধ্যক্ষের পরিকল্পনা বাস্তবায়নের জন্য তিনি প্রয়োজন মোতাবেক শিক্ষকদের মধ্যে কোর্স বন্টন করেন। ইদানিং পাওয়ার পয়েন্টে কাজ ক্লাস নিতে শিক্ষকদের সমস্যা হচ্ছে। তাই তিনি ইন হাউস প্রশিক্ষণ ব্যবস্থা করেন। এসব দেখে আমরা বুঝতে পারি যে। মিস্টার শাকিল মধ্যস্তরের ব্যবস্থাপক।"
        },
        {
          "label": "ঘ",
          "question": "",
          "explanation": "কর্মীদের দক্ষতা বৃদ্ধিতে প্রশিক্ষণের প্রয়োজনীয়তা অপরিসীম প্রশিক্ষণের মাধ্যমে কর্মীরা প্রতিষ্ঠানের নীতি, আদর্শ, উদ্দেশ্য এবং কাজ সম্পাদনের বিভিন্ন কৌশল সম্পর্কে ধারণা অর্জন করতে পারে। প্রশিক্ষণ কর্মীদের কাজের প্রতি মনোভাবের পরিবর্তন করে। এতে কর্মীদের আচার-আচরণ আরো পরিবর্তন ঘটে। এছাড়াও নতুন নতুন আধুনিক প্রযুক্তি, কলা কৌশল, যন্ত্রপাতি সম্পর্কে কর্মীদের পূর্ণাঙ্গ ধারণা দেওয়া সম্ভব হয় প্রশিক্ষণের মাধ্যমে। উদ্দীপকে আমরা দেখতে পাই, সম্প্রতি পাওয়ার পয়েন্টে ক্লাস নিতে শিক্ষকদের সমস্যা হওয়ার কারণে অধ্যক্ষ ইন হাউস প্রশিক্ষণের ব্যবস্থা গ্রহণ করেন। প্রশিক্ষণ গ্রহণের ফলে শিক্ষক খন। শিক্ষকগণ নতুন প্রযুক্তি সম্পর্কে জেনে আরো বেশি দক্ষ হয়ে গড়ে উঠবে। ফলে তাদের পাঠদান মান বৃদ্ধি পাবে। তাই বলা যায় শ্রেণিকক্ষে পাঠদান এর মান উন্নয়নের জন্য প্রশিক্ষণ গুরুত্বপূর্ণ ভূমিকা পালন করবে।"
        }
      ]
    },
    {
      "number": "2",
      "uddipok": "মি. রাহুল ভোগ্যপণ্য উৎপাদনকারী প্রতিষ্ঠানের প্রধান নির্বাহী। তিনি প্রতিষ্ঠানের কোনো ব্যবস্থাপকের পরামর্শ গ্রহণ করেন না। তার গৃহীত সিদ্ধান্ত মোতাবেক সকল ব্যবস্থাপককে চলতে হয়। তার প্রতিষ্ঠানের নগদ অন্তঃপ্রবাহ ভালো ছিল না। তিনি প্রতিষ্ঠান সম্প্রসারণের জন্য বিভিন্ন প্রতিষ্ঠানের নিকট হতে বিভিন্ন মেয়াদে উচ্চ সুদে ঋণ গ্রহণ করেন। তিনি প্রতিষ্ঠান সম্প্রসারণের প্রকল্পগুলোর সম্ভাব্যতা যাচাই না করেই প্রতিষ্ঠানটির সম্প্রসারণ করেন। এতে প্রতিষ্ঠানটি অল্পদিনের মধ্যে ঋণখেলাপিতে পরিণত হয় এবং দেউলিয়া হবার উপক্রম হয়।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা নীতি বলতে ব্যবস্থাপনা সংক্রান্ত মৌলিক কিছু নির্দেশিকা বা বিবৃতিকে বোঝায়। যেগুলো প্রতিষ্ঠানের সব পর্যায়ে সমস্যা সমাধান ও সিদ্ধান্ত নেওয়ার ক্ষেত্রে পথ দেখায়।"
        },
        {
          "label": "খ",
          "question": "",
          "explanation": "স্থায়ীভাবে দীর্ঘ সময়ের জন্য কর্মী চাকরি নির্দিষ্ট করার প্রক্রিয়া হলো চাকরি স্থায়িত্বের নিশ্চয়তা।   প্রত্যেক কর্মীর কার্যকালের স্থায়িত্বের প্রতি গুরুত্ব সহকারে ব্যবস্থাপনা তথা কর্তৃপক্ষের দৃষ্টি দেওয়া উচিত।চাকরির স্থায়িত্বের অনিশ্চয়তা কর্মী ঘূর্ণায়মানতার অন্যতম কারণ। একজন ব্যক্তির চাকরি পাওয়ার পর তার স্থায়ী চাকরির প্রত্যাশা থাকে। কিন্তু চাকরি স্থায়ী না হলেও কর্মীদের মনে যে কোন সময় চাকরি চলে যাওয়ার ভয় থাকে। ফলে তারা অন্যত্র চাকরি খুঁজতে বাধ্য হয়। আর চাকরি স্থায়ী হলে কর্মীরা মনোযোগের সাথে কাজ করে। ফলে কর্মীর ঘূর্ণায়মানতা হ্রাস পায়।"
        },
        {
          "label": "গ",
          "question": "",
          "explanation": "মি. রাহুল ব্যবস্থাপনার কেন্দ্রিকরণ নীতিটি অনুসরণ করেন। কেন্দ্রিকরণ বলতে উচ্চ স্তরের ব্যবস্থাপনার হাতে সিদ্ধান্ত নেওয়ার ক্ষমতা ধরে রাখা কে বোঝায়। কোন প্রতিষ্ঠানে কেন্দ্রিকরণ ও বিকেন্দ্রীকরণ ব্যবস্থাপনার ক্ষমতার সাথে সম্পর্কিত। প্রতিষ্ঠানে কেন্দ্রিকরণ নীতি অনুসরণে প্রাধান্য থাকলে অধস্থনদের গুরুত্ব কমে যায়। উদ্দীপকে আমরা দেখতে পাই মি. রাহুল ভোগ্য পণ্য উৎপাদনকারী প্রতিষ্ঠানের প্রধান নির্বাহী। তিনি প্রতিষ্ঠানে কোন ব্যবস্থাপকের পরামর্শ গ্রহণ করেন না। তার গৃহীত সিদ্ধান্ত মোতাবেক সকল ব্যবস্থাপক্ষে চলতে হয়। এই থেকে আমরা বুঝতে পারি যে মিস্টার রাহুলের কাছে প্রতিষ্ঠানের সকল সিদ্ধান্ত গ্রহণের ক্ষমতা কেন্দ্রীভূত। তাই আমরা বলতে পারি মি.স্টার রাহুল ব্যবস্থাপনার কেন্দ্রিকরণ নীতি অনুসরণ করেছেন।"
        },
        {
          "label": "ঘ",
          "question": "",
          "explanation": "ব্যবস্থাপনা ধারণাগত দক্ষতা না থাকার কারণে প্রতিষ্ঠানের বর্তমান অবস্থা ভালো নয় বলে আমি মনে করি। প্রতিষ্ঠানের কোন নতুন বিষয় বা অজানা পরিস্থিতি সম্পর্কে চিন্তাভাবনা করে সিদ্ধান্ত নেওয়ার সামর্থকের ধারণা গত বা কল্পনা সংক্রান্ত দক্ষতা বলে। প্রতিষ্ঠানের সফলতার জন্য সামগ্রিক কার্যকলাপ পরিবেশের প্রভাব ও ভবিষ্যৎ সম্পর্কে সঠিক অনুমান করার ক্ষেত্রে ব্যবস্থাপকের দক্ষতা অর্জন করতে হয়। প্রতিষ্ঠানের নীতি নির্ধারণ ও দীর্ঘমেয়াদি পরিকল্পনা প্রণয়নের সুস্পষ্ট ধারণার প্রয়োজন হয়। উদ্দীপকে আমরা দেখতে পাই মি রাহুলের প্রতিষ্ঠানে নগদ প্রবাহ ভালো ছিল না। তাই তিনি প্রতিষ্ঠানের সম্প্রসারণের জন্য বিভিন্ন প্রতিষ্ঠান নিকট থেকে বিভিন্ন মেয়াদে কড়া সুদে ঋণ নেন । তিনি প্রকল্পের সম্ভাব্যতা যাচাই না করেই প্রতিষ্ঠানটি সম্প্রসারণ করেন। এতে প্রতিষ্ঠানটা অল্প দিনের মধ্যেই ঋণ খেলাপিতে পরিণত হয় ও দেউলিয়া হওয়ার উপক্রম হয়। মি. রাহুল ভবিষ্যৎ সম্পর্কে কোন ধরনের চিন্তাভাবনা বা বিচার বিশ্লেষণ না করেই প্রকল্প বাস্তবায়নে চেষ্টা করেছেন। যার ফলে প্রতিষ্ঠানটি দেওলিয়া হওয়ার উপক্রম হয়। তিনি ভবিষ্যৎ সম্পর্কে সঠিকভাবে অনুমান করলে তার পরিকল্পনা সফল হতে পারতো। তাই বলা যায়। মি. রাহুল এর ধারণাগত দক্ষতার অভাবেই প্রতিষ্ঠানটি বর্তমানের অবস্থা ভালো নয়।"
        }
      ]
    },
    {
      "number": "3",
      "uddipok": "মি. মোতলেবুর রহমান ভোগ্যপণ্য উৎপাদনকারী প্রতিষ্ঠানের একজন ব্যবস্থাপক। তার প্রতিষ্ঠান বিভিন্ন গুঁড়া মসলা, তৈল বাজারজাত করে। তিনি লক্ষ করলেন বর্তমানে তার মতো অনেক প্রতিষ্ঠান বাজারে ব্যবসায় করছে। তাই বাজারে টিকে থাকার জন্য উত্তম পরিকল্পনার গুরুত্ব অনুভব করলেন। তাই তিনি ভবিষ্যৎ বাজার পরিস্থিতি, বিক্রয়ের পরিমাণ, মূল্য, উৎপাদন ব্যয়, মজুরির হার ও করনীতি বিবেচনা করে পরিকল্পনা প্রণয়ন করলেন । ফলে প্রতিষ্ঠানটি ক্রমান্বয়ে ভালো করছে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "যে পরিকল্পনা সময়কাল সাধারণত এক বছরের বেশি এবং সর্বোচ্চ পাঁচ বছর পর্যন্ত হয়ে থাকে। তাকে মধ্যমেয়াদী পরিকল্পনা বলে।"
        },
        {
          "label": "খ",
          "question": "",
          "explanation": "প্রতিষ্ঠানের উদ্দেশ্য অর্জনের জন্য ভবিষ্যতে কোন কাজ কে, কখন, কিভাবে করবেন প্রভৃতি নির্ধারণ করাকে পরিকল্পনা বলা হয়। মেধা মননশীলতা ও চিন্তাশক্তি ব্যবহার করে পরিকল্পনা কর্মসূচি নির্ধারণ করতে হয়। ব্যক্তি চিন্তার গভীরতা দূরদৃষ্টি পূর্বনির্মাণ প্রভৃতির উপর পরিকল্পনার মান নির্ভর করে। তাই পরিকল্পনাকে একটি মানসিক প্রক্রিয়া বলা হয়।"
        },
        {
          "label": "গ",
          "question": "",
          "explanation": "মি. মোতলেবুর পরিকল্পনা প্রণয়নে প্রতিযোগিতার অবস্থা সম্পর্কে বিশেষ গুরুত্ব দিয়েছেন।   প্রতিযোগিতা অবস্থা বিবেচনা পরিকল্পনা প্রণয়নের ব্যাপক প্রভাব বিস্তার করে। বর্তমানে তীব্র প্রতিযোগিতামূলক বাজারে টিকে থাকার জন্য প্রতিযোগিতার অবস্থা বিবেচনা করে পরিকল্পনা গ্রহণ করতে হয়। পরিকল্পনা প্রণয়নে প্রতিযোগীদের গৃহীত কৌশল বিশেষভাবে বিবেচনার প্রয়োজন পড়ে। তাই পরিকল্পনা গ্রহণের সময় কৌশলগত পরিকল্পনা প্রণয়ন করা প্রয়োজন।    উদ্দীপকে আমরা দেখতে পাই মি. মোতলেবুর লক্ষ্য করলেন। বর্তমানে তার মতো অনেক প্রতিষ্ঠান। বাজারে ব্যবসায় করছেন বিক্রয়ের পরিমাণ মূল্য উৎপাদন ব্যয় মজুরির হার ও কর্মী বিবেচনা করে পরিকল্পনা প্রণয়ন করেন।"
        },
        {
          "label": "ঘ",
          "question": "",
          "explanation": "মি. মোতলেবুর পরিকল্পনা গ্রহণের ভবিষ্যৎ মুখীতাই তার প্রতিষ্ঠানের সফলতা এনেছেন।   ভবিষ্যৎকে ঘিরে পরিকল্পনা প্রণয়ন করাই হলো ভবিষ্যৎ মুখিতা। ভবিষ্যতের কোন কাজ কখন কিভাবে কার দ্বারা কোন কত সময়ের মধ্যে করা হবে তাই পরিকল্পনা এর মাধ্যমে নির্ধারণ করা হয়। তাই পরিকল্পনা প্রণয়নের সময় ভবিষ্যতের অবস্থা সম্পর্কে বিশেষভাবে বিবেচনা করতে হয়।   উদ্দীপকে মি মোতলেবুর রহমান ভোগ্য পণ্য উৎপাদনকারী প্রতিষ্ঠানে একজন ব্যবস্থাপক। তার প্রতিষ্ঠান বিভিন্ন গুড়া মসলা তেল বাজারজাত করেন তিনি লক্ষ্য করলেন বর্তমানে অনেক প্রতিষ্ঠানেই তার মত ব্যবসা করছে। তাই টিকে থাকার জন্য উত্তম পরিকল্পনা গুরুত্ব অনুভব করলেন। তাই তিনি ভবিষ্যৎ বাজার পরিস্থিতি বিক্রয়ের পরিমাণ মূল্য উৎপাদন ব্যয় মজুরের হার কর নীতি বিবেচনা করে পরিকল্পনা প্রণয়ন করেন। এতে প্রতিষ্ঠানটি ক্রমান্বয়ে ভালো করছে।   পরিকল্পনা সবসময়ই ভবিষ্যৎ কেন্দ্রিক। তাই ভবিষ্যৎ সম্পর্কে পূর্ব অনুমান করে পরিকল্পনা প্রণয়ন করতে হয়। এই অনুমান ভুল হলে প্রতিষ্ঠান ব্যর্থ হওয়ার সম্ভাবনা থাকে। আর অনুমান ঠিক হলে প্রতিষ্ঠান সফল হয় তাই আমি মনে করি মি মোতলেবুর রহমান এ পরিকল্পনা গ্রহণে ভবিষ্যৎ মতে তাই তার প্রতিষ্ঠানের সফলতা এনেছেন।"
        }
      ]
    },
    {
      "number": "4",
      "uddipok": "মি. মোমিন একটি ওষুধ কোম্পানির ব্যবস্থাপনা পরিচালক। তিনি নতুন নতুন পরিকল্পনা তৈরি করেন এবং বাস্তবায়ন করেন। তিনি দেশীয় বাজারে সফলতার সঙ্গে ব্যবসায় করছেন। বাজার আরও সম্প্রসারণ করার জন্য কিছু কর্মকর্তা কর্মচারী নিয়োগ দেন, যাদের অধিকাংশই ব্যবস্থাপনা পরিচালকের পরিচিত। অন্যদিকে পুরাতন কর্মকর্তাদের মধ্য থেকে পরিচিতদের পদোন্নতি দিয়ে পূর্ণ পদে বসান। এতে প্রতিষ্ঠানে কর্মকর্তা ও কর্মচারীদের মধ্যে চাপা অসন্তোষ বিরাজ করছে। তাই কর্মীদের উৎপাদনশীলতা কমে যাচ্ছে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "একজন কর্মী একই সময় শুধুমাত্র একজন ঊর্ধ্বতন কর্মকর্তার কাছ থেকে আদেশ পাওয়াকে আদেশের ঐক্য নীতি বলে।"
        },
        {
          "label": "খ",
          "question": "",
          "explanation": "প্রতিষ্ঠানের উপর থেকে শুরু করে নিচের স্তর পর্যন্ত প্রতিটি ব্যক্তি বিভাগ ও উপবিভাগকে একে অন্যের সাথে যুক্ত করে দেওয়ার নীতিকে জোড়া মই শিকল নীতি বলে। এই নীতিতে কর্তৃত্ব শিকল সংগঠনের সর্বোচ্চ স্তর থেকে পর্যায়ক্রমে সর্বনিম্ন স্তরে পৌঁছায়। কোন বিষয়ে নির্দেশনা তথ্য প্রদান প্রভৃতি ব্যবস্থাপনার উচ্চ স্তর থেকে নিম্ন স্তরে পর্যায়ক্রমে ধাবিত হয়। এভাবে প্রতিটি বিভাগ ও উপবিভাগ ও ব্যক্তি কর্তৃত্বে শিকলে কারো না কারো সাথে সম্পর্কযুক্ত থাকে।"
        },
        {
          "label": "গ",
          "question": "",
          "explanation": "মি মুমিনের ধারণাগত ব্যবস্থাপকীয় দক্ষতা বেশি প্রয়োজন। প্রতিষ্ঠানের নতুন কোন বিষয় বা পরিস্থিতি সম্পর্কে চিন্তা-ভাবনা করে সিদ্ধান্ত নেওয়ার সামর্থকের ধারণাগত দক্ষতা বলে। প্রতিষ্ঠানের নীতি নির্ধারণ ও দীর্ঘমেয়াদি পরিকল্পনা প্রণয়নের জন্য সুস্পষ্ট ধারণার প্রয়োজন হয়। কার্যকলাপ, পরিবেশের প্রভাব ও ভবিষ্যৎ সম্পর্কে সঠিক অনুমান করার ক্ষেত্রে ব্যবস্থাপককে দক্ষতা অর্জন করতে হয়। সাধারণত উচ্চ স্তরের ব্যবস্থাপনার জন্য ধারণাগত দক্ষতা বেশি প্রয়োজন হয়। উদ্দীপকে মি মোমিন একটি ওষুধ কোম্পানির ব্যবস্থাপনা পরিচালক। তিনি নতুন নতুন পরিকল্পনা তৈরি করেন ও বাস্তবায়ন করেন। যেহেতু মি মমিন নতুন নতুন পরিকল্পনা তৈরি করেন ও বাস্তবায়ন করেন। তাই তার ধারণাগত দক্ষতা বেশি প্রয়োজন হবে।"
        },
        {
          "label": "ঘ",
          "question": "",
          "explanation": "উদ্দীপকের ব্যবহার প্রতিষ্ঠানটির ব্যবস্থাপনার মূল সমস্যা হলো দুর্নীতি ও স্বজনপ্রীতি। দুর্নীতি ও স্বজনপ্রীতি পরিহার করে সততার সাথে কাজ করলে প্রতিষ্ঠানের লক্ষ্য অর্জন সহজ হয়। প্রতিবছর বিভিন্ন শিল্প প্রতিষ্ঠানকে বড় অংকের লোকসান দিতে হচ্ছে এই স্বজন প্রীতি রোধ করতে না পারার কারণে। উদ্দীপক আমরা দেখতে পাই মিস্টার মমিন একটি ওষুধ কোম্পানির ব্যবস্থাপনা পরিচালক। তিনি বাজার আরো সম্প্রসারণ করার জন্য কিছু কর্মকর্তা ও কর্মচারীর নিয়োগ দেন যাদের অধিকাংশই ব্যবস্থাপনা পরিচালকের পরিচিত। অন্যদিকে তিনি পুরাতন কর্মকর্তাদের মধ্যে থেকে পরিচিতদের পদোন্নতি দিয়ে গুরুত্বপূর্ণ পদে বসান। এতে প্রতিষ্ঠানে কর্মকর্তা ও কর্মচারীদের মধ্যে চাপা অসন্তোষ বিরাজ করছে। তাই কর্মীদের উৎপাদনশীলতা কমে যাচ্ছে। দুর্নীতি ও স্বজন প্রীতির ফলে কর্মীদের মধ্যে কাজ করার আগ্রহ কমে যায়। প্রতিষ্ঠানের মধ্যে বিশৃঙ্খলা দেখা যায়। কর্মীদের মধ্যে অসন্তোষ লক্ষ্য করা যায়। ফলে প্রতিষ্ঠানের লক্ষ্য অর্জন কঠিন হয়ে যায়। তাই আমরা বলতে পারি দীপকের প্রতিষ্ঠানটির ব্যবস্থাপনার মূল সমস্যাটি হলো দুর্নীতি ও স্বজনপ্রীতি।"
        }
      ]
    },
    {
      "number": "5",
      "uddipok": "শুভ্রা একটি ইলেকট্রনিক্স কোম্পানির মহাব্যবস্থাপক। তার প্রতিষ্ঠান টিভি, ফ্রিজ, ওয়াশিং মেশিন ইত্যাদি উৎপাদন ও বাজারজাত করে থাকে। প্রতিষ্ঠানের মূল লক্ষ্যকে বিবেচনা করে, প্রধান প্রধান কাজের জন্য পৃথক পৃথক পরিকল্পনা করে থাকে। সময়ের পরিবর্তনের ফলে ক্রেতাদের চাহিদা ও রুচি দ্রুত পরিবর্তন হচ্ছে। তাই প্রতিযোগিতায় টিকে থাকার জন্য উৎপাদন, ক্রয়, বিপণন, শ্রমিক-কর্মী বিভাগের পরিকল্পনার মধ্যে সমন্বয় করেন। এর ফলে শুভ্রা প্রতিষ্ঠানের অনিশ্চয়তা ও পরিবর্তনশীলতা সহজে মোকাবিলা করতে পারে এবং সহজে সফলতা পাচ্ছে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "যে পরিকল্পনা প্রতিষ্ঠানে একবার প্রণীত হয়ে একই ধরনের সমস্যা সমাধানে বারবার ব্যবহৃত হয় তাকে স্থায়ী পরিকল্পনা বলা হয়।"
        },
        {
          "label": "খ",
          "question": "",
          "explanation": "প্রতিষ্ঠানের উদ্দেশ্য অর্জনের জন্য ভবিষ্যতে কোন কাজকে কখন কিভাবে করবে প্রভৃতি নির্ধারণ করাকে পরিকল্পনা বলা হয়।   মেধা মননশীলতা ও চিন্তাশক্তি ব্যবহার করে পরিকল্পনা কর্মসূচি নির্ধারণ করতে হয়। ব্যক্তি চিন্তার গভীরতা দূরদৃষ্টি পূর্বনির্মাণ প্রভৃতির উপর পরিকল্পনার মান নির্ভর করে। তাই পরিকল্পনাকে একটি বুদ্ধিভিত্তিক প্রক্রিয়া বলা হয়।"
        },
        {
          "label": "গ",
          "question": "",
          "explanation": "সংগঠন কাঠামোর ভিত্তিতে শুভ্রা পরিকল্পনাটি বিভাগীয় পরিকল্পনা। প্রতিষ্ঠানের মধ্য ও নিম্ন পর্যায়ের নির্বাহীরা বিভাগ সংশ্লিষ্ট কাজ করার জন্য কার্যভিত্তিক বা কর্মকেন্দ্রিক পরিকল্পনা নিয়ে থাকেন। কার্যভিত্তিক পরিকল্পনার একটি ধরন হলো বিভাগীয় পরিকল্পনা। প্রতিষ্ঠানে বিভিন্ন বিভাগের লক্ষ্য অর্জনের জন্য আলাদা আলাদা পরিকল্পনা নেওয়া হলে তাকে বিভাগীয় পরিকল্পনা বলে। এটি সাধারণত স্বল্পমেয়াদি হয়। উদ্দীপকের শুভ্রা একটি ইলেকট্রনিক্স কোম্পানির মহা ব্যবস্থাপক। তিনি প্রতিষ্ঠানের মূল লক্ষ্যকে বিবেচনা করে প্রধান প্রধান কাজের জন্য পৃথক পৃথক পরিকল্পনা করে থাকে। এখানে তিনি প্রতিটি বিভাগের জন্য আলাদা আলাদা পরিকল্পনা প্রণয়ন করে থাকেন। এ থেকে আমরা বলতে পারি যে শুভ্র সংগঠন কাঠামোর ভিত্তিতে বিভাগীয় পরিকল্পনা গ্রহণ করেন।"
        },
        {
          "label": "ঘ",
          "question": "",
          "explanation": "সফলতার পেছনে পরিকল্পনার নমনীয়তার বিষয়টি অধিক ভূমিকা পালন করছেন। পরিবর্তীত পরিস্থিতিতে প্রয়োজনীয় সংশোধন ও পরিবর্তন আনার সুযোগ রাখা কে নমনীয়তা বলে। ভবিষ্যৎ সর্বদাই অনিশ্চিত ও পরিবর্তনশীল। কোন পরিস্থিতির কারণে পরিকল্পনায় পরিবর্তন আনার প্রয়োজন হতে পারে। তাই এটি এমনভাবে প্রণয়ন করা উচিত যাতে প্রয়োজনীয় পরিস্থিতির সাথে সামঞ্জস্য রক্ষা করা যায়। উদ্দীপকে আমরা দেখতে পাই। সময়ের পরিবর্তনের ফলে কাস্টমারদের চাহিদা ও রুচির দ্রুত পরিবর্তন হচ্ছে। তাই প্রতিযোগিতায় টিকে থাকার জন্য শুভ্রা উৎপাদন, ক্রয়, বিপণন, শ্রমিক কর্মী বিভাগ পরিকল্পনার মধ্যে সমন্বয় করেন। এর ফলে শুভ্রা প্রতিষ্ঠান অনিশ্চয়তা ও পরিবর্তনশীলতার সহজে মোকাবেলা করতে পারে। শুভ্রা পরিবর্তিত পরিস্থিতির জন্য পরিকল্পনায় প্রয়োজনীয় সংশোধন ও পরিবর্তন আনছেন যার ফলে তিনি অনিশ্চয়তা ও পরিবর্তনশীলতা সহজে মোকাবেলা করতে পারছেন। তাই বলা যায় শুভ্রা সফলতার পেছনে পরিকল্পনা নমনীয়তার গুণটি অধিক ভূমিকা রেখে যায়।"
        }
      ]
    },
    {
      "number": "6",
      "uddipok": "মি. শাওন পদ্মা লি.-এর প্রধান নির্বাহী। তিনি প্রতিষ্ঠানটির সাংগঠনিক কাঠামো সুন্দরভাবে তৈরি করেন। এতে সকল কর্মী পদবিন্যাস ও পারম্পরিক সম্পর্ক সহজে বুঝতে পারে। এছাড়া তাদের দায়িত্ব ও কর্তৃত্ব সম্পর্কে বুঝতে সমস্যা হয় না। প্রতিষ্ঠানটির কার্য পরিধি বৃদ্ধি পাওয়ায় কর্মীদের সংখ্যা বৃদ্ধি করা হয়েছে। এতে কিছু ব্যবস্থাপক তাদের অধীনে কর্মীদের পরিচালনা করতে চাপ অনুভ করছেন। তাই ঐ ব্যবস্থাপক তাদের লক্ষ্যমাত্রা অর্জন করতে পারছে না। তাই শাওন প্রতিষ্ঠানটির সংগঠন কাঠামো নিয়ে ভাবছেন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে নিয়োজিত বিভিন্ন ব্যক্তি, বিভাগ ও উপ বিভাগের মধ্যকার পারস্পরিক সম্পর্কের কাঠামো চিত্রকে সংগঠন কাঠামো বলে।"
        },
        {
          "label": "খ",
          "question": "",
          "explanation": "যে সংগঠন কাঠামো কার্যভিত্তিক ও প্রকল্প বা দ্রব্য ভিত্তিক সংগঠনের সমন্বয় তৈরি করা হয় তাকে ম্যাট্রিক্স সংগঠন বলে। ম্যাট্রিক্স সংগঠনের ক্ষেত্রে ব্যবস্থাপক ও কার্যের ব্যবস্থাপক একই সাথে কর্মরত থাকে। প্রকল্প ব্যবস্থাপকের কাজ হল দ্রব্য বা সেবার উৎপাদন বিক্রয় সম্পর্কিত দায়িত্ব পালন। অন্যদিকে কার্যের ব্যবস্থাপক প্রতিটি প্রকল্প ব্যবস্থাপকের সহায়তা করে। প্রকল্প বাস্তবায়নের জন্য ম্যাট্রিক্স সংগঠন উত্তম ।"
        },
        {
          "label": "গ",
          "question": "",
          "explanation": "মি শাওনের প্রতিষ্ঠানে আদর্শ সংগঠনের সহজবোধ্যতা বৈশিষ্ট্য বিদ্যমান। লক্ষ অর্জনে একাধিক ব্যক্তি কাঠামোগত ভাবে সঙ্ঘবদ্ধ হওয়া এবং পারস্পরিক সম্পর্ক নির্ধারণ করা প্রাতিষ্ঠানিক রূপকে সংগঠন বলে। একটা আদর্শ সংগঠনের মধ্যে বিভাগ উপবিভাগ, দায়-দায়িত্ব, জবাবদিহিতা, কর্তৃত্ব প্রবাহ, সুস্পষ্ট ও সহজবোধ্য হওয়া উচিত। এগুলো এমন হতে হবে যাতে যার কাজ সে সহজে বুঝতে পারে। আদর্শ সংগঠনের সব পর্যায়ের কর্মীর কর্তৃত্ব ও দায়িত্ব সুস্পষ্টভাবে সংজ্ঞায়িত করতে হয়।এতে প্রত্যেকেই তাদের ক্ষমতা ও করণীয় সম্পর্কে সুস্পষ্ট ধারণা লাভ করতে পারে। এতে প্রতিষ্ঠানের সকল সম্পদ ও উপকরণে সঠিক ব্যবহার নিশ্চিত হয়। উদ্দীপকে আমরা দেখতে পাই মি শাওন প্রতিষ্ঠানের সংগঠনিক কাঠামো খুব সুন্দর ভাবে তৈরি করেন। এতে সকল কর্মী পদবিন্যাস ও পারস্পরিক সম্পর্ক সম্পর্কে সহজে বুঝতে পারে। তাদের দায়িত্ব ও কর্তৃত্ব সম্পর্কে বুঝতে তাদের কোন সমস্যা হয় না। এই থেকে আমরা বুঝতে পারি যে মি. শাওন এর প্রতিষ্ঠান এ আদর্শ সংগঠনের সহজবোধ্যতা বৈশিষ্ট্যটি ফুটে উঠেছে।"
        },
        {
          "label": "ঘ",
          "question": "",
          "explanation": "পদ্মার লিঃ এর সমস্যা সমাধানের জন্য সংগঠনের তত্ত্বাবধানের পরিসর নীতি প্রয়োগ করা যেতে পারে। প্রতিষ্ঠানের বিভিন্ন স্থানে নিয়োজিত ব্যবস্থাপকরা সরাসরি কতজন অধস্থনদের কাজে তত্ত্বাবধান করবেন তার সংগঠন কাঠামোতে নির্দিষ্ট করা হয়। দক্ষতা অনুযায়ী একজন নির্বাহীর অধীনে কতজন কর্মী থাকলে সর্বোচ্চ তদারকি নিশ্চিত হবে তার সংখ্যাকে কাম্য তত্ত্বাবধান পরিসর বলে। একজন ব্যবস্থাপকের প্রত্যক্ষ তত্ত্বাবধানে কর্মরত অধীনস্থদের সংখ্যা কাম্য সংখ্যায় স্থির রাখা উচিত। এতে তিনি অধীনস্থদের কাজ সঠিকভাবে তত্ত্বাবধান করতে পারেন। উদ্দীপকে আমরা দেখতে পাই মি শাওনের প্রতিষ্ঠানে কিছু কর্মী সংখ্যা বৃদ্ধি করা হয়েছে। এতে কিছু সংখ্যক ব্যবস্থাপক তাদের অধীনে কর্মীদের পরিচালনা করতে চাপ অনুভব করছেন। তাই ওই ব্যবস্থাপক তাদের লক্ষ্যমাত্রা অর্জন করতে পারছে না। কাম্য তত্ত্বাবধান পরিসর রাখলে কর্মীদের। কাজ তত্ত্বাবধান করা সহজ হয়। সহজেই কর্মীদের দিয়ে কাজ আদায় করেনেওয়া যায়। যার ফলে প্রতিষ্ঠান সাফল্য অর্জন করতে পারে তাই পদ্মা লিমিটেড এর সমস্যা সমাধানের জন্য সংগঠনের কাম্য তত্ত্বাবধান পরিসর নীতি প্রয়োগ করে যেতে পারে।"
        }
      ]
    },
    {
      "number": "7",
      "uddipok": "মি. কাজল যমুনা ফার্মাসিউটিক্যাল এর প্রধান নির্বাহী। তিনি তার প্রতিষ্ঠানের বিভিন্ন ব্যবস্থাপকদের সঙ্গে সুসম্পর্ক রাখেন। তবে তিনি অন্যান্য প্রতিষ্ঠানের উচ্চ পর্যায়ের ব্যবস্থাপকদের সঙ্গে যোগাযোগ রাখেন। অন্য প্রতিষ্ঠানের দক্ষ ও যোগ্য ব্যবস্থাপক পেলে প্রয়োজনমতো ব্যবস্থাপকদের উচ্চ পদ ও বেতন ভাতা দিয়ে তার প্রতিষ্ঠানে নিয়োগ দেন। তিনি প্রতিষ্ঠানের কর্মীদের উৎপাদনশীলতা বৃদ্ধির জন্য উচ্চ ও মধ্যম স্তরের দক্ষ ব্যবস্থাপকদের তত্ত্বাবধানে কয়েকজন কর্মীকে সংযুক্ত করে দেন। সেই কর্মীদের তারা কাজ শেখায় এবং ভুলত্রুটি হলে তা শুধরে দেয়। এতে প্রতিষ্ঠানটি দ্রুত উন্নতি করছে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "পরীক্ষা-নিরীক্ষা করে কর্মী বাছাই করার পর নির্দিষ্ট পদে তাকে নিয়োগে দেওয়ার জন্য যে প্রক্রিয়া অবলম্বন করা হয় তাকে কর্মী নিয়োগ বলে।"
        },
        {
          "label": "খ",
          "question": "",
          "explanation": "প্রতিষ্ঠানের কর্মরত কর্মীদের থেকে বা তাদের মাধ্যমে কর্মী সংগ্রহ করা হলে তাকে কর্মী সংগ্রহের অভ্যন্তরীণ উৎস বলা হয়। প্রতিষ্ঠানে কর্মীদের সাধারণ প্রত্যাশা থাকে এক পর্যায় থেকে পর্যায়ক্রমে উচ্চপদে উন্নীত হবে। যথাসময়ে পদোন্নতি তাদের এই প্রত্যাশা পূরণ করে। প্রতিষ্ঠানের প্রতিও তাদের আনুগত্য তৈরি হয়। তাই প্রতিষ্ঠানের শূন্য পদের জন্য অভ্যন্তরীণ উৎস কে প্রাথমিকভাবে গুরুত্ব দেওয়া হয়। এটি কর্মীদের মনোবল বাড়াতে সহায়ক হয়।"
        },
        {
          "label": "গ",
          "question": "",
          "explanation": "কর্মী সংগ্রহের ক্ষেত্রে মি. কাজল বাহ্যিক উৎস ব্যবহার করেছে। প্রতিষ্ঠানের বাইরের কোন উৎস থেকে কর্মী সংগ্রহ করা হলে তাকে বাহ্যিক উৎস বলে।কর্মী সংগ্রহের বাহ্যিক উৎসের মধ্যে অন্যতম হলো মেধা শিকার। অন্য প্রতিষ্ঠানে কর্মরত দক্ষ অভিজ্ঞ কর্মীদের আকর্ষণীয় সুযোগ-সুবিধা দিয়ে নিজ প্রতিষ্ঠানের নিয়ে আসাকে মেধা শিকার বলা হয়। বর্তমানে বড় বড় প্রতিষ্ঠানে এই প্রবণতা দেখা যায়। উদ্দীপকে আমরা দেখতে পাই, মি. কাজল যমুনা ফার্মাসিউটিক্যালের প্রধান নির্বাহী। তিনি অন্যান্য প্রতিষ্ঠানের উচ্চ পর্যায়ের ব্যবস্থাপকদের সাথে যোগাযোগ রাখেন। অন্য প্রতিষ্ঠানে দক্ষ ও যোগ্য ব্যবস্থাপক পেলে প্রয়োজন মত ব্যবস্থাপকদের উচ্চ পদ ও বেতন ভাতা দিয়ে তার প্রতিষ্ঠানে নিয়োগ দেন। যেহেতু তিনি প্রতিষ্ঠানের বাইরের উৎস থেকে কর্মী সংগ্রহ করছেন তাই বলা যায় যে মি. কাজল কর্মী সংগ্রহের ক্ষেত্রে বাহ্যিক উৎস ব্যবহার করছেন।"
        },
        {
          "label": "ঘ",
          "question": "",
          "explanation": "মি. কাজল তার প্রতিষ্ঠানের কাজের মাধ্যমে প্রশিক্ষণ এর পর্যবেক্ষণ পদ্ধতিটি ব্যবহার করছেন। প্রতিষ্ঠানে কর্মরত একজন সিনিয়র বা অভিজ্ঞ কর্মীর অধীনে অপেক্ষা কৃত জুনিয়র বা নতুন কর্মী কাজ করে শিক্ষা নেওয়া কে বিজ্ঞ পরামর্শ বা। পর্যবেক্ষণ পদ্ধতি বলে। একটি নতুন কর্মপরিবেশে কিভাবে কাজ ও আচরণ আচরণ করতে হয় সেগুলো সম্পর্কে কর্মী। তার ম্যান্টরের কাছ থেকে শিক্ষা নেয়। পর্যবেক্ষণ সম্পর্কিত বিষয়ক শিক্ষার্থীদের। দিকনির্দেশনা পরামর্শ ও সহযোগিতা করেন। উদ্দীপকে আমরা দেখতে পাই মি. কাজল প্রতিষ্ঠানে কর্মীদের উৎপাদনশীলতা বৃদ্ধির জন্য উচ্চ ও মধ্যস্থরের দক্ষ ব্যবস্থাপকদের তত্ত্বাবধানে কয়েকজন কর্মীকে সংযুক্ত করে দেন। সেই কর্মীদের তারা কাজ শেখায় এবং ভুল ত্রুটি হলে শুধরে দেয়। এতে প্রতিষ্ঠানটি দ্রুত উন্নতি করছেন।"
        }
      ]
    },
    {
      "number": "8",
      "uddipok": "তিন বন্ধু উত্তম, জয় ও বিজয় লেখাপড়া শেষ করে উদ্যোক্তা হলেন। তাদের মধ্যে গভীর বন্ধুত্ব থাকলেও দৃষ্টিভঙ্গিতে পার্থক্য আছে যা তাদের কর্মকাণ্ডে পরিলক্ষিত হয়। উত্তম তার প্রতিষ্ঠানে সর্বোচ্চ স্তর থেকে নিম্নস্তর পর্যন্ত ক্ষমতা ও কর্তৃত্ব অগ্রাধিকারের ভিত্তিতে সাজান। এতে তার প্রতিষ্ঠানে শৃঙ্খলা বজায় থাকে ও দ্রুত সিদ্ধান্ত গ্রহণ করতে পারে। জয় তার প্রতিষ্ঠানের সমগ্র কার্যাবলিকে কাজের সমজাতীয়তার ভিত্তিতে কাজগুলোকে বিভক্ত করেন এবং দক্ষ ব্যবস্থাপকদের নিয়োগ ও দায়িত্ব দেন। অন্যদিকে, বিজয় তার প্রতিষ্ঠানে মূল দায়-দায়িত্ব নিজে পালন করেন। তার প্রতিষ্ঠানে দায়িত্ব ও কর্তৃত্ব তার নিকট থেকে নিচের দিকে প্রবাহিত হয়। তবে তাকে পরামর্শ দেয়ার জন্য একজন দক্ষ কর্মকর্তা নিয়োগ দেন। এতে তার কার্যভার অনেকটা লাঘব হয়।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "সিদ্ধান্ত নেওয়ার ক্ষমতা বিভিন্ন স্তরের অধীনস্থদের হাতে ছেড়ে দেওয়াই হলো বিকেন্দ্রীকরণ।"
        },
        {
          "label": "খ",
          "question": "",
          "explanation": "বিশেষ কাজ সম্পাদনের জন্য কমিটি সংগঠন উত্তম। কতিপয় ব্যক্তির উপর বিশেষ কোন কাজের বা সিদ্ধান্ত গ্রহণের দায়িত্ব অর্পণ করে যে সংগঠন তাকে কমিটি সংগঠন বলে। কমিটিকে বিভিন্ন নামে আখ্যায়িত করা হয়। যেমন -টিম, বোর্ড, পর্ষদ কমিশন, কাউন্সিল, ইউনিট ইত্যাদি। কাজ সম্পাদনের জন্য কমিটির সদস্যরা নিজেদের মধ্যে মতামত বিনিময় করেন। সাধারণত জরুরী বা বিশেষ পরিস্থিতি মোকাবেলার জন্য। কমিটি গঠন করা হয়। কমিটির স্থায়িত্ব সাধারণত অল্পসময়ের জন্য হয়ে থাকে। কোন বিশেষ সিদ্ধান্ত নেওয়ার জন্য কমিটির সব সদস্য পারস্পরিক আলাপ আলোচনা এবং বিচার-বিশ্লেষণ করে সঠিক সিদ্ধান্তে উপনীত হতে চেষ্টা করেন।"
        },
        {
          "label": "গ",
          "question": "",
          "explanation": "জয়ের প্রতিষ্ঠানের সংগঠনটি কার্যভিত্তিক সংগঠন। প্রতিষ্ঠানের কাজের প্রকৃতি অনুযায়ী বিভাগ তৈরি করে প্রতিটি বিভাগের দায়িত্ব ও কর্তৃত্ব এক একজন বিশেষজ্ঞ কর্মীকে দেওয়া হয় যে সংগঠন পদ্ধতিতে তাকে কার্যভিত্তিক সংগঠন বলে। এ ধরনের সংগঠনে বিশেষজ্ঞ কর্মীদের উপদেষ্টা না করে সরাসরি নির্বাহী হিসেবে নিয়োগ দেওয়া হয়। কর্মকর্তাদের দায়িত্ব ও কর্তব্য নির্দিষ্ট থাকলে কর্মীদের কাজে উৎসাহ পান। এরূপ সংগঠনে বিশেষায়নের উপর বিশেষ গুরুত্ব দেওয়া হয়। কর্মীদের যোগ্যতার উপর ভিত্তি করে দায়িত্ব দেওয়া হয়। উদ্দীপকে আমরা দেখতে পাই জয় তার প্রতিষ্ঠানের সমগ্র কার্যাবলী কে কাজের সমজাতীয়তার ভিত্তিতে কাজগুলোকে বিভক্ত করেন। এবং দক্ষ ব্যবস্থাপকদের নিয়োগ ও দায়িত্ব দে ন।"
        },
        {
          "label": "ঘ",
          "question": "",
          "explanation": "উত্তমের সংগঠন কাঠামোটি হলো সরলরৈখিক সংগঠন ও বিজয়ের সংগঠন কাঠামো হলো সরলরৈখিক ও পদস্থ কর্মী সংগঠন।   সরলরৈখিক সংগঠন কাঠামোতে কর্তৃত্ব রেখা ব্যবস্থাপনার সর্বোচ্চ স্তর থেকে সরলরেখার মতো নিচের দিকে নেমে আসে।এটি সবচেয়ে প্রাচীন এবং সবচেয়ে সহজ প্রকৃতির সংগঠন কাঠামো এখানে এক্ষেত্রে প্রতিষ্ঠানে নিয়োজিত সকল কর্মকর্তাদের দায়িত্ব ও কর্তৃত্ব সুস্পষ্ট করে দিতে হয়। নির্বাহী ও বিশেষজ্ঞ কর্মী নিয়ে গঠিত সংগঠনকে সরলরৈখিক ও উপদেষ্টা সংগঠন বলে । এই ধরনের সংগঠন কাঠামোতে দুই ধরনের কর্মী থাকে একদল সরলরৈখিক নির্বাহী অন্য দল উপদেষ্টা কর্মী।   উদ্দীপকের উত্তম এর সংগঠন কাঠামোটি হলো সরলরৈখিক সংগঠন ও বিজয়ের সংগঠন কাঠামোটি হলো সরলরৈখিক ও পদস্থ কর্মী সংগঠন।   সরলরৈখিক সংগঠন কাঠামোতে প্রত্যেক কর্মীর দায়িত্ব ও কর্তব্য সুস্পষ্ট থাকে এতে প্রতিষ্ঠান পরিচালনার কাজ সহজ ও ব্যয় কম হয়।প্রতিষ্ঠানের মধ্যে শৃঙ্খলা বজায় থাকে। পদস্থ কর্মীরা অন্য বিভাগের সাথে যোগাযোগ করে প্রয়োজনীয় সমন্বয় সাধন করতে পারেন। এই ধরনের সংগঠনে ক্ষমতা ও দায়িত্বের বন্টন এবং আদেশ-নির্দেশ ও নির্দেশনার গতি রেখা সুনির্দিষ্ট হয়। এরূপ সংগঠনের উপদেষ্টা কর্মী সমস্যা সমাধানে নির্বাহীকে প্রয়োজনীয় পরামর্শ দিয়ে থাকেন।স্বল্প পুঁজির প্রতিষ্ঠানে সরলরৈখিক সংগঠন কাঠামো উপযুক্ত হলেও দীর্ঘায়তন প্রতিষ্ঠানের জন্য সরলরৈখিক ও পদস্থ কর্মী সংগঠনের প্রয়োজন হয়।"
        }
      ]
    },
    {
      "number": "9",
      "uddipok": "সুপ্রভা একটি উৎপাদন ও বিপণনকারী প্রতিষ্ঠানের প্রধান নির্বাহী। তিনি প্রতিটি স্তরের কর্মীদের সঙ্গে ভালো ব্যবহার করেন। তিনি কর্মীদের স্বাধীনভাবে কাজ করতে দেন। প্রয়োজনে তিনি কর্মীদের পরামর্শ দেন। তবে কাজ শেষে কর্মীদেরকে তার কাছে রিপোর্ট করতে হয়। এর ফলে উচ্চ পর্যায়ের কিছু দক্ষ কর্মীর কাজের মান ভালো হলেও অধিকাংশ কর্মীর কাজের মান ও উৎপাদনশীলতা কমে যাচ্ছে। এছাড়া প্রতিষ্ঠানে ভালো ব্যবস্থাপক তৈরি হচ্ছে না। বিষয়টি নিয়ে সুপ্রভা চিন্তিত",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "সদস্যদের প্রভাবিত করে তাদের সর্বোচ্চ সামর্থ্যকে প্রতিষ্ঠানের লক্ষ্য অর্জনের কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "",
          "explanation": "কোন দল বা গোষ্ঠীর আচরণ ও কাজকে নির্দিষ্ট লক্ষ্যপানে এগিয়ে নিয়ে যাওয়ার। উদ্দেশ্য সাধনের কৌশল কে নেতৃত্ব বলা হয়। প্রতিষ্ঠানে নিয়োজিত প্রকরণাদের কার্যকর ব্যবহার করে লক্ষ্যে পৌঁছে দেয় ব্যবস্থাপনা। এক্ষেত্রে পরিকল্পনা সংগঠন কর্মীসংস্থান নেতৃত্ব দান ও নিয়ন্ত্রণ এই কৌশল গুলো ব্যবহার করা হয়। প্রকৃতপক্ষে নেতৃত্ব দানের মাধ্যমে নেতা পরিকল্পনা বাস্তবায়ন করেন। তাই ব্যবস্থাপনায় নেতৃত্ব গুরুত্ব বহন করে।"
        },
        {
          "label": "গ",
          "question": "",
          "explanation": "ক্ষমতা প্রয়োগের ভিত্তিতে সুপ্রভার নেতৃত্ব গণতান্ত্রিক নেতৃত্ব। যে নেতৃত্বে নেতা সব কর্তৃত্ব ক্ষমতা নিজের কাছে কেন্দ্রীভূত না রেখে সদস্য বা কর্মীদের সাথে আলাপ আলোচনা ও পরামর্শ করে কাজ পরিচালনা করেন তাকে গণতান্ত্রিক নেতৃত্ব বলে। এখানে সিদ্ধান্ত নেওয়ার ক্ষেত্রে সদস্যদের সাথে আলাপ আলোচনা করা হয়। এতে কর্মীদের স্বতঃস্ফূর্ততা বজায় থাকে। গণতান্ত্রিক নেতৃত্বে কর্মীরা নিজেদের যোগ্য ব্যক্তি হিসেবে স্বীকৃতি পেতে সমর্থ হন। উদ্দীপকে আমরা দেখতে পাই সুপ্রভা একটি উৎপাদন ও বিবরণ কারী প্রতিষ্ঠানের প্রধান নির্বাহী। তিনি প্রতিটি স্তরের কর্মীদের সঙ্গে ভালো ব্যবহার করেন। তিনি কর্মীদের স্বাধীনভাবে কাজ করতে দেন। প্রয়োজনে তিনি কর্মীদের পরামর্শ দেন। কাজ শেষে তার কাছে কর্মীদের রিপোর্ট করতে হয়। এসব দেখে আমরা বুঝতে পারি যে ক্ষমতা প্রয়োগের ভিত্তিতে সুপ্রভার নেতৃত্ব হলো গণতান্ত্রিক নেতৃত্ব।"
        },
        {
          "label": "ঘ",
          "question": "",
          "explanation": "সুপ্রভার নেতৃত্ব বিকাশের মূল সমস্যাটি হলো কর্মীদের অদক্ষতা। দক্ষ কর্মীদের কাছ থেকে কাজ আদায় করে নেওয়া সহজ। কিন্তু অদক্ষ কর্মীদের কাছ থেকে কাজ আদায় করে নেওয়া সহজ নয়। তাছাড়াও দক্ষ কর্মী নেতার আদেশ নির্দেশ ঠিকমতো বুঝতে পারেন না। এছাড়াও তাদের অনেকের মধ্যে কাজ করার ব্যাপারে আন্তরিকতার অভাবও দেখা যায়। উদ্দীপক সুপ্রভার প্রতিষ্ঠানে উচ্চ পর্যায়ে কিছু দক্ষ কর্মীর কাছে কাজের মান ভালো হলেও অধিকাংশ কর্মীর কাজের মান ও উৎপাদনশীলতা কমে যাচ্ছে। এছাড়া প্রতিষ্ঠানে ভালো ব্যবস্থাপক তৈরি করা যাচ্ছে না। কর্মীদের অদক্ষতার ফলে প্রতিষ্ঠানের উৎপাদনশীলতা ও গতিশীলতা উভয়েই হ্রাস পায়। যার ফলে কোম্পানি কাঙ্খিত সাফল্য অর্জন করতে পারে না। তাই এটি নেতৃত্ব বিকাশের মূল সমস্যা। তাই আমরা বলতে পারি সুপ্রভার প্রতিষ্ঠানের নেতৃত্ব বিকাশের মূল সমস্যাটি হলো কর্মীদের অদক্ষতা।"
        }
      ]
    },
    {
      "number": "10",
      "uddipok": "ড. রশিদ একটি কলেজের বিভাগীয় প্রধান। তিনি শিক্ষা সংক্রান্ত সকল বিষয়ে সিদ্ধান্ত গ্রহণের জন্য প্রায়শ বিভাগের সকল শিক্ষকের সঙ্গে বৈঠক করেন। আলোচনার মাধ্যমে কর্মপদ্ধতি নির্ধারণ করেন এবং শিক্ষকদের প্রয়োজনীয় নির্দেশনা দিয়ে থাকেন। এর ফলে কর্মীদের কাজের ধারণা ও যুক্ত আলোচনা করার ক্ষমতা বৃদ্ধি পাচ্ছে। তবে তারা মনে করেন তাদের অনেক সময়ের অপচয় হচ্ছে এবং কাজের দীর্ঘসূত্রিতা বৃদ্ধি পাচ্ছে। তাই শিক্ষকদের মধ্যে অসন্তোষ বিরাজ করছে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে কোন নিয়ম নীতির বাইরে সহকর্মীদের সাথে ব্যক্তিগত সম্পর্কের ভিত্তিতে যে নেতৃত্ব গড়ে ওঠে তাকে অনানুষ্ঠানিক নেতৃত্ব বলে।"
        },
        {
          "label": "খ",
          "question": "",
          "explanation": "লক্ষ্য অর্জনে অধস্তনদের আদেশ উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলা হয়।   নির্দেশনার মাধ্যমে কর্মীরা কোন কাজ কিভাবে কখন করবে তা সম্পর্কে ঊর্ধ্বতনদের কাছ থেকে ধারণা পায়। কিন্তু নিম্নস্তর ও কর্মীরা কখনো ঊর্ধ্বতন কর্মীদের নির্দেশনা দিতে পারে না। তারা শুধু ঊর্ধ্বতনদের আদেশ পালন করতে বাধ্য থাকে। তাই বলা হয় নির্দেশনা একটি নিম্নগামী প্রক্রিয়া।"
        },
        {
          "label": "গ",
          "question": "",
          "explanation": "ড. রশিদের নির্দেশনাটি হলো পরামর্শ মূলক নির্দেশনা।   যে পদ্ধতিতে ঊর্ধ্বতন কর্তৃপক্ষ নির্দেশনার বিষয় বাস্তবায়ন কৌশল সময় সুবিধা অসুবিধা সহ বিভিন্ন বিষয়ে অধীনস্থ কর্মীদের সাথে আলাপ আলোচনা করেন তাকে পরামর্শমূলক নির্দেশনা বলে। এই নির্দেশনা অনুসারীদের অংশগ্রহণ থাকায় তারা সহযোগিতামূলক মনোভাব প্রকাশ করেন। এবং তা বাস্তবায়নের জন্য সর্বোচ্চ চেষ্টা করে থাকেন।   উদ্দীপকের ড. রশিদ একটি কলেজের বিভাগীয় প্রধান। তিনি শিক্ষা সংক্রান্ত সকল বিষয় সিদ্ধান্ত গ্রহণের জন্য প্রায়শই বিভাগের সকল শিক্ষকের সঙ্গে বৈঠক করেন। আলোচনার মাধ্যমে কর্মপদ্ধতি নির্ধারণ করেন এবং শিক্ষকদের প্রয়োজনীয় নির্দেশনা দিয়ে থাকেন। এসব দেখে আমরা বুঝতে পারি যে ড. রশিদের নির্দেশনাটি হল পরামর্শমূলক নির্দেশনা।"
        },
        {
          "label": "ঘ",
          "question": "",
          "explanation": "ডক্টর রশিদ এর বিভাগের সমস্যাটি সমাধানের জন্য স্বৈরাচারী নির্দেশনা পদ্ধতি ব্যবহার করা উচিত। যে নির্দেশনায় নেতা সব ক্ষমতার অধিকারী হন এবং সব সিদ্ধান্ত একাই গ্রহণ করেন তাকে স্বৈরাচারী নির্দেশনা বলে। এখানে তিনি অধীনস্থদের দিয়ে কাজ আদায় এর জন্য ভয় ভীতি ও চাপ সৃষ্টি করেন। নেতা কোন বিষয়ে অধীনস্থদের চিন্তা-ভাবনা মতামত বা পরামর্শের গুরুত্ব দেন না। উদ্দীপকের ডক্টর রশিদ আলোচনার মাধ্যমে কর্মপদ্ধতি নির্ধারণ করেন। এতে কর্মীদের কাজের ধারণা ও মুক্ত আলোচনা করার ক্ষমতা বৃদ্ধি পাচ্ছে। কিন্তু শিক্ষকগণ মনে করেন এতে তাদের সময়ের অপচয় হচ্ছে এবং কাজের দীর্ঘসুত্রিতা বৃদ্ধি পাচ্ছে। তাই শিক্ষকদের মধ্যে অসন্তোষ বিরাজ করছে। এই অবস্থায় তাদের স্বৈরাচারী নির্দেশনা প্রদান করা হলে তারা নির্দেশ পালনে বাধ্য থাকবে। যার ফলে সময়ের অপচয় কম হবে এবং কাজের দীর্ঘসুত্রিতা হ্রাস পাবে।"
        }
      ]
    },
    {
      "number": "11",
      "uddipok": "প্রমা একটি প্রতিষ্ঠানের উৎপাদন ব্যবস্থাপক। তিনি তার দপ্তরের প্রতিটি কর্মীর জন্য আলাদা আলাদা লক্ষ্যমাত্রা নির্ধারণ করেন এবং নির্দিষ্ট সময় পর প্রত্যেকের কার্যফল পরিমাপ করেন। প্রয়োজনে সংশোধনের জন্য পরামর্শ ও দিক নির্দেশনা দেন। কাজটি শেষ হলে আবার নতুন লক্ষ্যমাত্রা নির্ধারণ করেন। এই কার্যক্রম অনুসরণ করার ফলে কর্মীদের ভুল-ত্রুটি কমে যাচ্ছে কাজের গতি উৎপাদনশীলতা বৃদ্ধি পাচ্ছে। ফলে উৎপাদন বিভাগ ক্রমাগত ভালো করছে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "আদর্শ মান হল এমন একটি মানদন্ড যেটি অনুযায়ী প্রতিষ্ঠানের প্রতিটি কাজকে নিয়ন্ত্রণ করা যায়।"
        },
        {
          "label": "খ",
          "question": "",
          "explanation": "নিয়ন্ত্রণ হলো আদর্শ মানুষের সাথে প্রকৃতকার্য ফলের তুলনা বিচ্যুতি নির্ণয় ও সংশোধন মূলক ব্যবস্থা নেওয়া।   প্রতিষ্ঠানে পরিকল্পনা অনুযায়ী কাজ হচ্ছে কিনা তা যাচাইয়ের প্রয়োজন পড়ে। কারণ অনেক সময় পরিকল্পনা ত্রুটি-বিচ্যুতি নির্ণয় করে সংশোধন মূলক ব্যবস্থা নেওয়ার প্রয়োজন হয়। এইসব কাজ নিয়ন্ত্রণের আওতাভুক্ত। এজন্য নিয়ন্ত্রণ ব্যবস্থাপনার একটি মুখ্য প্রক্রিয়া।"
        },
        {
          "label": "গ",
          "question": "",
          "explanation": "প্রমার কার্যক্রমে নিয়ন্ত্রণের অবিরাম প্রক্রিয়া বৈশিষ্ট্যটি ফুটে উঠেছে।   নিয়ন্ত্রণ ব্যবস্থাপনা সর্বশেষ কাজ হলেও এটি অবিরাম বা চলমান প্রক্রিয়া। প্রতিষ্ঠানের বিলোপ সাধন না হওয়া পর্যন্ত এটা চলতে থাকে। একবার কাজের পরিকল্পনা নেওয়া হলে তার সাথে মিল রেখে নির্দিষ্ট সময় শেষে নিয়ন্ত্রণের কাজ করতে হয়। পরবর্তী পরিকল্পনার সাথে আবার নিয়ন্ত্রণ প্রক্রিয়া চালিয়ে যেতে হয়।   উদ্দীপকে আমরা দেখতে পাই প্রমার একটি প্রতিষ্ঠানের উৎপাদন ব্যবস্থাপক। তিনি তার দপ্তরের প্রতিটি কর্মের জন্য আলাদা আলাদা লক্ষ্যমাত্রা নির্ধারণ করেন এবং নির্দিষ্ট সময় পর প্রত্যেকের কার্যফল পরিমাপ করেন প্রয়োজনে সংশোধনের জন্য পরামর্শ ও দিকনির্দেশনা দেন। কাজটি শেষ হলে আবার নতুন লক্ষ্যমাত্রা নির্ধারণ করেন। এইসব দেখে আমরা বুঝতে পারি, প্রমার কার্যক্রমে নিয়ন্ত্রণের অবিরাম প্রক্রিয়া বৈশিষ্ট্যটি ফুটে উঠেছে।"
        },
        {
          "label": "ঘ",
          "question": "",
          "explanation": "নিয়ন্ত্রণের দ্রুত সংশোধন মূলক ব্যবস্থা গ্রহণের কারণে প্রমাণ বিভাগ ক্রমাগতভাবে ভালো করছে। নিয়ন্ত্রণ প্রক্রিয়া সর্বশেষ ধাপ হল ত্রুটি বিচ্যুতি সংশোধনের জন্য প্রয়োজনে পদক্ষেপ নেওয়া। এই ধাপে যেসব কারণে ভুল ত্রুটি বা বিচ্যুতি হয়েছে সে সব দূর করার জন্য ব্যবস্থা গ্রহণ করতে হয়। প্রয়োজন প্রয়োজনে পরিকল্পনা কে নতুন করে সাজাতে হয়। এই প্রক্রিয়া না থাকলে কাজের ক্ষেত্রে ভুল ত্রুটি সংশোধন করা যায় না ফলে কাজ সঠিকভাবে কাজ সম্পাদন করা সম্ভব হয় না। উদ্দীপকে আমরা দেখতে পাই প্রমা একটি প্রতিষ্ঠানের উৎপাদন ব্যবস্থাপক। সে তার প্রতিষ্ঠানে প্রতিটি কর্মীর জন্য আলাদা আলাদা লক্ষ্যমাত্র নির্ধারণ করেন এবং নির্দিষ্ট সময় পর প্রত্যেকের কার্যফল পরিমাপ করেন এবং প্রয়োজনে সংশোধনের জন্য পরামর্শ ও দিকনির্দেশনা দেন। কাজটি শেষ হলে আবার নতুন লক্ষ্যমাত্রা নির্ধারণ করেন। লক্ষ্যমাত্রা নির্ধারণ করে ত্রুটি বিচ্যুতি নির্ণয় করে প্রয়োজনীয় সংশোধন মূলক ব্যবস্থা গ্রহণ করার ফলে কর্মীদের মধ্যে ভুল-ত্রুটি কমে যাচ্ছে। কাজের গতি ও উৎপাদনশীলতা বৃদ্ধির পাচ্ছে। এই থেকে আমরা বলতে পারি যে নিয়ন্ত্রণে সংশোধন মূলক ব্যবস্থা গ্রহণের সুবিধার কারণে প্রমার বিভাগ ক্রমাগত ভালো করছেন।"
        }
      ]
    }
  ]
}