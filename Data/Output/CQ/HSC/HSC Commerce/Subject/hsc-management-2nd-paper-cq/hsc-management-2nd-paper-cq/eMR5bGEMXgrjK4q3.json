{
  "title": "দিনাজপুর বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. সবুজ আন্তর্জাতিক বাণিজ্য মেলায় ফাস্ট ফুডের একটি দোকান দিলেন। উন্নতমানের খাবার সরবরাহের কারণে তার দোকান যথেষ্ট সুনাম অর্জন করল। একই সাথে প্রচুর মুনাফাও অর্জিত হলো। তাই মি, সবুজ ভবিষ্যতে অধিকতর সুবিধা অর্জনের জন্য বাণিজ্য মেলা শেষে ব্যবসাটি চালিয়ে যাওয়ার সিদ্ধান্ত গ্রহণ করলেন।",
      "tag": "DIN.B 17",
      "sub_questions": [
        {
          "label": "ক",
          "question": "আধুনিক ব্যবস্থাপনার জনক কে?",
          "explanation": "আধুনিক ব্যবস্থাপনার জনক হলেন হেনরি ফেয়ল (Henri Fayol)।"
        },
        {
          "label": "খ",
          "question": "প্রেষণা চক্রটি ব্যাখ্যা করো।",
          "explanation": "প্রেষণা প্রক্রিয়ার ধাপগুলো (অভাব, তাড়না, অভাবপূরণ ও সন্তুষ্টি অর্জন) পর্যায়ক্রমে আবর্তিত হওয়াকে প্রেষণা চক্র বলে। কর্মীর মধ্যে কোনো কিছুর অভাব দেখা দিলে তা পূরণের জন্য সে অস্থির হয়ে ওঠে। প্রেষণার মাধ্যমে কর্মীর এই অভাব পূরণ হয়। এতে কর্মীর সন্তুষ্টিও অর্জন হয়। তার একটি অভাব পূরণ হলে নতুন আরেকটি অভাব তৈরি হয়। এই নতুন অভাব পূরণের জন্য আবার প্রেষণার ধাপগুলো পর্যায়ক্রমে সম্পাদিত হয়। এভাবে অভাববোধ এবং তা পূরণের প্রক্রিয়াটি অবিরামভাবে চলতে থাকে। এটিই হলো প্রেষণা চক্র।"
        },
        {
          "label": "গ",
          "question": "বাণিজ্য মেলায় মি. সবুজের দোকান স্থাপন কোন পরিকল্পনার অন্তর্ভুক্ত? ব্যাখ্যা করো।",
          "explanation": "উদ্দীপকের মি. সবুজের বাণিজ্য মেলায় দোকান স্থাপন একার্থক পরিকল্পনার অন্তর্ভুক্ত। এ ধরনের পরিকল্পনা কোনো একটি বিশেষ কাজ সম্পাদনের লক্ষ্যে তৈরি করা হয়। তবে পরিকল্পনাটি বাস্তবায়িত হলে তা পরে আর ব্যবহার করা হয় না। উদ্দীপকের মি. সবুজ আন্তর্জাতিক বাণিজ্য মেলায় একটি ফাস্ট ফুডের দোকান, দিলেন। উন্নতমানের খাবার সরবরাহের কারণে তার দোকান যথেষ্ট সুনাম অর্জন করে। আন্তর্জাতিক বাণিজ্য মেলা একটি নির্দিষ্ট সময়ের জন্য অনুষ্ঠিত হয়। এ সময়ের পর মেলাটি শেষ হয়ে যায়। মেলা শেষ হয়ে গেলে সবুজের দোকানটিও বন্ধ হয়ে যাবে। এর সাথে একার্থক পরিকল্পনার বৈশিষ্ট্যের মিল আছে। তাই বলা যায়, মি. সবুজ দোকার স্থাপনে একার্থক পরিকল্পনা নিয়েছেন।"
        },
        {
          "label": "ঘ",
          "question": "মি. সবুজের পরবর্তী গৃহীত পরিকল্পনার সুবিধা সম্পর্কে তোমার মতামত দাও।",
          "explanation": "উদ্দীপকের মি. সবুজের পরবর্তীতে নেওয়া পরিকল্পনাটি হলো স্থায়ী পরিকল্পনা। এ পরিকল্পনা দীর্ঘমেয়াদে ব্যবহারের জন্য একবার নেওয়া হয়। নতুন কোনো অবস্থা সৃষ্টি না হওয়া পর্যন্ত এটি বারবার ব্যবহৃত হয়। একই ধরনের সমস্যা বা অবস্থা মোকাবেলার জন্য এ ধরনের পরিকল্পনা করা হয়। উদ্দীপকের মি. সবুজ আন্তর্জাতিক বাণিজ্য মেলায় একটি ফাস্ট ফুডের দোকান দেন। উন্নতমানের খাবার সরবরাহের কারণে তিনি সুনাম ও প্রচুর মুনাফা অর্জন করেন। তাই মি. সবুজ ভবিষ্যতে আরও বেশি সুবিধা অর্জনের জন্য বাণিজ্য মেলা শেষে ব্যবসায়টি চালিয়ে যাওয়ার সিদ্ধান্ত নেন। ব্যবসায়টি চালিয়ে যাওয়ার জন্য মি. সবুজকে নতুন পরিকল্পনা নিতে হবে না। ফলে বিভিন্ন ঝামেলা ও খরচ থেকে তিনি মুক্তি পাবেন। পাশাপাশি প্রতিষ্ঠানটিকে একটি নির্দিষ্ট লক্ষ্যে পৌছাতে সক্ষম হবেন। এছাড়া নতুন কোনো পরিস্থিতি সৃষ্টি না হওয়া পর্যন্ত তিনি পরিকল্পনাটি বারবার ব্যবহার করতে পারবেন। অতএব, ব্যবসায়টি চালিয়ে নিতে মি. সবুজ স্থায়ী পরিকল্পনা নেন।"
        }
      ]
    },
    {
      "number": "2",
      "uddipok": "নাভানা টেক্স লি. একটি বৃহদায়তন তৈরি পোশাক উৎপাদনকারী প্রতিষ্ঠান। প্রতিষ্ঠানটির ব্যবস্থাপনা কার্যাবলিকে কাজের প্রকৃতি অনুযায়ী বিভিন্ন বিভাগে ভাগ করা হয়। তারপর প্রত্যেক বিভাগের দায়িত্ব একজন বিশেষজ্ঞ কর্মীর ওপর ন্যস্ত করা হয়। বিশেষজ্ঞগণ মূলত নির্বাহী হিসেবে দায়িত্ব পালন করে থাকেন। ফলে প্রতিষ্ঠানের কার্যাবলি সফলতার সাথে সম্পন্ন হয়।",
      "tag": "DIN.B 17",
      "sub_questions": [
        {
          "label": "ক",
          "question": "বাজেটীয় নিয়ন্ত্রণ কী?",
          "explanation": "বাজেটের সাথে অর্জিত ফলাফলের তুলনা করে ত্রুটি-বিচ্যুতি নির্ণয় এবং সংশোধনের মাধ্যমে নিয়ন্ত্রণ কাজ করার প্রক্রিয়াকে বাজেটীয় নিয়ন্ত্রণ বলা হয়।"
        },
        {
          "label": "খ",
          "question": "ব্যবস্থাপনার সর্বজনীনতা ব্যাখ্যা করো।",
          "explanation": "ব্যবস্থাপনা সর্বজনীন' উক্তিটি গ্রিক দার্শনিক সক্রেটিসের (Socrates)। ব্যবস্থাপনার সর্বজনীনতা বলতে সর্বত্র, সব ক্ষেত্রে, সকলের দ্বারা স্বীকৃত ব্যবস্থাপনা জ্ঞানের আবশ্যকতা ও প্রয়োগযোগ্যতাকে বোঝায়। পরিবার, রাষ্ট্র এবং ব্যবসায় সংগঠনের সব ক্ষেত্রে ব্যবস্থাপনার কাজগুলো (পরিকল্পনা প্রণয়ন, সংগঠিতকরণ, নির্দেশনা, প্রেষণা ও নিয়ন্ত্রণ) প্রয়োগ করা হয়। স্থানীয় পরিবেশ-পরিস্থিতি, সামাজিক রীতি-নীতি প্রভৃতি কারণে বিভিন্ন প্রতিষ্ঠানের ব্যবস্থাপনা পদ্ধতি ভিন্ন হতে পারে। তবে ব্যবস্থাপনার কাজগুলো প্রয়োগের ক্ষেত্রে তেমন কোনো পার্থক্য যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "উদ্দীপকে বর্ণিত নাভানা টেক্স লি.-এর সংগঠন কাঠামো কোন ধরনের? ব্যাখ্যা করো।",
          "explanation": "উদ্দীপকের নাভানা ট্রেক্স লি.-এর সংগঠন কাঠামোটি হলো কার্যভিত্তিক সংগঠন। এ ধরনের সংগঠনে প্রতিষ্ঠানের কাজগুলোকে কাজের প্রকৃতি অনুযায়ী বিভিন্ন ভাগে ভাগ করা হয়। এরপর প্রতিটি বিভাগের একেকজন বিশেষজ্ঞের ওপর দেওয়া হয়। এতে বিশেষজ্ঞরা নির্বাহী হিসেবে দায়িত্ব পালন করেন। উদ্দীপকের নাভানা টেক্স লি. একটি বৃহদায়তন তৈরি পোশাক উৎপাদনকারী প্রতিষ্ঠান। প্রতিষ্ঠানটির ব্যবস্থাপনা কাজগুলোকে কাজের প্রকৃতি অনুযায়ী বিভিন্ন বিভাগে (ক্রয়-বিক্রয়, উৎপাদন) ভাগ করা হয়। এরপর প্রতিটি বিভাগের দায়িত্ব একজন বিশেষজ্ঞ কর্মীর ওপর দেওয়া হয়। এক্ষেত্রে বিশেষজ্ঞগণ প্রতিষ্ঠানে নির্বাহী হিসেবে দায়িত্ব পালন করেন। এসব বৈশিষ্ট্যের সাথে কার্যভিত্তিক সংগঠনের মিল আছে। তাই বলা যায়; নাভানা টেক্স লি.-এ কার্যভিত্তিক সংগঠনের মাধ্যমে কাজ করা হয়।"
        },
        {
          "label": "ঘ",
          "question": "নাভানা টেক্স লি.-এর এ ধরনের সংগঠন কাঠামো ব্যবহারের যৌক্তিকতা বিশ্লেষণ করো।",
          "explanation": "উদ্দীপকের নাভানা টেক্স লি.-এর কাজে গতিশীলতা আনার জন্য কার্যভিত্তিক সংগঠনের ব্যবহার সম্পূর্ণ যৌক্তিক। এ সংগঠনে প্রতিষ্ঠানের কাজের ধরন অনুযায়ী কাজকে বিভিন্ন ভাগে ভাগ করা হয়। বৃহদায়তন ও উৎপাদনধর্মী প্রতিষ্ঠানগুলোতে প্রধানত কার্যভিত্তিক সংগঠন ব্যবহৃত হয়। এতে কাজে বিশেষায়ণের সুযোগ থাকে। উদ্দীপকের নাভানা টেক্স লি. একটি বৃহদায়তন তৈরি পোশাক উৎপাদনকারী প্রতিষ্ঠান। প্রতিষ্ঠানটি কাজগুলোকে প্রকৃতি অনুযায়ী বিভিন্ন বিভাগে ভাগ করে। এরপর প্রত্যেক বিভাগের দায়িত্ব একেকজন বিশেষজ্ঞ কর্মীর ওপর দেয়। এক্ষেত্রে বিশেষজ্ঞরা প্রতিষ্ঠানে নির্বাহী হিসেবে দায়িত্ব পালন করেন। বৃহদায়তন ও উৎপাদনধর্মী প্রতিষ্ঠানগুলোতে বিভিন্ন বিভাগ থাকে এবং কাজগুলোও আলাদা থাকে। তাই এ ধরনের প্রতিষ্ঠানে কার্যভিত্তিক সংগঠন উপযোগী। এ সংগঠনে প্রতিটি বিভাগের দায়িত্ব বিশেষজ্ঞ কর্মীদের তত্ত্বাবধানে থাকে। এতে বিশেষায়ণের সুবিধা পাওয়া যায়। ফলে প্রাতিষ্ঠানিক কাজ সফলতা ও দক্ষতার সাথে সম্পন্ন হয়। অতএব, নাভানা টেক্স লি.-এ কার্যভিত্তিক সংগঠন কাঠামোর ব্যবহার যুক্তিযুক্ত।"
        }
      ]
    },
    {
      "number": "3",
      "uddipok": "জনাব তানজিমুল ইসলাম সম্প্রতি কানাডা থেকে এমবিএ ডিগ্রি অর্জন করে দেশে ফিরেছেন। তিনি দেশে ফিরে অন্য কোনো চাকরির খোঁজ না করে তাদের পারিবারিক প্রতিষ্ঠান বিসি টেক লি, এ ব্যবস্থাপনা পরিচালক হিসেবে যোগদান করলেন। তিনি কিছু কর্মচারী ও কর্মকর্তাকে পদোন্নতি দেয়ার উদ্যোগ নেন। তিনি তার প্রতিষ্ঠানের নিয়োগের সময় বিবেচনা করে পদোন্নতির ব্যবস্থা করলেন। ফলে যোগ্য কর্মকর্তা কর্মচারীদের মধ্যে মিশ্র প্রতিক্রিয়া দেখা দিল। অধিকন্তু পদোন্নতিপ্রাপ্তরা দক্ষতার সাথে কাজ চালিয়ে নিতে পারলেন নাস্ত্র এ জন্য প্রতিষ্ঠানটি ব্যাপক লোকসানের সম্মুখীন হলো।",
      "tag": "DIN.B 17",
      "sub_questions": [
        {
          "label": "ক",
          "question": "স্বৈরতান্ত্রিক নেতৃত্ব কী?",
          "explanation": "সিদ্ধান্ত নিতে নেতা যখন অধস্তনদের মতামত না নিয়ে এককভাবে সিদ্ধান্ত নেন, তখন তাকে স্বৈরতান্ত্রিক নেতৃত্ব বলে।"
        },
        {
          "label": "খ",
          "question": "পরামর্শমূলক নির্দেশনার প্রয়োজনীয়তা ব্যাখ্যা করো।",
          "explanation": "নির্দেশনা দেওয়ার আগে তা বাস্তবায়নকারীদের সাথে পরামর্শ করে এর বিষয়বস্তু ঠিক করার প্রক্রিয়াকে পরামর্শমূলক নির্দেশনা বলে। এ ধরনের নির্দেশনা কর্মীরা' আনন্দের সাথে নেয়। ফলে তাদের কাজে উৎসাহ-উদ্দীপনা বেড়ে যায়। এছাড়া পরামর্শমূলক নির্দেশনা কর্মীদের সাথে আলাপ-আলোচনার মাধ্যমে করা হয়। এতে নির্দেশনা কার্যকর ও বাস্তবসম্মত হয়। তাই, এ ধরনের নির্দেশনার মাধ্যমে প্রতিষ্ঠানের কাজ সুষ্ঠুভাবে করাও সহজ হয়।"
        },
        {
          "label": "গ",
          "question": "উদ্দীপকে পদোন্নতি প্রদানে জনাব তানজিমুল কোন পদ্ধতি অনুসরণ করেছেন? ব্যাখ্যা করো।",
          "explanation": "উদ্দীপকের জনাব তানজিমুল ইসলাম প্রতিষ্ঠানে জ্যেষ্ঠত্বের ভিত্তিতে পদোন্নতি অনুসরণ করেছেন। এ পদোন্নতিতে কর্মীর চাকরির মেয়াদ বিবেচনা করে ব্যক্তিকে নির্বাচন করা হয়। এটি অন্য সব পদোন্নতির চেয়ে সহজ পদ্ধতি। উদ্দীপকের জনাব তানজিমুল ইসলাম কানাডা থেকে এমবিএ পাস করে দেশে ফিরেন। এরপর পারিবারিক প্রতিষ্ঠান বিসিটেক লি.-এ ব্যবস্থাপনা পরিচালক হিসেবে যোগদান করেন। তিনি প্রতিষ্ঠানের কয়েকজন কর্মকর্তা ও কর্মচারীকে পদোন্নতি দেওয়ার উদ্যোগ নেন। তাই তিনি প্রতিষ্ঠানে কর্মীদের নিয়োগের সময় বিবেচনা করে পদোন্নতির ব্যবস্থা করেন। সুতরাং বলা যায়, জনাব তানজিমুল তার প্রতিষ্ঠানে কর্মরত কর্মীদের জ্যেষ্ঠত্বের ভিত্তিতে পদোন্নতি দেন।"
        },
        {
          "label": "ঘ",
          "question": "প্রতিষ্ঠানের উন্নতির লক্ষ্যে কর্মরতাদের পদোন্নতির ক্ষেত্রে তানজিমুল সাহেবের কী করা উচিত বলে তুমি মনে করো? ব্যাখ্যা করো।",
          "explanation": "বিসিটেক লি.-এর উন্নতির জন্য কর্মরতদের পদোন্নতির ক্ষেত্রে জনাব তানজিমুল ইসলামের জ্যেষ্ঠতা ও যোগ্যতার ভিত্তিতে পদোন্নতি দেওয়া উচিত। এ ধরনের পদোন্নতির ক্ষেত্রে প্রতিষ্ঠানে কর্মীর চাকরিকাল ও যোগ্যতা দু'টিই বিবেচনা করা হয়। এতে কর্মীর যোগ্যতার পাশাপাশি জ্যেষ্ঠতাকেও গুরুত্ব দেওয়া হয়। উদ্দীপকের জনাব তানজিমুল ইসলাম কানাডা থেকে দেশে ফিরে পারিবারিক প্রতিষ্ঠান বিসিটেক লি.-এ ব্যবস্থাপনা পরিচালক হিসেবে যোগদান করেন। তিনি প্রতিষ্ঠানের কর্মীদের জ্যেষ্ঠতার ভিত্তিতে পদোন্নতির ব্যবস্থা নেন। এতে যোগ্য কর্মকর্তা কর্মচারীদের মধ্যে অসন্তোষ দেখা দেয়। প্রতিষ্ঠানে কর্মরত-কর্মীদের পদোন্নতির ক্ষেত্রে শুধু জ্যেষ্ঠতা বা শুধু যোগ্যতাকে বিবেচনা করা হলে বিভিন্ন অসুবিধার তৈরি হয়। বিসিটেক লি. প্রতিষ্ঠানটিতেও শুধু জ্যেষ্ঠতার ভিত্তিতে পদোন্নতি দেওয়া হয়। এতে যোগ্যতাসম্পন্ন কর্মীরা সঠিক কাজে নিয়োগ পান নি। আবার, পদোন্নতি পাওয়া ব্যক্তিরা দক্ষ না হওয়ায় সঠিকভাবে কাজ করতে পারেননি। এতে প্রতিষ্ঠানটি লোকসানের সম্মুখীন হয়। সুতরাং, জনাব তানজিমুল ইসলামের উচিত প্রতিষ্ঠানে জ্যেষ্ঠতা ও যোগ্যতাভিত্তিক পদোন্নতি চালু করা।"
        }
      ]
    },
    {
      "number": "4",
      "uddipok": "মি. নাজমুল হাসান একটি রপ্তানিমুখী প্রতিষ্ঠানের ব্যবস্থাপনা পরিচালক। তিনি শিল্প প্রতিষ্ঠানে নিয়োজিত কর্মকর্তা ও কর্মচারীদের সাথে সবসময় কুশল বিনিময় করেন। তিনি কর্মকর্তা ও কর্মচারীদের কেবল আদেশ-নির্দেশই প্রদান করেন না সময় সময়ে পরামর্শ এবং প্রেষণাও দিয়ে থাকেন। তিনি আদেশ নির্দেশের পূর্বে সিদ্ধান্ত গ্রহণের ক্ষেত্রে অধস্তনদের মূল্যায়ন করেন। এতে অধস্তনরাও তার ওপর বেশ সন্তুষ্ট ও তারা সকল কাজে হাসান সাহবেকে সহযোগিতা করেন। কিছু কিছু ক্ষেত্রে তাকে একক সিদ্ধান্তও নিতে হয়। ফলে প্রতিষ্ঠানটি একটি সফল প্রতিষ্ঠান হিসেবে পরিচিতি লাভ করেছে।",
      "tag": "DIN.B 17",
      "sub_questions": [
        {
          "label": "ক",
          "question": "সংগঠন চার্ট কী?",
          "explanation": "প্রতিষ্ঠানের কাজগুলোকে বিভিন্ন বিভাগ ও উপ-বিভাগে ভাগ করে প্রত্যেকের দায়িত্ব ও কর্তৃত্ব নির্ধারণের মাধ্যমে পারস্পরিক সম্পর্ককে চিত্রের মাধ্যমে উপস্থাপন করাকে সংগঠন চার্ট বা সংগঠন চিত্র বলে।"
        },
        {
          "label": "খ",
          "question": "ইতিবাচক নেতৃত্ব কখন ব্যবহার করা হয়?",
          "explanation": "কর্মীরা যখন নিজ থেকেই নেতার নির্দেশনা মেনে চলেন, তখন ইতিবাচক নেতৃত্ব ব্যবহার করা হয়। এ ধরনের নেতৃত্বে কর্মীদের উৎসাহ ও উদ্দীপনা তৈরির মাধ্যমে কাজে মনোযোগ বাড়ানো হয়। এক্ষেত্রে কর্মীদের কাজের প্রশংসা করা হয় এবং স্বীকৃতি হিসেবে তাদের আর্থিক বা অনার্থিক সুযোগ-সুবিধা বাড়ানো হয়। তাই এ নেতৃত্ব অধীনস্থদের মধ্যে ইতিবাচক প্রভাব ফেলে।"
        },
        {
          "label": "গ",
          "question": "উদ্দীপকে উল্লিখিত মি. নাজমুল হাসান তার প্রতিষ্ঠানে কোন ধরনের নির্দেশনা অনুসরণ করেছেন? ব্যাখ্যা করো।",
          "explanation": "উদ্দীপকের মি. নাজমুল হাসান তার প্রতিষ্ঠানে পিতৃসুলভ নির্দেশনা অনুসরণ করছেন। এ নির্দেশনার ক্ষেত্রে ঊর্ধ্বতন কর্মকর্তা অধস্তনের ওপর বেশি মাত্রায় কর্তৃত্বশালী হয়ে থাকে। এছাড়া, কাজ আদায়ের ক্ষেত্রে স্নেহপূর্ণ ও আন্তরিক ব্যবহার করেন। ফলে অধস্তনরা ঊর্ধ্বতনের প্রতি সন্তুষ্ট থাকে। উদ্দীপকের মি. নাজমুল হাসান একটি রপ্তানিমুখী প্রতিষ্ঠানের ব্যবস্থাপনা পরিচালক। তিনি শিল্প প্রতিষ্ঠানে নিয়োজিত কর্মকর্তা ও কর্মচারীদের সাথে সবসময় কুশল বিনিময় করেন। তিনি কর্মকর্তা ও কর্মচারীদের কাজ সম্পর্কে নির্দিষ্ট আদেশ-নির্দেশ দেন। এছাড়া, বিভিন্ন সময় পরামর্শ ও প্রেষণাও দেন। সিদ্ধান্ত নেওয়ার ক্ষেত্রে তিনি অধস্তনদের মতামত মূল্যায়ন করেন। এসব বৈশিষ্ট্যের সাথে পিতৃসুলভ নির্দেশনার মিল আছে। সুতরাং, মি. নাজমুল হাসানের প্রতিষ্ঠানটিতে পিতৃসুলভ নির্দেশনা অনুসরণ করা হয়।"
        },
        {
          "label": "ঘ",
          "question": "ব্যবস্থাপনা পরিচালকের একক সিদ্ধান্তের বিষয়টি কোন ধরনের নেতৃত্ব? উদ্দীপকের আলোকে বিশ্লেষণ করো।",
          "explanation": "ব্যবস্থাপনা পরিচালকের একক সিদ্ধান্তের বিষয়টি পিতৃসুলভ নেতৃত্বের অন্তর্গত। এ নেতৃত্বে নেতা কর্মীদের সাথে পিতার মতো আচরণ করে আস্থাশীল সম্পর্ক তৈরি করেন। তিনি সবসময় অধস্তনদের প্রতি আন্তরিক থাকেন। এ ধরনের নেতা অধস্তনদের অভাব-অভিযোগের প্রতি সচেতন থাকেন। উদ্দীপকের মি. নাজমুল হাসান একটি রপ্তানিমুখী প্রতিষ্ঠানের ব্যবস্থাপনা পরিচালক। তিনি কর্মীদের নির্দেশনা দেওয়ার আগে তাদের মতামত মূল্যায়ন করেন। এতে অধস্তনরা তার ওপর বেশ সন্তুষ্ট থাকে। এছাড়া, সব কাজে তারা মি. নাজমুল হাসানকে সহযোগিতা করেন। তবে কিছু ক্ষেত্রে তাকে একক সিদ্ধান্তও নিতে হয়। পিতৃসুলভ নেতৃত্বে নেতা অধস্তনদের প্রতি অতিমাত্রায় কর্তৃত্বশালী। কিন্তু কাজ আদায়ে পিতা-সন্তানের মতো আচরণ করেন। এ নেতৃত্বে নেতা একক সিদ্ধান্ত নিলেও কর্মীদের সাথে ভালো ব্যবহার করেন। এছাড়া, তাদের অভাব অভিযোগ শোনেন। ফলে কর্মীরা কাজের প্রতি অনুগত ও কঠোর পরিশ্রমী হয়। এভাবে রপ্তানিমুখী প্রতিষ্ঠানটি সফল প্রতিষ্ঠান হিসেবে পরিচিতি লাভ করে। সুতরাং, মি. নাজমুল হাসানের একক সিদ্ধান্তের বিষয়টি পিতৃসুলভ নেতৃত্ব।"
        }
      ]
    },
    {
      "number": "5",
      "uddipok": "একটি প্রতিষ্ঠানের জেনারেল ম্যানেজার মি. আশরাফ বিভাগীয় প্রধানদের নিয়ে মাঝেমধ্যেই সভা করেন। প্রত্যেক বিভাগের সুবিধা-অসুবিধা শোনেন এবং করণীয় নির্দেশ করেন। তার বিক্রয় ব্যবস্থাপকের চিন্তা এভাবে সভা না করে অধস্তনদের টার্গেট নির্ধারণ করে দিয়ে চাপ দিলে কাজ ভালো হবে। প্রথমদিকে তার চিন্তা কিছুটা কাজে আসলেও পরে বিক্রয় কমেছে।",
      "tag": "DIN.B 17",
      "sub_questions": [
        {
          "label": "ক",
          "question": "শিক্ষণ কী?",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে হাতে- কলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "সমন্বয় কেন প্রয়োজন?",
          "explanation": "সমন্বয় হলো প্রতিষ্ঠানের কর্মীদের মধ্যে দলীয় প্রচেষ্টা, ঐক্য ও শৃঙ্খলা বিধানের প্রক্রিয়া। প্রতিষ্ঠানের ব্যক্তি ও বিভাগের কাজের মধ্যে ঐক্যবদ্ধ কর্মপ্রচেষ্টা জোরদার হলে কাজে ভারসাম্য তৈরি হয়। সমন্বয়ের মাধ্যমে প্রতিষ্ঠানের সামগ্রিক কাজে গতিশীলতা বাড়ানো ছাড়াও কর্মীদের মনোবল উন্নয়ন সম্ভব হয়। ফলে প্রাতিষ্ঠানিক লক্ষ্য অর্জন সহজ হয়। তাই প্রতিষ্ঠানে সমন্বয় অত্যন্ত প্রয়োজন।"
        },
        {
          "label": "গ",
          "question": "মি. আশরাফ প্রদত্ত নেতৃত্বের ধরন ব্যাখ্যা করো।",
          "explanation": "উদ্দীপকের মি. আশরাফ গণতান্ত্রিক নেতৃত্ব অনুসরণ করেন। এ নেতৃত্বে নেতা অধস্তনদের মতামতের ভিত্তিতে সিদ্ধান্ত নেন। অধস্তনদের কোনো সমস্যা থাকলে তা সমাধানের চেষ্টা করেন। ফলে প্রতিষ্ঠানের কাজে গতি আসে। এছাড়া নেতা অধস্তনদের কাজ মূল্যায়ন করায় তারা প্রতিষ্ঠানের লক্ষ্য বাস্তবায়নে চেষ্টা করেন। উদ্দীপকের মি. আশরাফ একটি প্রতিষ্ঠানের জেনারেল ম্যানেজার। তিনি বিভাগীয় প্রধানদের নিয়ে মাঝে মধ্যে সভা করেন। তাদের সুবিধা- অসুবিধা তিনি মনোযোগ দিয়ে শোনেন। কোন কাজ কীভাবে করতে হবে, তা তাদের বুঝিয়ে দেন। এতে কর্মীরা নিজেদের মতামত দিতে পারে বলে কাজের প্রতি তাদের আগ্রহ বাড়ে। যেকোনো কাজ তারা নিজ থেকে করার চেষ্টা করেন। এসব বৈশিষ্ট্যের সাথে গণতান্ত্রিক নেতৃত্বের মিল আছে। সুতরাং বলা যায়, মি. আশরাফের নেতৃত্বটি গণতান্ত্রিক।"
        },
        {
          "label": "ঘ",
          "question": "বিক্রয় ব্যবস্থাপককে ভালো করতে হলে নতুন নির্দেশনা পদ্ধতি গ্রহণ করতে হবে? তোমার মতামত দাও।",
          "explanation": "উদ্দীপকের বিক্রয় ব্যবস্থাপককে ভালো করতে হলে স্বৈরতান্ত্রিক নির্দেশনার পরিবর্তে পরামর্শমূলক নির্দেশনা পদ্ধতি নিতে হবে। স্বৈরতান্ত্রিক নির্দেশনায় নেতা সব ক্ষমতা নিজের কাছে কেন্দ্রীভূত করে রাখেন। কাজ আদায়ের জন্য তিনি কর্মীদের ওপর চাপ সৃষ্টি করেন। অন্যদিকে, পরামর্শমূলক নির্দেশনায় নেতা অধস্তনদের সাথে আলাপ- আলোচনার মাধ্যমে কাজের সিদ্ধান্ত নেন। এতে কর্মীরা নেতার প্রতি অনুগত থাকে। ফলে প্রতিষ্ঠানের কাজ সহজে করা যায়। উদ্দীপকের বিক্রয় ব্যবস্থাপক অধস্তনদের বিক্রির লক্ষ্যমাত্রা ঠিক করে দেন। এরপর তা বাস্তবায়নের জন্য কর্মীদের ওপর চাপ সৃষ্টি করেন। এতে কর্মীরা মনোযোগের সাথে কাজ করতে পারে না। তারা কাজে সন্তুষ্ট থাকে না। ফলে তাদের চাকরি ছাড়ার প্রবণতা বেড়ে যায়। এছাড়া, প্রতিষ্ঠানের বিক্রয় কমে যায়। এ ধরনের পরিস্থিতিতে বিক্রয় ব্যবস্থাপককে ভালো করতে হলে পরামর্শমূলক নির্দেশনা পদ্ধতি নিতে হবে। কর্মীদের সাথে আলোচনা করে বিক্রির লক্ষ্যমাত্রা ঠিক করে দিতে হবে। এতে নির্দেশনাটি বাস্তবায়নে তারা মনোযোগী হবে। কর্মীদের মতামতকে মূল্যায়ন করা হলে প্রতিষ্ঠানের কাজের প্রতি তাদের আগ্রহও বেড়ে যাবে। ফলে প্রতিষ্ঠান সহজে লক্ষ্য অর্জন করতে পারবে। সুতরাং, বিক্রয় ব্যবস্থাপককে প্রতিষ্ঠানের জন্য পরামর্শমূলক নির্দেশনা পদ্ধতি অনুসরণ করা যথাযথ হবে।"
        }
      ]
    },
    {
      "number": "6",
      "uddipok": "জনাব মামুন তার শিল্প প্রতিষ্ঠানের উৎপাদন বিভাগের মাসিক টার্গেট ১,০০০ একক নির্ধারণ করে প্রতিদিন শ্রমিক-কর্মীদের প্রয়োজনীয় নির্দেশনা দেন। নির্দিষ্ট সময় শেষে দেখা গেল উৎপাদনের পরিমাণ ১০০ একক কম হয়েছে। কাঙ্ক্ষিত ফল লাভের জন্য তিনি অধীনস্থ শ্রমিকদের প্রশিক্ষণের পাশাপাশি সুপারভাইজারদের অন্য বিভাগে বদলি করেন এবং উক্ত পদে দক্ষ সুপারভাইজারকে পদায়ন করেন।",
      "tag": "DIN.B 17",
      "sub_questions": [
        {
          "label": "ক",
          "question": "নিয়ন্ত্রণ কী?",
          "explanation": "পরিকল্পনা অনুযায়ী প্রতিষ্ঠানের সব কাজ সঠিকভাবে হচ্ছে কি না, তা যাচাই করা এবং কোনো গরমিল পাওয়া গেলে তা, সংশোধন করার উপায়কে নিয়ন্ত্রণ বলে।"
        },
        {
          "label": "খ",
          "question": "নিয়ন্ত্রণকে কেন পরবর্তী পরিকল্পনার ভিত্তি বলা হয়?",
          "explanation": "নিয়ন্ত্রণ হলো পরিকল্পনা অনুযায়ী কাজ হচ্ছে কি না, তা দেখা, বিচ্যুতি নির্ণয় এবং প্রয়োজনে সংশোধনমূলক ব্যবস্থা নেওয়া। এর মাধ্যমে প্রতিষ্ঠান পরিকল্পনার ত্রুটি-বিচ্যুতির কারণ জানতে পারে। এসব জুটি কীভাবে সমাধান করা যায়, তারও উপায় বের করা সম্ভব হয়। ফলে পরবর্তী বছর, বা সময়ের পরিকল্পনা আগের বিষয়সমূহের বিবেচনার আলোকে নির্ধারিত হয়। এভাবে নিয়ন্ত্রণ প্রতিষ্ঠানের পরবর্তী পরিকল্পনার ভিত্তি হিসেবে কাজ করে।"
        },
        {
          "label": "গ",
          "question": "উদ্দীপকে বর্ণিত জনাব মামুন নিয়ন্ত্রণ প্রক্রিয়ার কোন ধাপের সাহায্যে উৎপাদনের মাত্রা কম হওয়ার কারণ চিহ্নিত করেছিলেন? ব্যাখ্যা করো।",
          "explanation": "উদ্দীপকের জনাব মামুন নিয়ন্ত্রণ প্রক্রিয়ার আদর্শমানের সাথে কার্যফলের তুলনা করে উৎপাদন মাত্রা কম হওয়ার কারণ চিহ্নিত করেছিলেন। নিয়ন্ত্রণের মুখ্য উদ্দেশ্য হলো প্রতিষ্ঠানের ত্রুটি-বিচ্যুতি নিরূপণ করে প্রয়োজনীয় সংশোধনমূলক ব্যবস্থা নেওয়া। এ বিচ্যুতি নিরূপণে আদর্শমানকে ভিত্তি হিসেবে বিবেচনা করা হয়। উদ্দীপকে জনাব মামুন তার শিল্প প্রতিষ্ঠানের উৎপাদন বিভাগের মাসিক টার্গেট ১,০০০ একক নির্ধারণ করেন। কিন্তু নির্দিষ্ট সময় শেষে দেখা যায়, প্রতিষ্ঠানে উৎপাদন হয়েছে (১০০০-১০০) = ৯০০ একক। এতে আদর্শমান থেকে উৎপাদনের পরিমাণ ১০০ একক কম হয়েছে। সুতরাং, জনাব মামুন নির্দিষ্ট সময় শেষে আদর্শমানের সাথে কার্যফলের তুলনা করে উৎপাদনের মাত্রা কম হওয়ার কারণ চিহ্নিত করেন।"
        },
        {
          "label": "ঘ",
          "question": "উদ্দীপকে উল্লিখিত জনাব মামুনের কাঙ্ক্ষিত ফল লাভের জন্য গৃহীত ব্যবস্থার যৌক্তিকতা মূল্যায়ন করো।",
          "explanation": "উদ্দীপকের জনাব মামুন প্রতিষ্ঠানের কাঙ্ক্ষিত ফল লাভের জন্য কর্মীদের প্রশিক্ষণের ব্যবস্থা এবং দক্ষ সুপারভাইজার নিয়োগ দিয়েছেন। প্রশিক্ষণের মাধ্যমে কর্মীর কাজের দক্ষতা বাড়ানোর পাশাপাশি হাতে- কলমে শিক্ষাদানের ব্যবস্থা নেওয়া হয়। এটি কর্মী উন্নয়নের একটা আনুষ্ঠানিক উপায়। আর দক্ষতা হলো কম সময়, ও ব্যয়ে বেশি উৎপাদনের ক্ষমতা। উদ্দীপকের প্রতিষ্ঠানে দেখা যায়, নির্দিষ্ট সময় শেষে কাঙ্ক্ষিত ফল লাভ করা যায় নি। এতে উৎপাদন ব্যবস্থাপক জনাব মামুন কাঙ্ক্ষিত ফল লাভের জন্য অধীনস্থ শ্রমিকদের প্রশিক্ষণের ব্যবস্থা নেন। উক্ত পদে দক্ষ সুপারভাইজার নিয়োগ করেন। প্রশিক্ষণের মাধ্যমে কর্মীর কাজের দক্ষতার পাশাপাশি মনোবলও বাড়ে। এতে কর্মী তার কাজ সম্পর্কে জানতে পারে এবং তা দক্ষতার সাথে করে। অপরদিকে একজন দক্ষ সুপারভাইজার কম খরচে ও সময়ের মধ্যে কর্মীদের কাছ থেকে কাজ আদায় করতে পারে। সুতরাং, উদ্দীপকের প্রতিষ্ঠানের সমস্যা দূর করার জন্য জনাব মামুনের নেওয়া পদক্ষেপগুলো যৌক্তিক হয়েছে।"
        }
      ]
    },
    {
      "number": "7",
      "uddipok": "জনাব খালিদ হাসান নর্থ-সাউথ মোটরস লি.-এর ব্যবস্থাপনা পরিচালক। তিমি অত্যন্ত দক্ষতা ও সুনামের সাথে প্রতিষ্ঠানটি পরিচালনা করে আসছেন। তার প্রতিষ্ঠানের বিভিন্ন শাখায় কর্মীর শূন্য পদ পূরণের জন্য দক্ষ ও যোগ্য কর্মী নির্বাচনের জন্য তিনি নিয়োগ প্রক্রিয়া সম্পন্ন করেন। নির্বাচিত কর্মীদেরকে প্রতিষ্ঠানের অভ্যন্তরে ছয় মাসের প্রশিক্ষণ শেষে তিনি স্থায়ীভাবে নিয়োগ দেন। এতে তাদের দক্ষতা বৃদ্ধি পায় এবং প্রতিষ্ঠান সফলতার মুখ দেখতে পায়।",
      "tag": "DIN.B 17,BNMPC 23",
      "sub_questions": [
        {
          "label": "ক",
          "question": "কর্মী নির্বাচন কী?",
          "explanation": "কর্মী নির্বাচন হলো এমন একটি প্রক্রিয়া, যার মাধ্যমে চাকরি প্রার্থীদের মধ্য থেকে নির্দিষ্ট পদের জন্য কাঙ্ক্ষিত ব্যক্তিকে বাছাই করা হয়।"
        },
        {
          "label": "খ",
          "question": "কর্মী নিয়োগের গুরুত্ব ব্যাখ্যা করো।",
          "explanation": "নিয়োগ সংক্রান্ত শর্তাবলি উল্লেখ করে নির্বাচিত প্রার্থীদের নির্দিষ্ট সময়ের মধ্যে কাজে যোগদান করানোর প্রক্রিয়াকে কর্মী নিয়োগ বলে। কর্মীকে যথাস্থানে কাজে লাগানোর উদ্দেশ্যে কর্মী নিয়োগ করা হয়। এক্ষেত্রে বিভিন্ন নিয়ম-কানুন মেনে কর্মী কাজে যোগদান করে। এতে প্রতিষ্ঠান তার উদ্দেশ্য পূরণ করতে পারে।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানে প্রশিক্ষণের কোন পদ্ধতি ব্যবহার করা হয়েছে? ব্যাখ্যা করো",
          "explanation": "উদ্দীপকে বর্ণিত প্রতিষ্ঠানে শিক্ষানবিশ প্রশিক্ষণ পদ্ধতি ব্যবহার করা হয়েছে। এ পদ্ধতিতে প্রশিক্ষণার্থীকে একটি নির্দিষ্ট সময় পর্যন্ত দক্ষ ও অভিজ্ঞ কর্মকর্তার তত্ত্বাবধানে রাখা হয়। এতে তাকে নির্দিষ্ট কাজ সম্পর্কে অভিজ্ঞ করে তোলা হয়। এক্ষেত্রে প্রশিক্ষণার্থীকে তাত্ত্বিক ও ব্যবহারিক জ্ঞান দেওয়া হয়। শিক্ষানবিশে সফলতার সাথে উত্তীর্ণ হলে তাকে স্থায়ীভাবে নিয়োগ দেওয়া হয়। উদ্দীপকে জনাব খালিদ হাসান নর্থ-সাউথ মটরস লি.-এর ব্যবস্থাপনা পরিচালক। তার প্রতিষ্ঠানের বিভিন্ন শাখায় কর্মীর শূন্য পদ পূরণ করতে চান। তাই দক্ষ ও যোগ্য কর্মী নির্বাচনের জন্য তিনি নিয়োগ প্রক্রিয়া সম্পন্ন করেন। তবে নির্বাচিত কর্মীদের ছয় মাসের প্রশিক্ষণ শেষে তিনি স্থায়ীভাবে প্রতিষ্ঠানে নিয়োগ দেন। তাই বলা যায়, জনাব খালিদ হাসান প্রতিষ্ঠানে শিক্ষানবিশ প্রশিক্ষণ পদ্ধতি ব্যবহার করেছেন।"
        },
        {
          "label": "ঘ",
          "question": "প্রশিক্ষণই উত্ত প্রতিষ্ঠানের উন্নতির মূল কারণ\"- এ উত্তির সাথে তুমি কি একমত? যুক্তি দেখাও।",
          "explanation": "প্রশিক্ষণই উক্ত প্রতিষ্ঠানের উন্নতির মূল কারণ'- এ উক্তির সাথে আমি একমত। প্রশিক্ষণের মাধ্যমে কর্মীকে হাতে-কলমে শিক্ষা দেওয়া হয়। ফলে কর্মীর যোগ্যতা ও দক্ষতার উন্নয়ন হয়। কর্মীর মেধা বিকাশে বা বর্তমান কাজে আরও বেশি দক্ষতা অর্জনের উপায় হিসেবে প্রশিক্ষণ অন্যতম উপায়। এটি কর্মীকে বিভিন্ন বিষয়ে বাস্তবসম্মত জ্ঞান দেয়। উদ্দীপকের নর্থ-সাউথ মটরস লি.-এর ব্যবস্থাপনা পরিচালক জনাব খালিদ হাসান। তিনি প্রতিষ্ঠানের শূন্যপদ পূরণের জন্য নিয়োগ প্রক্রিয়া সম্পন্ন করেন। তবে নিয়োগ দেওয়ার আগে কর্মীদের ছয় মাসের প্রশিক্ষণ দেন। কাজের ক্ষেত্রে বেশি দক্ষতা অর্জনের জন্য নতুন নিয়োগকৃত কর্মীদের তাত্ত্বিক জ্ঞানের পাশাপাশি হাতে-কলমে শিক্ষা দেওয়া হয়। এতে কর্মীর মনোবল উন্নত হয়। সে তার কাজে মনোযোগ বাড়াতে পারে। ফলে কর্মীর দক্ষতা বাড়ে এবং প্রতিষ্ঠান সহজে সফলতা পায়। অতএব, কর্মীদের জন্য প্রশিক্ষণ ব্যবস্থা নর্থ-সাউথ মটরস লি.-এর উন্নতির মূল কারণ।"
        }
      ]
    },
    {
      "number": "8",
      "uddipok": "মাইক্রোসফট একটি বিশ্বখ্যাত সফটওয়্যার কোম্পানি। সারা বিশ্বে প্রতিষ্ঠানটির অসংখ্য আঞ্চলিক অফিস রয়েছে। প্রতিষ্ঠানটি প্রতিমাসে আঞ্চলিক প্রধানদের নিয়ে সভার আয়োজন করে। আগ্যলিক প্রধানগণ স্ব-স্ব কমালে বসেই এক ধরণের প্রযুক্তি ব্যবহার করে সরাসরি এ সভায় অংশগ্রহণ করেন। সেখানে তারা নিজেদের মূল্যবান তথ্য উপস্থাপনের পাশাপাশি গুরুত্বপূর্ণ মতামত দেন। এতে আঞ্চলিক কর্মকর্তাদের প্রতিষ্ঠানের প্রধান কার্যালয়ে যাতায়াতের প্রচুর ব্যয় সাশ্রয়ের পাশাপাশি সময় লাঘন হয়ে থাকে। ব্যয় হ্রাসের কারণে পণ্যের দামও তুলনামূলকভাবে কম হয়।",
      "tag": "DIN.B 17",
      "sub_questions": [
        {
          "label": "ক",
          "question": "সংগঠিতকরণ কী?",
          "explanation": "বিভিন্ন বিভাগ-উপবিভাগ ও কর্মীদের মধ্যে পারস্পরিক সম্পর্ক নির্ধারণকে সংগঠিতকরণ বলে।"
        },
        {
          "label": "খ",
          "question": "কার্যভিত্তিক সংগঠন কখন ব্যবহার করা হয়?",
          "explanation": "একটি প্রতিষ্ঠানে বিভিন্ন প্রকৃতির (উৎপাদন, ক্রয়, বিক্রয়) কাজ চালু থাকলে, কার্যভিত্তিক সংগঠন ব্যবহার করা হয়। শিল্প প্রতিষ্ঠান কিংবা বৃহদাকার উৎপাদন প্রতিষ্ঠানের কাজ সাধারণত প্রক্রিয়াভিত্তিক হয়ে থাকে। এ কাজগুলো পরিচালনার ক্ষেত্রে বেশি অভিজ্ঞতাসম্পন্ন ও বিশেষজ্ঞ কর্মীর প্রয়োজন হয়। এজন্য কাজের ধরন অনুযায়ী বিভিন্ন বিভাগ তৈরি করে বিশেষজ্ঞ কর্মী নিয়োগ করা হয়। এতে বিশেষায়ণের সুবিধা অর্জিত হয়। তাই শিল্প প্রতিষ্ঠানে কাজের চাপ বেশি থাকলে কার্যভিত্তিক সংগঠন প্রয়োজন।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানের এ ধরনের সভার ব্যবস্থাকে কী বলা হয়? ব্যাখ্যা করো",
          "explanation": "উদ্দীপকের প্রতিষ্ঠানটি ভিডিও কনফারেন্সিং সভার আয়োজন করেছে। এটি ভৌগোলিকভাবে বিভিন্ন স্থানে বিস্তৃত বিভিন্ন ব্যক্তির মধ্যে তথ্য বিনিময়ের একটি আধুনিক পদ্ধতি। এর মাধ্যমে কম্পিউটার বা মুঠোফোনে গ্রাহক ও প্রেরক পরস্পরকে দেখতে এবং কথা বলতে পারেন। উদ্দীপকের মাইক্রোসফট একটি বিশ্বখ্যাত সফটওয়্যার কোম্পানি। সারাবিশ্বে প্রতিষ্ঠানটির অসংখ্য আঞ্চলিক অফিস আছে। প্রতিষ্ঠানটি প্রতিমাসে আঞ্চলিক প্রধানদের নিয়ে সভার আয়োজন করে। আঞ্চলিক প্রধানরা নিজেদের কার্যালয় থেকে এক ধরনের প্রযুক্তি ব্যবহার করে সরাসরি এ সভায় অংশগ্রহণ করেন। এতে তারা নিজেদের মূল্যবান তথ্য উপস্থাপনের পাশাপাশি গুরুত্বপূর্ণ মতামত দিতে পারেন। এভাবে সভ্য আয়োজনের সাথে ভিডিও কনফারেন্সিং-এর মিল আছে। অতএব, মাইক্রোসফট-এর আঞ্চলিক কার্যালয়ের প্রধানরা ভিডিও কনফারেন্সিং- এর মাধ্যমে প্রধান কার্যালয়ের সভায় অংশ নিতে পারেন।"
        },
        {
          "label": "ঘ",
          "question": "প্রতিষ্ঠানটির এ ধরনের সভা আহ্বান করার পেছনে যোগাযোগের কোন গুণাবদি অধিকতর ভূমিকা পালন করে? মতামত দাও।",
          "explanation": "উদ্দীপকের প্রতিষ্ঠানটির ভিডিও কনফারেন্সিং-এর মাধ্যমে সভা আহ্বান করার পেছনে যোগাযোগের ফলাবর্তন বিষয়টি বেশি ভূমিকা পালন করে। ফলাবর্তনের মাধ্যমে প্রেরক তার প্রেরিত তথ্যের উত্তর প্রাপকের কাছ থেকে পায়। এটি যোগাযোগ প্রক্রিয়ার শেষ ধাপ। এর মাধ্যমে যোগাযোগ প্রক্রিয়া সম্পন্ন হয়। এছাড়া, ফলাবর্তন পেয়ে প্রেরক তার পরবর্তী করণীয় জানতে পারে। উদ্দীপকের মাইক্রোসফট একটি বিশ্বখ্যাত সফটওয়্যার কোম্পানি। সারাবিশ্বে প্রতিষ্ঠানটির অনেক আঞ্চলিক অফিস আছে। প্রতিষ্ঠানটির আঞ্চলিক প্রধানরা প্রতিমাসে নিজেদের কর্মস্থলে বসে ভিডিও কনফারেন্স সভার আয়োজন করেন। এতে প্রত্যেকে প্রতিটি শাখার খবর সহজে এবং সাশ্রয়ী মূল্যে পেয়ে যাচ্ছে। যোগাযোগ প্রক্রিয়া শুরু হয় প্রেরকের মাধ্যমে। আর শেষ হয় প্রাপকের দেওয়া ফলাবর্তনের মাধ্যমে। এ ফলাবর্তন পেতে অনেক সময় ও খরচ বেশি হয়। কিন্তু ভিডিও কনফারেন্সিং-এর মাধ্যমে সভা করা হলে সরাসরি প্রত্যুত্তর পাওয়া যায়। মাইক্রোসফট-এ ভিডিও কনফারেন্সিং- এর মাধ্যমে সভা করায় আঞ্চলিক কর্মকর্তাদের প্রধান কার্যালয়ে যেতে হয় না। এতে যোগাযোগের সময় ও খরচ কমেছে। আবার, পণ্যের দামও তুলনামূলকভাবে কম হয়েছে। অতএব, প্রতিষ্ঠানটির ভিডিও কনফারেন্সিং সভা আহবান করার পেছনে যোগাযোগের ফলাবর্তন বিষয়টি বেশি ভূমিকা পালন করেছে।"
        }
      ]
    },
    {
      "number": "9",
      "uddipok": "চিত্রটি পর্যবেক্ষণ কর :",
      "tag": "DIN.B 21,DIN.B 17",
      "sub_questions": [
        {
          "label": "ক",
          "question": "",
          "explanation": "ব্যবস্থাপনার মৌলিক কাজগুলো চক্রাকারে আবর্তিত হওয়াকে ব্যবস্থাপনা চক্র বলে।"
        },
        {
          "label": "খ",
          "question": "",
          "explanation": "ব্যবস্থাপনার সার্বজনীনতা বলতে সর্বত্র ও সব ক্ষেত্রে ব্যবস্থাপনার জ্ঞানের আবশ্যকতা ও প্রয়োগযোগ্যতাকে বোঝায়।ব্যবস্থাপনার অস্তিত্ব সর্বক্ষেত্রেই বিদ্যমান। একজন পরিবার প্রধান যেমনি ব্যবস্থাপক তেমনি একজন রাষ্ট্রপ্রধানও এক অর্থে ব্যবস্থাপক। ব্যবস্থাপনা প্রক্রিয়ার সকল কাজ যেমন- পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ যেমনি বড় ধরনের প্রতিষ্ঠানের বেলায় প্রযোজ্য তেমনি একটি সাধারণ প্রতিষ্ঠানেও লক্ষ্যার্জনের জন্য ব্যবস্থাপনার এ সকল কাজ সম্পাদনের প্রয়োজন দেখা দেয় । তাই বলা হয় ব্যবস্থাপনা সার্বজনীন।"
        },
        {
          "label": "গ",
          "question": "",
          "explanation": "উদ্দীপকে চিত্রের ক্ষয় স্থানে ব্যবস্থাপনার। সমন্বয় সাধন কাজটি করতে হয়। ব্যবস্থাপনার মৌলিক কাজগুলো চক্রাকারে আবর্তিত হওয়াকে ব্যবস্থাপনা চক্র বলে। এই কাজগুলো হলো পরিকল্পনা প্রণয়ন, সংঘটিতকরণ, কর্মী সংস্থান  নির্দেশনা, প্রেষণা  সমন্বয় সাধন ও নিয়ন্ত্রণ। ব্যবস্থাপনা কার্যাবলী পরিকল্পনার মাধ্যমে শুরু হয় পর্যায়ক্রমে চলতে চলতে নিয়ন্ত্রণের মাধ্যমে শেষ হয়।ব্যবস্থাপনা চক্র এর   ষষ্ঠ ধাপ হল  সমন্বয় সাধন। প্রতিষ্ঠানের লক্ষ্য অর্জনের জন্য ব্যক্তি দল এবং বিভাগ উপবিভাগ এর মধ্যে ঐক্যবদ্ধ ও ভারসাম্য সৃষ্টির কাকে সমন্বয় সাধন বলে। দলীয় প্রচেষ্টা জোরদার করণ ও অনুকূল কর্মপরিবেশ সৃষ্টিতে সমন্বয় সাধনের গুরুত্ব অপরিসীম প্রতিষ্ঠানের সুস্থ সমন্বয় প্রতিষ্ঠা করা গেলে সম্পদের সকল মানবিক ও বস্তুগত উপকরণে সঠিক ব্যবহার হয় এবং কর্মীদের কর্ম ক্ষমতা বাড়ে পরে প্রতিষ্ঠানের উৎপাদনশীলতা ও বেড়ে যায় এটি ব্যবস্থাপনা চক্রের প্রেষণা ও নিয়ন্ত্রণের মধ্যবর্তী ধাপ। তাই বলা যায় উদ্দীপক্ষে চিত উদ্দীপকের চিত্রিত ক্ষয় স্থানের। ব্যবস্থাপনার সমন্বয় সাধনের কাজটি করতে হয়।"
        },
        {
          "label": "ঘ",
          "question": "",
          "explanation": "উদ্দীপকের চিত্রের  কয স্থানের কাজটি হল পরিকল্পনা।      ব্যবস্থাপনার প্রথম ও প্রধান কাজ হল পরিকল্পনা। পরিকল্পনা হলো ভবিষ্যতের কাজের দিকনির্দেশনা। প্রাতিষ্ঠানিক লক্ষ্য অর্জনের জন্য কি কি কাজ করতে হবে কিভাবে করতে হবে কখন এবং কাদেরকে দ্বারা করতে হবে। প্রভৃতি বিষয় আগে থেকে নির্ধারণ করাই হলো পরিকল্পনা। অন্যদিকে ব্যবস্থাপনার সর্বশেষ সাফল্য নিয়ন্ত্রণ। পরিকল্পনা বা আদর্শ মান অনুযায়ী। যাবতীয় কাজ সম্পাদিত হচ্ছে কিনা তা যাচাই কর কোন পিছুতে থাকলে প্রয়োজনে সংশোধন ব্যবস্থা নেওয়ার। কাজই হলো নিয়ন্ত্রণ। পরিকল্পনা বা আদর্শ মানের উপর ভিত্তি করে নিয়ন্ত্রণ করা হয়। পরিকল্পনা ছাড়া। আদর্শ মানে নির্ধারণ করা সম্ভব হয় না। যার ফলে নিয়ন্ত্রণ কাজ সুষ্ঠুভাবে সম্পাদন করা সম্ভব হয় না। এছাড়া নিয়ন্ত্রণ পরবর্তী পরিকল্পনার ভিত্তি হিসেবে কাজ করে। নিয়ন্ত্রণে পথ নির্দেশনা দেব যে পরিকল্পনা কেমন হওয়া উচিত। তাই বলা যায়  নিয়ন্ত্রণের ক্ষেত্রে পরিকল্পনা ব্যাপক ভূমিকা পালন করে।"
        }
      ]
    },
    {
      "number": "10",
      "uddipok": "মি. রাতুল তার প্রতিষ্ঠানের কাজগুলোকে বিভাগ অনুযায়ী ভাগ করেছেন। তবে বিভাগের যেকোনো সিদ্ধান্ত নেয়ার ক্ষমতা তার হাতে রেখে দিয়েছেন। এতে বিভাগীয় ব্যবস্থাপকরা কোনো সিদ্ধান্ত স্বাধীনভাবে নিতে পারেন না। এদিকে প্রতিযোগী প্রতিষ্ঠানের চেয়ে তার প্রতিষ্ঠানের বিক্রয় কমে যাওয়ায় তিনি নতুন করে পরিকল্পনা করার চিন্তা করছেন।",
      "tag": "DIN.B 17",
      "sub_questions": [
        {
          "label": "ক",
          "question": "উলম্ব যোগাযোগ কী?",
          "explanation": "সংগঠনের ঊর্ধ্বতন ও অধীনস্থ অর্থাৎ উচ্চ ও নিম্নস্তরের ব্যক্তিদের মধ্যে তথ্য প্রবাহের মাধ্যমে যোগাযোগ প্রতিষ্ঠা হলে; তাকে উলম্ব যোগাযোগ বলে।"
        },
        {
          "label": "খ",
          "question": "ব্যবস্থাপনার উচ্চ স্তরটি ব্যাখ্যা করো।",
          "explanation": "ব্যবস্থাপনার যে স্তরে প্রতিষ্ঠানের লক্ষ্য ও কৌশল নির্ধারণ, পরিকল্পনা প্রণয়ন ও নীতি নির্ধারণ করা হয়; তাকে উচ্চস্তরের ব্যবস্থাপনা বলে। 1 প্রতিষ্ঠানের চেয়ারম্যান, পরিচালনা পর্ষদ, কোম্পানির সচিব, ব্যবস্থাপনা পরিচালক, মহাব্যবস্থাপক প্রমুখ ব্যক্তি উচ্চস্তরের ব্যবস্থাপকের মধ্যে পড়েন। এক্ষেত্রে নির্বাহীরা প্রতিষ্ঠানের উদ্দেশ্য ও নীতিনির্ধারণ, দীর্ঘমেয়াদি পরিকল্পনা প্রণয়ন ও কৌশল নিয়ে থাকেন। এসব কাজে বেশি মাত্রায় চিন্তা-চেতনার প্রয়োজন হয়। তাই বলা হয়, উচ্চস্তরের ব্যবস্থাপকরা চিন্তাশীল কাজের সাথে জড়িত থাকেন।"
        },
        {
          "label": "গ",
          "question": "সমন্বয়ের কোন নীতির ব্যত্যয় ঘটায় মি. রাতুলের প্রতিষ্ঠানের বিক্রয় হ্রাস পেয়েছে? ব্যাখ্যা করো।",
          "explanation": "উদ্দীপকের মি. রাতুল প্রতিষ্ঠানে সমন্বয়ের 'কর্তৃত্বের নীতি; লঙ্ঘন হওয়ায় বিক্রি কমেছে। এ নীতি অনুযায়ী নির্বাহীদের দায়িত্বের সাথে প্রয়োজনীয় মাত্রায় কর্তৃত্বও দিতে হয়। এতে তারা তাদের ওপর অর্পিত দায়িত্ব সঠিকভাবে পালন করতে পারেন। আবার, যথাযথ কর্তৃত্ব দিলে নির্বাহীরা অধস্তনদের ওপর তা প্রয়োগ করতে পারে, এতে অধস্তনরা কাজে অবহেলার সুযোগ পায় না। উদ্দীপকের মি, রাতুল তার প্রতিষ্ঠানের কাজগুলোকে বিভাগ অনুযায়ী ভাগ করেন। কিন্তু বিভাগের যেকোনো সিদ্ধান্ত নেওয়ার ক্ষমতা তার হাতে রেখে দেন। এতে বিভাগীয় ব্যবস্থাপকও স্বাধীনভাবে সিদ্ধান্ত নিতে পারেন না। ফলে প্রতিযোগী প্রতিষ্ঠানের চেয়ে মি. রাতুলের প্রতিষ্ঠানের বিক্রি কমে গেছে। কারণ, তিনি বিভাগীয় ব্যবস্থাপকদের বিভাগ পরিচালনার দায়িত্ব দিলেও প্রয়োজনীয় কর্তৃত্ব দেন নি। এতে বিভাগীয় ব্যবস্থাপকরা দায়িত্ব পালনে নিরুৎসাহিত হন। কিন্তু তারা কর্তৃত্ব পেলে অধস্তনদের সঠিকভাবে পরিচালনা করে লক্ষ্য অর্জন করতে পারতেন। সুতরাং, মি. রাতুলের প্রতিষ্ঠানে সমন্বয়ের ক্ষেত্রে কর্তৃত্বের নীতিটি অনুসরণ করা হয় নি।"
        },
        {
          "label": "ঘ",
          "question": "মি. রাতুলের নতুন পরিকল্পনার ক্ষেত্রে কার্যকর সমন্বয়ের কোন পূর্বশর্তটি থাকা আবশ্যক? তোমার মতামত দাও।",
          "explanation": "উদ্দীপকের মি. রাতুলের নতুন পরিকল্পনা বাস্তবায়নের ক্ষেত্রে সমন্বয়ের প্রয়োজনীয় কর্তৃত্ব অর্পণ শর্তটি থাকা আবশ্যক। আদেশ নির্দেশ দেওয়ার বৈধ ক্ষমতা হলো কর্তৃত্ব। প্রতিষ্ঠানের বিভিন্ন পর্যায়ের নির্বাহীদের দায়িত্বের পাশাপাশি কর্তৃত্ব দেওয়া প্রয়োজন। এতে প্রত্যেক তাদের দায়িত্ব ও কর্তৃত্ব অনুযায়ী কাজ করতে সচেষ্ট হন। ফলে জবাবদিহিতাও নিশ্চিত হয়। আবার, প্রয়োজনীয় কর্তৃত্ব পেয়ে নির্বাহী তার অধস্তনদের সর্বোচ্চ দক্ষতা কাজে লাগাতে পারেন। উদ্দীপকের মি. রাতুল তার প্রতিষ্ঠানের কাজগুলোকে বিভাগ অনুযায়ী ভাগ করেন। কিন্তু বিভাগুলোর সিদ্ধান্ত নেওয়ার ক্ষমতা তার হাতে রাখেন। এতে বিভাগীয় ব্যবস্থাপকেরা স্বাধীনভাবে কেনো সিদ্ধান্ত নিতে পারেন না। ফলে প্রতিযোগী প্রতিষ্ঠানের চেয়ে মি. রাতুলের প্রতিষ্ঠানের বিক্রি কমে যায়। তাই তিনি নতন পরিকল্পনা নেওয়ার চিন্তা করছেন।"
        }
      ]
    },
    {
      "number": "11",
      "uddipok": "গ্যাসকো একটি বিদেশি গ্যাস উত্তোলনকারী কোম্পানি। কোম্পানিতে মি. জিয়াং ব্যবস্থাপক হিসেবে যোগদান করেন। তিনি কর্মীদের লিখিত ও মৌখিক নির্দেশনা প্রদানের ক্ষেত্রে দুর্বোধ্য ইংরেজি ভাষা ব্যবহার করেন। ফলে কর্মীদের বোঝা যেমন কষ্টকর তেমনি দ্রুততার সাথে তার নির্দেশ পালন করাও দূবৃহ হয়ে উঠেছে। এতে করে প্রতিষ্ঠানটিতে বিশৃঙ্খলা দেখা দেয়।",
      "tag": "DIN.B 17",
      "sub_questions": [
        {
          "label": "ক",
          "question": "যোগাযোগ কী?",
          "explanation": "দুই বা ততোধিক ব্যক্তি বা পক্ষের মধ্যে সংবাদ, তথ্য, ভাব, আবেগ-অনুভূতি বিনিময়ের প্রক্রিয়াকে যোগাযোগ বলে।"
        },
        {
          "label": "খ",
          "question": "কার্যবিভাজন কেন প্রয়োজন?",
          "explanation": "প্রতিষ্ঠানের কাজকে প্রয়োজন অনুযায়ী বিভিন্ন ভাগে ভাগ করে প্রত্যেক কর্মীর দায়িত্ব ও কর্তৃত্ব সুস্পষ্টভাবে নির্দিষ্ট করে দেওয়াকে কার্যবিভাজন বলে। এ বিভাজনের ফলে প্রত্যেক বিভাগ, উপবিভাগ এবং সেই সাথে এতে নিয়োজিত জনশক্তি ও তাদের কাজকে সুনির্দিষ্ট করে দেওয়া হয়। এছাড়া, একই ধরনের কাজ করায় প্রতিটি বিভাগে কর্মরত কর্মীদের কাজের দক্ষতা বেড়ে যায়। এতে প্রতিষ্ঠানের উৎপাদনশীলতাও বাড়ে।"
        },
        {
          "label": "গ",
          "question": "মি. জিয়াং যোগাযোগের কোন নীতিটি উপেক্ষা করেছেন? বর্ণনা করো।",
          "explanation": "উদ্দীপকের মি. জিয়াং যোগাযোগের ভাষাগত নীতিটি উপেক্ষা করেছেন। সুষ্ঠু যোগাযোগের ক্ষেত্রে ভাষা একটি গুরুত্বপূর্ণ উপাদান। কারণ, ভাষা কঠিন হলে কর্মীরা যোগাযোগের বিষয় বুঝতে পারে না। এতে উদ্দেশ্য অর্জন কঠিন হয়ে যায়। উদ্দীপকের গ্যাসকো একটি বিদেশি গ্যাস উত্তোলনকারী কোম্পানি। এতে মি. জিয়াং ব্যবস্থাপক হিসেবে যোগদান করেন। তিনি কর্মীদের লিখিত ও মৌখিক নির্দেশনা দেওয়ার ক্ষেত্রে দুর্বোধ্য ইংরেজি ভাষা ব্যবহার করেন। ফলে কর্মীদের পক্ষে এ ভাষা বোঝা কষ্টকর হয়ে যায়। অর্থাৎ, ভাষাগত সমস্যার কারণে তারা নির্দেশনার বিষয় বুঝতে পারে না। সুতরাং, গ্যাসকো কোম্পানিতে মি. জিয়াং যোগাযোগের ভাষাগত নীতিটি মেনে চলেননি।"
        },
        {
          "label": "ঘ",
          "question": "গ্যাসকো কোম্পানির বিশৃঙ্খলা দূর করতে তোমার পরামর্শ প্রদান করো।",
          "explanation": "উদ্দীপকের গ্যাসকো কোম্পানি-এর বিশৃঙ্খলা দূর করার জন্য ভাষাগত প্রতিবন্ধকতার সমাধান প্রয়োজন। বিভিন্ন অঞ্চলের মানুষ বিভিন্ন ভাষায় কথা বলে। আঞ্চলিকতার কারণে ভাষা ভিন্ন অর্থ বহন করতে পারে। এতে যোগাযোগে বাধার সৃষ্টি হয়। ফলে প্রাপক যোগাযোগের বিষয় বুঝতে পারে না। উদ্দীপকের মি. জিয়াং গ্যাসকো কোম্পানিতে ব্যবস্থাপক হিসেবে যোগদান করেন। তিনি প্রতিষ্ঠানের কর্মীদের নির্দেশ দেওয়ার ক্ষেত্রে দুর্বোধ্য ইংরেজি ভাষা ব্যবহার করেন। ফলে কর্মীদের এ ভাষা বুঝতে কষ্ট হয়। এতে যেকোনো নির্দেশ দ্রুত পালন করা কঠিন হয়ে যায়। ফলে প্রতিষ্ঠানে বিশৃঙ্খলা সৃষ্টি হয়। ভাষা যোগাযোগের অন্যতম প্রধান বাহন। মনের ভাব প্রকাশে অনেক সময় ভাষাগত জটিলতার কারণে সমস্যা দেখা দেয়। এতে কার্যকর যোগাযোগ- সম্ভব হয় না। গ্যাসকো কোম্পানিতে তা-ই হয়েছে। মি. জিয়াং-এর দুর্বোধ্য ইংরেজি ভাষা কর্মীরা বোঝেনি। ফলে তারা দ্রুততার সাথে কাজও করতে পারেনি। কিন্তু মি. জিয়াং সহজ ইংরেজি ভাষা ব্যবহার করলে কর্মীদের তা বুঝতে কষ্ট হবে না। এতে তারা নির্দেশনা অনুযায়ী সঠিক কাজ করতে পারবে। অতএব, গ্যাসকো কোম্পানি-এর সফলতা অর্জনে মি. জিয়াংকে সহজ ভাষায় নিদের্শনা দিতে হবে।"
        }
      ]
    }
  ]
}