{
  "title": "ভিকারুননিসা কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব রহিম 'রহিম সু লিমিটেড'-এর চেয়ারম্যান। তিনি কোম্পানির নীতি নির্ধারণ এবং পরিকল্পনা প্রণয়ন কাজের সাথে জড়িত। কর্তৃপক্ষ ২০২৩ সালে ১০ লক্ষ ইউনিট উৎপাদনের লক্ষ্যমাত্রা নির্ধারণ করে। প্রতিষ্ঠানের কর্মীরা রাত-দিন পরিশ্রম করে ভালো ফলাফল করার পরও ৮ লক্ষ ৫০ হাজার ইউনিট সু উৎপাদন করতে সক্ষম হয়। জনাব রহিম ও পরিচালনা পরিষদ তদন্ত করেও বাস্তবায়নকারী কর্মকর্তা শ্রমিকদের কোনো গাফিলতির প্রমাণ পায়নি।",
      "tag": "VNSC 25",
      "sub_questions": [
        {
          "label": "ক",
          "question": "ব্যবস্থাপনা চক্র কী?",
          "explanation": "ব্যবস্থাপনার মৌলিক কাজগুলো (পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ) ধারাবাহিকভাবে বার বার আবর্তিত হওয়াকে ব্যবস্থাপনা চক্র বলে।"
        },
        {
          "label": "খ",
          "question": "\"ব্যবস্থাপনা একটি সামাজিক প্রক্রিয়া\" ব্যাখ্যা করো।",
          "explanation": "সমাজ সংশ্লিষ্ট বিভিন্ন পক্ষের অংশগ্রহণের মধ্যদিয়ে যে কার্যসমূহ বাস্তবায়িত হয় তাকে সামাজিক প্রক্রিয়া বলে। প্রাতিষ্ঠানিক ব্যবস্থাপনা প্রক্রিয়ায় প্রতিষ্ঠানের অভ্যন্তরীণ (মালিক, শ্রমিক-কর্মী) ও বাহ্যিক (এজেন্সি, সরবরাহকারী, ক্রেতা ও বিনিয়োগকারী) পক্ষ জড়িত থাকে। সমাজসংশ্লিষ্ট এসকল পক্ষের অংশগ্রহণের মাধ্যমে ব্যবস্থাপনার উদ্দেশ্য বাস্তবায়ন করা হয়। তাই বলা যায়, ব্যবস্থাপনা একটি সামাজিক প্রক্রিয়া।"
        },
        {
          "label": "গ",
          "question": "জনাব রহিম কোম্পানিটির ব্যবস্থাপনায় কোন স্তরের কর্মকর্তা? ব্যাখ্যা করো।",
          "explanation": "নিম্নের অনুরূপঃ উদ্দীপকের জনাব মতিন উচ্চ স্তরের ব্যবস্থাপক। এ স্তরের কর্মকর্তারা প্রতিষ্ঠানের জন্য উদ্দেশ্য, নীতি, দীর্ঘমেয়াদি পরিকল্পনা ও কৌশল ঠিক করেন। প্রতিষ্ঠানের চেয়ারম্যান, পরিচালনা পর্ষদ, ব্যবস্থাপনা পরিচালক প্রভৃতি এ স্তরের অন্তর্ভুক্ত। সাধারণত এ স্তরের ব্যবস্থাপকরা মানসিক ও বুদ্ধিবৃত্তিক কাজ বেশি করেন। উদ্দীপকের জনাব মতিন একটি বৃহৎ ওষুধ উৎপাদনকারী প্রতিষ্ঠানের পরিচালক। তিনি প্রতিষ্ঠানটির উদ্দেশ্য নির্ধারণ ও নীতি প্রণয়নের সাথে জড়িত। এছাড়া তিনি প্রতিষ্ঠানের উৎপাদন লক্ষ্যমাত্রা ঠিক করেন। এ নীতি ও পরিকল্পনা অনুযায়ী প্রতিষ্ঠানের অধস্তন কর্মীরা কাজ করে। এক্ষেত্রে এসব নীতি, উদ্দেশ্য নির্ধারণ করতে তাকে অনেক চিন্তা-ভাবনা করে সিদ্ধান্ত নিতে হয়। এসব কাজের সাথে উচ্চ স্তরের ব্যবস্থাপকের কাজের মিল আছে। তাই বলা যায়, জনাব মতিন ব্যবস্থাপনার উচ্চ স্তরের একজন ব্যবস্থাপক।"
        },
        {
          "label": "ঘ",
          "question": "উদ্দীপকে প্রতিষ্ঠানের ব্যবস্থাপনায় মধ্যম ও নিম্নস্তরের নয় বরং উচ্চ স্তরের কাজের ভুল ছিল-তোমার যুক্তিসংগত মতামত ব্যাখ্যা করো।",
          "explanation": "'উদ্দীপকের প্রতিষ্ঠানের ব্যবস্থাপনায় মধ্যম ও নিম্ন স্তরের নয় বরং উচ্চ স্তরের কাজে ভুল ছিল'- কথাটি যৌক্তিক বলে আমি মনে করি। উচ্চ স্তরের ব্যবস্থাপকরা নীতি ও পরিকল্পনা তৈরি করেন। আর মধ্য স্তরের ব্যবস্থাপকরা পরিকল্পনা বাস্তবায়নের জন্য নিম্ন স্তরের ব্যবস্থাপকদের প্রয়োজনীয় নির্দেশনা দেন। এক্ষেত্রে মূল পরিকল্পনাকারী হিসেবে উচ্চ স্তরের ব্যবস্থাপকরা গুরুত্বপূর্ণ ভূমিকা রাখেন। উদ্দীপকের জনাব রহিম একটি প্রতিষ্ঠানে কর্মরত। তিনি প্রতিষ্ঠানটির উচ্চ স্তরের কর্মকর্তা। তার প্রতিষ্ঠানটির কর্তৃপক্ষ ২০২৩ সালে ১০ লক্ষ ইউনিট সু উৎপাদনের লক্ষ্যমাত্রা ঠিক করে। এ পরিকল্পনা বাস্তবায়নে কর্মীরা রাতদিন পরিশ্রম করে। তবে তারা ৮ লক্ষ ৫০ হাজার ইউনিট সু উৎপাদনে সক্ষম হয়। ফলে সু উৎপাদনের লক্ষ্যমাত্রা অসম্পূর্ণ থেকে যায়। উদ্দীপকের প্রতিষ্ঠানটির মধ্য স্তরের কর্মকর্তারা উচ্চ স্তরের নির্দেশনা অনুযায়ী কাজ করেন। তারা লক্ষ্য বাস্তবায়নে নিম্ন স্তরের ব্যবস্থাপকদের করণীয় নির্ধারণ করে দেন। কিন্তু শ্রমিকরা সঠিকভাবে কাজ করলেও প্রতিষ্ঠানের লক্ষ্য অর্জন হয়নি। এজন্য পরিচালনা পর্ষদ ও জনাব রহিমের গঠিত কমিটি শ্রমিকদের কাজে বা মধ্য স্তরের নির্দেশনায় কোনো গাফিলতির প্রমাণও পায়নি। এক্ষেত্রে বলা যায়, উচ্চ স্তরের ব্যবস্থাপকরা কর্মীদের সংখ্যা, সামর্থ্য ও দক্ষতা বিবেচনা না করে উৎপাদনের লক্ষ্যমাত্রা ঠিক করেন। ফলে অধস্তন কর্মীরা সর্বোচ্চ চেষ্টা করেও লক্ষ্য পূরণ করতে ব্যর্থ হয়। তাই বলা যায়, উচ্চ স্তরের ব্যবস্থাপকদের পরিকল্পনার ত্রুটির কারণে উদ্দীপকের প্রতিষ্ঠানের লক্ষ্য অর্জন সম্ভব হয়নি।"
        }
      ]
    },
    {
      "number": "2",
      "uddipok": "মিস আলিফা একটি পোশাক তৈরি কারখানার মালিক। কারখানা পরিদর্শনে গেলে তিনি সর্বদা কর্মীদের মনোবল বৃদ্ধির লক্ষ্যে সাহস ও অনুপ্রেরণা জোগায়। এতে কর্মীরা সন্তুষ্ট। কিন্তু প্রতিষ্ঠানটির বিভিন্ন বিভাগ, উপবিভাগ ও ব্যক্তিবর্গের দায়িত্ব ও কর্তব্য সুনির্দিষ্ট না থাকায় সেখানে সর্বদাই বিশৃঙ্খল পরিস্থিতি বিরাজ করে।",
      "tag": "VNSC 25",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনা কী?",
          "explanation": "ব্যবস্থাপনার ক্ষেত্রে গতানুগতিকতা পরিহার করে বিজ্ঞান বা পরীক্ষা-নিরীক্ষা ও বিচার-বিশ্লেষণের মাধ্যমে সংঘবদ্ধ জ্ঞানের প্রয়োগকে বৈজ্ঞানিক ব্যবস্থাপনা বলে।"
        },
        {
          "label": "খ",
          "question": "\"ব্যবস্থাপনার কাজগুলো একে অন্যের ওপর নির্ভরশীল\"-ব্যাখ্যা করো।",
          "explanation": "প্রতিষ্ঠান পরিচালনায় এর সম্পদ ও উপায়-উপকরণের কার্যকর ব্যবহারের লক্ষ্যে যেসব কাজ করতে হয়, সেগুলোর সমষ্টিকে ব্যবস্থাপনার কার্যাবলি বলে। এটি পরিকল্পনা দিয়ে শুরু হয়ে সংগঠন, কর্মীসংস্থান, নির্দেশনা, প্রেষণা, সমন্বয় এবং নিয়ন্ত্রণের মাধ্যমে শেষ হয়। এর কোনো একটি কাজে সমস্যা হলে অন্য কাজগুলো সুষ্ঠুভাবে সম্পন্ন হয় না। ফলে, প্রতিষ্ঠানের লক্ষ্য অর্জন বাধাগ্রস্ত হয়। এজন্যই বলা হয়, ব্যবস্থাপনার কাজগুলো একটি অন্যটির ওপর নির্ভরশীল।"
        },
        {
          "label": "গ",
          "question": "মিস আলিফা কারখানা প্রদর্শনকালে যা করেন তা ব্যবস্থাপনার কোন কাজের সাথে সংগতিপূর্ণ? ব্যাখ্যা করো।",
          "explanation": "উদ্দীপকে মিস আলিফা কারখানা প্রদর্শনকালে যা করেন তা ব্যবস্থাপনার প্রেষণা কাজের সাথে সংগতিপূর্ণ। প্রেষণার মাধ্যমে কর্মীদের কাজে উৎসাহী ও আগ্রহী করা হয়। এটি কর্মীদের মানসিক অবস্থাকে প্রতিষ্ঠান ও কাজের প্রতি ইতিবাচক করে তোলে। এতে কাজের প্রতি কর্মীদের মনোবল বৃদ্ধি পায়। এছাড়া প্রতিষ্ঠান কর্মীদের সন্তুষ্ট রাখতেও নিয়মিত প্রেষণা দিতে হয়। উদ্দীপকে মিস আলিফা একটি পোশাক তৈরি কারখানা মালিক। তিনি কারখানা পরিদর্শনে গেলে সবসময় কর্মীদের সাহস ও অনুপ্রেরণা দেন। এজন্য তার প্রতিষ্ঠানের কর্মীদের মনোবল বৃদ্ধি পায়। এতে তারা প্রতিষ্ঠানের প্রতি সন্তুষ্ট। এক্ষেত্রে তার কর্মীরা উৎসাহের সাথে প্রতিষ্ঠানের কাজ সম্পাদন করে। এসব বিষয় ব্যবস্থাপনার প্রেষণার সাথে সংগতিপূর্ণ। সুতরাং, মিস আলিফার কারখানা প্রদর্শনকালের কাজটি ব্যবস্থাপনার প্রেষণা কাজের অন্তর্ভুক্ত।"
        },
        {
          "label": "ঘ",
          "question": "উদ্দীপকে বর্ণিত বিশৃঙ্খলা পরিস্থিতি মোকাবিলার জন্য ব্যবস্থাপনার কোন কাজটি সঠিকভাবে করা উচিত বলে তুমি মনে করো? উত্তরের সপক্ষে যুক্তি দাও।",
          "explanation": "উদ্দীপকে বর্ণিত বিশৃঙ্খলা পরিস্থিতি মোকাবিলার জন্য ব্যবস্থাপনার সংগঠিতকরণের কাজটি সঠিকভাবে করা উচিত বলে আমি মনে করি। এর মাধ্যমে প্রাতিষ্ঠানিক লক্ষ্য অর্জনের জন্য প্রয়োজনীয় কাজ নির্ধারণ ও সেগুলো সুনির্দিষ্টভাবে বণ্টন করা হয়। ফলে প্রত্যেক কর্মী তার কাজ ও দায়িত্ব, পদমর্যাদা প্রভৃতি সম্পর্কে অবগত থাকে। এর মাধ্যমে প্রতিষ্ঠানের কাজে শৃঙ্খলা বজায় থাকে। উদ্দীপকে মিস আলিফা একটি পোশাক কারখানার মালিক। তিনি তার প্রতিষ্ঠানে কর্মীদের সবসময় প্রেষণা দেন। এতে তার কর্মীদের মনোবল বাড়ে ও তারা সন্তুষ্ট থাকে। কিন্তু প্রতিষ্ঠানটির বিভিন্ন বিভাগ, উপ-বিভাগ ও ব্যক্তিবর্গের দায়িত্ব ও কর্তব্য সুনির্দিষ্ট নেই। ফলে সেখানে সর্বদাই বিশৃঙ্খলা পরিস্থিতি বিরাজ করে। উদ্ভূত পরিস্থিতিতে মিস আলিফার উচিত তার প্রতিষ্ঠানের কাজগুলোকে বিভিন্ন বিভাগ ও উপবিভাগে ভাগ করা। এরপর প্রত্যেক ব্যক্তিবর্গের দায়িত্ব ও কর্তব্য সুনির্দিষ্ট করে দেওয়া। এতে প্রতিষ্ঠানে প্রত্যেকে নিজ নিজ দায়িত্ব পালনে সচেষ্ট থাকবে। এছাড়া প্রতিষ্ঠানের কাজগুলোও সঠিকভাবে সম্পাদিত হবে। ফলে তার প্রতিষ্ঠানটি সহজেই লক্ষ্য অর্জন করতে পারবে। এভাবে তার প্রতিষ্ঠানের সব কাজে শৃঙ্খলা প্রতিষ্ঠিত হবে। এসব কাজের সাথে ব্যবস্থাপনার সংগঠিতকরণ কাজের মিল রয়েছে। তাই বলা যায়, উদ্দীপকে বর্ণিত বিশৃঙ্খলা পরিস্থিতি মোকাবিলার জন্য ব্যবস্থাপনার সংগঠিতকরণের কাজটি করা উচিত।"
        }
      ]
    },
    {
      "number": "3",
      "uddipok": "\"শিমু সুইটস এন্ড বেকারি কোম্পানি\"-তে ১০ জন সুপারভাইজার রয়েছে। প্রত্যেক সুপারভাইজারের অধীনে ১২ জনের বেশি অধীনস্থ কর্মী কাজ করে না। অধীনস্থ কর্মীর কাজ সুপারভাইজারগণ সহজে দেখাশোনা করতে পারে এবং তত্ত্বাবধায়ন করতে পারে। তবে একজন সুপারভাইজারকে আদেশ দেওয়ার জন্য একাধিক কর্মকর্তা রয়েছে। একই সময়ে একাধিক কর্মকর্তার আদেশ অনুযায়ী কাজ করতে নিজ বিভাগের দায়িত্ব পালনে বিশৃঙ্খলা হয়। এতে অনেক সময় বিব্রতকর পরিস্থিতির সম্মুখীন হতে হয়।",
      "tag": "VNSC 25",
      "sub_questions": [
        {
          "label": "ক",
          "question": "নির্দেশনার ঐক্য কী?",
          "explanation": "প্রতিষ্ঠানের প্রধান উদ্দেশ্য বা মৌলিক পরিকল্পনার আলোকে সকল কর্মী ও সব বিভাগকে একই ধরনের নির্দেশনা দেওয়াকে নির্দেশনার ঐক্য বলে।"
        },
        {
          "label": "খ",
          "question": "সুপারভাইজারকে ব্যবস্থাপনার নিম্ন স্তরের ব্যবস্থাপক বলা হয় কেন? ব্যাখ্যা করো।",
          "explanation": "মধ্য পর্যায়ের ব্যবস্থাপনা কর্তৃক গৃহীত পরিকল্পনা ও নীতি মাঠ পর্যায়ে বাস্তবায়নের সাথে জড়িত ব্যবস্থাপনাকে নিম্ন স্তরের ব্যবস্থাপনা বলে। একজন সুপারভাইজারের কাজ হলো অধস্তন কর্মী বা শ্রমিকদের কাজ তত্ত্বাবধান করা। প্রতিষ্ঠানের মাঠ পর্যায়ের সুপারভাইজারগণ রা ফোরম্যানগণ, মধ্য পর্যায়ের ব্যবস্থাপনার কৌশল বাস্তবায়ন করেন। তাই সুপারভাইজারগণ বা ফোরম্যানগণকে নিম্ন স্তরের ব্যবস্থাপক বলা হয়।"
        },
        {
          "label": "গ",
          "question": "উদ্দীপকে কোম্পানিটিতে সংগঠনের কোন নীতি অনুসরণ করা হয়েছে? ব্যাখ্যা করো।",
          "explanation": "উদ্দীপকে কোম্পানিতে সংগঠনের কাম্য তত্ত্বাবধান পরিসরের নীতি অনুসরণ করা হয়েছে। এ নীতি অনুযায়ী একজন নির্বাহীর সরাসরি তত্ত্বাবধানে কতজন অধস্তন কর্মী কাজ করবে, তা ঠিক করা হয়। এক্ষেত্রে অধীনস্থদের সংখ্যা কাম্য সংখ্যায় রাখা হয়। এতে নির্বাহী তাদের কাজ সঠিকভাবে তত্ত্বাবধান করতে পারেন। উদ্দীপকের 'শিশু সুইটস এন্ড বেকারি কোম্পানি'-তে ১০ জন সুপারভাইজার রয়েছে। প্রত্যেক সুপারভাইজারের অধীনে ১২ জনের বেশি অধস্তন কাজ করে না। অধস্তনের সংখ্যা নির্দিষ্ট থাকায় এদের তদারকির কাজেও সুপারভাইজারদের পক্ষে সহজ হয়ে যায়। এতে দায়িত্ব ও কর্তব্য সঠিকভাবে পালন করা যায়। ফলে প্রতিষ্ঠানে শৃঙ্খলা বজায় থাকে। এক্ষেত্রে অধীনস্থদের সংখ্যা নির্ধারণের সাথে কাম্য তত্ত্বাবধান পরিসরের নীতির মিল আছে। সুতরাং, উদ্দীপকের কোম্পানিতে কাম্য তত্ত্বাবধান পরিসরের নীতি অনুসরণ করা হয়।"
        },
        {
          "label": "ঘ",
          "question": "সংগঠনটিতে সুপারভাইজারগণের সমস্যা উত্তরণে ব্যবস্থাপনার কোন নীতির ব্যত্যয় ঘটেছে? উদ্দীপকের আলোকে যুক্তিসহ ব্যাখ্যা উপস্থাপন করো।",
          "explanation": "সংগঠনটিতে সুপারভাইজারগণের সমস্যা উত্তরণে ব্যবস্থাপনার আদেশের ঐক্যের নীতির ব্যত্যয় ঘটেছে বলে আমি মনে করি। এ নীতিতে একজন অধস্তন কর্মী শুধু একজন ঊর্ধ্বতনের কাছ থেকে আদেশ' পেয়ে থাকে। একই সাথে একাধিক ঊর্ধ্বতনের কাছ থেকে আদেশ পেলে কর্মী তার কাজ সুষ্ঠুভাবে সম্পাদন করতে পারে না। এতে প্রতিষ্ঠানে বিশৃঙ্খলা তৈরি হয়। উদ্দীপকের প্রতিষ্ঠানটিতে ১০ জন সুপারভাইজার রয়েছে। প্রতিষ্ঠানটিতে কাম্য তত্ত্বাবধান পরিসরের নীতি অনুসরণ করা হয়। তবে একজন সুপারভাইজারকে আদেশ দেওয়ার জন্য একাধিক কর্মকর্তা রয়েছে। একই সময়ে একাধিক কাজ করতে সুপারভাইজারগণের নিজ বিভাগের দায়িত্ব পালনে বিশৃঙ্খলা হয়। এতে অনেক সময় তাদেরকে বিরক্তিকর পরিস্থিতির সম্মুখীন হতে হয়। উদ্দীপকের প্রতিষ্ঠানটিতে সুপারভাইজারগণ একই সাথে একাধিক কর্মকর্তার আদেশ পালন করতে হয়। এতে তারা কোনো কাজেই সঠিকভাবে পালন করতে পারে না। এছাড়া তারা কার আদেশ আগে পালন করবে তা নিয়েও সিদ্ধান্তহীনতায়' পড়তে হয়। আবার একই সাথে একাধিক আদেশ পাওয়ায় তাদের কাজে বিশৃঙ্খলা তৈরি হয়। এতে প্রতিষ্ঠানটির কাজ সঠিকভাবে সম্পাদিত হয় না ও লক্ষ্যার্জনে ব্যাঘাত ঘটে। এসব বিষয় ব্যবস্থাপনার আদেশের ঐক্য নীতির পরিপন্থি। তাই বলা যায়, সংগঠনটিতে সুপারভাইজারগণের সমস্যা উত্তরণে আদেশের ঐক্য নীতির লঙ্ঘন হয়েছে।"
        }
      ]
    },
    {
      "number": "4",
      "uddipok": "মিস নিশাত একটি chips উৎপাদনকারী প্রতিষ্ঠানের বিক্রয় ব্যবস্থাপক। প্রতিষ্ঠানের বিক্রয় বৃদ্ধির লক্ষ্যে তিনি নিজের চেয়ে প্রতিষ্ঠানের স্বার্থকে অগ্রাধিকার দিয়ে কাজ করেন। বিক্রয় বৃদ্ধির লক্ষ্যে তাকে একই ধরনের কাজ বার বার সম্পাদন করতে হয়। মিস নিশাত সিদ্ধান্ত নেন তিনি নগদের পাশাপাশি বাকিতে S পণ্য বিক্রি করবেন। অভিজ্ঞতার আলোকে পারিপার্শ্বিকতা বিবেচনা করে তিনি বাকিতে পণ্য বিক্রির সিদ্ধান্ত গ্রহণ করেন।",
      "tag": "VNSC 25",
      "sub_questions": [
        {
          "label": "ক",
          "question": "একার্থক পরিকল্পনা কী?",
          "explanation": "যে পরিকল্পনা একবার মাত্র ব্যবহারের উদ্দেশ্যে প্রণীত হয়, তাকে একার্থক পরিকল্পনা বলে।"
        },
        {
          "label": "খ",
          "question": "একজন ব্যবস্থাপকের কারিগরি দক্ষতা কেন প্রয়োজন?",
          "explanation": "প্রতিটি কাজের কৌশল, পদ্ধতি ও যন্ত্রপাতি সঠিকভাবে ব্যবহার করতে পারা হলো কারিগরি দক্ষতা। এ দক্ষতা ব্যবস্থাপককে নির্দিষ্ট কাজ সঠিকভাবে সম্পাদনে সহায়তা করে। আর ব্যবস্থাপক কারিগরিভাবে দক্ষ হলে অধস্তনদেরও সঠিকভাবে নির্দেশনা দিতে পারেন। ফলে অধস্তনরা সহজে কাজ করতে পারে। এজন্য একজন ব্যবস্থাপকের কারিগরি দক্ষতা প্রয়োজন।"
        },
        {
          "label": "গ",
          "question": "মিস নিশাতের আচরণে প্রতিষ্ঠানে ব্যবস্থাপনার কোন নীতিটি লক্ষণীয়? ব্যাখ্যা করো।",
          "explanation": "উদ্দীপকে মিস নিশাতের আচরণে প্রতিষ্ঠানে ব্যবস্থাপনার সাধারণ স্বার্থে ব্যক্তিস্বার্থ বিসর্জনের নীতিটি লক্ষণীয়। প্রতিষ্ঠানের বৃহৎ স্বার্থকে সবসময় ব্যক্তিস্বার্থের ওপরে স্থান দেওয়াই এ নীতির মূলকথা। প্রতিষ্ঠানের লক্ষ্য অর্জিত হলেই সংশ্লিষ্ট সবার স্বার্থ রক্ষা হয়। এছাড়া এ নীতির বাস্তবায়নের মাধ্যমে সহজেই প্রাতিষ্ঠানিক লক্ষ্য অর্জন সম্ভব হয়। উদ্দীপকে মিস নিশাত chips উৎপাদনকারী একটি প্রতিষ্ঠানের বিক্রয় ব্যবস্থাপক। তিনি তার প্রতিষ্ঠানের বিক্রয় বৃদ্ধি করতে চান। এজন্য তিনি নিজের চেয়ে প্রতিষ্ঠানের স্বার্থকে অগ্রাধিকার দিয়ে কাজ করেন। এতে তার প্রতিষ্ঠানের কাজগুলো সঠিকভাবে সম্পাদিত হয়। ফলে তার প্রতিষ্ঠানটি সহজেই লক্ষ্য অর্জনে সফল হয়। এভাবে তার কাজে প্রতিষ্ঠান সংশ্লিষ্ট সবার স্বার্থ রক্ষা হয়। এসব বৈশিষ্ট্য ব্যবস্থাপনার সাধারণ স্বার্থে ব্যক্তিস্বার্থ বিসর্জন নীতির সাথে সঙ্গতিপূর্ণ। সুতরাং, মিস নিশাতের আচরণে ব্যবস্থাপনার সাধারণ স্বার্থে ব্যক্তিস্বার্থ বিসর্জনের নীতিটি লক্ষণীয়।"
        },
        {
          "label": "ঘ",
          "question": "মিস নিশাত বিক্রয় বৃদ্ধির ক্ষেত্রে যে ধরনের স্থায়ী পরিকল্পনা গ্রহণ করেন তার কার্যকারিতা উদ্দীপকের আলোকে মূল্যায়ন করো।",
          "explanation": "মিস নিশাত বিক্রয় বৃদ্ধির ক্ষেত্রে স্থায়ী পরিকল্পনার 'কৌশল' গ্রহণ করেছেন, এর কার্যকারিতা রয়েছে বলে আমি মনে করি। কৌশল স্থায়ী পরিকল্পনার অন্তর্গত। এর মাধ্যমে পরিবর্তিত পরিস্থিতি বিবেচনা করে পরিকল্পনা নেওয়া হয়। এতে বাজারে প্রতিযোগীদের সাথে টিকে থাকা যায়। উদ্দীপকের মিস নিশাত একটি প্রতিষ্ঠানের ব্যবস্থাপক, তিনি প্রতিষ্ঠানে সাধারণ স্বার্থে ব্যক্তিস্বার্থ বিসর্জনের নীতি অনুসরণ করেন। বিক্রয় বৃদ্ধির লক্ষ্যে তাকে একই ধরনের কাজ বার বার সম্পাদন করতে হয়। মিস নিশাত সিদ্ধান্ত নেন যে নগদের পাশাপাশি বাকিতে S পণ্যটি বিক্রি করবেন। এক্ষেত্রে অভিজ্ঞতার আলোকে পারিপার্শ্বিকতা বিবেচনা করে তিনি বাকিতে পণ্য বিক্রির সিদ্ধান্ত নিয়েছেন। মিস নিশাতের পরবর্তীতে গ্রহণ করা পরিকল্পনাটি কৌশলের অন্তর্ভুক্ত। এর মাধ্যমে তিনি পরিবর্তিত পরিস্থিতি বিবেচনা করে নগদের পাশাপাশি S পণ্যটি বাকিতে বিক্রির সিদ্ধান্ত নেন। এতে বাকিতে কেনার সুযোগ থাকায় গ্রাহকরা তার পণ্যটির প্রতি বেশি আকৃষ্ট হবে। ফলে প্রতিযোগী প্রতিষ্ঠানের তুলনায় তার পণ্যের চাহিদা বেড়ে যাবে। এভাবে তার পণ্যের বিক্রির পরিমাণ বৃদ্ধি পাবে। এভাবে তিনি সহজেই প্রতিযোগীদের সাথে টিকে থাকতে পারবেন। তাই বলা যায়, স্থায়ী পরিকল্পনার 'কৌশল' মিস নিশাতের পণ্যের বিক্রয় বৃদ্ধিতে কার্যকর ভূমিকা রাখবে।"
        }
      ]
    },
    {
      "number": "5",
      "uddipok": "জনাব মহসিন \"MS Trading\"-এর মালিক। তিনি বিশ্বের চলমান সংকটসমূহ বিবেচনা করে ২০২৩ সালে পূর্বের বছরের চেয়ে ২০% বিক্রি বৃদ্ধির সিদ্ধান্ত গ্রহণ করেন। তিনি এটিকে একটি উত্তম পরিকল্পনা হিসেবে বিবেচনা করেন। কিন্তু ২০২৪ সালের শুরুর দিকেই বিশ্বব্যাপী যুদ্ধ বিদ্রোহজনিত কারণে বিভিন্ন ধরনের বিধি-নিষেধ আরোপিত হয়। এছাড়াও তিনি বিক্রয়যোগ্য পণ্য যথাসময়ে ক্রয় করতে পারেনি। ফলে প্রতিষ্ঠানটি কাঙ্ক্ষিত সাফল্য অর্জনে ব্যর্থ হয়।",
      "tag": "VNSC 25",
      "sub_questions": [
        {
          "label": "ক",
          "question": "ব্যবস্থাপনা কী?",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব, প্রেষণা ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "পরিকল্পনায় আঙিনা স্থাপন জরুরি কেন? ব্যাখ্যা করো।",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার আঙিনা। এরূপ আঙিনা বা অঙ্গন অনুযায়ী পরিকল্পনা তৈরি করা হয়। এক্ষেত্রে অনুমানে যেসব সম্ভাবনার দিক ধরে নেওয়া হয় পরিকল্পনাতে তা কাজে লাগানোর ব্যবস্থা রাখা হয়। আর যেসব সমস্যা হতে পারে তা দূর করে লক্ষ্য অর্জনের ব্যবস্থাও পরিকল্পনায় উল্লেখ করা হয়। এজন্য পরিকল্পনায় আঙিনা স্থাপন করা জরুরি।"
        },
        {
          "label": "গ",
          "question": "জনাব মহসিন পরিকল্পনা প্রণয়নে মূল কোন বিষয়টি বিবেচনা করেননি? ব্যাখ্যা করো।",
          "explanation": "নিম্নের অনুরূপঃ জনাব মোহন পরিকল্পনা প্রণয়নে ভবিষ্যৎ সুযোগ ও প্রতিবন্ধকতার বিষয়টি বিবেচনা করেননি। পরিকল্পনা প্রণয়নে প্রতিষ্ঠানের মধ্যকার ও বাইরের পরিবেশের সুযোগ-সুবিধা যাচাই করা হয়। আর বাস্তবসম্মত তথ্যের ভিত্তিতে ভবিষ্যৎ পরিবর্তনশীল পরিবেশের মূল্যায়ন করা হয়। এতে ভবিষ্যৎ ব্যবসায় পরিকল্পনার লাভজনকতা সম্পর্কে ধারণা পাওয়া যায়। উদ্দীপকের জনাব মোহন জিএস ট্রেডার্স-এর মালিক। তিনি বিশ্বের চলমান সংকটসমূহ বিবেচনা না করেই, ২০২০ সালে আগের চেয়ে ২০% বিক্রি বাড়ানোর সিদ্ধান্ত নেন। কিন্তু ২০২০ সালের শুরুতে কোভিড-১৯ ভাইরাসের কারণে বিভিন্ন ধরনের বিধি-নিষেধ আরোপিত 'হয়। তিনি বিক্রয়যোগ্য পণ্যও কিনতে পারেননি। এক্ষেত্রে তিনি লক্ষ্যমাত্রা বাড়ানোর আগে ভবিষ্যতের সংকটপূর্ণ অবস্থা বা ঝুঁকিগুলো যাচাই করে নেননি। ভবিষ্যতের সুযোগ বা বাধা যাচাই না করেই কাজ শুরু করেন। ফলে করোনা মহামারীতে ক্ষতিগ্রস্ত হন। সুতরাং, পরিকল্পনার ভবিষ্যৎ সুযোগ ও প্রতিবন্ধকতা সম্পর্কে সচেতন না থাকায় জনাব মোহনের প্রতিষ্ঠানটি ক্ষতিগ্রস্ত হয়।"
        },
        {
          "label": "ঘ",
          "question": "প্রতিষ্ঠানটির কাঙ্ক্ষিত সফলতা অর্জনে করণীয় কী? উদ্দীপকের আলোকে বিশ্লেষণ করো।",
          "explanation": "নিম্নের অনুরূপঃ প্রতিষ্ঠানটির কাঙ্ক্ষিত সফলতা অর্জনে পরিকল্পনায় নমনীয়তার সুযোগ রাখা প্রয়োজন বলে আমি মনে করি। এ বৈশিষ্ট্যে ভবিষ্যৎ অবস্থা ও সময়ের সাথে তাল মিলিয়ে পরিকল্পনা পরিবর্তন করা হয়। কারণ ভবিষ্যৎ সবসময় অনিশ্চিত। তাই সময়, স্থান ও অবস্থানভেদে পরিকল্পনা পরিবর্তনযোগ্য হওয়া প্রয়োজন। এটি পরিকল্পনার একটি বিশেষ বৈশিষ্ট্য। উদ্দীপকের জনাব মোহন ২০২০ সালে আগের চেয়ে ২০% বিক্রি বাড়ানোর পরিকল্পনা করেন। কিন্তু ঐ বছর করোনা মহামারীর কারণে বিভিন্ন ধরনের-বিধি-নিষেধ আরোপিত হয়। তাই অনেক দিন ব্যবসায় প্রতিষ্ঠান বন্ধও রাখতে হয়। তিনি বিক্রয়যোগ্য পণ্যও কিনতে পারেননি। এভাবে তার প্রতিষ্ঠান আর্থিকভাবে ক্ষতিগ্রস্ত হয়। জনাব মোহন চলমান সংকটসমূহ বিবেচনা না করেই পরিকল্পনা করেন। পরিকল্পনা সবসময় একই অবস্থার মধ্য দিয়ে বাস্তবায়ন হবে তা আশা করা যায় না। প্রতিকূল পরিস্থিতি মোকাবিলায় পরিকল্পনা প্রণয়নে নমনীয়তার সুযোগ রাখতে হয়। এতে পরিবর্তিত অবস্থায় পরিকল্পনায় প্রয়োজনীয় সংশোধন আনা যায়। উদ্দীপকের প্রতিষ্ঠানটিরও তাদের পরিকল্পনায় নমনীয়তার সুযোগ রাখা উচিত ছিল। এ সুযোগ রাখা হলে ভবিষ্যতে প্রতিষ্ঠানটি করোনা পরিস্থিতির মতো প্রতিবন্ধকতাতেও টিকে থাকতে পারতো। এজন্য লক্ষ্যমাত্রা কমানো দরকার ছিল। পাশাপাশি বিকল্প পদ্ধতি গ্রহণ করা দরকার ছিল। প্রয়োজনে অনলাইনের সাহায্য নেওয়া যেত। সুতরাং, প্রতিষ্ঠানটির সফলতা ও লক্ষ্য অর্জনে পরিকল্পনায় নমনীয়তার সুযোগ রাখা উচিত ছিল।"
        }
      ]
    },
    {
      "number": "6",
      "uddipok": "'সোনা রূপা জুট মিলস'-সংগঠন চার্ট দেখে যে কেউ এর বিভিন্ন পদ, পারস্পরিক সম্পর্ক, পরিচালনা পর্ষদ ইত্যাদি বিষয়ে খুব সহজেই ধারণা করতে পারে। ফলে স্বাভাবিক কাজে কোনো সমস্যা হয় না। প্রতিষ্ঠানের উৎপাদন বিভাগের কার্যক্রমসমূহ প্রকৃতি অনুযায়ী বিভিন্ন ভাগে ভাগ করে বিশেষজ্ঞ কর্মীর ওপর দায়িত্ব দেওয়া হয়। ফলে প্রত্যেক কর্মীই নিজস্ব পরিসরে যোগ্যতা দেখাতে পারছে এবং উৎপাদনের মাত্রা পরিকল্পনা অনুযায়ী চলছে। এছাড়া কাজের পরিবেশ অনুকূলে থাকায় তাদের কাজের গতি বৃদ্ধি পাচ্ছে।",
      "tag": "VNSC 25",
      "sub_questions": [
        {
          "label": "ক",
          "question": "অনানুষ্ঠানিক সংগঠন কী?",
          "explanation": "প্রাতিষ্ঠানিক নিয়ম-কানুন ও রীতি-নীতি অনুসরণ না করে ব্যক্তিগত ও সামাজিক সম্পর্কের ভিত্তিতে যে সংগঠন কাঠামো গড়ে ওঠে, তাকে অনানুষ্ঠানিক সংগঠন বলে।"
        },
        {
          "label": "খ",
          "question": "একজন নেতাকে দূরদর্শী হতে হয় কেন? ব্যাখ্যা করো।",
          "explanation": "ভবিষ্যৎ সম্পর্কে ধারণা করার ক্ষমতা বা কল্পনাশক্তি থাকাই হলো নেতার দূরদর্শিতা। ভবিষ্যৎ অনুমান করতে পারলে একজন নেতা সময় উপযোগী সিদ্ধান্ত নিতে পারেন। এক্ষেত্রে নেতা সম্ভাব্য করণীয় আগে থেকেই নির্ধারণ করে রাখতে পারেন। তাই, একজন নেতাকে দূরদর্শিতার অধিকারী হতে হয়।"
        },
        {
          "label": "গ",
          "question": "উদ্দীপকে প্রতিষ্ঠানটিতে সংগঠন চার্টে সংগঠনের কোন বৈশিষ্ট্য বিদ্যমান? ব্যাখ্যা করো।",
          "explanation": "নিম্নের অনুরূপঃ উদ্দীপকের সংগঠন চারটে সংগঠনের সহজবোধ্যতা বৈশিষ্ট্যটি বিদ্যমান। সহজেই চেনা যায় বোঝা যায় বা ধারণা লাভ করা যায় কোন বিষয়ে এমন গুণ কেই সহজবোধ্যতা বলে। একটি সংগঠনের অন্যতম একটি গুণ হচ্ছে এর সহজবদ্ধতা। অর্থাৎ একটি সংগঠনের চারদিকে প্রতিষ্ঠানের ভিতরে ও বাইরে যে কেউ যাতে এর উপর থেকে নিচ পর্যন্ত বিভিন্ন পারস্পরিক সম্পর্ক এবং কর্তৃত্বশৃংখল ইত্যাদি বিষয়ে ধারণা গ্রহণ করতে পারে। উদ্দীপকে করিম জুটম নিউজ এর সংগঠন চারদিকে যে কেউ বিভিন্ন পদ, পারস্পরিক সম্পর্ক ও পরিচালনা পর্ষদ ইত্যাদি বিষয়ে খুব সহজেই ধারণা গ্রহণ করতে পারবে। বক্তব্য বৈশিষ্ট্য গুলো সংগঠনের সহজ পদ্ধতি বৈশিষ্ট্যের সাথে সাদৃশ্যপূর্ণ। বলা যায় যে উদ্দীপকের সংগঠন চার্টের সংগঠনের সহজবোধ্যতা বৈশিষ্ট্যটি বিদ্যমান।"
        },
        {
          "label": "ঘ",
          "question": "উদ্দীপকে উৎপাদনের জন্য কোন সংগঠন কাঠামোকে উক্ত প্রতিষ্ঠানের জন্য উত্তম বলা হয়েছে? বিশ্লেষণ করো।",
          "explanation": "নিম্নের অনুরূপঃ উদ্দীপকে উৎপাদনের জন্য কার্যভিত্তিক সংগঠন কে উত্তম বলা হয়েছে। কোন কারবারে বিভিন্ন কার্যকে সমজাতীয়তার ভিত্তিতে ভাগ করে প্রত্যেক কার্যসম্পাদনের দায়িত্বভার একজন বিশেষজ্ঞ কর্মীর উপর অর্পণ করা হলে তাকে কার্যভিত্তিক সংগঠন বলে। এটি হল সরলরৈখিক সংগঠনের সম্পূর্ণ বিপরীতমুখী সংগঠন। উদ্দীপকে করিম জোট মিলস এর উৎপাদন বিভাগের কার্যসমূহকে কাজে প্রকৃতি অনুযায়ী বিভিন্নভাবে ভাগ করে বিশেষজ্ঞ কর্মীদের উপর দায়িত্ব দেয়া হয় যার ফলে প্রত্যেক কর্মী নিজস্ব পরিসরে যোগ্যতা দেখাতে পারে এবং উৎপাদনের মাত্রা পরিকল্পনা অনুযায়ী চলছে। এছাড়া কাজের পরিবেশ অনুকূলে থাকায় তাদের কাজে প্রতি আগ্রহ বৃদ্ধি পাচ্ছে এবং গতি ও বৃদ্ধি পাচ্ছে। উদ্দীপকের বর্তমান সংগঠন কাঠামোটি হচ্ছে কার্যনৈতিক সংগঠন। এরূপ সংগঠনের দায়িত্বপ্রাপ্ত ব্যক্তিই নিজ বিভাগের সিদ্ধান্ত নিতে পারে এবং তাকে অন্যের দ্বারস্থ হতে হয়না। এছাড়াও এই সংগঠন কাঠামোতে প্রতিষ্ঠানের বিশেষায়নের সুযোগ সৃষ্টি হয়। এই সংগঠনের কর্মী একই ধরনের কাজ করতে গিয়ে বিশেষ জ্ঞান অর্জনের সুযোগ পায় এবং প্রতিষ্ঠানের উদ্দেশ্য বাস্তবায়িত হয়। তাই বলা যায় যে উদ্দীপকে উৎপাদনের জন্য কার্যাবতিক সংগঠনকে উত্তম বলা সম্পূর্ণ যৌক্তিক।"
        }
      ]
    },
    {
      "number": "7",
      "uddipok": "জনাব সুবহান সাহেব BOM ব্যাংক-এর ব্যবস্থাপনা পরিচালক। তিনি ব্যাংকের যাবতীয় কাজ অত্যন্ত যোগ্যতা, অভিজ্ঞতা ও দক্ষতার আলোকে পরিচালনা করেন। সম্প্রতি তিনি কিছুসংখ্যক কর্মীর শূন্যপদ পূরণের জন্য প্রয়োজনীয়তা অনুভব করেন। এই উদ্দেশ্যে তিনি কর্মী সংগ্রহ প্রক্রিয়া সম্পূর্ণ করেন। কর্মী নির্বাচনের ওপর বিশেষ গুরুত্ব আরোপ করেন। এক্ষেত্রে তিনি যোগ্য ও দক্ষ কর্মী নির্বাচনের জন্য ব্যাংকের প্রচলিত নিয়ম ও পদ্ধতি অনুসরণ করেন।",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "প্রশিক্ষণ কী?",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতেকলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "কর্মীদের পদোন্নতি কেন দেওয়া হয়? ব্যাখ্যা করো।",
          "explanation": "প্রতিষ্ঠানে কর্মরত কর্মীর বর্তমান পদ থেকে মর্যাদা, ক্ষমতা, দায়িত্ব এবং বেতন ও সুযোগ-সুবিধা বাড়িয়ে উচ্চতর পদে পদায়ন করাকে পদোন্নতি বলে। এটি কর্মীদের কাজের সন্তুষ্টি বাড়ায়। ফলে প্রতিষ্ঠানের প্রতি তাদের আস্থা ও আনুগত্য বাড়ে। এতে প্রতিষ্ঠানের উৎপাদন ক্ষমতাও বাড়ে। তাই প্রতিষ্ঠানে কর্মীদের পদোন্নতি দেওয়া হয়।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানের জন্য কর্মী নির্বাচনের ক্ষেত্রে কী পদক্ষেপ গৃহীত হতে পারে? ব্যাখ্যা করা।",
          "explanation": "নিম্নের অনুরূপঃ উদ্দীপকে বর্ণিত প্রতিষ্ঠানের জন্য কর্মী নির্বাচনের ক্ষেত্রে নিযুক্তি পরীক্ষা সাক্ষাৎকার ও ডাক্তারি পরীক্ষা গ্রহণ করা যেতে পারে। নির্বাচন প্রক্রিয়ায় বিভিন্ন ধাপে নিযুক্তি পরীক্ষা, সাক্ষাৎকার ও ডাক্তারি পরীক্ষা গ্রহণ করা হয়। এর কোনো ধাপে প্রার্থী অকৃতকার্য হলে তাকে বাদ দেওয়া হয়। এভাবে প্রতিটি ধাপেই কৃতকার্যদের রেখে অকৃতকার্যদের বাদ দেওয়া হয়। উদ্দীপকের মি. মাহবুব সোবহান 'এবি' ব্যাংকের ব্যবস্থাপনা পরিচালক। সম্প্রতি তার প্রতিষ্ঠানে শূন্যপদ পূরণের জন্য কর্মী সংগ্রহ করেন। এরপর তিনি কর্মী নির্বাচনের ওপর গুরুত্ব দেন। এক্ষেত্রে প্রথমে তিনি নিযুক্তি পরীক্ষা গ্রহণের মাধ্যমে কর্মীদের বিষয়ভিত্তিক লিখিত জ্ঞান ও মনস্তাত্ত্বিক বিষয়ে ধারণা নিতে পারেন। এ পরীক্ষায় উত্তীর্ণ প্রার্থীদের সাক্ষাৎকার গ্রহণের মাধ্যমে প্রার্থীদের দৃষ্টিভঙ্গি, মনোভাব প্রভৃতি যাচাই করতে পারেন। সব শেষে তিনি উত্তীর্ণ প্রার্থীদের ডাক্তারি পরীক্ষা গ্রহণের মাধ্যমে শারীরিক ও মানসিক সুস্থতা যাচাই করতে পারেন। এ ডাক্তারি পরীক্ষায় উত্তীর্ণদের তিনি চূড়ান্তভাবে নির্বাচন করতে পারেন। এসব পদক্ষেপের মাধ্যমে মি. মাহবুব সোবহান কর্মী নির্বাচন করতে পারেন।"
        },
        {
          "label": "ঘ",
          "question": "জনাব সুবহান সাহেবের কর্মী নির্বাচনের ক্ষেত্রে কোন উৎস থেকে কর্মী সংগ্রহ যুক্তিযুক্ত হবে? মতামত দাও।",
          "explanation": "নিম্নের অনুরূপঃ মি. মাহবুব সোবহানের কর্মী নির্বাচনের ক্ষেত্রে বাহ্যিক উৎস থেকে কর্মী সংগ্রহ যুক্তিযুক্ত হবে বলে আমি মনে করি। এ ধরনের উৎসে শূন্যপদ পূরণের জন্য প্রতিষ্ঠানের বাইরে থেকে কর্মী সংগ্রহ করা হয়। এ পদ্ধতিতে প্রশিক্ষণকেন্দ্র পত্রিকা ও অনলাইনে বিজ্ঞপ্তি দেওয়া হয়। এরপর লিখিত, মৌখিক ও বুদ্ধিমত্তা পরীক্ষার মাধ্যমে এদের মধ্য থেকে যোগ্য ব্যক্তিকে নির্বাচন করা হয়। উদ্দীপকের মি. মাহবুব সোবহান একটি প্রতিষ্ঠানের ব্যবস্থাপনা পরিচালক। তার দক্ষতায় প্রতিষ্ঠানটি সফলভাবেই চলছিল। পরবর্তী সময়ে তার প্রতিষ্ঠানের শূন্যপদ তৈরি হয়। তিনি ব্যাংকের প্রচলিত নিয়ম ও পদ্ধতি অনুসরণ করে যোগ্য ও দক্ষ কর্মী নিয়োগ দিতে চান। এক্ষেত্রে তিনি কর্মী সংগ্রহের বাহ্যিক উৎস ব্যবহার করতে পারেন। বাহ্যিক উৎসের ক্ষেত্রে বিভিন্ন পরীক্ষার মাধ্যমে যোগ্যতা, দক্ষতা ও মেধা যাচাই করার সুযোগ থাকে। আর নতুন কর্মীসংস্থানের ফলে প্রতিষ্ঠানে মেধা ও সৃজনশীলতার বিকাশে ঘটে। ফলস্বরূপ মি. মাহবুব সোবহানের প্রতিষ্ঠানের কাজের মানও উন্নত হবে। ফলে প্রতিষ্ঠানটি গ্রাহকদের সন্তুষ্ট করতে সক্ষম হবে। এসব সুযোগ-সুবিধা অভ্যন্তরীণ উৎস থেকে কর্মী সংগ্রহের মাধ্যমে পাওয়া যায় না। তাই বলা যায়, কর্মী নির্বাচনের ক্ষেত্রে বাহ্যিক উৎস থেকে কর্মী সংগ্রহ করা মি. মাহবুব সোবহানের জন্য যুক্তিযুক্ত হবে।"
        }
      ]
    },
    {
      "number": "8",
      "uddipok": "'RML বলপেন'-লিমিটেডের ব্যবস্থাপনা পরিচালক মিস রোকসানা তার প্রতিষ্ঠানের কর্মীদের সামর্থ্যের ওপর আস্থা রাখেন না এবং তিনি কর্মীদের পরামর্শ গ্রহণ করেন না। নিজ সিদ্ধান্তের ওপর আস্থা রাখেন। এতে প্রাতিষ্ঠানিক কাজ দ্রুত সম্পাদিত হলেও কর্মীরা সন্তুষ্ট নয়। অপরদিকে 'QML কোম্পানি'-এর কর্ণধার বিমলা সেন কর্মীদের কাজে কোনো পরামর্শ দেন না। কাজের প্রয়োজনে কর্মীরাই সিদ্ধান্ত গ্রহণ করে থাকে।",
      "tag": "VNSC 25",
      "sub_questions": [
        {
          "label": "ক",
          "question": "স্বল্পমেয়াদি পরিকল্পনা কী?",
          "explanation": "প্রতিষ্ঠানের কর্মক্ষেত্রে সাধারণত দৈনন্দিন কাজ সম্পাদনের জন্য এক বছর বা এর কম সময়ের জন্য যে পরিকল্পনা প্রণয়ন করা হয়, তাকে স্বল্পমেয়াদি পরিকল্পনা বলে।"
        },
        {
          "label": "খ",
          "question": "লক্ষ্য অর্জনে নেতৃত্ব গুরুত্বপূর্ণ কেন? ব্যাখ্যা করো।",
          "explanation": "অধীনদের প্রভাবিত করে তাদের সর্বোচ্চ সামর্থ্যকে প্রতিষ্ঠানের লক্ষ্য অর্জনে কাজে লাগানোর কৌশলকে নেতৃত্ব বলে। এর মাধ্যমে নেতা কর্মীদের প্রভাবিত করেন। ফলে দলীয়ভাবে কর্মীরা তাদের সব সামর্থ্য নির্ধারিত কাজে ব্যবহারের চেষ্টা করে। এতে প্রতিষ্ঠানের সকল কর্মী নির্দিষ্ট লক্ষ্যের দিকে পরিচালিত হয়ে থাকে। তাই লক্ষ্য অর্জনে নেতৃত্ব গুরুত্বপূর্ণ।"
        },
        {
          "label": "গ",
          "question": "মিস রোকসানা ক্ষমতা বিচারে কোন ধরনের নেতৃত্ব অনুসরণ করেছেন? ব্যাখ্যা করো।",
          "explanation": "নিম্নের অনুরূপঃ জনাব রাফসান ক্ষমতার বিচারে স্বৈরতান্ত্রিক নেতৃত্ব অনুসরণ করেছেন। এ নেতৃত্ব ব্যবস্থায় নেতা সব ক্ষমতা নিজের কাছে কেন্দ্রীভূত করে রাখেন। নিজের ইচ্ছেমতো সব সিদ্ধান্ত নেন। কর্মীদের কাছ থেকে কোনো পরামর্শ নেন না। কর্মীদের সামর্থ্যের ওপর আস্থা রাখেন না। উদ্দীপকের জনাব 'রাফসান RNL বলপেন লিমিটেড-এর ব্যবস্থাপক। তিনি প্রতিষ্ঠানের কর্মীদের ওপর আস্থা রাখেন না। তিনি সব ক্ষমতা নিজের কাছেই রাখেন। তাছাড়া সিদ্ধান্ত গ্রহণেও তাদের পরামর্শ নেন না। তাদের প্রতি নেতিবাচক ধারণা পোষণ করেন। এতে কর্মীদের মাঝে অসন্তোষ দেখা দেয়। তার এসব বৈশিষ্ট্য স্বৈরতান্ত্রিক নেতৃত্বের সাথে সামঞ্জস্যপূর্ণ। তাই ক্ষমতার বিচারে জনাব রাফসান স্বৈরতান্ত্রিক নেতৃত্ব অনুসরণ করেছেন।"
        },
        {
          "label": "ঘ",
          "question": "\"সৃজনশীলতা বিকাশে 'QML কোম্পানি'-এর বিমলা সেন অনুসৃত নেতৃত্বের ধরনটি বিশেষ ভূমিকা রাখলেও দলীয় সংহতি রক্ষায় এটি তেমন কোনো কার্যকরি পদ্ধতি নয়\"-তুমি কি একমত? যুক্তি দাও।",
          "explanation": "নিম্নের অনুরূপঃ \"সৃজনশীলতার বিকাশে BSB কোম্পানির বিচিত্রা সেন অনুসৃত নেতৃত্বের ধরনটি বিশেষ ভূমিকা রাখলেও দলীয় সংহতি রক্ষায় এটি তেমন কার্যকরী পদ্ধতি নয়\"- উক্তিটির সাথে আমি একমত। লাগামহীন বা মুক্ত নেতৃত্বে নেতা কর্মীদের ওপর দায়িত্ব দিয়ে নিজে কর্মবিমুখ থাকেন। এক্ষেত্রে কর্মীরা কাজের জন্য জবাবদিহি করে না। ফলে তারা ইচ্ছেমতো কাজ করে ও অবাধ স্বাধীনতা ভোগ করে। এতে প্রতিষ্ঠানের লক্ষ্য অর্জন ব্যাহত হয়। উদ্দীপকের বিচিত্রা সেন BSB কোম্পানির কর্ণধার। তিনি কর্মীদের কাজে কোনো পরামর্শ দেন না। কর্মীরাই সব সিদ্ধান্ত নেয়। তারা কোনো প্রকার জববিদিহিও করে না। বিচিত্রা সেনের নেতৃত্ব ধরন বিবেচনায় লাগামহীন বা মুক্ত নেতৃত্ব। বিচিত্রা সেন কর্মীদের মুক্ত বা লাগামহীন নেতৃত্ব দেওয়ার কারণে প্রতিষ্ঠানে কর্মীরা অবাধ স্বাধীনতা ভোগ করে। তিনি শুধু লক্ষ্য নির্ধারণ করে দেন। কিন্তু লক্ষ্য বাস্তবায়নে কোনো ভূমিকা রাখেন না। ফলে তার কর্মীরা স্বাধীনতা ভোগ করলেও প্রতিষ্ঠানের লক্ষ্য বাস্তবায়িত হয় না। এতে প্রতিষ্ঠানে বিশৃঙ্খলা সৃষ্টি হয় এবং দলীয় সংহতি বজায় থাকে না। সুতরাং, উদ্দীপকের উক্তিটি যথার্থ বলে আমি মনে করি।"
        }
      ]
    },
    {
      "number": "9",
      "uddipok": "মি. আরিফিন \"আরিফিন অ্যাপার্টমেন্ট এন্ড ডেভেলপমেন্ট\" নির্মাণাধীন প্রতিষ্ঠানের প্রধান নির্বাহী। তার প্রতিষ্ঠানের প্রতিটি প্রকল্পের নকশা তিনি পর্যালোচনা করেন এবং প্রয়োজনে সংশোধন করে অনুমোদন দেন। তিনি ভালো বেতন ও অন্যান্য সুযোগ-সুবিধা দেন। কিন্তু একটু ভুল হলে ছাটাই করেন। এতে কর্মীরা আতঙ্কিত থাকে এবং অন্যত্র ভালো কোনো চাকরির সুযোগ পেলে চলে যায়। এতে প্রতিষ্ঠানটির উৎপাদনশীলতা কমে যায় এবং সময়মতো কাজ শেষ হয় না।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "নির্দেশনা দেওয়ার আগে যারা সিদ্ধান্ত বা নির্দেশনা বাস্তবায়ন করবে তাদের সাথে মতবিনিময় বা পরামর্শ করে নির্দেশনার বিষয়বস্তু ঠিক করাকে পরামর্শমূলক নির্দেশনা বলে।"
        },
        {
          "label": "খ",
          "question": "কর্মীসংস্থান বলতে কী বোঝায়? ব্যাখ্যা করো।",
          "explanation": "প্রতিষ্ঠানের জন্য দক্ষ জনবল সৃষ্টির লক্ষ্যে কর্মী সংগ্রহ, নির্বাচন, নিয়োগ, প্রশিক্ষণ ও উন্নয়নের কাজকে কর্মীসংস্থান বলে। জনশক্তি যোগ্য, দক্ষ ও উৎসাহী না হলে অন্য উপাদানগুলো মানসম্পন্ন হলেও কাজে লাগানো যায় না। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্পাদিত হয়। এ কারণে কর্মীসংস্থান ব্যবস্থাপনায় গুরুত্বপূর্ণ।"
        },
        {
          "label": "গ",
          "question": "জনাব আরিফিনের মাঝে আদর্শ ব্যবস্থাপকের কোন দক্ষতার উপলব্ধি লক্ষ করা যায়? ব্যাখ্যা করো।",
          "explanation": "নিম্নের অনুরূপঃ উদ্দীপকে জনাব সানির মাঝে আদর্শ ব্যবস্থাপকের সমস্যা অনুধাবনের দক্ষতার উপস্থিতি লক্ষ্য করা যায়।  প্রতিষ্ঠানের সমস্যা অনুধাবন করে তার চিহ্নিতকরণ এবং তার সঠিক সমাধান করার দক্ষতাকে সমস্যা অনুধাবনের দক্ষতা বলে। একজন ব্যবস্থাপকের সামনে প্রতিনিয়ত বিভিন্ন পরিস্থিতির উদ্ভব হয়। পরিস্থিতি অনুযায়ী সমস্যা অনুধাবন করতে না পারলে সঠিক সমাধান সম্ভব হয় না। তাই সমস্যার সমাধানে বিভিন্ন বিকল্প কর্ম পন্থা থেকে সঠিক ও কার্যকর পন্থা নির্ধারণের ব্যাপারে ব্যবস্থাপকের সিদ্ধান্ত গ্রহণ করার দক্ষতা অর্জন করতে হয়। উদ্দীপকে দেখা যায়, জনাব সনি এপার্টমেন্ট নির্মাণকারী প্রতিষ্ঠানের প্রধান নির্বাহী। তার প্রতিষ্ঠানের প্রতিটি প্রকল্পের নকশা তিনি পর্যালোচনা করেন এবং প্রয়োজনে সংশোধন করে অনুমোদন করেন। তিনি ভালো বেতন ও অন্যান্য সুযোগ-সুবিধা দেন।অর্থাৎ তিনি সমস্যা গুলো খুঁজে বের করেন এবং তার সমাধানের ব্যবস্থা গ্রহণ করে থাকেন। তার এই কাজগুলো একজন ব্যবস্থাপকের মধ্যে অনুধাবনের দক্ষতার সাথে সামঞ্জস্যপূর্ণ। তাই বলা যায়, জনাব সানির মাঝে আদর্শ ব্যবস্থাপকের সমস্যা অনুধাবনের দক্ষতার উপস্থিতি লক্ষ্য করা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপঃ ব্যবস্থাপনার চাকরির স্থায়িত্বের নীতির অভাবে জনাব সানির প্রতিষ্ঠানের উৎপাদনশীলতা কমে যাচ্ছে। প্রতিষ্ঠানে কর্মরত কর্মীদের চাকরি নিরাপত্তা ও স্থিতিশীলতা বজায় রাখার নীতিটাই চাকরির স্থায়িত্বের নীতি বলে। একই প্রতিষ্ঠানে কর্মরত কর্মীদের চাকরির স্থায়িত্ব নিশ্চিত করা গেলে তাদেরকে উপযুক্ত অযোগ্য কর্মী বাহিনী হিসেবে গঠন করা যায়। কারণ তারা প্রতিষ্ঠানে নিজেদেরকে নিরাপদ মনে করে এবং মনোযোগ সহকারে কাজ করতে আগ্রহী হয়। উদ্দীপকের জনাব সনি এপার্টমেন্ট নির্মাণকারী প্রতিষ্ঠানের প্রধান নির্বাহী। তার প্রতিষ্ঠানের প্রতিটি প্রকল্পের নকশা তিনি পর্যালোচনা করেন এবং প্রয়োজনে সংশোধন করে অনুমোদন করেন। তিনি ভালো বেতন ও অন্যান্য সুযোগ-সুবিধা দেন। কিন্তু একটু ভুল হলেই ছাটাই করেন।এতে কর্মীরা আতঙ্কিত থাকেন এবং অন্যত্র ভাল কোন চাকরির সুযোগ পেলে চলে যান। এতে প্রতিষ্ঠানের উৎপাদনশীলতা কমে যায় এবং সময়মতো কাজ শেষ হয় না।  উদ্দীপকের প্রতিষ্ঠানটির উৎপাদন কমে যাওয়ার কারণ হচ্ছে প্রতিষ্ঠানের ব্যবস্থাপনা চাকরির স্থায়িত্বের নীতি অনুসরণ করছেন না। এতে উক্ত প্রতিষ্ঠানে কর্মরত কর্মীদের কর্ম ক্ষেত্রে আগ্রহ কমে যাচ্ছে। এই নীতির অভাবে প্রতিষ্ঠানের শ্রম ঘূর্ণায়মানতা বৃদ্ধি পাবে। এর ফলের প্রতিষ্ঠানে কর্মীর সংখ্যা কমে যাবে।"
        }
      ]
    },
    {
      "number": "10",
      "uddipok": "\"লাবিবা ফ্যাশন ওয়্যার লিমিটেড\"-একটি পোশাক রপ্তানিমুখী উৎপাদনকারী প্রতিষ্ঠান। প্রতিষ্ঠানটি ২০২৪ সালে ২০ শে জানুয়ারি চার মাসের মধ্যে ৭ লক্ষ পিস ট্রাউজার সরবরাহের অর্ডার গ্রহণ করে। কিন্তু ১৫ মার্চ পর্যন্ত প্রতিষ্ঠানটি ৩ লক্ষ ট্রাউজার উৎপাদন করতে সক্ষম হয়। এমতাবস্থায় যথাসময়ে অর্ডার সরবরাহ করার জন্য উৎপাদন ব্যবস্থাপক উৎপাদন লক্ষ্যমাত্রা অর্জিত না হওয়ার কারণে প্রয়োজনীয় পদক্ষেপ গ্রহণের সিদ্ধান্ত নেয়।",
      "tag": "VNSC 25",
      "sub_questions": [
        {
          "label": "ক",
          "question": "নিয়ন্ত্রণ কী?",
          "explanation": "পরিকল্পনা অনুযায়ী প্রতিষ্ঠানের কাজ সম্পন্ন হচ্ছে কি না, তা যাচাই করা এবং কোনো গরমিল পাওয়া গেলে তা সংশোধন করার প্রক্রিয়াকে নিয়ন্ত্রণ বলে।"
        },
        {
          "label": "খ",
          "question": "নিয়ন্ত্রণ প্রক্রিয়ায় কেন আদর্শমান নির্ধারণ প্রয়োজন?",
          "explanation": "আদর্শমান (Standard) হলো এমন এক মানদণ্ড, যেটি অনুযায়ী প্রকৃত কর্মফল পরিমাপ করা হয়। নিয়ন্ত্রণ প্রক্রিয়ায় আদর্শমানের সাথে প্রকৃত কার্যফলের তুলনা করে বিচ্যুতি (Deviation) নিরূপণ করা হয়। এরপর যথাযথ ব্যবস্থা নিয়ে ভুল-ত্রুটি সংশোধন করা হয়। তাই নিয়ন্ত্রণ প্রক্রিয়ায় আদর্শমান নির্ধারণ করা প্রয়োজন।"
        },
        {
          "label": "গ",
          "question": "",
          "explanation": "উদ্দীপকে লাবিবা ফ্যাশনওয়‍্যার লিমিটেড-এর উৎপাদন লক্ষ্যমাত্রায় নেতিবাচক বিচ্যুতি পাওয়া গেছে। প্রকৃত বা সম্পাদিত কাজ পরিমাপের পর এর সাথে পূর্বনির্ধারিত আদর্শমানের তুলনা করা হয়। এ তুলনার মাধ্যমে কাজের অগ্রগতি পরিমাপ এবং ত্রুটি-বিচ্যুতি আছে কি না তা যাচাই করা হয়। এক্ষেত্রে বিচ্যুতি থাকলে তার পরিমাপ কতটুকু তা চিহ্নিত করা হয়। উদ্দীপকের 'লাবিবা ফ্যাশন ওয়‍্যার লিমিটেড' একটি পোশাক রপ্তানিমুখী উৎপাদনকারী প্রতিষ্ঠান। প্রতিষ্ঠানটি ২০২৪ সালে ২০শে জানুয়ারি থেকে চার মাসের (৪ × ৩০ = ১২০ দিন) মধ্যে ৭ লক্ষ পিস ট্রাউজার সরবরাহের অর্ডার গ্রহণ করে। এ অর্ডার অনুযায়ী প্রতিষ্ঠানটিকে প্রতিদিন (৭,০০,০০০ ÷ ১২০) বা, প্রায় ৫,৮৩৪ পিস ট্রাউজার উৎপাদন করতে হবে। কিন্তু ১৫ মার্চ পর্যন্ত প্রতিষ্ঠানটি ৩ লক্ষ পিস ট্রাউজার উৎপাদন করতে সক্ষম হয়। এক্ষেত্রে ১৫ মার্চ (৫৫ দিন)-এর মধ্যে প্রতিষ্ঠানটির উৎপাদন হওয়ার কথা ছিল (৫,৮৩৪ × ৫৫) বা, ৩,২০,৮৭০ পিস। এক্ষেত্রে প্রতিষ্ঠানটির নির্ধারিত লক্ষ্যমাত্রা থেকে প্রকৃত উৎপাদন কম হয়েছে। এটি প্রতিষ্ঠানটির জন্য ভালো ফলাফল প্রতিষ্ঠানটির উৎপাদন ক্ষমতা বিবেচনায় এটি একটি নেতিবাচক পার্থক্য বা বিচ্যুতি। সুতরাং, উদ্দীপকের প্রতিষ্ঠানটির উৎপাদন লক্ষ্যমাত্রায় নেতিবাচক বিচ্যুতি লক্ষণীয়।"
        },
        {
          "label": "ঘ",
          "question": "'নিয়ন্ত্রণ প্রক্রিয়ার যথাযথ ধাপ অনুসরণ না করায় যথাসময়ে অর্ডারকৃত পণ্য সরবরাহ করা সম্ভব হচ্ছে না' উদ্দীপকের আলোকে মূল্যায়ন করো।",
          "explanation": "নিয়ন্ত্রণ প্রক্রিয়ার যথাযথ ধাপ অনুসরণ না করায় যথাসময়ে অর্ডারকৃত পণ্য সরবরাহ করা সম্ভব হচ্ছে না বলে আমি মনে করি। নিয়ন্ত্রণ প্রক্রিয়ার প্রথমে আদর্শমান প্রতিষ্ঠা করা হয়। এরপর নির্দিষ্ট সময় পর পর আদর্শমানের সাথে প্রকৃত কার্যফল পরিমাপ করা হয়। আদর্শমানের সাথে প্রকৃত কার্যফলের তুলনা করে বিচ্যুতি আছে কি না তা যাচাই করা হয়। এক্ষেত্রে বিচ্যুতি পাওয়া গেলে তার কারণ চিহ্নিতপূর্বক সংশোধনমূলক ব্যবস্থা নেওয়া হয়। উদ্দীপকে 'লাবিবা ফ্যাশন ওয়‍্যার লিমিটেড' একটি পোশাক উৎপাদনকারী প্রতিষ্ঠান। এটি ২০২৪ সালের ২০শে জানুয়ারি থেকে চার মাসের মধ্যে ৭ লক্ষ পিস ট্রাউজার সরবরাহের একটি অর্ডার পায়। কিন্তু ১৫ মার্চ দেখা যায় সময় অনুপাতে কম উৎপাদন হয়েছে। এক্ষেত্রে প্রতিষ্ঠানটির উৎপাদনে নেতিবাচক বিচ্যুতির সৃষ্টি হয়েছে। এমতাবস্থায় উৎপাদন ব্যবস্থাপক উৎপাদন লক্ষ্যমাত্রা অর্জনের জন্য প্রয়োজনীয় পদক্ষেপ গ্রহণের সিদ্ধান্ত নেয়। উদ্দীপকের 'লাবিবা ফ্যাশন ওয়‍্যার লিমিটেড' নিয়ন্ত্রণ প্রক্রিয়ার সব ধাপা যথাযথভাবে অনুসরণ করেনি। প্রতিষ্ঠানটি ট্রাউজার সরবরাহের অর্ডারকে আদর্শমান ধরে কাজ শুরু করে। কিন্তু নির্দিষ্ট সময় পর পর উৎপাদনের মাত্রা পরিমাপ করে প্রকৃত কার্যফল বের করেনি। এক্ষেত্রে নির্দিষ্ট সময়ের প্রায় অর্ধেক অতিবাহিত হওয়ার পরে উৎপাদনে নেতিবাচক বিচ্যুতি পরিলক্ষিত হয়। এ পরিস্থিতিতে বিচ্যুতির কারণা অনুসন্ধান করা গেলেও বাকি সময়ের মধ্যে বিচ্যুতি সংশোধন করা সম্ভব নয়। ফলে প্রতিষ্ঠানটি নির্দিষ্ট সময়ের মধ্যে অর্ডারকৃত ট্রাউজার উৎপাদন করতে সক্ষম হবে না। তাই বলা যায়, নিয়ন্ত্রণ প্রক্রিয়ার যথাযথ ধাপ অনুসরণ না করার কারণেই যথাসময়ে অর্ডারকৃত পণ্য সরবরাহ করা সম্ভব হচ্ছে না।"
        }
      ]
    },
    {
      "number": "11",
      "uddipok": "'মাইশা লি.' ও 'তাহিয়া লি.' দুটি বিশেষায়িত আর্থিক প্রতিষ্ঠান। 'মাইশা লি.'-এর কর্মীরা নির্বাহীর সরাসরি তত্ত্বাবধান ও নিয়ন্ত্রণে তাদের নিজ নিজ কার্য সুষ্ঠুভাবে সম্পাদন করে থাকে। পক্ষান্তরে 'তাহিয়া লি.' ঋণদানের ক্ষেত্রে মক্কেলদের দলিলপত্র খতিয়ে দেখার জন্য নির্বাহীদের পাশাপাশি একজন আইন পরামর্শক নিয়োগ দেন। বছর শেষে দেখা গেল 'তাহিয়া লি.' লক্ষ্যমাত্রা অর্জনে সফল হলেও 'মাইশা লি.' ব্যর্থ হয়।",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "সংগঠন চার্ট কী?",
          "explanation": "প্রতিষ্ঠানের বিভিন্ন ব্যক্তি, বিভাগ ও উপবিভাগে দায়িত্ব ও কর্তৃত্ব নির্ধারণের মাধ্যমে পারস্পরিক সম্পর্ককে চিত্রের মাধ্যমে উপস্থাপন করাকে সংগঠন চার্ট বলে।"
        },
        {
          "label": "খ",
          "question": "সংগঠন কাঠামোতে কমিটি সংগঠন তাৎপর্যপূর্ণ কেন? ব্যাখ্যা করো।",
          "explanation": "কোনো বিশেষ কাজ সম্পাদনের জন্য কয়েকজন ব্যক্তির সমন্বয়ে যে সংগঠন তৈরি হয়, তাকে কমিটি সংগঠন বলে। প্রতিষ্ঠানের বিভিন্ন সংগঠন কাঠামো (সরলরৈখিক, কার্যভিত্তিক, মেট্রিক্স প্রভৃতি) প্রতিদিনের যাবতীয় কাজ সম্পাদন করে থাকে। কিন্তু কমিটি সংগঠন এসব কাজের বাইরে যাবতীয় বিলের কাজ বা সমস্যা সমাধানে গঠিত হয়। এতে এর মাধ্যমে উদ্ভূত বিশেষ কাজ বা সমস্যার সমাধান হয়ে যায়। এজন্য সংগঠন কাঠামোতে কমিটি সংগঠন তাৎপর্যপূর্ণ ভূমিকা রাখে।"
        },
        {
          "label": "গ",
          "question": "উদ্দীপকে বর্ণিত 'মাইসা লি.' কোন ধরনের সংগঠন কাঠামো? ব্যাখ্যা করো।",
          "explanation": "নিম্নের অনুরূপঃ উদ্দীপকে বর্ণিত মতিনের সংগঠনে সরলরৈখিক সংগঠন কাঠামো বিদ্যমান। এ ধরনের সংগঠন কাঠামোতে কর্তৃত্ব রেখা প্রতিষ্ঠানের উচ্চ পর্যায় থেকে ক্রমান্বয়ে সরলরেখার মতো নিচের দিকে প্রবাহিত হয়। আর জবাবদিহিতা নিম্ন পর্যায় থেকে উচ্চ পর্যায়ে প্রবাহিত হয়। নির্বাহী এ সংগঠনের ক্ষমতা ও কর্তৃত্বের একমাত্র অধিকারী হন। তিনি এককভাবে সকল সিদ্ধান্ত নেন। উদ্দীপকে মতিন একটি প্রতিষ্ঠানের পরিচালক। তার প্রতিষ্ঠানে কর্মীরা একজন নির্বাহীর প্রত্যক্ষ তত্ত্বাবধানে থাকেন। নির্বাহী তাদের সব কাজ নিয়ন্ত্রণ করেন। আবার নির্বাহী এককভাবে সকল সিদ্ধান্ত নেন। আর অধস্তনরা এই সিদ্ধান্ত মেনে চলে। প্রতিষ্ঠানের কর্মীরা নিজেদের মতামত্ প্রকাশ করতে পারে না। এসব বৈশিষ্ট্যের সাথে সরলরৈখিক সংগঠনের মিল আছে। সুতরাং, উদ্দীপকে বর্ণিত মতিনের সংগঠনে সরলরৈখিক সংগঠন কাঠামো বিদ্যমান।"
        },
        {
          "label": "ঘ",
          "question": "'তাহিয়া লি.'-এর সাফল্যের কারণ উদ্দীপকের আলোকে বিশ্লেষণ করো।",
          "explanation": "'তাহিয়া লি.' এ সরলরৈখিক ও পদস্থ কর্মী সংগঠন অনুসরণ করা হয়, যা এর সাফল্যের কারণ বলে আমি মনে করি। এ সংগঠন কাঠামোতে নির্বাহীকে সহযোগিতা করার জন্য বিশেষজ্ঞ কর্মী নিয়োগ করা হয়। এতে নির্বাহীরা সহজে সিদ্ধান্ত নিতে পারেন। এক্ষেত্রে সরলরৈখিক কর্মকর্তারা নির্বাহীর ক্ষমতা পেয়ে থাকেন। আর উপদেষ্টারা নির্বাহীদের শুধু পরামর্শ দেন। উদ্দীপকে 'তাহিয়া লি.' একটি বিশেষায়িত আর্থিক প্রতিষ্ঠান। প্রতিষ্ঠানটিতে ঋণদানের ক্ষেত্রে মক্কেলদের দলিলপত্র খতিয়ে দেখার প্রয়োজন হয়। তাই নির্বাহীদের সহায়তা করার জন্য প্রতিষ্ঠানটিতে একজন আইন পরামর্শক নিয়োগ করা হয়। বছর শেষে প্রতিষ্ঠানটি লক্ষ্যমাত্রা অর্জনে সফল হয়। এ অবস্থায় প্রতিষ্ঠানটির সংগঠন কাঠামো সরলরৈখিক ও পদস্থ কর্মী সংগঠনে রূপান্তরিত হয়। এক্ষেত্রে পরামর্শক নিয়োগ দেওয়ায় 'তাহিয়া লি.'-এর নির্বাহীরা বিভিন্ন কাজে পরামর্শ করার সুযোগ পান। এতে নির্বাহী ও পরামর্শকের মিলিত চেষ্টায় সঠিক সিদ্ধান্ত নেওয়া সহজ হয়। এর মাধ্যমে প্রতিষ্ঠানের যেকোনো সমস্যার দ্রুত সমাধান হয়। আবার, প্রতিষ্ঠানের নির্বাহীদের কর্মভারও লাঘব হয়। ফলে প্রতিষ্ঠানের কাজে গতিশীলতা আসে। এভাবে প্রতিষ্ঠানটি ব্যবসায়ে লক্ষ্যমাত্রা অর্জন করতে সক্ষম হয়। তাই বলা যায়, প্রতিষ্ঠানটিতে সরলরৈখিক ও পদস্থ কর্মী সংগঠন সাফলতা আনয়নে ভূমিকা রেখেছে।"
        }
      ]
    }
  ]
}