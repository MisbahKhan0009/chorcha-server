{
  "title": "হলি ক্রস কলেজ ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. সাবের চৌধুরী একটি চা উৎপাদানকারী কোম্পানির নীতি নির্ধারণ, সিদ্ধান্ত গ্রহণ ও পরিকল্পনা প্রণয়নের সাথে জড়িত। প্রতিষ্ঠানটির কর্তৃপক্ষ ২০২১ সালে ১০ লক্ষ কেজি চা উৎপাদনের লক্ষ্যমাত্রা নির্ধারণ করে। অতঃপর চা শ্রমিকদের কঠোর পরিশ্রম ও ভালো ফলনের পরও ৮ লক্ষ কেজি চা উৎপাদন করতে সক্ষম হয়। উক্ত প্রতিষ্ঠানের পরিচালনা পর্ষদ ও মি. চৌধুরীর সমন্বয়ে গঠিত তদন্ত কমিটি ও বাস্তবায়নকারী কর্মকর্তা শ্রমিকদের কাজে গাফিলতির প্রমাণ পায় নি ।",
      "tag": "CB 22,HC 23",
      "sub_questions": [
        {
          "label": "ক",
          "question": "",
          "explanation": "লক্ষ্য অর্জনের উদ্দেশ্যে পরিকল্পনা, সংগঠিতকরণ, কর্মীসংস্থান, নির্দেশনা, প্রেষণা সমন্বয় সাধন ও নিয়ন্ত্রণের মাধ্যমে প্রতিষ্ঠানের উপকরণ সমূহকে সঠিকভাবে পরিচালনা করার প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "",
          "explanation": ")কোন ডিগ্রী, প্রশিক্ষণ ও বিশেষায়িত জ্ঞান অর্জন করে তার মাধ্যমে বৈধভাবে অর্থ উপার্জনকে পেশা বলে। কোন কাজ পেশা হিসেবে স্বীকৃত হতে হলে কিছু বৈশিষ্ট্য থাকা প্রয়োজন। যেমন বিশেষ জ্ঞান, ব্যবহারিক জ্ঞান প্রয়োগ যোগ্যতা নীতি জ্ঞান, সাফল্য অর্জনের প্রচেষ্টা ইত্যাদি। বর্তমানে ব্যবস্থাপনা নিয়ে উচ্চশিক্ষা অর্জন করে তা কর্মক্ষেত্রের প্রয়োগ করে অনেকে জীবিকা নির্বাহ করছেন। এজন্য ব্যবস্থাপনাকে পেশা হিসেবে বিবেচনা করা যায় ।"
        },
        {
          "label": "গ",
          "question": "",
          "explanation": "মি. সাবের চৌধুরী উচ্চ স্তরের ব্যবস্থাপক। প্রতিষ্ঠানের উদ্যোগ গ্রহণ লক্ষ্য ও কৌশল নির্ধারণ পূর্ব আনুমান, অর্থসংস্থান, দীর্ঘমেয়াদী পরিকল্পনা প্রণয়ন ও নীতি নির্ধারণের জন্য সর্বোচ্চ স্তরে নির্বাহীদের নিয়ে গঠিত স্তরকে উচ্চ স্তরে ব্যবস্থাপনা বলে। এই স্তরকে প্রশাসনিক স্তরও বলা হয়ে থাকে। প্রতিষ্ঠানে চেয়ারম্যান, পরিচালনা পর্ষদ,প্রতিষ্ঠানের সচিব, ব্যবস্থাপনা পরিচালক, মহাব্যবস্থাপক,এই স্তরের অন্তর্গত। উচ্চস্তরে নির্বাহী বা ব্যবস্থাপকরা সাধারণত মানসিক ও বুদ্ধি ভিত্তিক কাজ বেশি মাত্রায় করে থাকেন। মি. সাবের চৌধুরী চা উৎপাদনকারী কোম্পানির নীতি নির্ধারণ, সিদ্ধান্ত গ্রহণ ও পরিকল্পনা প্রণয়নের সাথে জড়িত। এই থেকে আমরা বুঝতে পারি যে মিস্টার সাবের চৌধুরী একজন উচ্চ স্তরের ব্যবস্থাপক।"
        },
        {
          "label": "ঘ",
          "question": "",
          "explanation": "প্রতিষ্ঠানটির উচ্চ স্তরের ব্যবস্থাপনার কর্মকর্তাদের কাজে ভুল ছিল।   প্রতিষ্ঠানের উদ্যোগ গ্রহণ লক্ষ্য ও কৌশল নির্ধারণ পূর্ব আনুমান, অর্থসংস্থান, দীর্ঘমেয়াদী পরিকল্পনা প্রণয়ন ও নীতি নির্ধারণের জন্য উচ্চ স্তরের ব্যবস্থাপনা গঠিত।   উদ্দীপকে আমরা দেখতে পাই মিস্টার সাবের  চৌধুরী এর প্রতিষ্ঠানটির ২০২১ সালে ১০ লক্ষ কেজি চা উৎপাদনের লক্ষ্যমাত্রা নির্ধারণ করে। কিন্তু চা শ্রমিকদের কঠোর পরিশ্রম ও ভালো ফলনের পরেও ৮ লক্ষ কেজি চা উৎপাদন করতে সক্ষম হয়। পরবর্তীতে পরিচালনা পর্ষদ ও তদন্ত কমিটি শ্রমিকদের কাজে কোন ধরনের গাফিলতির প্রমাণ পাইনি।   লক্ষ্যমাত্রা নির্ধারণের সময় শ্রমিকদের কর্ম ক্ষমতা বিবেচনা করা উচিত। এতে সঠিক পরিমাণের লক্ষ্যমাত্রা নির্ধারণ সম্ভব হয়। উদ্দীপকে চা শ্রমিকদের কঠোর পরিশ্রম ও ভালো ফলনের পরেও। উৎপাদন কম হয়েছে এই থেকে আমরা বুঝতে পারি যে তারা লক্ষ্যমাত্রা নির্ধারণে ভুল করেছেন। লক্ষ্যমাত্রা নির্ধারণ উচ্চ স্তরের ব্যবস্থাপনার কাজ। তাই আমরা বলতে পারি প্রতিষ্ঠান উচ্চ স্তরে ব্যবস্থাপনা কর্মকর্তাদের কাজে ভুল ছিল।"
        }
      ]
    },
    {
      "number": "2",
      "uddipok": "অপেরা টেক্সটাইলের স্বত্তাধিকারী জনাব সিয়াম। তিনি ঈদ-উল- ফিতরকে সামনে রেখে টার্গেট পূরণের লক্ষ্যে প্রতিদিন এক ঘণ্টা অতিরিক্ত কাজ করার নির্দেশ দেন। কিন্তু এর জন্য কোনো অতিরিক্ত সুবিধা দেওয়া হবে না বলে জানিয়ে দেন। এতে কর্মরত শ্রমিক-কর্মীদের মধ্যে অসন্তুষ্টি দেখা দেয়। জনাব সিয়াম পরবর্তীতে সিদ্ধান্ত নিলেন অর্জিত মুনাফার একটি অংশ শ্রমিক-কর্মীদের প্রদান করবেন।",
      "tag": "RUMC 23,HC 23",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনা কী?",
          "explanation": "ব্যবস্থাপনার ক্ষেত্রে গতানুগতিকতা পরিহার করে বিজ্ঞান বা পরীক্ষা-নিরীক্ষা ও বিচার-বিশ্লেষণের মাধ্যমে সংঘবদ্ধ জ্ঞানের প্রয়োগকে বৈজ্ঞানিক ব্যবস্থাপনা বলে।"
        },
        {
          "label": "খ",
          "question": "পরিকল্পনা ব্যবস্থাপনার অন্য সকল কাজের ভিত্তি- ব্যাখ্যা করো।",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য ভবিষ্যতে কোন কাজ কে, কখন, কত সময়ের মধ্যে করবে প্রভৃতি নির্ধারণ হলো পরিকল্পনা। এটি ব্যবস্থাপনার প্রথম' কাজ। এটি বাস্তবায়নের জন্যই সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ কাজগুলো করা হয়। এই কাজগুলো পরিকল্পনা অনুযায়ী ধারাবাহিকভাবে চলতে থাকে। তাই পরিকল্পনাকে অন্যান্য কাজের ভিত্তি বলা হয়।"
        },
        {
          "label": "গ",
          "question": "উদ্দীপকে হেনরি ফেয়লের কোন নীতি লঙ্ঘিত হয়েছে? বর্ণনা করো।",
          "explanation": "উদ্দীপকে হেনরি ফেয়লের ন্যায্য পারিশ্রমিকের নীতি লঙ্ঘিত হয়েছে। প্রতিষ্ঠানের কর্মীদের কাজের প্রকৃতি, সময়, পারিপার্শ্বিক অবস্থা প্রভৃতি বিবেচনায় সুষ্ঠু ও ন্যায্য বেতন কাঠামো স্থির করা আবশ্যক। এটি ন্যায্য পারিশ্রমিকের নীতির মূল কথা। এ নীতির বাস্তবায়ন করলে কর্মীরা। কাজের প্রতি সন্তুষ্ট হয় ও উৎসাহ নিয়ে কাজ করে। উদ্দীপকে জনাব সিয়াম অপেরা টেক্সটাইলের মালিক। তিনি ঈদ-উল- ফিতরকে সামনে রেখে প্রতিষ্ঠানের শ্রমিক-কর্মীদের অতিরিক্ত এক ঘণ্টা কাজ করার নির্দেশ দেন। তিনি এ অতিরিক্ত কাজের বিনিময়ে তাদের জন্য কোনো পারিশ্রমিকের ব্যবস্থা রাখেননি। কিন্তু, এ অতিরিক্ত কাজ করার জন্য বাড়তি সুবিধা শ্রমিক-কর্মীদের প্রাপ্য। এটি না পাওয়ায় তাদের মধ্যে অসন্তুষ্টি দেখা যায়। এক্ষেত্রে প্রতিষ্ঠানটির শ্রমিক-কর্মীরা তাদের সম্পাদিত কাজ অনুপাতে অতিরিক্ত সুবিধা থেকে বঞ্চিত হচ্ছে। এটি ন্যায্য পারিশ্রমিকের নীতির পরিপন্থি। সুতরাং, উদ্দীপকে ন্যায্য পারিশ্রমিকের নীতি লঙ্ঘিত হয়েছে।"
        },
        {
          "label": "ঘ",
          "question": "প্রাতিষ্ঠানিক লক্ষ্য অর্জনে মুনাফার একটি অংশ প্রদান ব্যবস্থাপনার কোন কাজের অন্তর্গত? এর যৌক্তিকতা মূল্যায়ন করো।",
          "explanation": "প্রাতিষ্ঠানিক লক্ষ্য অর্জনে মুনাফার একটি অংশ প্রদান ব্যবস্থাপনার প্রেষণা কাজের অন্তর্গত। এটি কর্মীদের কাজের প্রতি অনুপ্রাণিত বা উৎসাহিত করার একটি প্রক্রিয়া। এর মাধ্যমে কর্মীদের কাজের প্রতি ইচ্ছা, আগ্রহ-উদ্দীপনা, ও কর্মশক্তি বাড়ানো যায়। এতে কর্মীরা সর্বোচ্চ আন্তরিকতার সাথে কাজ সম্পাদনে সচেষ্ট থাকে। উদ্দীপকে জনাব সিয়াম ঈদ উপলক্ষ্যে তার প্রতিষ্ঠানের শ্রমিক- কর্মচারীদের অতিরিক্ত এক ঘণ্টা কাজ করার নির্দেশ দেন। কিন্তু এ কাজের বিনিময়ে তিনি তাদের জন্য বাড়তি কোনো সুবিধার ব্যবস্থা রাখেননি। এতে তারা অসন্তোষ প্রকাশ করে। এ অসন্তোষ দূর করতে পরে সিয়াম অর্জিত মুনাফার একটি অংশ তাদের দেওয়ার সিদ্ধান্ত নেন। এ ঘোষণা শুনে শ্রমিক-কর্মীদের অসন্তোষ কমবে। আর্থিক সুবিধা পাওয়ার আশায় তারা কাজে উৎসাহী হবে। আর কাজে তাদের স্বতঃস্ফূর্ত অংশগ্রহণের মাধ্যমে তারা মানসম্মত পণ্য উৎপাদন করতে পারবে। এতে প্রতিষ্ঠানটির পণ্যের গুণগতমানের উন্নয়ন ঘটবে। এভাবে প্রতিষ্ঠানটির পূর্বনির্ধারিত লক্ষ্যমাত্রা অর্জন হবে। তাই বলা যায়, উদ্দীপকে প্রাতিষ্ঠানিক লক্ষ্য অর্জনে ব্যবস্থাপনার প্রেষণা কাজটির যৌক্তিকতা আছে।"
        }
      ]
    },
    {
      "number": "3",
      "uddipok": "'নির্মাণ এন্টারপ্রাইজ' এ দেশীয় একটি মটর পার্টস উৎপাদনকারী প্রতিষ্ঠান। এটি তার পণ্য শুধুমাত্র দক্ষিণ আফ্রিকায় রপ্তানি করে। দেশের বাজারে কোনো পণ্য বিক্রি করে না। কিন্তু বাণিজ্য চুক্তি থাকায় দক্ষিণ আফ্রিকা চীনের জন্য তার দেশের বাজারে পণ্য রপ্তানি শুল্কমুক্ত প্রবেশাধিকার দেয়। চীনের পণ্য উন্নত ও সস্তা হওয়ায় সহজেই দক্ষিণ আফ্রিকার বাজার দখল করে নেয়। ফলে 'নির্মাণ এন্টারপ্রাইজ' তাদের পণ্যের একমাত্র বাজার হারায়।",
      "tag": "CB 21,HC 23",
      "sub_questions": [
        {
          "label": "ক",
          "question": "",
          "explanation": "পরিকল্পনার সংখ্যাত্বক প্রকাশকে বাজেট বলা হয়।"
        },
        {
          "label": "খ",
          "question": "",
          "explanation": "মেধা মনশীলতা ও চিন্তাশক্তি ব্যবহার করা পরিকল্পনা কর্মসূচি নির্ধারণ করতে হয় প্রতিষ্ঠানের উদ্দেশ্য অর্জনের জন্য ভবিষ্যতে কোন কাজ কে কখন কিভাবে করবে প্রভৃতি নির্ধারণ করা কে পরিকল্পনা বলা। ব্যক্তি চিন্তার গভীরতা দূরদৃষ্টি পূর্ব আনুমান প্রভৃতির উপর পরিকল্পনার মান নির্ভর করে। একটি উত্তম পরিকল্পনা বানানোর জন্য মেধা মননশীলতা চিন্তা। চিন্তা শক্তি ব্যবহার করতে হয়। তাই পরিকল্পনাকে। চিন্তন মনন প্রক্রিয়া বলা হয়।"
        },
        {
          "label": "গ",
          "question": "",
          "explanation": "নির্মাণ এন্টারপ্রাইজ পরিকল্পনা গ্রহণের শুরুতে বিকল্প নির্ধারণ ও মূল্যায়ন ধাপ উপেক্ষা করেছেন।   পরিকল্পনা প্রণয়নের আগে সুনির্দিষ্ট লক্ষ্য অর্জনের জন্য সম্ভাব্য বিভিন্ন উপায় প্রস্তুত ও নির্ধারণ করার কাজকে বিকল্প উদ্ভাবন বলে। যত বেশি বিকল্প পদ্ধতি উদ্ভাবন বা সনাক্ত করা যাবে পরিকল্পনার নিখুঁত ও নির্ভুলভাবে প্রণয়ন করাও তত সহজ হবে। পরিকল্পনা প্রণেতাকে বিকল্প কার্যপদ্ধতি সমূহ যথাযথভাবে মূল্যায়ন করতে হয়। এক্ষেত্রে চিন্তা ভাবনা, বিশ্লেষণ করে বিকল্প পদ্ধতির কাজগুলোর কার্যকারিতা, সুবিধা, অসুবিধা ইত্যাদিও মূল্যায়ন করতে হয়।   উদ্দীপকে নির্মাণ এন্টারপ্রাইজ দেশীয় মোটর পার্টস শুধুমাত্র দক্ষিণ আফ্রিকায় রপ্তানি করে। অন্যদিকে শুল্কমুক্ত প্রবেশাধিকার দেয়ায় এবং চীনের পণ্য উন্নত সস্তা হওয়ায় সহজেই চীন দক্ষিণ আফ্রিকার বাজার দখল করে নেয়। তাই নির্মাণ এন্টারপ্রাইজ তাদের পণ্যের বাঁচার হারায়। এই থেকে আমরা বুঝতে পারি তারা পরিকল্পনা গ্রহণের শুরুতে বিকল্প নির্ধারণ ও মূল্যায়ন ধাপটি উপেক্ষা করেছেন"
        },
        {
          "label": "ঘ",
          "question": "",
          "explanation": "বিকল্প নির্ধারণ ও মূল্যায়ন পরিকল্পনার জন্য একটি গুরুত্বপূর্ণ ধাপ। পরিকল্পনা প্রণয়নের আগে সুনির্দিষ্ট লক্ষ্য অর্জনের জন্য সম্ভাব্য বিভিন্ন উপায় প্রস্তুত ও নির্ধারণ করার কাজকে বিকল্প উদ্ভাবন বলে। যত বেশি বিকল্প পদ্ধতি উদ্ভাবন বা সনাক্ত করা যাবে পরিকল্পনার নিখুঁত ও নির্ভুলভাবে প্রণয়ন করাও তত সহজ হবে।বিকল্প পরিকল্পনা প্রণেতাকে বিকল্প কার্যপদ্ধতি সমূহ যথাযথভাবে মূল্যায়ন করতে হয়।  উদ্দীপকের নির্মাণ এন্টারপ্রাইজ শুধুমাত্র দক্ষিণ আফ্রিকায় তাদের পণ্য রপ্তানি করে অন্যদিকে চীনের পণ্য উন্নত সস্তা হয় সহজে দক্ষিণ আফ্রিকার বাজার দখল করে নেয়।উদ্দীপক কে নির্মাণ এন্টারপ্রাইজ ভবিষ্যতের পারিপার্শ্বিক অবস্থার কথা চিন্তা করলে এবং অন্য কোন বিকল্প মূল্যায়ন করে নির্ধারণ করে রাখলে বা অন্য কোন বাজার সৃষ্টি করলে। তাদের একমাত্র বাজার হারাতে হতো না। তাই আমরা বলতে পারি বিকল্প নির্ধারণ ও মূল্যায়ন পরিকল্পনার জন্য খুবই গুরুত্বপূর্ণ।"
        }
      ]
    },
    {
      "number": "4",
      "uddipok": "মি. তমাল একটি প্রেসের মালিক এবং তার বন্ধু মি. মালেক একটি গার্মেন্টস শিল্প প্রতিষ্ঠানের মালিক। মি. তমালের প্রতিষ্ঠানের কর্মীরা তার প্রত্যক্ষ তত্ত্বাবধানে থেকে পরিচালিত হয় এবং একাই সিদ্ধান্ত নেয়। মি. মালেকের প্রতিষ্ঠানের কর্মীদের তত্ত্বাবধান, নির্দেশনা ও নিয়ন্ত্রণের জন্য বিভাগ অনুযায়ী নির্বাহী কর্তৃত্বসম্পন্ন বিশেষজ্ঞ কর্মকর্তা নিযুক্ত আছেন। মি. তমাল মনে করেন মালেকের প্রতিষ্ঠানের মতো ব্যবস্থা তার প্রতিষ্ঠানে অনুসরণ করা গেলে ভালোই হতো।",
      "tag": "HC 23",
      "sub_questions": [
        {
          "label": "ক",
          "question": "কমিটি কী?",
          "explanation": "প্রতিষ্ঠানের পক্ষ থেকে কোনো সমস্যার সমাধান বা বিশেষ কোনো কাজের দায়িত্বভার কোনো ব্যক্তি বা ব্যক্তিবর্গের ওপর দেওয়া হলে, ঐ ব্যক্তিবর্গের সমষ্টিকে কমিটি বলে।"
        },
        {
          "label": "খ",
          "question": "মেট্রিক্স সংগঠন বলতে কী বোঝায়?",
          "explanation": "যে সংগঠন কাঠামো কার্যভিত্তিক ও প্রকল্প বা দ্রব্যভিত্তিক সংগঠনের সমন্বয়ে তৈরি করা হয়, তাকে মেট্রিক্স সংগঠন বলে। এক্ষেত্রে প্রকল্প ব্যবস্থাপক ও কার্ষিক ব্যবস্থাপক একই সাথে কর্মরত থাকে। প্রকল্প ব্যবস্থাপকের কাজ হলো দ্রব্য বা সেবার উৎপাদন, বিক্রয় সম্পর্কিত দায়িত্ব পালন। অন্যদিকে, কার্যিক ব্যবস্থাপক (উৎপাদন ব্যবস্থাপক, ক্রয় ব্যবস্থাপক) প্রতিটি প্রকল্প ব্যবস্থাপককে সহায়তা করে। তাই প্রকল্প বাস্তবায়নে মেট্রিক্স সংগঠন উত্তম।"
        },
        {
          "label": "গ",
          "question": "মি. তমালের প্রতিষ্ঠানের সংগঠন কাঠামো কোন ধরনের? ব্যাখ্যা করো।",
          "explanation": "মি. তমালের প্রতিষ্ঠানের সংগঠন কাঠামোটি সরলরৈখিক সংগঠন। এ সংগঠন কাঠামোয় কর্তৃত্ব বা ক্ষমতা ওপরের স্তর থেকে নিচের স্তরের কর্মীদের কাছে আসে। এক্ষেত্রে সব কর্তৃত্ব উচ্চ স্তরের ব্যক্তিবর্গের অধীনে থাকে। আর নিম্ন স্তরের কর্মীরা ওপর থেকে দেওয়া নির্দেশ পালনে বাধ্য থাকে। এটি সবচেয়ে সহজ প্রকৃতির সংগঠন কাঠামো। উদ্দীপকের মি. তমাল একটি প্রেসের মালিক। তার প্রত্যক্ষ তত্ত্বাবধানে থেকে কর্মীরা পরিচালিত হয়। এছাড়া, তিনি একাই সিদ্ধান্ত নেয়। এক্ষেত্রে কর্মীরা তার নির্দেশ অনুযায়ী কাজ করতে বাধ্য থাকে। তারা সকলে একই নির্দেশনার আলোকে লক্ষ্য অর্জনে পরিচালিত হয়। ফলে প্রাতিষ্ঠানিক কাজে শৃঙ্খলা বজায় থাকে। এক্ষেত্রে ঊর্ধ্বতন কর্মকর্তা মি. তমালের কাছ থেকে কর্তৃত্ব রেখা নিম্ন স্তরের কর্মীদের কাছে নেমে আসে। এর সাথে সরলরৈখিক সংগঠন কাঠামোর মিল রয়েছে। সুতরাং, উক্ত প্রতিষ্ঠানে সরলরৈখিক সংগঠন কাঠামো ব্যবহার করা হয়েছে।"
        },
        {
          "label": "ঘ",
          "question": "তুমি কি মনে করো মি. মালেকের প্রতিষ্ঠানে প্রতিষ্ঠিত সংগঠন কাঠামো মি. তমালের প্রতিষ্ঠানে প্রতিষ্ঠিত করলে সফলতা আসবে? মতামত দাও।",
          "explanation": "প্রতিষ্ঠানের সফলতায় মি. মালেকের প্রতিষ্ঠানে মি. তমালের কার্যভিত্তিক সংগঠন অনুসরণ করা উচিত বলে আমি মনে করি। এ সংগঠনে কর্মীদের যোগ্যতা ও দক্ষতা অনুযায়ী আলাদা আলাদা বিভাগে নিয়োগ দেওয়া হয়। এক্ষেত্রে একজন বিশেষজ্ঞ ব্যক্তি সংশ্লিষ্ট বিভাগের নির্বাহীর দায়িত্ব পালন করে। এ সংগঠনের কর্মীদের কাজে বিশেষায়ণের সুযোগ হয়। উদ্দীপকে মি. মালেক একটি গার্মেন্টস মিল প্রতিষ্ঠানের মালিক। তিনি তার প্রতিষ্ঠানের কাজকে প্রকৃতি অনুযায়ী ভাগ করে নির্বাহীদের ওপর অর্পন করেন। আর, এ নির্বাহীরা তাদের ওপর অর্পিত বিভাগের দায়িত্ব পালন করেন। বৈশিষ্ট্যানুযায়ী তার প্রতিষ্ঠানে কার্যভিত্তিক সংগঠন অনুসৃত হচ্ছে। তার বন্ধু মি. তমাল মনে করেন মি. খালেকের সংগঠন কাঠামো ব্যবহার করলে তার প্রেসের প্রতিষ্ঠানে ব্যবহার করলে ভালো হতো। এক্ষেত্রে মি. তমালের প্রতিষ্ঠানের সরলরৈখিক সংগঠন পরিবর্তন করে কার্যভিত্তিক সংগঠনে রূপান্তর করার সিদ্ধান্তটি সঠিক। এ সংগঠনে অনুসৃত হলে মি. তমালের একক নির্বাহী হিসেবে কাজের ভার কমবে। আর, প্রতিষ্ঠানটির কর্মীদেরকে সংশ্লিষ্ট বিভাগের বিশেষজ্ঞরা তত্ত্বাবধান করবে। এতে তার বেশি মানুষকে তত্ত্বাবধানও করতে হবে না। এছাড়া এ সংগঠন অনুসরণে তার কর্মীরা একই কাজ বার বার করার মাধ্যমে দক্ষ ও অভিজ্ঞ হয়ে ওঠবে। এতে তার প্রতিষ্ঠান সফলতার দিকে এগোবে। তাই মি. খালেকের সংগঠন কাঠামো মি. তমালের প্রতিষ্ঠানে অনুসরণ করলে তার প্রতিষ্ঠানে সফলতা আসবে বলে আমি মনে করি।"
        }
      ]
    },
    {
      "number": "5",
      "uddipok": "আশ্রাফ লিমিটেড কোম্পানি একটি স্বনামধন্য প্রতিষ্ঠান। বর্তমানে প্রতিষ্ঠানটিতে ৩০ জন নতুন কর্মীর প্রয়োজন। সহকারি ব্যবস্থাপক ও শ্রমিক ইউনিয়ন কর্তৃপক্ষ তাদের পরিচিতির মধ্য থেকে ২০ জন ও ১০ জন কর্মী বাছাই করে এবং একই দিনে তাদের কর্মস্থলে যোগ দিতে বলে। পাঁচ বছর পর কর্তৃপক্ষ এই ৩০ জনের মধ্য থেকে ফ্লোর - ইনচার্জের তিনটি শূন্যপদে তিন জনকে পদোন্নতি দেওয়ার প্রয়োজনীয়তা অনুভব করেন। এক্ষেত্রে প্রতিষ্ঠানের দক্ষতা উন্নয়নকেই তারা সর্বোচ্চ প্রাধান্য দিতে চান।",
      "tag": "HC 23",
      "sub_questions": [
        {
          "label": "ক",
          "question": "প্রশিক্ষণ কী?",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতে-কলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "কর্মীসংস্থান বলতে কী বোঝায়?",
          "explanation": "প্রতিষ্ঠানের জন্য দক্ষ জনবল সৃষ্টির লক্ষ্যে কর্মী সংগ্রহ, নির্বাচন, নিয়োগ, প্রশিক্ষণ ও উন্নয়নের কাজকে কর্মীসংস্থান বলে। জনশক্তি যোগ্য, দক্ষ ও উৎসাহী না হলে অন্য উপাদানগুলো মানসম্পন্ন হলেও কাজে লাগানো যায় না। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্পাদিত হয়। এ কারণে কর্মীসংস্থান ব্যবস্থাপনায় গুরুত্বপূর্ণ।"
        },
        {
          "label": "গ",
          "question": "উদ্দীপকে আশ্রাফ লিমিটেড কোম্পানি কোন উৎস থেকে কর্মী সংগ্রহ করেছে? ব্যাখ্যা করো।",
          "explanation": "আশ্রাফ লিমিটেড কোম্পানি অভ্যন্তরীণ উৎস থেকে কর্মী সংগ্রহ করেছে। এ উৎসের ক্ষেত্রে প্রতিষ্ঠানে কর্মরত কর্মীদের মাধ্যমে কর্মী সংগ্রহ করা হয়। এতে পদোন্নতি, কর্মীদের সুপারিশ, শ্রমিক সংঘের সুপারিশ প্রভৃতি উপায়ে কর্মী নিয়োগ দেওয়া হয়। ফলে অভ্যন্তরীণ উৎস থেকে কর্মী সংগ্রহে প্রতিষ্ঠানের অর্থ ও সময় কম ব্যয় হয়। উদ্দীপকের আশ্রাফ লিমিটেড কোম্পানি একটি স্বনামধন্য প্রতিষ্ঠান। বর্তমানে প্রতিষ্ঠানে ৩০ জন নতুন কর্মীর প্রয়োজন। এক্ষেত্রে সহকারী ব্যবস্থাপক ও শ্রমিক ইউনিয়ন কর্তৃপক্ষ তাদের পরিচিতদের মধ্য থেকেই ৩০ জন কর্মীকে বাছাই করে নিয়োগ দেয়। এ উৎসের ব্যবহারে দ্রুত কর্মী সংগ্রহ নিশ্চিত হয়। এছাড়া প্রাতিষ্ঠানিক সম্পর্কের উন্নয়ন হয়। প্রতিষ্ঠানের কর্মী ও শ্রমিক ইউনিয়নের এরূপ সুপারিশ কর্মীসংগ্রহের অভ্যন্তরীণ উৎসের অন্তর্গত। সুতরাং, আশ্রাফ লিমিটেড কোম্পানি-এর কর্মী সংগ্রহের উৎসের ধরন হলো অভ্যন্তরীণ উৎস।"
        },
        {
          "label": "ঘ",
          "question": "উদ্দীপকে শূন্য পদসমূহে কীসের ভিত্তিতে পদোন্নতি দেওয়া উচিত বলে তুমি মনে করো? তোমার উত্তরের সপক্ষে যুক্তি দাও।",
          "explanation": "উদ্দীপকের শূন্য পদসমূহে যোগ্যতার ভিত্তিতে পদোন্নতি দেওয়া উচিত বলে আমি মনে করি। এ ধরনের পদোন্নতির ক্ষেত্রে মেধা, ক্ষমতা ও যোগ্যতার ভিত্তিতে কর্মী নির্বাচন করা হয়। এ পদ্ধতি তুলনামূলক জটিল হলেও এতে যোগ্যতাসম্পন্ন কর্মীরা উৎসাহী হয়। তারা আরও বেশি যোগ্যতা অর্জনের চেষ্টা করে। উদ্দীপকের আশ্রাফ লিমিটেড কোম্পানি একই সাথে ৩০ জন কর্মী। নিয়োগ দেয়। এর পাঁচ বছর পর ফ্লোর ইনচার্জের ৩টি পদ শূন্য হয়। এক্ষেত্রে কর্তৃপক্ষ আগেই নিয়োগ দেওয়া ৩০ জনের মধ্য থেকে পদোন্নতি দেওয়ার প্রয়োজন অনুভব করেন। এ পদোন্নতির ক্ষেত্রে প্রতিষ্ঠানের দক্ষতা উন্নয়নকে কর্তৃপক্ষ সর্বোচ্চ গুরুত্ব দিতে চায়। যোগ্যতাভিত্তিক পদোন্নতির ক্ষেত্রে কর্মীর চাকরির মেয়াদকে গুরুত্ব দেওয়া হয় না। এক্ষেত্রে শুধু দক্ষতা ও যোগ্যতার মূল্যায়ন করা হয়। এজন্য কর্মীরা বেশি দক্ষতার সাথে কাজ করতে আগ্রহী হয়। ফলে প্রতিষ্ঠানের কাঙ্ক্ষিত লক্ষ্য অর্জন সহজ হয়। এছাড়া এ ব্যবস্থায় কর্মীদের মধ্যে কাজের প্রতিযোগিতা তৈরি হয়। এটি প্রতিষ্ঠানের উৎপাদনশীলতা বাড়াতে সাহায্য করে। তাই বলা যায়, প্রাতিষ্ঠানিক লক্ষ্য অর্জনের জন্যে আশ্রাফ লিমিটেড কোম্পানি-এর শূন্যপদে যোগ্যতার ভিত্তিতে পদোন্নতি দেওয়া উচিত।"
        }
      ]
    },
    {
      "number": "6",
      "uddipok": "মি. সাইফুর রহমান তার প্রতিষ্ঠানের কর্মীদের যথেষ্ট সুযোগ-সুবিধা দেওয়ার ফলে কাজের পরিবেশ উন্নত হয়েছে। কিন্তু সুষ্ঠু তদারকির অভাবে বিভিন্ন বিভাগের কাজের লক্ষ্যমাত্রা অর্জন সম্ভব হচ্ছে না। এ অবস্থা মোকাবিলায় তিনি যথাযথ ব্যবস্থা নেওয়ার কথা ভাবছেন।",
      "tag": "DB 21,HC 23,ACC 23,BNMPC 23",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা কর্যের চক্রাকারে আবর্তন হওয়াকে ব্যবস্থাপনা চক্র বলে।"
        },
        {
          "label": "খ",
          "question": "",
          "explanation": "ব্যবস্থাপনার সার্বজনীনতা বলতে সর্বত্র ও সব ক্ষেত্রে ব্যবস্থাপনার জ্ঞানের আবশ্যকতা ও প্রয়োগযোগ্যতাকে বোঝায়। ব্যবস্থাপনার অস্তিত্ব সর্বক্ষেত্রেই বিদ্যমান। একজন পরিবার প্রধান যেমনি ব্যবস্থাপক তেমনি একজন রাষ্ট্রপ্রধানও এক অর্থে ব্যবস্থাপক। ব্যবস্থাপনা প্রক্রিয়ার সকল কাজ যেমন- পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ যেমনি বড় ধরনের প্রতিষ্ঠানের বেলায় প্রযোজ্য তেমনি একটি সাধারণ প্রতিষ্ঠানেও লক্ষ্যার্জনের জন্য ব্যবস্থাপনার এ সকল কাজ সম্পাদনের প্রয়োজন দেখা দেয় । তাই বলা হয় ব্যবস্থাপনা সার্বজনীন।"
        },
        {
          "label": "গ",
          "question": "",
          "explanation": "উদ্দীপকের মি.  সাইফুর রহমান কর্মীদের যথেষ্ট সুযোগ-সুবিধা দেওয়ার সাথে ব্যবস্থাপনার প্রেষণা কাজের মিল পাওয়া যায়।    ব্যবস্থাপনার মৌলিক কাজগুলো চক্রাকারে আবর্তিত হওয়াকে ব্যবস্থাপনা চক্র বলে। এই কাজগুলো হলো পরিকল্পনা প্রণয়ন, সংঘটিতকরণ, কর্মী সংস্থান নির্দেশনা, প্রেষণা সমন্বয় সাধন ও নিয়ন্ত্রণ। ব্যবস্থাপনা কার্যাবলী পরিকল্পনার মাধ্যমে শুরু হয় পর্যায়ক্রমে চলতে চলতে নিয়ন্ত্রণের মাধ্যমে শেষ হয়। এবং ব্যবস্থাপনা চক্রের ৫ নম্বর ধাপ হলো প্রেষণা। কর্মীদের কাজের প্রতি অনুপ্রাণিত ও উৎসাহিত করার প্রক্রিয়াকে প্রেষণা বলে। এটি ব্যবস্থাপনার একটি মনস্তাত্ত্বিক কাজ। এটি কর্মীদের কাজের প্রতি ইচ্ছা আগ্রহ উদ্দীপনা ও কর্মশক্তি বাড়িয়ে দেয়। এতে কর্মীরা সর্বোচ্চ আন্তরিকতার সাথে কাজ সম্পাদনে সচেষ্ট হন।   উদ্দীপকে আমরা দেখতে পাই মিস্টার সাইফুর রহমান তার প্রতিষ্ঠানের কর্মীদের যথেষ্ট সুবিধা প্রদান করেন। কর্মীদের এই সুযোগ-সুবিধা দেওয়ার মাধ্যমে আমরা তার কাজের মধ্যে ব্যবস্থাপনার প্রেষণা কাজের বৈশিষ্ট্য দেখতে পায়। তাই বলা যায় মিস্টার সাইফুর রহমানের কাজটি ব্যবস্থাপনার প্রেষণা কাজের সাথে মিল পাওয়া যায়।"
        },
        {
          "label": "ঘ",
          "question": "",
          "explanation": "ব্যবস্থাপনা নিম্ন স্তর এর গাফলতির কারণে উদ্দীপকের প্রতিষ্ঠান লক্ষ্যমাত্রা অর্জনে ব্যাহত হয়েছে। শ্রমিক কর্মীদের সরাসরি তদারকি ও পরিচালনায় জড়িত কাজকে নির্মস্তরের ব্যবস্থাপনা বলে। এই কাজে নিয়োজিত ব্যক্তিকে ব্যবস্থাপনার নিম্নস্তরের  বা প্রথম সারির ব্যবস্থাপক বলা হয়। তত্ত্বাবধায়ক, সুপারভাইজার, শ্রমিক সর্দার নিম্নস্তরের ব্যবস্থাপনার কাজ করে থাকেন। উদ্দীপকে মিস্টার সাইফুর রহমানের প্রতিষ্ঠানের সুষ্ঠু তদারকির অভাবে কাজের লক্ষ্যমাত্রা অর্জন সম্ভব হচ্ছে না।   নিম্নস্তরের ব্যবস্থাপগণ সরাসরি শ্রমিক কর্মীদের কাজের নির্দেশনা দেন। তারা শ্রমিকদের কাজ তদারকি করে পরিকল্পনা বাস্তবায়নের চেষ্টা করেন। উদ্দীপকে মিস্টার সাইফুর রহমানের প্রতিষ্ঠানের সুষ্ঠু তদারকির অভাবেই লক্ষ্যমাত্রা অর্জন সম্ভব হচ্ছে না। তাই বলা যায়। সাইফুর রহমানের প্রতিষ্ঠানের ব্যবস্থাপনার। গাফেলতের কারণে প্রতিষ্ঠানের পরিকল্পনা বাস্তবায়ন সম্ভব হচ্ছে না।"
        }
      ]
    },
    {
      "number": "7",
      "uddipok": "জনাব তারিক হাসান তার প্রতিষ্ঠিত সিমেন্ট কোম্পানির পরিচালনার পাশাপাশি ঠিকাদারি কাজের সাথেও জড়িত। তিনি তার কোম্পানির উৎপাদন কাজের জন্য ১০ বছরের একটি পরিকল্পনা গ্রহণ করেন। অপরদিকে ঠিকাদার হিসেবে তিনি একটি সেতু নির্মাণের কাজ পাওয়ায় তা নির্মাণের জন্য প্রয়োজনীয় পরিকল্পনা প্রণয়ন করবেন।",
      "tag": "CTG.B 17,HC 23",
      "sub_questions": [
        {
          "label": "ক",
          "question": "লক্ষ্য কী?",
          "explanation": "কোনো কাজের প্রত্যাশিত ফলাফলই হলো লক্ষ্য ।"
        },
        {
          "label": "খ",
          "question": "সহায়ক পরিকল্পনা বলতে কী বোঝায় ?",
          "explanation": "মূল পরিকল্পনা বাস্তবায়নের জন্য কোনো সহায়ক বা সহযোগী পরিকল্পনা নেওয়া হলে, তাকে সহায়ক পরিকল্পনা বলে । এ পরিকল্পনা মূল পরিকল্পনার সাথে সম্পৃক্ত থাকে। মূল পরিকল্পনার সফল বাস্তবায়নের জন্য এটি প্রণয়ন করা হয়। যেমন: কোনো বিমান সংস্থা কয়েকটি নতুন বিমান কেনার সিদ্ধান্ত নিয়েছে। এক্ষেত্রে নতুন কর্মী সংগ্রহ, তাদের প্রশিক্ষণের ব্যবস্থা প্রভৃতির পরিকল্পনাও করতে হবে। এগুলোই হলো সহায়ক পরিকল্পনা।"
        },
        {
          "label": "গ",
          "question": "উদ্দীপকে জনাব তারিক হাসান সিমেন্ট কোম্পানির উৎপাদনের জন্য মেয়াদ ভিত্তিক কোন ধরনের পরিকল্পনা প্রণয়ন করেছেন? ব্যাখ্যা করো।",
          "explanation": "উদ্দীপকের জনাব তারিক হাসান সিমেন্ট কোম্পানির উৎপাদনের জন্য মেয়াদভিত্তিক দীর্ঘমেয়াদি পরিকল্পনা প্রণয়ন করেছেন । এ ধরনের পরিকল্পনা প্রতিষ্ঠানের দীর্ঘমেয়াদি লক্ষ্য অর্জনের উদ্দেশ্যে শীর্ষ নির্বাহী কর্তৃক প্রণয়ন করা হয়। এটি পাঁচ বছরের বেশি সময়ের জন্য হয়ে থাকে। ভবিষ্যৎ ও অনিশ্চিত ঘটনার ওপর ভিত্তি করে দীর্ঘমেয়াদি পরিকল্পনা তৈরি করা হয়। উদ্দীপকের জনাব তারিক হাসান তার প্রতিষ্ঠিত সিমেন্ট কোম্পানির পরিচালক। তিনি কোম্পানি পরিচালনার পাশাপাশি ঠিকাদারি কাজের সাথেও জড়িত। কোম্পানির উৎপাদন কাজের জন্য তিনি ১০ বছরের একটি পরিকল্পনা নেন। তার পরিকল্পনাটি পাঁচ বছরের বেশি সময়ের জন্য প্রণয়ন করা হয়েছে। এর সাথে দীর্ঘমেয়াদি পরিকল্পনার মিল আেেছ। তাই বলা যায়, উদ্দীপকের উৎপাদনের পরিকল্পনাটি মেয়াদ ভিত্তিতে দীর্ঘমেয়াদি পরিকল্পনা ।"
        },
        {
          "label": "ঘ",
          "question": "উদ্দীপকে বর্ণিত সেতু নির্মাণের জন্য প্রকৃতিভিত্তিক কোন ধরনের পরিকল্পনা প্রণয়ন অধিক যৌক্তিক হবে বলে তোমার মনে হয়? ব্যাখ্যা করো।",
          "explanation": "উদ্দীপকের সেতু নির্মাণের জন্য প্রকৃতিভিত্তিক একার্থক পরিকল্পনা প্রণয়ন বেশি যৌক্তিক বলে আমার মনে হয় । এ পরিকল্পনা কোনো একটি বিশেষ কাজ সম্পাদনের লক্ষ্যে তৈরি করা হয়। তবে পরিকল্পনাটি বাস্তবায়িত হয়ে গেলে পরবর্তীতে এর গ্রহণযোগ্যতা থাকে না । উদ্দীপকের জনাব তারিক হাসান তার প্রতিষ্ঠিত সিমেন্ট কোম্পানির একজন পরিচালক। পাশাপাশি তিনি ঠিকাদারি ব্যবসায়ের সাথে জড়িত। তাই তিনি সেতু নির্মাণের কাজ পান। তিনি একটি প্রয়োজনীয় পরিকল্পনা নেবেন। জনাব তারিক হাসানের পরিকল্পনাটি শুধু সেতু নির্মাণের জন্য করা হবে । সেতু নির্মাণ শেষে এর প্রয়োজন শেষ হয়ে যাবে। কারণ, পরিকল্পনাটি শুধু বিশেষ কাজ করার জন্য প্রণয়ন করা হবে। অতএব, সেতু নির্মাণের জন্য জনাব তারিকে হাসানের একার্থক পরিকল্পনা প্রণয়ন প্রয়োজন ।"
        }
      ]
    },
    {
      "number": "8",
      "uddipok": "জনাব আরিয়া একটি কলেজের ব্যবসায় সংগঠন ও ব্যবস্থাপনা বিষয়ের শিক্ষক। তিনি ছয় মাসের জন্য চিকিৎসা ছুটিতে গেলে তাঁর স্থলে জনাব জুমাইরাহুকে ছয় মাসের জন্য উক্ত পদে নিয়োগ দেওয়া হয়। জনাব জুবাইরাহ্ এর কর্মকালীন সময়ে BISE থেকে একটি প্রশিক্ষণ কোর্সে অংশগ্রহণের চিঠি আসে, যেখানে প্রশিক্ষক শিক্ষার্থীদের সামনে তাঁর বক্তব্য উপস্থাপনের পাশাপাশি শিক্ষার্থীদের প্রশ্ন করার সুযোগ দান করে। কলেজ কর্তৃপক্ষ জনাব জুমাইরাহকে উক্ত প্রশিক্ষণে অংশগ্রহণের নির্দেশ দান করে।",
      "tag": "RB 21,HC 23",
      "sub_questions": [
        {
          "label": "ক",
          "question": "",
          "explanation": "পেশাগত জ্ঞান দক্ষতা ও সক্ষমতা বাড়ানো এবং মনোভাবের ইতিবাচক পরিবর্তনের লক্ষ্যে নিয়মতান্ত্রিক উপায়ে হাতে কলমে শিক্ষা দানের পদ্ধতিকে প্রশিক্ষণ বলে।"
        },
        {
          "label": "খ",
          "question": "",
          "explanation": "খেলোয়াড়দের জন্য উপযুক্ত প্রশিক্ষণ পদ্ধতি হল কোচিং পদ্ধতি।  এই পদ্ধতিতে প্রশিক্ষণার্থী একজন তত্ত্বাবধায়ক কোচের অধীনে নির্দিষ্ট কাজের পদ্ধতি ও কৌশল সম্পর্কে ব্যবহারিক জ্ঞান অর্জন করে। এক্ষেত্রে কয়েকজন প্রশিক্ষনার্থীকে একই সময়ে নিবিড় পরিচর্যার মাধ্যমে প্রশিক্ষনার্থীদের প্রশিক্ষণের ব্যবস্থা করা হয়। নির্দেশিত উপায়ে কাজ করান। কোন ভুল হলে তা প্রশিক্ষক সাথে সাথে সংশোধন করে দেন। তাই খেলাধুলার ক্ষেত্রে কোচিং পদ্ধতি অনেক বেশি জনপ্রিয় এবং উপযুক্ত।"
        },
        {
          "label": "গ",
          "question": "",
          "explanation": "উদ্দীপকের বক্তৃতা পদ্ধতিতে প্রশিক্ষণ পদ্ধতির কথা বলা হয়েছে। প্রশিক্ষনার্থীদের একত্র করে কোন বিষয়ের উপর বক্তৃতা দানের মাধ্যমে শিক্ষা দেওয়াকে বক্তৃতা পদ্ধতি বলে।   প্রশিক্ষনার্থীদের মনে কোন প্রশ্ন থাকলে তা বক্তা বা প্রশিক্ষকের কাছ থেকে জেনে নিতে পারেন। বিশেষ কোনো ঘটনা, ধারণা, নীতি, অভিব্যক্তি, তথ্য বা সমস্যা সমাধানের দক্ষতা অর্জনের লক্ষ্যে কর্মীদের এই ধরনের প্রশিক্ষণ দেওয়া অধিক কার্যকর হয়ে থাকে। এর মাধ্যমে স্বল্প সময়েই বিপুল সংখ্যক কর্মীকে প্রশিক্ষণ দেওয়া যায়।   উদ্দীপকে জনাব জুমাইরাহ একটি প্রশিক্ষণ কোর্সে অংশগ্রহণ করেন যেখানে প্রশিক্ষক প্রশিক্ষনার্থীদের সামনে তার বক্তব্য উপস্থাপনের পাশাপাশি শিক্ষার্থীদের প্রশ্ন করার সুযোগ দেন। এইসব দেখে বোঝা যায় যে জনাব জুমাইরাহ এর প্রশিক্ষণ পদ্ধতি বক্তৃতা পদ্ধতি।"
        },
        {
          "label": "ঘ",
          "question": "",
          "explanation": "জনাব জুমাইরাহর নিয়োগের ধরনটি হলো অস্থায়ী নিয়োগ।    কর্মী নিয়োগ দুইভাবে হতে পারে স্থায়ী ভিত্তিতে নিয়োগ ও অস্থায়ী ভিত্তিতে নিয়োগ। সাধারণত উপরের স্তরের কর্মীদের প্রাথমিকভাবে অস্থায়ী ভিত্তিতে নিয়োগ দেওয়া হয়। পরবর্তীতে শিক্ষানবিশ বা প্রশিক্ষণের সময় শেষ হলে কাজের দক্ষতার উপর ভিত্তি করে তাদের নিয়োগ স্থায়ী করা হয়ে থাকে। বক্তৃতা পদ্ধতিতে প্রশিক্ষণের ফলে প্রশিক্ষনার্থীদের দক্ষতা অর্জন সহজ হয়। তাই নিয়োগের সময় অস্থায়ী নিয়োগ হলেও দক্ষতা অর্জন করতে পারলে পরবর্তীতে স্থায়ী নিয়োগ দেওয়ার সম্ভাবনা থাকে।    উদ্দীপকের জনাব জুমাইরাহকে ছয় মাসের জন্য একজন শিক্ষক পদে নিয়োগ দেওয়া হয়। এই সময় তিনি একটি বক্তৃতা পদ্ধতিতে প্রশিক্ষণ অংশগ্রহণ করেন।   জনাব জুমাইরাহর এর নিয়োগ অস্থায়ীভাবে হলেও প্রশিক্ষণের মাধ্যমে তিনি যদি নিজেকে দক্ষ হিসেবে প্রমাণ করতে পারেন তবে তিনি স্থায়ীভাবে নিয়োগ পাওয়ার সম্ভাবনা রয়েছে। তাই বলা যায় যে জনাব জুমাইরাহর এর জন্য প্রশিক্ষণ অত্যন্ত যৌক্তিক।"
        }
      ]
    },
    {
      "number": "9",
      "uddipok": "মি. আজম একটি উৎপাদনমুখী প্রতিষ্ঠানের ব্যবস্থাপনা পরিচালক। তার কোম্পানিতে উৎপাদনমাত্রা কীভাবে বৃদ্ধি। স্ব করা যায় তা নিয়ে আলোচনার জন্য একটি সভার আহবান করলেন, সেখানে উৎপাদনকার্যে নিয়োজিত সকলেই উপস্থিত ছিল। তাদের সাথে আলাপ-আলোচনার প্রেক্ষিতে কিছু সিদ্ধান্ত গ্রহণ করলেন। অল্প সময়ের মধ্যেই তিনি ইতিবাচক ফলাফল লক্ষ করলেন।",
      "tag": "HC 25,HC 23",
      "sub_questions": [
        {
          "label": "ক",
          "question": "পরামর্শমূলক নির্দেশনা কী?",
          "explanation": "নির্দেশনা দেওয়ার আগে যারা সিদ্ধান্ত বা নির্দেশনা বাস্তবায়ন করবে তাদের সাথে মতবিনিময় বা পরামর্শ করে নির্দেশনার বিষয়বস্তু ঠিক করাকে পরামর্শমূলক নির্দেশনা বলে।"
        },
        {
          "label": "খ",
          "question": "নির্দেশনাকে প্রশাসনের হৃদপিণ্ড বলা হয় কেন?",
          "explanation": "লক্ষ্য অর্জনে অধস্তনদের, আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। হৃৎপিণ্ড কাজ না করলে মানুষ অচল হয়ে পড়ে। একইভাবে একটি প্রতিষ্ঠানের প্রশাসন যেসব পরিকল্পনা, নিয়ম-নীতি প্রণয়ন করে; সেগুলো বাস্তবায়নের জন্য কর্মীদের নির্দেশনা দেওয়া প্রয়োজন। এটি দেওয়া না হলে প্রশাসনের কাজ ব্যর্থ হয়। তাই নির্দেশনাকে প্রশাসনের হৃৎপিণ্ড বলা হয়।"
        },
        {
          "label": "গ",
          "question": "উদ্দীপকে কোন ধরনের নির্দেশনা সম্পর্কে বলা হয়েছে-ব্যাখ্যা করো।",
          "explanation": "নিম্নের অনুরূপঃ উদ্দীপকে মিসেস আরেশা রুটি তৈরির কারখানায় পরামর্শমূলক নির্দেশনা অনুসরণ করেছেন। এক্ষেত্রে নেতা অধস্তনদের সাথে পরামর্শ করে তার ভিত্তিতে নির্দেশনার বিষয়বস্তু নির্ধারণ করে। এতে প্রতিষ্ঠানের বিভিন্ন সিদ্ধান্ত নিতে অধস্তনদের মূল্যায়ন করা হয়। ফলে তাদের গঠনমূলক চিন্তাধারা ও সুচিন্তিত মতামত প্রাধান্য পায়। এ কারণে তারা নিজ থেকে দায়িত্ব পালনে সচেষ্ট হয়। উদ্দীপকে মিসেস আরেশা রুটি তৈরির একটি কারখানার মালিক। তিনি প্রতি মাসে ৬০,০০০ পিস রুটি উৎপাদনের লক্ষ্যমাত্রা ঠিক করেন। পরবর্তীতে উৎপাদন কর্মীদের মতামত অনুযায়ী ৫০,০০০ পিস রুটি উৎপাদনের লক্ষ্যমাত্রা নির্ধারিত হয়। তিনি নির্দেশনার মধ্য দিয়ে কাজের পূর্ণ চিত্র প্রদান করেন। মিসেস আরেশা ও অধস্তনদের মধ্যে দ্বিমুখী যোগাযোগ প্রবাহ পরিলক্ষিত হয়। ফলে কর্মীরা কাজে স্বতঃস্ফূর্তভাবে অংশগ্রহণ করে। এতে মিসেস আরেশার কারখানায় পরামর্শমূলক নির্দেশনার বৈশিষ্ট্যটি পরিলক্ষিত হয়। তাই বলা যায়, তিনি পরামর্শমূলক নির্দেশনা অনুসরণ করেছেন।"
        },
        {
          "label": "ঘ",
          "question": "উদ্দীপকে গৃহীত নির্দেশনা কৌশল সকল প্রতিষ্ঠানে সবসময় সুফল বয়ে আনবে তার কোন নিশ্চয়তা আছে? তোমার মতামত দাও।",
          "explanation": "উদ্দীপকে গৃহীত পরামর্শমূলক নির্দেশনা কৌশল সব প্রতিষ্ঠানে সবসময় সুফল বয়ে আনবে তার নিশ্চয়তা নেই বলে আমি মনে করি। পরামর্শমূলক নির্দেশনায় কর্মীদের সাথে আলোচনাসাপেক্ষে নির্দেশ দেওয়া হয়। এর সুবিধার পাশাপাশি কিছু অসুবিধাও রয়েছে। এ নির্দেশনার ফলে কর্মীদের মধ্যে অবাধ্যতা সৃষ্টি, সময় অপচয়, বিরূপ ধারণা, বাস্তবায়নে বিলম্ব প্রভৃতি সমস্যা দেখা দিতে পারে। উদ্দীপকে মি. আজম তার প্রতিষ্ঠানে পরামর্শমূলক নির্দেশনা দেন। তিনি কোম্পানিতে উৎপাদন মাত্রা বাড়ানোর লক্ষ্যে উৎপাদনকার্যে নিয়োজিত কর্মীদের সাথে আলোচনা করেন। উৎপাদনমাত্রা বাড়ানোর জন্য কর্মীরা তাকে করণীয় সম্পর্কে ধারণা ও পরামর্শ দেয়। আলোচনাসাপেক্ষে গৃহীত সিদ্ধান্তের ফলে মি. আজমের প্রতিষ্ঠানে সাফল্য অর্জিত হচ্ছে। উদ্দীপকের প্রতিষ্ঠানের পরামর্শমূলক নির্দেশনা প্রতিষ্ঠানটির জন্য সমস্যাও বয়ে আনতে পারে। কর্মীদের সাথে আলোচনা করে সিদ্ধান্ত নেওয়ার কারণে তারা মাঝে মধ্যে নিজেদের সুবিধামতো মতামত দেয়। ফলে অনেক সময় সিদ্ধান্তে ভুল-ত্রুটি দেখা দিতে পারে। আবার অতিমাত্রায় তাদের সিদ্ধান্তের প্রতি নির্ভর থাকায় তারা উক্ত প্রতিষ্ঠানের নেতাকে অযোগ্য ভাবতে পারে। এছাড়া সিদ্ধান্ত গ্রহণে সবার অংশগ্রহণ নিশ্চিত করাও একটি সময়সাপেক্ষ ব্যাপার। আর এর মাধ্যমে প্রতিষ্ঠানটির গৃহীত সিদ্ধান্তে গোপনীয়তা নষ্ট হওয়ারও আশঙ্কা আছে। এসব বিবেচনায় পরামর্শমূলক নির্দেশনা সবসময় ইতিবাচক সুফল আনয়ন করে না বলে আমি মনে করি।"
        }
      ]
    },
    {
      "number": "10",
      "uddipok": "রাকিব গার্মেন্টস একটি রপ্তানিমুখী উৎপাদনকারী প্রতিষ্ঠান। প্রতিষ্ঠানটি ১ জুলাই ৩ মাসের মধ্যে তিন লক্ষ পিস প্যান্ট সরবরাহের অর্ডার নেয়। কিন্তু ১৫ আগস্ট পর্যন্ত প্রতিষ্ঠানটি এক লক্ষ পিস প্যান্ট উৎপাদনে সক্ষম হয়। এমতাবস্থায় ব্যবস্থাপক প্রয়োজনীয় পদক্ষেপ গ্রহণের সিদ্ধান্ত নিয়েছেন।",
      "tag": "HC 23",
      "sub_questions": [
        {
          "label": "ক",
          "question": "PERT এর পূর্ণরূপ লেখো।",
          "explanation": "PERT-এর পূর্ণরূপ হলো- Programme Evaluation and Review Technique |"
        },
        {
          "label": "খ",
          "question": "নিয়ন্ত্রণ একটি অবিরাম প্রক্রিয়া- ব্যাখ্যা করো।",
          "explanation": "একবার শুরু হয়ে তা ধারাবাহিক বা অব্যাহতভাবে চলতে থাকাকে অবিরাম প্রক্রিয়া বলে। পরিকল্পনা অনুযায়ী কাজ করার জন্য নিয়ন্ত্রণ ব্যবস্থা আরোপ করা হয়। কোনো বিচ্যুতি থাকলে তা সংশোধন করে আবার নতুন পরিকল্পনা নির্ধারণ করা হয়। এই নতুন পরিকল্পনার সাথে মিল রেখে আবার নিয়ন্ত্রণ কাজ চলতে থাকে। এটিই নিয়ন্ত্রণের অবিরাম প্রক্রিয়া।"
        },
        {
          "label": "গ",
          "question": "উদ্দীপকে রাকিব গার্মেন্টেস এর উৎপাদন লক্ষ্যমাত্রার বিচ্যুতি নির্ণয়পূর্বক ব্যাখ্যা করো।",
          "explanation": "জাউদ্দীপকের আলোকে উৎপাদন লক্ষ্যমাত্রার বিচ্যুতি হলো ৫০,০০০ পিস প্যান্ট। নিয়ন্ত্রণ প্রক্রিয়ায় নির্দিষ্ট সময় শেষে বাস্তবে সম্পন্ন কাজ পরিমাপ করা হয়। এরপর আদর্শমানের সাথে সম্পর্কিত প্রকৃত কার্যফলের তুলনা করা হয়। এক্ষেত্রে কোনো পার্থক্য পাওয়া গেলে তা হয় বিচ্যুতি। আর বিচ্যুতি নির্ণয়ের সূত্র হলো, বিচ্যুতি = (আদর্শমান – প্রকৃত কার্যফল)। উদ্দীপকে রাকিব গার্মেন্টস ১ জুলাই ৩ মাসের মধ্যে ৩ লক্ষ পিস প্যান্ট সরবরাহের অর্ডার নেয়। কিন্তু ১৫ আগস্ট পর্যন্ত প্রতিষ্ঠানটি ১ লক্ষ পিস প্যান্ট উৎপাদনে সক্ষম হয়। এক্ষেত্রে প্রতিষ্ঠানটির প্রতি মাসে উৎপাদন লক্ষ্যমাত্রা নির্ধারিত হয় এক লক্ষ পিস প্যান্ট। কিন্তু ১৫ আগস্ট পর্যন্ত প্রকৃত উৎপাদনের পরিমাণ হলো ১,০০,০০০। ১ জুলাই থেকে ১৫ আগস্ট পর্যন্ত উৎপাদন করার কথা ছিল ১,০০,০০০ + ৫০,০০০ = ১,৫০,০০০ পিস প্যান্ট। অর্থাৎ আগস্ট ১৫ পর্যন্ত প্রতিষ্ঠানটির প্যান্ট উৎপাদনের আদর্শমান দাঁড়ায় ১,৫০,০০০ একক। এক্ষেত্রে প্রতিষ্ঠানটির বিচ্যুতি হয় (১,৫০,০০০ – ১,০০,০০০) = ৫০,০০০ পিস প্যান্ট। সুতরাং, রাকিব গার্মেন্টস এর উৎপাদন লক্ষ্যমাত্রার বিচ্যুতি হলো ৫০,০০০ পিস প্যান্ট।"
        },
        {
          "label": "ঘ",
          "question": "উদ্দীপকে নিয়ন্ত্রণ প্রক্রিয়ার কোন ধাপ অবলম্বন করে রাকিব গার্মেন্টস যথাসময়ে অর্ডার সরবরাহ করতে পারবে? মতামত দাও।",
          "explanation": "উদ্দীপকে নিয়ন্ত্রণ প্রক্রিয়ার সংশোধনমূলক ব্যবস্থা নেওয়ার মাধ্যমে রাকিব গার্মেন্টস যথাসময়ে অর্ডার সরবরাহ করতে পারবে। নিয়ন্ত্রণ ব্যবস্থা কার্যকর করার জন্য বিচ্যুতির কারণ নির্ধারণ করে তা সংশোধনের জন্য পদক্ষেপ নিতে হয়। এতে ভুল-ত্রুটি দূর করে পরিকল্পনা বাস্তবায়ন করা যায়। এজন্য নিয়ন্ত্রণ প্রক্রিয়ায় সংশোধনমূলক ব্যবস্থা খুবই গুরুত্বপূর্ণ। উদ্দীপকে রাকিব গার্মেন্টস ১ জুলাই ৩ মাসের মধ্যে ৩ লক্ষ পিস প্যান্ট সরবরাহের অর্ডার নেয়। ১৫ আগস্ট পর্যন্ত প্রতিষ্ঠানটির লক্ষ্যমাত্রা ছিল ১,৫০,০০০ পিস প্যান্ট উৎপাদন করা। কিন্তু উক্ত সময়ে প্রতিষ্ঠানটি ১ লক্ষ পিস প্যান্ট উৎপাদনে সক্ষম হয়। প্রয়োজনীয় ব্যবস্থা না নিলে এতে তার প্রতিষ্ঠানটি যথাসময়ে প্যান্ট সরবরাহ করতে পারবে না। উদ্দীপকের রাকিব গার্মেন্টস সমস্যা চিহ্নিত করে তা অনুযায়ী সংশোধনী ব্যবস্থা নিতে পারে। প্রতিষ্ঠানটি আদর্শমান অনুসারে প্যান্ট উৎপাদন করতে ব্যর্থ হওয়ার কারণ চিহ্নিত করতে পারে। কোনো সমস্যা থাকলে তা দূর করার জন্য পদক্ষেপ নিতে পারে। পরবর্তীতে সমস্যাগুলোর সমাধানের আলোকে নতুনভাবে পরিকল্পনা প্রণয়ন করতে হবে। এক্ষেত্রে উদ্দীপকের প্রতিষ্ঠানটির কর্মীরা পরিকল্পনা বাস্তবায়নে সচেষ্টা হবে। এতে করে প্রতিষ্ঠানটি আদর্শমান অনুযায়ী উৎপাদন করতে পারবে। ফলে রাকিব গার্মেন্টস যথাসময়ে অর্ডার সরবরাহ করতে পারবে। তাই এভাবে নিয়ন্ত্রণের সংশোধনমূলক ব্যবস্থা নেওয়ার মাধ্যমে প্রতিষ্ঠানটি যথাসময়ে অর্ডার সরবরাহ করতে পারবে।"
        }
      ]
    },
    {
      "number": "11",
      "uddipok": "মি. কামরুল অরিয়ন গ্রুপের মহাব্যবস্থাপক হিসেবে যোগদান করে লক্ষ্য করলেন প্রতিষ্ঠানটিতে কর্মীদের চাকরি ছেড়ে যাওয়ার হার অন্যান্য প্রতিষ্ঠানের তুলনায় বেশি। তিনি খোঁজ নিয়ে জানলেন প্রতিষ্ঠানে কর্মরত কর্মীদের কোনো নিয়োগপত্র দেওয়া হয়নি। মি. কামরুল দ্রুত সকল কর্মীদের নিয়োগপত্র দেওয়ার ব্যবস্থা করলেন এবং অল্প সময়ের মধ্যে এর সুফল লক্ষ করলেন। অন্যদিকে একই প্রতিষ্ঠানে কর্মরত ক্রয় ব্যবস্থাপক মি. নাসিম তার অধীনস্থ কর্মীদের কাজে বিভিন্ন কৌশল সম্পর্কে হাতে-নাতে শিক্ষা দেন।",
      "tag": "HC 23",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনার জনক কে?",
          "explanation": "বৈজ্ঞানিক ব্যবস্থাপনার জনক ফ্রেডারিক উইন্সলো টেলর (Frederick Winslow Taylor)।"
        },
        {
          "label": "খ",
          "question": "জোড়া মই শিকলের নীতি বলতে কী বোঝায়?",
          "explanation": "প্রতিষ্ঠানের শীর্ষ থেকে নিম্ন পর্যায় পর্যন্ত কর্মীদের কর্তৃত্বের চেইন বা শিকল বজায় রাখাকে জোড়া মই শিকল নীতি বলে। কর্তৃত্ব ঊর্ধ্বতন কর্মকর্তা থেকে ধাপে ধাপে অধস্তনের কাছে নেমে আসে। ফলে প্রতিটি বিভাগ, উপ-বিভাগ ও ব্যক্তি কর্তৃত্বের শিকলে কারো না কারো সাথে সম্পর্কযুক্ত থাকে। এ শিকল কর্মীদের কর্তৃত্বের প্রবাহ ও যোগাযোগের পথ নির্দেশ করে।"
        },
        {
          "label": "গ",
          "question": "উদ্দীপকে ব্যবস্থাপনার কোন নীতি লঙ্ঘিত হয়েছে? ব্যাখ্যা করো।",
          "explanation": "উদ্দীপকে ব্যবস্থাপনার চাকরির স্থায়িত্বের নীতিটি লঙ্ঘিত হয়েছে। প্রতিষ্ঠানের প্রত্যেক কর্মীই নিজেদের কাজের স্থায়িত্বের ব্যাপারে নিশ্চয়তা চায়। তাই চাকরির স্থায়িত্বকরণ নীতি অনুযায়ী কর্মীদের চাকরির নিরাপত্তার বিষয়টি নিশ্চিত করা হয়। এটি কর্মীদেরকে কাজের প্রতি আগ্রহী করে। উদ্দীপকের মি. কামরুল অরিয়ন গ্রুপের মহাব্যবস্থাপক হিসেবে যোগদান করেন। তিনি লক্ষ করলেন প্রতিষ্ঠানটিতে কর্মীদের চাকরি ছেড়ে যাওয়ার *হার অন্যান্য প্রতিষ্ঠানের তুলনায় বেশি। তিনি খোঁজ নিয়ে জানলেন প্রতিষ্ঠানের কর্মরত কর্মীদের কোনো নিয়োগপত্র দেওয়া হয়নি। এতে কর্মীরা প্রতিষ্ঠানটিতে কাজের নিরাপত্তা পাচ্ছে না। কারণ তাদের কাজের স্থায়িত্বের কোনো নিশ্চয়তা নেই। কর্মীদের কাজের স্থায়িত্ব নিশ্চিত না করায় তারা প্রতিষ্ঠান ছেড়ে যাচ্ছে। এসব বিষয় প্রতিষ্ঠাটিতে চাকরির স্থায়িত্বের নীতির অনুপস্থিতি নির্দেশ করে। তাই বলা যায়, উদ্দীপকে ব্যবস্থাপনার চাকরির স্থায়িত্বের নীতিটি লঙ্ঘিত হয়েছে।"
        },
        {
          "label": "ঘ",
          "question": "উদ্দীপকে মি. নাসিমের মধ্যে দক্ষ ব্যবস্থাপকের কোন দক্ষতা বিদ্যমান? বিশ্লেষণ করো।",
          "explanation": "উদ্দীপকে মি. নাসিমের মধ্যে দক্ষ ব্যবস্থাপকের কারিগরি দক্ষতা বিদ্যমান। কোনো কাজ কীভাবে করতে হবে সে সংক্রান্ত বিশেষ ও স্বতন্ত্র ধারণা হলো কারিগরি দক্ষতা। কারিগরি দক্ষতা নিম্ন স্তরের নির্বাহীদের জন্য খুবই প্রয়োজন। কাজ সম্পাদনে যে বিশেষ পদ্ধতি, কলাকৌশল ও যন্ত্রপাতি ব্যবহার হয়, তা সঠিকভাবে ব্যবহার করতে পারাই কারিগরি দক্ষতার অন্তর্ভুক্ত। উদ্দীপকের মি. নাসিম অরিয়ন গ্রুপে কর্মরত একজন ক্রয় ব্যবস্থাপক। তিনি তার অধীনস্থ কর্মীদের কাজে বিভিন্ন কৌশল সম্পর্কে হাতে-নাতে শিক্ষা দেন। তিনি অধীনস্থদের কাজ সম্পর্কিত বিবিধ সমস্যা সমাধানের সাথে সরাসরি যুক্ত থাকেন। এতে তার কারিগরি দক্ষতার বহিঃপ্রকাশ দেখা যায়। কোন কাজ কীভাবে করতে হবে তা মি. নাসিম তার কর্মীদের হাতে- নাতে শিক্ষা দেন। এর মাধ্যমে তারা কাজ সম্পর্কে ব্যবহারিক জ্ঞান অর্জন করে। এতে তার কর্মীরা সহজেই দক্ষতার সাথে কাজ সম্পাদন করতে পারে। এছাড়া অধীনস্থদের কাজ সম্পর্কিত বিভিন্ন জটিল সমস্যাগুলো তিনি সহজেই সমাধান করে দেন। জটিল সমস্যা সমাধানের বিভিন্ন কলা-কৌশলও, তাদের শিখিয়ে দেন। ফলে প্রতিষ্ঠানের কার্যাবলি দ্রুত এবং দক্ষতার সাথে সম্পাদন করা যায়। তাই বলা যায়, মি. নাসিম কারিগরি দক্ষতার মাধ্যমে প্রতিষ্ঠানের কাজকে সচল রাখেন।"
        }
      ]
    }
  ]
}