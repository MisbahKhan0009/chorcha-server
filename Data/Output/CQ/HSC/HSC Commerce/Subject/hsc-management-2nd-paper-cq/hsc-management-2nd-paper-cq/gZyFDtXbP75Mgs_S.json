{
  "title": "যশোর বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব শিমুল তার প্রতিষ্ঠানের নীতি নির্ধারণ করেন এবং বাইরের অন্যান্য প্রতিষ্ঠানের সাথে সমন্বয় রক্ষা করেন। জনাব প্রদীপ একজন হিসাব শাখার ব্যবস্থাপক। তিনি অধীনস্থদের দিয়ে হিসাব রক্ষা সংক্রান্ত কাজ সম্পাদনের মাধ্যমে প্রতিষ্ঠানের উদ্দেশ্য অর্জনে গুরুত্বপূর্ণ ভূমিকা রাখেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হলেন হেনরি ফেয়ল (Henri Fayol)।"
        },
        {
          "label": "খ",
          "question": "",
          "explanation": "ব্যবস্থাপনাকে পুরোপুরি পেশা বলা যায় না। কোনো বিষয়ের ওপর জ্ঞান আহরণ করে তা কর্মক্ষেত্রে প্রয়োগ করে জীবিকা নির্বাহ করার প্রক্রিয়া হলো পেশা। পেশাতে সনদধারী ব্যক্তিদের রাষ্ট্রস্বীকৃত নিজস্ব সংঘ এবং পেশাগত আইন থাকে। বর্তমানে ব্যবস্থাপনা সংক্রান্ত বিভিন্ন ডিগ্রি রয়েছে। তবে ডাক্তার, আইনজীবী প্রভৃতি ব্যক্তিবর্গের ন্যায় ব্যবস্থাপকদের কোনো রাষ্ট্রদ্বীকৃত সংঘ ও সুনির্দিষ্ট নীতিমালা নেই। তাই ব্যবস্থাপনাকে এখনো সম্পূর্ণ পেশা বলা যায় না।"
        },
        {
          "label": "গ",
          "question": "",
          "explanation": "জনাব শিমুল উচ্চ স্তরের কর্মকর্তা। এ স্তরের কর্মকর্তারা প্রতিষ্ঠানের জন্য উদ্দেশ্য, নীতি, দীর্ঘমেয়াদি পরিকল্পনা ও কৌশল ঠিক করেন। প্রতিষ্ঠানের চেয়ারম্যান, পরিচালনা পর্ষদ, ব্যবস্থাপনা পরিচালক প্রভৃতি এ স্তরের অন্তর্ভুক্ত। সাধারণত এ স্তরের ব্যবস্থাপকরা মানসিক ও বুদ্ধিবৃত্তিক কাজ বেশি করেন। উদ্দীপকের জনাব শিমুল একটি প্রতিষ্ঠানের কর্মকর্তা। তিনি প্রতিষ্ঠানটির নীতি নির্ধারণী কাজের সাথে জড়িত। তার প্রণীত এ নীতি অনুযায়ী প্রতিষ্ঠানের অধস্তন কর্মীরা কাজ করে। এক্ষেত্রে নীতি নির্ধারণ করতে তাকে অনেক চিন্তা-ভাবনা করে সিদ্ধান্ত নিতে হয়। এছাড়া তিনি বাইরের বিভিন্ন প্রতিষ্ঠানের সাথে যোগাযোগ রক্ষা করে সমন্বয় রক্ষা করেন। এসব কাজের সাথে উচ্চ স্তরের ব্যবস্থাপকের মিল আছে। তাই বলা যায়, জনাব শিমুল প্রতিষ্ঠানটিতে উচ্চ স্তরের একজন কর্মকর্তা।"
        },
        {
          "label": "ঘ",
          "question": "",
          "explanation": "জনাব প্রদীপের দক্ষতাটি হলো কারিগরি দক্ষতা। কাজ সম্পাদনে যে বিশেষ পদ্ধতি, কলা-কৌশল বা যন্ত্রপাতি ব্যবহূত হয় তা সঠিকভাবে ব্যবহার করতে পারাই হলো কারিগরি দক্ষতা। যেমন: হিসাবরক্ষণ, প্রকৌশল, নকশাকরণ, তথ্য বিশ্লেষণ, প্রযুক্তিবিষয়ক জ্ঞান প্রভৃতি। কারিগরি দক্ষতা নিম্ন স্তরের নির্বাহীদের জন্য খুবই প্রয়োজন। উদ্দীপকে জনাব শিমুল তার প্রতিষ্ঠানে উচ্চ স্তরের একজন ব্যবস্থাপক। আর প্রতিষ্ঠানটিতে কর্মরত জনাব প্রদীপ হিসাব শাখার একজন ব্যবস্থাপক। তার অধীনস্থ হিসাব শাখায় অনেক কর্মী কাজ করে। এদের দিয়ে হিসাব সংক্রান্ত কাজ করানোর মাধ্যমে তিনি প্রতিষ্ঠানের লক্ষ্য অর্জনে ভূমিকা রাখেন। তার এসব কাজ কারিগরি দক্ষতাকে নির্দেশ করে। জনাব প্রদীপ হিসাব সংক্রান্ত কারিগরি কাজে পারদর্শী। এ কাজটি তাকে হাতেকলমে শিখতে হয়েছে। এ কাজটি তিনি ভালোভাবে জানেন বলে তিনি অধীনস্থদের দিয়ে এ কাজ করাতে পারছেন। আবার তারা কোনো ভুল করলেও তিনি তাদেরকে এ কাজটি হাতেকলমে বুঝিয়ে দিতে পারছেন। নির্ভুলভাবে হিসাব কাজটি সম্পন্ন করার মাধ্যমে প্রতিষ্ঠানটির লক্ষ্য অর্জন সহজ হচ্ছে। ফলে প্রতিষ্ঠানটি সফলতা অর্জন করতে সক্ষম হচ্ছে। সুতরাং, উদ্দীপকের জনাব প্রদীপের কারিগরি দক্ষতা প্রতিষ্ঠানে গুরুত্বপূর্ণ অবদান রাখছে।"
        }
      ]
    },
    {
      "number": "2",
      "uddipok": "",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব, প্রেষণা ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "",
          "explanation": "ব্যবস্থাপনার সর্বজনীনতা বলতে সর্বত্র ও সব ক্ষেত্রে, ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "",
          "explanation": "উদ্দীপকের চিত্রে \"?\" চিহ্নে কর্মীসংস্থান কাজটি বাদ পড়েছে। যেকোনো প্রতিষ্ঠান পরিচালনার জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্পাদিত হয়। কর্মীসংস্থান ব্যবস্থাপনা চক্রের তৃতীয় কাজ। কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কর্মীসংস্থানের অন্তর্ভুক্ত। উদ্দীপকে চিত্রে ব্যবস্থাপনার চক্রের মাধ্যমে এর কাজসমূহ দেখানো - হয়েছে। কাজগুলো পর্যায়ক্রমে আবর্তিত হয়। এতে সংগঠনের পরবর্তী কাজটি অনুপস্থিত। সংগঠনের পরে প্রতিষ্ঠানে প্রয়োজনীয় সংখ্যক শ্রমিক-কর্মী ব্যবস্থা করা যায়। ব্যবস্থাপনার এ ধাপে কর্মী সংগ্রহ, নির্বাচন, নিয়োগ প্রভৃতি কাজের মাধ্যমে প্রতিষ্ঠানে দক্ষ কর্মীবাহিনী গঠন করা হয়। আর এ কর্মীবাহিনী ব্যবস্থাপনার বাকি সব কাজসমূহ সম্পাদনে সহায়তা করে। এসব বৈশিষ্ট্যের সাথে ব্যবস্থাপনার কর্মীসংস্থান কাজের মিল রয়েছে। সুতরাং চিত্রের '?' চিহ্নিত স্থানে কর্মীসংস্থান কাজটি বসবে।"
        },
        {
          "label": "ঘ",
          "question": "",
          "explanation": "\"উদ্দীপকের 'P' (নিয়ন্ত্রণ) ছাড়া ব্যবস্থাপনা কার্য অর্থহীন ও বিশৃঙ্খল হতে বাধ্য\" - উক্তিটির সাথে আমি একমত। ব্যবস্থাপনার প্রথম কাজ পরিকল্পনার মাধ্যমে প্রতিষ্ঠানের জন্য কোনো সুনির্দিষ্ট লক্ষ্য বা উদ্দেশ্য নির্ধারণ করা হয়। আর শেষ কাজ নিয়ন্ত্রণের মাধ্যমে এ লক্ষ্য বা উদ্দেশ্য কী মাত্রায় অর্জিত হয়েছে অথবা কোনো ভুল-ত্রুটি আছে কি না তা নির্ণয় করা হয়। এক্ষেত্রে নিয়ন্ত্রণ পরিকল্পনী কাজটির কার্যকারিতা মূল্যায়ন করে এটির পরিমাপক হিসেবে কাজ করে। উদ্দীপকে ব্যবস্থাপনা চক্রটি চিত্রের মাধ্যমে উল্লিখিত আছে। এর প্রথম কাজ পরিকল্পনার মাধ্যমে শুরু হয়ে বাকি সব কাজ ধারাবাহিকভাবে আবর্তিত হয়। এর শেষ কাজটি হলো P। এর মাধ্যমে পরিকল্পনা অনুযায়ী কাজের ফলাফল পরিমাপ করা হয়। আবার প্রয়োজনে যথাযথ সংশোধনমূলক ব্যবস্থা গ্রহণ করা হয়। এক্ষেত্রে 'P' চিহ্নিত কাজটি হলো নিয়ন্ত্রণ। গৃহীত পরিকল্পনার কতটুকু অর্জিত হয়েছে বা হয়নি তা এটির মাধ্যমে জানা যায়। আবার, পরিকল্পনায় কোনো ভুল থাকলেও এটির মাধ্যমে তা চিহ্নিত করে সংশোধন করা হয়। এক্ষেত্রে নিয়ন্ত্রণ কাজটির কার্যকারিতার মাধ্যমে প্রতিষ্ঠানের কাজসমূহের ফলপ্রসূতা ও শৃঙ্খলা বজায় থাকে। কিন্তু এ কাজটি না থাকলে প্রতিষ্ঠানের গৃহীত পরিকল্পনার ফলাফল পরিমাপ করা যেত না। এতে কাজ কতটুকু সম্পাদন হয়েছে বা হয়নি তা জানাও সম্ভব হতো না। ফলে প্রতিষ্ঠানের ব্যবস্থাপনা মূল্যহীন বলে বিবেচিত হতো এবং বিশৃঙ্খলা বিরাজ করতো। তাই বলা যায়, 'P' বা নিয়ন্ত্রণ ছাড়া ব্যবস্থাপনা কাজ অর্থহীন ও বিশৃঙ্খল হতে বাধ্য।"
        }
      ]
    },
    {
      "number": "3",
      "uddipok": "জনাব নবীন হোসেন একটি উৎপাদনধর্মী প্রতিষ্ঠানের উৎপাদন ব্যবস্থাপক। তিনি তার প্রতিষ্ঠানের উৎপাদন কাজ বাস্তবায়নে বিভিন্ন ধরনের পদক্ষেপ গ্রহণ করেছেন। কিন্তু তিনি যেভাবে বিভিন্ন বিভাগকে সাজিয়েছেন, এতে দেখা যায় কোনো বিভাগ অধিক কর্মভারগ্রস্ত আবার কোনো বিভাগ অলস সময় কাটাচ্ছে। এছাড়াও তিনি প্রতিষ্ঠানের সকল কর্মীকে সমান দৃষ্টিতে দেখেন না। এতে কর্মীদের মধ্যে বিভিন্ন ধরনের দ্বন্দ্বের সৃষ্টি হয়।",
      "tag": "JB 25",
      "sub_questions": [
        {
          "label": "ক",
          "question": "ব্যবস্থাপনার নীতি কাকে বলে?",
          "explanation": "ব্যবস্থাপনা নীতি বলতে ব্যবস্থাপনা সংক্রান্ত মৌলিক কিছু নির্দেশিকা, যেগুলো প্রতিষ্ঠানের সব পর্যায়ে সমস্যার সমাধান ও সিদ্ধান্ত নেওয়ার ক্ষেত্রে পথ দেখায়।"
        },
        {
          "label": "খ",
          "question": "লক্ষ্য অর্জনে একতাই বল নীতি গুরুত্বপূর্ণ কেন?",
          "explanation": "প্রতিষ্ঠানের একতাই বল নীতি বলে। সকল কর্মী ঐক্যবদ্ধ হয়ে লক্ষ্য অর্জনে কাজ করাকে এই নীতি অনুযায়ী কর্মীদের মধ্যে দলগত চেতনা ও ঐক্যবদ্ধ হয়ে কাজ করার প্রবণতা বাড়ে। প্রত্যেকে নিজের কাজ অন্যের সাথে সমন্বিত করে সমান অলে এগিয়ে নেয়। এতে প্রতিষ্ঠানের মূল লক্ষ্য সহজে অর্জন করা যায়।"
        },
        {
          "label": "গ",
          "question": "উদ্দীপকের প্রতিষ্ঠানে প্রথমত ব্যবস্থাপনার কোন নীতিটি অনুসৃত হয়নি? ব্যাখ্যা করো।",
          "explanation": "উদ্দীপকের প্রতিষ্ঠানে প্রথমত ব্যবস্থাপনার কর্তৃত্ব ও দায়িত্বে ভারসাম্যের নীতিটি অনুসৃত হয়নি। কোনো কাজের ক্ষেত্রে দায়িত্বের চেয়ে কর্তৃত্ব বেশি দেওয়া হলে ক্ষমতার অপব্যবহার হওয়ার আশঙ্কা থাকে। আবার দায়িত্ব বেশি দিয়ে থাকলে কর্তৃত্বের অভাবে সেগুলো করতে সমস্যার সম্মুখীন হতে হয়। তাই প্রাতিষ্ঠানিক শৃঙ্খলার প্রয়োজনে দায়িত্ব ও কর্তৃত্বের মধ্যে ভারসাম্য বা সমতা রাখা উচিত। উদ্দীপকে জনাব নবীন হোসেন একটি উৎপাদনধর্মী প্রতিষ্ঠানের উৎপাদন ব্যবস্থাপক। তিনি উৎপাদনের কাজ বাস্তবায়নে প্রতিষ্ঠানটিতে বিভিন্ন পদক্ষেপ নিয়েছেন। কিন্তু এজন্য তিনি বিভাগগুলোকে নতুনভাবে কর্তৃত্ব ও ক্ষমতা অর্পণ করেন। কিন্তু এতে অনেক বিভাগে কাজের চাপ বেড়ে গেছে। ফলে তারা কাজ সম্পাদনে হিমশিম খাচ্ছে। আবার অনেক বিভাগ অলস সময় কাটাচ্ছে। ফলে প্রতিষ্ঠানটিতে অনেকের বেশি দায়িত্ব বাড়ছে। অনেকের তেমন দায়িত্ব নিতে হচ্ছে না। এসব বিষয়ের মাধ্যমে প্রতিষ্ঠানটিতে কর্তৃত্ব ও দায়িত্বে অসমতা দেখা যাচ্ছে। সুতরাং, উদ্দীপকের প্রতিষ্ঠানে প্রথমত ব্যবস্থাপনার কর্তৃত্ব ও. দায়িত্বে - ভারসাম্যের নীতিটি অনুসৃত হয়নি।"
        },
        {
          "label": "ঘ",
          "question": "",
          "explanation": "কর্মীদের মধ্যকার স্বন্দ্ব নিরসনে জনাব নবীন হোসেনের সাম্যের নীতি অনুসরণের পদক্ষেপ নেওয়া উচিত বলে আমি মনে করি। এ নীতিতে অধস্তনদের সবার প্রতি সমান আচরণ করা হয়। এ নীতি অনুযায়ী একজন ঊর্ধ্বতন তার সকল অধস্তনকে সমান চোখে দেখেন ও স্নেহ প্রদর্শন করেন। এতে উর্ধ্বতন ও অধস্তনদের পারস্পরিক সম্পর্ক সুদৃঢ় হয়। উদ্দীপকের জনাব নবীন হোসেন একটি প্রতিষ্ঠানের উৎপাদন ব্যবস্থাপক। প্রতিষ্ঠানটির কোনো বিভাগ অধিক কর্মভারগ্রস্ত আবার কোনো বিভাগ অলস সময় কাটাচ্ছে। এছাড়া জনাব নবীন হোসেন প্রতিষ্ঠানটির সকল কর্মীকে সমানভাবে দেখেন না। এতে কর্মীদের মধ্যে বিভিন্ন ধরনের দ্বন্দ্ব সৃষ্টি হয়। উদ্দীপকে প্রতিষ্ঠানটিতে জনাব নবীন হোসেনকে সাম্যের নীতি প্রতিষ্ঠা করতে হবে। এক্ষেত্রে তাকে সকল কর্মীকে সমানভাবে গুরুত্ব দিতে হবে। প্রত্যেক কর্মীকে সমানভাবে দায়িত্ব অর্পণ করতে হবে। আবার সবার সাথে সমান আচরণ করতে হবে। কোনো পক্ষপাতিত্ব করা যাবে না। তাদেরকে সমানভাবে মূল্যায়িত করলে সকলেই কাজের প্রতি উৎসাহী হবে। এতে তারা তার প্রতিও তারা সন্তুষ্ট থাকবে। এভাবে প্রতিষ্ঠানটিতে বিদ্যমান দ্বন্দ্ব কমতে থাকবে। সুতরাং, জনাব নবীন হোসেন সাম্যের নীতি অনুসরণের পদক্ষেপ নিলে কর্মীদের মধ্যকার দ্বন্দ্ব নিরসনে সফল হবেন।"
        }
      ]
    },
    {
      "number": "4",
      "uddipok": "পরিচালকের আদিষ্ট হয়ে উৎপাদন বিভাগের যাবতীয় কার্য সম্পাদন করান এবং এর জন্য তিনি দায়বদ্ধ থাকেন। উৎপাদন বৃদ্ধির লক্ষ্যে তিনি একজন সুপারভাইজার নিয়োগ দিতে চান। তার প্রত্যাশা নিয়োজিত, সুপারভাইজার মেশিনারিজ ব্যবহারে দক্ষ এবং শ্রমিকদের দিয়ে হাতেকলমে কাজ বুঝিয়ে দিতে পারদর্শী হবে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "সিদ্ধান্ত নেওয়ার ক্ষমতা উচ্চ স্তরের ব্যবস্থাপনার হাতে কেন্দ্রীভূত না রেখে বিভিন্ন স্তরের ব্যবস্থাপকদের কাছে দেওয়াকে বলা হয় বিকেন্দ্রীকরণ।"
        },
        {
          "label": "খ",
          "question": "",
          "explanation": "একজন কর্মী একই সময়ে শুধু একজন ঊর্ধ্বতন কর্মকর্তার কাছ থেকে আদেশ পাওয়াকে আদেশের ঐক্য নীতি বলে। একজন কর্মীর, আদেশদাতা একাধিক হলে একই সময়ে তারা ভিন্ন ভিন্ন কাজের আদেশ দিতে পারেন। এতে কর্মীর পক্ষে যথাযথভাবে সব কাজ করা সম্ভব হয় না। তাই প্রতিষ্ঠানে আদেশের ঐক্য নীতি অনুসরণ করা অপরিহার্য।"
        },
        {
          "label": "গ",
          "question": "",
          "explanation": "উদ্দীপকের জনাব আবেশ মধ্য স্তরের ব্যবস্থাপক। উচ্চ স্তরের ব্যবস্থাপকদের নেওয়া পরিকল্পনা বাস্তবায়নের জন্য মধ্য স্তরের ব্যবস্থাপকরা কাজ করেন। এ লক্ষ্যে তারা নিম্ন স্তরের ব্যবস্থাপকদের প্রয়োজনীয় নির্দেশনা দেন। এভাবে তারা উচ্চ ও নিম্ন স্তরের ব্যবস্থাপনার সাথে যুক্ত থাকেন। বিভাগীয় ব্যবস্থাপক, সহকারী ব্যবস্থাপক, আঞ্চলিক ব‍্যবস্থাপক প্রভৃতি হলো মধ্য স্তরের ব্যবস্থাপকদের উদাহরণ। উদ্দীপকের জনাব আবেশ একটি প্রতিষ্ঠানে উৎপাদন বিভাগে কর্মরত। প্রতিষ্ঠানটিতে ব্যবস্থাপনা পরিচালক তাকে উৎপাদন লক্ষ্যমাত্রা ও যাবতীয় দিকনির্দেশনা দেন। তিনি ব্যবস্থাপনা পরিচালকের এসব লক্ষ্যমাত্রা ও দিকনির্দেশনা নিচের স্তরের কর্মীদের দিয়ে বাস্তবায়ন করান। এছাড়া তিনি সব আদেশ-নির্দেশ শুনতে ব্যবস্থাপনা পরিচালকের কাছে দায়বদ্ধ। এক্ষেত্রে তিনি ব্যবস্থাপনা পরিচালকের সাথে নিচের স্তরের কর্মীদের কাজের যোগসূত্র স্থাপন করে লক্ষ্যার্জনে নিয়োজিত আছেন। এসব বৈশিষ্ট্যর সাথে মধ্য স্তরের ব্যবস্থাপকদের কাজের মিল আছে। সুতরাং, জনাব আবেশ প্রতিষ্ঠানটিতে একজন মধ্য স্তরের ব্যবস্থাপক।"
        },
        {
          "label": "ঘ",
          "question": "",
          "explanation": "উদ্দীপকের সুপারভাইজারের কারিগরি দক্ষতা থাকলে জনাব আবেশের-প্রত্যাশা পূরণে সমর্থ হবে বলে আমি মনে করি। কাজ সম্পাদনে যে বিশেষ পদ্ধতি, কলা-কৌশল বা যন্ত্রপাতি ব্যবহৃত হয়, তা সঠিকভাবে ব্যবহার করতে পারাই হলো, কারিগরি দক্ষতা। যেমন: হিসাবরক্ষণ, প্রকৌশল, নকশাকরণ, তথ্য বিশ্লেষণ, প্রযুক্তিবিষয়ক জ্ঞান প্রভৃতি। নিম্ন স্তরের নির্বাহীরা তাদের অধীনস্থদের কাজ সম্পর্কিত বিভিন্ন সমস্যা সমাধানের সাথে সরাসরি যুক্ত থাকে। তাই কারিগরি দক্ষতা নিম্ন স্তরের নির্বাহীদের জন্য খুবই প্রয়োজন। উদ্দীপকে জনাব আবেশ একটি প্রতিষ্ঠানে মধ্য স্তরে কর্মরত একজন ব্যবস্থাপক। উৎপাদন বাড়ানোর জন্য তিনি বর্তমানে একজন সুপারভাইজার নিয়োগ দিতে চান। এক্ষেত্রে তিনি প্রত্যাশা করেন এ সুপারভাইজার মেশিন ব্যবহারে দক্ষ হবে। এছাড়া তিনি আরও প্রত্যাশা করেন যে সুপারভাইজারের যেন শ্রমিকদের হাতেকলমে কাজ বুঝিয়ে দেওয়ার পারদর্শিতা থাকে। জনাব আবেশ তার প্রতিষ্ঠানে কারিগরি দক্ষতাসম্পন্ন একজন সুপারভাইজার চান। এক্ষেত্রে এ সুপারভাইজার মেশিন চালনায় দক্ষ হলে তিনি উৎপাদন বিভাগের কর্মীদেরকে উৎপাদন কাজে তথ্য, পরামর্শ ও মেশিন চালানোর ধারণা দিতে পারবেন। আবার তিনি প্রশিক্ষণ দিতে পারদর্শী হলে কর্মীরা তার থেকে হাতেকলমে শিক্ষা নিয়ে উৎপাদন কাজে দক্ষ হবে। এতে উৎপাদন কাজে অপচয় কমবে। ফলে উৎপাদন বিভাগের কাজ সুন্দরভাবে সম্পন্ন হবে। এতে প্রতিষ্ঠানের সামগ্রিক লক্ষ্য অর্জন সহজ হবে। তাই বলা যায়, উদ্দীপকের সুপারভাইজারের কারিগরি দক্ষতা থাকলে জনাব আবেশের প্রত্যাশা পূরণ হবে।"
        }
      ]
    },
    {
      "number": "5",
      "uddipok": "ABC স্কুল এন্ড কলেজের শিক্ষার্থীদের নিয়ে প্রতিষ্ঠানটি শিক্ষা সফরে যাওয়ার জন্য একটি পরিকল্পনা করে। কোনো ধরনের তথ্য সংগ্রহ ও বিশ্লেষণ ছাড়াই পরিকল্পনাটি তৈরি করায় প্রতিষ্ঠানটি পূর্বনির্ধারিত পরিকল্পনামাফিক শিক্ষা সফরে গিয়ে বিশৃঙ্খলার সম্মুখীন হয়।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "পরিকল্পনা প্রণয়নের প্রথম ধাপ হলো 'ভবিষ্যৎ সুযোগ ও প্রতিবন্ধকতা সম্পর্কে সচেতনতা'।"
        },
        {
          "label": "খ",
          "question": "পরিকল্পনা ব্যবস্থাপনার অন্যান্য কাজের ভিত্তি- ব্যাখ্যা করো।",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ করা হলো পরিকল্পনা। এটি ব্যবস্থাপনার প্রথম কাজ। এটি বাস্তবায়নের জন্যই সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ কাজগুলো করা হয়। এ কাজগুলো পরিকল্পনা অনুযায়ী ধারাবাহিকভাবে চলতে থাকে। তাই পরিকল্পনাকে অন্যান্য কাজের ভিত্তি বলা হয়।"
        },
        {
          "label": "গ",
          "question": "",
          "explanation": "উদ্দীপকের গৃহীত পরিকল্পনাটি প্রকৃতিগতভাবে একার্থক পরিকল্পনা। এ ধরনের পরিকল্পনা কোনো বিশেষ সমস্যা সমাধানের জন্য নেওয়া হয়। এটি কোনো কাজ সম্পাদনে একবারই ব্যবহৃত হয়। নির্দিষ্ট উদ্দেশ্য অর্জন হলে এ পরিকল্পনার আর কোনো কার্যকারিতা থাকে না। শিক্ষা সফর, মেট্রোরেল, ফ্লাইওভার প্রভৃতি নির্মাণের পরিকল্পনা একার্থক পরিকল্পনার অন্তর্গত। উদ্দীপকের ABC স্কুল এন্ড কলেজের শিক্ষার্থীদের নিয়ে প্রতিষ্ঠানটি শিক্ষা সফরে যাওয়ার জন্য একটি পরিকল্পনা করে। পরিকল্পনা অনুযায়ী তারা প্রয়োজনীয় প্রস্তুতি গ্রহণ করে। এ পরিকল্পনাটি তারা শুধু একবারই ব্যবহার করবে। শিক্ষা সফর শেষ হওয়ার পর তাদের এই পরিকল্পনার আর কোনো কার্যকারিতা থাকবে না। এ পরিকল্পনা তারা আর অন্য কোথায় ব্যবহার করতে পারবে না। অর্থাৎ, একটি মাত্র উদ্দেশ্য বাস্তবায়নের জন্য পরিকল্পনাটি করা হয়েছে। এসব বৈশিষ্ট্যের সাথে একার্থক পরিকল্পনার মিল আছে। সুতরাং, উদ্দীপকের গৃহীত পরিকল্পনাটি প্রকৃতির ভিত্তিতে একার্থক পরিকল্পনা।"
        },
        {
          "label": "ঘ",
          "question": "",
          "explanation": "উদ্দীপকে পরিকল্পনার 'প্রয়োজনীয় উপাত্ত ও তথ্য সংগ্রহ এবং বিশ্লেষণ' ধাপটি অনুসরণ না করায় বিশৃঙ্খলার ঘটনা সৃষ্টি হয়েছে বলে আমি মনে করি। কার্যকর পরিকল্পনা প্রণয়নের অন্যতম শর্ত হলো প্রয়োজনীয় উপাত্ত ও তথ্য সংগ্রহ করা। তাই পরিকল্পনা প্রণয়নের পূর্বে অভ্যন্তরীণ ও বাহ্যিক বিভিন্ন উৎস থেকে সঠিক তথ্য সংগ্রহ ও বিশ্লেষণ করতে হয়। এর ওপর পরিকল্পনার কার্যকারিতা নির্ভর করে। উদ্দীপকের ABC স্কুল এন্ড কলেজের শিক্ষার্থীদের নিয়ে প্রতিষ্ঠানটি শিক্ষা সফরে যাওয়ার জন্য একটি পরিকল্পনা করে। কোনো ধরনের তথ্য সংগ্রহ ও বিশ্লেষণ ছাড়াই তারা পরিকল্পনাটি তৈরি করে। ফলে প্রতিষ্ঠানটি পূর্বনির্ধারিত পরিকল্পনা অনুযায়ী শিক্ষা সফরে গিয়ে বিশৃঙ্খলার সম্মুখীন হয়। এতে তারা সফলভাবে শিক্ষা সফরটি শেষ করতে পারে না। এক্ষেত্রে পরিকল্পনা প্রণয়নের ক্ষেত্রে প্রতিষ্ঠানটির উচিত ছিল প্রথমে প্রয়োজনীয় উপাত্ত ও তথ্য সংগ্রহ করে তা বিশ্লেষণ করা। এতে তারা-জানতে পারতেন কত জন শিক্ষার্থী শিক্ষা সফরে যাবে, কীভাবে যাবে, কোন কোন জায়গা ঘুরে দেখবে প্রভৃতি। এছাড়াও কোন স্থানে কত সময় অবস্থান করবে, খাবারের সময় কখন ইত্যাদি বিষয়গুলোও নির্ধারণ করা উচিত ছিল। এতে তারা পরিকল্পনা অনুযায়ী শিক্ষা সফর সম্পন্ন করতে পারতো। ফলে কোনো প্রকার বিশৃঙ্খলা দেখা দিতো না। তাই বলা যায়, পরিকল্পনার 'প্রয়োজনীয় উপাত্ত ও তথ্য সংগ্রহ এবং বিশ্লেষণ' ধাপটি অনুসরণ না করায় উদ্দীপকের শিক্ষা সফরে বিশৃঙ্খলার ঘটনা সৃষ্টি হয়েছে।"
        }
      ]
    },
    {
      "number": "6",
      "uddipok": "জনাব হাফিজ ও জনাব মফিজ দুটি ভিন্ন ব্যবসায় প্রতিষ্ঠানের মালিক। জনাব হাফিজ যে প্রতিষ্ঠানের মালিক সেখানে তিনি নিজেই ব্যবসায় দেখাশোনা করেন এবং সকল সিদ্ধান্ত একাই গ্রহণ করেন। অন্যদিকে, জনাব মফিজ তার প্রতিষ্ঠানের গুরুত্বপূর্ণ কাজগুলোকে বিভিন্নভাবে ভাগ করে তা দক্ষ ব্যক্তিদের ওপর ছেড়ে দেন। যার ফলে তার প্রতিষ্ঠানটির সুনাম দিন দিন বেড়েই চলেছে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের পক্ষ থেকে বিশেষ কোনো কার্যসম্পাদনের দায়িত্বভার একাধিক ব্যক্তির ওপর দেওয়া হলে ঐ ব্যক্তিবর্গের সমষ্টিকে কমিটি বলে।"
        },
        {
          "label": "খ",
          "question": "",
          "explanation": "কাজকে প্রকৃতি বা বৈশিষ্ট্য অনুযায়ী বিভিন্ন শ্রেণিতে ভাগ করাকে কার্যবিভাজন বলে। এতে প্রতিটি বিভাগ এবং কর্মীর দায়িত্ব ও কর্তৃত্ব নির্দিষ্ট করে দেওয়া হয়। ফলে প্রত্যেকে তার দায়িত্ব পালনে সচেষ্ট হয়। প্রত্যেকে একই ধরনের কাজ করায় দক্ষ হয়ে ওঠে। তাই সংগঠনের কার্যবিভাজন অপরিহার্য।"
        },
        {
          "label": "গ",
          "question": "উদ্দীপকে জনাব হাফিজ কোন ধরনের সংগঠন কাঠামো অনুসরণ করেন? ব্যাখ্যা করো।",
          "explanation": "উদ্দীপকে জনাব হাফিজ সরলরৈখিক সংগঠন কাঠামো অনুসরণ করেন। এরূপ সংগঠনে নির্বাহী সর্বক্ষমতার অধিকার হন। তিনি সব সিদ্ধান্ত এককভাবে নেন। এক্ষেত্রে তিনি কারও সাথে পরামর্শ করেন না। তাছাড়া তার অনুপস্থিতিতে দায়িত্ব পালনের জন্যও কেউ থাকে না। উদ্দীপকের জনাব হাফিজ একটি ব্যবসায় প্রতিষ্ঠানের মালিক। ব্যবসায়টি তিনি নিজেই দেখাশোনা করেন। ব্যবসায় সম্পর্কিত সব সিদ্ধান্ত তিনি একাই নেন। এক্ষেত্রে তিনি কারও সাথে পরামর্শ করেন না। তার অনুপস্থিতিতে তার দায়িত্ব পালনেও কেউ সহায়তা করে না। এসব বৈশিষ্ট্য সরলরৈখিক সংগঠনের সাথে সামঞ্জস্যপূর্ণ। তাই বলা যায়, জনাব হাফিজের প্রতিষ্ঠানটি একটি সরলরৈখিক সংগঠন।"
        },
        {
          "label": "ঘ",
          "question": "",
          "explanation": "জনাব মফিজের সফলতায় কার্যভিত্তিক সংগঠন কাঠামো ভূমিকা রেখেছে। এরূপ সংগঠন কাঠামোতে সমজাতীয় কাজগুলোকে বিভিন্ন বিভাগে ভাগ করা হয়। অতঃপর উক্ত বিভাগগুলোর দায়িত্ব ও কর্তৃত্ব বিশেষজ্ঞ ব্যক্তিদের দেওয়া হয়। ফলে কর্মীদের কাজের দক্ষতা ও প্রতিষ্ঠানের উৎপাদন বাড়ে। তাছাড়া পণ্যের বা সেবার মানোন্নয়নেও এরূপ সংগঠন কাঠামো বিশেষ ভূমিকা রাখে। উদ্দীপকে জনাব মফিজ একটি ব্যবসায় প্রতিষ্ঠানের মালিক। তিনি তার প্রতিষ্ঠানের কাজগুলোকে বিভিন্ন বিভাগে ভাগ করেন। এরপর প্রত্যেক বিভাগের দায়িত্ব ও কর্তৃত্ব দক্ষ ব্যক্তিদের ওপর ছেড়ে দেন। অতএব, তার প্রতিষ্ঠানটি একটি কার্যভিত্তিক সংগঠন। সমজাতীয় কাজগুলোকে আলাদা করার ফলে কর্মীরা একই কাজ বার বার করে থাকেন। ফলে তারা উক্ত কাজে দক্ষ হয়ে ওঠেন। এতে প্রতিষ্ঠানের উৎপাদনশীলতা বাড়ে। আবার দক্ষ ব্যবস্থাপকের তত্ত্বাবধানে থেকে প্রতিটি বিভাগ ও কর্মীর কাজের মানোন্নয়ন হয়। এতে গুণগত ও মানসম্পন্ন পণ্য উৎপাদন সম্ভব হয়। ফলে প্রতিষ্ঠানের সুনাম বাড়ে। তাই বলা যায়, কার্যভিত্তিক সংগঠন কাঠামো জনাব মফিজের সফলতায় ভূমিকা রেখেছে।"
        }
      ]
    },
    {
      "number": "7",
      "uddipok": "জনাব রবিন একটি রিটেইল স্টোর চালান। সেখানে কর্মী নিয়োগের জন্য একটি বিজ্ঞাপন তৈরি করেন এবং তা বিভিন্ন চাকরির ওয়েবসাইটে পোস্ট করেন। মি. রাজু একজন চাকরিপ্রার্থী। সে উক্ত নিয়োগ বিজ্ঞপ্তি দেখে আবেদন করেন। প্রতিষ্ঠান কর্তৃক যাচাই-বাছাই ও সাক্ষাৎকার পর্বসহ সমস্ত ধাপে উত্তীর্ণ হয়ে মি. রাজু উক্ত পদে নিয়োগ পান।",
      "tag": "JB 25",
      "sub_questions": [
        {
          "label": "ক",
          "question": "কর্মী নির্বাচন কাকে বলে?",
          "explanation": "কর্মী নির্বাচন হলো এমন একটি প্রক্রিয়া, যার মাধ্যমে চাকরি প্রার্থীদের মধ্য থেকে নির্দিষ্ট পদের জন্য কাঙ্ক্ষিত ব্যক্তিকে বাছাই করা হয়।"
        },
        {
          "label": "খ",
          "question": "প্রশিক্ষণ কর্মীদের দক্ষতা বৃদ্ধি করে ব্যাখ্যা করো।",
          "explanation": "সুষ্ঠুভাবে কাজ সম্পাদনের জন্য কর্মীদের যে প্রক্রিয়ায় জ্ঞান ও দক্ষতার উন্নয়ন করানো হয়, তাকে প্রশিক্ষণ বলে। প্রশিক্ষণের মাধ্যমে কর্মীরা কাজ সম্পর্কে ধারণা' লাভ করে। এতে তারা স্বল্প খরচে ও শ্রমে সহজেই কাজ করতে পারেন। ফলে অপচয় কম হয়। তাই বলা যায়, প্রশিক্ষণ কর্মীদের দক্ষতা বৃদ্ধি করে।"
        },
        {
          "label": "গ",
          "question": "উদ্দীপকের জনাব রবিন কোন উৎস থেকে কর্মী সংগ্রহ করেছে? ব্যাখ্যা করো।",
          "explanation": "উদ্দীপকে জনাব রবিন বাহ্যিক উৎস থেকে কর্মী সংগ্রহ করেছেন। এর মাধ্যমে প্রতিষ্ঠানের বাইরের কোনো উৎস থেকে কর্মী সংগ্রহ করা হয়। এজন্য সংবাদপত্র, বেতার, পত্রিকা, ইন্টারনেটে চাকরির বিজ্ঞাপন দেওয়া হয়। এসব বিজ্ঞপ্তি দেখে আবেদন করা প্রার্থীদের বিভিন্ন পরীক্ষা-নিরীক্ষা করে তাদের মধ্য থেকে সর্বোত্তম ব্যক্তিকে কর্মী হিসেবে নির্বাচন করা যায়। উদ্দীপকে জনাব রবিন একটি রিটেইল স্টোর চালান। তিনি, সেখানে কর্মী নিয়োগের জন্য বিজ্ঞাপন তৈরি করেন। সেটি তিনি বিভিন্ন চাকরির ওয়েবসাইটে পোস্ট করেন। এ বিজ্ঞপ্তি দেখে অনেক প্রার্থী আবেদন করেন। এসব আবেদনকারী থেকে জনাব রবিন বিভিন্ন পরীক্ষার মাধ্যমে যোগ্যকর্মী নির্বাচন করে নিয়োগ দেন। এসব বৈশিষ্ট্যের সাথে কর্মী সংগ্রহের বাহ্যিক উৎসের মিল পাওয়া যায়। সুতরাং, জনাব রবিন বাহ্যিক উৎসের মাধ্যমে কর্মী সংগ্রহ করেন।"
        },
        {
          "label": "ঘ",
          "question": "",
          "explanation": "উদ্দীপকে চাকরির বিজ্ঞপ্তি প্রদানের মাধ্যমে কর্মী সংগ্রহ ও মি. রাজুকে নিয়োগের মাধ্যমে কর্মী নিয়োগ বিষয় দুটির মধ্যে যথেষ্ট বৈসাদৃশ্য রয়েছে। কর্মী সংগ্রহ ও কর্মী নিয়োগ হলো কর্মীসংস্থান দুটি ধাপ। কর্মী সংগ্রহের মাধ্যমে সম্ভাব্য প্রার্থীদের প্রতিষ্ঠান পর্যন্ত আনা হয়। আর কর্মী নিয়োগে আগত প্রার্থীদের মধ্য থেকে চূড়ান্তভাবে কর্মী নিয়োগ দেওয়া হয়। উদ্দীপকে জনাব রবিনের রিটেইল স্টোরে কর্মী নিয়োগের জন্য বিভিন্ন মাধ্যমে বিজ্ঞপ্তি প্রদান করা হয়। এটি কর্মীসংস্থানের কর্মী সংগ্রহ কাজের অন্তর্ভুক্ত। আবার, মি. রাজু উক্ত চাকরির জন্য আবেদন করেন। প্রতিষ্ঠানটি যাচাই-বাছাই ও সাক্ষাৎকার পর্ব নিয়ে তাকে নিয়োগ দেওয়া হয়। এক্ষেত্রে তাকে নিয়োগ দেওয়া কর্মীসংস্থানের কর্মী নিয়োগ প্রক্রিয়ার অন্তর্ভুক্ত। জনাব রবিন কর্মী সংগ্রহের মাধ্যমে শূন্যপদ পূরণের জন্য বিজ্ঞপ্তি দিয়ে প্রার্থীদের আবেদন করতে উৎসাহিত করে। এর মাধ্যমে কর্মপ্রত্যাশী লোকদের প্রতিষ্ঠান পর্যন্ত আনার ব্যবস্থা করা হয়। তার এ কাজটি একটি ইতিবাচক কাজ। অপরদিকে, মি. রাজুর নিয়োগের মাধ্যমে কর্মীসংস্থান প্রক্রিয়ার কর্মী নিয়োগের কাজ সম্পন্ন করা হয়। এতে আগত প্রার্থীদের বিভিন্ন পরীক্ষায় উত্তীর্ণ হওয়ার পর প্রতিষ্ঠান তাকে চূড়ান্ত নিয়োগ দেয়। ফলে যোগ্য প্রার্থী নির্বাচিত হয়, অযোগ্যরা বাদ পড়ে। এক্ষেত্রে মি. রাজু যোগ্য হওয়ায় প্রতিষ্ঠানটি তাকে নিয়োগ দেয়। তাই বলা যায়, কর্মী সংগ্রহ ও কর্মী নিয়োগ দুটি ভিন্ন কাজ।"
        }
      ]
    },
    {
      "number": "8",
      "uddipok": "XYZ কোম্পানিতে কাঙ্ক্ষিত লক্ষ অর্জনের জন্য কিছু বিশেষজ্ঞ কর্মী আবশ্যক। এই লক্ষ্যে কোম্পানিটি বিভিন্ন বিভাগ থেকে কর্মক্ষেত্রে অভিজ্ঞ এবং কার্য সম্পাদনে পারদর্শী এমন কয়েকজন কর্মীকে পদোন্নতি দেয়। প্রশিক্ষণের অংশ হিসেবে কর্তৃপক্ষ প্রত্যেক কর্মীকে কোম্পানিটির পাঁচটি বিভাগে পর্যায়ক্রমে এক মাস করে কাজ করার নির্দেশনা দেয়।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতেকলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "কর্মীসংস্থান ব্যবস্থাপনায় গুরুত্বপূর্ণ কেন? বুঝিয়ে লেখো।",
          "explanation": "প্রতিষ্ঠানের জন্য দক্ষ জনবল সৃষ্টির লক্ষ্যে কর্মী সংগ্রহ, নির্বাচন, নিয়োগ, প্রশিক্ষণ ও উন্নয়নের কাজকে কর্মীসংস্থান বলে। জনশক্তি যোগ্য, দক্ষ ও উৎসাহী না হলে অন্য উপাদানগুলো মানসম্পন্ন হলেও কাজে লাগানো যায় না। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্পাদিত হয়। এ কারণে কর্মীসংস্থান ব্যবস্থাপনায় গুরুত্বপূর্ণ।"
        },
        {
          "label": "গ",
          "question": "উদ্দীপকের XYZ কোম্পানিতে কীসের ভিত্তিতে পদোন্নতি দেওয়া হয়েছে? ব্যাখ্যা করো।",
          "explanation": "উদ্দীপকে XYZ কোম্পানিতে যোগ্যতা ও জ্যেষ্ঠত্বের ভিত্তিতে পদোন্নতি দেওয়া হয়েছে। এ ধরনের পদোন্নতির ক্ষেত্রে প্রতিষ্ঠানে কর্মীদের চাকরির সময়কাল ও কাজের যোগ্যতা বিবেচনা করা হয়। এ পদোন্নতির মাধ্যমে কর্মীদের প্রতি সুবিচার করা সম্ভব হয়। এতে কর্মীদের প্রতিষ্ঠানের প্রতি ইতিবাচক মনোভাব তৈরি হয়। উদ্দীপকে XYZ কোম্পানি কাঙ্ক্ষিত লক্ষ্য অর্জনের জন্য কিছু বিশেষজ্ঞ কর্মী প্রয়োজন। এক্ষেত্রে প্রতিষ্ঠান অভ্যন্তরীণ উৎস থেকে কর্মী নিয়োগ দেওয়ার সিদ্ধান্ত নেয়। এজন্য তারা কোম্পানিতে বিভিন্ন বিভাগ থেকে কর্মক্ষেত্রে অভিজ্ঞ ও কার্যসম্পাদনে পারদর্শীদের পদোন্নতি দেয়। এক্ষেত্রে পদোন্নতির জন্য কর্মীদের চাকরির সময়কাল ও দক্ষতা বিবেচনা করা হয়। এতে প্রতিষ্ঠানের কর্মীরা সন্তুষ্ট থাকে। আবার, অন্যান্য কর্মরত কর্মীরাও দক্ষতা অর্জনে আগ্রহী হয়। এসব বৈশিষ্ট্যের সাথে যোগ্যতা ও জ্যেষ্ঠত্বের ভিত্তিতে পদোন্নতির মিল রয়েছে। তাই বলা যায়, উদ্দীপকে XYZ কোম্পানি যোগ্যতা ও জ্যেষ্ঠত্বের ভিত্তিতে পদোন্নতি দেওয়া হয়েছে।"
        },
        {
          "label": "ঘ",
          "question": "",
          "explanation": "কর্মীদের 'দক্ষতা বাড়ানোর লক্ষ্যে XYZ কোম্পানি পদ পরিবর্তন পদ্ধতি যথার্থ বলে আমি মনে করি। এর মাধ্যমে কর্মকর্তা-কর্মচারীদের সমপর্যায়ের এক পদ থেকে অন্য পদে বদলি করে পারদর্শী করে তোলা হয়। এ পদ্ধতির সবচেয়ে ইতিবাচক দিক হলো কর্মীরা এর মাধ্যমে বিভিন্ন বিভাগের কাজ সম্পর্কে ধারণা অর্জন করতে পারে। ফলে প্রতিষ্ঠানের বিরূপ পরিস্থিতিতেও তারা যেকোনো বিভাগের কাজ করতে পারে। উদ্দীপকে XYZ কোম্পানি যোগ্যতা ও জ্যেষ্ঠতার ভিত্তিতে কয়েকজন বিশেষজ্ঞ কর্মীকে পদোন্নতি দেয়। এসব কর্মীদের দক্ষতা আরও বৃদ্ধির জন্য কোম্পানি প্রশিক্ষণের ব্যবস্থা করে। তাই কর্তৃপক্ষ এদেরকে ৫টি বিভাগে পালাক্রমে এক মাস কাজ করানোর সিদ্ধান্ত নেয়। এক্ষেত্রে প্রতিষ্ঠান পদোন্নতি প্রাপ্ত কর্মীদের পদ পরিবর্তনের মাধ্যমে প্রশিক্ষণের সিদ্ধান্ত নেয়। এ প্রশিক্ষণ পদ্ধতির মাধ্যমে নিয়োগকৃত কর্মী কোম্পানির বিভিন্ন বিভাগ সম্পর্কে ধারণা পাবে। ফলে এরা যেকোনো সময় যেকোনো বিভাগের কাজের দায়িত্ব নিতে পারবে। এছাড়া এ প্রশিক্ষণের মাধ্যমে এরা প্রতিষ্ঠানের প্রতিকূল পরিস্থিতিতে নিজেদেরকে খাপ খাওয়াতে পারবে। আর এর মাধ্যমে তাদের মনোবল বাড়বে। এতে তাদের কাজে গতিশীলতা আসবে। ফলে প্রতিষ্ঠানটির লক্ষ্যমাত্রাও অর্জন হবে। সুতরাং, XYZ কোম্পানি কর্মীর দক্ষতা বাড়ানোর জন্য পদ পরিবর্তনের মাধ্যমে প্রশিক্ষণ পদ্ধতিটি যথার্থ।"
        }
      ]
    },
    {
      "number": "9",
      "uddipok": "জনাব আকাশ তার কারখানায় সিদ্ধান্ত গ্রহণে সকল স্তরের কর্মকর্তা ও কর্মচারীদের পরামর্শ গ্রহণ করেন। এতে কর্মীদের মধ্যে প্রশাসনের প্রতি ইতিবাচক ধারণা সৃষ্টি হয়। ফলে প্রতিষ্ঠানটিতে উৎপাদন ক্রমাগত বৃদ্ধি পাচ্ছে। অপরদিকে, জনাব সাগর তার কারখানায় সিদ্ধান্ত গ্রহণে কোনো কর্মীর পরামর্শ নেন না। তিনি একাই সিদ্ধান্ত গ্রহণ করেন এবং তা বাস্তবায়নে সবাইকে বাধ্য করেন। এতে প্রশাসনের প্রতি কর্মীদের অসন্তোষ বৃদ্ধি পাওয়ায় উৎপাদন ক্রমাগত হ্রাস পাচ্ছে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "লাগামহীন নেতৃত্ব বলতে কী বোঝ? ব্যাখ্যা করো।",
          "explanation": "থাকেন এবং কর্মীদের ইচ্ছামতো কাজ করার সুযোগ দেন, তাকে লাগামহীন নেতৃত্ব বলে। এ ধরনের নেতৃত্বে নেতা কর্মীদের ওপরই বেশি নির্ভর করেন। কোন কাজ কীভাবে করে প্রতিষ্ঠানকে সামনের দিকে এগিয়ে নেওয়া যাবে, এ বিষয়ে তিনি তেমন ভাবেন না। ফলে এরূপ নেতৃত্বে কর্মীদেরই সিদ্ধান্ত নিয়ে কাজ করতে হয়। লাগামহীন নেতৃত্বে কর্মীরা বেশি স্বেচ্ছাচারী হয়ে ওঠে।"
        },
        {
          "label": "গ",
          "question": "উদ্দীপকের জনাব আকাশ প্রতিষ্ঠানে কোন ধরনের নেতৃত্ব প্রদান করেছেন? ব্যাখ্যা করো। ৩",
          "explanation": "উদ্দীপকের জনাব আকাশ 'প্রতিষ্ঠানে গণতান্ত্রিক নেতৃত্ব প্রদান করেছেন। এ ধরনের নেতৃত্বে নেতা অধস্তনদের সাথে আলাপ-আলোচনা ও পরামর্শ করে কাজ করেন। সিদ্ধান্ত নেওয়ার ক্ষেত্রে তাদের মতামতকে প্রাধান্য দেন। এছাড়াও তাদের সাথে সুসম্পর্ক বজায় রাখেন। এ নেতৃত্বে কর্মীরা প্রশাসনের প্রতি ইতিবাচক ধারণা পোষণ করেন। উদ্দীপকে জনাব আকাশ তার কারখানার যেকোনো সিদ্ধান্ত গ্রহণে সকল স্তরের কর্মকর্তা ও কর্মচারীর পরামর্শ গ্রহণ করেন। এতে তার প্রতিষ্ঠানের কর্মীদের প্রশাসনের প্রতি ইতিবাচক ধারণা তৈরি হয়। তারা নিজেদেরকে প্রতিষ্ঠানের অংশ মনে করে। এজন্য কাজের প্রতি কর্মীদের আন্তরিকতা সৃষ্টি হয়। ফলে তার প্রতিষ্ঠানের উৎপাদন ক্রমাগত বৃদ্ধি পাচ্ছে। এসব বৈশিষ্ট্য গণতান্ত্রিক নেতৃত্বের সাথে সাদৃশ্যপূর্ণ। সুতরাং, উদ্দীপকে জনাব আকাশ প্রতিষ্ঠানে গণতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "জনাব সাগরের-স্বৈরতান্ত্রিক নেতৃত্ব প্রতিষ্ঠানকে ক্ষতিগ্রস্ত করতে পারে বলে আমি মনে করি। স্বৈরতান্ত্রিক নেতৃত্বে নেতা সব ক্ষমতা নিজের কাছে কেন্দ্রীভূত করে রাখেন। তিনি নিজের ইচ্ছেমতো এককভাবে সব সিদ্ধান্ত নেন। এক্ষেত্রে তিনি কর্মীদের সিদ্ধান্ত বাস্তবায়নে বাধ্য করেন। উদ্দীপকের জনাব সাগর একটি কারখানার ব্যবস্থাপক। তিনি তার কারখানায় সিদ্ধান্ত গ্রহণে কর্মীদের থেকে কোনো পরামর্শ নেন না। এক্ষেত্রে তিনি একাই সিদ্ধান্ত নিয়ে থাকেন। আর কর্মীরা উক্ত সিদ্ধান্ত বাস্তবায়নে বাধ্য থাকেন। ফলে প্রশাসনের প্রতি তার কর্মীদের অসন্তোষ। বৃদ্ধি পাচ্ছে এবং উৎপাদন ক্রমাগত কমে যাচ্ছে। বৈশিষ্ট্যানুযায়ী প্রতিষ্ঠানটিতে স্বৈরতান্ত্রিক নেতৃত্ব অনুসরণ করা হয়েছে। দীর্ঘমেয়াদে প্রতিষ্ঠানটিতে এ নেতৃত্ব অনুসৃত হলে নেতা স্বেচ্ছাচারী হয়ে ওঠবে। এতে প্রতিষ্ঠানটির কর্মীদের মধ্যে অসন্তুষ্টি দেখা দিবে। ফলে তারা প্রতিষ্ঠানকে নিজের মনে করবে না। এতে তাদের উৎপাদনশীলতা কমে যাবে। ফলে প্রতিষ্ঠানটি সামগ্রিক দিক থেকে ক্ষতিগ্রস্ত হবে। তাই বলা যায়, জনাব আকাশের স্বৈরতান্ত্রিক নেতৃত্ব প্রতিষ্ঠানকে ক্ষতিগ্রস্ত করতে পারে।"
        }
      ]
    },
    {
      "number": "10",
      "uddipok": "জনাব রফিক একজন মৎস্য খামারি। তিনি তার প্রতিষ্ঠানে নিয়োজিত কর্মীদের নিকট হতে মাছ চাষের নিয়ামক যেমন- মাছের পোনা, খাদ্য, পুকুর ব্যবস্থাপনা, ওষুধ, নিরাপত্তা ইত্যাদি বিষয়ে কর্মীদের পরামর্শ গ্রহণ করেন এবং তাদেরকে সে মোতাবেক কর্মসম্পাদনের নির্দেশনা প্রদান করেন। 'অপরদিকে, একই প্রকৃতির ব্যবসায়ী জনাব শফিকের ধারণা তার 'কর্মীরা কম শিক্ষিত, 'তাদের পরামর্শ নেওয়াটা সময় অপচয় ছাড়া কিছুই নয়। তিনি একাই সব সিদ্ধান্ত নেন এবং তা পালন করতে কর্মীদের নির্দেশনা দেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "যে নেতৃত্ব ব্যবস্থায় নেতা অধস্তনদের সাথে আলাপ-আলোচনা ও পরামর্শ করে সিদ্ধান্ত নিয়ে কাজ পরিচালনা করেন, তাকে গণতান্ত্রিক নেতৃত্ব বলে।"
        },
        {
          "label": "খ",
          "question": "",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান করার কাজকে নির্দেশনা বলে। হূৎপিণ্ড কাজ না করলে মানুষ অচল হয়ে পড়ে। একইভাবে একটি প্রতিষ্ঠানের প্রশাসন যেসব পরিকল্পনা, নিয়ম-নীতি প্রণয়ন করে; সেগুলো বাস্তবায়নের জন্য কর্মীদের নির্দেশনা দেওয়া প্রয়োজন। এটি দেওয়া না হলে প্রশাসনের কাজ ব্যর্থ হয়। তাই নির্দেশনাকে প্রশাসনের হৃৎপিণ্ড বলা হয়।"
        },
        {
          "label": "গ",
          "question": "",
          "explanation": "উদ্দীপকের জনাব রফিক পরামর্শমূলক নির্দেশনা প্রদান করেন। এ ধরনের নির্দেশনায় নেতা অধস্তনদের সাথে পরামর্শ করে প্রতিষ্ঠানের কাজের সিদ্ধান্ত নেন। ফলে কর্মীরা গুরুত্ব সহকারে নির্দেশনা পালন করে। এতে কাজের প্রতি তাদের আগ্রহও বাড়ে। তাই প্রতিষ্ঠানের কাজ সুষ্ঠুভাবে সম্পন্ন হয়। উদ্দীপকের জনাব রফিক একজন মৎস্য খামারি। তিনি তার প্রতিষ্ঠানে নিয়োজিত কর্মীদের কাছ থেকে মাছ চাষের বিভিন্ন বিষয়ে পরামর্শ নেন। - এরপর তাদের সে অনুযায়ী কাজ করার নির্দেশনা দেন। কর্মীদের কাছ থেকে পরামর্শ নিয়ে জনাব রফিক সহজেই কাজের ধরন বুঝতে পারেন। এছাড়া কর্মীদের মতামতকে গুরুত্ব দেওয়ায় প্রতিষ্ঠানের প্রতি তাদের 'ইতিবাচক ধারণা তৈরি হয়। এক্ষেত্রে তারা প্রতিষ্ঠানকে নিজের ভেবে কাজ করে। ফলে প্রতিষ্ঠানের লক্ষ্য অর্জন করা সহজ হয়। এসব বৈশিষ্ট্য পরামর্শমূলক নির্দেশনার সাথে মিল আছে। সুতরাং, জনাব রফিক প্রতিষ্ঠানে পরামর্শমূলক নির্দেশনা অনুসরণ করেন।"
        },
        {
          "label": "ঘ",
          "question": "",
          "explanation": "উদ্দীপকের জনাব রফিকের গণতান্ত্রিক ও জনাব শফিকের স্বৈরতান্ত্রিক নেতৃত্বের মধ্যে গণতান্ত্রিক নেতৃত্ব অধিক শ্রেয়। গণতান্ত্রিক নেতৃত্বে নেতা কর্মীদের সাথে আলাপ-আলোচনা করে সিদ্ধান্ত নেন। সব ক্ষমতা নিজের হাতে না রেখে কর্মীদেরকেও প্রয়োজনীয় কর্তৃত্ব দেন। অন্যদিকে, স্বৈরতান্ত্রিক নেতৃত্বে নেতা সব ক্ষমতা নিজের হাতে রাখেন। তিনি কর্মীদেরকে ভয়-ভীতি দেখিয়ে কাজ আদায়ের চেষ্টা করেন। উদ্দীপকের জনাব রফিক তার প্রতিষ্ঠানে নিয়োজিত কর্মীদের কাছ থেকে মাছ চাষের বিষয়ে পরামর্শ নেন। তাদের সাথে আলাপ-আলোচনা করে কাজের নির্দেশনা দেন। অন্যদিকে, জনাব শফিক প্রতিষ্ঠানের কোনো বিষয়ে কর্মীদের পরামর্শ নেন না। তিনি মনে করেন, কর্মীরা কম শিক্ষিত হওয়ায় তাদের কাছ থেকে 'পরামর্শ নেওয়া সময় অপচয় ছাড়া কিছু নয়। তাই নিজের ইচ্ছে অনুযায়ী সিদ্ধান্ত নেন এবং তা পালন করতে কর্মীদের নির্দেশনা দেন। জনাব রফিকের নেতৃত্বে কর্মীরা স্বেচ্ছায় কাজ করতে আগ্রহী হয়। তারা মতামত দিতে পেরে সন্তুষ্ট থাকে। এজন্য তারা নিজেদেরকে প্রতিষ্ঠানের অংশ মনে করে। তাই প্রতিষ্ঠানের উন্নয়নে তারা কাজ করে। অন্যদিকে, জনাব শফিকের স্বৈরতান্ত্রিক নেতৃত্বে কর্মীরা কাজ করতে পছন্দ করে না। কারণ, কাজের ক্ষেত্রে তাদের কোনো মতামত নেওয়া হয় না। এতে তারা কাজের প্রতি আগ্রহ হারিয়ে ফেলে। এক্ষেত্রে তাদের মধ্যে প্রতিষ্ঠান ছাড়ার প্রবণতা বেশি থাকে। ফলে প্রতিষ্ঠানের ওপর নেতিবাচক প্রভাব পড়ে। সুতরাং, জনাব শফিকের চেয়ে জনাব রফিকের অনুসৃত গণতান্ত্রিক নেতৃত্বটি বেশি উপযোগী।"
        }
      ]
    },
    {
      "number": "11",
      "uddipok": "জনাব 'X' সৃজনী লিমিটেডের উৎপাদন ব্যবস্থাপক। প্রতিষ্ঠানটির ব্যবস্থাপক জনাব 'X' দুই বছরে ২০,০০০ একক পণ্য উৎপাদনের লক্ষ্যমাত্রা নির্ধারণ করে দেন। সে মোতাবেক তিনি উৎপাদনের সাথে জড়িতদের নির্দেশনা প্রদান করেন। প্রায় এক বছর পর সরেজমিনে গিয়ে দেখেন ৬,৫০০ একক পণ্য উৎপাদিত হয়েছে। তাই লক্ষ্যমাত্রা অর্জনে কী ধরনের পদক্ষেপ গ্রহণ করা যায় তা নিয়ে জনাব 'X' বেশ চিন্তিত।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "নিয়ন্ত্রণের দ্বিতীয় ধাপ হলো প্রকৃত কার্যফল পরিমাপ।"
        },
        {
          "label": "খ",
          "question": "\"আদর্শমান ছাড়া নিয়ন্ত্রণ প্রক্রিয়া প্রয়োগ করা 'সম্ভর নয়\"- ব্যাখ্যা করো।",
          "explanation": "আদর্শমান হলো এমন এক মানদণ্ড, যার সাথে প্রকৃত কার্যফল তুলনা করা হয়। নিয়ন্ত্রণ প্রক্রিয়ায় আদর্শমানের সাথে প্রকৃত কার্যফলের তুলনা করে বিচ্যুতি নিরূপণ করা হয়। এরপর যথাযথ ব্যবস্থা নিয়ে ভুল-ত্রুটি সংশোধন করা হয়। কিন্তু আদর্শমান ছাড়া প্রতিষ্ঠানের উৎপাদনের অগ্রগতি নিরূপণ করা যায় না। আর আদর্শমানের সাথে প্রকৃত কার্যফল তুলনা না করলে ভুল খুঁজে তা সংশোধন করা যায় না। তাই বলা যায়, আদর্শমান নির্ধারণ ছাড়া নিয়ন্ত্রণ প্রক্রিয়া প্রয়োগ করা সম্ভব নয়।"
        },
        {
          "label": "গ",
          "question": "কার্য বিচ্যুতির পরিমাণ নির্ণয় করে ব্যাখ্যা করো।",
          "explanation": "উদ্দীপকে কার্য বিচ্যুতির পরিমাণ ৩,৫০০ একক। আদর্শমানের সাথে প্রকৃত কার্যফল তুলনা করে পাওয়া পার্থক্যই হলো বিচ্যুতি। এক্ষেত্রে আদর্শমান ও প্রকৃত কার্যফলের সংখ্যাত্মক মান ধরে এটি নির্ণয় করা হয়। বিচ্যুতি নির্ণয়ের সূত্র হলো: বিচ্যুতি আদর্শমান - প্রকৃত কার্যফল। উদ্দীপকে সৃজনী লিমিটেডের উৎপাদন ব্যবস্থাপক জনাব X। তিনি দুই বছরে ২০,০০০ একক পণ্য উৎপাদনের লক্ষ্যমাত্রা ঠিক করেন। এক্ষেত্রে বার্ষিক আদর্শমান হলো (২০,০০০) বা ১০,০০০ একক। কিন্তু প্রায় এক বছর পর প্রতিষ্ঠানটি ৬,৫০০ একক পণ্য উৎপাদনে সক্ষম হয়। এক্ষেত্রে বার্ষিক আদর্শমান অনুযায়ী বাস্তবে (১০,০০০- ৬,৫০০) বা ৩,৫০০ একক পণ্য কম উৎপাদন হয়েছে। এ পার্থক্যই হলো প্রতিষ্ঠানটির কার্য বিচ্যুতি। সুতরাং, উদ্দীপকের প্রতিষ্ঠানের উৎপাদনে ৩,৫০০ কার্য একক বিচ্যুতি দেখা যায়।"
        },
        {
          "label": "ঘ",
          "question": "উদ্দীপকে বর্ণিত জনাব 'X' কী ধরনের পদক্ষেপ গ্রহণ করলে 'সৃজনী লিমিটেড' এর কাঙ্ক্ষিত লক্ষ্য অর্জন করতে পারবে বলে তুমি মনে করো? তোমার মতামত দাও।",
          "explanation": "জনাব X নিয়ন্ত্রণের সংশোধনমূলক ব্যবস্থা নিলে 'সৃজনী লিমিটেড' কাঙ্ক্ষিত লক্ষ্য অর্জন করতে পারবে বলে আমি মনে করি। নিয়ন্ত্রণ প্রক্রিয়ার সর্বশেষ পর্যায় হলো সংশোধনমূলক ব্যবস্থা গ্রহণ। এর মাধ্যমে যেসব কারণে বিচ্যুতি হয়েছে তা দূর করার ব্যবস্থা নেওয়া হয়। সংশোধনমূলক ব্যবস্থা নেওয়ায় পরিকল্পনার কাজে গতিশীলতা আসে। ফলে প্রতিষ্ঠান তার কাঙ্ক্ষিত লক্ষ্য অর্জন করতে পারে। উদ্দীপকের সৃজনী লিমিটেড-এ দুইবছরে বার্ষিক ২০,০০০ একক পণ্য উৎপাদনের লক্ষ্যমাত্রা স্থির করা হয়। বছরে ১০,০০০ একক পণ্য উৎপাদন হওয়ার কথা থাকলেও বাস্তবে ৬,৫০০ একক পণ্য উৎপাদন হয়। এক্ষেত্রে উৎপাদনে ৩,৫০০ একক বিচ্যুতি দেখা দেয়। লক্ষ্যমাত্রা অর্জনে কী পদক্ষেপ নেওয়া যায় তা নিয়ে প্রতিষ্ঠানটির উৎপাদন ব্যবস্থাপক জনাব X চিন্তিত। - - এ অবস্থায় জনাব X কে লক্ষ্যমাত্রা অর্জনে সংশোধনমূলক ব্যবস্থা নিতে হবে। এজন্য তাকে প্রথমে ৩,৫০০ একক বিচ্যুতির কারণ খুঁজে বের করতে হবে। এরপর তা সংশোধনের জন্য প্রয়োজনীয় পদক্ষেপ নিতে হবে। এক্ষেত্রে প্রতিষ্ঠানটির উৎপাদনের উপকরণ যথেষ্ট পরিমাণে ছিল কি না তা যাচাই করতে হবে। প্রয়োজনে তাকে উন্নত যন্ত্রপাতির ব্যবস্থা করতে হবে। এছাড়া কর্মীদের প্রশিক্ষণ দেওয়া যেতে পারে। জনাব X প্রয়োজনে উৎপাদনের নতুন লক্ষ্যমাত্রা নির্ধারণ করতে পারেন। এভাবে, জনাব X প্রয়োজনীয় সংশোধনমূলক ব্যবস্থা নিলে 'সৃজনী লিমিটেড' কাঙ্ক্ষিত লক্ষ্যমাত্রায় পৌছাতে পারবে।"
        }
      ]
    }
  ]
}