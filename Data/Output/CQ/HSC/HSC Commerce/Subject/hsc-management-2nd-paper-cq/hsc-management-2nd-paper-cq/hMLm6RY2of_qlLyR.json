{
  "title": "আদমজী ক্যান্ট. কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. নয়ন একটি প্রতিষ্ঠানের কর্ণধার। কর্মীদের যথেষ্ট সুযোগ-সুবিধা দেওয়ার ফলে প্রতিষ্ঠানটিতে কাজের পরিবেশ উন্নত হয়েছে। কিন্তু বিভাগীয় পর্যায়ে সুষ্ঠু তদারকির অভাবে নির্ধারিত লক্ষ্যমাত্রা অর্জন সম্ভব হচ্ছে না। এ অবস্থা মোকাবিলায় তিনি যথাযথ ব্যবস্থা নেওয়ার কথা ভাবছেন।",
      "tag": "ACC 25,ACC 25",
      "sub_questions": [
        {
          "label": "ক",
          "question": "ব্যবস্থাপনা চক্র কী?",
          "explanation": "ব্যবস্থাপনার মৌলিক কাজগুলো (পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ) ধারাবাহিকভাবে বার বার আবর্তিত হওয়াকে ব্যবস্থাপনা চক্র বলে।"
        },
        {
          "label": "খ",
          "question": "ব্যবস্থাপনাকে সর্বজনীন বলা হয় কেন? ব্যাখ্যা করো।",
          "explanation": "ব্যবস্থাপনার সর্বজনীনতা বলতে সর্বত্র ও সব ক্ষেত্রে, ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "উদ্দীপকে মি. নয়ন কর্মীদের যথেষ্ট সুযোগ-সুবিধা দেওয়ার সাথে ব্যবস্থাপনার কোন কাজের মিল পাওয়া যায়? ব্যাখ্যা করো।",
          "explanation": "উদ্দীপকে মি. নয়ন কর্তৃক কর্মীদের যথেষ্ট সুযোগ-সুবিধা দেওয়ার সাথে ব্যবস্থাপনার প্রেষণা কাজের মিল পাওয়া যায়। প্রেষণার মাধ্যমে কর্মীদের কাজের প্রতি উৎসাহী ও আগ্রহী করা হয়। এর মাধ্যমে কর্মীদের যথেষ্ট সুযোগ-সুবিধা দেওয়ার মাধ্যমে তারা সন্তুষ্ট বোধ করে। ফলে তারা কাজের প্রতি উৎসাহ ও আগ্রহী হয়ে ওঠে। উদ্দীপকে মি. নয়ন একটি প্রতিষ্ঠানের কর্ণধার। তিনি প্রতিষ্ঠানটির কর্মীদের চাহিদা বিবেচনায় তাদের যথেষ্ট সুযোগ-সুবিধা দেন। এতে কর্মীরা সন্তুষ্ট থাকে। ফলে কাজের প্রতি তারা সঠিকভাবে মনোনিবেশ করে। এভাবে প্রতিষ্ঠানটির কর্মীদের মনোবল ও আগ্রহ বাড়ে। এজন্য তার প্রতিষ্ঠানে কাজের পরিবেশ উন্নত হয়েছে। এ কাজটি প্রেষণার সাথে সামঞ্জস্যপূর্ণ। সুতরাং, মি. নয়ন তার প্রতিষ্ঠানের কর্মীদের সুযোগ-সুবিধা দিয়ে ব্যবস্থাপনার প্রেষণা কাজটি সম্পাদন করছেন।"
        },
        {
          "label": "ঘ",
          "question": "ব্যবস্থাপনার কোন স্তরের কাজের গাফিলতির কারণে উদ্দীপকের প্রতিষ্ঠানে লক্ষ্যমাত্রা অর্জন ব্যাহত হয়েছে? বিশ্লেষণ করো।",
          "explanation": "ব্যবস্থাপনার নিম্ন স্তরের ব্যবস্থাপকদের কাজের গাফিলতির কারণে উদ্দীপকের প্রতিষ্ঠানে লক্ষ্যমাত্রা অর্জন ব্যাহত হয়েছে বলে আমি মনে করি। নিম্ন স্তরের ব্যবস্থাপকগণ উচ্চ স্তরের ব্যবস্থাপকদের প্রণীত পরিকল্পনা বাস্তবায়নে নিযুক্ত থাকেন। তারা প্রত্যক্ষভাবে কর্মীদের সাথে সম্পর্কিত। এ স্তরের ব্যবস্থাপকগণ কর্মীদের কাজের তদারকি করেন। শাখা ব্যবস্থাপক, কারখানা সুপারভাইজার, তত্ত্বাবধায়ক, ফোরম্যান প্রভৃতি নিম্ন স্তরের ব্যবস্থাপক। উদ্দীপকে মি. নয়ন একটি প্রতিষ্ঠানের কর্ণধার। তিনি প্রেষণার মাধ্যমে প্রতিষ্ঠানটির কর্মীদের সুযোগ-সুবিধা দিয়ে থাকেন। কিন্তু প্রতিষ্ঠানটিতে বিভাগীয় পর্যায়ে সুষ্ঠু তদারকি সম্ভব হচ্ছে না। এতে প্রতিষ্ঠানটির নির্ধারিত লক্ষ্যমাত্রা অর্জন ব্যাহত হয়েছে। বিভাগীয় পর্যায়ে তত্ত্বাবধানের দায়িত্ব ব্যবস্থাপনার নিম্ন স্তরের। কিন্তু প্রতিষ্ঠানটিতে বিদ্যমান নিম্ন স্তরের ব্যবস্থাপকরা যথাযথভাবে তদারকি করতে পারছেন না। এতে পূর্বনির্ধারিত লক্ষ্যমাত্রায় কোনো ভুল-ত্রুটি থাকলেও তা সংশোধিত হচ্ছে না। ফলে নির্ধারিত সময়ের মধ্যে প্রতিষ্ঠানটি লক্ষ্যমাত্রা অর্জন করতে পারছে না। তাই বলা যায়, প্রতিষ্ঠানটির এই ব্যর্থতার জন্য নিম্ন স্তরের ব্যবস্থাপকদের অবহেলাই দায়ী।"
        }
      ]
    },
    {
      "number": "2",
      "uddipok": "মি. সিয়াম এবং মি. আতিক একটি প্রতিষ্ঠানে কর্মরত। উভয়ের কর্মকান্ডের উপর প্রতিষ্ঠানের সফলতা নির্ভর করে। মি. সিয়াম প্রায়শই প্রতিষ্ঠানের বিভিন্ন গুরুত্বপূর্ণ বিষয়ে নীতিমালা ও পরিকল্পনা প্রণয়ন করেন। অন্যদিকে মি. আতিক প্রতিষ্ঠানের শ্রমিক-কর্মচারীদের তত্ত্বাবধানের সাথে জড়িত। প্রতিষ্ঠানের সামগ্রিক পরিকল্পনা বাস্তবায়নের জন্য তিনি অধস্তন কর্মচারীদের নিয়ে কাজ করেন। সময় সময় তাকে প্রয়োজনীয় পরিকল্পনা গ্রহণ করতে হয়।",
      "tag": "ACC 25",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনা কাকে বলে?",
          "explanation": "ব্যবস্থাপনার ক্ষেত্রে গতানুগতিকতা পরিহার করে বিজ্ঞান বা পরীক্ষা-নিরীক্ষা ও বিচার-বিশ্লেষণের মাধ্যমে সংঘবদ্ধ জ্ঞানের প্রয়োগকে বৈজ্ঞানিক ব্যবস্থাপনা বলে।"
        },
        {
          "label": "খ",
          "question": "ব্যবস্থাপনা একটি সামাজিক প্রক্রিয়া-ব্যাখ্যা করো।",
          "explanation": "সমাজ সংশ্লিষ্ট বিভিন্ন পক্ষের অংশগ্রহণের মধ্যদিয়ে যে কার্যসমূহ বাস্তবায়িত হয় তাকে সামাজিক প্রক্রিয়া বলে। প্রাতিষ্ঠানিক ব্যবস্থাপনা প্রক্রিয়ায় প্রতিষ্ঠানের অভ্যন্তরীণ (মালিক, শ্রমিক-কর্মী) ও বাহ্যিক (এজেন্সি, সরবরাহকারী, ক্রেতা ও বিনিয়োগকারী) পক্ষ জড়িত থাকে। সমাজ সংশ্লিষ্ট এসব পক্ষের অংশগ্রহণের মাধ্যমে ব্যবস্থাপনার উদ্দেশ্য বাস্তবায়ন করা হয়। তাই বলা যায়, ব্যবস্থাপনা একটি সামাজিক প্রক্রিয়া।"
        },
        {
          "label": "গ",
          "question": "উদ্দীপকে মি. সিয়াম দায়িত্ব সঠিকভাবে পালনের জন্য কোন ধরনের ব্যবস্থাপকীয় দক্ষতা প্রয়োজন? ব্যাখ্যা করো।",
          "explanation": "উদ্দীপকে মি. সিয়ামের দায়িত্ব সঠিকভাবে পালনের জন্য ধারণাগত দক্ষতা প্রয়োজন। ভবিষ্যতে পরিস্থিতি সম্পর্কে চিন্তা-ভাবনা করে সিদ্ধান্ত নেওয়ার সামর্থ্যই হলো ধারণাগত দক্ষতা। একজন ব্যবস্থাপকের প্রথম কাজই হলো পরিকল্পনা গ্রহণ। সঠিকভাবে পূর্বানুমান করে পরিকল্পনা, সিদ্ধান্ত গ্রহণ ব্যবস্থাপকের ধারণাগত দক্ষতার সাথে সম্পৃক্ত। উচ্চ স্তরের ব্যবস্থাপকদের এ দক্ষতা বেশি থাকা প্রয়োজন। উদ্দীপকে মি. সিয়াম একটি প্রতিষ্ঠানে কর্মরত। তিনি প্রতিষ্ঠানটির বিভিন্ন গুরুত্বপূর্ণ বিষয়ে নীতিমালা ও পরিকল্পনা প্রণয়ন করেন। এক্ষেত্রে তিনি ব্যবস্থাপনার উচ্চ স্তরের কার্যাবলি সম্পাদন করছেন। আবার তার প্রণীত এসব বিষয়ের ওপর প্রতিষ্ঠানের সকলতা অনেকাংশে নির্ভরশীল। এজন্য এসব বিষয় নির্ধারণে তাকে অনেক চিন্তা-ভাবনা করতে হয়। এছাড়া এজন্য তাকে ভবিষ্যৎ পরিস্থিতিও বিবেচনা করতে হয়। বৈশিষ্ট্য অনুযায়ী এসব কাজ ব্যবস্থাপকের ধারণাগত দক্ষতাকে নির্দেশ করে। সুতরাং, মি. সিয়ামের সঠিকভাবে দায়িত্ব পালনের জন্য ধারণাগত দক্ষতা প্রয়োজন।"
        },
        {
          "label": "ঘ",
          "question": "'ব্যবস্থাপনার স্তর বিবেচনায় মি. আতিক সিদ্ধান্ত গ্রহণের চেয়ে সিদ্ধান্ত বাস্তবায়নের সাথে অধিক মাত্রায় সম্পৃক্ত'-মন্তব্যটি উদ্দীপকের আলোকে বিশ্লেষণ করো।",
          "explanation": "ব্যবস্থাপনার স্তর বিবেচনায় মি. আতিক সিদ্ধান্ত গ্রহণের চেয়ে সিদ্ধান্ত বাস্তবায়নের সাথে অধিক মাত্রায় সম্পৃক্ত-বক্তব্যটি উদ্দীপকের আলোকে যথার্থ। নিম্ন স্তরের ব্যবস্থাপকগণ উচ্চ স্তরের ব্যবস্থাপকদের প্রণীত পরিকল্পনা বাস্তবায়নে নিযুক্ত থাকেন। তারা প্রত্যক্ষভাবে কর্মীদের তত্ত্বাবধানের সাথে সম্পর্কিত। এক্ষেত্রে এরা কর্মীদের কাজের তদারকি করে প্রতিষ্ঠানের লক্ষ্য বাস্তবায়নের প্রচেষ্টা চালান। শাখা ব্যবস্থাপক, কারখানা সুপারভাইজার, তত্ত্বাবধায়ক, ফোরম্যান প্রভৃতি নিম্ন স্তরের ব্যবস্থাপক। উদ্দীপকে মি. সিয়াম তার প্রতিষ্ঠানে গুরুত্বপূর্ণ পরিকল্পনা ও নীতিমালা প্রণয়ন করেন। আর মি. আতিক প্রতিষ্ঠানের শ্রমিক কর্মীদের তত্ত্বাবধানের কাজ করেন। তিনি অধস্তনদের নিয়ে পরিকল্পনা ও সিদ্ধান্ত বাস্তবায়নের কাজ করেন বলে বেশি ব্যস্ত থাকেন। এছাড়া কর্মীদের পরিচালনায় তাকে সময় সময়ে পরিকল্পনা নিতে হয়। মি. আতিক প্রতিষ্ঠানটির একজন নিম্ন স্তরের ব্যবস্থাপক। এজন্য তিনি প্রতিষ্ঠানটির উচ্চ স্তরের ব্যবস্থাপক মি. সিয়ামের গৃহীত পরিকল্পনা বাস্তবায়নের নিয়োজিত আছেন। এক্ষেত্রে তিনি এ কাজে কর্মীদেরকে সঠিকভাবে তদারকি করেন, তাদের কার্যকল পরিমাপ করেন। এছাড়া প্রতিষ্ঠানটির মূল পরিকল্পনার বাস্তবায়নে কর্মী পরিচালনার জন্য তাকেও বিভিন্ন সময় পরিকল্পনা নিতে হয়। তবে কাজের ধরন বিবেচনার তিনি পরিকল্পনা বাস্তবায়নেই বেশি নিযুক্ত। তাই বলা যায়, মি. আতিক নিম্ন পর্যায়ের ব্যবস্থাপক হিসেবে সিদ্ধান্ত বাস্তবায়নে বেশি নিযুক্ত।"
        }
      ]
    },
    {
      "number": "3",
      "uddipok": "বেংগল লিমিটেডের উৎপাদন বিভাগ এটির কাজগুলোকে প্রকৃতি অনুযায়ী বিভিন্ন ভাগে ভাগ করে প্রত্যেকের দায়িত্ব ও ক্ষমতা নির্দিষ্ট করে দেয়। এতে কর্মীর কাজ সহজ হয়। আবার পরিচালক পর্ষদের ২০% উৎপাদন বৃদ্ধির সিদ্ধান্ত বাস্তবায়নে প্রতিষ্ঠানের সকল বিভাগের কর্মকর্তারা একই লক্ষ্যকে সামনে রেখে অধস্তনদের পরামর্শ ও নির্দেশনা প্রদান করেন। ফলে কার্যক্ষেত্রে জটিলতা না থাকায় লক্ষ্য পূরণ সহজ হয়।",
      "tag": "ACC 25,ACC 25",
      "sub_questions": [
        {
          "label": "ক",
          "question": "জোড়া মই শিকল কী?",
          "explanation": "প্রতিষ্ঠানের ওপর থেকে শুরু করে নিচের স্তর পর্যন্ত প্রতিটি ব্যক্তি, বিভাগ ও উপবিভাগকে একে অন্যের সাথে যুক্ত করে দেওয়ার নীতিকে জোড়া মই শিকল নীতি বলে।"
        },
        {
          "label": "খ",
          "question": "ব্যবস্থাপকীয় দক্ষতা কার্য পরিচালনায় গুরত্বপূর্ণ কেন?",
          "explanation": "ব্যবস্থাপনা সংশ্লিষ্ট কাজগুলো সঠিক সময়ে, কম খরচে এবং সঠিকভাবে সম্পাদন করার সামর্থ্যকে ব্যবস্থাপকীয় দক্ষতা বলে। একজন ব্যবস্থাপকের দক্ষতার ওপর নির্ভর করে তিনি কত কম শক্তি, সামর্থ্য ও সম্পদকে কাজে লাগিয়ে প্রাতিষ্ঠানিক লক্ষ্য অর্জন করতে পারেন। কাজে দক্ষ হলে তিনি প্রাতিষ্ঠানিক উপকরণসমূহের সঠিক ব্যবহার করতে পারেন। এর ওপরই প্রতিষ্ঠানের সফলতা নির্ভর করে। তাই প্রতিষ্ঠানের কাজ পরিচালনায় ব্যবস্থাপকীয় দক্ষতা গুরুত্বপূর্ণ।"
        },
        {
          "label": "গ",
          "question": "উদ্দীপকের উৎপাদন বিভাগ হেনরি ফেয়লের কোন নীতি অনুসরণ করে? ব্যাখ্যা করো।",
          "explanation": "নিম্নের অনুরূপঃ উদ্দীপকে জনাব রাইয়ান ব্যবস্থাপনার কার্যবিভাজন নীতি অনুসরণ করেন। এ নীতি অনুযায়ী প্রতিষ্ঠানের কাজকে প্রয়োজনের ভিত্তিতে বিভিন্ন ভাগে ভাগ করা হয়। এরপর কর্মীদের দায়িত্ব ও কর্তৃত্ব নির্দিষ্ট করে দেওয়া হয়। ফলে কর্মীরা সহজে তাদের কাজ বুঝতে পারে। এতে নির্দিষ্টভাবে কাজ করায় কর্মীদের কাজের দক্ষতা বাড়ে। উদ্দীপকে জনাব রাইয়ান একটি প্রতিষ্ঠানের ব্যবস্থাপনা পরিচালক হিসেবে নতুন যোগদান করেন। তিনি প্রতিষ্ঠানের কাজগুলোকে বিভিন্ন ভাগে ভাগ করেন। এরপর প্রত্যেক কর্মীর দায়িত্ব ও ক্ষমতা নির্দিষ্ট করে দেন। এতে কর্মীরা তার কাজ, কর্তৃত্ব ও ক্ষমতা বুঝে নিয়ে সেভাবে কাজ করতে পারে। এক্ষেত্রে একই ধরনের কাজ করায় কর্মীর দক্ষতা বাড়ে। - আবার ব্যবস্থাপকের পক্ষে কর্মীদের কাজ তদারকি ও জবাবদিহিতা নিশ্চিত করাও সহজ হয়। এসব বিষয় ব্যবস্থাপনার কার্যবিভাজন নীতিকে ইঙ্গিত করে। তাই বলা যায়, জনাব রাইয়ান ব্যবস্থাপনার কার্যবিভাজন নীতি অনুসরণ করেন।"
        },
        {
          "label": "ঘ",
          "question": "ব্যবস্থাপনার সঠিক নীতি অনুসরনের ফলে পরিচালক পর্যদের সিদ্ধান্ত বাস্তবায়ন সম্ভব হয়েছে-উদ্দীপকের আলোকে বিশ্লেষণ করো।",
          "explanation": "ব্যবস্থাপনার 'নির্দেশনার ঐক্য নীতি অনুসরণের ফলে পরিচালক পর্ষদের সিদ্ধান্ত বাস্তবায়ন সম্ভব হয়েছে'- উক্তিটি যথার্থ। এ নীতির মূল কথা হলো একটি প্রধান উদ্দেশ্যের আলোকে প্রতিষ্ঠানের সব কাজ করা হরে। এজন্য প্রতিষ্ঠানের কর্মীদের একই নির্দেশনা দেওয়া হয়। আর একই নির্দেশনার আওতায় কাজ সম্পাদন হওয়ায় বিভাগগুলোর কাজে সুষ্ঠু সমন্বয় নিশ্চিত হয়। এতে সব বিভাগ সমন্বিত ভাবে একই তালে লক্ষ্য অর্জনের প্রচেষ্টা চালাতে পারে। উদ্দীপকের বেংগল লিমিটেডের উৎপাদন বিভাগে কার্যবিভাগের নীতি অনুসরণ করে কর্মীদের কাজ ভাগ করে দেওয়া হয়। আবার এটির পরিচালক পরিচালনা পর্ষদ ২০% উৎপাদন বাড়ানোর সিদ্ধান্ত নেন। এ লক্ষ্য বাস্তবায়নের *জন্য প্রতিষ্ঠানের সব বিভাগের কর্মকর্তারা অধস্তনদের একই পরামর্শ ও নির্দেশনা দেন। ফলে কর্মীরা নিজেদের দায়িত্ব পালনে সচেতন হয়। উক্ত প্রতিষ্ঠানটির পরিচালক পর্ষদ নির্দেশনার ঐক্য নীতি অনুসরণ করেছেন। এজন্য তারা একটি নির্দিষ্ট লক্ষ্যের (২০% উৎপাদন বৃদ্ধি) আলোকে সব বিভাগের কর্মীদের কাজের নির্দেশনা দিয়েছেন। এতে সব বিভাগ ও উপবিভাগের কাজে পারস্পরিক সমন্বয় হয়েছে। আবার লক্ষ্যটি নির্দিষ্ট থাকায় সব বিভাগই উক্ত লক্ষ্যটি অর্জনে নিজেদের মধ্যে সমন্বয় করে কাজ চালায়। ফলস্বরূপ প্রতিষ্ঠানটির লক্ষ্য অর্জন সহজ হয়। সুতরাং, নির্দেশনার ঐক্য মেনে চলার কারণে পরিচালক পর্ষদের সিদ্ধান্ত বাস্তবায়ন সম্ভব হয়েছে।"
        }
      ]
    },
    {
      "number": "4",
      "uddipok": "বনভোজনে যাওয়ার জন্য ABC কলেজের অধ্যক্ষ একটি পরিকল্পনা করেন। এজন্য তিনি ৩ সদস্যের একটি কমিটি এবং অর্থসংগ্রহ, আপ্যায়ন, পরিবহন এবং শৃঙ্খলার জন্য ৪টি সাব-কমিটি গঠন করেন। বাজেট পরবর্তী সময়ে কিছু শিক্ষার্থী নতুন করে চাঁদা জমা দেয়। কিন্তু বিষয়টি সংশ্লিষ্ট সকল কমিটিকে জানানো হয়নি। ফলে প্রথমেই বাসে আসন নিয়ে সমস্যা হয়। পরে খাবার সংকটের মধ্য দিয়ে বনভোজন শেষ হয়।",
      "tag": "ACC 25",
      "sub_questions": [
        {
          "label": "ক",
          "question": "সিদ্ধান্ত গ্রহণ কী?",
          "explanation": "যেকোনো সমস্যা সমাধানে বা কর্মপন্থা গ্রহণে একাধিক বিকল্প থেকে সর্বোত্তম বিকল্প বা উপায় বাছাই করাকে সিদ্ধান্ত গ্রহণ বলে।"
        },
        {
          "label": "খ",
          "question": "পরিকল্পনা একটি চিন্তন-মনন প্রক্রিয়া কেন? ব্যাখ্যা করো।",
          "explanation": "প্রতিষ্ঠানের উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ করাকে পরিকল্পনা বলে। মেধা, মননশীলতা ও চিন্তাশক্তি ব্যবহার করে পরিকল্পনার কর্মসূচি নির্ধারণ করতে হয়। ব্যক্তির চিন্তার গভীরতা, দূরদৃষ্টি, পূর্বানুমান প্রভৃতির ওপর পরিকল্পনার মান নির্ভর করে। তাই পরিকল্পনাকে ব্যবস্থাপনার চিন্তন-মনন বা বৃদ্ধিবৃত্তিক প্রক্রিয়া বলা হয়।"
        },
        {
          "label": "গ",
          "question": "কাজের প্রকৃতির ভিত্তিতে বনভোজনে যাওয়ার পরিকল্পনাটি কোন ধরনের? ব্যাখ্যা করো।",
          "explanation": "কাজের প্রকৃতির ভিত্তিতে বনভোজনে যাওয়ার পরিকল্পনাটি একার্থক পরিকল্পনা। এ পরিকল্পনা প্রতিষ্ঠানে শুধু একবার ব্যবহারের জন্য প্রণীত হয়। প্রতিষ্ঠানের কোনো বিশেষ উদ্দেশ্য অর্জনের ক্ষেত্রে এ পরিকল্পনা নেওয়া যায়। নির্দিষ্ট উদ্দেশ্য অর্জন হলে এ পরিকল্পনার আর কার্যকারিতা থাকে না। উদ্দীপকে ABC কলেজের অধ্যক্ষ একটি বনভোজনের পরিকল্পনা করেন। এজন্য তিনি ৩ সদস্যের একটি কমিটি গঠন করেন। এছাড়া তিনি অর্থসংগ্রহ, আপ্যায়ন, পরিবহন ও শৃঙ্খলার জন্য ৪টি সাব-কমিটি গঠন করেন। আবার, প্রয়োজন অনুযায়ী চাঁদার পরিমাণও ঠিক করেন। এ বনভোজনটি কীভাবে হবে তার সঠিক দিকনির্দেশনা অধ্যক্ষ মহোদয় দিয়েছেন। আর এ বনভোজনের পরিকল্পনাটি শুধু একবারের জন্যই ব্যবহৃত হবে। বনভোজন শেষ হওয়ার পর এ পরিকল্পনার আর কোনো কার্যকারিতা থাকবে না। এর সাথে একার্থক পরিকল্পনার বৈশিষ্ট্যের মিল আছে। তাই বলা যায়, কাজের প্রকৃতির ভিত্তিতে বনভোজনে যাওয়ার পরিকল্পনাটি একার্থক পরিকল্পনা।"
        },
        {
          "label": "ঘ",
          "question": "বনভোজনে যাওয়ার পরিকল্পনায় উত্তম পরিকল্পনার কোন বৈশিষ্ট্যটি অনুপস্থিতির কারণে বিশৃঙ্খলার সৃষ্টি হয়েছে যুক্তিসহ ব্যাখ্যা করো।",
          "explanation": "উদ্দীপকে বনভোজনে যাওয়ার পরিকল্পনায় উত্তম পরিকল্পনার সমন্বয়সাধন বৈশিষ্ট্যটি অনুপস্থিতির কারণে বিশৃঙ্খলার সৃষ্টি হয়েছে বলে আমি মনে করি। সমন্বয়সাধনের মাধ্যমে পরিকল্পনা প্রণয়নের সময় সংশ্লিষ্ট সব বিভাগের মধ্যে ভারসাম্য ও যোগসূত্র রক্ষা করা হয়। ব্যবস্থাপকরা তাদের পরিকল্পনার মধ্যে সমন্বয় না করলে প্রাতিষ্ঠানিক লক্ষ্য অর্জন সম্ভব হয় না। ফলে প্রতিষ্ঠানে বিভিন্ন রকম জটিলতা দেখা দেয়। উদ্দীপকে ABC কলেজের অধ্যক্ষ বনভোজনের যাওয়ার একটি পরিকল্পনা নেন। এজন্য তিনি একটি কমিটি এবং ৪টি সাব-কমিটি গঠন করেন। এসব কমিটিকে তিনি অর্থসংগ্রহ, আপ্যায়ন, পরিবহন ও শৃঙ্খলা প্রভৃতির দায়িত্ব দেন। কিন্তু কিছু শিক্ষার্থী বাজেট পরবর্তী সময়ে চাঁদা দিলেও এ বিষয়টি সংশ্লিষ্ট কমিটিগুলোকে জানানো হয়নি। এতে বাসে আসনের সমস্যা ও পরে খাবারের সংকট দেখা দেয়। উদ্দীপকের বনভোজনের পরিকল্পনায় সমন্বয়সাধনের অভাব দেখা গিয়েছে। অর্থসংগ্রহ কমিটি বাজেট পরবর্তী সময়েও চাঁদা নেয়। কিন্তু এ 'কমিটি পরিবহন ও আপ্যায়ন কমিটিকে উক্ত বিষয়টি জানায়নি। এতে পরিবহন ও আপ্যায়ন কমিটি ঠিকভাবে আসন সংখ্যা ও খাবারের আয়োজন করতে ব্যর্থ হয়। ফলে বনভোজনের সামগ্রিক কার্যক্রম বিশৃঙ্খলা দেখা দেয়। সুতরাং, বনভোজনে যাওয়ার পরিকল্পনায় উত্তম পরিকল্পনার সমন্বয়সাধন বৈশিষ্ট্যটির অনুপস্থিতির কারণেই বিশৃঙ্খলার সৃষ্টি হয়েছে।"
        }
      ]
    },
    {
      "number": "5",
      "uddipok": "বাংলাদেশে নতুন করে পোলিও রোগের প্রাদুর্ভাব ঘটায় স্বাস্থ্য মন্ত্রণালয় বিশ্ব স্বাস্থ্য সংস্থার অর্থায়নে পাঁচ বছরের মধ্যে পোলিও রোগ নির্মূলের পরিকল্পনা নিয়েছে। পরিকল্পনার বিষয় হলো নতুন পোলিও রোগ সংক্রান্ত এলাকা চিহ্নিতকরণ, সারা দেশে শতভাগ শিশুকে পোলিও টিকা খাওয়ানো নিশ্চিতকরণ এবং সমগ্র দেশে ব্যাপক গণসচেতনতা সৃষ্টি। পুরো পরিকল্পনার বিভিন্ন পর্যায়ে খরচ কত হবে তা নির্ধারণ করে বিশ্ব স্বাস্থ্য সংস্থার নিকট পাঠানো হয়েছে। তা অনুমোদিত হয়ে আসলেই কাজ শুরু হবে।",
      "tag": "ACC 25",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো কর্মসূচির অধীনে বিশেষ কাজ করার প্রতিটি পরিকল্পনাকে প্রকল্প বলে।"
        },
        {
          "label": "খ",
          "question": "কৌশলগত পরিকল্পনা বলতে কী বোঝায়?",
          "explanation": "প্রতিযোগীদের মোকাবিলা করার জন্য কোনো বিশেষ পরিকল্পনা নেওয়াকে কৌশলগত পরিকল্পনা বলে। এটি এক ধরনের দীর্ঘমেয়াদি পরিকল্পনা। এটি প্রতিষ্ঠানের সর্বোচ্চ পর্যায়ের নির্বাহীদের দীর্ঘ চিন্তা-ভাবনার ভিত্তিতে তৈরি করা হয়। সাধারণত কোনো পরিস্থিতি মোকাবিলা বা ঘটনা প্রতিরোধের জন্য কৌশলগত পরিকল্পনা নেওয়া হয়।"
        },
        {
          "label": "গ",
          "question": "বিশ্ব স্বাস্থ্য সংস্থার নিকট পাঠানো পরিকল্পনাটাকে কী বলে? তা ব্যাখ্যা করো।",
          "explanation": "জাউদ্দীপকে বিশ্ব স্বাস্থ্য সংস্থার কাছে পাঠানো পরিকল্পনাটিকে একার্থক পরিকল্পনা বলা হয়। এ পরিকল্পনা প্রতিষ্ঠানে শুধু একবার ব্যবহারের জন্য প্রণীত হয়। প্রতিষ্ঠানের কোনো বিশেষ উদ্দেশ্য অর্জনের ক্ষেত্রেও এ পরিকল্পনা নেওয়া যায়। নির্দিষ্ট উদ্দেশ্য অর্জন হলে এ পরিকল্পনার আর কার্যকারিতা থাকে না। শিক্ষা সফর, বার্ষিক টিকাদান কর্মসূচি, বাজেট প্রভৃতি একার্থক পরিকল্পনার অন্তর্ভুক্ত। উদ্দীপকে বাংলাদেশে বিদ্যমান পোলিও রোগের প্রাদুর্ভাব নিরসনে স্বাস্থ্য মন্ত্রণালয় একটি পরিকল্পনা নেয়। পরিকল্পনাটির মূল উদ্দেশ্য হলো পাঁচ বছরের মধ্যে পোলিও রোগ নির্মূল করা। এক্ষেত্রে স্বাস্থ্য মন্ত্রণালয় এলাকা চিহ্নিতকরণ, টিকা খাওয়ানো নিশ্চিতকরণ, গণসচেতনতা সৃষ্টি প্রভৃতি পদক্ষেপ নেয়। এসব বিষয় পরিকল্পনা আকারে বিশ্ব স্বাস্থ্য সংস্থার কাছে পাঠানো হয়। এসব পদক্ষেপ কেবল পোলিও রোগ নিরসনেই ব্যবহার হবে। এ সমস্যা সমাধান হলে এ পরিকল্পনার আর কার্যকারিতা থাকবে না। এসব বৈশিষ্ট্যের সাথে একার্থক পরিকল্পনার মিল রয়েছে। সুতরাং, স্বাস্থ্য মন্ত্রণালয়ের বিশ্ব স্বাস্থ্য সংস্থার কাছে পাঠানো পরিকল্পনাটি হলো একার্থক পরিকল্পনা'।"
        },
        {
          "label": "ঘ",
          "question": "উদ্দীপকের পরিকল্পনাটি যেই ধরনের ও যেভাবে নেয়া হয়েছে তা নিঃসন্দেহে গুরুত্বের সাথে বাস্তবায়িত হবে-বক্তব্যের যথার্থতা বিশ্লেষণ করো।",
          "explanation": "উদ্দীপকের নেওয়া একার্থক পরিকল্পনাটি নিঃসন্দেহে গুরুত্বের সাথে বাস্তবায়িত হবে বলে আমি মনে করি। পরিকল্পনার ওপর প্রতিষ্ঠানের সক্ষমতা নির্ভর করে। এজন্য প্রতিযোগিতায় টিকে থাকতে মানসম্মত পরিকল্পনার বিকল্প নেই। তাই পরিকল্পনা প্রণয়নে এতে বাস্তবমুখী, গ্রহণযোগ্য, নির্দিষ্ট লক্ষ্য ও উদ্দেশ্য, তথ্যনির্ভর প্রভৃতি বৈশিষ্ট্য থাকতে হয়। এসব বিষয় পরিকল্পনার কার্যকারিতা বাড়ায়। উদ্দীপকে স্বাস্থ্য মন্ত্রণালয়ে পোলিও রোগ নিরসনে একটি একার্থক পরিকল্পনা গ্রহণ করে। এক্ষেত্রে এটি পোলিও রোগ সংক্রান্ত এলাকা শনাক্তকরণ, টিকা খাওয়ানো নিশ্চিতকরণ, গণসচেতনতা বাড়ানো প্রভৃতি পদক্ষেপ নেয়। এছাড়া পুরো পরিকল্পনা বাস্তবায়নে কী রকম খরচ হবে তা নির্ণয় করে বিশ্ব স্বাস্থ্য সংস্থাকে জানায়। সংস্থাটি অনুমোদন দিলেই পরিকল্পনা বাস্তবায়নের কাজ শুরু হবে। স্বাস্থ্য মন্ত্রণালয় গৃহীত একার্থক পরিকল্পনাটিতে পোলিও রোগ নির্মূলের উদ্দেশ্যটি সুস্পষ্টভাবে চিহ্নিত করা হয়েছে। এছাড়া এ উদ্দেশ্য বাস্তবায়নে এটিতে এলাকা চিহ্নিতকরণ, টিকাদান, গণসচেতনতা সৃষ্টি প্রভৃতি পদক্ষেপ নেওয়ার বিষয়ের উল্লেখ রয়েছে। বাস্তবতার ভিত্তিতে এ পদক্ষেপগুলো পরিকল্পনাটিতে অন্তর্ভুক্ত করা হয়েছে। আবার খরচের পরিমাণ নির্ণয়ে এটি বিভিন্ন তথ্য-উপাত্ত বিশ্লেষণ করে এর বাজেট প্রণয়ন করেছে। আর পরিকল্পনাটি ৫ বছরের মধ্যে বাস্তবায়নের সময় নিরূপণের মাধ্যমে এটির মধ্যে সময়োগযোগিতার বিষয়টিও দেখা যাচ্ছে। এসবের কারণে উক্ত পরিকল্পনাটির উৎকর্ষতা বাড়বে। এসব বিবেচনায় উক্ত একার্থক পরিকল্পনাটির মধ্যে উত্তম পরিকল্পনার বৈশিষ্ট্যাবলি বিদ্যমান। তাই বলা যায়, উদ্দীপকে গৃহীত একার্থক পরিকল্পনাটি নিঃসন্দেহে গুরুত্বের সাথে বাস্তবায়িত হবে।"
        }
      ]
    },
    {
      "number": "6",
      "uddipok": "মিতালি গার্মেন্টসে শ্রমিকরা ন্যায্য পারিশ্রমিক দাবি করলে মালিক পক্ষ তা. নাকচ করে দেন। এতে শ্রমিকরা গার্মেন্টসে ব্যাপক ভাঙচুর চালালে কর্তব্যরত সুপারভাইজার কারখানা ব্যবস্থাপককে অবহিত করেন এবং কারখানা ব্যবস্থাপক, জেনারেল ম্যানেজারকে অবহিত করেন। জেনারেল ম্যানেজার ঘটনাস্থল পরিদর্শন করেন এবং প্রশাসন ব্যবস্থাপককে প্রধান করে অপর তিনজন কর্মকর্তাকে ভাঙচুরের মূল কারণ ও ক্ষতির পরিমাণ নির্ণয় করে দুই সপ্তাহের মধ্যে লিখিত রিপোর্ট প্রদানের নির্দেশ দেন।",
      "tag": "ACC 25",
      "sub_questions": [
        {
          "label": "ক",
          "question": "আনুষ্ঠানিক সংগঠন কী?",
          "explanation": "প্রাতিষ্ঠানিক নিয়ম-কানুন, রীতি-নীতি ও বিধি-বিধানের আওতায় যে সংগঠন কাঠামো গড়ে ওঠে, তাকে আনুষ্ঠানিক সংগঠন বলে।"
        },
        {
          "label": "খ",
          "question": "সংগঠনে দ্বৈত অধীনতা পরিহার করতে হয় কেন?",
          "explanation": "একজন কর্মী একই সাথে একাধিক ঊর্ধ্বতনের অধীনে থাকলে তাকে দ্বৈত অধীনতা বলে। সংগঠন প্রক্রিয়ায় কে কার অধীন, তা উল্লেখ করা হয়। এক্ষেত্রে যদি কোনো ব্যক্তিকে একাধিক ঊর্ধ্বতনের কর্তৃত্বাধীন করা হয়, তবে ঐ অধস্তনের পক্ষে সব কাজ যথাযথভাবে পালন সম্ভব হয় না। এতে কার্যক্ষেত্রে বিশৃঙ্খলা দেখা দেয়। তাই সংগঠনে দ্বৈত অধীনতা পরিহার করা উচিত।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের সংগঠন কাঠামো অনুসরণ করছে ব্যাখ্যা করো।",
          "explanation": "উদ্দীপকের প্রতিষ্ঠানটিতে সরলরৈখিক কাঠামো অনুসরণ করা হয়েছে। এ সংগঠন নির্বাহী বিভাগের সর্বময় ক্ষমতার অধিকারী হয়। আর এ কাঠামোতে কর্তৃত্ব রেখা ওপর থেকে নিচের দিকে সরলরেখার আকারে নেমে আসে। এছাড়া এ সংগঠনে জবাবদিহিতা নিচের থেকে ওপরের দিকে ওঠে থাকে। উদ্দীপকে মিতালি গার্মেন্টস এ শ্রমিক অসন্তোষের সূত্র ধরে শ্রমিকরা কারখানার ভাঙচুর চালায়। এ বিষয়টি প্রতিষ্ঠানটির জেনারেল ম্যানেজারকে জানানোর প্রয়োজন পড়ে। এজন্য কারখানার কর্তব্যরত সুপারভাইজার কারখানা ব্যবস্থাপককে, কারখানা ব্যবস্থাপক জেনারেল ম্যানেজারকে বিষয়টি অবহিত করেন। পরবর্তীতে জেনারেল ম্যানেজার কারখানা পরিদর্শন করেন এবং প্রতিষ্ঠানটির প্রশাসক ব্যবস্থাপকের সহযোগিতা নিয়ে যথাযথ পদক্ষেপ নেন। এক্ষেত্রে জবাবদিহিতা বা তথ্য ধাপে ধাপে প্রতিষ্ঠানটির নিম্ন থেকে উচ্চ পর্যায়ে পৌছেছে। আর এ পরিস্থিতির আলোকে যাবতীয় পদক্ষেপ নেওয়াও প্রতিষ্ঠানটির সর্বোচ্চ স্তর থেকে এসেছে। এসব বৈশিষ্ট্যের সাথে সরলরৈখিক সংগঠনের মিল আছে। তাই বলা যায়, উস্ত্র প্রতিষ্ঠানটিতে সরলরৈখিক সংগঠন কাঠামো বিদ্যমান।"
        },
        {
          "label": "ঘ",
          "question": "গার্মেন্টসে শ্রমিকদের ভাংচুরের কারণ ও ক্ষতির পরিমাণ নির্ণয়ের জন্য জেনারেল ম্যানেজার (GM) কর্তৃক গৃহীত পদক্ষেপটি কী? বিশ্লেষণ করো।",
          "explanation": "উদ্দীপকে গার্মেন্টস শ্রমিকদের ভাঙচুরের কারণ ও ক্ষতির পরিমাণ নির্ণয়ের জন্য জেনারেল ম্যানেজার কমিটি গঠনের পদক্ষেপ নিয়েছেন। এরূপ সংগঠন কোনো বিশেষ কাজ সম্পাদনের জন্য কয়েকজন ব্যক্তির সমন্বয়ে গঠিত হয়। সাধারণত কোনো বিশেষ সিদ্ধান্ত নেওয়ার উদ্দেশ্যে কমিটি গঠন করা হয়। আবার প্রতিষ্ঠানে কোনো সমস্যা দেখা দিলে তা সমাধানের জন্যও কমিটি গঠন করা হয়। উদ্দীপকে গার্মেন্টস কারখানায় ভাঙচুরের তথ্য পেয়ে মিতালি গার্মেন্টস এর জেনারেল ম্যানেজার কারখানা পরিদর্শন করেন। এরপর তিনি প্রশাসন ব্যবস্থাপককে প্রধান করে আরও ৩ জন কর্মকর্তাকে নিয়ে একটি দল গঠন করেন। এ দলকে তিনি উত্ত্ব সমস্যার কারণ, ক্ষয়ক্ষতি পরিমাপের নির্দেশ দেন। এসবের আলোকে দলটিকে দুই সপ্তাহের মধ্যে রিপোর্ট দেওয়ার নির্দেশনাও দেওয়া হয়। জেনারেল ম্যানেজার এক্ষেত্রে উক্ত সমস্যা মোকাবিলায় একটি কমিটি গঠন করেছেন। এ কমিটি নির্দিষ্ট সময়ের মধ্যে কে উক্ত বিষয়ের ফারণ, ক্ষয়ক্ষতি পরিমাণ করবে। এরপর এগুলো সমাধানের যথাযথ ব্যবস্থা সম্পর্কে আলোকপাত করবে। এছাড়া এটি রিপোর্টের মাধ্যমে জেনারেল ম্যানেজারকে সব কিছু অবহিত করবে। পরবর্তীতে রিপোর্টের আলোকে জেনারেল ম্যানেজার উক্ত বিষয়ে যথাযথ ব্যবস্থা নিবেন। সুতরাং, উত্ত পরিস্থিতিতে প্রতিষ্ঠানটির জেনারেল ম্যানেজার কমিটি গঠনের পদক্ষেপ নিয়েছিলেন যা যথার্থ হয়েছে।"
        }
      ]
    },
    {
      "number": "7",
      "uddipok": "রেহান ও রাদিব দুটি প্রতিষ্ঠানের মালিক। রেহানের প্রতিষ্ঠানের কর্মীরা নির্বাহীর প্রত্যক্ষ তত্ত্ববধান ও নিয়ন্ত্রণাধীন থেকে কার্যসম্পাদন করে। অন্যদিকে তার বন্ধু রাদিবের প্রতিষ্ঠানে নির্বাহীকে সহায়তা করার জন্য কাজের প্রকৃতি অনুযায়ী কয়েকজন বিশেষজ্ঞ ব্যক্তি কাজ করেন। তুলনামূলক বিশ্লেষণ করে দেখা যায় রাদিবের প্রতিষ্ঠানটির সফলতা উত্তরোত্তর বৃদ্ধি পাচ্ছে।",
      "tag": "ACC 25",
      "sub_questions": [
        {
          "label": "ক",
          "question": "সংগঠন চার্ট কী?",
          "explanation": "প্রতিষ্ঠানের বিভিন্ন ব্যক্তি, বিভাগ ও উপবিভাগে দায়িত্ব ও কর্তৃত্ব নির্ধারণের মাধ্যমে পারস্পরিক সম্পর্ককে চিত্রের মাধ্যমে উপস্থাপন করাকে সংগঠন চার্ট বলে।"
        },
        {
          "label": "খ",
          "question": "কমিটি সংগঠন কেন গঠিত হয়? ব্যাখ্যা করো।",
          "explanation": "কোনো বিশেষ কাজ সম্পাদনের জন্য কয়েকজন ব্যক্তির সমন্বয়ে যে সংগঠন তৈরি হয়, তাকে কমিটি সংগঠন বলে। কমিটির ওপর বিশেষ কোনো কাজ সম্পাদন বা সিদ্ধান্ত নেওয়ার দায়িত্ব দেওয়া হয়। প্রতিষ্ঠানে বিশেষ কোনো পরিস্থিতির উদ্ভব হলে তা মোকাবিলার জন্য কমিটি গঠন করা হয়। মূলত, প্রতিষ্ঠানের স্বাথেই সাময়িক সময়ের জন্য কমিটি গঠন করা হয়।"
        },
        {
          "label": "গ",
          "question": "উদ্দীপকে উল্লিখিত রেহানের প্রতিষ্ঠানের সাংগঠনিক কাঠামো কোন ধরনের? ব্যাখ্যা করো।",
          "explanation": "নিম্নের অনুরূপঃ উদ্দীপকের প্রতিষ্ঠানটিতে সরলরৈখিক কাঠামো অনুসরণ করা হয়েছে। এ সংগঠন নির্বাহী বিভাগের সর্বময় ক্ষমতার অধিকারী হয়। আর এ কাঠামোতে কর্তৃত্ব রেখা ওপর থেকে নিচের দিকে সরলরেখার আকারে নেমে আসে। এছাড়া এ সংগঠনে জবাবদিহিতা নিচের থেকে ওপরের দিকে ওঠে থাকে। উদ্দীপকে মিতালি গার্মেন্টস এ শ্রমিক অসন্তোষের সূত্র ধরে শ্রমিকরা কারখানার ভাঙচুর চালায়। এ বিষয়টি প্রতিষ্ঠানটির জেনারেল ম্যানেজারকে জানানোর প্রয়োজন পড়ে। এজন্য কারখানার কর্তব্যরত সুপারভাইজার কারখানা ব্যবস্থাপককে, কারখানা ব্যবস্থাপক জেনারেল ম্যানেজারকে বিষয়টি অবহিত করেন। পরবর্তীতে জেনারেল ম্যানেজার কারখানা পরিদর্শন করেন এবং প্রতিষ্ঠানটির প্রশাসক ব্যবস্থাপকের সহযোগিতা নিয়ে যথাযথ পদক্ষেপ নেন। এক্ষেত্রে জবাবদিহিতা বা তথ্য ধাপে ধাপে প্রতিষ্ঠানটির নিম্ন থেকে উচ্চ পর্যায়ে পৌঁছেছে। আর এ পরিস্থিতির আলোকে যাবতীয় পদক্ষেপ নেওয়াও প্রতিষ্ঠানটির সর্বোচ্চ স্তর থেকে এসেছে। এসব বৈশিষ্ট্যের সাথে সরলরৈখিক সংগঠনের মিল আছে। তাই বলা যায়, উক্ত প্রতিষ্ঠানটিতে সরলরৈখিক সংগঠন কাঠামো বিদ্যমান।"
        },
        {
          "label": "ঘ",
          "question": "রাদিবের প্রতিষ্ঠানের সফলতার উত্তরোত্তর বৃদ্ধির কারণ উদ্দীপকের আলোকে বিশ্লেষণ করো।",
          "explanation": "সরলরৈখিক ও পদস্থকর্মী সংগঠন অনুসরণ করার কারণেই রাদিবের প্রতিষ্ঠানের সফলতা দিন দিন বাড়ছে। এ সংগঠন কাঠামোতে সরলরৈখিক নির্বাহীকে সহযোগিতা করার জন্য উপদেষ্টা বা বিশেষজ্ঞ কর্মী নিয়োগ করা হয়। এক্ষেত্রে কর্তৃত্ব ও ক্ষমতা নির্বাহীর হাতে থাকে। আর উপদেষ্টা কর্মী নির্বাহীকে প্রয়োজনীয় পরামর্শ ও সহযোগিতা করেন। উদ্দীপকের রাদিবের প্রতিষ্ঠানের পরিধি বাড়ায় তিনি নির্বাহীদের সাহায্য করার জন্য বিশেষজ্ঞ কর্মী নিয়োগ দেন। এসব কর্মী নির্বাহীদেরকে বিভিন্ন প্রয়োজনে পরামর্শ দিচ্ছে। আর, এ পরামর্শ অনুযায়ী নির্বাহীরা যাবতীয় সিদ্ধান্ত নিতে পারেন। এতে তার প্রতিষ্ঠানটির সাফল্য দিন দিন বাড়ছে। বৈশিষ্ট্যানুযায়ী রাদিবের প্রতিষ্ঠানে সরলরৈখিক ও পদস্থকর্মী সংগঠন কাঠামো অনুসৃত হয়েছে। এতে তার প্রতিষ্ঠানে নিয়োগকৃত বিশেষজ্ঞ কর্মীরা নির্বাহীকে সহযোগিতার জন্য কাজ করছে। এক্ষেত্রে তারা নির্বাহীকে তার চাহিদামাফিক তথ্য, পরামর্শ দিয়ে সহায়তা করছে। আবার, কোনো সমস্যা তৈরি হলেও এরা নির্বাহীকে সমস্যা সমাধানে সহায়তা করছে। এতে নির্বাহী কোনোরকম সমস্যা ছাড়াই সময়োপযোগী সিদ্ধান্ত নিতে পারছেন। ফলে প্রতিষ্ঠানটি ক্রমশ সফলতার দিকে আগাচ্ছে। তাই বলা যায়, সরলরৈখিক ও পদস্থকর্মী সংগঠনের অনুসরণের কারণেই রাদিবের প্রতিষ্ঠানের সফলতা উত্তরোত্তর বাড়ছে।"
        }
      ]
    },
    {
      "number": "8",
      "uddipok": "রাইট লিমিটেড দক্ষ ও অভিজ্ঞ নির্বাহীর তত্ত্বাবধানে কর্মীদের অর্জিত জ্ঞানকে বাস্তবে প্রয়োগ করার দক্ষতা ও ব্যবহারিক জ্ঞান বাড়াতে নির্দিষ্ট সময় পর্যন্ত হাতেকলমে প্রশিক্ষণ দেয়। অপরদিকে, রাইতা লি. কোম্পানি একই ধরনের নির্বাহীর অধীনে বেশি দায়িত্বপূর্ণ পদের কর্মীদের উন্নয়ন ও প্রশিক্ষণ দেওয়ার সিদ্ধান্ত গ্রহণ করে।",
      "tag": "ACC 25",
      "sub_questions": [
        {
          "label": "ক",
          "question": "কর্মী সংগ্রহ কী?",
          "explanation": "শূন্যপদ পূরণের জন্য চাকরিপ্রার্থীদের নির্দিষ্ট পদে আবেদন করতে ও নির্বাচন প্রক্রিয়ায় নিয়ে আসার কাজকে কর্মী সংগ্রহ বলে।"
        },
        {
          "label": "খ",
          "question": "বাহ্যিক উৎস থেকে কখন বাধ্যতামূলকভাবে কর্মী সংগ্রহ করতে হয়? ব্যাখ্যা করো।",
          "explanation": "প্রতিষ্ঠানের বাইরের কোনো উৎস থেকে কর্মী সংগ্রহ করা হলে তাকে বাহ্যিক উৎস বলে। প্রতিষ্ঠানের কর্মী সংগ্রহের দুটি উৎস রয়েছে। যথা- অভ্যন্তরীণ উৎস ও বাহ্যিক উৎস। প্রতিষ্ঠান অভ্যন্তরীণ উৎস হতে দক্ষ ও যোগ্যতাসম্পন্ন কর্মী সংগ্রহ করতে পারে। প্রতিষ্ঠানের অভ্যন্তরে দক্ষ ও যোগ্য কর্মী পাওয়া না গেলে প্রতিষ্ঠানকে বাহ্যিক উৎস থেকে বাধ্যতামূলকভাবে দক্ষ ও যোগ্য কর্মী সংগ্রহ করতে হয়।"
        },
        {
          "label": "গ",
          "question": "উদ্দীপকের রাইট কোম্পানি প্রশিক্ষণের কোন পদ্ধতিটি অনুসরণ করছে? ব্যাখ্যা করো।",
          "explanation": "নিম্নের অনুরূপঃ মি. মামুনের গৃহীত প্রশিক্ষণ পদ্ধতিটি হচ্ছে শিক্ষানবিশ পদ্ধতি। এ পদ্ধতিতে প্রশিক্ষণার্থীকে একটি নির্দিষ্ট সময় পর্যন্ত দক্ষ ও অভিজ্ঞ কর্মকর্তার তত্ত্বাবধানে রাখা হয়। এতে কর্মীরা নির্দিষ্ট কাজ সম্পর্কে অভিজ্ঞ হয়ে ওঠে। এছাড়া এ প্রশিক্ষণের মাধ্যমে কর্মীরা তাত্ত্বিক ও ব্যবহারিক জ্ঞান লাভ করে। উদ্দীপকে মি. মামুন 'কীর্তনখোলা ব্যাংক'- এ অফিসার পদে নিয়োগ লাভ করেন। প্রতিষ্ঠানটি মি. মামুনকে স্থায়ী নিয়োগ দেওয়ার পূর্বে ৬ মাস প্রশিক্ষণ দেওয়ার ব্যবস্থা করে। এ লক্ষ্যে মি. মামুনকে প্রতিষ্ঠানের সিনিয়র অফিসার মিসেস লীনার তত্ত্বাবধানে রাখা হয়। মিসেস লীনার সরাসরি তত্ত্বাবধানে মি. মামুন নির্দিষ্ট কাজ হাতেকলমে শেখেন। এ প্রশিক্ষণের মাধ্যমে মি. মামুন প্রতিষ্ঠানের খুঁটিনাটি বিষয় সম্পর্কে জ্ঞান অর্জন করেন। এতে তার বাস্তবিক, প্রায়োগিক ও ব্যবহারিক জ্ঞান অর্জিত হয়। এসব বৈশিষ্ট্যের সাথে শিক্ষানবিশ প্রশিক্ষণ পদ্ধতির মিল পাওয়া যায়। তাই বলা যায়, মি. মামুনকে শিক্ষানবিশ পদ্ধতিতে প্রশিক্ষণ দেওয়া আছে।"
        },
        {
          "label": "ঘ",
          "question": "রাইতা লি. কোম্পানি গৃহীত প্রশিক্ষণ পদ্ধতিটির ধরন উল্লেখপূর্বক এর যথার্থতা উদ্দীপকের আলোকে মূল্যায়ন করো।",
          "explanation": "রাইতা লি. কোম্পানির গৃহীত প্রবেশনা প্রশিক্ষণ পদ্ধতিটি যথার্থ বলে আমি মনে করি। এ পদ্ধতিতে প্রশিক্ষণার্থীকে অত্যন্ত দক্ষ ও অভিজ্ঞ উচ্চ পর্যায়ের নির্বাহী বা বিশেষজ্ঞের অধীনে রাখা হয়। তারা পেশাগত বিষয়ে হাতেকলমে শিক্ষাদান করেন। এতে সংশ্লিষ্ট প্রশিক্ষণার্থীর ব্যবহারিক জ্ঞান বাড়ে। উদ্দীপকে রাইতা লি. কোম্পানির কর্মীদের এক বিশেষ নিয়মে প্রশিক্ষণ দেওয়া হয়। এক্ষেত্রে কোম্পানিটির একই ধরনের নির্বাহীরা দায়িত্বপূর্ণ পদের কর্মীদের এ প্রশিক্ষণ দিয়ে থাকেন। এতে কোম্পানির কাজ সম্পর্কে কর্মীরা হাতেকলমে শিক্ষা পায়। ফলে কর্মীরা কোম্পানির কাজ সফলভাবে পরিচালনার দক্ষতা অর্জন করে। রাইতা লি. কোম্পানির ব্যবহৃত প্রশিক্ষণ প্রবেশনা পদ্ধতির প্রশিক্ষণের সাথে সম্পর্কিত। কোম্পানির কর্মীরা এ পদ্ধতিতে প্রশিক্ষণের মাধ্যমে তাত্ত্বিক জ্ঞানের বাস্তব প্রয়োগ করতে পারবে। এক্ষেত্রে কোন কাজ কীভাবে করতে হবে এ বিষয়ে তারা ধারণা পায়। এটি তাদেরকে প্রতিষ্ঠানের কাজের সাথে খাপ খাওয়াতে সাহায্য করে। ফলে তাদের জন্য কোম্পানির কার্যপরিবেশ অনুকূল হয়। আর কর্মীদের কার্যপরিবেশ অনুকূল হলে কোম্পানির সফলতা অর্জন সহজ হয়। সুতরাং, রাইতা লি. কোম্পানির প্রবেশনা পদ্ধতিতে প্রশিক্ষণ দেওয়া যথার্থ হয়েছে।"
        }
      ]
    },
    {
      "number": "9",
      "uddipok": "রাতিফ শেখ 'রবিতা এন্ড কোম্পানি'-এর ব্যবস্থাপনা পরিচালক। তিনি তার অধীনস্থদের সাথে কোনো প্রকার আলাপ-আলোচনা না করেই নির্দেশনা প্রদান করেন। অবশ্য তিনি আন্তরিক ব্যবহারের মাধ্যমে তাদের ওপর প্রভাব সৃষ্টি করে কাজ আদায় করেন। অন্যদিকে, জনাব রিটু তার প্রতিষ্ঠানের কর্মীদের শুধু লক্ষ্য নির্ধারণ করে দেন। কিন্তু উক্ত লক্ষ্য বাস্তবায়নে তেমন কোনো ভূমিকা রাখেন না, বরং নিজেকে দূরে সরিয়ে রাখেন।",
      "tag": "ACC 25",
      "sub_questions": [
        {
          "label": "ক",
          "question": "ইতিবাচক নেতৃত্ব কী?",
          "explanation": "যে নেতৃত্বে কর্মীদের উৎসাহ ও উদ্দীপনা দিয়ে নেতা কাজ করিয়ে নেওয়ার চেষ্টা করেন, তাকে ইতিবাচক নেতৃত্ব বলে।"
        },
        {
          "label": "খ",
          "question": "নেতৃত্বের বিকাশে পরিবেশগত সমস্যা কী? ব্যাখ্যা করো।",
          "explanation": "নেতৃত্বকে সফলভাবে এগিয়ে নিতে যেসব সমস্যা বাধা হয়ে দাঁড়ায় তা হলো নেতৃত্ব বিকাশের সমস্যা। প্রতিষ্ঠানের অভ্যন্তরীণ পরিবেশের বিভিন্ন উপাদান সবসময় অনুকূল থাকে না। সংগঠনে বিশৃঙ্খলামূলক অবস্থা বিরাজ করলে নেতা কখনো সঠিকভাবে নেতৃত্ব দিতে পারেন না। এর ফলে যথেষ্ট যোগ্যতাসম্পন্ন নেতাও তার যোগ্যতা কাজে লাগাতে ব্যর্থ হন। এভাবে পরিবেশগত সমস্যা নেতৃত্ব বিকাশে বাধা হয়ে দাঁড়ায়।"
        },
        {
          "label": "গ",
          "question": "উদ্দীপকে বর্ণিত প্রথম কোম্পানিতে কোন ধরনের নেতৃত্ব বিদ্যমান? ব্যাখ্যা করো।",
          "explanation": "উদ্দীপকে বর্ণিত প্রথম কোম্পানিতে পিতৃসুলভ নেতৃত্ব বিদ্যমান। এ নেতৃত্বে নেতা কর্মীদের সাথে সদয় আচরণ করেন। তিনি তার আন্তরিক ব্যবহারের মাধ্যমে কর্মীদের মনে ইতিবাচক প্রভাব তৈরি করেন। এছাড়া স্নেহের মাধ্যমে তাদের থেকে কাজ আদায় করেন। কিন্তু কর্মীদের সাথে কোনো পরামর্শ না করে তিনি একাই প্রতিষ্ঠানের সব সিদ্ধান্ত নেন। উদ্দীপকের রাতিফ শেখ 'রবিতা এন্ড কোম্পানি'-এর ব্যবস্থাপনা পরিচালক। তিনি তার প্রতিষ্ঠানের সব সিদ্ধান্ত একাই নেন। এতে তিনি কর্মীদের পরামর্শ নেন না। কিন্তু তিনি তার আন্তরিক ব্যবহার দিয়ে কর্মীদের প্রভাবিত করেন। এক্ষেত্রে তিনি স্নেহ দিয়ে তাদের থেকে কাজ আদায় করেন। এসব বৈশিষ্ট্যের সাথে পিতৃসুলভ নেতৃত্বের মিল আছে। সুতরাং, উদ্দীপকে বর্ণিত 'রবিতা এন্ড কোম্পানি'তে পিতৃসুলভ নেতৃত্ব বিদ্যমান।"
        },
        {
          "label": "ঘ",
          "question": "জনাব রিটুর নেতৃত্বের ধরনটি কি প্রতিষ্ঠানের কাঙ্ক্ষিত লক্ষ্য অর্জনের উপযোগী? তোমার উত্তরের সপক্ষে যুক্তি দাও।",
          "explanation": "নিম্নের অনুরূপঃ জনাব ইমরানের মুক্ত বা লাগামহীন নেতৃত্ব, প্রতিষ্ঠানে লক্ষ্য অর্জনে ব্যর্থতার মূল কারণ বলে আমি মনে করি। এ নেতৃত্ব নেতা লক্ষ্য নির্ধারণ করে দিয়ে নিজে দায়িত্ব এড়িয়ে চলেন। নেতার অবহেলা ও কর্মবিমুখতার কারণে প্রতিষ্ঠানে প্রায় সবসময় বিশৃঙ্খলা বিরাজ করে। ফলে প্রতিষ্ঠানের সফলতা বাধাগ্রস্ত হয়। উদ্দীপকে জনাব ইমরান তার প্রতিষ্ঠানে কর্মীদের শুধু লক্ষ্যমাত্রা নির্ধারণ করে দেন। উক্ত লক্ষ্যমাত্রা বাস্তবায়নে তিনি কোনো ভূমিকা রাখেন না। তিনি নিজেই সর্বদা কর্মবিমুখ থাকেন। এতে প্রাতিষ্ঠানিক কাজে নিয়ন্ত্রণ থাকে না। ফলে লক্ষ্য অর্জন ব্যহত হয়। অর্থাৎ জনাব ইমরান মুক্ত বা লাগামহীন নেতৃত্ব অনুসরণ করেন। জনাব ইমরান কর্মীদের সুনির্দিষ্ট আদেশ-নির্দেশ দেন না। তিনি কর্মীদের কাজেও হস্তক্ষেপ করেন না। ফলে কর্মীদের মধ্যে অলসতা এবং অবহেলার প্রবণতা দেখা দেয়। এছাড়া জবাবদিহিতা আদায় না করায় কর্মীরা স্বেচ্ছাচারী হয়ে ওঠে। এ কারণে কোনো কাজ সুষ্ঠুভাবে সম্পন্ন হয় না। ফলে প্রতিষ্ঠানের উৎপাদন ক্ষমতা কমে যায়। তাই বলা যায়, জনাব ইমরানের মুক্ত বা লাগামহীন নেতৃত্ব প্রতিষ্ঠানের লক্ষ্য অর্জনে ব্যর্থতার মূল কারণ।"
        }
      ]
    },
    {
      "number": "10",
      "uddipok": "জনাব সুমন XYZ সিমেন্ট ইন্ডাস্ট্রিজের উৎপাদন ব্যবস্থাপক। কর্মীদের কাজ তিনি সময় ও মান অনুযায়ী নির্দিষ্ট করে দেন এবং এর ভিত্তিতে কাজ হচ্ছে কি না তা তদারকি করেন। তবে কর্মীদের কাছ থেকে বেশি কাজ আদায়কেই গুরুত্বপূর্ণ মনে করেন। তিনি কর্মীদের কোনো সুযোগ-সুবিধা দেন না। এছাড়াও কর্মীদের মানবিক বিষয় নিয়েও তেমন ভাবেন না। জনাব সাব্বির কর্মীদের চাইতে প্রতিষ্ঠানের উৎপাদনকেই প্রাধান্য দেন। কর্মীরাও অবস্থার উত্তরণ চায়।",
      "tag": "ACC 25,ACC 25",
      "sub_questions": [
        {
          "label": "ক",
          "question": "নির্দেশনা কী?",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে।"
        },
        {
          "label": "খ",
          "question": "নির্দেশনাকে প্রশাসনের হৃৎপিন্ড বলা হয় কেন?",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। হৃৎপিণ্ড কাজ না করলে মানুষ অচল হয়ে পড়ে। একইভাবে একটি প্রতিষ্ঠানের প্রশাসন যেসব পরিকল্পনা, নিয়ম-নীতি প্রণয়ন করে; সেগুলো বাস্তবায়নের জন্য কর্মীদের নির্দেশনা দেওয়া প্রয়োজন। এটি দেওয়া না হলে প্রশাসনের কাজ ব্যর্থ হয়। তাই নির্দেশনাকে প্রশাসনের, হৃৎপিণ্ড বলা হয়।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটিতে জনাব সুমন কোন ধরনের নেতৃত্ব অনুসরণ করেছেন? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটিতে জনাব সুমন কর্মকেন্দ্রিক নেতৃত্ব অনুসরণ করছেন। এ ধরনের নেতৃত্বে কর্মীর চেয়ে নেতা কাজকে বেশি প্রাধান্য দেন। এক্ষেত্রে নেতা মনে করেন, কাজ করাই মূল বিষয়। তাই তিনি কর্মীদের ওপর অতিরিক্ত কাজ চাপিয়ে দেন। এতে কর্মীদের মধ্যে অসন্তোষ দেখা দেয়। উদ্দীপকের জনাব সুমন XYZ সিমেন্ট ইন্ডাস্ট্রিজের উৎপাদন ব্যবস্থাপক। তিনি কর্মীদের কাজের সময় ও মান নির্দিষ্ট করে দেন। এর ভিত্তিতে তিনি কর্মীর কাজ তদারকি করেন। এক্ষেত্রে কর্মীদের মানসিক অবস্থা, ভালো-মন্দ বিষয় তিনি গুরুত্ব দেন না। মূলত কর্মীদের উৎপাদন ক্ষমতাকে তিনি বেশি প্রাধান্য দেন। কিন্তু এজন্য তিনি কর্মীদের কোনো সুযোগ-সুবিধা ও মানবিক দিকগুলো বিবেচনা করেন না। এসব বৈশিষ্ট্যের সাথে কর্মকেন্দ্রিক নেতৃত্বের মিল আছে। তাই বলা যায়, জনাব সুমন কর্মকেন্দ্রিক নেতৃত্ব অনুসরণ করছেন।"
        },
        {
          "label": "ঘ",
          "question": "বর্তমান পরিস্থিতি উত্তরণের জন্য কোন ধরনের নেতৃত্ব উপযোগী হবে বলে তুমি মনে করো? যুক্তি দাও।",
          "explanation": "উদ্দীপকের বর্তমান পরিস্থিতি সমাধানের জন্য কর্মীকেন্দ্রিক নেতৃত্ব উপযোগী হবে বলে আমি মনে করি। এ ধরনের নেতৃত্বে নেতা কাজের পাশাপাশি কর্মীদের মানসিক অবস্থা বিবেচনা করেন। তিনি সহানুভূতির সাথে কর্মীদের সমস্যা সমাধানের চেষ্টা করেন। এক্ষেত্রে নেতা কাজের জন্য কর্মীদের যথাযথ সুযোগ-সুবিধা দেন। ফলে কর্মীরা প্রতিষ্ঠানের প্রতি অনুগত থাকে। উদ্দীপকের জনাব সুমন তার প্রতিষ্ঠানে কর্মীকেন্দ্রিক নেতৃত্ব অনুসরণ করেন। এজন্য তিনি প্রতিষ্ঠানে কর্মরত কর্মীদের চেয়ে উৎপাদনকে বেশি প্রাধান্য দেন। আবার, তিনি কর্মীদের কোনো সুযোগ-সুবিধাও দেন না। তাই কর্মীরা এ অবস্থার সমাধান চায়। বর্তমান পরিস্থিতি সমাধানের জন্য উক্ত প্রতিষ্ঠানে কর্মীকেন্দ্রিক নেতৃত্ব অনুসরণ করা উচিত। এতে জনাব সুমনকে কর্মীদের ভালো-মন্দের বিষয়টি বিবেচনা করতে হবে। এছাড়া তাকে কর্মীদের প্রতি আন্তরিক হতে হবে। এতে কর্মীরা প্রতিষ্ঠানের প্রতি অনুগত থাকবে। তারা সঠিকভাবে নির্দেশ পালনে সচেষ্ট হবে। ফলে প্রতিষ্ঠানের লক্ষ্য অর্জনও সহজ হবে। এতে প্রতিষ্ঠান ও কর্মী উভয়ই লাভবান হবে। সুতরাং, বর্তমান পরিস্থিতিতে উদ্দীপকের প্রতিষ্ঠানটির কর্মীকেন্দ্রিক নেতৃত্ব অনুসরণ করা উচিত বলে আমি মনে করি।"
        }
      ]
    },
    {
      "number": "11",
      "uddipok": "জনাব নাহিদ একজন ছোট শিল্প মালিক। তিনি হিসাব করে চলতে পছন্দ করেন। তাই বছরের শুরুতেই তিনি সবার সাথে পরামর্শ করে সারা বছরে সম্ভাব্য বিক্রয় কত হতে পারে, খরচ কী কী হতে পারে- এভাবে সম্ভাব্য আয়-ব্যয়ের একটি হিসাব তৈরি করেন। প্রতি তিন মাস পর তিনি তার আয় ও ব্যয় হিসাব অনুযায়ী হচ্ছে কি না মূল্যায়ন করে কার্যক্ষেত্রে প্রয়োজনে সংশোধনী আনেন। বছর শেষে তিনি বাস্তবের সাথে হিসাব পরিকল্পনা মিলান। পূর্ব থেকে হিসাব পরিকল্পনা থাকায় কেউ অধিক খরচ করতে ভয় পায়। তিনিও সবসময় এর ওপর নজর রেখে চলতে পারেন।",
      "tag": "ACC 25,ACC 23",
      "sub_questions": [
        {
          "label": "ক",
          "question": "নিয়ন্ত্রণের ভিত্তি কী?",
          "explanation": "পরিকল্পনাকে নিয়ন্ত্রণের ভিত্তি বলা হয়।"
        },
        {
          "label": "খ",
          "question": "নিয়ন্ত্রণকে কেন কালান্তিক কাজ বলা হয়?",
          "explanation": "কালান্তিক কাজ হলো যে কাজ কোনো নির্দিষ্ট সময় পর পর করা হয়। প্রতিষ্ঠানের নিয়ন্ত্রণ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই পরিকল্পনা অনুযায়ী কাজ হচ্ছে কিনা তা যাচাই, বিচ্যুতি নির্ণয় ও সংশোধনমূলক ব্যবস্থা নেওয়া হয়। তাই নিয়ন্ত্রণকে কালান্তিক কাজ বলা হয়।"
        },
        {
          "label": "গ",
          "question": "জনাব নাহিদ প্রতিষ্ঠানে কোন ধরনের নিয়ন্ত্রণ ব্যবস্থা অনুসরণ করেন? ব্যাখ্যা করো।",
          "explanation": "জনাব নাহিদ তার প্রতিষ্ঠানে বাজেটীয় নিয়ন্ত্রণ ব্যবস্থা অনুসরণ করেন। এ নিয়ন্ত্রণ ব্যবস্থা সংখ্যাত্মক মানের ওপর ভিত্তি করে প্রতিষ্ঠিত। এতে পরিকল্পনা অনুযায়ী প্রতিষ্ঠানের আয়-ব্যয় নিশ্চিত করে কার্যকর নিয়ন্ত্রণ ব্যবস্থা নেওয়া হয়। আয়-ব্যয় বাজেট, ক্রয় বাজেট, বিক্রয় বাজেট প্রভৃতি এ কৌশলের অন্তর্ভুক্ত। উদ্দীপকে জনাব নাহিদ বছরের শুরুতেই সারা বছরের আয়-ব্যয়ের একটি অগ্রিম হিসাব তৈরি করেন। এক্ষেত্রে তিনি সবার পরামর্শ নিয়ে থাকেন। হিসাব তৈরির জন্য তিনি পণ্যের সম্ভাব্য বিক্রয়মূল্য নির্ধারণ করে কত পরিমাণ বিক্রয় হতে পারে তা নির্ধারণ করেন। এছাড়া কী কী খরচ হতে পারে সেগুলোও তিনি সঠিকভাবে নির্ণয় করেন। আবার তিন মাস পর পর তিনি আয়-ব্যয় হিসাব অনুযায়ী হচ্ছে কি না তা মূল্যায়ন করেন। তিনি পরবর্তীতে কার্যক্ষেত্রে প্রয়োজনীয় সংশোধন আনেন। এক্ষেত্রে জনাব নাহিদ এসব কাজ সংখ্যাত্মক উপাত্তের ওপর ভিত্তি করে করেন। এটি বাজেটীয় নিয়ন্ত্রণের সাথে মিলে যায়। সুতরাং, জনাব নাহিদ তার প্রতিষ্ঠানে বাজেটীয় নিয়ন্ত্রণ ব্যবস্থা গ্রহণ করেছেন।"
        },
        {
          "label": "ঘ",
          "question": "জনাব নাহিদের গৃহীত ব্যবস্থা কার্যক্ষেত্রে আর্থিক শৃঙ্খলা প্রতিষ্ঠায় ভূমিকা রেখেছে-তুমি কি এ মত সমর্থন করো? যুক্তি দাও।",
          "explanation": "উদ্দীপকে জনাব নাহিদের গৃহীত বাজেটীয় নিয়ন্ত্রণ পদ্ধতি কার্যক্ষেত্রে আর্থিক শৃঙ্খলা প্রতিষ্ঠায় ভূমিকা রেখেছে বলে আমি মনে করি। বাজেটীয় নিয়ন্ত্রণ ব্যবস্থায় একটি প্রতিষ্ঠানের জন্য অগ্রিম সম্ভাব্য আয়-ব্যয়ের হিসাব তৈরি করা হয়। এক্ষেত্রে অর্জিত ফলাফলের সাথে এ সম্ভাব্য ফলাফল মিলিয়ে সহজেই আর্থিক সফলতা বা ব্যর্থতা পরিমাপ করা যায়। এ কৌশলটির মাধ্যমে একটি প্রতিষ্ঠান সহজেই আর্থিক শৃঙ্খলা প্রতিষ্ঠিত হয়। উদ্দীপকে জনাব নাহিদ বছরের শুরুতে তার প্রতিষ্ঠানের জন্য আয়-ব্যয়ের একটি সম্ভাব্য হিসাবের তালিকা তৈরি করেন। বৈশিষ্ট্যানুযায়ী তিনি প্রতিষ্ঠানটিতে নিয়ন্ত্রণের বাজেটীয় কৌশল পদ্ধতি অনুসরণ করেন। তিনি নির্দিষ্ট সময় পর পর এ সম্ভাব্য হিসাব বাস্তবে সম্পাদিত হিসাবের সাথে মেলান, প্রয়োজনে সংশোধন আনেন। আগে থেকে হিসাব পরিকল্পনা থাকায় তিনি প্রতিষ্ঠানটি নিয়ন্ত্রণে সুবিধা পাচ্ছেন। জনাব নাহিদের গৃহীত বাজেটীয় নিয়ন্ত্রণ আর্থিক উপাত্তভিত্তিক। এজন্য তিনি নির্দিষ্ট সময় পর পর বাস্তবে সম্পদিত আয়-ব্যয় পূর্বনির্ধারিত আয়-ব্যয়ের সাথে সহজে মেলাতে পারেন। এর মাধ্যমে প্রতিষ্ঠানে কোনো খাতে ব্যয় বেশি হলে তিনি প্রয়োজনীয় ব্যবস্থা নিতে পারেন। আবার পূর্বনির্ধারিত ব্যয়ের হিসাব থাকায় তার কর্মীরাও খরচের ব্যাপারে সচেতন থাকে। ফলে তার প্রতিষ্ঠানটিতে আর্থিক শৃঙ্খলা বজায় থাকছে। তাই বলা যায়, জনাব নাহিদের গৃহীত বাজেটীয় নিয়ন্ত্রণ পদ্ধতি কার্যক্ষেত্রে আর্থিক শৃঙ্খলা প্রতিষ্ঠায় ভূমিকা রেখেছে।"
        }
      ]
    }
  ]
}