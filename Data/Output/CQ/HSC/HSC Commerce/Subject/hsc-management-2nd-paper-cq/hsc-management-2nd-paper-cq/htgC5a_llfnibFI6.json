{
  "title": "সিলেট বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি.। একটি উৎপাদনকারী প্রতিষ্ঠানের কর্ণধার। পণ্যের চাহিদা ব্যাপক বৃদ্ধি পাওয়ায় তিনি ব্যবসায় সম্প্রসারণের সিদ্ধান্ত গ্রহণ করেছেন। মি. B উৎপাদন ব্যবস্থাপক ও মি. বিপণন ব্যবস্থাপক হিসেবে ঐ প্রতিষ্ঠানে কর্মরত রয়েছেন। উৎপাদনের কাজে ২ জন সুপারভাইজার সার্বক্ষণিক দায়িত্ব পালন করেন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "যান্ত্রিক শক্তি আবিষ্কার ও ব্যবহারের ফলে অষ্টাদশ শতাব্দীর শেষে ইউরোপ ও আমেরিকার শিল্পজগতে পণ্য উৎপাদন ব্যবস্থায় যে বৈপ্লবিক পরিবর্তন হয় তা-ই শিল্প বিপ্লব নামে পরিচিত।"
        },
        {
          "label": "খ",
          "question": "",
          "explanation": "ব্যবস্থাপনার সর্বজনীনতা বলতে সর্বত্র ও সব ক্ষেত্রে, ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত সুপারভাইজার ব্যবস্থাপনার নিম্ন পর্যায়ে কর্মরত রয়েছেন। এ স্তরের ব্যবস্থাপকরা সরাসরি শ্রমিক-কর্মীদের কাজের নির্দেশনা দেন। তারা শ্রমিকদের কাজ তদারকি করে পরিকল্পনা বাস্তবায়নের চেষ্টা করেন। এ স্তরের ব্যবস্থাপনা মূলত উচ্চ ও মধ্য স্তরে গৃহীত পরিকল্পনা বাস্তবায়নের সাথে জড়িত থাকেন। ফোরম্যান, সুপারভাইজার প্রভৃতি নিম্ন পর্যায়ের ব্যবস্থাপক। উদ্দীপকে মি. B একটি উৎপাদনকারী প্রতিষ্ঠানের উৎপাদন ব্যবস্থাপক। প্রতিষ্ঠানটিতে তার অধীনে দুজন সুপারভাইজার দায়িত্ব পালন করেন। তারা উৎপাদনের কাজে নিযুক্ত অধস্তন কর্মীদের কাজ সরাসরি তত্ত্বাবধান করে থাকেন। মূলত মি. B এর কাছ থেকে নির্দেশনা পেয়ে তারা অধস্তন কর্মীদের দিয়ে তা বাস্তবায়ন করেন। এক্ষেত্রে সুপারভাইজার পরিকল্পনা বাস্তবায়নের সাথে জড়িত। আর তারা মি. B ও শ্রমিক-কর্মীদের মধ্যে সংযোগ সৃষ্টি করেছেন। এসব বৈশিষ্ট্য নিম্ন স্তরের ব্যবস্থাপনার সাথে - সম্পর্কিত। তাই উদ্দীপকে বর্ণিত সুপারভাইজাররা ব্যবস্থাপনার নিম্ন পর্যায়ে কর্মরত রয়েছেন।"
        },
        {
          "label": "ঘ",
          "question": "",
          "explanation": "উদ্দীপকের উচ্চ স্তরের ব্যবস্থাপক মি. A ও মধ্য পর্যায়ের ব্যবস্থাপক মি. B প্রতিষ্ঠানের উদ্দেশ্য অর্জন করলেও উভয়ের কাজের ধরন ভিন্ন বলে আমি মনে করি।। উচ্চ স্তরের ব্যবস্থাপকরা প্রতিষ্ঠানের নীতি নির্ধারণ ও পরিকল্পনা প্রণয়নের কাজ করেন। আর ব্যবস্থাপনার উচ্চ স্তরের গৃহীত পরিকল্পনা ও নীতি বাস্তবায়নের জন্য মধ্য স্তর প্রয়োজনীয় পদক্ষেপ নেয়। এ স্তর নিম্ন স্তরের মাধ্যমে উচ্চ পর্যায়ে গৃহীত লক্ষ্য বাস্তবায়নের প্রচেষ্টা চালায়। উদ্দীপকে মি. A একটি উৎপাদনকারী প্রতিষ্ঠানের মালিক। তিনি প্রতিষ্ঠানটির গুরুত্বপূর্ণ সিদ্ধান্ত নিয়ে থাকেন। এজন্য পণ্যের বর্ধিত চাহিদা বিবেচনায় তিনি প্রতিষ্ঠানটি সম্প্রসারণের সিদ্ধান্ত নেন। আর মি. A এর সিদ্ধান্ত বাস্তবায়নে একজন উৎপাদন ব্যবস্থাপক ও একজন বিপণন ব্যবস্থাপক নিয়োজিত রয়েছে। উৎপাদন ব্যবস্থাপক মি. B উৎপাদন কাজে নিয়োজিত দুজন সুপারভাইজারদের যথাযথ নির্দেশনা দেন। প্রতিষ্ঠানটিতে মি. এ উচ্চ স্তরে ও মি. ও মধ্য স্তরের ব্যবস্থাপক হিসেবে কাজ করছেন। মি. A সিদ্ধান্ত নিচ্ছেন আর মি. B তা বাস্তবায়নে নিম্ন স্তরে নির্দেশনা দিচ্ছেন। এক্ষেত্রে তারা দুজন একই উদ্দেশ্য বাস্তবায়নে কাজ করছেন। কিন্তু কাজের ক্ষেত্রে মি. A মানসিক শ্রম বেশি দিচ্ছেন। আর মি. B কে মানসিক ও শারীরিক উভয় শ্রম দিতে হচ্ছে। এছাড়া মি. A কারো তত্ত্বাবধানে কাজ না করলেও মি. B কে মি. A এর নির্দেশ মেনেই কাজ করতে হচ্ছে। তাই বলা যায়, উদ্দীপকের প্রতিষ্ঠানে মি. A ও মি. B একই উদ্দেশ্য নিয়ে কাজ করলেও তাদের কাজের ধরন ভিন্ন।"
        }
      ]
    },
    {
      "number": "2",
      "uddipok": "সাহেদ চৌধুরী বিক্রয় বিভাগের ব্যবস্থাপক। আগে থেকে সবকিছু ঠিকঠাক করে তিনি বিক্রয় কাজ পরিচালনা করেন। প্রয়োজনীয় তদারকির অভাবে পূর্বনির্ধারিত সিদ্ধান্ত অনুযায়ী বিক্রয় লক্ষ্যমাত্রা অর্জন সম্ভব হয়নি। ভবিষ্যতে এরূপ অবস্থার সম্মুখীন না হওয়ার জন্য তিনি প্রয়োজনীয় তদারকির ব্যবস্থাপকীয় সিদ্ধান্ত গ্রহণ করেন। এতে বিক্রয় কাজে গতিশীলতা ও শৃঙ্খলা প্রতিষ্ঠিত হয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "প্রাতিষ্ঠানিক বিশেষায়িত জ্ঞান ও শিক্ষাকে কর্মক্ষেত্রে কাজে লাগিয়ে, জীবিকা নির্বাহ করাকে পেশা বলে।"
        },
        {
          "label": "খ",
          "question": "",
          "explanation": "ব্যবস্থাপনার কাজসমূহ চক্রাকারে আবর্তিত হওয়াকে ব্যবস্থাপনা চক্র বলে। ব্যবস্থাপনা প্রক্রিয়ার প্রথম ধাপ হলো পরিকল্পনা করা। পরিকল্পনা বাস্তবায়নে সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন কাজগুলো ধারাবাহিকভাবে করা হয়। পরিকল্পনা অনুযায়ী কাজগুলো হচ্ছে কি না, তার জন্য নিয়ন্ত্রণ ব্যবস্থা আরোপ করা হয়। এই কাজগুলো একটির পর একটি চক্রাকারে 'সম্পন্ন হয়। তাই একে ব্যবস্থাপনা চক্র বলা হয়।"
        },
        {
          "label": "গ",
          "question": "",
          "explanation": "ব্যবস্থাপনার প্রক্রিয়ার পরিকল্পনা কাজের মাধ্যমে সাহেদ চৌধুরী বিক্রয় কাজ শুরু করেন। ব্যবস্থাপনার প্রথম ও মূল কাজ পরিকল্পনা। এর মাধ্যমে ভবিষ্যতের করণীয় আগাম ঠিক করে রাখা হয়। আবার এর ওপর ভিত্তি করে ব্যবস্থাপনার অন্যান্য কাজ পরিচালিত হয়। এটির মাধ্যমে উপকরণাদির সঠিক ব্যবহার করে প্রতিষ্ঠানকে লক্ষ্যের দিকে নিয়ে যাওয়া যায়। উদ্দীপকে সাহেদ চৌধুরী বিক্রয় বিভাগের ব্যবস্থাপক। তিনি প্রতিষ্ঠানটির বিক্রয় কাজ পরিচালনা করেন। এক্ষেত্রে তিনি আগেই কী পরিমাণ বিক্রয় লক্ষ্যমাত্রা অর্জন করতে হবে তা ঠিক করেন। এ লক্ষ্যমাত্রা কে, কীভাবে অর্জন করবে তাও তিনি নির্ধারণ করে দেন। এসব নির্ধারণের পর তিনি তা বাস্তবায়নের জন্য বিক্রির কাজ করেন। মূলত তিনি পূর্বনির্ধারিত বিষয়ের আলোকেই এসব কাজ সম্পাদন করেন। এসব বৈশিষ্ট্যের সাথে পরিকল্পনার মিল রয়েছে। সুতরাং, ব্যবস্থাপনা প্রক্রিয়ার পরিকল্পনা কাজটি করার মাধ্যমে সাহেদ চৌধুরী বিক্রয় কাজ শুরু করেন।"
        },
        {
          "label": "ঘ",
          "question": "",
          "explanation": "সাহেদ চৌধুরী ভবিষ্যতে লক্ষ্যমাত্রা অর্জনে ব্যবস্থাপনা প্রক্রিয়ার নিয়ন্ত্রণ কাজ সম্পাদনের সিদ্ধান্ত নিয়েছেন, যা যথার্থ হয়েছে। নিয়ন্ত্রণের মাধ্যমে পরিকল্পনা অনুযায়ী কাজ হচ্ছে কি না তা যাচাই করা হয়। এ ধাপে পূর্বনির্ধারিত আদর্শমানের সাথে অর্জিত কার্যফলের তুলনা করে ভুল-ত্রুটি বের করা হয়। এতে কাজে কোনো বিচ্যুতি পাওয়া গেলে তা সংশোধনের ব্যবস্থা নেওয়া হয়। উদ্দীপকে বিক্রয় ব্যবস্থাপক সাহেদ চৌধুরী পরিকল্পনা করে বিক্রয় কাজ পরিচালনা করেন। কিন্তু প্রয়োজনীয় তদারকির অভাবে পূর্বনির্ধারিত পরিকল্পনা অনুযায়ী বিক্রয় লক্ষ্যমাত্রা অর্জন সম্ভব হয়নি। ভবিষ্যতে এমন অবস্থার মুখোমুখি না হতে তিনি প্রয়োজনীয় পদক্ষেপ নেন। এক্ষেত্রে তিনি ভবিষ্যতে বিক্রয় কাজে প্রয়োজনীয় তদারকির ব্যবস্থাপকীয় সিদ্ধান্ত নেন। বৈশিষ্ট্যানুযায়ী সাহেদ চৌধুরী পরবর্তীতে নিয়ন্ত্রণ কাজ সম্পাদনের সিদ্ধান্ত নেন। এতে তার পূর্বনির্ধারিত পরিকল্পনা ঠিকভাবে অর্জন হচ্ছে কি না তা তদারকি হয়। আর লক্ষ্যমাত্রা আশানুরূপ না হলে এর কারণ খুঁজে বের করা হয়। বিচ্যুতির কারণ অনুযায়ী লক্ষ্যমাত্রা অর্জনে যথাযথ ব্যবস্থা নেওয়া হয়। এতে প্রতিষ্ঠানটিতে পরিকল্পনামাফিক বিক্রির লক্ষ্যমাত্রা অর্জন হয়। ফলে বিক্রির কাজে গতিশীলতা ও শৃঙ্খলা আসছে। তাই বলা যায়, সাহেদ চৌধুরীর ভবিষ্যৎ লক্ষ্যমাত্রা অর্জনে ব্যবস্থাপনার নিয়ন্ত্রণ কাজ সম্পাদনের সিদ্ধান্তটি যৌন্ত্রিক হয়েছে।"
        }
      ]
    },
    {
      "number": "3",
      "uddipok": "একটি কারখানায় 'ক' ও 'খ' দুইজন সুপারভাইজারের অধীনে ১০ জন করে শ্রমিক দুইটি কক্ষে একই ধরনের কাজে নিয়োজিত রয়েছে। শ্রমিকদের ওভারটাইম সংক্রান্ত বিষয়ে উভয় সুপারভাইজার কর্তৃক প্রদত্ত নির্দেশনা একই রকম ছিল না। পারিশ্রমিকের হার একই থাকলেও দুই পক্ষের শ্রমিকের কর্মঘণ্টা ভিন্ন ছিল। ফলে শ্রমিকদের মধ্যে অসন্তোষ দেখা দেয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যবস্থাপনার জনক হলেন ফ্রেডারিক উইন্সলো টেলর।"
        },
        {
          "label": "খ",
          "question": "",
          "explanation": "সিদ্ধান্ত নেওয়ার ক্ষমতা উচ্চ স্তরের ব্যবস্থাপনার হাতে কেন্দ্রীভূত না রেখে অধস্তনদের হাতে ছেড়ে দেওয়াকে বিকেন্দ্রীকরণ বলে। বিকেন্দ্রীকরণে সিদ্ধান্ত নেওয়ার ক্ষমতা নিম্ন স্তরের নির্বাহীদের দিয়ে দেওয়া হয়। এতে অধস্তন কর্মীরা সিদ্ধান্ত গ্রহণে নিজেদের মতামত তুলে ধরতে পারে। ফলে তারা প্রতিষ্ঠানে মূল্যায়িত হয়। এভাবে বিকেন্দ্রীকরণ অধস্তনদের গুরুত্ব বৃদ্ধি করে।"
        },
        {
          "label": "গ",
          "question": "",
          "explanation": "উদ্দীপকের সুপারভাইজার ব্যবস্থাপনার সাম্যের নীতি লঙ্ঘন করতেছেন। এ নীতি অনুযায়ী সকল কর্মীর প্রতি সমান আচরণ করা হয়। আর কর্মীদের কাজের যথাযথ মূল্যায়ন করা হয়। সব কর্মীকে বেতন ও অন্যান্য সুবিধা সমান দেওয়ার ব্যবস্থা এ নীতিতে নিশ্চিত করা হয়। এ নীতির অভাবে প্রতিষ্ঠানে কর্মীদের মধ্যে অসন্তোষ দেখা দেয়। উদ্দীপকে একটি কারখানায় দুজন সুপারভাইজারের অধীনে ১০ জন করে শ্রমিক দুটি কক্ষে কাজ করে। শ্রমিকদের ওভারটাইম সংক্রান্ত বিষয়ে উভয় সুপারভাইজার কর্তৃক প্রদত্ত নির্দেশনা একই রকম ছিল না। পারিশ্রমিকের হার একই হলেও দুই কক্ষের শ্রমিকদের কর্মঘণ্টা ভিন্ন ছিল। এক্ষেত্রে সুপারভাইজাররা শ্রমিকদের সমানভাবে মূল্যায়ন করেনি। এজন্য তারা শ্রমঘণ্টা ভিন্ন হওয়া সত্ত্বেও দুই কক্ষের শ্রমিকদের সমান পারিশ্রমিক দেয়। এ কাজের মাধ্যমে সুপারভাইজাররা শ্রমিকদের মধ্যে পক্ষপাতিত্ব করেছেন। এসব বিষয় সাম্যের নীতির বিপরীত। সুতরাং, উদ্দীপকের সুপারভাইজার সাম্যের নীতি লঙ্ঘন করেছেন।"
        },
        {
          "label": "ঘ",
          "question": "",
          "explanation": "উদ্দীপকে শ্রমিকদের মধ্যে অসন্তোষ দূরীকরণের জন্য কারখানার সুপারভাইজারদের সাম্যের নীতি প্রতিষ্ঠার ব্যাপারে জোড় দেওয়া উচিত হবে বলে আমি মনে করি। এ নীতিতে অধস্তনদের সকলের প্রতি সমান আচরণ করা হয়। এতে একজন ঊর্ধ্বতন তার অধস্তনদের সকলকে সমান চোখে দেখেন। ফলে অধস্তনরা ঊর্ধ্বতনের কাজে সন্তুষ্ট থাকে ও শ্রমিক অসন্তোষ দূর হয়। উদ্দীপকের 'ক' ও 'খ' একটি কারখানায় দুজন সুপারভাইজার। তাদের অধীন ১০ জন করে শ্রমিক আছে, যারা একই ধরনের কাজ নিয়োজিত আছে। এসব শ্রমিকদের পারিশ্রমিক দেওয়ার ক্ষেত্রে তারা পক্ষপাতিত্ব করে। এক্ষেত্রে শ্রম অনুযায়ী কেউ বেশি পারিশ্রমিক পায় আবার কেউ কম পারিশ্রমিক পায়। ফলে প্রতিষ্ঠানটির শ্রমিকদের মধ্যে অসন্তোষ দেখা দেয়।' উদ্ভূত পরিস্থিতিতে প্রতিষ্ঠানটিতে সাম্যের নীতি প্রতিষ্ঠা করতে হবে। এতে প্রতিষ্ঠানের সুপারভাইজাররা প্রত্যেক শ্রমিকদের সমানভাবে গুরুত্ব দিবে। এক্ষেত্রে তারা শ্রমিকদের পরিশ্রমকে নিরপেক্ষভাবে মূল্যায়ন করবে। এছাড়া শ্রমিকদের সাথে আচরণের ক্ষেত্রেও সমতা বজায় রাখবে। ফলে শ্রমিকদের মধ্যে কাজের উৎসাহ ও মনোবল বাড়বে। এতে শ্রমিকরা উৎপাদন লক্ষ্যমাত্রা পূরণে মনোযোগী হবে। এভাবে প্রতিষ্ঠানটির শ্রমিক অসন্তোষ দূর হবে। তাই বলা যায়, উদ্দীপকের কারখানায় সাম্যের নীতি প্রতিষ্ঠার মাধ্যমে শ্রমিক অসন্তোষ দূর করা সম্ভব।"
        }
      ]
    },
    {
      "number": "4",
      "uddipok": "জনাব আদিল একটি বৃহদায়তন কোম্পানির এমডি। তিনি প্রতিষ্ঠানের উৎপাদন, ক্রয়, বিক্রয় ও অন্যান্য সকল বিভাগের জন্য আলাদাভাবে পরিকল্পনা প্রণয়ন করার নির্দেশ দেন। কিন্তু পরিকল্পনাগুলোর মধ্যে যথাযথ সমন্বয় ও যোগসূত্রিতা না থাকায় কাঙ্ক্ষিত লক্ষ্য অর্জিত হয়নি। তাই প্রতিষ্ঠানের নির্ধারিত লক্ষ্য অর্জনের জন্য প্রতিষ্ঠানের মূল উদ্দেশ্যের সাথে বিভিন্ন স্তরে গৃহীত পরিকল্পনার সমন্বয় করার ওপর জোর দেন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "পরিকল্পনার সংখ্যাত্মক প্রকাশকে বাজেট বলে।"
        },
        {
          "label": "খ",
          "question": "",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান বিবেচনা করে ক্ষেত্র নির্ধারণ করাই হলো পরিকল্পনার আঙিনা। এরূপ আঙিনা বা অঙ্গন অনুযায়ী পরিকল্পনা তৈরি করা হয়। এরূপ অনুমানে যেসব সম্ভাবনার দিক ধরে নেওয়া হয় পরিকল্পনাতে তা কাজে লাগানোর ব্যবস্থা রাখা হয়। আর যেসব সমস্যা হতে পারে তা দূর করে লক্ষ্য অর্জনের ব্যবস্থাও পরিকল্পনায় উল্লেখ করা হয়।"
        },
        {
          "label": "গ",
          "question": "",
          "explanation": "উদ্দীপকে সংগঠন কাঠামোভিত্তিক বিভাগীয় পরিকল্পনা তৈরি করা হয়। এক্ষেত্রে প্রতিষ্ঠানের কাজগুলোকে বিভিন্ন ভাগে ভাগ করা হয়। অতঃপর - প্রতিটি বিভাগের জন্য আলাদা আলাদা পরিকল্পনা নেওয়া হয়। প্রতিটি বিভাগের লক্ষ্য অর্জনই এ পরিকল্পনার উদ্দেশ্য। যেমন: মানবসম্পদ বিভাগের কর্মী নির্বাচন, নিয়োগ ও প্রশিক্ষণ সংক্রান্ত পরিকল্পনা। উদ্দীপকের জনাব আদিল একটি বৃহদায়তন কোম্পানির এমডি। তিনি প্রতিষ্ঠানের উৎপাদন ক্রয়, বিক্রয় ও অন্যান্য সব বিভাগের জন্য আলাদাভাবে পরিকল্পনা প্রণয়ন করার নির্দেশ দেন। এক্ষেত্রে প্রতিটি বিভাগের পরিকল্পনা স্বতন্ত্র। প্রতিটি বিভাগের লক্ষ্য অর্জনের জন্য এ ধরনের পরিকল্পনা নেওয়া হয়েছে। এতে বিভাগগুলো লক্ষ্য অর্জনের জন্য পরিকল্পনা অনুযায়ী কাজ করে। এসব বৈশিষ্ট্যের সাথে বিভাগীয় পরিকল্পনার মিল পাওয়া যায়। সুতরাং, উদ্দীপকের প্রতিষ্ঠানে বিভাগীয় পরিকল্পনা প্রণয়ন করা হয়েছে।"
        },
        {
          "label": "ঘ",
          "question": "",
          "explanation": "পরিকল্পনার সামঞ্জস্যতা বৈশিষ্ট্যের মাধ্যমে উদ্দীপকে বিভিন্ন পর্যায়ে গৃহীত পরিকল্পনাকে মূল লক্ষ্যের আলোকে সংযুক্ত করা যুক্তিযুক্ত বলে আমি মনে করি। প্রতিষ্ঠানের লক্ষ্য অর্জনের ক্ষেত্রে কাজকে বিভিন্ন ভাগে ভাগ করা হয়। প্রতিটি কাজ সঠিকভাবে সম্পাদনের জন্য আলাদা আলাদা পরিকল্পনাও প্রণয়ন করা হয়। এক্ষেত্রে সংশ্লিষ্ট সব বিভাগের মধ্যে ভারসাম্য ও যোগসূত্র রক্ষা করা উচিত। উদ্দীপকের জনাব আদিল একটি বৃহদায়তন কোম্পানির এমডি। তিনি প্রতিষ্ঠানের উৎপাদন, ক্রয়, বিক্রয় ও অন্যান্য সব বিভাগের জন্য আলাদাভাবে পরিকল্পনা প্রণয়ন করার নির্দেশ দেন। কিন্তু পরিকল্পনাগুলোর মধ্যে যথাযথ সমন্বয় না থাকার কারণে কাঙ্ক্ষিত লক্ষ্য অর্জন করা সম্ভব হয়নি। তাই তিনি প্রতিষ্ঠানের মূল উদ্দেশ্যের সাথে বিভিন্ন স্তরে গৃহীত পরিকল্পনার সমন্বয় করার ওপর জোর দেন। এক্ষেত্রে জনাব আদিল পরিকল্পনার 'সামঞ্জস্যতা' বৈশিষ্ট্যটির প্রতি গুরুত্ব দিয়েছেন। তিনি প্রতিষ্ঠানের সব বিভাগের মধ্যে ভারসাম্য ও যোগসূত্র স্থাপন করলে প্রতিটি কাজ ও পরিকল্পনায়, সামঞ্জস্যতা আসবে। এতে প্রতিটি বিভাগ মূল পরিকল্পনার সাথে সামঞ্জস্য রেখে নিজেদের বিভাগের কাজগুলো সম্পাদন করতে পারবে। ফলে কাজগুলো সুষ্ঠুভাবে সম্পন্ন হবে। এতে প্রতিষ্ঠানের কাঙ্ক্ষিত লক্ষ্য অর্জনও সহজ হবে। তাই বলা যায়, উদ্দীপকের বিভিন্ন পর্যায়ে গৃহীত পরিকল্পনাকে মূল লক্ষ্যের আলোকে সংযুক্ত করা যুক্তিযুক্ত হবে।"
        }
      ]
    },
    {
      "number": "5",
      "uddipok": "সরকার দেশের অর্থনৈতিক উন্নয়ন ও জনগণের কর্মসংস্থান সৃষ্টির লক্ষ্যে আগামী ৫ বছরের মধ্যে মিরশরাই শিল্পাঞ্চল প্রতিষ্ঠার সিদ্ধান্ত নিয়েছে। বর্তমানে যে সকল বিষয় বিবেচনা করে শিল্পাঞ্চল স্থাপনের পরিকল্পনা করা হয়েছে তা সবসময় একই রকম নাও. থাকতে পারে। তাই ভবিষ্যত অবস্থার পরিবর্তন হলে পরিকল্পনার সংশোধনসহ কর্তৃপক্ষ করণীয় ঠিক করে রাখেন। যার ফলে আশা করা যায় নির্ধারিত সময়ে শিল্পাঞ্চল স্থাপনের কাজ শেষ হয়ে যাবে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "কোনো বিশেষ বা সুনির্দিষ্ট লক্ষ্য অর্জনের জন্য যে বড় ধরনের পরিকল্পনা নেওয়া হয়, তাকে কর্মসূচি বলা হয়।"
        },
        {
          "label": "খ",
          "question": "",
          "explanation": "প্রতিযোগীদের মোকাবিলা করার জন্য কোনো বিশেষ পরিকল্পনা নেওয়াকে কৌশলগত পরিকল্পনা বলে। এটি এক ধরনের দীর্ঘমেয়াদি পরিকল্পনা। এটি প্রতিষ্ঠানের সর্বোচ্চ পর্যায়ের নির্বাহীদের দীর্ঘ চিন্তা-ভাবনার ভিত্তিতে তৈরি করা হয়। সাধারণত কোনো পরিস্থিতি মোকাবিলা বা ঘটনা প্রতিরোধের জন্য কৌশলগত পরিকল্পনা নেওয়া হয়। তাই শিল্পপ্রতিষ্ঠানে কৌশলগত পরিকল্পনা গুরুত্বপূর্ণ।"
        },
        {
          "label": "গ",
          "question": "",
          "explanation": "সময়ের ভিত্তিতে মিরশরাই শিল্পাঞ্চল স্থাপনের জন্য প্রণীত পরিকল্পনা হলো মধ্যমেয়াদি পরিকল্পনা। এ ধরনের পরিকল্পনার মেয়াদ সর্বনিম্ন এক বছর থেকে বেশি ও সর্বোচ্চ পাঁচ বছর পর্যন্ত হয়ে থাকে। উক্ত সময়ের পরে এ পরিকল্পনার কার্যকারিতা থাকে না। প্রতিষ্ঠানের মূল চালিকাশক্তি হিসেবে এ পরিকল্পনা কাজ করে। সরকারের পঞ্চবার্ষিকী পরিকল্পনা মধ্যমেয়াদি পরিকল্পনার উদাহরণ। উদ্দীপকে সরকার দেশের অর্থনৈতিক উন্নয়ন ও জনগণের কর্মসংস্থান সৃষ্টির লক্ষ্যে মিরশরাই এ একটি শিল্পাঞ্চল স্থাপনের সিদ্ধান্ত নিয়েছে। এ লক্ষ্যে সরকার যথাযথ করণীয় নির্ধারণ করেছে। আগামী ৫ বছরের মধ্যে সরকার প্রকল্পটি বাস্তবায়ন করবে। অর্থাৎ, প্রকল্পটির মেয়াদ ৫ বছর। সরকার উক্ত সময়ের মধ্যে পরিকল্পনাটি বাস্তবায়নের জন্য সামগ্রিক কার্যক্রম পরিচালনা করবে। সরকারের গৃহীত এ পরিকল্পনার সাথে মধ্যমেয়াদি পরিকল্পনার মিল আছে। সুতরাং, সময়ের ভিত্তিতে মিরশরাই শিল্পাঞ্চল স্থাপনের জন্য মধ্যমেয়াদি পরিকল্পনা গ্রহণ করা হয়েছে।"
        },
        {
          "label": "ঘ",
          "question": "",
          "explanation": "পরিকল্পনার নমনীয়তার বৈশিষ্ট্য ভবিষ্যৎ অবস্থার পরিবর্তনকে সহজ করে তোলে বলে আমি মনে করি। ভবিষ্যৎ অবস্থা ও সময়ের সাথে তাল মিলিয়ে পরিকল্পনার পরিবর্তন করা হলো নমনীয়তা। কারণ ভবিষ্যৎ সবসময়ই অনিশ্চিত। তাই সময়,। স্থান ও অবস্থানভেদে পরিকল্পনা পরিবর্তনযোগ্য হওয়া প্রয়োজন। উদ্দীপকে সরকারের মিরশরাইয়ে শিল্পাঞ্চল নির্মাণের পরিকল্পনার কথা বলা হয়েছে। যে অবস্থা বিবেচনা করে পরিকল্পনা গ্রহণ করা হয় তা সবসময় নাও মিলতে পারে। তাই ভবিষ্যৎ অবস্থার পরিবর্তন হলে পরিকল্পনায় সংশোধনের সুযোগ রাখা হয়। পরিকল্পনা বাস্তবায়নের জন্য এ ধরনের সুযোগ রাখা হয়। এক্ষেত্রে পরিকল্পনার নমনীয়তার বৈশিষ্ট্য, উক্ত কাজে ভবিষ্যৎ অবস্থার পরিবর্তনকে সহজ করে তুলেছে। পরিকল্পনায় নমনীয়তা থাকায় কর্তৃপক্ষ নির্মাণ কাজে ভবিষ্যতে প্রতিকূলতা মোকাবিলার যাবতীয় করণীয় নির্ধারণ করে রাখে। এতে যেকোনো পরিস্থিতিতে খাপ খাওয়ানো সহজ হবে। শিল্পাঞ্চল স্থাপনে প্রতিকূলতা সৃষ্টি হলে বিকল্পভাবে সমাধান করা যাবে। ফলে যথাসময়ে শিল্পাঞ্চল তৈরির কাজ শেষ হবে। তাই বলা যায়, পরিকল্পনার নমনীয়তার বৈশিষ্ট্য ভবিষ্যৎ অবস্থার পরিবর্তনে সহায়ক।"
        }
      ]
    },
    {
      "number": "6",
      "uddipok": "জুম আইটি একটি স্বনামধন্য ল্যাপটপ উৎপাদনকারী প্রতিষ্ঠান। চলতি বছর প্রতিষ্ঠানটির ব্যবস্থাপনা কর্তৃপক্ষ ১০,০০০ একক ল্যাপটপ তৈরির সিদ্ধান্ত গ্রহণ করে। বছরের মাঝামাঝি সময়ে দেখা যায় মাত্র ৩৫% উৎপাদন সম্ভব হয়েছে। ফলে ক্রেতাদের চাহিদা মোতাবেক পণ্য সরবরাহ করা যাচ্ছে না। এতে বাজার প্রতিযোগী প্রতিষ্ঠানের হাতে চলে যাচ্ছে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "কোনো প্রতিষ্ঠানের সব বিভাগ বা শাখার পরিকল্পনাকে একত্র করে যে অভিন্ন পরিকল্পনা নেওয়া হয়, তাকে সামগ্রিক পরিকল্পনা বলে।"
        },
        {
          "label": "খ",
          "question": "",
          "explanation": "প্রতিষ্ঠানের উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ করার কর্মসূচি বা নকশা প্রণয়নের কাজকে পরিকল্পনা বলে। যেকোনো প্রতিষ্ঠানে প্রতিনিয়ত পরিকল্পনা নেওয়া হয়। কারণ প্রতিষ্ঠানের কাজ সারা বছর চলতে থাকে। একটি পরিকল্পনা শেষ হওয়ার পরই আরেকটি নতুন পরিকল্পনা নেওয়া হয়। তাই বলা যায়, পরিকল্পনা একটি নিরবচ্ছিন্ন প্রক্রিয়া।"
        },
        {
          "label": "গ",
          "question": "",
          "explanation": "আদর্শমানের সাথে প্রকৃত কার্যফল তুলনা করে পাওয়া পার্থক্যই হলো বিচ্যুতি। এক্ষেত্রে আদর্শমান ও প্রকৃত কার্যফলের সংখ্যাত্মক মান ধরে এটি নির্ণয় করা হয়। বিচ্যুতি নির্ণয়ের সূত্র হলো: বিচ্যুতি = আদর্শমান - প্রকৃত কার্যফল। উদ্দীপকের 'জুম আইটি' ল্যাপটপ উৎপাদনকারী একটি প্রতিষ্ঠান। এটি চলতি বছর ১০,৫০০ একক পণ্য তৈরির সিদ্ধান্ত নেয়। এ ১০,৫০০ একক হলো প্রতিষ্ঠানটির বার্ষিক উৎপাদনের লক্ষ্যমাত্রা বা আদর্শমান। কিন্তু বছরের মাঝামাঝি সময়ে দেখা যায়, মাত্র ৩৫% বা (১০,৫০০ × ৩৫%) ৩.৬৭৫ একক পণ্য উৎপাদন হয়েছে। কিন্তু এ সময়ে উৎপাদন হওয়ার কথা ছিল (১০,৫০০ ÷ ২) বা, ৫,২৫০ একক। এক্ষেত্রে (৫,২৫০-৩.৬৭৫) বা. ১.৫৭৫ একক কম উৎপাদন হয়েছে যা প্রতিষ্ঠানটির বিচ্যুতিকে নির্দেশ করছে। সুতরাং, উক্ত প্রতিষ্ঠানটির বিচ্যুতির পরিমাণ হলো ১,৫৭৫ একক।"
        },
        {
          "label": "ঘ",
          "question": "",
          "explanation": "উদ্দীপকের বর্ণিত প্রতিষ্ঠানটির বাজার পুনরুদ্ধারে নিয়ন্ত্রণের সংশোধনমূলক ব্যবস্থা নিতে হবে বলে আমি মনে করি। নিয়ন্ত্রণ প্রক্রিয়ার সর্বশেষ পর্যায় হলো চিহ্নিত ত্রুটি-বিচ্যুতিগুলোর জন্য সংশোধনমূলক ব্যবস্থা নেওয়া। এ পর্যায়ে ভুল-ত্রুটি বা বিচ্যুতি যে কারণে হয়েছে তা নির্ণয় করে প্রয়োজনীয় ব্যবস্থা নেওয়া হয়। আবার প্রয়োজনে নতুন পরিকল্পনা প্রণয়ন করা হয়। উদ্দীপকে 'জুম আইটি' চলতি বছরে ১০,৫০০ একক ল্যাপটপ উৎপাদনের লক্ষ্যমাত্রা নেয়। কিন্তু বছরের মাঝামাঝি উৎপাদন কাজে ১,৫৭৫ একক বিচ্যুতি ধরা পড়ে। ফলে প্রতিষ্ঠানটি ক্রেতাদের চাহিদা মোতাবেক পণ্য সরবরাহ করতে পারছে না। এতে বাজার প্রতিযোগী প্রতিষ্ঠানের হাতে চলে যাচ্ছে। 'জুম আইটি' এ অবস্থায় নিয়ন্ত্রণের সংশোধনমূলক ব্যবস্থা নিতে -পারে। এর মাধ্যমে প্রতিষ্ঠানটি উৎপাদন কাজে বিদ্যমান বিচ্যুতির কারণ অনুসন্ধান করবে। এরপর কারণ অনুযায়ী তা সমাধানে যথাযথ ব্যবস্থা নিবে। এতে বিদ্যমান সমস্যা দূর হয়ে উৎপাদনে গতিশীলতা আসবে। পরবর্তীতে বাকি সময়ের মধ্যে প্রতিষ্ঠানটি লক্ষ্যমাত্রা অর্জন করে বাজারে পণ্য সরবরাহ করতে পারবে। ফলে তাদের ব্যবসায়িক সুনাম আবারও ফিরে আসবে। তাই বলা যায়, প্রতিষ্ঠানটির বাজার পুনরুদ্ধারে নিয়ন্ত্রণের সংশোধনমূলক ব্যবস্থা নিতে হবে।"
        }
      ]
    },
    {
      "number": "7",
      "uddipok": "জনাব হাফিজ একটি বৃহৎ কোম্পানির ব্যবস্থাপনা পরিচালক। ব্যবস্থাপনা পরিচালকের অধীনে অনেক কর্মকর্তা কাজ করে। সকলের কাজ তদারকি করা তার পক্ষে অনেক সময় সম্ভব হয় না। এজন্য প্রতিষ্ঠানের লক্ষ্যমাত্রা অর্জিত হয় না। তার কর্মভার লাঘব করার জন্য কোম্পানি একজন উপদেষ্টা নিয়োগ দেয়। ফলে দিন দিন কোম্পানির অবস্থার পরিবর্তন হচ্ছে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের প্রধান উদ্দেশ্য বা মৌলিক পরিকল্পনার আলোকে সকল কর্মী ও সব বিভাগকে একই ধরনের নির্দেশনা দেওয়াকে নির্দেশনার ঐক্য বলে।"
        },
        {
          "label": "খ",
          "question": "",
          "explanation": "কোনো বিশেষ কাজ সম্পাদন বা সমস্যা সমাধানের জন্য কয়েকজন ব্যক্তির সমন্বয়ে যে সংগঠন গড়ে তোলা হয় তাকে কমিটি বলে। কমিটির সদস্যরা বিচার-বিশ্লেষণ করে কোনো বিষয়ের সিদ্ধান্ত নেয়। তবে অনেক সময় সদস্যদের সকলের মত এক রকম হয় না। এতে মূল সমস্যার সমাধান হয় না। এজন্য সব বিষয়ে কমিটি ভালো ফল দেয় না। এজন্য প্রতিষ্ঠানে কমিটি গঠনই সব রোগের মহৌষধ নয়।"
        },
        {
          "label": "গ",
          "question": "",
          "explanation": "উদ্দীপকে প্রাথমিক পর্যায়ে সরলরৈখিক সংগঠন কাঠামো ছিল। এরূপ সংগঠন কাঠামোতে নির্বাহীরা সর্ব ক্ষমতার অধিকারী হন। তাদের কাজে সহায়তা করার জন্য কোনো বিশেষজ্ঞ কর্মী থাকে না। ফলে নির্বাহীদের কার্যভার বেশি থাকে। এটি সবচেয়ে সহজ প্রকৃতির সংগঠন। উদ্দীপকে জনাব হাফিজ একটি বৃহৎ কোম্পানির ব্যবস্থাপনা পরিচালক। কোম্পানিটিতে তার অধীনে অনেক কর্মকর্তা কাজ করে। আবার কোম্পানির পরিচালনাগত সিদ্ধান্ত নেওয়ার ক্ষেত্রে তিনি একাই সব ক্ষমতার অধিকারী। তাকে পরামর্শ দেওয়ার জন্য প্রতিষ্ঠানে কোনো বিশেষজ্ঞ কর্মীও নেই। তাছাড়া প্রতিষ্ঠানটি তিনি একা তদারকি করায় তার ওপর অনেক কার্যভার রয়েছে। আর বড় প্রতিষ্ঠান হওয়ায় বর্তমানে সকলের কাজ তদারকি করা তার পক্ষে সম্ভব হচ্ছে না। এসব বৈশিষ্ট্যের সাথে সরলরৈখিক সংগঠনের মিল আছে। তাই বলা যায়, উদ্দীপকের প্রতিষ্ঠানটিতে প্রাথমিক পর্যায়ে সরলরৈখিক সংগঠন কাঠামো ব্যবহার করা হয়েছিল।"
        },
        {
          "label": "ঘ",
          "question": "",
          "explanation": "উপদেষ্টা নিয়োগের ফলে উদ্দীপকের প্রতিষ্ঠানটি সরলরৈখিক ও পদস্থ কর্মী সংগঠন কাঠামোতে পরিবর্তিত হয়েছে বলে আমি মনে করি। সরলরৈখিক ও পদস্থ কর্মী সংগঠন কাঠামোতে সরলরৈখিক কর্মকর্তাকে সহায়তার জন্য একজন উপদেষ্টা নিয়োগ করা হয়। এক্ষেত্রে সরলরৈখিক কর্মকর্তা সব ক্ষমতা ও কর্তৃত্বের অধিকারী হন। আর পদস্থ কর্মী তার সহযোগী হিসেবে কাজ করেন। উদ্দীপকে জনাব হাফিজ একটি বৃহৎ কোম্পানির ব্যবস্থাপনা পরিচালক। কোম্পানিতে প্রাথমিক অবস্থায় সরলরৈখিক সংগঠন কাঠামো ব্যবহার করা হতো। কিন্তু নির্বাহী হিসেবে জনাব হাফিজের সকল কাজ তদারকি করা অনেক সময় সম্ভব হয় না। এজন্য কোম্পানির লক্ষ্যমাত্রা অর্জনে বাধা সৃষ্টি হয়। এসব কারণে কোম্পানি একজন উপদেষ্টা নিয়োগ দেয়। উপদেষ্টা কর্মী নিয়োগ দেওয়ার ফলে কোম্পানিটির সংগঠন কাঠামো সরলরৈখিক থেকে সরলরৈখিক ও পদস্থ কর্মী সংগঠনে রূপান্তর হয়েছে। উপদেষ্টা কর্মী জনাব হাফিজকে বিভিন্ন কাজে সহায়তা করবেন। ফলে তার কার্যভার কমবে। আবার তিনি দ্রুত সিদ্ধান্তও নিতে পারবেন। এছাড়া উপদেষ্টা কর্মীর পরামর্শের মাধ্যমে প্রতিষ্ঠানের যেকোনো সমস্যার দ্রুত সমাধান পাওয়া যাবে। আর নতুন কর্মীর আগমনের ফলে কোম্পানিতে নতুন শ্রম, মেধা ও বুদ্ধির আগমন ঘটবে। এতে কোম্পানির কাজের মানও উন্নত হবে। এভাবে উপদেষ্টা নিয়োগের ফলে কোম্পানিটিতে কাঠামোগত পরিবর্তন সাধিত হবে।"
        }
      ]
    },
    {
      "number": "8",
      "uddipok": "এবিসি গ্রুপ বিশ জন মাঠ কর্মকর্তা নিয়োগ দিবে। এজন্য বিজ্ঞপ্তি দেওয়ার পর প্রথমে লিখিত পরীক্ষা নিয়ে পঞ্চাশ জনকে বাছাই করা হয়। উত্তীর্ণদের তিন দিনের জন্য একটি ক্যাম্পে রেখে বিভিন্ন বিষয় আলোচনা ও পরীক্ষা নেওয়া হয়। এর আলোকে বিশজনকে চূড়ান্ত নিয়োগপত্র ইস্যু করা হয়। এরপর কাজে যোগদানের আগে একদিনের জন্য তাদের নিয়ে আলোচনার ব্যবস্থা করা হয়। এতে ঊর্ধ্বতন কর্মকর্তাগণ প্রতিষ্ঠানের ইতিহাস, ঐতিহ্য, করণীয় প্রভৃতি বিষয়ের ওপর বক্তব্য দেন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে কর্মরত কর্মীর বর্তমান পদ থেকে মর্যাদা, ক্ষমতা, দায়িত্ব এবং সুযোগ-সুবিধা বাড়িয়ে উচ্চতর পদে পদায়ন করাকে পদোন্নতি বলে।"
        },
        {
          "label": "খ",
          "question": "",
          "explanation": "কর্মী সংগ্রহের জন্য বাহ্যিক পদ্ধতিটি উত্তম। বাহ্যিক উৎসের ক্ষেত্রে প্রতিষ্ঠানের বাইরে থেকে প্রথমে বেশিসংখ্যক কর্মী সংগ্রহ করা হয়। এরপর যোগ্য প্রার্থী বাছাইয়ের জন্য লিখিত, মৌখিক ও মনস্তাত্ত্বিক পরীক্ষা নেওয়া হয়। এ প্রক্রিয়ায় প্রতিষ্ঠান অনেক প্রার্থীর মধ্য থেকে চাহিদা অনুযায়ী যোগ্য প্রার্থী নির্বাচনের সুযোগ পায়"
        },
        {
          "label": "গ",
          "question": "",
          "explanation": "এবিসি গ্রুপ-এর প্রথম পর্যায়ের কাজগুলো কর্মীসংস্থান প্রক্রিয়ার কর্মী নির্বাচনের অন্তর্ভুক্ত। কর্মী সংগ্রহ প্রক্রিয়ায় আগত চাকরিপ্রার্থীদের মধ্য থেকে প্রয়োজনীয় সংখ্যক যোগ্য কর্মী বাছাইয়ের মাধ্যমে কর্মী নির্বাচন করা হয়। এক্ষেত্রে আবেদনপত্র সংগ্রহ ও বাছাইয়ের পর কর্মীদের নিয়োগ পরীক্ষায় অংশগ্রহণের জন্য আহ্বান জানানো হয়। এর মাধ্যমে প্রার্থীদের যোগ্যতা ও দক্ষতা যাচাইয়ের সুযোগ পাওয়া যায়। উদ্দীপকে 'এবিসি গ্রুপ' বিশ জন মাঠ কর্মকর্তা নিয়োগ দিবে। এজন্য প্রতিষ্ঠানটি বিজ্ঞপ্তি প্রদান করে। এর ফলে উপযুক্ত প্রার্থীরা আবেদন করে। পরবর্তীতে প্রতিষ্ঠানটি প্রথমে পঞ্চাশ জনকে লিখিত পরীক্ষার জন্য বাছাই করে। এরপর উত্তীর্ণদের তিন দিনের ক্যাম্পে রেখে বিভিন্ন বিষয়ে আলোচনা ও পরীক্ষা নেওয়া হয়। এর আলোকে বিশ জনকে চূড়ান্তভাবে নিয়োগ দেওয়া হয়। এক্ষেত্রে প্রতিষ্ঠানটি প্রাথমিক নির্বাচনি পরীক্ষা, লিখিত পরীক্ষা ও মনস্তাত্ত্বিক পরীক্ষা নেয়। এসব পরীক্ষার ভিত্তিতে যোগ্যতাসম্পন্ন বিশ জনকে নির্বাচন করে বাকিদের বাদ দেওয়া হয়। আর এ বিষয়গুলো কর্মী নির্বাচনের অন্তর্ভুক্ত। তাই বলা যায়, 'এবিসি গ্রুপ' এর প্রথম পর্যায়ের কাজগুলো কর্মীসংস্থান প্রক্রিয়ার কর্মী নির্বাচনের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকের দ্বিতীয় পর্যায়ে প্রশিক্ষণের কাজ প্রতিষ্ঠানটির সফলতার গুরুত্বপূর্ণ ভূমিকা পালন করবে বলে আমি মনে করি। প্রশিক্ষণের মাধ্যমে কর্মীর যোগ্যতা ও দক্ষতার উন্নয়ন করা যায়। এতে কাজের প্রতি তার আগ্রহ বাড়ে। ফলে কর্মী কাজে মনোযোগী হয়। এছাড়া প্রশিক্ষিত কর্মীর মাধ্যমে কাজ করালে প্রত্যাশিত ফল পাওয়া যায়। তারা দক্ষতার সাথে প্রতিষ্ঠানের কাজ করতে পারে। উদ্দীপকে 'এবিসি গ্রুপ' বাহ্যিক উৎস থেকে মাঠ কর্মকর্তা সংগ্রহ করে। নতুন কর্মীদের প্রতিষ্ঠানের বিভিন্ন কলাকৌশল ও নীতি সম্পর্কে ধারণা নেই। এজন্য প্রতিষ্ঠানটি, তাদেরকে কাজে যোগদানের আগে একদিনের আলোচনা সভার আয়োজন করে। এতে ঊর্ধ্বতন কর্মকর্তাগণ প্রতিষ্ঠানের ইতিহাস, ঐতিহ্য, করণীয় প্রভৃতি বিষয়ে বক্তব্য দেন। এক্ষেত্রে প্রতিষ্ঠানটি কর্মীসংস্থানের প্রশিক্ষণ কাজটি করছে। ব্যবস্থাপনায় দক্ষতা বাড়ানোর কৌশল হলো প্রশিক্ষণ। এর মাধ্যমে কর্মীরা কাজের কৌশল সম্পর্কে খুঁটিনাটি শিখতে পারে। উদ্দীপকের প্রতিষ্ঠানে কর্মীদের প্রশিক্ষণ দেওয়ার মাধ্যমে তারা প্রতিষ্ঠান সম্পর্কে ইতিবাচক ধারণা সৃষ্টি হবে। তাদের আচরণগত পরিবর্তন হবে, যা মনোবলের সাথে কাজ করতে উৎসাহী করবে। আবার কর্মী কাজের সাথে নিজেকে খাপ খাইয়ে নিতে পারবে। এতে প্রতিষ্ঠানের লক্ষ্যমাত্রা অর্জন সম্ভব হবে। তাই বলা যায়, উদ্দীপকের প্রতিষ্ঠানের সফলতার জন্য প্রশিক্ষণ গুরুত্বপূর্ণ।"
        }
      ]
    },
    {
      "number": "9",
      "uddipok": "কমিউনিকেশন প্লাস লি. একটি ইন্টারনেট সেবাদানকারী প্রতিষ্ঠান। সম্প্রতি তারা চট্টগ্রামে নতুন একটি ইউনিট চালু করে। এই অফিসের জন্য কিছু অফিস সহকারী ও আইটি বিশেষজ্ঞ নিয়োগের প্রয়োজনীয়তা দেখা দেয়। এজন্য তারা একটি - বিশ্ববিদ্যালয়ের সাথে চুক্তি করে নিয়োগ কার্যক্রম সম্পন্ন করে। নতুন অফিস সহকারী ও আইটি বিশেষজ্ঞ নিয়োগ পাওয়ায় নির্বাহীদের কাজের পরিধি বেড়ে যায়। তাদের কাজের দক্ষতা বাড়াতে সপ্তাহব্যাপী প্রশিক্ষণের জন্য প্রতিদিন একটি করে সেশনের আয়োজন - করা হয়। এতে এক বা একাধিক প্রবন্ধ উপস্থাপন করে প্রশিক্ষনার্থীদের মতামত দিতে ও আলোচনা করতে বলা হয়।",
      "tag": "SB 25",
      "sub_questions": [
        {
          "label": "ক",
          "question": "শ্রম ঘূর্ণায়মানতা কী?",
          "explanation": "প্রতিষ্ঠানে কর্মীদের চাকরির স্থায়িত্ব কম হওয়া বা প্রতিষ্ঠান ছেড়ে অন্য প্রতিষ্ঠানে চলে যাওয়াকে শ্রম ঘূর্ণায়মানতা বলে।"
        },
        {
          "label": "খ",
          "question": "নাট্যাভিনয়ের মাধ্যমে প্রশিক্ষণ পদ্ধতিটি গুরুত্বপূর্ণ কেন? ব্যাখ্যা করো।",
          "explanation": "কোনো বিশেষ ঘটনা বা সমস্যা মোকাবিলায় কর্মীদের ভূমিকা কী হবে নাটকের মাধ্যমে তা উপস্থাপন করাকে প্রশিক্ষণের নাট্যাভিনয় পদ্ধতি বলে। এক্ষেত্রে সাধারণত প্রশিক্ষণার্থীরাই নাটকে অভিনয় করে। এটি সরাসরি দেখে প্রশিক্ষণার্থীরা খুব সহজেই এসব বিষয়ে ধারণা পেয়ে কাজের ক্ষেত্রে এর বাস্তব প্রয়োগ করতে পারেন। এভাবে তাদের ধারণাগত দক্ষতা বাড়ে। এজন্য নাট্যাভিনয়ের মাধ্যমে প্রশিক্ষণ দেওয়া গুরুত্বপূর্ণ।"
        },
        {
          "label": "গ",
          "question": "কমিউনিকেশন প্লাস লি. কর্মী নিয়োগের কোন বাহ্যিক উৎস ব্যবহার করেছে? ব্যাখ্যা করো।",
          "explanation": "কমিউনিকেশন প্লাস লি.' কর্মী সংগ্রহে বাহ্যিক উৎসের শিক্ষাপ্রতিষ্ঠান মাধ্যম ব্যবহার করেছে। এ উৎসের মাধ্যমে বিভিন্ন শিক্ষাপ্রতিষ্ঠানে নোটিশ বোর্ডে বিজ্ঞপ্তি দেওয়া হয়। এসব প্রতিষ্ঠানের চাকরিপ্রার্থীরা সেখানে আবেদন জমা দেয়। এ আবেদনপত্র যাচাই করে এদের মধ্য থেকে কর্মী সংগ্রহ করা হয়। উদ্দীপকে 'কমিউনিকেশন প্লাস লি.' একটি ইন্টারনেট সেবাদানকারী প্রতিষ্ঠান। সম্প্রতি তারা চট্টগ্রামে নতুন একটি ইউনিট চালু করে এ অফিসের জন্য কিছু আইটি বিশেষজ্ঞ নিয়োগ দেওয়ার সিদ্ধান্ত নেয়। এজন্য তারা একটি বিশ্ববিদ্যালয়ের সাথে কর্মী নিয়োগের জন্য চুক্তি করে। এক্ষেত্রে প্রতিষ্ঠানটি ঐ বিশ্ববিদ্যালয়ের চাকরিপ্রার্থীদের আবেদন সংগ্রহ করে। তারপর তাদের আবেদনপত্র যাচাই করে চূড়ান্ত নিয়োগ দেয়। এতে সময় ও ব্যয় কম হয়। আবার প্রতিষ্ঠানটি দক্ষতা ও যোগ্যতাসম্পন্ন কর্মীও পায়। এসব বৈশিষ্ট্যের সাথে কর্মী সংগ্রহের শিক্ষাপ্রতিষ্ঠান মাধ্যমের মিল রয়েছে। সুতরাং, উদ্দীপকের প্রতিষ্ঠানটি কর্মী সংগ্রহের বাহ্যিক উৎস হিসেবে শিক্ষাপ্রতিষ্ঠান মাধ্যম ব্যবহার করেছে।"
        },
        {
          "label": "ঘ",
          "question": "",
          "explanation": "'কমিউনিকেশন প্লাস লি.' এর নির্বাহীদের কর্মদক্ষতা বাড়াতে প্রশিক্ষণ গুরুত্বপূর্ণ ভূমিকা রাখবে মন্তব্যটির সাথে আমি একমত। প্রশিক্ষণের মাধ্যমে কর্মীদের কাজের বিষয়ে তত্ত্বগত জ্ঞানের পাশাপাশি হাতেকলমে শিক্ষা দেওয়া হয়। এতে কর্মীদের দক্ষতা ও মনোবল বাড়ে। যা প্রতিষ্ঠানের উন্নয়নে যথেষ্ট ভূমিকা রাখে। উদ্দীপকে কমিউনিকেশন প্লাস লি. বাহ্যিক উৎস থেকে নতুন কর্মী নিয়োগ দেয়। নতুন নিয়োগকৃত অফিস সহকারী ও আইটি বিশেষজ্ঞের কারণে নির্বাহীদের কাজের পরিধি বেড়ে যায়। তাই তাদের কাজের দক্ষতা বাড়াতে সপ্তাহব্যাপী প্রশিক্ষণের আয়োজন করা হয়। এতে এক বা একাধিক প্রবন্ধ উপস্থাপন করে প্রশিক্ষণার্থীদের মতামত দিতে ও আলোচনা করতে বলা হয়। 'কমিউনিকেশন, প্লাস লি.' নির্বাহীদের প্রশিক্ষণ দেওয়ায় প্রতিষ্ঠানের সম্পদের সদ্ব্যবহার করতে পারবে। তারা সহজে নতুন কর্মীদের কাজ তত্ত্বাবধান করতে পারবে। কোন কাজ কীভাবে করতে হবে তার কৌশল জানতে পারবে। ফলে নির্বাহীদের কাজের দক্ষতা বাড়বে। পাশাপাশি প্রতিষ্ঠানের উৎপাদনও বাড়বে। এতে প্রতিষ্ঠানটির কাঙ্ক্ষিত লক্ষ্য অর্জন করা সম্ভব হবে। সুতরাং, উক্ত প্রতিষ্ঠানের নির্বাহীদের কর্মদক্ষতা বাড়াতে প্রশিক্ষণ গুরুত্বপূর্ণ ভূমিকা রাখবে।"
        }
      ]
    },
    {
      "number": "10",
      "uddipok": "জনাব আতিক ও আনিস দুইটি প্রতিষ্ঠানের সাধারণ ব্যবস্থাপক। জনাব আতিক সকল সিদ্ধান্ত একাই গ্রহণ করেন এবং কঠোর শাসনের মাধ্যমে কর্মীদের কাজ করতে বাধ্য করেন। এতে কর্মীদের মনোবল ও কার্যদক্ষতা হ্রাস পায়। পরিণামে প্রতিষ্ঠান আশানুরূপ সাফল্য অর্জন করতে পারে না। অন্যদিকে, জনাব আনিস পরিকল্পনা প্রণয়ন ও নির্দেশ প্রদানের পূর্বে কর্মীদের সাথে আলাপ-আলোচনা করেন। এতে কর্মীরা সন্তুষ্ট থাকে। তাদের মনোবল ও কার্যদক্ষতা বেড়ে যায়। ফলে জনাব আনিস প্রাতিষ্ঠানিক লক্ষ্য অর্জনে সফল হন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান করার কাজকে নির্দেশনা বলে।"
        },
        {
          "label": "খ",
          "question": "\"সঠিক নেতৃত্ব কার্যক্ষেত্রে সুষ্ঠু সমন্বয়ে সহায়ক\"- ব্যাখ্যা করো।",
          "explanation": "নেতৃত্ব হলো 'দলের কর্মী বা সদস্যদের প্রভাবিত করে তাদের সর্বোচ্চ সামর্থ্য কাজে লাগানোর কৌশল। সঠিক নেতৃত্বের কৌশল ব্যবস্থাপনাকে যথাযথভাবে কর্তৃত্ব ও দায়িত্ব পালনে সহায়তা করে। একজন আদর্শ নেতা তার কর্মীদের প্রকৃতি, যোগ্যতা, চাহিদা প্রভৃতি সম্পর্কে ভালোভাবে অবগত থাকেন। ফলে কাকে, কীভাবে, কোন দায়িত্ব কতটুকু দিলে ভালো ফল পাওয়া যাবে, তা নেতা সঠিকভাবে নির্ধারণ ও সমন্বয় করতে পারেন। এজন্য সঠিক নেতৃত্ব কার্যক্ষেত্রে সুষ্ঠু সমন্বয়ে সহায়ক হয়।"
        },
        {
          "label": "গ",
          "question": "উদ্দীপকে উল্লিখিত জনাব আনিসের নেতৃত্বের ধরন কী? ব্যাখ্যা করো।",
          "explanation": "উদ্দীপকের উল্লিখিত জনাব আনিসের নেতৃত্বের ধরন হলো গণতান্ত্রিক নেতৃত্ব এ নেতৃত্বে নেতা অধস্তনদের মতামত নিয়ে সিদ্ধান্ত নেন। এক্ষেত্রে তিনি কর্মীদের সুবিধা-অসুবিধা, কাজের ক্ষমতা ও দক্ষতা বিবেচনা করে নির্দেশ দেন। ফলে কাজের প্রতি কর্মীদের আগ্রহ বাড়ে। এছাড়া নেতা অধস্তনদের মূল্যায়ন করেন বলে তারা প্রতিষ্ঠানের লক্ষ্য বাস্তবায়নে সর্বদা সচেষ্ট থাকে। উদ্দীপকের জনাব আনিস একটি প্রতিষ্ঠানের সাধারণ ব্যবস্থাপক। তিনি পরিকল্পনা প্রণয়ন ও নির্দেশ প্রদানের আগে কর্মীদের সাথে আলাপ-আলোচনা করেন। এতে তার কর্মীদের মনোবল ও কার্যদক্ষতা বেড়ে যায়। এছাড়া তারা প্রতিষ্ঠানের প্রতি সন্তুষ্ট থাকে। ফলে তিনি প্রাতিষ্ঠানিক লক্ষ্য অর্জনে সফল হন। এসব বিষয়ের সাথে গণতান্ত্রিক নেতৃত্বের বৈশিষ্ট্যের মিল আছে। সুতরাং, উদ্দীপকে জনাব আনিস গণতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "উদ্দীপকে জনাব আতিকের স্বৈরতান্ত্রিক নেতৃত্ব সমর্থনযোগ্য নয় বলে আমি মনে করি। সিদ্ধান্ত বাস্তবায়নে বাধ্য করেন। স্বৈরতান্ত্রিক নেতৃত্বে নেতা সব ক্ষমতা নিজের কাছে কেন্দ্রীভূত করে রাখেন। নিজের ইচ্ছেমতো এককভাবে সব সিদ্ধান্ত নেন। এক্ষেত্রে তিনি কর্মীদের সিদ্ধান্ত নেওয়ার ক্ষেত্রে তিনি কর্মীদের মতামতকে গুরুত্ব দেন না। তিনি উদ্দীপকে জনাব আতিক একজন ব্যবস্থাপক। তিনি প্রতিষ্ঠানের সব সিদ্ধান্ত একাই গ্রহণ করেন। এছাড়া কঠোর শাসনের মাধ্যমে কর্মীদের কাজ আদায় করতে বাধ্য করেন। এতে তার কর্মীদের মনোবল ও কার্যদক্ষতা হ্রাস পায়। ফলে তার প্রতিষ্ঠানটি আশানুরূপ সাফল্য অর্জন করতে পারছে না। বৈশিষ্ট্যানুযায়ী জনাব আতিক তার প্রতিষ্ঠানে স্বৈরতান্ত্রিক নেতৃত্ব অনুসরণ করছে। এজন্য তিনি তার কর্মীদের মতামতকে গুরুত্ব দেন না। এক্ষেত্রে তারা প্রতিষ্ঠানে যথাযথ মূল্যায়িত হয় না। এছাড়া তিনি কর্মীদের চাপ সৃষ্টি করে কাজ করতে বাধ্য করেন। এতে তাদের মনোবল কমে যায় এবং কাজের প্রতি তারা আগ্রহ হারিয়ে ফেলে। ফলে তার প্রতিষ্ঠানটির উৎপাদন ও মুনাফার পরিমাণ কমে যায়। এ কারণে তার প্রতিষ্ঠানটি লক্ষ্য অর্জনে ব্যর্থ হয়। তাই জনাব আতিকের স্বৈরতান্ত্রিক নেতৃত্ব আমি সমর্থন করি না।"
        }
      ]
    },
    {
      "number": "11",
      "uddipok": "লিজা ফুড লিমিটেড এর বিক্রয় ব্যবস্থাপক তার অধীনস্থ সকল কর্মীকে মাসিক একটি বিক্রয় লক্ষ্য স্থির করে দেন এবং প্রতি তিন দিন পর পর তাদের কাজের অগ্রগতি পর্যালোচনা করেন। কাজের অগ্রগতি পর্যালোচনা করতে গিয়ে তিনি দেখতে পান বিক্রয় কর্মী জনাব জালাল তার লক্ষ্যমাত্রা থেকে পিছিয়ে আছেন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "কোনো কিছু একবার শুরু হয়ে তা ধারাবাহিকভাবে বা অব্যাহতভাবে চলতে থাকাকে অবিরাম প্রক্রিয়া বলে।"
        },
        {
          "label": "খ",
          "question": "",
          "explanation": "নিয়ন্ত্রণ হলো পরিকল্পনা অনুযায়ী কাজ হচ্ছে কি না তা দেখা, বিচ্যুতি নির্ণয় এবং প্রয়োজনে সংশোধনমূলক ব্যবস্থা নেওয়া। এর মাধ্যমে প্রতিষ্ঠান পরিকল্পনার ত্রুটি-বিচ্যুতির কারণ জানতে পারে। এসব ত্রুটি, কীভাবে সমাধান করা যায়, তারও উপায় বের করা সম্ভব হয়। এই সংশোধনীর আলোকে নতুন পরিকল্পনা নেওয়া হয়। এভাবে নিয়ন্ত্রণ প্রতিষ্ঠানের পরবর্তী পরিকল্পনার ভিত্তি হিসেবে কাজ করে।"
        },
        {
          "label": "গ",
          "question": "",
          "explanation": "উদ্দীপকে জনাব জালাল নিয়ন্ত্রণের আদর্শমানের সাথে প্রকৃত কার্যফলের তুলনা ধাপে রয়েছে। প্রকৃত বা সম্পাদিত কাজ পরিমাপের পর এর সাথে পর্বনির্ধারিত আদর্শমানের তুলনা করা হয়। এ তুলনার মাধ্যমে কাজের অগ্রগতি পরিমাপ করা হয়। এছাড়া এর মাধ্যমে ত্রুটি-বিচ্যুতি আছে কিনা তা যাচাই করা হয়। এক্ষেত্রে বিচ্যুতি থাকলে তার পরিমাণ কতটক, তা চিহ্নিত করা হয়। উদ্দীপকে লিজা ফুড-এর বিক্রয় ব্যবস্থাপক তার অধস্তন কর্মীদের মাসিক বিক্রয় লক্ষ্য নির্ধারণ করে দেন। এখানে এ নির্ধারিত লক্ষ্য হলো আদর্শমান। তিনি তিন দিন পর পর তাদের কাজের অগ্রগতি পরিমাপ ছি করেন। অর্থাৎ বিক্রয় ব্যবস্থাপক তিন দিন পর আদর্শমানের সাথে ম প্রকৃত কাজের অগ্রগতি পর্যালোচনা করেন। এ পর্যালোচনা বা পরিমাপের ভিত্তিতে তিনি দেখেন বিক্রয়কর্মী জনাব জালাল তার লক্ষ্যমাত্রা থেকে পিছিয়ে আছেন। এক্ষেত্রে জনাব জালালের কাজের ত অবস্থা পর্বনির্ধারিত লক্ষ্যমাত্রার সাথে পরিমাপের মাধ্যমে জানা গেছে। বৈশিষ্ট্য অনুযায়ী এটি আদর্শমানের সাথে প্রকৃত কার্যফল তুলনা ধাপের। সাথে মিলে যায়। সুতরাং, নিয়ন্ত্রণের আদর্শমানের সাথে প্রকৃত কার্যফল পরিমাপ ধাপে জনাব জালালের কাজের অবস্থা জানা গেছে।"
        },
        {
          "label": "ঘ",
          "question": "",
          "explanation": "বিক্রয় ব্যবস্থাপক সংশোধনমূলক ব্যবস্থা গ্রহণের মাধ্যমে জনাব জালালকে সহায়তা করতে পারেন বলে আমি মনে করি। কার্যকর নিয়ন্ত্রণ ব্যবস্থায় পরিকল্পনার ত্রুটি-বিচ্যুতিগুলো ধরা পড়ে। এছাড়া বিচ্যুতির কারণ ও সমস্যার প্রকৃতি বের হয়। ফলে প্রয়োজনীয় সংশোধনমূলক ব্যবস্থার মাধ্যমে ত্রুটি-বিচ্যুতিগুলো ঠিক করা যায়। উদ্দীপকের বিক্রয় ব্যবস্থাপক তার কর্মীদের একটি মাসিক লক্ষ্যমাত্রা ঠিক করে দেন। এরপর তিন দিন পর পর তাদের কাজের অগ্রগতি পর্যবেক্ষণ করেন। লক্ষ্য অনুযায়ী কাজ হচ্ছে কি না তা তিনি যাচাই-বাছাই করেন। কাজের অগ্রগতি পর্যালোচনা করতে গিয়ে তিনি লক্ষ করলেন জনাব জালাল তার লক্ষ্যমাত্রা থেকে পিছিয়ে আছেন। বিক্রয় ব্যবস্থাপক জনাব জালালের জন্য সংশোধনমূলক ব্যবস্থা নিতে পারেন। এক্ষেত্রে জনাব জালালের কী কারণে বিচ্যুতি ঘটছে তা তাকে। খুঁজে বের করতে হবে। এরপর সমস্যা সমাধানের জন্য তাকে প্রয়োজনীয় পদক্ষেপ নিতে হবে। এছাড়া তিনি জনাব জালালকে লক্ষ্যমাত্রা অর্জনে দিকনির্দেশনা দিতে পারেন। আবার, জনাব জালালকে উৎসাহ উদ্দীপনা দিয়েও কাজের প্রতি তার আগ্রহ বাড়াতে পারেন। প্রয়োজনে তিনি জনাব জালালের জন্য বিক্রয় আদর্শমান পুনঃনির্ধারণ জ করে দিতে পারেন। এভাবে লক্ষ্যমাত্রা অর্জনে বিক্রয় ব্যবস্থাপক জনাব ব জালালকে সহায়তা করতে পারেন।"
        }
      ]
    }
  ]
}