{
  "title": "রাজশাহী বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব সাব্বির একটি বৃহদায়তন কোম্পানির উদ্দেশ্য নির্ধারণ, দীর্ঘমেয়াদি পরিকল্পনা প্রণয়ন ও কৌশল নির্ধারণের সাথে জড়িত। অন্যদিকে, জনাব আবির প্রাতিষ্ঠানিক সিদ্ধান্তগুলো বাস্তবায়নের জন্য কর্মীদের পরিচালনার দায়িত্ব পালন করেন। তার প্রত্যক্ষ তত্ত্বাবধানে কর্মীরা সন্তুষ্ট।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হলেন হেনরি ফেয়ল (Henri Fayol)।"
        },
        {
          "label": "খ",
          "question": "",
          "explanation": "ব্যবস্থাপনাকে পুরোপুরি পেশা বলা যায় না। কোনো বিষয়ের ওপর জ্ঞান আহরণ করে তা কর্মক্ষেত্রে প্রয়োগ করে জীবিকা নির্বাহ করার প্রক্রিয়া হলো পেশা। পেশাতে সনদধারী ব্যক্তিদের রাষ্ট্রস্বীকৃত নিজস্ব সংঘ এবং পেশাগত আইন থাকে। বর্তমানে ব্যবস্থাপনা সংক্রান্ত বিভিন্ন ডিগ্রি রয়েছে। তবে ডাক্তার, আইনজীবী প্রভৃতি ব্যক্তিবর্গের ন্যায় ব্যবস্থাপকদের কোনো রাষ্ট্রস্বীকৃত সংঘ ও সুনির্দিষ্ট নীতিমালা নেই। তাই ব্যবস্থাপনাকে এখনো সম্পূর্ণ পেশা বলা যায় না।"
        },
        {
          "label": "গ",
          "question": "",
          "explanation": "উদ্দীপকে জনাব সাব্বির ব্যবস্থাপনার উচ্চ স্তরে কর্মরত রয়েছেন। এ স্তরের ব্যবস্থাপকগণ প্রতিষ্ঠানের দীর্ঘমেয়াদি নীতি ও পরিকল্পনা তৈরি করেন। তাদের সিদ্ধান্ত বাস্তবায়নের জন্য মধ্য ও নিম্ন স্তরের কর্মীরা কাজ করে। প্রতিষ্ঠানের চেয়ারম্যান, পরিচালনা পর্ষদ, কোম্পানি সচিব প্রভৃতি উচ্চ স্তরের অন্তর্ভুক্ত। উদ্দীপকের জনাব সাব্বির একটি বৃহদায়তন প্রতিষ্ঠানের সাথে জড়িত। তিনি কোম্পানিটির উদ্দেশ্য নির্ধারণ, দীর্ঘমেয়াদি পরিকল্পনা প্রণয়ন ও কৌশল নির্ধারণের কাজ করেন। এসব কাজ সম্পাদনে তার অনেক চিন্তা-ভাবনা করতে হয়। এক্ষেত্রে তার অনেক মানসিক শ্রম দিতে হয়। আর, এ পরিকল্পনা ও নীতি বাস্তবায়নে প্রতিষ্ঠানের সংশ্লিষ্ট শ্রমিক-কর্মী, কর্মকর্তা-কর্মচারীরা কাজ করে। এক্ষেত্রে তার কাজের সাথে উচ্চ স্তরের ব্যবস্থাপকের মিল রয়েছে। সুতরাং, জনাব সাব্বির একজন উচ্চ স্তরের ব্যবস্থাপক।"
        },
        {
          "label": "ঘ",
          "question": "",
          "explanation": "উদ্দীপকের কোম্পানিতে জনাব আবিরের কর্মকাণ্ড সম্পাদনে মানবীয় বা আন্তঃব্যক্তিক দক্ষতা পরিলক্ষিত হয়, যা প্রতিষ্ঠানের জন্য গুরুত্বপূর্ণ বলে আমি মনে করি। কর্মীদের সাথে যোগাযোগ ও তাদের অনুপ্রাণিত করা হলো আন্তঃব্যক্তিক দক্ষতা। এর মাধ্যমে কর্মীদের দিয়ে সহজে কাজ করিয়ে নেওয়া যায়। একজন ব্যবস্থাপককে তার প্রতিষ্ঠানের অভ্যন্তরীণ ও বাহ্যিক সংশ্লিষ্ট ব্যক্তিবর্গের সাথে আন্তঃব্যক্তিক সম্পর্ক গড়ে তুলতে হয়। উদ্দীপকে জনাব আবির একটি কোম্পানিতে কর্মরত আছেন। তিনি কোম্পানিটির প্রাতিষ্ঠানিক সিদ্ধান্তগুলো বাস্তবায়নে কাজ করেন। এক্ষেত্রে তিনি প্রতিষ্ঠানের কর্মীদের পরিচালনার দায়িত্ব পালন করেন। এছাড়া তিনি কর্মীদের সাথে উত্তম সম্পর্ক বজায় রাখেন। তার প্রত্যক্ষ তত্ত্বাবধানে কর্মীরা সন্তুষ্ট।"
        }
      ]
    },
    {
      "number": "2",
      "uddipok": "'কখগ' কলেজের ব্যবস্থাপনা বিভাগের শিক্ষার্থীরা শিক্ষা সফরে সিলেট যাওয়ার সিদ্ধান্ত নিল। বিভাগীয় প্রধান এ ব্যাপারে কবে, কোথা থেকে যাত্রা শুরু করবে এবং কোন কোন স্থান পরিদর্শন করবে তা আগেই ঠিক করেন। বিভাগীয় প্রধান শিক্ষা সফর সফলভাবে সম্পাদনের লক্ষ্যে করণীয় কাজগুলো বিভাগের সকল শিক্ষকের মধ্যে বণ্টন করেন। শিক্ষা সফর সফলভাবে সম্পাদনের জন্য বিভাগীয় প্রধান, অধ্যক্ষ মহোদয়ের প্রশংসা পেলেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "প্রাতিষ্ঠানিক কাজ সুষ্ঠুভাবে করার জন্য বিভিন্ন পর্যায়ে নিয়োজিত ব্যবস্থাপকদের মধ্যে পর্যায়ক্রমে কর্তৃত্ব ও দায়িত্বের যে বিন্যাস সৃষ্টি হয়, তাকে ব্যবস্থাপনার স্তর বলে।"
        },
        {
          "label": "খ",
          "question": "",
          "explanation": "নিয়ন্ত্রণ হলো আদর্শমানের সাথে প্রকৃত কার্যফলের তুলনা, বিচ্যুতি নির্ণয় এবং সংশোধনমূলক ব্যবস্থা নেওয়া। ব্যবস্থাপনা প্রক্রিয়া পরিকল্পনা দিয়ে শুরু হয়ে নিয়ন্ত্রণের মাধ্যমে শেষ হয়। পরিকল্পনার আলোকে ব্যবস্থাপনার কাজ পরিচালিত হলেও সবসময় আদর্শমান অনুযায়ী হয় না। এজন্য কারণ চিহ্নিত করে সংশোধনীমূলক ব্যবস্থা নিতে হয়। তাই ব্যবস্থাপনায় নিয়ন্ত্রণ গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে শিক্ষা সফরে যাওয়ার আগে বিভাগীয় প্রধানের কর্মকাণ্ড ব্যবস্থাপনার পরিকল্পনা কাজের অন্তর্ভুক্ত। পরিকল্পনার মাধ্যমে ভবিষ্যতে কখন, কী কাজ, কীভাবে করতে হবে তার সিদ্ধান্ত নেওয়া হয়। এটিকে ব্যবস্থাপনার প্রাথমিক ও মুখ্য কাজ হিসেবে গণ্য করা হয়। কারণ এর মাধ্যমে প্রতিষ্ঠানের কাজের দিকনির্দেশনা পাওয়া যায়। আর পরিকল্পনা অনুযায়ী ব্যবস্থাপনার অন্যান্য কাজ (সংগঠন, নেতৃত্ব, নিয়ন্ত্রণ প্রভৃতি) করা হয়। উদ্দীপকে 'কখগ' কলেজের ব্যবস্থাপনা বিভাগের শিক্ষার্থীরা শিক্ষা সফরে সিলেট যাওয়ার সিদ্ধান্ত নিল। এজন্য বিভাগীয় প্রধান সফরটির পূর্ণাঙ্গ পরিকল্পনা সাজিয়ে দেন। এক্ষেত্রে তিনি এ ব্যাপারে কবে, কোথায় থেকে যাওয়া হবে এসব বিষয় আগেই নির্ধারণ করেন। এছাড়া কোন কোন স্থান পরিদর্শন করা হবে তা আগে ঠিক করে দেন। আবার সফরটি সম্পন্ন করতে কত টাকা খরচ হতে পারে তা অনুমানের মাধ্যমে। বের করেন। মূলত সফরটি সফল করার লক্ষ্যেই তিনি বিষয়গুলো আগে নির্ধারণ করেছেন। এ ধরনের কাজের সাথে পরিকল্পনার বৈশিষ্ট্যের মিল আছে। তাই বলা যায়, শিক্ষা সফরে যাওয়ার আগে বিভাগীয় প্রধান পরিকল্পনার কাজটি করেছেন।"
        },
        {
          "label": "ঘ",
          "question": "",
          "explanation": "শিক্ষা সফর সফল হওয়ার ক্ষেত্রে পরবর্তীতে ব্যবস্থাপনার সংগঠিতকরণ কাজটি গুরুত্বপূর্ণ ভূমিকা রেখেছে বলে আমি মনে করি। পরিকল্পনা বাস্তবায়নের জন্য প্রয়োজনীয় বস্তুগত ও অবস্তুগত উপকরণ ও সম্পদের সমন্বয় হলো সংগঠিতকরণ। এর মাধ্যমে পরিকল্পনা অনুযায়ী কাজকে ভাগ করা হয়। প্রতিটি কাজের জন্য কর্মীর দায়িত্ব ও ক্ষমতা নির্দিষ্ট করা হয়। এতে প্রতিটি বিভাগ ও উপবিভাগের কাজ পারস্পরিকভাবে যুক্ত করা হয়। উদ্দীপকে 'কখগ' কলেজের শিক্ষার্থীরা সিলেটে শিক্ষা সফরে যাওয়ার সিদ্ধান্ত নেয়। এজন্য বিভাগীয় প্রধান শুরুতে সফরটি নিয়ে যাবতীয় পরিকল্পনা প্রণয়ন করেন। এরপর তিনি গৃহীত পরিকল্পনা বাস্তবায়নে করণীয় কাজগুলো বিভাগের সকল শিক্ষকদের মধ্যে বণ্টন করেন। এতে শিক্ষা সফরটি সফলভাবে সম্পন্ন হয়। এ কাজটির মাধ্যমে তিনি সফরটিতে শিক্ষকদের করণীয় দায়িত্ব ও কর্তব্য বুঝিয়ে দেন। বিভাগীয় প্রধান পরিকল্পনার পরে সংগঠিতকরণের কাজটি সম্পন্ন করেন। এতে সফরকালীন সময়ে তারা তাদের করণীয় বা অর্পিত দায়িত্ব সুচারুভাবে সম্পন্ন করতে পারেন। এজন্য সফরটির সামগ্রিক কর্মকাণ্ড সঠিকভাবে সম্পন্ন হয়। ফলে সফরটি সফলতার সাথে পরিসমাপ্ত হয়। তাই বলা যায়, শিক্ষা সফর সফল হওয়ার ক্ষেত্রে পরবর্তীতে ব্যবস্থাপনার সংগঠিতকরণের কাজটি গুরুত্বপূর্ণ ভূমিকা রেখেছে।"
        }
      ]
    },
    {
      "number": "3",
      "uddipok": "মি. জহির তার গ্রামে একটি পোলট্রি ফার্ম গড়ে তোলেন। সেখানে ৫০ জন লোক কর্মরত। ফার্মটিতে তিনি যে সাংগঠনিক কাঠামো ব্যবহার করেন তাতে দায়িত্ব-কর্তৃত্ব সরল রেখার ন্যায় ওঠা-নামা করে। তার ফার্মে পোলট্রি বিষয়ে দক্ষ কেউ না থাকায় মাঝে মধ্যেই জটিল সমস্যায় পড়তে হয়। এমতাবস্থায় এলাকার একজন অবসরপ্রাপ্ত পশুপালন কর্মকর্তা জনাব মুরাদকে পরামর্শক হিসেবে নিয়োগ দেন। ফলে পূর্বের সংগঠন কাঠামোটির পরিবর্তন ঘটে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "নির্দিষ্ট লক্ষ্য অর্জনে একাধিক ব্যক্তির সংঘবদ্ধতা এবং পারস্পরিক সম্পর্ক নির্ধারণ করার কাঠামোবদ্ধ ও প্রাতিষ্ঠানিক রূপকে সংগঠন বলে।"
        },
        {
          "label": "খ",
          "question": "",
          "explanation": "একজন নির্বাহীর প্রত্যক্ষ তত্ত্বাবধানে যতজন কর্মী নিয়োজিত থাকে,, তাকে কাম্য তত্ত্বাবধান পরিসর বলে। নির্বাহীর তত্ত্বাবধান পরিসর কাম্যমাত্রায় হলে অধীনস্থদের কাজ সহজেই তদারকি করতে পারেন। এতে কর্মীদের ভুল-ভ্রান্তি কমে যায়। কাম্য তত্ত্বাবধানের ফলে কাজে যেমন গতি আসে তেমনি প্রতিষ্ঠানে সাফল্য অর্জিত হয়।"
        },
        {
          "label": "গ",
          "question": "",
          "explanation": "উদ্দীপকে মি. জহিরের প্রতিষ্ঠিত ফার্মটিতে প্রথম পর্যায়ে সরলরৈখিক সংগঠন কাঠামো বিদ্যমান ছিল। এরূপ সংগঠন কাঠামোতে দায়িত্ব-কর্তৃত্ব সরলরেখার ন্যায় প্রবাহিত হয়। এক্ষেত্রে নির্বাহীরা কর্তৃত্বের একমাত্র অধিকারী হন। সরলরৈখিক সংগঠনে দক্ষ কর্মকর্তার অভাব থাকে। মূলত ক্ষুদ্র ও মাঝারি প্রতিষ্ঠানে এরকম সাংগঠনিক কাঠামো উপযুক্ত। উদ্দীপকের মি. জহির তার গ্রামে একটি পোলট্রি ফার্ম প্রতিষ্ঠা করেন। তার ক্ষুদ্র পরিসরের ফার্মটিতে ৫০ জন লোক কর্মরত। এর সাংগঠনিক কাঠামোতে দায়িত্ব-কর্তৃত্ব রেখা উপর থেকে নিচে ওঠা-নামা করে। তার ফার্মটিতে নির্বাহী হিসেবে তিনি সব কর্তৃত্বের অধিকারী। তিনি একাই সব সিদ্ধান্ত গ্রহণ করেন। এতে ফার্মটিতে দক্ষ কর্মকর্তা না থাকায় মাঝে মধ্যেই তিনি জটিলতার সম্মুখীন হন। এর মাধ্যমে তার প্রতিষ্ঠানে বিশেষায়নের অভাব পরিলক্ষিত হয়। এসব বৈশিষ্ট্য সরলরৈখিক সংগঠন কাঠামোর সাথে সামঞ্জস্যপূর্ণ। তাই বলা যায়, প্রাথমিক পর্যায়ে মি. জহির তার প্রতিষ্ঠিত ফার্মে সরলরৈখিক সংগঠন কাঠামো অনুসরণ করেন।"
        },
        {
          "label": "ঘ",
          "question": "",
          "explanation": "পরিবর্তিত সরলরৈখিক ও পদস্থ কর্মী সংগঠন কাঠামো প্রতিষ্ঠানের সফলতা বয়ে আনবে বলে আমি মনে করি। এরূপ সংগঠন কাঠামোতে নির্বাহীকে সহায়তা করার জন্য বিশেষজ্ঞ নিয়োগ করা হয়। বিশেষজ্ঞের পরামর্শের ফলে প্রতিষ্ঠানের কাজের মান উন্নত হয় ও বিভিন্ন সমস্যার দ্রুত সমাধান হয়। এতে যেকোনো কাজে শ্রম, অর্থ ও সময়ের অপচয় কম হয়। উদ্দীপকে মি. জহির একটি পোলট্রি ফার্মের মালিক। তার ফার্মে পোলট্রি বিষয়ে দক্ষ লোক না থাকায় মাঝে মধ্যেই জটিল সমস্যা দেখা দেয়। তাই তিনি অবসরপ্রাপ্ত পশুপালন কর্মকর্তা জনাব মুরাদকে পরামর্শক হিসেবে নিয়োগ করেন। এখানে, জনাব মুরাদ একজন পদস্থ বা বিশেষজ্ঞ কর্মী। এর ফলে উক্ত প্রতিষ্ঠানে সংগঠন কাঠামো সরলরৈখিক ও পদস্থ কর্মী সংগঠনে রূপান্তরিত হয়েছে। জনাব মুরাদ পোলট্রি বিষয়ে দক্ষ। তিনি বিভিন্ন বিষয়ে মি. জহিরকে পরামর্শ দিতে পারবেন। এতে মি. জহিরের কর্মভার লাঘব হবে। ফলে তিনি স্বল্প সময়েই তার সহায়তায় জটিল সমস্যার সমাধান করতে পারবেন। তাছাড়া তার পরামর্শে মি. জহির ও অন্যান্য কর্মচারীরা দক্ষ হয়ে ওঠবেন। এতে সার্বিকভাবে প্রতিষ্ঠানের কাজের মান উন্নয়ন হবে। এতে প্রতিষ্ঠানটি লাভবান হবে। তাই বলা যায়, সরলরৈখিক ও পদস্থ কর্মীর সংগঠন কাঠামো মি. জহিরের ফার্মটিকে সফল করবে।"
        }
      ]
    },
    {
      "number": "4",
      "uddipok": "জনাব সিফাত একজন দক্ষ ব্যবস্থাপক। তিনি তার অধস্তন সবাইকে একই চোখে দেখেন। অধস্তনরাও তাকে শ্রদ্ধা করেন। ফলে তাদের মধ্যে পারস্পরিক সম্পর্ক সুদৃঢ় রয়েছে। এছাড়াও তিনি প্রতিষ্ঠানের জনবল ও অন্যান্য উপকরণকে সঠিক স্থানে পদায়ন ও স্থাপন করেন, যাতে দক্ষতাপূর্ণ কার্যসম্পাদন নিশ্চিত হয় এবং কার্য সম্প্রসারণে কেউ যেন সমস্যার সম্মুখীন না হয়।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের যে স্তরে উদ্দেশ্য, দীর্ঘমেয়াদি পরিকল্পনা, কৌশল ও নীতি নির্ধারণ করা হয়, তাকে প্রশাসন বলে।"
        },
        {
          "label": "খ",
          "question": "",
          "explanation": "মানুষের সাথে মিশতে পারার এবং মানুষকে উৎসাহিত করে কাজ আদায় করার দক্ষতাকে মানবীয় বা আন্তঃব্যক্তিক দক্ষতা বলে। একজন বিক্রয়কর্মী বিক্রয় বাড়ানোর জন্য বিভিন্ন পক্ষের সাথে যোগাযোগ করেন। নতুন বাজার সৃষ্টির জন্য তাকে বিভিন্ন মানুষের সাথে মিশতে হয়। এছাড়া বিক্রয়কর্মীদের উৎসাহ দিয়ে বিক্রয় লক্ষ্যমাত্রা অর্জন করতে হয়। এজন্য একজন বিক্রয় কর্মকর্তার আন্তঃব্যক্তিক দক্ষতার প্রয়োজন পড়ে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব সিফাত প্রথম পর্যায়ে ব্যবস্থাপনার সাম্যের নীতি অনুসরণ করেছেন। এ নীতিতে অধস্তন সকলের প্রতি সমান আচরণ করা হয়। এতে একজন ঊর্ধ্বতন তার অধস্তনদের সমান চোখে দেখেন। ফলে অধস্তনরা ঊর্ধ্বতনের কাজে সন্তুষ্ট থাকে ও নির্দেশনা মেনে চলে। উদ্দীপকের জনাব সিফাত একজন দক্ষ ব্যবস্থাপক। তিনি তার প্রতিষ্ঠানের অধস্তন সবাইকে একই চোখে দেখেন। এক্ষেত্রে তিনি সবার প্রতি একই রকম আচরণ ও স্নেহ প্রদর্শন করেন। তাই অধস্তনরা তার আচরণে সন্তুষ্ট থাকে এবং তারা জনাব সিফাতকে শ্রদ্ধা করে। ফলে তাদের মধ্যে পারস্পরিক সম্পর্ক সুদৃঢ় হয়েছে। অর্থাৎ, জনাব সিফাত অধস্তনদের মধ্যে পক্ষপাতিত্ব করেন না। এতে কর্মীদের মনোবল, আনুগত্য এবং কাজের আগ্রহ বেড়ে যায়। এসব বৈশিষ্ট্যের সাথে সাম্যের নীতির মিল আছে। সুতরাং, জনাব সিফাত প্রথম পর্যায়ে ব্যবস্থাপনার সাম্যের নীতি মেনে চলেছেন।"
        },
        {
          "label": "ঘ",
          "question": "",
          "explanation": "উদ্দীপকের শেষাংশে শৃঙ্খলার নীতির কথা বলা হয়েছে, যা প্রতিষ্ঠানকে গতিময় করে তুলতে গুরুত্বপূর্ণ বলে আমি মনে করি। এ নীতি অনুযায়ী যোগ্য ব্যক্তিকে যোগ্য কাজে নিয়োগ করা হয় ও উপযুক্ত বস্তু বা উপকরণকে উপযুক্ত স্থানে স্থাপন করা হয়। এর মাধ্যমে প্রতিষ্ঠানের কাজে ভুল হওয়ার আশঙ্কা কমে যায়। এতে প্রতিষ্ঠানের অপচয় কমে যায়। উদ্দীপকে জনাব সিফাত একটি প্রতিষ্ঠানের ব্যবস্থাপক। তিনি প্রতিষ্ঠানে সাম্যের নীতি মেনে চলেন। এছাড়া তিনি প্রতিষ্ঠানের জনবল সঠিক স্থানে পদায়ন করেন। আবার অন্যান্য উপকরণকেও সঠিক স্থানে স্থাপন করেন। এর মাধ্যমে তিনি প্রতিষ্ঠানে দক্ষতাপূর্ণ কার্যসম্পাদন নিশ্চিত করতে এবং কার্য সম্পাদনে সমস্যা এড়িয়ে চলার চেষ্টা করেন। জনাব সিফাত তার প্রতিষ্ঠানে শৃঙ্খলার নীতি মেনে চলেন। ফলে তিনি তার প্রতিষ্ঠানে যে কর্মী যে কাজে যোগ্য তাকে সেখানে নিয়োগ করেন। এতে তার কর্মীরা কাজ করতে গিয়ে কোনো সমস্যায় পড়ে না। এ কারণে তারা দক্ষতার সাথে সুষ্ঠুভাবে দ্রুত কাজ সম্পাদন করতে পারে। এছাড়া তিনি প্রতিষ্ঠানের উপকরণগুলোকে যথাস্থানে রাখেন। এজন্য তার প্রতিষ্ঠানের অপচয়ও কম হয়। এভাবে তার প্রতিষ্ঠানের সব সম্পদের সঠিক ব্যবহার নিশ্চিত হয়। ফলে তার প্রতিষ্ঠানের কাজে গতি আসে। তাই বলা যায়, উদ্দীপকের শেষাংশে বর্ণিত শৃঙ্খলার নীতি। প্রতিষ্ঠানকে গতিময় করে তুলতে সহায়তা করে।"
        }
      ]
    },
    {
      "number": "5",
      "uddipok": "মি. হাসান একটি প্রতিষ্ঠানের ব্যবস্থাপনা পরিচালক। তার প্রতিষ্ঠানে প্রসাধনী ও খাদ্যসামগ্রী উৎপাদিত হয়। তিনি প্রতিটি বিভাগের জন্য পৃথক বিশেষজ্ঞ নিয়োগ দিয়েছেন। তিনি লক্ষ করলেন যে, প্রতিষ্ঠানে প্রসাধনী পণ্যের বাজার ভালো যাচ্ছে না। তিনি বাজার ভালো করার জন্য সংগঠন কাঠামোতে পরিবর্তন আনেন, যেখানে কার্যিক ব্যবস্থাপক ও প্রকল্প ব্যবস্থাপক একই সাথে পারস্পরিক সহযোগিতার মাধ্যমে কার্য সম্পাদন করেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্নকে সংগঠন কাঠামো বলে।"
        },
        {
          "label": "খ",
          "question": "",
          "explanation": "কাজের ভারে এবং দায়িত্ব ও কর্তৃত্বের মাত্রায় সামঞ্জস্য বিধান রাখাকে ভারসাম্যপূর্ণ বা সমতা বলা হয়। সংগঠন কাঠামোর প্রত্যেক স্তরে কর্মীকে যে পরিমাণ দায়িত্ব দেওয়া হবে, সেই অনুপাতে কর্তৃত্বও দিতে হবে। কারণ দায়িত্বের তুলনায় কর্তৃত্ব বেশি হলে নির্বাহীরা স্বেচ্ছাচারী হয়ে ওঠবে। আবার, কর্তৃত্বের তুলনায় দায়িত্ব অনেক বেশি থাকলে নির্বাহীরা দায়িত্ব পালনে ব্যর্থ ও অসহায় হয়ে পড়বে। এজন্য আদর্শ সংগঠনে দায়িত্ব ও কর্তৃত্ব ভারসাম্যপূর্ণ হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মি. হাসানের প্রতিষ্ঠানে প্রথম পর্যায়ে কার্যভিত্তিক সংগঠন কাঠামো অনুসরণ করা হয়েছে। এরূপ সংগঠন কাঠামোতে কাজগুলোকে সমজাতীয়তার ভিত্তিতে বিভিন্ন বিভাগ ও উপবিভাগে ভাগ করা হয়। এরপর প্রত্যেক বিভাগে একজন বিশেষজ্ঞ কর্মী নিয়োগ দেওয়া হয়। এরা প্রত্যেকে নিজ নিজ বিভাগের প্রধান নির্বাহী হিসেবে কাজ করেন। বৃহদায়তন শিল্প প্রতিষ্ঠানে এরকম সংগঠন কাঠামো অধিক উপযোগী। উদ্দীপকে মি. হাসান একটি প্রতিষ্ঠানের ব্যবস্থাপনা পরিচালক। প্রতিষ্ঠানটিতে বিভিন্ন প্রসাধনী ও খাদ্যসামগ্রী উৎপাদিত হয়। অর্থাৎ, এটি একটি শিল্প প্রতিষ্ঠান। প্রতিষ্ঠানটির সমজাতীয় কাজগুলোকে তিনি পৃথক পৃথক বিভাগে ভাগ করেছেন। এছাড়া প্রত্যেক বিভাগে তিনি বিশেষজ্ঞ নিয়োগ দিয়েছেন। এক্ষেত্রে বিশেষজ্ঞরা প্রধান ব্যবস্থাপক হিসেবে নিজ নিজ বিভাগ পরিচালনা করেন। তারা স্ব স্ব বিভাগের সর্বময় ক্ষমতার অধিকারী। এসব বৈশিষ্ট্য কার্যভিত্তিক সংগঠনের সাথে সামঞ্জস্যপূর্ণ। অতএব, মি. হাসান তার প্রতিষ্ঠানে প্রথম পর্যায়ে কার্যভিত্তিক সংগঠন কাঠামো অনুসরণ করেন।"
        },
        {
          "label": "ঘ",
          "question": "",
          "explanation": "মি. হাসানের প্রতিষ্ঠানে পরবর্তীতে গৃহীত মেট্রিক্স সংগঠন কাঠামোটি যৌক্তিক। এরূপ সংগঠন কাঠামো কার্যভিত্তিক ও প্রকল্পভিত্তিক সংগঠনের সমন্বয়ে গড়ে ওঠে। এক্ষেত্রে কার্যিক ব্যবস্থাপক ও প্রকল্প ব্যবস্থাপক একই সাথে কাজ করে থাকেন। বহুমাত্রিক উৎপাদনশীল প্রতিষ্ঠানের ক্ষেত্রে এরূপ সংগঠন কাঠামো অধিক উপযোগী। উদ্দীপকে মি. হাসানের প্রতিষ্ঠানটিতে পূর্বে কার্যভিত্তিক সংগঠন কাঠামো অনুসরণ করা হতো। বর্তমানে প্রসাধনী পণ্যের বাজার খারাপ হওয়াতে তিনি সংগঠন কাঠামোতে পরিবর্তন আনেন। নতুন কাঠামোতে কার্যিক ব্যবস্থাপক ও প্রকল্প ব্যবস্থাপক পারস্পরিক সহায়তায় কাজ করেন। অর্থাৎ, প্রতিষ্ঠানটিতে বর্তমানে মেট্রিক্স সংগঠন কাঠামো অনুসরণ করা হয়।, মি. হাসানের প্রতিষ্ঠানটিতে একাধিক পণ্য উৎপাদন করা হয়। কার্যভিত্তিক কাঠামোর মাধ্যমে আলাদা আলাদা পণ্যের ক্ষেত্রে গুরুত্বারোপ করা সম্ভব হয় না। এক্ষেত্রে নতুন কাঠামোটিতে কার্যিক ব্যবস্থাপক প্রসাধনী পণ্যের ওপর আলাদাভাবে গুরুত্ব দিতে পারবেন। তাছাড়া কার্ষিক ব্যবস্থাপক ও প্রকল্প ব্যবস্থাপকের পারস্পরিক সহায়তার মাধ্যমে উৎপাদন ব্যবস্থার উন্নতি হবে। এতে গুণগত মানসম্পন্ন পণ্য উৎপাদন করা সহজ হবে। ফলে পণ্যের বাজারও ভালো হবে। এসব 'বিবেচনায় বলা যায়, বহুমাত্রিক পণ্য উৎপাদনে মি. হাসানের প্রতিষ্ঠানে মেট্রিক্স কাঠামো অনুসরণই যৌক্তিক।"
        }
      ]
    },
    {
      "number": "6",
      "uddipok": "জনাব মারুফ একটি কোম্পানির মহাব্যবস্থাপক। তিনি কোনো কাজেই প্রতিষ্ঠানের অধস্তনদের মতামত গ্রহণ করেন না। নিজে যা ভালো মনে করেন তাই করেন। এতে অধস্তনদের মধ্যে অসন্তোষ দেখা দেয় এবং প্রতিষ্ঠানের মুনাফা হ্রাস পায়। পরবর্তীতে তিনি অধস্তনদের স্বতঃস্ফূর্ত অংশগ্রহণ নিশ্চিতের জন্য সকল কাজে তাদের মতামত গ্রহণ শুরু করেন। এতে প্রতিষ্ঠানের প্রত্যাশিত মুনাফা অর্জিত হয়।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "নির্দেশনা দেওয়ার পর অধস্তনরা ঠিকমতো কাজ করছে কি না তা দেখা এবং প্রয়োজনীয় আদেশ-উপদেশ ও পরামর্শ দেওয়ার কাজকে তত্ত্বাবধান বলে।"
        },
        {
          "label": "খ",
          "question": "",
          "explanation": "যিনি দলের সদস্যদের প্রভাবিত করে তাদের সামর্থ্যকে লক্ষ্যের দিকে নিয়ে যান, তিনিই নেতা। বিভিন্ন পরিবেশে বিভিন্ন ব্যক্তির স্বার্থ রক্ষা করে নেতাকে কাজ করতে হয়। অধীনস্থদের ব্যক্তিগত উপলব্ধি, চিন্তা-ভাবনা, রুচিবোধ, আচার-আচরণে অনেক ভিন্নতা দেখা যায়। নেতাকে এসব কিছু ঠান্ডা মাথায়. মোকাবিলা করতে হয়। তাই একজন নেতাকে ধৈর্যশীল হতে হয়।"
        },
        {
          "label": "গ",
          "question": "",
          "explanation": "উদ্দীপকের জনাব মারুফ স্বৈরতান্ত্রিক নেতৃত্ব অনুসরণ করেছেন।- এ নেতৃত্বে নেতা নিজের কাছে সব ক্ষমতা কেন্দ্রীভূত করে রাখেন। তিনি নিজের খেয়াল-খুশিমতো সিদ্ধান্ত নেন। এক্ষেত্রে নেতা কর্মীদের মতামতকে গুরুত্ব দেন না। তবে তার যেকোনো আদেশ কর্মীরা মানতে বাধ্য থাকে। উদ্দীপকের মারুফ একটি কোম্পানির মহাব্যবস্থাপক। প্রতিষ্ঠানে কোনো কাজেই তিনি অধস্তনদের মতামত নেন না। তিনি নিজে যা ভালো মনে করেন তাই করেন। এক্ষেত্রে তিনি সিদ্ধান্ত গ্রহণের সব ক্ষমতা নিজের কাছে কেন্দ্রীভূত করে রাখেন। এছাড়া প্রতিষ্ঠানের কর্মীরা তার আদেশ মানতে বাধ্য থাকে। এসবের সাথে স্বৈরতান্ত্রিক নেতৃত্বে মিল রয়েছে। সুতরাং, উদ্দীপকে জনাব মারুফ স্বৈরতান্ত্রিক নেতৃত্ব অনুসরণ করেছেন।"
        },
        {
          "label": "ঘ",
          "question": "",
          "explanation": "উদ্দীপকে জনাব মারুফের অনুসৃত পরামর্শমূলক নির্দেশনা পদ্ধতিই তার প্রতিষ্ঠানে প্রত্যাশিত মুনাফা অর্জনের কারণ বলে আমি মনে করি। এ নির্দেশনায় অধস্তনদের সাথে পরামর্শ করে নির্দেশনার বিষয়বস্তু নির্ধারণ করা হয়। এতে প্রতিষ্ঠানের বিভিন্ন সিদ্ধান্ত নিতে অধস্তনদের মতামতকে মূল্যায়ন করা হয়। ফলে তারা নিজ থেকে কাজে সচেষ্ট এবং লক্ষ্যমাত্রা অর্জন সহজ হয়। উদ্দীপকে জনাব মারুফ তার প্রতিষ্ঠানে প্রথমে স্বৈরতান্ত্রিক নেতৃত্ব অনুসরণ করতেন। এতে প্রতিষ্ঠানটির অধস্তনদের মধ্যে অসন্তোষ দেখা দেয়। ফলে প্রতিষ্ঠানের মুনাফা হ্রাস পায়। পরবর্তীতে তিনি অধস্তনদের স্বতঃস্ফূর্ত অংশগ্রহণ নিশ্চিতের জন্য তাদের মতামত নেওয়া শুরু করেন। এতে তার প্রতিষ্ঠানের প্রত্যাশিত মুনাফা অর্জিত হয়। জনাব মারুফ পরবর্তীতে তার প্রতিষ্ঠানে পরামর্শমূলক নির্দেশনা অনুসরণ করছেন। এতে কর্মীদের সাথে পরামর্শ করে নির্দেশনা দেওয়ায় তারা সহজেই তাদের কাজ বুঝতে পারেন। এক্ষেত্রে তারা নিজেদের মতামত দিতে পেরে কাজে উৎসাহী হন। আবার তাদের সাথে মতবিনিময় করায় তারা প্রতিষ্ঠানের প্রতি অনুগত থাকেন। ফলে প্রাতিষ্ঠানিক লক্ষ্যমাত্রা পূরণে তারা সর্বোচ্চ চেষ্টা করেন। এভাবে তার প্রতিষ্ঠানটির উৎপাদনশীলতা বেড়ে যাওয়ায় এটির প্রত্যাশিত মুনাফা অর্জিত হয়। তাই বলা যায়, পরামর্শমূলক নির্দেশনার অনুসরণই জনাব মারুফের প্রতিষ্ঠানের মুনাফা অর্জনের মূল কারণ।"
        }
      ]
    },
    {
      "number": "7",
      "uddipok": "মি. আকাশ তার প্রতিষ্ঠানে সিদ্ধান্ত গ্রহণের পূর্বে বাস্তবায়নকারী কর্মকর্তা-কর্মচারীদের সাথে পরামর্শ করেন। বছরের প্রথমে মি. আকাশ বিভিন্ন তথ্য সংগ্রহ ও বিশ্লেষণ করে অধিক উৎপাদনের জন্য অতিরিক্ত ৫০ টন কাঁচামাল আমদানি করেন। বর্তমানে বাজারে কাঁচামালের দাম দ্বিগুণ বৃদ্ধি পায়। এর ফলে মি. আকাশের প্রতিষ্ঠান অনেক লাভবান হয়েছে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "যিনি লক্ষ্য অর্জনে কর্মীদের প্রভাবিত করে তাদের সর্বোচ্চ সামর্থ্যকে কাজে লাগানোর চেষ্টা করেন, তিনিই নেতা।"
        },
        {
          "label": "খ",
          "question": "",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান করার কাজকে নির্দেশনা বলে। নির্দেশনার মাধ্যমেই কর্মীরা কোন কাজ, কীভাবে, কখন করবে তা সম্পর্কে ঊর্ধ্বতনের কাছ থেকে, ধারণা পায়। কিন্তু, নিম্ন স্তরের কর্মীরা কখনই ঊর্ধ্বতন কর্মীদের নির্দেশনা দিতে পারে না। তারা শুধু ঊর্ধ্বতনের আদেশ পালন করতে বাধ্য থাকে। তাই বলা হয়, নির্দেশনা সর্বদাই নিচের দিকে ধাবিত হয়।"
        },
        {
          "label": "গ",
          "question": "",
          "explanation": "উদ্দীপকের মি. আকাশের প্রতিষ্ঠানে গণতান্ত্রিক নেতৃত্ব অনুসরণ করা হয়। এ ধরনের নেতৃত্বে নেতা অধস্তনদের সাথে আলাপ-আলোচনা ও পরামর্শ করে কাজ করেন। সিদ্ধান্ত নেওয়ার ক্ষেত্রে তাদের মতামতকে প্রাধান্য দেন। এছাড়াও তাদের সাথে সুসম্পর্ক বজায় রাখেন। এরূপ নেতৃত্বে নেতা কর্মীদের প্রতি ইতিবাচক ধারণা পোষণ করেন। উদ্দীপকের মি. আকাশ একটি প্রতিষ্ঠানের ব্যবস্থাপক। তিনি প্রাতিষ্ঠানিক যেকোনো সিদ্ধান্ত গ্রহণে বাস্তবায়নকারী কর্মকর্তা ও কর্মচারীদের সাথে পরামর্শ গ্রহণ করেন। পাশাপাশি কর্মীদের উৎসাহিত ও অনুপ্রাণিত করার মাধ্যমে কাজ আদায় করেন। এতে কর্মীরা তার প্রতি সন্তুষ্ট থাকে। ফলে কাজের প্রতি কর্মীদের আন্তরিকতা সৃষ্টি হয়। এসব বৈশিষ্ট্য গণতান্ত্রিক নেতৃত্বের সাথে সাদৃশ্যপূর্ণ। তাই বলা যায়, উদ্দীপকে মি. আকাশের প্রতিষ্ঠানে গণতান্ত্রিক নেতৃত্ব বিদ্যমান।"
        },
        {
          "label": "ঘ",
          "question": "",
          "explanation": "মি. আকাশের সফলতার পেছনে আদর্শ নেতার দূরদর্শিতার গুণটি ভূমিকা রেখেছে বলে আমি মনে করি। ভবিষ্যতের কোনো বিষয় অনুধাবন করে পূর্ব প্রস্তুতি নেওয়া হলো দূরদর্শিতা। দূরদর্শী নেতা-সময়োপযোগী সিদ্ধান্ত নিতে পারেন। তিনি ভবিষ্যতের কোনো কাজের সম্ভাব্য করণীয় আগে থেকে ঠিক করতে পারেন। ফলে ব্যবসায়ে সহজেই সফলতা পাওয়া যায়। উদ্দীপকের মি. আকাশ তার প্রতিষ্ঠানে গণতান্ত্রিক নেতৃত্ব অনুসরণ করেন। তিনি বছরের প্রথমে বিভিন্ন তথ্য সংগ্রহ ও বিশ্লেষণ করেন। এক্ষেত্রে তিনি অধিক উৎপাদনের জন্য অতিরিক্ত ৫০ টন কাঁচামাল আমদানি করেন। বর্তমানে বাজারে কাঁচামালের দাম দ্বিগুণ বৃদ্ধি পায়। ফলে মি. আকাশের প্রতিষ্ঠান অনেক লাভবান হয়েছে। এভাবে তার দূরদর্শী গুণ ফুটে ওঠেছে। মি. আকাশ তার দূরদর্শিতার মাধ্যমে ভবিষ্যতের ব্যবসায়ের বিভিন্ন পরিস্থিতি আগেই উপলব্ধি করতে পারেন। ভবিষ্যতে কাঁচামালের দাম বাড়তে পারে তা তিনি আগে থেকেই বুঝতে পারেন। এ কারণে তিনি প্রতিষ্ঠানের জন্য অতিরিক্ত ৫০ টন কাঁচামাল আমদানি করে রাখেন। পরবর্তীতে এসব কাঁচামালের দাম দ্বিগুণ বেড়ে যায়। ফলে তার প্রতিষ্ঠান অতিরিক্ত খরচের হাত থেকে বেঁচে যায় এবং অধিক মুনাফা অর্জনে সক্ষম হয়। তাই বলা যায়, মি. আকাশের সফলতার পেছনে আদর্শ নেতার দূরদর্শিতার গুণটি ভূমিকা রেখেছে।"
        }
      ]
    },
    {
      "number": "8",
      "uddipok": "জনাব আব্বাস বিভিন্ন দেশে চা রপ্তানি করেন। তিনি তার উৎপাদনের মাত্রা ২৫% বৃদ্ধির পরিকল্পনা গ্রহণ করেন। এজন্য তিনি সিলেট ও ঠাকুরগাঁও জেলায় কয়েকটি নতুন চা-বাগান স্থাপন করার কর্মসূচি গ্রহণ করেন। এ কর্মসূচি বাস্তবায়িত হলে আগামী ১০ বছর পর প্রতিযোগিতা মোকাবিলা করে তিনি তার উৎপাদিত চা বিভিন্ন দেশে রপ্তানি করতে পারবেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "পরিকল্পনার সংখ্যাত্মক প্রকাশকে বাজেট বলে।"
        },
        {
          "label": "খ",
          "question": "",
          "explanation": "পরিবর্তিত পরিস্থিতির সাথে খাপ খাওয়ানোর জন্য পরিকল্পনায় প্রয়োজনীয় পরিবর্তন, সংযোজন করা হলো নমনীয়তা। ভবিষ্যতকে কেন্দ্র করেই পরিকল্পনা নেওয়া হয়। কিন্তু যেকোনো সময় ভবিষ্যতের পরিবেশ-পরিস্থিতি পরিবর্তন হতে পারে। এ কারণে পরিকল্পনা পরিবর্তনের প্রয়োজন হতে পারে। এ পরিবর্তন প্রতিষ্ঠানকে। প্রতিযোগী প্রতিষ্ঠানের সাথে তাল মিলিয়ে চলতে-সহায়তা করে। এজন্যই পরিকল্পনায় নমনীয়তার সুযোগ রাখার প্রয়োজন হয়।"
        },
        {
          "label": "গ",
          "question": "",
          "explanation": "উদ্দীপকে জনাব আব্বাস প্রকৃতির ভিত্তিতে 'লক্ষ্য' পরিকল্পনা গ্রহণ করেছেন। লক্ষ্য হলো পরিকল্পনার প্রত্যাশিত ফল। এটি একটি নির্দিষ্ট সময় শেষে অর্জিত হয়। লক্ষ্যকে কেন্দ্র করেই ব্যবস্থাপকীয় কাজ আবর্তিত হয়। এক বছরে বিক্রয় ১৫% বাড়ানো, ১০% ব্যয় কমানো ইত্যাদি লক্ষ্যের উদাহরণ। উদ্দীপকের জনাব আব্বাস বিভিন্ন দেশে চা রপ্তানি করেন। তিনি বর্তমানে ২৫% উৎপাদন বাড়ানোর পরিকল্পনা গ্রহণ করেন। প্রতিষ্ঠানের বর্তমান অবস্থা বিচার-বিশ্লেষণ করেই তিনি এ নির্দিষ্ট পরিকল্পনাটি নিয়েছেন। আর তিনি নির্দিষ্ট সময়ের মধ্যেই পরিকল্পনাটি বাস্তবায়ন করতে চান। এজন্য তিনি প্রতিষ্ঠানের সব উপায়-উপকরণ ও কর্মপ্রচেষ্টাকে সে অনুযায়ী কাজে লাগাবেন। এসব বিষয় পরিকল্পনার লক্ষ্যের সাথে সম্পৃক্ত। সুতরাং, জনাব আব্বাসের নেওয়া পরিকল্পনাটি হলো লক্ষ্য।"
        },
        {
          "label": "ঘ",
          "question": "",
          "explanation": "পরবর্তীতে গৃহীত রণনৈতিক পরিকল্পনা জনাব আব্বাসকে আন্তর্জাতিক বাজারে টিকে থাকতে সহায়তা করবে বলে আমি মনে করি। তীব্র প্রতিযোগিতামূলক বাজারে অনিশ্চিত পরিস্থিতি মোকাবিলার জন্য রণনৈতিক পরিকল্পনা গ্রহণ করা হয়। মূল লক্ষ্য বা পরিকল্পনাকে ফলপ্রসূ করতে এ ধরনের পরিকল্পনা নেওয়া হয়। এর মাধ্যমে দ্রুত সফলতা পাওয়া যায় ও প্রতিযোগিতায় টিকে থাকা যায়। উদ্দীপকের জনাব আব্বাস বিদেশে চা রপ্তানি করেন। তিনি তার ব্যবসায়ের জন্য লক্ষ্য নির্ধারণ করেন। এ লক্ষ্যের আওতায় তিনি বর্তমানে ২৫% উৎপাদন বৃদ্ধির পরিকল্পনা গ্রহণ করেন। তিনি ভবিষ্যতে দীর্ঘমেয়াদি ও প্রতিযোগিতাপূর্ণ আন্তর্জাতিক বাজারে টিকে থাকতে চান। এজন্য তিনি সিলেট ও ঠাকুরগাঁও জেলায় কয়েকটি নতুন চা বাগান স্থাপন করার কর্মসূচি গ্রহণ করেন। এক্ষেত্রে জনাব আব্বাস তার ব্যবসায়ের জন্য রণনৈতিক পরিকল্পনা গ্রহণ করেছেন। এর মাধ্যমে তার ব্যবসায়ে উৎপাদন বৃদ্ধি পাবে। ফলে তিনি অধিক রপ্তানির মাধ্যমে আন্তর্জাতিক বাজারে নিজের অবস্থান শক্তিশালী করতে পারবেন। এছাড়া তার পণ্যের মাধ্যমে ক্রেতা সন্তুষ্টি অর্জনেও এটি সহায়তা করবে। এতে তার পণ্যের গ্রাহক ও বিক্রি বাড়বে। ফলে তিনি অধিক মুনাফা অর্জন করতে পারবেন। এভাবে তিনি প্রতিযোগিতা মোকাবিলা করে আন্তর্জাতিক বাজারে টিকে থাকতে পারবেন। তাই বলা যায়, রণনৈতিক পরিকল্পনা জনাব আব্বাসকে আন্তর্জাতিক বাজারে টিকে থাকতে ভূমিকা রাখবে।"
        }
      ]
    },
    {
      "number": "9",
      "uddipok": "মি. দুলাল একটি কোম্পানির জনসংযোগ কর্মকর্তা। কোম্পানি সংশ্লিষ্ট প্রতিষ্ঠানের ভিতরে ও বাইরের বিভিন্ন পক্ষের সাথে যোগাযোগ রক্ষা ও প্রতিষ্ঠান সম্পর্কে ভালো ইমেজ সৃষ্টিতে তিনি কাজ করেন। প্রতিষ্ঠানটির ব্যবস্থাপনা পরিচালক অত্যন্ত ব্যস্ত মানুষ। প্রতিষ্ঠান সামনে কোন দিকে যাবে তা তাকে ভাবতে হয়। তিনি তার অন্তরদৃষ্টি দিয়ে ভবিষ্যৎকে অনুমান করতে পারেন। পরিচালক পর্ষদ তার এরূপ দক্ষতাকে সমীহ করে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "ব্যবস্থাপনার মৌলিক কাজগুলো (পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ) ধারাবাহিকভাবে বার বার আবর্তিত হওয়াকে ব্যবস্থাপনা চক্র বলে।"
        },
        {
          "label": "খ",
          "question": "",
          "explanation": "প্রতিষ্ঠানের শীর্ষ থেকে নিম্ন পর্যায় পর্যন্ত কর্মীদের কর্তৃত্বের চেইন বা শিকল বজায় রাখাকে জোড়া মই শিকল নীতি বলে।. কর্তৃত্ব ঊর্ধ্বতন কর্মকর্তা থেকে ধাপে ধাপে অধস্তনের কাছে নেমে আসে। ফলে প্রতিটি বিভাগ, উপবিভাগ ও ব্যক্তি কর্তৃত্বের শিকলে কারও না কারও সাথে সম্পর্কযুক্ত থাকে। এটিই জোড়া মই শিকল নীতি। এ শিকল কর্মীদের কর্তৃত্বের প্রবাহ ও যোগাযোগের পথ নির্দেশ করে।"
        },
        {
          "label": "গ",
          "question": "",
          "explanation": "উদ্দীপকে মি. দুলালের কাজ তার মধ্যে ব্যবস্থাপকের আন্তঃব্যক্তিক ভূমিকা প্রতীয়মান হয়। কর্মীদের সাথে যোগাযোগ ও তাদের অনুপ্রাণিত করা হলো আন্তঃব্যক্তিক ভূমিকা। এর মাধ্যমে কর্মীদের দিয়ে সহজে কাজ করিয়ে নেওয়া হয়। একজন ব্যবস্থাপককে তার প্রতিষ্ঠানের অভ্যন্তরীণ ও বাহ্যিক সংশ্লিষ্ট ব্যক্তিবর্গের সাথে আন্তঃব্যক্তিক সম্পর্ক গড়ে তুলতে হয়। উদ্দীপকের মি. দুলাল একটি কোম্পানির জনসংযোগ কর্মকর্তা। তিনি প্রতিষ্ঠানের ভিতর ও বাইরের বিভিন্ন পক্ষের সাথে যোগাযোগ করেন। এছাড়া তিনি প্রতিষ্ঠান সম্পর্কে ভালো ইমেজ তৈরিতে কাজ করেন। এক্ষেত্রে মি. দুলাল কর্মীদের সাথে যোগাযোগ প্রতিষ্ঠার মাধ্যমে তাদের দিয়ে কৌশলে কাজ করিয়ে নেন। এছাড়া প্রতিষ্ঠানের বাইরের বিভিন্ন পক্ষের সাথে যোগাযোগ করে প্রতিষ্ঠানের জন্য বিভিন্ন তথ্য সংগ্রহ করেন। এসবের সাথে ব্যবস্থাপকের আন্তঃব্যক্তিক ভূমিকার মিল আছে। সুতরাং, উদ্দীপকে মি. দুলালের মধ্যে ব্যবস্থাপকের আন্তঃব্যক্তিক ভূমিকা প্রতীয়মান।"
        },
        {
          "label": "ঘ",
          "question": "",
          "explanation": "উদ্দীপকে প্রতিষ্ঠানটির ব্যবস্থাপনা পরিচালকের দূরদর্শিতার গুণটি সবাই সমীহ করে, যা ব্যবস্থাপকের ধারণাগত দক্ষতার অন্তর্ভুক্ত। প্রতিষ্ঠানের অগ্রগতিতে এর ভূমিকা রয়েছে বলে আমি মনে করি। ধারণাগত দক্ষতার মাধ্যমে ব্যবস্থাপক নতুন বিষয় বা অজানা পরিস্থিতি সম্পর্কে সিদ্ধান্ত নেন। এর মাধ্যমে ভবিষ্যৎ সম্পর্কে ধারণা করে প্রতিষ্ঠানের জন্য পরিকল্পনা করা হয়। আর সঠিক পরিকল্পনা প্রতিষ্ঠানের লক্ষ্য অর্জনে সহায়তা করে। উদ্দীপকের মি. দুলাল একটি প্রতিষ্ঠানে কাজ করেন। তার প্রতিষ্ঠানের ব্যবস্থাপনা পরিচালক অত্যন্ত ব্যস্ত মানুষ। তাকে প্রতিষ্ঠান কোন দিকে যাবে তা নিয়ে ভাবতে হয়। তিনি তার অন্তর্দৃষ্টি দিয়ে ভবিষ্যতকে অনুমান করতে পারেন। এজন্য পরিচালক পর্ষদ তার এরূপ দক্ষতাকে সমীহ করে। ব্যবস্থাপনা পরিচালকের ভবিষ্যত অনুমান করার বিষয়টি ব্যবস্থাপকের ধারণাগত দক্ষতার অন্তর্ভুক্ত। তিনি তার এ দক্ষতাকে কাজে লাগিয়ে প্রতিষ্ঠানের জন্য বিভিন্ন ধরনের গুরুত্বপূর্ণ সিদ্ধান্ত নেন। এক্ষেত্রে তিনি অনেক চিন্তা-ভাবনা ও বিচার-বিশ্লেষণ করে প্রতিষ্ঠানের জন্য পরিকল্পনা তৈরি করেন। তার এ কাজের মাধ্যমে তিনি ভবিষ্যত সঠিকভাবে মূল্যায়ন করতে পারেন। এক্ষেত্রে তার প্রতিষ্ঠানের সব সিদ্ধান্ত সঠিকভাবে নেওয়া সম্ভব হয়। এতে প্রতিষ্ঠান ক্ষতির হাত থেকে রক্ষা পায়। ফলে প্রতিষ্ঠান লাভজনকভাবে এগিয়ে যায়। তাই বলা যায়, ব্যবস্থাপনা পরিচালকের ধারণাগত দক্ষতা প্রতিষ্ঠানের অগ্রগতিতে গুরুত্বপূর্ণ ভূমিকা রাখে।"
        }
      ]
    },
    {
      "number": "10",
      "uddipok": ". 'আলোহা লি.' একটি আন্তর্জাতিক মানের পোশাক রপ্তানিকারক প্রতিষ্ঠান। উন্নতমানের পোশাক তৈরির জন্য বাজারে তাদের যথেষ্ট সুনাম রয়েছে। ২০২২ সালে প্রতিষ্ঠানটি ISO-9000 পুরস্কার লাভ করে। ২০২৩ সালের শুরুতে প্রতিষ্ঠানটি তাদের বার্ষিক উৎপাদন লক্ষ্যমাত্রা ৭ লক্ষ একক ধার্য করে। কিন্তু ২০২৩ সালের জুলাই মাসে দেখা যায় মাত্র ৩ লক্ষ একক পোশাক তৈরি হয়েছে। এ অবস্থায় প্রতিষ্ঠানটি তাদের তদারকি বাড়িয়ে দেয় এবং ত্রুটি-বিচ্যুতিগুলো খুঁজে বের করে তা সংশোধনের ব্যবস্থা গ্রহণ করে। তারা আশা করছে নির্দিষ্ট সময়ের মধ্যেই লক্ষ্যে পৌছাতে পারবে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "ব্যবস্থাপনার সর্বশেষ কাজ হলো নিয়ন্ত্রণ।"
        },
        {
          "label": "খ",
          "question": "",
          "explanation": "কালান্তিক কাজ হলো যে কাজ কোনো নির্দিষ্ট সময় পর পর করা হয়। প্রতিষ্ঠানের নিয়ন্ত্রণ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই পরিকল্পনা অনুযায়ী কাজ হচ্ছে কি না তা যাচাই, বিচ্যুতি নির্ণয় ও সংশোধনমূলক ব্যবস্থা নেওয়া হয়। তাই নিয়ন্ত্রণকে কালান্তিক কাজ বলা হয়।"
        },
        {
          "label": "গ",
          "question": "",
          "explanation": "উদ্দীপকে আলোহা লি. প্রথমত নিয়ন্ত্রণের 'আদর্শমান প্রতিষ্ঠা' পদক্ষেপটি অনুসরণ করেছে। আদর্শমান হলো একটি মানদণ্ড। এর সাথে প্রকৃত কার্যফল পরিমাপ করা হয়। সুষ্ঠুভাবে কোনো কাজ সম্পন্ন করার জন্য কোনো কাজের আদর্শমান নির্ধারণ করতে হয়। এটি নিয়ন্ত্রণের প্রথম পদক্ষেপ। উদ্দীপকের আলোহা লি. পোশাক উৎপাদনকারী একটি প্রতিষ্ঠান। প্রতিষ্ঠানটি সুনামের সাথে ব্যবসায় পরিচালনা করায় ২০২২ সালে এটি ISO-9000 পুরস্কার লাভ করে। ২০২৩ সালে প্রতিষ্ঠানটি উৎপাদনের মাত্রা বাড়িয়ে ৭ লক্ষ একক ধার্য করে। এ উৎপাদন এককের আলোকেই পরিকল্পনা প্রণয়ন করা হয়। আবার, নির্দিষ্ট সময় পর পর উৎপাদনের পরিমাণ যাচাই করা হয়। এতে নির্দিষ্ট সময়ের মধ্যে সাত লক্ষ একক উৎপাদন করা সম্ভব কি না সে সম্পর্কে ধারণা পাওয়া যায়। এক্ষেত্রে সাত লক্ষ একক নিয়ন্ত্রণ প্রক্রিয়ার আদর্শমান। তাই বলা যায়, আলোহা লি. প্রথমত নিয়ন্ত্রণ ব্যবস্থার আদর্শমান প্রতিষ্ঠা পদক্ষেপ অনুসরণ করেছে।"
        },
        {
          "label": "ঘ",
          "question": "",
          "explanation": "আলোহা লি. এর সম্পাদিত সর্বশেষ কাজটি নিয়ন্ত্রণ প্রক্রিয়ার সংশোধনমূলক ব্যবস্থা গ্রহণ ধাপের সাথে সামঞ্জস্যপূর্ণ, যার বাস্তবায়নই সফলতা আনবে- উক্তিটি যথার্থ। নিয়ন্ত্রণ প্রক্রিয়ার সর্বশেষ পর্যায় হলো চিহ্নিত ত্রুটি-বিচ্যুতিগুলোর জন্য সংশোধনমূলক ব্যবস্থা নেওয়া। এ পর্যায়ে ভুল-ত্রুটি বা বিচ্যুতি যে . কারণে হয়েছে তা নির্ণয় করে প্রয়োজনীয় ব্যবস্থা নেওয়া হয়। আবার প্রয়োজনে নতুন পরিকল্পনা প্রণয়ন করা হয়। উদ্দীপকে আলোহা লি. পোশাক উৎপাদনকারী একটি প্রতিষ্ঠান। প্রতিষ্ঠানটি ২০২৩ সালে সাত লক্ষ একক উৎপাদনের লক্ষ্যমাত্রা নির্ধারণ করে। কিন্তু ২০২৩ সালের জুলাই মাসে দেখা যায় তিন লক্ষ একক পোশাক তৈরি হয়েছে। এ সময়ে উৎপাদন হওয়ার কথা ছিল (৭,০০,০০০÷১/১২) বা ৩,৫০,০০০ একক (প্রায়)। আলোহা লি. প্রথম ছয় মাসে লক্ষ্যমাত্রা অনুযায়ী উৎপাদন করতে পারেনি। এ অবস্থায় প্রতিষ্ঠানটি তদারকি বাড়িয়ে দেয়। দ্রুত ত্রুটি-বিচ্যুতি খুঁজে বের করার পদক্ষেপ নেয়। এ পরিস্থিতিতে প্রতিষ্ঠানটি সমস্যা সমাধানের ব্যবস্থা নেয়। লক্ষ্যমাত্রা অর্জনে প্রতিষ্ঠানটি প্রয়োজনীয় করণীয় নির্ধারণ করে। এতে নির্দিষ্ট সময়ের মধ্যে প্রতিষ্ঠানটি লক্ষ্যমাত্রা পূরণ করতে পারবে। প্রতিষ্ঠানটির গৃহীত এসব কাজ নিয়ন্ত্রণের সংশোধনমূলক ব্যবস্থা গ্রহণের ধাপ। তাই নিয়ন্ত্রণের এ ধাপটি অনুসরণের মাধ্যমে আলোহা লি. এর সফলতা আসবে বলে আমি মনে করি।"
        }
      ]
    },
    {
      "number": "11",
      "uddipok": "জনাব রহিম একটি এনজিও-এর পরিচালক। তার প্রতিষ্ঠানে কোনো পদ শূন্য 'হলে তিনি পদোন্নতির মাধ্যমে সে শূন্য পদ পূরণ করেন। অন্যদিকে, যে সকল নতুন কর্মী প্রতিষ্ঠানে যোগদান করে তাদেরকে তিনি একজন উচ্চপদস্থ নির্বাহীর অধীনে রেখে প্রয়োজনীয় কাজ শেখানোর ব্যবস্থা করেন। এর ফলে কর্মীরা ব্যবহারিক কাজে দক্ষতা অর্জন করে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের জন্য নির্দিষ্ট উৎস থেকে প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কাজ করাকে কর্মীসংস্থান বলে।"
        },
        {
          "label": "খ",
          "question": "",
          "explanation": "যে প্রক্রিয়ায় চাকরিপ্রার্থীদের মধ্য থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয়, তাকে কর্মী নির্বাচন বলে। এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মাধ্যমে চাকরিপ্রার্থীদের যোগ্যতা যাচাই-বাছাই করা হয়। কোনো ধাপে প্রার্থী অকৃতকার্য হলে, অকে বাদ দেওয়া হয়। এজন্যই বলা হয়, কর্মী নির্বাচন একটি নেতিবাচক প্রক্রিয়া।"
        },
        {
          "label": "গ",
          "question": "উদ্দীপকে জনাব রহিম কোন উৎস থেকে কর্মী সংগ্রহ করেন? ব্যাখ্যা করো।",
          "explanation": "উদ্দীপকে জনাব রহিম অভ্যন্তরীণ উৎস থেকে কর্মী সংগ্রহ করেন। এ উৎসের ক্ষেত্রে প্রতিষ্ঠানে কর্মরত কর্মীদের মধ্য থেকে বা তাদের সুপারিশে কর্মী সংগ্রহ করা হয়। এ পদ্ধতিতে আনুষ্ঠানিকতা কম থাকায় নিয়োগ প্রক্রিয়া অনেক সহজ হয়। ফলে প্রতিষ্ঠানের সময় ও অর্থের সাশ্রয় হয়। উদ্দীপকে জনাব রহিম একজন এনজিও-এর পরিচালক। তার প্রতিষ্ঠানে পদ শূন্য হলে পদোন্নতির মাধ্যমে সে পদ পূরণ করা হয়। এক্ষেত্রে বর্তমান কর্মীদের নিয়োগ দেওয়া হয়। ফলে প্রতিষ্ঠানে কর্মরত কর্মীদের মনোবল বাড়ে। এছাড়াও এর মাধ্যমে বিশ্বাসযোগ্য, চেনা-জানা কর্মী পাওয়া সম্ভব হয়। ফলে কর্মী নির্বাচনে তার সময় ও অর্থের সাশ্রয় হয়। এসব বৈশিষ্ট্যের সাথে কর্মী সংগ্রহের অভ্যন্তরীণ উৎসের মিল আছে। তাই বলা যায়, জনাব রহিম কর্মী সংগ্রহে অভ্যন্তরীণ উৎস ব্যবহার করেন।"
        },
        {
          "label": "ঘ",
          "question": "",
          "explanation": "উদ্দীপকে জনাব রহিম তার কর্মীদের জন্য শিক্ষানবিশ প্রশিক্ষণ পদ্ধতি অনুসরণ করেছেন, যা প্রতিষ্ঠানের কর্মীদের দক্ষতা বাড়াতে অত্যন্ত ফলপ্রসূ মন্তব্যটি যথার্থ। এ পদ্ধতিতে প্রশিক্ষণার্থীকে কাজের সাথে সম্পৃক্ত রেখে নির্দিষ্ট সময় পর্যন্ত অভিজ্ঞ কর্মকর্তার তত্ত্বাবধানে রাখা হয়। এভাবে তাদের কাজ সম্পর্কে বাস্তব ধারণা দেওয়া হয়। এ প্রশিক্ষণের মাধ্যমে প্রশিক্ষণার্থী তাত্ত্বিক ও ব্যবহারিক জ্ঞান লাভ করেন। উদ্দীপকে জনাব রহিম একটি এনজিও-এর পরিচালক হিসেবে দায়িত্বরত। তিনি প্রতিষ্ঠানে নতুন কর্মীদের প্রশিক্ষণের ব্যবস্থা করেন। এক্ষেত্রে তিনি তাদেরকে উচ্চপদস্থ নির্বাহীর অধীনে রেখে প্রয়োজনীয় কাজ শেখান। এর ফলে কর্মীরা ব্যবহারিক কাজে দক্ষতা অর্জন করে। এক্ষেত্রে জনাব রহিম তার প্রতিষ্ঠানের কর্মীদের জন্য শিক্ষানবিশ পদ্ধতিতে প্রশিক্ষণের ব্যবস্থা করেন। এতে কর্মীরা অভিজ্ঞ নির্বাহীর অধীনে হাতেকলমে শিক্ষা লাভ করবে। এর মাধ্যমে তারা প্রতিষ্ঠানের কাজ সম্পর্কে বিশেষ জ্ঞানের অধিকারী হবে। এছাড়া এ প্রশিক্ষণের মাধ্যমে প্রতিষ্ঠানটির নতুন কর্মীরা ধীরে ধীরে অভিজ্ঞ হয়ে ওঠবে। ফলে প্রতিষ্ঠানটির কাজ সুষ্ঠুভাবে সম্পাদিত হবে। এভাবে জনাব রহিমের প্রতিষ্ঠানের উদ্দেশ্য বাস্তবায়িত হবে। তাই বলা যায়, জনাব রহিমের অনুসৃত শিক্ষানবিশ প্রশিক্ষণ পদ্ধতি তার প্রতিষ্ঠানের কর্মীদের দক্ষতা বৃদ্ধিতে সহায়ক।"
        }
      ]
    }
  ]
}