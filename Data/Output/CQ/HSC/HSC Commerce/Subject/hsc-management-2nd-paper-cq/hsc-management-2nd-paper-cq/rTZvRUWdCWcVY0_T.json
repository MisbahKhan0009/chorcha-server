{
  "title": "চট্টগ্রাম বোর্ড ২০১৭",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "পদ্মা ব্যাংক লি. ২০ জন প্রবেশনারী অফিসার নিয়োগের জন্য পত্রিকায় বিজ্ঞপ্তি প্রদান করে । আরমান লিখিত ও মৌখিক পরীক্ষায় অংশগ্রহণ করে নির্বাচিত হন। ব্যাংকে যোগদান করার পর আরমানকে বিভিন্ন বিভাগে কাজ করতে হয়েছে। তিনি এক মাসের একটি প্রশিক্ষণ কর্মসূচিতেও অংশগ্রহণ করে সাফল্যের সাথে সমাপ্ত করেন। ব্যাংকের শাখা ব্যবস্থাপক জনাব ইমতিয়াজ আরমানের কর্মদক্ষতায় সন্তুষ্ট হয়ে তার পদোন্নতির সুপারিশ করেছেন।",
      "tag": "CTG.B 17",
      "sub_questions": [
        {
          "label": "ক",
          "question": "কর্মী সংগ্রহ কী?",
          "explanation": "শূন্যপদ পূরণের জন্য যথাযথ পদ্ধতিতে সম্ভাব্য চাকরিপ্রার্থীদের আবেদন করতে ও নির্বাচন প্রক্রিয়ায় অংশ নিতে উৎসাহিত করার প্রক্রিয়াকে কর্মী সংগ্রহ বলে ।"
        },
        {
          "label": "খ",
          "question": "পদোন্নতি বলতে কী বোঝায়?",
          "explanation": "প্রতিষ্ঠানে কর্মরত কর্মীর বর্তমান পদ থেকে মর্যাদা, ক্ষমতা, দায়িত্ব এবং বেতন ও সুযোগ-সুবিধা বাড়িয়ে উচ্চতর পদে পদায়ন করাকে পদোন্নতি বলে । এটি কর্মীদের কাজের সন্তুষ্টি বাড়ায়। ফলে প্রতিষ্ঠানের প্রতি তাদের আস্থা ও আনুগত্য বাড়ে। এতে প্রতিষ্ঠানের উৎপাদন ক্ষমতাও বাড়ে । তাই প্রতিষ্ঠানে কর্মীদের পদোন্নতি দেওয়া হয়।"
        },
        {
          "label": "গ",
          "question": "উদ্দীপকে পদ্মা ব্যাংক লি.-এ বিভিন্ন বিভাগে কাজ করে আরমান কোন ধরনের প্রশিক্ষণ পেয়েছেন? ব্যাখ্যা করো।",
          "explanation": "উদ্দীপকের পদ্মা ব্যাংক লি.-এ বিভিন্ন বিভাগে কাজ করার মাধ্যমে আরমান পদ আবর্তনের (Job rotation) প্রশিক্ষণ পেয়েছেন । এর মাধ্যমে কর্মকর্তা-কর্মচারীদের সমপর্যায়ের এক পদ থেকে অন্য পদে বদলি করে বিভিন্ন কাজে পারদর্শী করে তোলা হয়। এ পদ্ধতির সবচেয়ে ইতিবাচক দিক হলো কর্মীরা প্রতিষ্ঠানের বিভিন্ন বিভাগের কাজ সম্পর্কে ধারণা অর্জন করতে পারেন। ফলে প্রতিষ্ঠানের বিরূপ পরিস্থিতিতে তারা যেকোনো বিভাগের কাজ করতে পারেন । উদ্দীপকের পদ্মা ব্যাংক লি. ২০ জন অফিসার নিয়োগের জন্য পত্রিকায় বিজ্ঞপ্তি দেয়। আবেদনকারীদের মধ্যে আরমান লিখিত ও মৌখিক পরীক্ষায় অংশগ্রহণ করে নির্বাচিত হন। ব্যাংকে যোগদানের পর তাকে প্রতিষ্ঠানের বিভিন্ন বিভাগে কাজ করতে হয়েছে। এভাবে তিনি এক পদ থেকে আরেক পদে বদলির মাধ্যমে প্রতিষ্ঠানের বিভিন্ন বিভাগের কাজ সম্বন্ধে ধারণা পেয়েছেন। এসব বৈশিষ্ট্য পদ আবর্তন প্রশিক্ষণের সাথে সামঞ্জস্যপূর্ণ। তাই বলা যায়, আরমান পদ আবর্তনের প্রশিক্ষণ পেয়েছেন ।"
        },
        {
          "label": "ঘ",
          "question": "উদ্দীপকে পদ্মা ব্যাংক লি.-এর গৃহীত প্রশিক্ষণ পদ্ধতির কার্যকারিতা বিশ্লেষণ করো।",
          "explanation": "উদ্দীপকের পদ্মা ব্যাংক লি.-এর নেওয়া পদ পরিবর্তন প্রশিক্ষণ পদ্ধতিটি প্রতিষ্ঠানের জন্য যথার্থ হয়েছে। কর্মীদের কাজের মান উন্নয়নে এটি একটি উল্লেখযোগ্য প্রশিক্ষণ পদ্ধতি। বিভিন্ন কাজ শেখানোর জন্য তাদের এক দায়িত্ব থেকে অন্য দায়িত্ব দেওয়া হয়। এ ধরনের প্রশিক্ষণের কারণে কর্মী বিভিন্ন পরিস্থিতি সহজে মোকাবিলা করতে পারেন । উদ্দীপকের পদ্মা ব্যাংক লি.-এ আরমান লিখিত ও মৌখিক পরীক্ষায় নির্বাচিত হন। যোগ দেওয়ার পর তাকে বিভিন্ন বিভাগে কাজ করতে হয়েছে। এছাড়া, এক মাসের প্রশিক্ষণ কর্মসূচিতে অংশ নিয়ে তিনি তা সাফল্যের সাথে শেষ করেন। আরমান বিভিন্ন বিভাগে কাজ করার মাধ্যমে বিভিন্ন বিষয় সম্পর্কে দক্ষ হয়েছেন। এতে তিনি বিভিন্ন প্রতিকূল পরিস্থিতি সহজে মোকাবিলা করতে পারবেন। তার যোগ্যতা ও দক্ষতা প্রতিষ্ঠানের কাজে গতি আনবে। আবার, আরমানের পদোন্নতি দেখে অন্যরাও কাজে উৎসাহিত হবে। এতে প্রতিষ্ঠানের লক্ষ্য অর্জন সহজ হবে। অতএব, পদ পরিবর্তন প্রশিক্ষণ পদ্ধতিটি পদ্মা ব্যাংক লি.-এর জন্য কার্যকর পদক্ষেপ ।"
        }
      ]
    },
    {
      "number": "2",
      "uddipok": "'নিশাত' গ্রুপের ব্যবস্থাপক কর্মীদের নিকট থেকে জোর করে কাজ আদায় করেন। তিনি মনে করেন, কর্মীরা কাজ অপছন্দ করে ও সুযোগ পেলেই কাজে ফাঁকি দেয়। কর্মীরা গতানুগতিক প্রকৃতির এবং পরিবর্তন পছন্দ করে না। এজন্য তিনি কাজের নির্দেশ দিয়ে বসে থাকেন না বরং যে ভাবেই হোক কাজ আদায়ের জন্য সার্বক্ষণিক পর্যবেক্ষণ করেন। এতে করে প্রতিষ্ঠানের কর্মীদের ওপর তার নিয়ন্ত্রণ বজায় থাকে।",
      "tag": "CTG.B 17",
      "sub_questions": [
        {
          "label": "ক",
          "question": "অনার্থিক প্রেষণা কী?",
          "explanation": "আর্থিক সুযোগ-সুবিধার বাইরে প্রেষণা দেওয়ার যেসব উপায় আছে তার মাধ্যমে প্রেষণা দেওয়াকে অনার্থিক প্রেষণা বলে। যেমন: বাসস্থান সুবিধা, চাকরির নিরাপত্তা ।"
        },
        {
          "label": "খ",
          "question": "'প্রেষণা উৎপাদনশীলতা পরিমাণ বৃদ্ধি করে'- ব্যাখ্যা করো ।",
          "explanation": "অধীনস্থ কর্মীদের কাজের প্রতি অনুপ্রাণিত বা উৎসাহী করার প্রক্রিয়াকে প্রেষণা বলে। আর উৎপাদনে ব্যবহৃত উপকরণ ও উৎপন্ন দ্রব্যের অনুপাতকে উৎপাদনশীলতা বলে । উৎপাদনশীলতা নির্ভর করে প্রতিষ্ঠানে ব্যবহৃত মানবীয় ও অমানবীয় (কাঁচামাল, যন্ত্রপাতি) উপকরণরসমূহের দক্ষ ব্যবহারের ওপর। মানবসম্পদই অমানবীয় উপকরণগুলো ব্যবহার করে। এজন্য মানবসম্পদকে সঠিকভাবে ব্যবহারে প্রতিনিয়ত প্রেষণা দেওয়ার প্রয়োজন হয়। কর্মীকে গ্রেষণা দিয়ে যত বেশি অনুপ্রাণিত করা যাবে, প্রতিষ্ঠানের উৎপাদনশীলতাও তত বাড়বে। তাই বলা যায়, প্রেষণা উৎপাদনশীলতার পরিমাণ বাড়িয়ে দেয়।"
        },
        {
          "label": "গ",
          "question": "উদ্দীপকে 'নিশাত' গ্রুপের ব্যবস্থাপক প্রেষণার কোন তত্ত্ব বিশ্বাস করেন? ব্যাখ্যা করো।",
          "explanation": "উদ্দীপকের 'নিশাত' গ্রুপের ব্যবস্থাপক প্রেষণার 'X' তত্ত্ব বিশ্বাস করেন । X তত্ত্বে মনে করা হয়, কমীরা কাজকে অপছন্দ করে ও সুযোগ পেলেই কাজে ফাঁকি দেয়। এ তত্ত্ব মতে কমীরা সাধারণত প্রতিষ্ঠানের কোনো নিয়ম-নীতি সহজে মেনে নিতে পারে না। এজন্য কঠোর নিয়ন্ত্রণ ও তত্ত্বাবধানের মাধ্যমে তাদের দিয়ে কাজ করাতে হয়। উদ্দীপকের 'নিশাত' গ্রুপের ব্যবস্থাপক কর্মীদের কাছ থেকে জোর করে কাজ আদায় করেন। তিনি মনে করেন, কর্মীরা কাজ অপছন্দ করে ও সুযোগ পেলেই কাজে ফাঁকি দেয়। এছাড়া কমীরা কাজের ক্ষেত্রে কোনো নতুন নিয়ম বা পরিবর্তনকে পছন্দ করে না। এজন্য তিনি কর্মীদের কাজ সবসময় তদারকি করেন; যাতে কমীরা সঠিকভাবে কাজ করে। এসব বৈশিষ্ট্য X তত্ত্বের সাথে সম্পর্কিত। তাই বলা যায়, 'নিশাত' গ্রুপের ব্যবস্থাপক গ্রেষণার X তত্ত্ব অনুসরণ করেন ।"
        },
        {
          "label": "ঘ",
          "question": "উদ্দীপকে বর্ণিত 'নিশাত' গ্রুপের ব্যবস্থাপকের কঠোর নিয়ন্ত্রণ ব্যবস্থা কর্মীদের দীর্ঘমেয়াদে উচ্চাকাঙ্ক্ষা পোষণের ক্ষেত্রে কতটা ইতিবাচক বলে তুমি মনে করো? মতামত দাও।",
          "explanation": "উদ্দীপকে বর্ণিত 'নিশাত' গ্রুপের ব্যবস্থাপকের কঠোর নিয়ন্ত্রণ ব্যবস্থা কমীদের উচ্চাকাঙ্ক্ষা পোষণের ক্ষেত্রে নেতিবাচক প্রভাব ফেলবে বলে আমি মনে করি নিয়ন্ত্রণের মাধ্যমে পরিকল্পনা অনুযায়ী প্রতিষ্ঠানের সব কাজ ঠিকভাবে হচ্ছে কি না, তা যাচাই করা হয়। প্রয়োজনে সংশোধনমূলক ব্যবস্থা নেওয়া হয়। ঊর্ধ্বতন কর্মকর্তা প্রতিষ্ঠানের নিয়ন্ত্রণের কাজের সাথে জড়িত থাকেন। এজন্য তিনি কর্মীদের কাজ সবসময় তদারকি করেন। তবে ঊর্ধ্বতন কর্মকর্তা কঠোরভাবে নিয়ন্ত্রণ করলে কর্মীরা মানসিকভাবে ভেঙ্গে পড়ে ৷ উদ্দীপকের 'নিশাত' গ্রুপের ব্যবস্থাপক মনে করেন প্রতিষ্ঠানের কর্মীরা কাজকে অপছন্দ করে। সুযোগ পেলেই তারা কাজে ফাঁকি দেয়। তাই তিনি কর্মীদের কাজ সবসময় তদারকি করেন। তিনি কর্মীদের মানসিক দিক বিবেচনা না করে তাদের কাছ থেকে জোর করে কাজ আদায় করেন। এ ধরনের কঠোর নিয়ন্ত্রণ ব্যবস্থা কমীরা সাময়িকভাবে মেনে নেয় । . কিন্তু সবসময় এ ধরনের পরিবেশ আশা করে না। এ ব্যবস্থায় কর্মীরা মনে করে প্রতিষ্ঠান তাদেরকে মূল্যায়ন করে না। তাই প্রতিষ্ঠানের প্রতি তাদের আনুগত্য কমে যায়। এতে কাজের প্রতি তাদের মনোযোগও কমে যায়। ফলে দীর্ঘ মেয়াদে প্রতিষ্ঠানের কাছ থেকে কর্মীদের প্রত্যাশা কমে যায়। তাই আমি মনে করি 'নিশাত' গ্রুপের ব্যবস্থাপকের কঠোর নিয়ন্ত্রণ ব্যবস্থা কর্মীদের দীর্ঘ মেয়াদে উচ্চাকাঙ্ক্ষা পোষণের ক্ষেত্রে ।"
        }
      ]
    },
    {
      "number": "3",
      "uddipok": "জনাব তারিক হাসান তার প্রতিষ্ঠিত সিমেন্ট কোম্পানির পরিচালনার পাশাপাশি ঠিকাদারি কাজের সাথেও জড়িত। তিনি তার কোম্পানির উৎপাদন কাজের জন্য ১০ বছরের একটি পরিকল্পনা গ্রহণ করেন। অপরদিকে ঠিকাদার হিসেবে তিনি একটি সেতু নির্মাণের কাজ পাওয়ায় তা নির্মাণের জন্য প্রয়োজনীয় পরিকল্পনা প্রণয়ন করবেন।",
      "tag": "CTG.B 17,HC 23",
      "sub_questions": [
        {
          "label": "ক",
          "question": "লক্ষ্য কী?",
          "explanation": "কোনো কাজের প্রত্যাশিত ফলাফলই হলো লক্ষ্য ।"
        },
        {
          "label": "খ",
          "question": "সহায়ক পরিকল্পনা বলতে কী বোঝায় ?",
          "explanation": "মূল পরিকল্পনা বাস্তবায়নের জন্য কোনো সহায়ক বা সহযোগী পরিকল্পনা নেওয়া হলে, তাকে সহায়ক পরিকল্পনা বলে । এ পরিকল্পনা মূল পরিকল্পনার সাথে সম্পৃক্ত থাকে। মূল পরিকল্পনার সফল বাস্তবায়নের জন্য এটি প্রণয়ন করা হয়। যেমন: কোনো বিমান সংস্থা কয়েকটি নতুন বিমান কেনার সিদ্ধান্ত নিয়েছে। এক্ষেত্রে নতুন কর্মী সংগ্রহ, তাদের প্রশিক্ষণের ব্যবস্থা প্রভৃতির পরিকল্পনাও করতে হবে। এগুলোই হলো সহায়ক পরিকল্পনা।"
        },
        {
          "label": "গ",
          "question": "উদ্দীপকে জনাব তারিক হাসান সিমেন্ট কোম্পানির উৎপাদনের জন্য মেয়াদ ভিত্তিক কোন ধরনের পরিকল্পনা প্রণয়ন করেছেন? ব্যাখ্যা করো।",
          "explanation": "উদ্দীপকের জনাব তারিক হাসান সিমেন্ট কোম্পানির উৎপাদনের জন্য মেয়াদভিত্তিক দীর্ঘমেয়াদি পরিকল্পনা প্রণয়ন করেছেন । এ ধরনের পরিকল্পনা প্রতিষ্ঠানের দীর্ঘমেয়াদি লক্ষ্য অর্জনের উদ্দেশ্যে শীর্ষ নির্বাহী কর্তৃক প্রণয়ন করা হয়। এটি পাঁচ বছরের বেশি সময়ের জন্য হয়ে থাকে। ভবিষ্যৎ ও অনিশ্চিত ঘটনার ওপর ভিত্তি করে দীর্ঘমেয়াদি পরিকল্পনা তৈরি করা হয়। উদ্দীপকের জনাব তারিক হাসান তার প্রতিষ্ঠিত সিমেন্ট কোম্পানির পরিচালক। তিনি কোম্পানি পরিচালনার পাশাপাশি ঠিকাদারি কাজের সাথেও জড়িত। কোম্পানির উৎপাদন কাজের জন্য তিনি ১০ বছরের একটি পরিকল্পনা নেন। তার পরিকল্পনাটি পাঁচ বছরের বেশি সময়ের জন্য প্রণয়ন করা হয়েছে। এর সাথে দীর্ঘমেয়াদি পরিকল্পনার মিল আেেছ। তাই বলা যায়, উদ্দীপকের উৎপাদনের পরিকল্পনাটি মেয়াদ ভিত্তিতে দীর্ঘমেয়াদি পরিকল্পনা ।"
        },
        {
          "label": "ঘ",
          "question": "উদ্দীপকে বর্ণিত সেতু নির্মাণের জন্য প্রকৃতিভিত্তিক কোন ধরনের পরিকল্পনা প্রণয়ন অধিক যৌক্তিক হবে বলে তোমার মনে হয়? ব্যাখ্যা করো।",
          "explanation": "উদ্দীপকের সেতু নির্মাণের জন্য প্রকৃতিভিত্তিক একার্থক পরিকল্পনা প্রণয়ন বেশি যৌক্তিক বলে আমার মনে হয় । এ পরিকল্পনা কোনো একটি বিশেষ কাজ সম্পাদনের লক্ষ্যে তৈরি করা হয়। তবে পরিকল্পনাটি বাস্তবায়িত হয়ে গেলে পরবর্তীতে এর গ্রহণযোগ্যতা থাকে না । উদ্দীপকের জনাব তারিক হাসান তার প্রতিষ্ঠিত সিমেন্ট কোম্পানির একজন পরিচালক। পাশাপাশি তিনি ঠিকাদারি ব্যবসায়ের সাথে জড়িত। তাই তিনি সেতু নির্মাণের কাজ পান। তিনি একটি প্রয়োজনীয় পরিকল্পনা নেবেন। জনাব তারিক হাসানের পরিকল্পনাটি শুধু সেতু নির্মাণের জন্য করা হবে । সেতু নির্মাণ শেষে এর প্রয়োজন শেষ হয়ে যাবে। কারণ, পরিকল্পনাটি শুধু বিশেষ কাজ করার জন্য প্রণয়ন করা হবে। অতএব, সেতু নির্মাণের জন্য জনাব তারিকে হাসানের একার্থক পরিকল্পনা প্রণয়ন প্রয়োজন ।"
        }
      ]
    },
    {
      "number": "4",
      "uddipok": "আশিক রসুলপুরে ১০ জন শ্রমিক নিয়ে একটি বেকারি শুরু করে। তার আত্মবিশ্বাস, দূরদর্শিতা এবং কর্মীদের সাথে উত্তম আচরণের ফলে ব্যবসায়ে সফলতা আসে। তিনি সিদ্ধান্ত গ্রহণের ক্ষেত্রে কর্মীদের অংশগ্রহণের সুযোগ দেয়ায় প্রতিষ্ঠানের উৎপাদনশীলতা ও পণ্যের গুণগত মান বৃদ্ধি পেয়েছে এবং তার বেকারিতে উৎপাদিত পণ্যের বাজার আশপাশের এলাকাতে সম্প্রসারিত হচ্ছে।",
      "tag": "CTG.B 17",
      "sub_questions": [
        {
          "label": "ক",
          "question": "স্বৈরতান্ত্রিক নেতৃত্ব কী?",
          "explanation": "সিদ্ধান্ত নিতে নেতা যখন অধস্তনদের মতামত না নিয়ে এককভাবে সিদ্ধান্ত নেন, তখন তাকে স্বৈরতান্ত্রিক নেতৃত্ব বলে ।"
        },
        {
          "label": "খ",
          "question": "একজন নেতাকে দূরদর্শী হতে হয় কেন? ব্যাখ্যা করো ।",
          "explanation": "ভবিষ্যৎ সম্পর্কে ধারণা করার ক্ষমতা বা কল্পনাশক্তি থাকাই হলো নেতার দূরদর্শিতা । ভবিষ্যৎ অনুমান করতে পারলে একজন নেতা সময় উপযোগী সিদ্ধান্ত নিতে পারেন। এক্ষেত্রে নেতা সম্ভাব্য করণীয়. আগে থেকেই নির্ধারণ করে রাখতে পারেন। ফলে তিনি সহজেই প্রতিযোগিতায় টিকে থাকতে পারেন । তাই, একজন নেতাকে দূরদর্শিতার অধিকারী হতে হয়।"
        },
        {
          "label": "গ",
          "question": "উদ্দীপকের প্রতিষ্ঠানে কোন ধরনের নেতৃত্ব বিদ্যমান? ব্যাখ্যা করো ।",
          "explanation": "উদ্দীপকের প্রতিষ্ঠানে গণতান্ত্রিক নেতৃত্ব বিদ্যমান । এ নেতৃত্বে নেতা নিজের কাছে সব ক্ষমতা কেন্দ্রীভূত না রেখে অধস্তনদের সাথে আলাপ-আলোচনার মাধ্যমে কাজ পরিচালনা করেন। এতে কর্মীরা নেতার প্রতি সন্তুষ্ট থাকে । ফলে তাদের কাজে আগ্রহ বাড়ে ৷ উদ্দীপকের আশিক রসুলপুরে ১০ জন শ্রমিক নিয়ে একটি বেকারি শুরু করেন । তিনি তার প্রতিষ্ঠানের যেকোনো সিদ্ধান্ত নেওয়ার ক্ষেত্রে কর্মীদের অংশগ্রহণের সুযোগ দেন। কর্মীদের মতামত নিয়েই তিনি চূড়ান্ত সিদ্ধান্ত নেন। এসব বৈশিষ্ট্যের সাথে গণতান্ত্রিক নেতৃত্বের মিল আছে। তাই বলা যায়; উদ্দীপকের প্রতিষ্ঠানে গণতান্ত্রিক নেতৃত্ব অনুসরণ করা হয় ।"
        },
        {
          "label": "ঘ",
          "question": "নেতৃত্বের সাফল্যের জন্য উদ্দীপকে উল্লিখিত গুণাবলিই কি যথেষ্ট বলে তুমি মনে করো? তোমার উত্তরের সপক্ষে যুক্তি দাও।",
          "explanation": "নেতৃত্বের সাফল্যের জন্য উদ্দীপকে উল্লিখিত আত্মবিশ্বাস, দূরদর্শিতা ও উত্তম আচরণ) গুণগুলো যথেষ্ট নয় । নেতৃত্বের মাধ্যমে কোনো দল বা গোষ্ঠীকে একটি নির্দিষ্ট লক্ষ্যের দিকে এগিয়ে নেওয়া হয়। যেকোনো প্রতিষ্ঠানের কাজে সফলতা লাভের জন্য নেতৃত্ব গুরুত্বপূর্ণ। একজন আদর্শ নেতা সঠিক নেতৃত্বের মাধ্যমে কাজে সফলতা অর্জন করেন। যেকোনো পরিস্থিতিতে তিনি সাহস নিয়ে লক্ষ্যের দিকে এগিয়ে যান । উদ্দীপকের আশিক রসুলপুরে ১০ জন শ্রমিক নিয়ে একটি বেকারি শুরু করেন। তার নেতৃত্বের মাধ্যমে প্রতিষ্ঠানটি পরিচালিত হয়। একজন নেতা হিসেবে তার মধ্যে আছে আত্মবিশ্বাস, দূরদর্শিতা। এছাড়া কর্মীদের সাথে ভালো ব্যবহারও করেন । কিন্তু আদর্শ নেতা হওয়ার জন্য আশিকের এসব গুণ যথেষ্ট নয়। নেতার সঠিক নেতৃত্বের মাধ্যমে প্রতিষ্ঠান এগিয়ে চলে। তাই একজন নেতার মধ্যে বিভিন্ন ধরনের গুণ থাকা প্রয়োজন। আত্মবিশ্বাস, দূরদর্শিতা এবং কর্মীদের সাথে ভালো ব্যবহার – আদর্শ নেতার মাত্র কয়েকটি গুণ । শুধু এগুলো প্রতিষ্ঠান পরিচালনায় যথেষ্ট নয়। তার মধ্যে আরও গুণ (সাহস, ধৈর্য, ঝুঁকি নেওয়ার মানসিকতা, অধস্তন সম্পর্কে জ্ঞান, ন্যায়পরায়ণতা, শিক্ষা প্রভৃতি) থাকা প্রয়োজন। সুতরাং, নেতৃত্বের সাফল্যের জন্য আশিকের উল্লিখিত গুণাবলির পাশাপাশি অন্য গুণগুলোও থাকা প্রয়োজন বলে আমি মনে করি ।"
        }
      ]
    },
    {
      "number": "5",
      "uddipok": "জুবলী নিটওয়্যার বিদেশে তৈরি পোশাক রপ্তানি করে। জনাব সাজিদ উক্ত প্রতিষ্ঠানের একজন কর্মকর্তা। তিনি প্রতিষ্ঠানের লক্ষ্য ও নীতি প্রণয়নের সাথে জড়িত। প্রতিষ্ঠানটির উৎপাদন বৃদ্ধির জন্য তিনি কর্মীদের কার্যঘণ্টা পূর্বের চেয়ে ২ ঘণ্টা বাড়িয়ে দেন । তবে এজন্য কর্মীদেরকে কোনো অতিরিক্ত সুবিধা প্রদান করনে না।",
      "tag": "CTG.B 17",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনা কী?",
          "explanation": "পরীক্ষা-নিরীক্ষা, বিচার-বিশ্লেষণ ও পরিকল্পিত নিয়ম অনুযায়ী প্রতিষ্ঠানের শ্রম ও উৎপাদন বাড়ানোর কৌশলকে বৈজ্ঞানিক ব্যবস্থাপনা বলে।"
        },
        {
          "label": "খ",
          "question": "আদেশের ঐক্য বলতে কী বোঝায়?",
          "explanation": "একজন কর্মী একই সময়ে শুধু একজন ঊর্ধ্বতন কর্মকর্তার কাছ থেকে আদেশ পাওয়াকে আদেশের ঐক্য নীতি বলে। একজন কর্মীর আদেশদাতা একাধিক হলে একই সময়ে দু'জন ভিন্ন নির্দেশ দিতে পারেন। এতে দ্বৈত অধীনতা সৃষ্টি হয়। ফলে কর্মীর পক্ষে যথাযথভাবে সব কাজ করা সম্ভব হয় না। তাই, প্রতিষ্ঠানে আদেশের ঐক্য নীতি অনুসরণ করা অপরিহার্য।"
        },
        {
          "label": "গ",
          "question": "উদ্দীপকের প্রতিষ্ঠানে ব্যবস্থাপনার কোন নীতির ব্যত্যয় ঘটেছে তা ব্যাখ্যা করো ।",
          "explanation": "উদ্দীপকের প্রতিষ্ঠানে ব্যবস্থাপনার ন্যায্য পারিশ্রমিকের নীতির লঙ্ঘন হয়েছে। প্রতিষ্ঠানের কর্মীদের কাজের প্রকৃতি, সময়, পারিপার্শ্বিক অবস্থা প্রভৃতি বিবেচনায় সুষ্ঠু ও ন্যায্য বেতন কাঠামো স্থির করা আবশ্যক। এটি পারিশ্রমিক নীতির মূল কথা। এ নীতির বাস্তবায়ন করলে কর্মীরা কাজের প্রতি সন্তুষ্ট হয় এবং উৎসাহ নিয়ে কাজ করে। . উদ্দীপকের জুবলী নিটওয়্যার বিদেশে তৈরি পোশাক রপ্তানিকারক একটি প্রতিষ্ঠান। জনাব সাজিদ প্রতিষ্ঠানটির একজন কর্মকর্তা। তিনি এর উৎপাদন বাড়াতে চান। এজন্য কর্মীদের কাজের সময় আগের চেয়ে ২ ঘণ্টা বাড়িয়ে দেন। তবে এই ২ ঘণ্টা কাজের জন্য বাড়তি কোনো সুবিধা দেন না। অর্থাৎ, জনাব সাজিদ কর্মীদের দিয়ে অতিরিক্ত সময় কাজ করালেও তাদের ন্যায্য পারিশ্রমিক দেন না। তাই বলা যায়, অতিরিক্ত সময়ের জন্য পারিশ্রমিক না দেওয়ায় ন্যায্য পারিশ্রমিক নীতি অনুসরণ করা হয়নি।"
        },
        {
          "label": "ঘ",
          "question": "“জনাব সাজিদ একজন প্রশাসক, ব্যবস্থাপক নন\" - তুমি কি এর সাথে একমত?",
          "explanation": "উদ্দীপকের জনাব সাজিদ একজন প্রশাসক, ব্যবস্থাপক নন -- আমি এ বক্তব্যের সাথে একমত । ব্যবস্থাপনার সর্বোচ্চ স্তরে অধিষ্ঠিত ব্যক্তিবর্গ হলেন প্রশাসক। তারা প্রতিষ্ঠানের উদ্দেশ্য, নীতিমালা, পরিকল্পনা তৈরি প্রভৃতি কাজের সাথে জড়িত থাকেন। আর এ উদ্দেশ্য ও নীতিমালা ব্যবস্থাপকগণ বাস্তবায়ন করেন। উদ্দীপকের জনাব সাজিদ জুবলী নিটওয়্যার-এর একজন কর্মকর্তা। তিনি প্রতিষ্ঠানের লক্ষ্য ও নীতি প্রণয়নের সাথে জড়িত। প্রতিষ্ঠানের উৎপাদন বাড়ানোর জন্য তিনি কর্মীদের কাজের সময় ২ ঘণ্টা বাড়িয়ে দেন । জনাব সাজিদের নির্ধারিত নিয়ম অনুসারে কর্মীরা কাজ করে। কর্মীরা তার কাছে কাজের জবাবদিহি করে থাকে। প্রতিষ্ঠানের সমস্যা সমাধানে জনাব সাজিদ সিদ্ধান্ত নেন। আর এর বাস্তবায়নে নিয়োজিত থাকে কর্মীরা। অর্থাৎ জনাব সাজিদের নিদের্শনা অনুযায়ী প্রতিষ্ঠানটি পরিচালিত হয়। সুতরাং, জনাব সাজিদ একজন প্রশাসক ।"
        }
      ]
    },
    {
      "number": "6",
      "uddipok": "জনাব সাকিলের সংগঠন কাঠামোতে দেখা যায় একটা বিভাগে কর্মীর সংখ্যা কম হওয়ায় ঐ বিভাগের কর্মীরা কর্মভারগ্রস্ত হয়ে পড়েছে। আবার অন্য একটা বিভাগে কর্মীর সংখ্যা বেশি থাকায় তারা দ্রুত কাজ শেষ করে অলস সময় কাটাচ্ছে। এতে প্রতিষ্ঠানে বিশৃঙ্খলা সৃষ্টি হয়েছে। এজন্য জনাব সাকিল জনবল পুনঃবিন্যাস করেছেন। পরবর্তীতে প্রতিটি বিভাগ যেন নিজ থেকেই সকল বিভাগের সাথে সহযোগিতার মাধ্যমে প্রাতিষ্ঠানিক লক্ষ্যার্জনে কাজ করে তার ব্যবস্থাও করেন।",
      "tag": "CTG.B 17",
      "sub_questions": [
        {
          "label": "ক",
          "question": "ক্ষুদে বার্তা কী?",
          "explanation": "ক্ষুদে বার্তা সেবা বলতে মুঠোফোন ব্যবহার করে অন্য ফোনে মুহূর্তের মধ্যে সরবরাহকৃত এক ধরনের স্বল্প বার্তাকে বোঝায় ।"
        },
        {
          "label": "খ",
          "question": "'সাম্যের নীতি' বলতে কী বোঝায়?",
          "explanation": "কোনো প্রতিষ্ঠানের সকল কর্মীর প্রতি সমান আচরণ ও দৃষ্টিভঙ্গি প্রদর্শনের নীতিকেই ব্যবস্থাপনার সাম্যের নীতি বলে । এ নীতি ন্যায়পরায়ণতার সাথে সম্পৃক্ত। এক্ষেত্রে প্রতিষ্ঠানের ঊর্ধ্বতন কর্মকর্তা তাদের অধস্তনদের সমান চোখে দেখেন। ফলে প্রতিষ্ঠানের ঊর্ধ্বতন ও অধস্তন কর্মকর্তাদের মধ্যে সুসম্পর্ক সৃষ্টি হয়। তাই সমস্যার নীতি প্রতিষ্ঠানের উৎপাদন ক্ষমতা বাড়াতে সহায়ক ভূমিকা রাখে।"
        },
        {
          "label": "গ",
          "question": "উদ্দীপকে জনাব সাকিলের সংগঠনে সমন্বয়ের কোন নীতির অভাবে বিশৃঙ্খলা সৃষ্টি হয়েছিল? ব্যাখ্যা করো।",
          "explanation": "উদ্দীপকের জনাব সাকিলের সংগঠনে সমন্বয়ের ভারসাম্যের নীতির অভাবে বিশৃঙ্খলা সৃষ্টি হয়েছিল। প্রতিষ্ঠানের বিভিন্ন ব্যক্তি ও বিভাগের কাজে সমতা বিধানের আদর্শ হলো ভারসাম্যের নীতি । একটি প্রতিষ্ঠানের সব বিভাগ ও উপবিভাগের কাজে ভারসাম্য স্থাপন করা গেলে সমন্বয় অনেক সহজ হয়। এতে কেউ যাতে বেশি কাজের চাপে না থাকে, সেদিকে লক্ষ রাখা হয়। উদ্দীপকের জনাব সাকিলের সংগঠন কাঠামোতে বিভিন্ন বিভাগের কাজ ও কর্মীর মধ্যে মিল নেই। প্রতিষ্ঠানটির কোনো বিভাগে কর্মীর সংখ্যা প্রয়োজনের তুলনায় কম হওয়ায় ঐ বিভাগের কর্মীরা কর্মভারাক্রান্ত হয়ে পড়েছে। আবার অন্য বিভাগে কর্মীর সংখ্যা বেশি থাকায় তারা দ্রুত কাজ শেষ করে অলস সময় কাটাচ্ছে। এতে প্রতিষ্ঠানটির বিভাগগুলোর কাজের মধ্যে কোনো ভারসাম্য নেই। তাই বলা যায়, জনাব সাকিলের প্রতিষ্ঠানে ভারসাম্যের নীতি অনুসরণ না করায় বিশৃঙ্খলার সৃষ্টি হয়েছিল ।"
        },
        {
          "label": "ঘ",
          "question": "উদ্দীপকে পরবর্তীতে সমন্বয়ের যে নীতির কথা বলা হয়েছে প্রাতিষ্ঠানিক লক্ষ্যার্জনে তার ভূমিকা বিশ্লেষণ করো।",
          "explanation": "উদ্দীপকে পরবর্তীতে স্বেচ্ছামূলক সমন্বয়সাধন নীতির কথা বলা হয়েছে, যা প্রতিষ্ঠানের লক্ষ্য অর্জনে সহায়ক ভূমিকা রাখবে। এ সমন্বয়ে কর্মীরা নিজ থেকে বিভিন্ন বিভাগের কাজের সাথে সমন্বয়সাধন করে। প্রতিষ্ঠানের নির্বাহী কর্মীর মধ্যে অনানুষ্ঠানিক সম্পর্কের মাধ্যমে স্বেচ্ছামূলক হয়। যেমন: উৎপাদন ব্যবস্থাপক সরাসরি বিক্রয় ব্যবস্থাপকের কাছ থেকে বিক্রির লক্ষ্যমাত্রা জানবেন এবং সে অনুযায়ী পরিকল্পনা করবেন । উদ্দীপকের জনাব সাকিলের প্রতিষ্ঠানে বিভিন্ন বিভাগের কাজের মধ্যে ভারসাম্যের অভাবে বিশৃঙ্খলা সৃষ্টি হয়। তাই তিনি তার প্রতিষ্ঠানের বিভিন্ন বিভাগের জনবল পুনরায় সাজিয়েছেন। এছাড়া, প্রতিটি বিভাগ যেন নিজ থেকে অন্য সব বিভাগের সাথে সহযোগিতার মাধ্যমে কাজ করে, তার ব্যবস্থাও করেন । জনাব সাকিলের নেওয়া পদক্ষেপে প্রতিষ্ঠানের কর্মীরা কাজে নিয়োজিত হবে। প্রতিটি বিভাগ নিজ থেকে দায়িত্ব নিয়ে কাজ করবে। এক্ষেত্রে সব বিভাগ একটি অপরটির সাথে সমন্বয় করে সমানভাবে কাজ করবে। ফলে সঠিকভাবে ও ঠিক সময়ে কাজ শেষ হবে। সুতরাং, জনাব সাকিলের গড়ে তোলা স্বেচ্ছামূলক সমন্বয় ব্যবস্থা প্রাতিষ্ঠানিক লক্ষ্য অর্জনে ইতিবাচক প্রভাব ফেলবে ।"
        }
      ]
    },
    {
      "number": "7",
      "uddipok": "জনাব সুমন কর্মকার তার প্রতিষ্ঠানে পাঁচ ধরনের পণ্য উৎপাদন করেন। উৎপাদন ব্যবস্থাপক জনাব সুজিত সাহা দক্ষতার সাথেই পণ্য উৎপাদনের যাবতীয় কাজ করছিলেন। বর্তমানে সুমন কর্মকার উৎপাদন ব্যবস্থাপকের কাজের চাপ কমানোর পাশাপাশি পণ্যের গুণগত মানে পরিবর্তন আনার জন্য প্রতিটি পণ্যের জন্য একজন দক্ষ ও অভিজ্ঞ কর্মকর্তা নিয়োগ দেন। তারা সকলেই উৎপাদন ব্যবস্থাপক সুজিত সাহার নিকট তাদের কাজের জবাবদিহি করেন ।",
      "tag": "CTG.B 17",
      "sub_questions": [
        {
          "label": "ক",
          "question": "সংগঠন কী ?",
          "explanation": "নির্দিষ্ট লক্ষ্য অর্জনে একের বেশি ব্যক্তির সংঘবদ্ধতা এবং পারস্পরিক সম্পর্ক নির্ধারণ করার কাঠামোবদ্ধ ও প্রাতিষ্ঠানিক রূপকে সংগঠন বলে ।"
        },
        {
          "label": "খ",
          "question": "সরলরৈখিক ও পদস্থ সংগঠন বলতে কী বোঝায়?",
          "explanation": "সরলরৈখিক নির্বাহীর সহযোগী হিসেবে নিয়োজিত বিশেষজ্ঞ বা উপদেষ্টা কর্মীর সমন্বয়ে যে বিশেষ ধরনের সংগঠন কাঠামো তৈরি হয়, তাকে সরলরৈখিক ও পদস্থ সংগঠন বলে । এ ধরনের সংগঠনে সরলরৈখিক নির্বাহী সব কর্তৃত্ব ভোগ করলেও সহযোগী নির্বাহী সরলরৈখিক নির্বাহীকে সহযোগিতা করেন। উভয়ের সহযোগে প্রতিষ্ঠান পরিচালিত হওয়ায় এরূপ সংগঠনে দু'ধরনের কর্তৃত্ব বিদ্যমান থাকে ।"
        },
        {
          "label": "গ",
          "question": "জনাব সুমন কর্মকারের প্রতিষ্ঠানে প্রথমে কোন ধরনের সংগঠন কাঠামো বিদ্যমান ছিল? ব্যাখ্যা করো।",
          "explanation": "জনাব সুমন কর্মকারে প্রতিষ্ঠানে প্রথমে সারাারোধিক সামান্য কাঠামো বিদ্যমান ছিল। এ ধরনের সংগঠন কাঠামোতে কর্তৃত্ব রেখা প্রতিষ্ঠানের উচ্চ পর্যায় থেকে ক্রমান্বয়ে সরলরেখার মতো নিচের দিকে প্রবাহিত হয়। তবে এরূপ সংগঠনে জবাবদিহি নিম্ন পর্যায় থেকে উচ্চ পর্যায়ে প্রবাহিত হয়। এটি সবচেয়ে সহজ প্রকৃতির সংগঠন উদ্দীপকে জনাব সুমন কর্মকার তার প্রতিষ্ঠানে উৎপাদিত পণ্য বিক্রির জন্য পাঁচ ধরনের পণ্য উৎপাদন করেন। তার দেওয়া নির্দেশ অনুযারী উৎপাদক ব্যবস্থাপক জনাব সুজিত সাহা দক্ষতার সাথেই পণ্য উৎপাদনের যাবতীয় কাজ সম্পন্ন করেন। এখানে জনাব সুমন কর্মকার উচ্চ পর্যায়ের ব্যবস্থাপক এবং জনাব সুজিত সাহা মধ্য পর্যায়ের ব্যবস্থাপক। অর্থাৎ প্রতিষ্ঠানের কর্তৃত্ব ওপর থেকে নিচের দিকে ধাবিত হয়েছে। তাই বলা যায়, উদ্দীপকের প্রতিষ্ঠানে প্রথমে সরলরৈখিক সংগঠন কাঠামো বিদ্যমান ছিল।"
        },
        {
          "label": "ঘ",
          "question": "উদ্দীপকের প্রতিষ্ঠানে পরবর্তীতে গৃহীত সংগঠন কাঠামোর যথার্থতা বিশ্লেষণ করো।",
          "explanation": "উদ্দীপকের প্রতিষ্ঠানে পরবর্তীতে গৃহীত সরলরৈখিক ও পদস্থ কর্মী সংগঠন কাঠামোটি প্রণয়ন করা যথার্থ হয়েছে। এ ধরনের সংগঠন কাঠামোতে সরলরৈখিক নির্বাহীকে সহযোগিতা করার জন্য বিশেষজ্ঞ কর্মী নিয়োগ করা হয়। এছাড়া, এ সংগঠন কাঠামোতে সরলরৈখিক কর্মকর্তারা নির্বাহীর ক্ষমতা ভোগ করলেও উপদেষ্টারা নির্বাহীর ক্ষমতা ভোগ করেন না। উদ্দীপকে জনাব সুমন কর্মকার তার প্রতিষ্ঠানে কর্মরত উৎপাদক ব্যবস্থাপক জনাব সুজিত সাহার কাজের চাপ কমানোর পাশাপাশি পণ্যের গুণগত মানে পরিবর্তন আনার জন্য প্রতিটি পণ্যের জন্য একজন দক্ষ ও অভিজ্ঞ কর্মকর্তা নিয়োগ দেন। তবে তারা সকলেই তাদের কাজের জন্য উৎপাদক ব্যবস্থাপকের নিকট জবাবদিহি করেন, যা সরলরৈখিক ও পদস্থ কর্মী সংগঠনের স্বরূপ। সরলরৈখিক নির্বাহীর পক্ষে যখন একা সব কাজ সম্ভব হয় না তখন তার কাজে সহযোগিতা করার জন্য একজন বিশেষজ্ঞ নিয়োগ দেওয়া হয়। তিনি সরলরৈখিক নির্বাহীকে সহযোগিতা বা পরামর্শ দিতে পারেন। তবে কোনো বিষয়ে সিদ্ধান্ত দিতে পারেন না। এতে উভয়ের কর্মদক্ষতার মাধ্যমে প্রতিষ্ঠানের কাজ সফলভাবে বাস্তবায়ন করা সম্ভব হয়। তাই বলা যায়, উদ্দীপকের প্রতিষ্ঠানে পরবর্তীতে গৃহীত সরলরৈখিক ও পদস্থ কর্মী সংগঠন কাঠামোটি যথার্থ হয়েছে।"
        }
      ]
    },
    {
      "number": "8",
      "uddipok": "এরিয়া ম্যানেজার জনাব কিবরিয়া প্রতিদিন অফিসে এসে প্রথমেই প্রতিষ্ঠানের সকল পর্যায়ের খবরাখবর জেনে নেন। বিভিন্ন স্থানে নিয়োজিত ডিলারদের সাথে টেলিফোনে কথা বলে বিক্রয়ের সার্বিক অবস্থা জানেন এবং বিক্রয় বাড়ানোর জন্য উৎসাহিত করেন। ডিলাররা পণ্য ক্রয়ের কোনো অর্ডার দিলে তিনি তা টেলিফোনে গ্রহণ করেন না। তাদেরকে স্বাক্ষরসহ ফরমায়েশ পাঠাতে বলেন। পণ্য পাঠানোর পর তিনি সেগুলো সংরক্ষণ করেন।",
      "tag": "CTG.B 17",
      "sub_questions": [
        {
          "label": "ক",
          "question": "যোগাযোগ কী?",
          "explanation": "দুই বা ততোধিক ব্যক্তি বা পক্ষের মধ্যে সংবাদ, তথ্য, ভাব, আবেগ-অনুভূতি প্রভৃতি আদান-প্রদানের প্রক্রিয়াকে যোগাযোগ বলে ।"
        },
        {
          "label": "খ",
          "question": "ঊর্ধ্বগামী যোগাযোগ বলতে কী বোঝায়?",
          "explanation": "প্রতিষ্ঠানের অধীনস্থ কর্মচারীরা কোনো সংবাদ বা তথ্য নিয়ে ঊর্ধ্বতন কর্তৃপক্ষের সাথে যোগাযোগ করলে, তাকে ঊর্ধ্বগামী যোগাযোগ বলে । এটি মূলত নির্দেশনার ভিত্তিতে যোগাযোগ। প্রতিষ্ঠানের প্রয়োজনীয় তথ্য (পণ্য বাজার, প্রতিযোগীদের অবস্থা) সম্পর্কে সাধারণত নিম্ন পর্যায়ের কর্মীরাই বেশি তথ্য জানে। এসব তথ্য অধস্তন কর্মী তার উর্ধ্বতনের কাছে প্রেরণ করে। ফলে তাদের মধ্যে যে যোগাযোগ ব্যবস্থা সৃষ্টি হয়, তা-ই ঊর্ধ্বগামী যোগাযোগ ।"
        },
        {
          "label": "গ",
          "question": "উদ্দীপকে জনাব কিবরিয়া প্রথমে অফিসে এসে যেভাবে যোগাযোগ করেন শাব্দিক পদ্ধতি বিচারে তা কোন ধরনের? ব্যাখ্যা করো।",
          "explanation": "উদ্দীপকের জনাব কিবরিয়া প্রথমে অফিসে এসে শাব্দিক পদ্ধতি বিচারে মৌখিক যোগাযোগ করেন । এ যোগাযোগে মৌখিক শব্দের মাধ্যমে তথ্য বিনিময় করা হয়। সামনা- সামনি কথোপকথন, সভা, সাক্ষাৎকার, টেলিফোনে কথোপকথন প্রভৃতি মৌখিক যোগাযোগের অন্তর্ভুক্ত। এক্ষেত্রে সংবাদ প্রেরক ও প্রাপকের মধ্যে সরাসরি তথ্যের বিনিময় হয় । উদ্দীপকের জনাব কিবরিয়া একজন এরিয়া ম্যানেজার। তিনি প্রতিদিন অফিস এসে প্রথমে প্রতিষ্ঠানের সব পর্যায়ের খবর জেনে নেন। এজন্য বিভিন্ন স্থানে নিয়োজিত ডিলারদের সাথে টেলিফোনে কথা বলে বিক্রির অবস্থা জানেন আবার, বিক্রি বাড়ানোর জন্য তাদের উৎসাহিত করেন। সুতরাং বলা যায়, জনাব কিবরিয়া অফিসে এসে প্রথমে মৌখিক যোগাযোগ পদ্ধতিটি ব্যবহার করেছেন।"
        },
        {
          "label": "ঘ",
          "question": "উদ্দীপকে জনাব কিবরিয়া পণ্য ফরমায়েশের ক্ষেত্রে যে পদ্ধতিতে যোগাযোগ করেন তার যৌক্তিকতা বিশ্লেষণ করো।",
          "explanation": "উদ্দীপকের জনাব কিবরিয়া পণ্য ফরমায়েশের ক্ষেত্রে লিখিত যোগাযোগ পদ্ধতি ব্যবহার করেন । এ যোগাযোগ শব্দ ও বাক্য লিখে তথ্য বিনিময় করা হয়। চিঠি, ই- মেইল, বার্তা, ওয়েব পেজ, ক্ষুদে বার্তা, টেলিভিশন, পত্রিকা, প্রতিবেদন প্রভৃতি লিখিত যোগাযোগের মাধ্যম। এ যোগাযোগের ক্ষেত্রে সংবাদ না পড়ে এর অর্থ বোঝা যায় না । উদ্দীপকের এরিয়া ম্যানেজার জনাব কিবরিয়া অফিসে এসে টেলিফোনের মাধ্যমে ডিলারদের কাছ থেকে প্রতিষ্ঠানের বিক্রির অবস্থা সম্পর্কে খবর নেন। তবে ডিলাররা পণ্য কেনার কোনো অর্ডার দিলে তিনি তা টেলিফোনে না নিয়ে ফরমায়েশ পাঠাতে বলেন। পণ্য পাঠানোর পর তিনি তা সংরক্ষণ করেন । যোগাযোগের বিভিন্ন পদ্ধতির মধ্যে লিখিত যোগাযোগ সবচেয়ে সঠিক ও নির্ভুল যোগাযোগ পদ্ধতি। এ ধরনের যোগাযোগ সংবাদের ভুল ব্যাখ্যা কমায়। এছাড়া, পক্ষগুলোর মধ্যে ভুল বোঝাবুঝির সম্ভাবনা দূর করে। আবার, লিখিত যোগাযোগে সংবাদের স্থায়ী রেকর্ড সংরক্ষণ করা যায়। এসব কারণে জনাব কিবরিয়া ডিলারদের কাছ থেকে পণ্যের অর্ডারের জন্য স্বাক্ষরকৃত ফরমায়েশ চান। ফলে তথ্য সহজে সংরক্ষণ করা যায়। অতএব, জনাব কিবরিয়ার লিখিত যোগাযোগ পদ্ধতি।"
        }
      ]
    },
    {
      "number": "9",
      "uddipok": "জনাব রায়হান কবির নতুন একটি বৃহদায়তন প্রতিষ্ঠান গড়ার লক্ষ্যে পদক্ষেপ গ্রহণ করেছেন। তার প্রতিষ্ঠানে ঔষধ, প্রসাধন ও খাদ্যসামগ্রী উৎপাদিত হবে। তিনি প্রতিটি দ্রব্যের জন্য পৃথক ব্যবস্থাপক এবং প্রতিটি কাজের জন্য পৃথক ব্যবস্থাপক নিয়েগের চিন্তা করছেন। তিনি সংগঠন কাঠামো তৈরিতে আরও বিশেষভাবে চিন্তা করছেন যে, প্রতিজন নির্বাহীর অধীনে অধস্তনদের সংখ্যা যেন যথাযথ হয়। এর ফলে তিনি সাফল্য লাভের আশা করছেন।",
      "tag": "CTG.B 17,BNMPC 23",
      "sub_questions": [
        {
          "label": "ক",
          "question": "দায়িত্ব কী ?",
          "explanation": "কর্তৃত্ব দেওয়ার ফলে কোনো কাজ সম্পাদনের দায় বা বাধ্যবাধকতাকে দায়িত্ব বলে ।"
        },
        {
          "label": "খ",
          "question": "দ্বৈত অধীনতা বলতে কী বোঝায়?",
          "explanation": "একজন কর্মী একই সাথে একজনের বেশি ঊর্ধ্বতনের অধীনে থাকলে, তাকে দ্বৈত অধীনতা বলে । সংগঠন প্রক্রিয়ায় কে কার অধীন, তা উল্লেখ করা হয়। এক্ষেত্রে যদি কোনো ব্যক্তি বা বিভাগকে একাধিক ঊর্ধ্বতনের অধীন করা হয়, তবে অধস্তনের পক্ষে সকলের-নির্দেশ যথাযথভাবে পালন সম্ভব হয় না। এতে কাজের ক্ষেত্রে বিশৃঙ্খলা দেখা দেয়। তাই সংগঠনে দ্বৈত অধীনতা পরিহার করা উচিত।"
        },
        {
          "label": "গ",
          "question": "উদ্দীপকের প্রতিষ্ঠানে সংগঠন কাঠামো তৈরিতে সংগঠনের কোন মূলনীতিকে প্রধান্য দেয়া হয়েছে? ব্যাখ্যা করো।",
          "explanation": "উদ্দীপকের প্রতিষ্ঠানে সংগঠন কাঠামো তৈরিতে সংগঠনের তত্ত্বাবধানে পরিসরের নীতিকে প্রাধান্য দেওয়া হয়েছে। :- এ নীতি অনুযায়ী একজন নির্বাহীর সরাসরি তত্ত্বাবধানে কতজন অধস্তন কর্মী কাজ করবে, তা ঠিক করা হয়। এক্ষেত্রে অধীনস্থদের সংখ্যা কাম্য সংখ্যায় রাখা হয়। এতে নির্বাহী তাদের কাজ সঠিকভাবে তত্ত্বাবধান করতে পারেন । উদ্দীপকের জনাব রায়হান কবির নতুন একটি বৃহদায়তন প্রতিষ্ঠান গড়ে তোলার জন্য কাজ করছেন। তিনি তার প্রতিষ্ঠানের সংগঠন কাঠামোকে এমনভাবে তৈরির চিন্তা করছেন, যেন প্রত্যেক নির্বাহীর অধীনে কাম্য সংখ্যক অধস্তন থাকে। এতে নির্বাহী সরাসরি অধস্তনদের কাজ তদারকি করতে পারবেন। এভাবে অধীনস্থদের সংখ্যা নির্ধারণের সাথে তত্ত্বাবধান পরিসরের নীতির মিল আছে। তাই বলা যায়, জনাব রায়হান কবির তার প্রতিষ্ঠানের সংগঠন কাঠামোতে তত্ত্বাবধানে পরিসরের নীতি ব্যবহার করেছেন ।"
        },
        {
          "label": "ঘ",
          "question": "উদ্দীপকে জনাব রায়হান কবিরের পরিকল্পিত সংগঠন কাঠামোর যথার্থতা বিশ্লেষণ করো।",
          "explanation": "উদ্দীপকের জনাব রায়হান কবিরের পরিকল্পিত মেট্রিক্স সংগঠন কাঠামোটি প্রতিষ্ঠানের জন্য যথার্থ হবে । এ সংগঠন দ্রব্য ও কার্যভিত্তিক বিভাগীয়করণের সমন্বয়ে গঠিত হয়। এটি এক ধরনের মিশ্র সংগঠন । সাধারণত জটিল বা বৃহদায়তন প্রকৃতির প্রতিষ্ঠানের ক্ষেত্রে মেট্রিক্স সংগঠন উপযোগী । উদ্দীপকের জনাব রায়হান কবির নতুন একটি বৃহদায়তন প্রতিষ্ঠান গড়ার জন্য বিভিন্ন পদক্ষেপ নেন। তিনি তার প্রতিষ্ঠানে ওষুধ, প্রসাধনী ও খাদ্য সামগ্রী উৎপাদন করতে চান। তাই তিনি বিভিন্ন দ্রব্য এবং কাজের জন্য পৃথক ব্যবস্থাপক নিয়োগের চিন্তা করছেন । মেট্রিক্স সংগঠনে দ্রব্য ও কার্যভিত্তিক ব্যবস্থাপক একসাথে কাজ করেন। উভয় ব্যবস্থাপকের পারস্পরিক চেষ্টা, সমন্বয় ও সহযোগিতার মধ্য দিয়ে কাজে গতি আসে। তাই জনাব রায়হান কবির তার প্রতিষ্ঠানের বিভিন্ন কাজের জন্য দ্রব্য ব্যবস্থাপক ও কার্য ব্যবস্থাপক নিয়োগের চিন্তা করছেন। এর সাথে মেট্রিক্স সংগঠনের মিল আছে । অতএব, জনাব রায়হান কবিরের পরিকল্পিত মেট্রিক্স সংগঠন কাঠামো প্রতিষ্ঠানটির জন্য সঠিক।"
        }
      ]
    },
    {
      "number": "10",
      "uddipok": "জনাব জহির একজন ক্ষুদ্র শিল্পমালিক। বছরের শুরুতেই তিনি সবার সাথে পরামর্শ করে সারা বছরে সম্ভাব্য উৎপাদন ও বিক্রয় কত একক হতে পারে, বিক্রয়মূল্য কত হবে, খরচ কী কী হতে পারে, তার ওপর ভিত্তি করে সম্ভাব্য আয়-ব্যয়ের একটা হিসাব দাঁড় করান। চার মাস পর পর তিনি আয়-ব্যয় হিসাব অনুযায়ী সবকিছু হচ্ছে কি না তা মূল্যায়ন করেন এবং প্রয়োজনীয় সংশোধনী আনেন। আগে থেকে হিসাব পরিকল্পনা থাকায় কেউ বেশি খরচ করতে পারে না।",
      "tag": "CTG.B 17",
      "sub_questions": [
        {
          "label": "ক",
          "question": "আদর্শমান কী?",
          "explanation": "আদর্শমান হলো এমন এক মানদণ্ড, যেটি অনুযায়ী, প্রতিষ্ঠানের প্রতিটি কাজকে নিয়ন্ত্রণ করা যায়।"
        },
        {
          "label": "খ",
          "question": "সমচ্ছেদ বিন্দু বিশ্লেষণ বলতে কী বোঝায়?",
          "explanation": "বিন্দুতে প্রতিষ্ঠানের মোট আয় ও মোট ব্যয় সমান হয়, তাকে ব্রেক-ইভেন পয়েন্ট কিংবা সমচ্ছেদ বিন্দু বলে । বিক্রির পরিমাণ এ বিন্দুর নিচে গেলে ক্ষতি হয়, আর বিন্দুর ওপরে গেলে মুনাফা অর্জিত হয়। তাই এ বিন্দুর ওপরে বিক্রির পরিমাণ যত বাড়ে, প্রতিষ্ঠানের মুনাফার পরিমাণও তত বাড়ে।"
        },
        {
          "label": "গ",
          "question": "উদ্দীপকের জনাব জহির তার প্রতিষ্ঠানে কোন ধরনের নিয়ন্ত্রণ ব্যবস্থা অনুসরণ করেন? ব্যাখ্যা করো।",
          "explanation": "উদ্দীপকের জনাব জহির তার প্রতিষ্ঠানে বাজেটীয় নিয়ন্ত্রণ ব্যবস্থা অনুসরণ করেন। এ নিয়ন্ত্রণে পরিকল্পনা অনুযায়ী প্রতিষ্ঠানের আয়-ব্যয় নিশ্চিত করে কার্যকর নিয়ন্ত্রণ ব্যবস্থা নেওয়া হয়। এর মাধ্যমে প্রতিষ্ঠানের সম্পাদিত কাজকে সংখ্যায় প্রকাশ ও মূল্যায়ন করা হয় । উদ্দীপকে জনাব জহির বছরের শুরুতে সবার সাথে পরামর্শ করে বিভিন্ন বিষয়ের ওপর ভিত্তি করে (সারা বছরে সম্ভাব্য উৎপাদন ও বিক্রি কত একক হতে পারে, বিক্রয়মূল্য কত হবে, খরচ কী হতে পারে) সম্ভাব্য আয়-ব্যয়ের একটি হিসাব দাঁড় করান। চার মাস পর আয়-ব্যয় হিসাব অনুযায়ী হচ্ছে কি না, তা মূল্যায়ন করে তিনি কার্যক্ষেত্রে প্রয়োজনীয় সংশোধনী আনেন। এ ধরনের নিয়ন্ত্রণ কৌশল বাজেটীয় নিয়ন্ত্রণ ব্যবস্থার মিল আছে। সুতরাং, জনাব জহির তার প্রতিষ্ঠানে বাজেটীয় নিয়ন্ত্রণ ব্যবস্থা অনুসরণ করেন।"
        },
        {
          "label": "ঘ",
          "question": "জনাব জহির কর্তৃক গৃহীত নিয়ন্ত্রণ ব্যবস্থার কার্যকারিতা উদ্দীপকের আলোকে মূল্যায়ন করো ।",
          "explanation": "উদ্দীপকের জনাব জহিরের নেওয়া বাজেটীয় নিয়ন্ত্রণ ব্যবস্থায় প্রাতিষ্ঠানিক উদ্দেশ্য অর্জন সহজ হয়। পরিকল্পনার সংখ্যাত্মক প্রকাশ হলো বাজেট। আর এ সংখ্যাত্মক মানের ওপর ভিত্তি করে ফলাফল যাচাই করা হয় বাজেটীয় নিয়ন্ত্রণে । এক্ষেত্রে বিচ্যুতি হলে তা সংশোধনের জন্য আগের নতুন বাজেট প্রণয়ন করা হয়। এটি প্রণয়নে প্রতিষ্ঠানের খরচ কমিয়ে বেশি মুনাফা করার দিকে লক্ষ্য রাখা হয়। জনাব জহির তার প্রতিষ্ঠানে কার্যকর নিয়ন্ত্রণের ব্যবস্থা করেছেন। এতে প্রত্যেক বিভাগের কাজের আদর্শমান ঠিক থাকায় সহজে সমন্বয় করা সম্ভব হয়েছে। নিয়ন্ত্রণ ব্যবস্থায় কম খরচে উন্নতমানের পণ্য উৎপাদন সম্ভব হয়। এতে প্রতিষ্ঠানের মিতব্যয়িতা অর্জনে সুবিধা হয়। ফলে কর্মীদের সামর্থ্য ও সময়ের সঠিক ব্যবহারের মাধ্যমে মুনাফা অর্জন করতে পারে। আবার, কাজের সম্ভাব্য সময় ও ব্যয় আগে নির্ধারিত থাকায় অপচয় রোধ করা যায়। তাই বলা যায়, রাজেটীয় নিয়ন্ত্রণের মাধ্যমে জনাব জহিরের প্রতিষ্ঠান সফলতা অর্জন করতে পারবে।"
        }
      ]
    },
    {
      "number": "11",
      "uddipok": "জনাব রশীদ ও জনাব ইমন যথাক্রমে ডরিন লি. ও আলিফ লি. এর স্বত্বাধিকারী। জনাব রশীদের উদাসীনতার সুযোগে ডরিন লি.-এর ব্যবস্থাপক ও কর্মকর্তাগণ নিজেদের খেয়াল-খুশি মতো কার্য পরিচালনা করেন। ফলে উক্ত প্রতিষ্ঠানটির সাফল্য দিন দিন হ্রাস পাচ্ছে। পক্ষান্তরে, জনাব ইমন তার প্রতিষ্ঠানের ব্যবস্থাপক ও অন্যান্য কর্মকর্তাদেরকে সাথে নিয়ে এবং তাদের মতামতকে গুরুত্ব দিয়ে প্রতিষ্ঠান পরিচালনা করায় আলিফ লি.-এর সাফল্য দিন দিন বৃদ্ধি পাচ্ছে।",
      "tag": "CTG.B 17",
      "sub_questions": [
        {
          "label": "ক",
          "question": "গণতান্ত্রিক নেতৃত্ব কী?",
          "explanation": "যে নেতৃত্ব ব্যবস্থায় নেতা অধস্তনদের সাথে আলাপ-আলোচনা ও পরামর্শ করে সিদ্ধান্ত নেন ও কাজ পরিচালনা করেন, তাকে গণতান্ত্রিক নেতৃত্ব বলে ।"
        },
        {
          "label": "খ",
          "question": "নির্দেশনাকে প্রশাসনের হূৎপিন্ড বলা হয় কেন?",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে । হৃৎপিণ্ড মানুষের অঙ্গপ্রত্যঙ্গ সচল রাখতে সাহায্য করে। এটি কাজ না করলে মানুষ অচল হয়ে পড়ে। একইভাবে একটি প্রতিষ্ঠানের প্রশাসন যেসব পরিকল্পনা, নিয়ম-নীতি প্রণয়ন করে; সেগুলো বাস্তবায়নের জন্য কর্মীদের নির্দেশনা দেওয়া প্রয়োজন। এটি দেওয়া না হলে প্রশাসনের কাজ ব্যর্থ হয় । তাই নির্দেশনাকে প্রশাসনের হূৎপিণ্ড বলা হয়।"
        },
        {
          "label": "গ",
          "question": "ডরিন লি.-এ কোন ধরনের নেতৃত্ব বিদ্যমান? ব্যাখ্যা করো।",
          "explanation": "উদ্দীপকের ডরিন লি.-এ লাগামহীন নেতৃত্ব বিদ্যমান । এ নেতৃত্বে নেতা কর্মীদের ওপর দায়িত্ব দিয়ে নিজে কাজ থেকে বিরত থাকেন। তিনি কর্মীদের সুনির্দিষ্টভাবে আদেশ-নির্দেশ দেন না। এতে কর্মীরা নিজেদের খেয়াল-খুশিমতো কাজ করেন। উদ্দীপকের জনাব রশীদ ডরিন লি.-এর মালিক। তিনি প্রতিষ্ঠানের কাজে সবসময় উদাসীন থাকেন। এ সুযোগে তার প্রতিষ্ঠানের ব্যবস্থাপক ও কর্মকর্তারা নিজেদের খেয়াল-খুশিমতো প্রতিষ্ঠানের কাজ পরিচালনা করেন। এতে প্রতিষ্ঠানটির অধস্তনরা অবাধ স্বাধীনতা পেয়ে থাকে । এসব বৈশিষ্ট্যের সাথে লাগামহীন নেতৃত্বের মিল আছে। তাই বলা যায়, ডরিন লি. এ লাগামহীন নেতৃত্ব অনুসরণ করা হয়।"
        },
        {
          "label": "ঘ",
          "question": "\"পরামর্শমূলক নির্দেশনাই আলিফ লি.-এর সফলতার কারণ” — উদ্দীপকের আলোকে তোমার যুক্তি দাও।",
          "explanation": "'পরামর্শমূলক নির্দেশনাই আলিফ লি.-এর সফলতার কারণ’ —উদ্দীপকের আলোকে বক্তব্যটি যথার্থ । এ পদ্ধতিতে নেতা নির্দেশনার বিষয়বস্তু নিয়ে অধস্তনদের সাথে আলাপ- আলোচনা করেন। এছাড়া, তাদের মতামত নেওয়ার চেষ্টা করেন। এক্ষেত্রে ঊর্ধ্বতন ও অধস্তনদের মধ্যে সুসম্পর্ক লক্ষ করা যায়। ফলে প্রতিষ্ঠানের লক্ষ্য অর্জনে সবাই এক সাথে কাজ করেন। উদ্দীপকের জনাব ইমন 'আলিফ লি'-এর মালিক। তিনি তার প্রতিষ্ঠানের যেকোনো সিদ্ধান্ত নেওয়ার আগে কর্মীদের সাথে আলাপ- আলোচনা করেন । এরপর তিনি কর্মীদের জন্য করণীয় ঠিক করে দেন। আলিফ লি.-এর কর্মীরা তাদের করণীয় সম্পর্কে আগে থেকে জানতে পারেন। সিদ্ধান্ত নেওয়ায় নিজেদের মতামত দিতে পেরে কাজের প্রতি কর্মীদের উৎসাহ বেড়ে যায়। ফলে প্রতিষ্ঠানের সফলতা দিন দিন বাড়ছে। প্রতিষ্ঠান পরিচালনায় জনাব ইমনের এ ব্যবস্থার সাথে পরামর্শমূলক নির্দেশনার মিল আছে। তাই বলা যায়, আলিফ লি.-এর সফলতার অন্যতম কারণ হলো পরামর্শমূলক নির্দেশনা ।"
        }
      ]
    }
  ]
}