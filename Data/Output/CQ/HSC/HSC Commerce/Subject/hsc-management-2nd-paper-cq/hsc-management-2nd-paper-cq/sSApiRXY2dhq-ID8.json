{
  "title": "কুমিল্লা বোর্ড ২০১৯",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "'M' লি. একটি ঔষধ কোম্পানি। প্রতিষ্ঠানটি তাদের উৎপাদিত পণ্য দেশে ও বিদেশে বাজারজাত করে থাকে। এ প্রতিষ্ঠানে ১০,০০০ জন কর্মী কাজ করে। প্রতিষ্ঠানের নির্বাহীরা কর্মীদের কাজের চাপে রাখতে চায়। তাছাড়া তারা অলস হয়ে পড়ে এবং তারা সর্বদায় কাজে ফাঁকি দিতে চায়। তাই নির্বাহীরা প্রয়োজনে শাস্তির ব্যবস্থা করেন। কিন্তু এ পরিস্থিতিতে কর্মীদের উৎপাদনশীলতা ক্রমাগত হ্রাস পাচ্ছে।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "নির্দেশনা হল এমন একটি কাজ যার দ্বারা কোনো ব্যক্তিকে নির্দিষ্ট পথে পরিচালিত করার জন্য প্রয়োজনীয় নির্দেশ দেওয়া হয়ে থাকে"
        },
        {
          "label": "খ",
          "question": "",
          "explanation": "নেতৃত্ব ব্যতীত কোন দল বা সংগঠন চলতে পারে না। প্রতিষ্ঠানে নেতাকে কেন্দ্র করে অধীনস্থ কর্মী আবর্তিত হয়। দলের নেতা এবং দলের সকলের লক্ষ এক থাকতে হবে আর দলীয় প্রচেষ্টাকে নির্দিষ্ট লক্ষ্যে পরিচালনা করাই নেতার কাজ। এরূপ প্রচেষ্টা বিশেষভাবে নেতার গুণ ও কর্মদক্ষতার উপর নির্ভর করে। তাই প্রতিটি প্রতিষ্ঠানেই নেতৃত্বের গুরুত্ব অপরিসীম।"
        },
        {
          "label": "গ",
          "question": "",
          "explanation": "'M' লি. এ স্বৈরতান্ত্রিক নেতৃত্ব প্রদান করা হয়েছে যে নেতৃত্বে নেতা ক্ষমতা নিজের কাছে কেন্দ্রীভূত করে এককভাবে সিদ্ধান্ত নেন তাকে স্বৈরাচারী নেতৃত্ব বলে। এই নেতৃত্বে নেতা কাজের জন্য কারো কাছে জবাবদিহি করতে বাধ্য থাকেন না। এক্ষেত্রে নেতা কর্মীদের ভয় ভীতি দেখানো ও শাস্তি দেওয়ার মাধ্যমে কাজ আদায়ের চেষ্টা করেন। নেতাকর্মীদের কাছ থেকে নিঃশর্ত আনুগত্য আশা করেন। বিশেষ পরিস্থিতি যেমন দুর্ঘটনা, বিশৃঙ্খলা মোকাবেলার জন্য স্বৈরতান্ত্রিক নেতৃত্ব উত্তম।কিন্তু দীর্ঘ মেয়াদে লক্ষ্য অর্জনের জন্য স্বৈরতান্ত্রিক নেতৃত্ব উপযোগী নয়।  'M' লি. একটি ঔষধ কোম্পানি। প্রতিষ্ঠানটি তাদের উৎপাদিত পণ্য দেশে ও বিদেশে বাজারজাত করে থাকে। এ প্রতিষ্ঠানে ১০,০০০ জন কর্মী কাজ করে। প্রতিষ্ঠানের নির্বাহীরা কর্মীদের কাজের চাপে রাখতে চায়। তাছাড়া তারা অলস হয়ে পড়ে এবং তারা সর্বদায় কাজে ফাঁকি দিতে চায়। তাই নির্বাহীরা প্রয়োজনে শাস্তির ব্যবস্থা করেন। এটি স্বৈরতান্ত্রিক নেতৃত্বের উদাহরণ।"
        },
        {
          "label": "ঘ",
          "question": "",
          "explanation": "'M' লি. কর্মীদের উৎপাদনশীলতা বৃদ্ধিতে গনতান্ত্রিক নেতৃত্ব পদ্ধতির নেতৃত্ব উত্তম। যে নেতৃত্বে নেতা সব কর্তৃত্ব ক্ষমতা নিজের কাছে কেন্দ্রীভূত না রেখে সদস্য বা কর্মীদের সাথে আলাপ আলোচনা ও পরামর্শ করে কাজ পরিচালনা করেন তাকে গণতান্ত্রিক নেতৃত্ব বলে। এখানে সিদ্ধান্ত নেওয়ার ক্ষেত্রে সদস্যদের সাথে আলাপ আলোচনা করা হয়। এতে কর্মীদের স্বতঃস্ফূর্ততা বজায় থাকে। গণতান্ত্রিক নেতৃত্বে কর্মীরা নিজেদের যোগ্য ব্যক্তি হিসেবে স্বীকৃতি পেতে সমর্থ হন।  'M' লি. একটি ঔষধ কোম্পানি। প্রতিষ্ঠানটি তাদের উৎপাদিত পণ্য দেশে ও বিদেশে বাজারজাত করে থাকে। এ প্রতিষ্ঠানে ১০,০০০ জন কর্মী কাজ করে। প্রতিষ্ঠানের নির্বাহীরা কর্মীদের কাজের চাপে রাখতে চায়। তাছাড়া তারা অলস হয়ে পড়ে এবং তারা সর্বদায় কাজে ফাঁকি দিতে চায়। তাই নির্বাহীরা প্রয়োজনে শাস্তির ব্যবস্থা করেন। কিন্তু এ পরিস্থিতিতে কর্মীদের উৎপাদনশীলতা ক্রমাগত হ্রাস পাচ্ছে। এ অবস্থায় তাদের গনতান্ত্রিক নেতৃত্ব উত্তর।"
        }
      ]
    },
    {
      "number": "2",
      "uddipok": "'Z' লি. একটি স্বনামধন্য ও উৎপাদনমুখী প্রতিষ্ঠান। ব্যবসায়ের অবস্থা ভালো হওয়ায় প্রতিষ্ঠানে ৫০টি নতুন পদ সৃষ্টি করা হয়। উক্ত পদসমূহের জন্য প্রতিষ্ঠানের অভ্যন্তরে দক্ষ লোক না থাকায় পরীক্ষা পদ্ধতির মাধ্যমে বাইরে থেকে লোক নিয়োগের জন্য সিদ্ধান্ত গ্রহণ করা হয়। তাদেরকে প্রতিষ্ঠানের অভ্যন্তরে ৫ মাস প্রশিক্ষণ দেওয়ার পর স্থানীয়ভাবে নিয়োগ দেওয়া হয়। কয়েক বছর পর কর্মদক্ষতার ভিত্তিতে ৩০ জনকে পদোন্নতি দেওয়া হয়। এতে প্রতিষ্ঠানের কর্মীদের মধ্যে অসন্তোষ ছড়িয়ে পড়ে।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "কোনো প্রতিষ্ঠানে শূন্য পদে নিয়োগের উদ্দেশ্যে উপযুক্ত প্রার্থীদের উৎস খুঁজে বের করা এবং প্রতিষ্ঠানের প্রতি আগ্রহ সৃষ্টি করে আবেদন করতে উৎসাহিত করার প্রক্রিয়াকে কর্মী সংগ্রহ বলে।"
        },
        {
          "label": "খ",
          "question": "",
          "explanation": "প্রতিষ্ঠানে নির্দিষ্ট পদে নিয়োগপ্রাপ্তির জন্য আবেদনকৃত প্রার্থীদের মেধা, সামর্থ্য ও দক্ষতা যাচাই করে যোগ্যতম প্রার্থী বাছাই করার প্রক্রিয়াকে কর্মী নির্বাচন বলে। প্রতিষ্ঠানের নির্দিষ্ট পদসমূহে আবেদনকারীদের মধ্য থেকে সুযোগ্য ব্যক্তিদের কর্মী হিসেবে নিয়োগের জন্য মনোনীত করাই কর্মী নির্বাচনের প্রধান কাজ। এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মধ্যমে চাকরিপ্রার্থীদের যোগ্যতা যাচাই-বাছাই করা হয়। কোনো ধাপে কোনো প্রার্থী অকৃতকার্য হলে তাকে বাদ দেওয়া হয়। এভাবে কর্মী নির্বাচনের প্রতিটি ধাপেই কৃতকার্যদের রেখে অকৃতকার্য কর্মীদের বাদ দেওয়া হয়। এ জন্যই বলা হয়, কর্মী নির্বাচন একটি ঋণাত্মক প্রক্রিয়া।"
        },
        {
          "label": "গ",
          "question": "",
          "explanation": "'Z' লি. এ শিক্ষানবিশ পদ্ধতিতে প্রশিক্ষণ দেওয়া হয় প্রতিষ্ঠানে নতুন কর্মীকে একটি নির্দিষ্ট সময় পর্যন্ত কারো তত্ত্বাবধানে রেখা হাতে কলমে কাজ শেখানোকে শিক্ষানবিশ পদ্ধতি বলে। এভাবে প্রশিক্ষণের ফলে কর্মীদের দক্ষতা সহজেই বৃদ্ধি পায়। তত্ত্বাবধান অনেক সহজ হয়। কর্মীরা প্রতিটা কাজ হাতে-কলমে শিখার ফলে তাদের মনোবলেরও উন্নয়ন হয়। তারা প্রতিষ্ঠানের দক্ষ জনশক্তি রুপে পরিণত হয়। প্রতিষ্ঠানের সম্পদের সর্বোচ্চ ব্যবহার সুনিশ্চিত হয়। অপচয় কম হয় এবং ব্যয় হ্রাস হয়।  'Z' লি. একটি স্বনামধন্য ও উৎপাদনমুখী প্রতিষ্ঠান। ব্যবসায়ের অবস্থা ভালো হওয়ায় প্রতিষ্ঠানে ৫০টি নতুন পদ সৃষ্টি করা হয়। উক্ত পদসমূহের জন্য প্রতিষ্ঠানের অভ্যন্তরে দক্ষ লোক না থাকায় পরীক্ষা পদ্ধতির মাধ্যমে বাইরে থেকে লোক নিয়োগের জন্য সিদ্ধান্ত গ্রহণ করা হয়। তাদেরকে প্রতিষ্ঠানের অভ্যন্তরে ৫ মাস প্রশিক্ষণ দেওয়ার পর স্থানীয়ভাবে নিয়োগ দেওয়া হয়। সুতরাং 'Z' লি. এ শিক্ষানবিশ পদ্ধতিতে প্রশিক্ষণ দেওয়া হয়"
        },
        {
          "label": "ঘ",
          "question": "",
          "explanation": "'Z' লি. এ কর্মীদের মধ্যে অসন্তোষ কমানোর জন্য জোষ্ঠ্যতা ও যোগ্যতা ভিত্তিতে পদোন্নতি দিতে হবে। জ্যেষ্ঠতা বা যোগ্যতা কিংবা মেধাকে পদোন্নতির একমাত্র চাবিকাঠি বিবেচনা করা হলো ব্যবস্থাপনা কে নানা অসুবিধার সম্মুখীন হতে হয়। তাই কর্মীদের পদোন্নতি ব্যাপারে ব্যবস্থাপনা বা কর্তৃপক্ষ যোগ্যতা ও জোষ্ঠ্যতা উভয় বিবেচনা কর কর্মীদের পদোন্নতি দিয়ে থাকেলে একে জোষ্ঠ্যতা ও যোগ্যতা ভিত্তিতে পদোন্নতি নামে পরিচিত। এই পদ্ধতিতে যোগ্যতার পাশাপাশি জ্যেষ্ঠতাকেও সমান গুরুত্বের সাথে বিবেচনা করা হয়। ফলে পদোন্নতির ক্ষেত্রে কর্মীদের প্রতি সুবিচার করা সম্ভব হয়। এতে পুরনো কর্মীদের যেমন ধরে রাখা যায় তেমনি যোগ্যতা সম্পন্ন কর্মীরাও সন্তুষ্ট থাকেন।  'Z' লি. একটি স্বনামধন্য ও উৎপাদনমুখী প্রতিষ্ঠান। ব্যবসায়ের অবস্থা ভালো হওয়ায় প্রতিষ্ঠানে ৫০টি নতুন পদ সৃষ্টি করা হয়। উক্ত পদসমূহের জন্য প্রতিষ্ঠানের অভ্যন্তরে দক্ষ লোক না থাকায় পরীক্ষা পদ্ধতির মাধ্যমে বাইরে থেকে লোক নিয়োগের জন্য সিদ্ধান্ত গ্রহণ করা হয়। তাদেরকে প্রতিষ্ঠানের অভ্যন্তরে ৫ মাস প্রশিক্ষণ দেওয়ার পর স্থানীয়ভাবে নিয়োগ দেওয়া হয়। কয়েক বছর পর কর্মদক্ষতার ভিত্তিতে ৩০ জনকে পদোনড়বতি দেওয়া হয়। এতে প্রতিষ্ঠানের কর্মীদের মধ্যে অসন্তোষ ছড়িয়ে পড়ে। 'Z' লি. এ কর্মীদের মধ্যে অসন্তোষ কমানোর জন্য জোষ্ঠ্যতা ও যোগ্যতা ভিত্তিতে পদোন্নতি দিতে হবে।"
        }
      ]
    },
    {
      "number": "3",
      "uddipok": "শামিম পারফেক্ট ডেভলপার লি. এর এমডি। তিনি শহরের প্রাণকেন্দ্রে অ্যাপার্টমেন্ট তৈরির পরিকল্পনা করেন। তার প্রকল্পের মেয়াদ ৩ বছর। তিনি ভবনের নক্সা অনুমোদন নিয়ে কাজ শুরু করেন। দুই বছর পরবিদ্যমান ও সম্ভাব্য ক্রেতাদের চাহিদা বিবেচনা করে তিনি ভবনের ডিজাইনে কিছু পরিবর্তন আনেন। ফলে অ্যাপার্টমেন্টের চাহিদা বেড়ে যায়।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "পরিকল্পনার অভিপ্রেত ফলকে লক্ষ্য বলে"
        },
        {
          "label": "খ",
          "question": "",
          "explanation": "যে প্রক্রিয়ায় কোনো কাজ একবার চালু হওয়ার পর অন্য কাজের সঙ্গে মিল রেখে অব্যাহতভাবে চলতে থাকে তাকে অবিরাম প্রক্রিয়া । নিয়ন্ত্রণ কালান্তিক কাজ হলেও এটি একটি ধারাবাহিক ও অবিরাম প্রক্রিয়া। যেখানেই পরিকল্পনা অনুযায়ী কাজ চলে, সেখানে কাজের সঙ্গে মিল রেখে নিয়ন্ত্রণ কার্যও চলতে থাকে। এ জন্যই বলা হয়, নিয়ন্ত্রণ একটি অবিরাম প্রক্রিয়া বলে।"
        },
        {
          "label": "গ",
          "question": "",
          "explanation": "সময়ের ভিত্তিতে শামীমের পরিকল্পনাটি মধ্যমেয়াদী যে পরিকল্পনার সময় কাল সাধারণত এক বছরের বেশি এবং সর্বত্র পাঁচ বছর পর্যন্ত হয়ে থাকে তাকে মধ্য মধ্যমেয়াদী পরিকল্পনা বলে। এই ধরনের পরিকল্পনায় প্রতিষ্ঠানের মূল চালিকাশক্তি হিসেবে কাজ করে। শামিম পারফেক্ট ডেভলপার লি. এর এমডি। তিনি শহরের প্রাণকেন্দ্রে অ্যাপার্টমেন্ট তৈরির পরিকল্পনা করেন। তার প্রকল্পের মেয়াদ ৩ বছর। আমরা মধ্যমেয়াদী প্রকল্পের মেয়াদ ১ থেকে ৫ বছর পর্যন্ত হয়ে থাকে। তাই সময়ের ভিত্তিতে শামীমের পরিকল্পনাটি মধ্যমেয়াদী।"
        },
        {
          "label": "ঘ",
          "question": "",
          "explanation": "পরিকল্পনার নমনীয়তার নীতির কারণে তার অ্যাপার্টমেন্টের চাহিদা বেড়ে গেল পরিকল্পনা হলো ভবিষ্যতের কাজের অগ্রিম নকশা। প্রতিযোগিতায় টিকে থাকার জন্য উত্তম পরিকল্পনার কোন বিকল্প নেই। একটি পরিকল্প উত্তম পরিকল্পনায় কিছু বৈশিষ্ট্য থাকা প্রয়োজন। যার মধ্যে নির্দিষ্ট লক্ষ্য ও উদ্দেশ্য, নিরবিচ্ছিন্নতা, ভবিষ্যৎ দিক নির্দেশনা, সহজবদ্ধতা, নমনীয়তা, বিশেষভাবে উল্লেখযোগ্য। পরিবর্তিত পরিস্থিতিতে প্রয়োজনীয় সংশোধন ও পরিবর্তন আনার সুযোগ রাখা কে নমনীয়তা বলে। যেকোনো পরিস্থিতির কারণে পরিকল্পনা পরিবর্তন আনার প্রয়োজন হতে পারে তাই এটি এমনভাবে প্রণয়ন করা উচিত যাতে প্রয়োজনীয় পরিস্থিতির সাথে সামঞ্জস্য বিধান করা যায়।  শামিম পারফেক্ট ডেভলপার লি. এর এমডি। তিনি শহরের প্রাণকেন্দ্রে অ্যাপার্টমেন্ট তৈরির পরিকল্পনা করেন। তার প্রকল্পের মেয়াদ ৩ বছর। তিনি ভবনের নক্সা অনুমোদন নিয়ে কাজ শুরু করেন। দুই বছর পরবিদ্যমান ও সম্ভাব্য ক্রেতাদের চাহিদা বিবেচনা করে তিনি ভবনের ডিজাইনে কিছু পরিবর্তন আনেন। ফলে অ্যাপার্টমেন্টের চাহিদা বেড়ে যায়। অর্থাৎ তিনি নমনীয়তার নীতি অনুসরণ করেছেন।"
        }
      ]
    },
    {
      "number": "4",
      "uddipok": "রিতা ও মিতা দুই বন্ধু। তারা দুটি প্রতিষ্ঠানের মালিক ও নির্বাহী। রিতার প্রতিষ্ঠানের কর্মীরা নির্বাহীর প্রত্যক্ষ তত্ত্বাবধানে থেকে কার্য সম্পাদন করে। অন্যদিকে মিতার প্রতিষ্ঠানে তাকে সহায়তা করার জন্য কয়েকজন ব্যক্তি আছেন। এতে প্রতিষ্ঠানটি দ্রুত সিদ্ধান্ত গ্রহণ করতে পারে এবং নির্বাহীর কার্যভার লাঘব হয়। কিন্তু রিতার প্রতিষ্ঠানে গতিশীলতার অভাব এবং শ্রম অসন্তোষ লক্ষ করা যায়।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "যোগ্যতা ও দক্ষতা অনুযায়ী একজন নির্বাহীর অধীনে কতজন কর্মী কাজ করবে, কতজন অধস্তনের তত্ত্বাবধান করতে পারবে, তাকেই কাম্য তত্ত্বাবধান পরিসর বলে।"
        },
        {
          "label": "খ",
          "question": "",
          "explanation": "সংগঠন কাঠামো হলো প্রতিষ্ঠানের বিভিন্ন বিভাগ, উপবিভাগ ও কর্মীবৃন্দের পারস্পরিক সম্পর্কের একটি কাঠামো চিত্র । এটি প্রতিষ্ঠানে নিয়োজিত হবে এমন বিভিন্ন ব্যক্তি এবং দলের মধ্যে একটি সুসংবদ্ধ সম্পর্কের আগাম রূপরেখা প্রদান করে ।একটি প্রতিষ্ঠানে কাজের স্বার্থেই এর সকল কাজকে বিভিন্ন বিভাগও উপরিভাগে ভাগ করার এবং কে কোন্ কাজ করবে ও তাদের দায়িত্ব-কর্তৃত্ব কী হবে তা নির্দিষ্ট করার প্রয়োজন পড়ে। প্রতিষ্ঠানের উপর থেকে নিচ পর্যন্ত যে যেখানেই কাজ করুক না কেন প্রত্যেকেই প্রাতিষ্ঠানিক উদ্দেশ্য অর্জনে সচেষ্ট থাকে । এটি সংগঠন কাঠামোর মাধ্যমে সুন্দরভাবে সম্পাদন করা যায়।"
        },
        {
          "label": "গ",
          "question": "",
          "explanation": "রিতার সংগঠন কাঠামোটি সরলরৈখিক সংগঠন। সরলরৈখিক সংগঠন কাঠামোতে কর্তৃত্ব রেখে ব্যবস্থাপনার সর্বোচ্চ স্তর থেকে সরলরেখার মতো নিচের দিকে নেমে আসে। এক্ষেত্রে প্রতিষ্ঠানে নিয়োজিত সকল কর্মকর্তাদের দায়িত্ব ও কর্তৃত্ব সুস্পষ্ট করে দিতে হয়। এতে প্রতিষ্ঠান পরিচালনার কাজ সহজ ও ব্যয় কম হয় তাই সরলরৈখিক সংগঠন কাঠামো স্বল্প পুজির প্রতিষ্ঠানের জন্য অধিক কার্যকর।  রিতা ও মিতা দুই বন্ধু। তারা দুটি প্রতিষ্ঠানের মালিক ও নির্বাহী। রিতার প্রতিষ্ঠানের কর্মীরা নির্বাহীর প্রত্যক্ষ তত্ত্বাবধানে থেকে কার্য সম্পাদন করে। এটি হচ্ছে সরলরৈখিত সংগঠন।"
        },
        {
          "label": "ঘ",
          "question": "",
          "explanation": "রিতা ও মিতার প্রতিষ্ঠানের মধ্যে মিতার সংগঠন কাঠামোটি উত্তম। নির্বাহী ও বিশেষজ্ঞ কর্মী নিয়ে গঠিত সংগঠনকে সরলরৈখিক ও উপদেষ্টা সংগঠন বলে । এই ধরনের সংগঠন কাঠামোতে দুই ধরনের কর্মী থাকে একদল সরলরৈখিক নির্বাহী অন্য দল উপদেষ্টা কর্মী। পদস্থ কর্মীরা অন্য বিভাগের সাথে যোগাযোগ করে প্রয়োজনীয় সমন্বয় সাধন করতে পারেন। এই ধরনের সংগঠনে ক্ষমতা ও দায়িত্বের বন্টন এবং আদেশ-নির্দেশ ও নির্দেশনার গতি রেখা সুনির্দিষ্ট হয়। এরূপ সংগঠনের উপদেষ্টা কর্মী সমস্যা সমাধানে নির্বাহীকে প্রয়োজনীয় পরামর্শ দিয়ে থাকেন। রিতা ও মিতা দুই বন্ধু। তারা দুটি প্রতিষ্ঠানের মালিক ও নির্বাহী। রিতার প্রতিষ্ঠানের কর্মীরা নির্বাহীর প্রত্যক্ষ তত্ত্বাবধানে থেকে কার্য সম্পাদন করে। অন্যদিকে মিতার প্রতিষ্ঠানে তাকে সহায়তা করার জন্য কয়েকজন ব্যক্তি আছেন। এতে প্রতিষ্ঠানটি দ্রুত সিদ্ধান্ত গ্রহণ করতে পারে এবং নির্বাহীর কার্যভার লাঘব হয়। কিন্তু রিতার প্রতিষ্ঠানে গতিশীলতার অভাব এবং শ্রম অসন্তোষ লক্ষ করা যায়। অর্থাৎ এখরিতা ও মিতার প্রতিষ্ঠানের মধ্যে মিতার সংগঠন কাঠামোটি উত্তম।কারণ মিতার কাঠামোতে কাজ গুলো আর সুন্দরভাবে করা যাবে।"
        }
      ]
    },
    {
      "number": "5",
      "uddipok": "মুনলাইট লি. একটি বাল্ব উৎপাদনকারী প্রতিষ্ঠান। এর সাপ্তাহিক উৎপাদনের লক্ষ্যমাত্রা হলো ২০ লক্ষ একক। কিন্তু উন্নত যন্ত্রপাতি ব্যবহার করার পরও সপ্তাহ শেষে দেখা গেল, প্রকৃত উৎপাদনের পরিমাণ ১৫ লক্ষ একক। এতে প্রতিষ্ঠানটি ফরমায়েশ অনুযায়ী সময়মতো পণ্য সরবরাহ করতে পারছে না। বিষয়টি নিয়ে কর্তৃপক্ষ চিন্তিত।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "বাজেটের সাথে অর্জিত ফলের তুলনা করে ত্রুটি-বিচ্যুতি নির্ণয় এবং সংশোধনের মাধ্যমে নিয়ন্ত্রণ কাজ করার প্রক্রিয়াকে বাজেটীয় নিয়ন্ত্রণ বলা হয়।"
        },
        {
          "label": "খ",
          "question": "",
          "explanation": "যে বিন্দুতে প্রতিষ্ঠানের মোট আয় ও মোট ব্যয় সমান হয়, তাকে Break Even Point বা BEP বলে। BEP-এর মাধ্যমে প্রতিষ্ঠানের বিক্রির পরিমাণ কোন পর্যায়ে নিয়ে যেতে পারলে লোকসান হবে না, তা জানা যায়। আবার প্রতিষ্ঠানের কী পরিমাণ বিক্রি হলে মুনাফা হবে, সে সম্পর্কে আগাম ধারণা লাভ করা যায়। ফলে উপযুক্ত আদর্শমান নির্ধারণ সহজ হয়। এছাড়া, প্রতিষ্ঠানের নিয়ন্ত্রণ ব্যবস্থা কার্যকর হয়। তাই BEP বিশ্লেষণ নিয়ন্ত্রণের জন্য গুরুত্বপূর্ণ।"
        },
        {
          "label": "গ",
          "question": "",
          "explanation": "মুনলাইট লি.-এর উৎপাদনের বিচ্যুতির পরিমাণ নির্ণয়ের পদ্ধতি হলো সংখ্যাত্মক উপাত্ত বিশ্লেষণ। এ পদ্ধতিতে সম্পাদিত কাজকে আদর্শমানের সাথে তুলনা করে বিচ্যুতি পরিমাপ করা হয়। আর বিচ্যুতি পেলে সংশোধনমূলক ব্যবস্থা নেওয়া হয়। এক্ষেত্রে আদর্শমান নির্ধারণ ও প্রকৃত কার্যফল নির্ণয়ে সংখ্যাত্মক মান ধরা হয়। এতে বিচ্যুতি নির্ণয়ের সূত্র হলো: বিচ্যুতি = আদর্শমান - প্রকৃত কার্যফল। উদ্দীপকের মুনলাইট লি. একটি বাল্ব উৎপাদনকারী প্রতিষ্ঠান। এর সাপ্তাহিক উৎপাদনের লক্ষ্যমাত্রা হলো ২০ লক্ষ একক। উৎপাদনের কাজে প্রতিষ্ঠানটি উন্নত যন্ত্রপাতি ব্যবহার করে। সপ্তাহ শেষে দেখা যায়, প্রকৃত উৎপাদনের পরিমাণ ১৫ লক্ষ একক। এতে প্রতিষ্ঠানটির বিচ্যুতি হয়েছে, (২০-১৫) = ৫ লক্ষ একক। এক্ষেত্রে আদর্শমান ও প্রকৃত কার্যফল দু'টোই সংখ্যাত্মক মানের ভিত্তিতে নির্ধারণ করা হয়। পরবর্তীতে মান দু'টোর তুলনা করে বিচ্যুতির পরিমাণ নির্ণয় করা হয়। এভাবে সংখ্যাত্মক মান তুলনা করে বিচ্যুতি বের করা হয় সংখ্যাত্মক উপাত্ত বিশ্লেষণ পদ্ধতিতে। সুতরাং, মুন লাইট লি. সংখ্যাত্মক উপাত্ত বিশ্লেষণের মাধ্যমে বিচ্যুতির পরিমাণ নির্ণয় করে।"
        },
        {
          "label": "ঘ",
          "question": "",
          "explanation": "মুনলাইট লি.-এ কাঙ্ক্ষিত লক্ষ্যমাত্রা অর্জনে করণীয় হলো সংশোধনমূলক ব্যবস্থা নেওয়া। প্রতিষ্ঠানের প্রণীত পরিকল্পনা অনুযায়ী সব কাজ সঠিকভাবে সম্পন্ন হচ্ছে কি না, তা পর্যবেক্ষণ করা হয় নিয়ন্ত্রণের মাধ্যমে। এক্ষেত্রে প্রথমে আদর্শমান নির্ধারণ করা হয়। এরপর নির্দিষ্ট সময় শেষে প্রকৃত কার্যফল পরিমাপ করা হয়। পরবর্তীতে আদর্শমানের সাথে প্রকৃত কার্যফলের তুলনা করা হয়। এক্ষেত্রে বিচ্যুতি পেলে তার কারণ শনাক্ত করা হয়। আর সবশেষে ভুল-ত্রুটি সংশোধনের জন্য প্রয়োজনীয় ব্যবস্থা নেওয়া হয়। উদ্দীপকের মুনলাইট লি.-এর সাপ্তাহিক উৎপাদনের লক্ষ্যমাত্রা হলো ২০ লক্ষ একক। সপ্তাহ শেষে দেখা যায়, প্রতিষ্ঠানটির প্রকৃত উৎপাদনের পরিমাণ ১৫ লক্ষ একক। উন্নত যন্ত্রপাতি ব্যবহারের পরও প্রতিষ্ঠানের বিচ্যুতি হয় ৫ লক্ষ একক। এতে ফরমায়েশ অনুযায়ী সময়মতো পণ্য সরবরাহ করা সম্ভব হচ্ছে না। মুনলাইট লি.-এর লক্ষ্যমাত্রা অর্জনে সংশোধনমূলক ব্যবস্থা নিতে হবে। প্রথমে ৫ লক্ষ একক বিচ্যুতির কারণ নির্ধারণ করতে হবে। এরপর তা সংশোধনের জন্য প্রয়োজনীয় পদক্ষেপ নিতে হবে। এক্ষেত্রে প্রতিষ্ঠানটির উৎপাদনের উপকরণ যথেষ্ট পরিমাণে ছিল কি না তা যাচাই করতে হবে। আবার, উৎপাদনের জন্য প্রয়োজনীয় মানবসম্পদের ব্যবস্থা করতে হবে। তাদের উন্নত যন্ত্রপাতি চালনার প্রশিক্ষণ দিতে হবে। এসব ব্যবস্থা নেওয়ার মাধ্যমে প্রতিষ্ঠানটির বিচ্যুতি সংশোধন সম্ভব হবে। সুতরাং, প্রয়োজনীয় সংশোধনমূলক ব্যবস্থার মাধ্যমে মুনলাইট লি. কাঙ্ক্ষিত লক্ষ্যমাত্রায় পৌঁছাতে পারবে।"
        }
      ]
    },
    {
      "number": "6",
      "uddipok": "জয়া একটি উৎপাদনশীল প্রতিষ্ঠানের আঞ্চলিক বিক্রয় ব্যবস্থাপক। তিনি তার প্রতিষ্ঠান হতে আকর্ষণীয় বেতন, বোনাস ও পরিবহন সুবিধা পান। তার কাজকর্ম যথেষ্ট ভালো মানের। তারপরও ঊর্ধ্বর্তন কর্মকর্তা তার ওপর চাপ বজায় রাখেন। তিনি মনে করেন তাকে সঠিকভাবে মূল্যায়ন করা হয় না।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "কর্মীদের কাজের ক্ষমতা সম্পূর্ণ ব্যবহারের লক্ষ্যে তাদের কাজের প্রতি অনুপ্রাণিত বা উৎসাহী করার প্রক্রিয়াকে প্রেষণা বলে।"
        },
        {
          "label": "খ",
          "question": "",
          "explanation": "মানুষের জীবনধারণের জন্য প্রয়োজনীয় মৌলিক উপকরণের চাহিদাগুলোকে জৈবিক চাহিদা বলে। অন্ন, বস্ত্র, বাসস্থান, শিক্ষা, চিকিৎসা প্রভৃতি মানুষের জৈবিক চাহিদার অন্তর্গত। প্রত্যেক ব্যক্তি প্রথমেই ন্যূনতম বাঁচার অধিকার নিশ্চিত করতে চায়। জৈবিক চাহিদা পূরণ হলেই ব্যক্তি পরবর্তী চাহিদার অভাববোধ করে। তাই জৈবিক চাহিদা পূরণ করা প্রয়োজন।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি আর্থিক প্রেষণা দেয়। এ ধরনের প্রেষণা হলো অর্থ ও আর্থিক সুযোগ-সুবিধার সাথে সম্পৃক্ত এমন প্রণোদনামূলক ব্যবস্থা। বেতন, বোনাস ও যাতায়াত ভাতা দেওয়া প্রভৃতি আর্থিক প্রেষণার অন্তর্ভুক্ত। এ প্রেষণা দেওয়ার মাধ্যমে কর্মীর অর্থসংক্রান্ত চাহিদা পূরণ করা হয়। উদ্দীপকের জয়া একটি প্রতিষ্ঠানের বিক্রয় ব্যবস্থাপক। তিনি এ প্রতিষ্ঠান থেকে আকর্ষণীয় বেতন, বোনাস ও পরিবহন সুবিধা পান।। এগুলো অর্থসংশ্লিষ্ট উপাদান। এর মাধ্যমে মানুষের আর্থিক অভাব দূর হয়। তাই বলা যায়, প্রতিষ্ঠানটিতে আর্থিক প্রেষণা দেওয়া হয়।"
        },
        {
          "label": "ঘ",
          "question": "",
          "explanation": "উদ্দীপকের জয়ার ক্ষেত্রে প্রেষণার Y তত্ত্বটি ব্যবহার যুক্তিযুক্ত হবে। ডগলাস মারে ম্যাকগ্রেগর প্রেষণার X ও Y তত্ত্বের উদ্ভাবক। এক্ষেত্রে Y তত্ত্বে কর্মীদের মনোভাব ইতিবাচকভাবে তুলে ধরা হয়েছে। এ তত্ত্ব অনুযায়ী কর্মীরা কাজ করতে পছন্দ করে। এ ধরনের কর্মীদের ওপর অহেতুক চাপ দেওয়ার প্রয়োজন হয় না। আর তারা সঠিকভাবে দায়িত্ব পালনের মাধ্যমে স্বীকৃতি পাওয়ার প্রত্যাশা করে। উদ্দীপকের জয়া একটি প্রতিষ্ঠানের আঞ্চলিক বিক্রয় ব্যবস্থাপক। তার কাজকর্ম যথেষ্ট ভালো মানের। কিন্তু তার ঊর্ধ্বতন কর্মকর্তা তার ওপর অহেতুক চাপ বজায় রাখেন। তাই জয়া মনে করেন, তাকে সঠিকভাবে মূল্যায়ন করা হচ্ছে না। জয়া দায়িত্ব নিয়ে কাজ করলেও যথাযথ স্বীকৃতি পান না। এছাড়া, ঊর্ধ্বতন কর্মকর্তা অযথা চাপ প্রয়োগ করেন। এক্ষেত্রে ঊর্ধ্বতন কর্মকর্তার উচিত প্রেষণার Y তত্ত্বের অনুসরণ। এতে জয়ার ওপর চাপ বজায় না রাখলেও তিনি দায়িত্ব নিয়ে কাজ করবেন। কিন্তু অযথা তাকে জোরপূর্বক খাটিয়ে কাজ আদায় করা উচিত নয়। এতে তিনি কাজের প্রতি অমনোযোগী হয়ে যাবেন। এছাড়া, সঠিকভাবে কাজ সম্পাদনের জন্য জয়াকে কৃতিত্ব দিতে হবে। ফলে তিনি আরও উদ্যমী হয়ে দায়িত্ব পালন করবেন। সুতরাং, জয়াকে প্রেষিত করতে উর্ধ্বতন কর্মকর্তার Y তত্ত্ব ব্যবহার করা উচিত।"
        }
      ]
    },
    {
      "number": "7",
      "uddipok": "জনাব মোশারফ একটি কৃষি পণ্যের উৎপাদন ও বাজারজাতকরণ প্রতিষ্ঠানের এমডি। তিনি বিকেন্দ্রীকরণের নীতি অনুসরণ করেন। তাই বিভাগগুলোকে কাজের স্বাধীনতা দেন। প্রতিটি বিভাগের সদস্যরা নিজেরাই লক্ষ্য স্থির করেন এবং বাস্তবায়ন করেন। কিন্তু বছর শেষে এমডি দেখলেন, লক্ষ্যমাত্রা অর্জিত হয়নি এবং প্রতিষ্ঠানে বিশৃঙ্খলা সৃষ্টি হয়েছে।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "একজন কর্মী একই সময়ে শুধু একজন ঊর্ধ্বতন কর্মকর্তার কাছ থেকে আদেশ পাবে, এই নীতিকে আদেশের ঐক্য নীতি বলে।"
        },
        {
          "label": "খ",
          "question": "",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। হৃৎপিণ্ড মানুষের অঙ্গপ্রত্যঙ্গ সচল রাখতে সাহায্য করে। এটি কাজ না করলে মানুষ অচল হয়ে যায়। একইভাবে একটি প্রতিষ্ঠানের প্রশাসনের প্রণীত পরিকল্পনা ও নিয়ম-নীতি বাস্তবায়নের জন্য কর্মীদের নির্দেশনা দেওয়া প্রয়োজন। এটি দেওয়া না হলে প্রশাসনের কাজ ব্যর্থ হয়। তাই নির্দেশনাকে প্রশাসনের হৃৎপিণ্ড বলা হয়।"
        },
        {
          "label": "গ",
          "question": "",
          "explanation": "প্রতিষ্ঠানটিতে সমন্বয়ের 'লক্ষ্যের ঐক্য' নীতির অভাব লক্ষ করা যায়। এ নীতি অনুযায়ী প্রতিষ্ঠানের মূল লক্ষ্য অর্জনের জন্য সঠিক সমন্বয় ব্যবস্থা নেওয়া হয়। এতে প্রত্যেক ব্যক্তি ও বিভাগের মধ্যে লক্ষ্যের মিল রাখা হয়। ফলে সমন্বিতভাবে কাঙ্ক্ষিত লক্ষ্য অর্জন সম্ভব হয়। উদ্দীপকের জনাব মোশারফ একটি প্রতিষ্ঠানের এমডি। তিনি বিকেন্দ্রীকরণের নীতি অনুসরণ করেন। তাই বিভাগগুলোকে কাজের স্বাধীনতা দেন। প্রতিটি বিভাগের সদস্যরা নিজেরাই লক্ষ্য স্থির এবং বাস্তবায়ন করেন। বছর শেষে দেখা যায়, প্রতিষ্ঠানের লক্ষ্যমাত্রা অর্জিত হয়নি। এক্ষেত্রে বিভাগগুলোর লক্ষ্য একটি অন্যটি থেকে ভিন্ন ছিল। বিভাগীয় লক্ষ্যে মিল না থাকায় প্রতিষ্ঠানের মূল লক্ষ্য অর্জন করা সম্ভব হয়নি। তাই বলা যায়, উদ্দীপকের প্রতিষ্ঠানটিতে সমন্বয়ের লক্ষ্যের ঐক্য নীতি অনুসরণ করা হয়নি।"
        },
        {
          "label": "ঘ",
          "question": "",
          "explanation": "প্রতিষ্ঠানের বিশৃঙ্খল পরিস্থিতি নিরসনে জনাব মোশারফের করণীয় হলো সুসংহত পরিকল্পনার ব্যবস্থা নেওয়া। বিভিন্ন ব্যক্তি, বিভাগ ও উপবিভাগের পরিকল্পনার মধ্যে দৃঢ় সম্পর্ক স্থাপন হলো সুসংহত পরিকল্পনা। প্রতিষ্ঠানের সব বিভাগ ও ব্যক্তি নিজেদের খেয়াল খুশি মতো কাজ করলে প্রতিষ্ঠানে বিশৃঙ্খলা দেখা দেয়। ফলে প্রতিষ্ঠানের লক্ষ্য অর্জন কঠিন হয়ে যায়। উদ্দীপকের জনাব মোশারফ একটি প্রতিষ্ঠানের এমডি। তিনি বিকেন্দ্রীকরণের নীতি অনুসরণ করেন। তাই প্রতিষ্ঠানের বিভাগগুলো কাজের স্বাধীনতা পায়। প্রতিটি বিভাগ নিজস্ব লক্ষ্য স্থির করে বাস্তবায়ন করে। এতে প্রতিষ্ঠানের মূল লক্ষ্য অর্জন বাধাগ্রস্ত হয়। এছাড়া প্রতিষ্ঠানে বিশৃঙ্খলা তৈরি হয়। জনাব মোশারফের প্রতিষ্ঠানের বিভাগগুলোর মধ্যে সঠিক সমন্বয়সাধন প্রয়োজন। এতে প্রতিটি বিভাগের কাজ সমান তালে চলবে। ফলে বিভাগগুলো নির্দিষ্ট লক্ষ্য অর্জনে সচেষ্ট হবে। প্রতিটি বিভাগের কাজের মধ্যে সমন্বয় করা হলে প্রতিষ্ঠানের সব কাজ ধারাবাহিকভাবে সম্পন্ন হবে। ফলে প্রতিষ্ঠানে শৃঙ্খলা বজায় থাকবে। সুতরাং, প্রতিষ্ঠানের বিশৃঙ্খল পরিস্থিতির সমাধানে জনাব মোশারফের উচিত সুসংহত পরিকল্পনা পূর্বশর্তটি নিশ্চিত করা।"
        }
      ]
    },
    {
      "number": "8",
      "uddipok": "ধীমান 'Y' লি. প্রতিষ্ঠানের বিক্রয় ব্যবস্থাপক। তিনি বিক্রয় এবং সরবরাহ সংক্রান্ত তথ্যাদি মোবাইল ফোনের মাধ্যমে বিক্রয় প্রতিনিধিদেরকে জানান। কিন্তু নেটওয়ার্কের সমস্যার জন্য নির্দেশনাটি বিক্রয় প্রতিনিধি সঠিকভাবে প্রায়ই বুঝতে পারেন না। ভয়ে তিনি পুনরায় তাকে জিজ্ঞাসাও করেন না। এতে সঠিকভাবে কাজ হয় না এবং বিক্রির পরিমাণ কমে যাচ্ছে।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "SMS-এর পূর্ণরূপ হলো- Short Message Service."
        },
        {
          "label": "খ",
          "question": "",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য কোন কাজ কে করবে, কীভাবে করবে, কখন করবে, কতটুকু সময়ের মধ্যে করা হবে প্রভৃতি আগেই নির্ধারণ করার কাজকে পরিকল্পনা বলে। এটি ভবিষ্যতের জন্য প্রণয়ন করা হয়। পরিকল্পনার মাধ্যমেই ভবিষ্যতের যেকোনো কাজ সম্পর্কে সম্পূর্ণ ধারণা পাওয়া যায়। তাই বলা হয়, পরিকল্পনা হলো ভবিষ্যতের আয়না।"
        },
        {
          "label": "গ",
          "question": "",
          "explanation": "Y' লি.-এ যোগাযোগ প্রক্রিয়ার 'মাধ্যম নির্বাচন' উপাদানটিতে সমস্যা। প্রেরক কোনো বিষয়ে ধারণার উন্নয়নের মাধ্যমে যোগাযোগ প্রক্রিয়া শুরু করে। এরপর প্রাপককে বোঝানোর জন্য সে যোগাযোগের বিষয়কে প্রেরণযোগ্য করে সাজায়। আর তৃতীয় ধাপে মাধ্যম নির্বাচন করা হয়। চিঠি, মোবাইল, টেলিভিশন, ই-মেইল প্রভৃতি যোগাযোগের মাধ্যম হিসেবে বিবেচিত হয়। সুবিধাজনকভাবে মাধ্যম নির্বাচন না করলে প্রাপকের পক্ষে যোগাযোগের বিষয় বোঝা সম্ভব হয় না। উদ্দীপকের ধীমান 'Y' লি. প্রতিষ্ঠানের বিক্রয় ব্যবস্থাপক। তিনি বিক্রয় ও সরবরাহ সংক্রান্ত তথ্যাদি মোবাইলের মাধ্যমে বিক্রয় প্রতিনিধিদেরকে জানান। কিন্তু নেটওয়ার্কের সমস্যার জন্য নির্দেশনাটি বিক্রয় প্রতিনিধিরা সঠিকভাবে বুঝতে পারে না। এক্ষেত্রে ভুল মাধ্যম নির্বাচিত হলে প্রাপকের পক্ষে যোগাযোগের বিষয় বোঝা সম্ভব হয় না। তাই বলা যায়, মাধ্যম নির্বাচনের সমস্যার কারণে 'Y' লি.-এর যোগাযোগ প্রক্রিয়ায় সমস্যা হচ্ছে।"
        },
        {
          "label": "ঘ",
          "question": "",
          "explanation": "'Y' লি.-এর বিক্রয়ের পরিমাণ বাড়ানোর জন্য করণীয় হলো সঠিক মাধ্যম নির্বাচন ও অনানুষ্ঠানিক সম্পর্ক প্রতিষ্ঠা। কার্যকর যোগাযোগের প্রতিবন্ধকতা দূরীকরণের অন্যতম উপায় হলো সঠিক মাধ্যম নির্বাচন। সংবাদগ্রহীতার ধরন, পারিপার্শ্বিক অবস্থা ও সাংগঠনিক প্রয়োজনের আলোকে উপযুক্ত মাধ্যম নির্বাচন করতে হয়। যেখানে লিখিত যোগাযোগ উত্তম, সেখানে লিখিত মাধ্যমেই যোগাযোগ করা উচিত। আর যেখানে সরাসরি বক্তব্য রাখলে ভালো হয়, সেখানে মৌখিকভাবে যোগাযোগ করা প্রয়োজন। এছাড়া, প্রতিষ্ঠানে অনানুষ্ঠানিক সম্পর্ক বজায় থাকলে দ্রুত যোগাযোগ করে সিদ্ধান্ত নেওয়া যায়। উদ্দীপকের ধীমান বিক্রয় ও সরবরাহ সংক্রান্ত তথ্যাদি মোবাইল ফোনের মাধ্যমে বিক্রয় প্রতিনিধিদেরকে জানান। কিন্তু নেটওয়ার্কের সমস্যার জন্য নির্দেশনাটি বিক্রয় প্রতিনিধিরা সঠিকভাবে বুঝতে পারেন না। ভয়ে কেউ পুনরায় জিজ্ঞাসা করেন না। এতে সঠিকভাবে কাজ সম্পাদন হয় না। ফলে বিক্রয়ের পরিমাণ কমে যাচ্ছে। Y' লি.-এর বিক্রয় প্রতিনিধিরা সঠিক মাধ্যমের অভাবে যোগাযোগের বিষয় বুঝতে পারেন না। এক্ষেত্রে ধীমানের উচিত তাদের সাথে আলোচনা করে যোগাযোগের মাধ্যম নির্বাচন করা। এক্ষেত্রে দ্রুত ও কার্যকরভাবে যোগাযোগের মাধ্যম নির্বাচনে গুরুত্ব দিতে হবে। আর ব্যবসায়িক ক্ষেত্র হওয়াতে লিখিত যোগাযোগ মাধ্যম (চিঠি, পত্রিকা, ই- মেইল প্রভৃতি) ব্যবহার করা যথাযথ হবে। এতে পরবর্তী প্রয়োজনেও যোগাযোগের তথ্য ব্যবহার করা যাবে। এছাড়া, অনানুষ্ঠানিক সম্পর্ক প্রতিষ্ঠা হলে সহজে ঊর্ধ্বতন ও অধস্তন যোগাযোগ করতে পারে। এতে অধস্তনরা ঊর্ধ্বতনের সাথে যোগাযোগে সমস্যার সম্মুখীন হয় না। সুতরাং, সঠিক মাধ্যম নির্বাচন ও অনানুষ্ঠানিক সম্পর্ক প্রতিষ্ঠার মাধ্যমে 'Y' লি.-এর বিক্রয়ের পরিমাণ বাড়ানো যাবে।"
        }
      ]
    },
    {
      "number": "9",
      "uddipok": "নেপচুন একটি বিশ্বখ্যাত সফটওয়্যার কোম্পানি। সারা বিশ্বে প্রতিষ্ঠানটির অসংখ্য আঞ্চলিক অফিস রয়েছে। প্রতিষ্ঠানটি প্রতি মাসে আঞ্চলিক ব্যবস্থাপকদের নিয়ে সভা আয়োজন করে। আঞ্চলিক ব্যবস্থাপকগণ নিজেদের কর্মস্থলে বসেই এ সভায় অংশগ্রহণ করে নিজেদের মূল্যবান তথ্য উপস্থাপনের পাশাপাশি গুরুত্বপূর্ণ মতামত দেন। এতে আঞ্চলিক ব্যবস্থাপকদের প্রধান কার্যালয়ে যাতায়াতে প্রচুর ব্যয় সাশ্রয়ের পাশাপাশি সময় লাঘব হয়ে থাকে।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "সিদ্ধান্ত গ্রহণ হচ্ছে বিভিন্ন বিকল্প কর্মপন্থা থেকে যেকোনো একটি বিকল্প বাছাই করা।"
        },
        {
          "label": "খ",
          "question": "",
          "explanation": "একজন কর্মী একই সাথে একাধিক ঊর্ধ্বতনের অধীনে থাকলে তাকে দ্বৈত অধীনতা বলে। সংগঠন প্রক্রিয়ায় কে কার অধীন, তা উল্লেখ করা হয়। এক্ষেত্রে কোনো ব্যক্তি বা বিভাগকে একাধিক ঊর্ধ্বতনের কর্তৃত্বাধীন করা হলে ঐ অধস্তনের পক্ষে একাধিক ঊর্ধ্বতনের নির্দেশ যথাযথভাবে পালন সম্ভব হয় না। এতে কার্যক্ষেত্রে বিশৃঙ্খলা দেখা দেয়। তাই সংগঠনে দ্বৈত অধীনতা পরিহার করা উচিত।"
        },
        {
          "label": "গ",
          "question": "",
          "explanation": "উদ্দীপকে বর্ণিত প্রতিষ্ঠানের সভা ব্যবস্থাকে টেলিকনফারেন্সিং বলা হয়। টেলিফোনের মাধ্যমে দূরবর্তী স্থানে অবস্থিত ব্যক্তিদের মধ্যকার যোগাযোগ ব্যবস্থা হলো টেলিকনফারেন্সিং। এতে পৃথিবীর যেকোনো স্থান থেকে শীর্ষ নির্বাহীগণ বিভিন্ন স্থানে বিস্তৃত অধস্তনদের কাজ তত্ত্বাবধান করতে পারেন। এটি সাধারণত দুই প্রকারের হয়ে থাকে- অডিও কনফারেন্স ও ভিডিও কনফারেন্স। উদ্দীপকে বিশ্ববিখ্যাত সফটওয়্যার কোম্পানি নেপচুন সম্পর্কে বলা হয়েছে। সারা বিশ্বে প্রতিষ্ঠানটির অসংখ্য আঞ্চলিক অফিস আছে। এর ঊর্ধ্বতনগণ প্রতি মাসে আঞ্চলিক ব্যবস্থাপকদের নিয়ে সভা করেন। আঞ্চলিক ব্যবস্থাপকগণ নিজেদের কর্মস্থলে বসেই এ সভায় অংশ নিতে পারেন। এক্ষেত্রে প্রতিষ্ঠানটির প্রধান কার্যালয় একটি নির্দিষ্ট দেশে অবস্থিত। কিন্তু, সেখান থেকে বিভিন্ন দেশের অঞ্চলে সভা আয়োজনের মাধ্যমে প্রাতিষ্ঠানিক কার্যক্রম নিয়ন্ত্রণ করা যায়। এভাবে কোনো মাধ্যমে এক স্থান থেকে অন্য স্থানে সভা করা হয় টেলিকনফারেন্সিং পদ্ধতিতে। সুতরাং, নেপচুন প্রতিষ্ঠানটি টেলিকনফারেন্সিং-এর মাধ্যমে বিভিন্ন অঞ্চলে সভার ব্যবস্থা করে। মাধ্যমে প্রাতিষ্ঠানিক কার্যক্রম নিয়ন্ত্রণ করা যায়। এভাবে কোনো মাধ্যমে এক স্থান থেকে অন্য স্থানে সভা করা হয় টেলিকনফারেন্সিং পদ্ধতিতে। সুতরাং, নেপচুন প্রতিষ্ঠানটি টেলিকনফারেন্সিং-এর মাধ্যমে বিভিন্ন অঞ্চলে সভার ব্যবস্থা করে।"
        },
        {
          "label": "ঘ",
          "question": "",
          "explanation": "টেলিকনফারেন্সিং পদ্ধতিতে নেপচুন প্রতিষ্ঠানটির এ ধরনের সভা আয়োজনের যৌক্তিকতা আছে বলে আমি মনে করি। এ পদ্ধতিতে দূরবর্তী স্থানে অবস্থিত ব্যক্তিদের সাথে আলোচনার ব্যবস্থা করা যায়। এটি সাধারণত দুই প্রকারের হয়ে থাকে- অডিও কনফারেন্স ও ভিডিও কনফারেন্স। অডিও কনফারেন্সে অংশগ্রহণকারী ব্যক্তিরা শুধু মৌখিক কথা বিনিময় করতে পারে। আর ভিডিও কনফারেন্সে মিলিত ব্যক্তিরা একে অন্যের কথা শোনার পাশাপাশি দেখতেও পায়। উদ্দীপকের নেপচুন প্রতিষ্ঠানটি প্রতি মাসে আঞ্চলিক ব্যবস্থাপকদের নিয়ে সভা আয়োজন করে। এতে নিজেদের কর্মস্থলে বসেই আঞ্চলিক ব্যবস্থাপকরা প্রয়োজনীয় তথ্য উপস্থাপন করতে পারেন। ফলে প্রধান কার্যালয়ে যাতায়াতের খরচের পাশাপাশি সময় বেঁচে যায়। আর দূরবর্তী স্থান থেকে এ আলোচনা সভা হলো টেলিকনফারেন্সিং। প্রতিষ্ঠানটির এ ধরনের সভায় শীর্ষ নির্বাহীগণ পৃথিবীর বিভিন্ন স্থানের ব্যবসায়িক কার্যক্রম নিয়ন্ত্রণ করতে পারেন। আর অধীনস্থ আঞ্চলিক ব্যবস্থাপকরাও যেকোনো সমস্যা সমাধানে সরাসরি পরামর্শ করার সুযোগ পান। এতে দূরে থেকেও দ্রুত সিদ্ধান্ত নিয়ে ব্যবসায়িক কার্যক্রম পরিচালনা করা যায়। আর নির্বাহীদের সাথে সরাসরি কথা বলার সুযোগ পাওয়ায় ব্যবস্থাপকরাও কাজে উৎসাহ পান। এছাড়া, নির্বাহীরা ভিডিও কনফারেন্সের মাধ্যমে ব্যবস্থাপকদের বিভিন্ন বিষয়ে পরামর্শ দিতে পারেন। এসব সুবিধা মূলত টেলিকনফারেন্সিং-এর মাধ্যমে যোগাযোগ করে পাওয়া সম্ভব হয়। সুতরাং, সভা আয়োজনে নেপচুন-এর টেলিকনফারেন্সিং পদ্ধতিটির ব্যবহার সম্পূর্ণ যৌক্তিক।"
        }
      ]
    },
    {
      "number": "10",
      "uddipok": "'সোনার বাংলা লি.'-এর বিভিন্ন স্তরের ব্যবস্থাপকের দক্ষতার মাত্রার একটি চিত্র নিচে তুলে ধরা হলো",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "কাজকে প্রকৃতি অনুযায়ী ছোট অংশে ভাগ করে কর্মীর দক্ষতা অনুযায়ী কাজের কর্তৃত্ব ও দায়িত্ব নির্দিষ্ট করে দেওয়াকে শ্রম বা কার্যবিভাজন বলে।"
        },
        {
          "label": "খ",
          "question": "",
          "explanation": "সিদ্ধান্ত গ্রহণের সব ক্ষমতা ব্যবস্থাপনার উচ্চ স্তরে থাকাকে কেন্দ্রীকরণ বলে। কোনো প্রতিষ্ঠানে কেন্দ্রীকরণ নীতি অনুসরণে প্রাধান্য থাকলে অধস্তনদের গুরুত্ব কমে যায়। ফলে তাদের কাজের প্রতি আগ্রহ থাকে না। এতে কাজের দক্ষতাও কমে যায়। আর দক্ষতার অভাবে সঠিকভাবে কাজ সম্পাদন সম্ভব হয় না। সুতরাং, অধিক মাত্রায় কেন্দ্রীকরণ কাজের গতিশীলতাকে হ্রাস করে।"
        },
        {
          "label": "গ",
          "question": "",
          "explanation": "সোনার বাংলা লি.-এর উচ্চ স্তরে কারিগরি দক্ষতা কম মাত্রায় ব্যবহার করা হয়। এ স্তরের কর্মকর্তারা প্রতিষ্ঠানের জন্য উদ্দেশ্য, নীতি, দীর্ঘমেয়াদি পরিকল্পনা ও কৌশল নির্ধারণ করেন। প্রতিষ্ঠানের চেয়ারম্যান, পরিচালনা পর্ষদ, মালিক, ব্যবস্থাপনা পরিচালক প্রভৃতি ব্যক্তি এ স্তরের অন্তর্ভুক্ত। সাধারণত এ স্তরের ব্যবস্থাপকরা ধারণাগত দক্ষতার মাধ্যমে মানসিক ও বুদ্ধিবৃত্তিক কাজ বেশি করেন। উদ্দীপকে ব্যবস্থাপনা স্তর ও ব্যবস্থাপকদের দক্ষতার একটি ছক দেখানো হয়েছে। এর সর্বোচ্চ স্তরে আছে উচ্চ স্তর। আর এ স্তরে ধারণাগত দক্ষতা বেশি প্রয়োজন হয়। কারণ, এ স্তরের ব্যবস্থাপকগণ প্রতিষ্ঠানের মূল লক্ষ্য ও পরিকল্পনা তৈরি করেন। এগুলো বাস্তবায়নের জন্য তারা অধস্তনদের আদেশ দেন। উচ্চ স্তরের ব্যবস্থাপকদের নির্দেশনা পেয়েই সকলে কাজ করে। আর এ নির্দেশনা নির্ভুল হওয়া প্রয়োজন। তাই তাদের ভবিষ্যৎ সম্পর্কে চিন্তা-ভাবনা করে সঠিক সিদ্ধান্তটি নিতে হয়। এক্ষেত্রে তাদের মানসিক শ্রম বেশি করতে হয়। কিন্তু, তাদের কারিগরি দক্ষতার বেশি প্রয়োজন নেই। কারণ, নিম্ন স্তরের কর্মীরা শারীরিক শ্রমের মাধ্যমে এ সিদ্ধান্ত বাস্তবায়ন করবে। তাই তাদের জন্য কারিগরি দক্ষতা বেশি প্রয়োজন। সুতরাং, উচ্চ স্তরের কাজ সম্পাদনে কারিগরি দক্ষতা কম মাত্রায় প্রয়োজন হয়।"
        },
        {
          "label": "ঘ",
          "question": "",
          "explanation": "প্রতিষ্ঠানের লক্ষ্য অর্জনে সহায়ক হওয়ায় সোনার বাংলা লি.-এর সব স্তরে মানবীয় দক্ষতা সমান হারে ব্যবহৃত হয়েছে। একজন ব্যবস্থাপক কর্মীদের দিয়ে কাজ করানোর জন্য তাদের, সাথে যোগাযোগ করেন। তাদেরকে কাজের প্রতি উৎসাহিত করেন। তাদের সুবিধা-অসুবিধা মূল্যায়ন করেন। এভাবে উভয় পক্ষের মধ্যে মানবীয় সম্পর্ক গড়ে ওঠে। উদ্দীপকে সোনার বাংলা লি.-এর বিভিন্ন স্তরের ব্যবস্থাপকের দক্ষতার মাত্রার একটি চিত্র দেওয়া হয়েছে। চিত্রে প্রতিটি স্তরের ব্যবস্থাপকদের মানবীয় দক্ষতার মাত্রা সমান দেখানো হয়েছে। কর্মীদের দিয়ে কাজ করিয়ে নেওয়ার জন্য ব্যবস্থাপদের তাদের সাথে আন্তঃযোগাযোগ তৈরি করতে হয়। সব স্তরের ব্যবস্থাপককে তার অধস্তনদের সাথে সুসম্পর্ক বজায় রাখা উচিত। কারণ, উচ্চ স্তরের নির্দেশনা অনুযায়ী মধ্য স্তর ও মধ্য স্তরের নির্দেশনা অনুযায়ী নিম্ন স্তর কাজ করে। আর নিম্ন স্তরের নির্দেশনা অনুযায়ী শ্রমিক-কর্মীরা কাজ করে। এক্ষেত্রে প্রতিটি স্তরের ব্যবস্থাপকের প্রতি তার নিচের স্তরের কর্মী অনুগত থাকলে কাজের গতি দ্রুত হয়। এভাবে প্রতিষ্ঠানে সকলের সম্মিলিত প্রচেষ্টায় দ্রুত লক্ষ্য অর্জন করা যায়। তাই সব স্তরের ব্যবস্থাপকদের মানবীয় দক্ষতা সমান হওয়া প্রয়োজন।"
        }
      ]
    },
    {
      "number": "11",
      "uddipok": "জনাব প্রিতম 'Y' লি.-এর নীতি নির্ধারণ ও পরিকল্পনার কাজে নিয়োজিত। জনাব রাজ্জাক উৎপাদন ও বিক্রয় বিভাগের প্রধান। তিনি প্রতিষ্ঠানের পরিকল্পনা বাস্তবায়নের চেষ্টা করেন। রাজু উত্ত প্রতিষ্ঠানের উৎপাদন বিভাগের ফোরম্যান। তিনি শ্রমিক-কর্মীদের তত্ত্বাবধান করেন এবং সর্বদা কর্মীদের উৎসাহিত করেন। ফলে প্রতিষ্ঠানের সাফল্য ক্রমাগত বেড়ে যাচ্ছে।",
      "tag": "CB 19",
      "sub_questions": [
        {
          "label": "ক",
          "question": "ব্যবস্থাপনা কী?",
          "explanation": "ব্যবস্থাপনা হলো একটি প্রক্রিয়া যেখানে মানবসম্পদ ও বস্তুগত সম্পদকে সঠিকভাবে ব্যবহার করে নির্দিষ্ট লক্ষ্য অর্জনের জন্য পরিকল্পনা, সংগঠন, নির্দেশনা ও নিয়ন্ত্রণ করা হয়।"
        },
        {
          "label": "খ",
          "question": "\"ব্যবস্থাপনা একটি অর্থনৈতিক সম্পদ\" ব্যাখ্যা করো।",
          "explanation": "ব্যবস্থাপনাকে অর্থনৈতিক সম্পদ বলা হয় কারণ এটি ভূমি, শ্রম, মূলধন ও উদ্যোক্তার মতো অন্যান্য সম্পদকে কার্যকরভাবে ব্যবহার করার ক্ষমতা রাখে। অর্থনৈতিক উন্নয়ন ও প্রতিষ্ঠানের সাফল্যের জন্য ব্যবস্থাপনা অপরিহার্য। এটি উৎপাদনশীলতা বৃদ্ধি করে, খরচ কমায় এবং কর্মীদের দক্ষতা ও উদ্দীপনা বাড়ায়। তাই ব্যবস্থাপনাকে আধুনিক অর্থনীতিতে একটি গুরুত্বপূর্ণ অর্থনৈতিক সম্পদ হিসেবে গণ্য করা হয়, যা প্রতিষ্ঠানের লক্ষ্য অর্জন ও প্রতিযোগিতায় টিকে থাকার মূল চালিকা শক্তি।"
        },
        {
          "label": "গ",
          "question": "জনাব প্রিতম কোন স্তরের ব্যবস্থাপক? বিশ্লেষণ করো।",
          "explanation": "জনাব প্রিতম উচ্চস্তরের ব্যবস্থাপক। ব্যবস্থাপনায় সাধারণত তিনটি স্তর থাকে—উচ্চস্তর, মধ্যস্তর এবং নিম্নস্তর। উচ্চস্তরের ব্যবস্থাপকরা প্রতিষ্ঠানের নীতি নির্ধারণ, দীর্ঘমেয়াদি পরিকল্পনা ও লক্ষ্য স্থির করেন। মধ্যস্তরের ব্যবস্থাপকরা সেই পরিকল্পনা বাস্তবায়নের জন্য বিভাগীয় কার্যক্রম পরিচালনা করেন এবং নিম্নস্তরের ব্যবস্থাপকরা শ্রমিকদের সরাসরি তত্ত্বাবধান করেন। উদ্দীপকে দেখা যাচ্ছে জনাব প্রিতম প্রতিষ্ঠানের নীতি নির্ধারণ ও পরিকল্পনার কাজে নিয়োজিত। অর্থাৎ তিনি প্রতিষ্ঠানের লক্ষ্য স্থির করছেন এবং ভবিষ্যৎ কার্যক্রমের দিকনির্দেশনা দিচ্ছেন। এই কাজগুলো উচ্চস্তরের ব্যবস্থাপকের দায়িত্বের অন্তর্ভুক্ত। অন্যদিকে জনাব রাজ্জাক মধ্যস্তরের ব্যবস্থাপক হিসেবে পরিকল্পনা বাস্তবায়ন করছেন এবং রাজু উত্ত নিম্নস্তরের ব্যবস্থাপক হিসেবে শ্রমিকদের তত্ত্বাবধান করছেন।"
        },
        {
          "label": "ঘ",
          "question": "উৎপাদন বেড়ে যাওয়ার ক্ষেত্রে রাজ্জাক ও রাজুর মধ্যে কার অবদান বেশি? মতামত দাও।",
          "explanation": "ব্যবস্থাপনায় মধ্যস্তর ও নিম্নস্তরের ব্যবস্থাপকের ভূমিকা আলাদা। মধ্যস্তরের ব্যবস্থাপকরা পরিকল্পনা বাস্তবায়ন ও বিভাগীয় কার্যক্রম পরিচালনা করেন, আর নিম্নস্তরের ব্যবস্থাপকরা শ্রমিকদের সরাসরি তত্ত্বাবধান ও উৎসাহ প্রদান করেন। উৎপাদন বৃদ্ধির ক্ষেত্রে উভয়ের অবদান গুরুত্বপূর্ণ হলেও তাদের কাজের প্রকৃতি ভিন্ন। বাস্তবে উৎপাদন বৃদ্ধির ক্ষেত্রে শ্রমিকদের উৎসাহিত করা ও তত্ত্বাবধান করা বেশি কার্যকর হয়। কারণ শ্রমিকরা সরাসরি উৎপাদনের সাথে যুক্ত। রাজু উত্ত শ্রমিকদের উৎসাহিত করে তাদের কাজের মান ও গতি বাড়াচ্ছেন, যা উৎপাদন বৃদ্ধিতে তাৎক্ষণিক প্রভাব ফেলছে। তাই রাজুর অবদান তুলনামূলকভাবে বেশি। উদ্দীপকে জনাব রাজ্জাক উৎপাদন ও বিক্রয় বিভাগের প্রধান হিসেবে পরিকল্পনা বাস্তবায়নের চেষ্টা করছেন। অন্যদিকে রাজু উত্ত শ্রমিকদের তত্ত্বাবধান করছেন এবং তাদের উৎসাহিত করছেন। অর্থাৎ রাজ্জাক কাঠামোগতভাবে উৎপাদন বৃদ্ধির জন্য কাজ করছেন, আর রাজু উত্ত সরাসরি শ্রমিকদের উৎপাদনশীলতা বাড়াচ্ছেন। তবে দীর্ঘমেয়াদে রাজ্জাকের পরিকল্পনা বাস্তবায়ন ছাড়া রাজুর প্রচেষ্টা টেকসই হতো না। অর্থাৎ উৎপাদন বৃদ্ধিতে রাজুর অবদান সরাসরি বেশি হলেও রাজ্জাকের অবদান কাঠামোগত ও দীর্ঘমেয়াদি। তাই বলা যায়, উৎপাদন বৃদ্ধিতে রাজুর অবদান তাৎক্ষণিকভাবে বেশি হলেও প্রতিষ্ঠানের স্থায়ী সাফল্যের জন্য দুজনের সম্মিলিত প্রচেষ্টা অপরিহার্য।"
        }
      ]
    }
  ]
}