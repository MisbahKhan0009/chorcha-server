{
  "title": "ঢাকা সিটি কলেজ ২০২৩",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব মাহতাব একটি বৃহদায়তন কোম্পানির উদ্দেশ্য নির্ধারণ, দীর্ঘমেয়াদি পরিকল্পনা প্রণয়ন ও কৌশল নির্ধারণের সাথে জড়িত। অন্যদিকে, জনাব রায়হান প্রাতিষ্ঠানিক সিদ্ধান্তগুলো বাস্তবায়নের জন্য কর্মীদের পরিচালনার দায়িত্ব পালন করেন।",
      "tag": "DCC 23",
      "sub_questions": [
        {
          "label": "ক",
          "question": "আধুনিক ব্যবস্থাপনার জনক কে?",
          "explanation": "আধুনিক ব্যবস্থাপনার জনক হলেন হেনরি ফেয়ল (Henri Fayol)"
        },
        {
          "label": "খ",
          "question": "‘ব্যবস্থাপনা একটি পেশা'- ব্যাখ্যা করো।",
          "explanation": "ব্যবস্থাপনাকে পেশা বলা যায়। কোনো ব্যক্তি যখন প্রাতিষ্ঠানিক শিক্ষা ও প্রশিক্ষণ অর্জন করে সেই জ্ঞানকে কর্মক্ষেত্রে কাজে লাগিয়ে জীবিকা উপার্জন করেন, তখন সেটিকে পেশা বলে। বর্তমানে ব্যবস্থাপনা বিষয়ে উচ্চশিক্ষা অর্জন করে তা কর্মক্ষেত্রে প্রয়োগ করে অনেকে জীবিকা নির্বাহ করছেন। এজন্য ব্যবস্থাপনাকে পেশা হিসেবে বিবেচনা করা যায়।"
        },
        {
          "label": "গ",
          "question": "জনাব মাহতাব ব্যবস্থাপনার কোন স্তরে কর্মরত রয়েছেন? ব্যাখ্যা করো।",
          "explanation": "উদ্দীপকে জনাব মাহতাব ব্যবস্থাপনার উচ্চ স্তরে কর্মরত রয়েছেন। এ স্তরের ব্যবস্থাপকগণ প্রতিষ্ঠানের দীর্ঘমেয়াদি নীতি ও' পরিকল্পনা তৈরি করেন। আর তাদের পরিকল্পনা বাস্তবায়নের জন্য মধ্য ও নিম্ন স্তরের কর্মীরা কাজ করে। প্রতিষ্ঠানের চেয়ারম্যান, পরিচালনা পর্ষদ, কোম্পানি সচিব, ব্যবস্থাপনা পরিচালক প্রভৃতি ব্যক্তিবর্গ উচ্চ স্তরের অন্তর্ভুক্ত। উদ্দীপকের জনাব মাহতাব একটি বৃহদায়তন প্রতিষ্ঠানে কাজ করেন। তিনি এ প্রতিষ্ঠানের উদ্দেশ্য নির্ধারণ, কৌশল নির্ধারণ ও পরিকল্পনা তৈরি করেন। এগুলো বাস্তবায়নের জন্য তিনি তার অধীনস্থদের নির্দেশ দেন। জনাব মাহতাব প্রতিষ্ঠানের জন্য প্রধান ও গুরুত্বপূর্ণ সিদ্ধান্তগুলো নেন। তাই তাকে অনেক বেশি চিন্তা-ভাবনা করতে হয়। তিনি এ কাজে মানসিক শ্রমের সাথে বেশি জড়িত থাকেন। এসব কাজ মূলত ব্যবস্থাপনার উচ্চ স্তরে করা হয়। তাই বলা যায়, জনাব মাহতাব ব্যবস্থাপনার উচ্চ স্তরে কর্মরত রয়েছেন।"
        },
        {
          "label": "ঘ",
          "question": "জনাব রায়হান ব্যবস্থাপনার যে স্তরে কর্মরত তা উল্লেখপূর্বক প্রাতিষ্ঠানিক উদ্দেশ্য অর্জনে তার ভূমিকা মূল্যায়ন করো।",
          "explanation": "ব্যবস্থাপনার নিম্ন স্তরে কর্মরত জনাব রায়হান প্রাতিষ্ঠানিক উদ্দেশ্য অর্জনে গুরুত্বপূর্ণ ভূমিকা পালন করেন বলে আমি মনে করি। এ স্তরের ব্যবস্থাপকগণ শ্রমিক-কর্মীদের তদারকি করেন। তাদের প্রয়োজনীয় দিকনির্দেশনা দেন। এভাবে তারা পরিকল্পনা বাস্তবায়নের চেষ্টা করেন। এজন্য নিম্নস্তরের কর্মীদের গুরুত্বপূর্ণ ব্যবস্থাপক হিসেবে বিবেচনা করা হয়। উদ্দীপকের জনাব রায়হান একটি প্রতিষ্ঠানের সিদ্ধান্ত বাস্তবায়নের জন্য কর্মীদের পরিচালনা করেন। তিনি তাদের বিভিন্ন কাজ তদারকি করেন। এরপর কর্মীদের পরামর্শ ও নির্দেশনা দেন। এভাবে উচ্চ স্তরের পরিকল্পনা বাস্তবায়নে তিনি তার অধীনস্থ কর্মীদের দিয়ে কাজ করান। এক্ষেত্রে জনাব রায়হান একজন নিম্ন স্তরের ব্যবস্থাপক হিসেবে কর্মরত আছেন। উদ্দীপকের প্রতিষ্ঠানটির উচ্চ স্তরে শুধু পরিকল্পনা প্রণয়ন করা হয়। এ পরিকল্পনা অনুযায়ী মধ্য স্তরের ব্যবস্থাপকরা নিম্ন স্তরকে নির্দেশনা দেন। নিম্ন স্তরের ব্যবস্থাপক জনাব রায়হান এ পরিকল্পনা বাস্তবায়নে শ্রমিক- কর্মীদের নির্দেশ দেন। তিনি লক্ষ্য অর্জনে কর্মীদের দিয়ে কাজ করান ও সরাসরি কাজের তদারকি করেন। কাজে কোনো ভুল-ত্রুটি পেলে তিনি সংশোধনের ব্যবস্থা করেন। তার দক্ষতা ও পরিশ্রমের ফলেই প্রতিষ্ঠানের পরিকল্পনা বাস্তবায়িত হয়। তাই বলা যায়, নিম্নস্তরের ব্যবস্থাপক জনাব রায়হান প্রাতিষ্ঠানিক উদ্দেশ্য অর্জনে গুরুত্বপূর্ণ ভূমিকা পালন করেন।"
        }
      ]
    },
    {
      "number": "2",
      "uddipok": "উত্তরা কলেজের হিসাববিজ্ঞান বিভাগের শিক্ষার্থীরা শিক্ষা সফরে কুমিল্লা যাওয়ার সিদ্ধান্ত নিল। বিভাগীয় প্রধান এ ব্যাপারে কবে, কোথা থেকে, কীভাবে যাত্রা শুরু করবে এবং কুমিল্লার কোন কোন স্থান পরিদর্শন করবে তা আগেই ঠিক করেন। অতঃপর তিনি তিনদিন ব্যাপী এ সফর সফলভাবে সম্পাদনের লক্ষ্যে করণীয় কাজগুলো ভাগ করে একেকজন শিক্ষকের ওপর একেকটি বিভাগের দায়িত্ব অর্পণ করেন। শিক্ষা সফর সফল ও সুন্দরভাবে সম্পাদন হওয়ার কারণে বিভাগীয় প্রধান অধ্যক্ষ স্যারের প্রশংসা পেলেন।",
      "tag": "DCC 23",
      "sub_questions": [
        {
          "label": "ক",
          "question": "ব্যবস্থাপনা কী?",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব নির্দেশনা, প্রেষণা, সমন্বয় ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "ব্যবস্থাপনায় নিয়ন্ত্রণ গুরুত্বপূর্ণ কেন? ব্যাখ্যা করো।",
          "explanation": "নিয়ন্ত্রণ হলো আদর্শমানের সাথে প্রকৃত কার্যফলের তুলনা, বিচ্যুতি নির্ণয় এবং সংশোধনমূলক ব্যবস্থা নেওয়া। প্রতিষ্ঠানে পরিকল্পনা অনুযায়ী কাজ হচ্ছে কি না তা যাচাইয়ের প্রয়োজন পড়ে। কারণ, অনেক সময় পরিকল্পনার ত্রুটি-বিচ্যুতি নির্ণয়েও সংশোধনমূলক ব্যবস্থা নেওয়া প্রয়োজন হয়। এসব কাজই নিয়ন্ত্রণের আওতাভুক্ত। এজন্যই ব্যবস্থাপনায় নিয়ন্ত্রণ অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকে বিভাগীয় প্রধান শিক্ষা সফরে যাওয়ার আগে প্রথমে যা যা ঠিক করলেন তা ব্যবস্থাপনার কোন কাজ? ব্যাখ্যা করো।",
          "explanation": "উদ্দীপকে বিভাগীয় প্রধান শিক্ষা সফরে যাওয়ার আগে প্রথমে যা যা ঠিক করলেন তা ব্যবস্থাপনার পরিকল্পনা কাজের অন্তর্ভুক্ত। পরিকল্পনার মাধ্যমে ভবিষ্যতে কখন, কী কাজ, কীভাবে করতে হবে তার সিদ্ধান্ত নেওয়া হয়। এটিকে ব্যবস্থাপনার প্রাথমিক ও মুখ্য কাজ হিসেবেও গণ্য করা হয়। কারণ এর মাধ্যমে প্রতিষ্ঠানের কাজের দিক- নির্দেশনা পাওয়া যায়। এছাড়া পরিকল্পনা অনুযায়ী ব্যবস্থাপনার অন্যান্য কাজও (সংগঠন, নেতৃত্ব, নিয়ন্ত্রণ) করা হয়। উদ্দীপকে উত্তরা কলেজের হিসাববিজ্ঞান বিভাগের শিক্ষার্থীরা শিক্ষা সফরে যাওয়ার সিদ্ধান্ত নিল। বিভাগীয় প্রধান শিক্ষার্থীদের সার্বিক অবস্থা বিবেচনা করে কোথায়, কখন ও কীভাবে যেতে হবে তা ঠিক করেন। আবার, প্রয়োজন অনুযায়ী চাঁদার পরিমাণও ঠিক করেন। এছাড়া, শিক্ষা সফরটি কীভাবে হবে তার সঠিক দিক নির্দেশনা বিভাগীয় প্রধান দিয়েছেন। সে অনুযায়ী তিনি শিক্ষকদের মাঝে বিভিন্ন কাজ ভাগ করে দেন। এসব কাজের সাথে পরিকল্পনার মিল আছে। তাই বলা যায়, উদ্দীপকে বিভাগীয় প্রধান শিক্ষা সফরে যাওয়ার আগে পরিকল্পনা প্রণয়ন করেছেন।"
        },
        {
          "label": "ঘ",
          "question": "উদ্দীপকে শিক্ষা সফর সফল হওয়ার ক্ষেত্রে ব্যবস্থাপনার যে কাজটি গুরুত্বপূর্ণ ভূমিকা রেখেছে সিদ্ধান্ত বাস্তবায়নে তার কার্যকারিতা মূল্যায়ন করো।",
          "explanation": "উদ্দীপকে শিক্ষা সফর সফল হওয়ার ক্ষেত্রে ব্যবস্থাপনার সংগঠিতকরণ কাজটি গুরুত্বপূর্ণ ভূমিকা রেখেছে; যা সিদ্ধান্ত বাস্তবায়নেও কার্যকরি ভূমিকা রাখে। এর মাধ্যমে প্রাতিষ্ঠানিক লক্ষ্য অর্জনের জন্য প্রয়োজনীয় কাজ নির্ধারণ ও সেগুলো সুনির্দিষ্টভাবে কর্মীদের বণ্টন করা হয়। ফলে প্রত্যেক কর্মী তার কাজ ও দায়িত্ব, পদমর্যাদা প্রভৃতি সম্পর্কে জেনে থাকে। এছাড়া কে কার কাছে জবাবদিহি করবে সেটাও সংগঠিতকরণের মাধ্যমে জানা যায়। উদ্দীপকে উত্তরা কলেজের হিসাববিজ্ঞান বিভাগের শিক্ষার্থীরা একটি শিক্ষা সফরে যেতে চায়। এক্ষেত্রে প্রথমেই বিভাগীয় প্রধান সফরের জন্য প্রয়োজনীয় পরিকল্পনা করেন। এরপর তিনি কাজগুলো শিক্ষকদের মাঝে ভাগ করে দেন। প্রত্যেক শিক্ষক তাদের কাজ সঠিকভাবে পালন করেন। এতে শিক্ষা সফরটি সফল হয়। এজন্য বিভাগীয় প্রধান অধ্যক্ষ স্যারের প্রশংসা পেলেন। উদ্দীপকের বিভাগীয় প্রধান প্রথমে শিক্ষা সফরের কাজ সুনির্দিষ্ট করেন। এর একেকটি বিভাগের দায়িত্ব একেকজন শিক্ষককে দেন। এটি মূলত সংগঠিতকরণ কাজ। এতে প্রত্যেক শিক্ষক তার দায়িত্ব সম্পর্কে জেনে থাকে। ফলে প্রত্যেকে যথাযথ দায়িত্ব পালনে সচেষ্ট থাকে। এতে সব কাজে শৃঙ্খলা বজায় থাকে। ফলে শিক্ষা সফরের সিদ্ধান্তটি বাস্তবায়ন করা সম্ভব হয়। এক্ষেত্রে সংগঠিতকরণের কারণে সিদ্ধান্ত বাস্তবায়ন সহজ হয়েছে। তাই বলা যায়, শিক্ষা সফর সফল হওয়ার ক্ষেত্রে সংগঠিতকরণ কার্যকরি ভূমিকা রেখেছে।"
        }
      ]
    },
    {
      "number": "3",
      "uddipok": "মি. আবিদ নিজ গ্রামে একটি ডেইরি ফার্ম প্রতিষ্ঠা করেন, যেখানে ৭০ জন লোক কর্মরত। ফার্মটিতে তিনি যে সাংগঠনিক কাঠামো ব্যবহার করেন তাতে দায়িত্ব-কর্তৃত্ব সরলরেখার ন্যায় উঠা-নামা করে। তার ফার্মে পশু পালন বিষয়ে দক্ষ কেউ না থাকায় মাঝে মাঝেই জটিল সমস্যা দেখা দেয়। এমতাবস্থায় এলাকার একজন অবসরপ্রাপ্ত উপজেলা পশুপালন কর্মকর্তা মি. নাহিদকে পরামর্শক হিসেবে নিয়োগ দেন। ফলে পূর্বের সংগঠন কাঠামোটির পরিবর্তন ঘটে।",
      "tag": "DCC 23",
      "sub_questions": [
        {
          "label": "ক",
          "question": "কমিটি কী?",
          "explanation": "প্রতিষ্ঠানের পক্ষ থেকে কোনো সমস্যার সমাধান বা বিশেষ কোনো কাজের দায়িত্বভার কোনো ব্যক্তি বা ব্যক্তিবর্গের ওপর দেওয়া হলে, ঐ ব্যক্তিবর্গের সমষ্টিকে কমিটি বলে।"
        },
        {
          "label": "খ",
          "question": "শিল্প প্রতিষ্ঠানে কার্যভিত্তিক সংগঠন উপযোগী কেন? ব্যাখ্যা করো।",
          "explanation": "কাজের প্রকৃতি অনুযায়ী প্রতিষ্ঠানে প্রয়োজনীয় সংখ্যক বিভাগ তৈরি করে প্রতিটি বিভাগের দায়িত্ব ও কর্তৃত্ব একেকজন বিশেষজ্ঞ কর্মীকে দেওয়া হলে, তাকে কার্যভিত্তিক সংগঠন বলে। শিল্প প্রতিষ্ঠান কিংবা বৃহদায়তন প্রতিষ্ঠানের কাজ সাধারণত অনেকগুলো বিভাগে হয়ে থাকে। এ ধরনের প্রতিষ্ঠানের কাজ পরিচালনার ক্ষেত্রে বেশি অভিজ্ঞতাসম্পন্ন ও বিশেষজ্ঞ কর্মীর প্রয়োজন হয়। এতে সব বিভাগের কাজ নিরবচ্ছিন্নভাবে সমানতালে সম্পন্ন হয়। তাই শিল্প প্রতিষ্ঠানে কার্যভিত্তিক সংগঠন বেশি উপযোগী।"
        },
        {
          "label": "গ",
          "question": "উদ্দীপকে উল্লিখিত মি. আবিদের ফার্মে প্রথম পর্যায়ে কোন ধরনের সংগঠন কাঠামো বিদ্যমান ছিল? ব্যাখ্যা করো।",
          "explanation": "উদ্দীপকের মি. আবিদের ফার্মে প্রথম পর্যায়ে সরলরৈখিক সংগঠন কাঠামো বিদ্যমান ছিল। এ সংগঠন কাঠামোতে কর্তৃত্ব প্রতিষ্ঠানের উচ্চ পর্যায় থেকে ক্রমান্বয়ে নিচের পর্যায়ের কর্মীদের কাছে চলে আসে। এতে জবাবদিহি নিম্ন থেকে উচ্চ পর্যায়ে প্রবাহিত হয়। এটি সবচেয়ে সহজ প্রকৃতির সংগঠন। উদ্দীপকের মি. আবিদ একটি ডেইরি ফার্ম প্রতিষ্ঠা করেন। ফার্মটিতে ৭০ জন লোক নিয়োজিত। মি. আবিদ প্রধান নির্বাহী হওয়ায় কর্মীরা তার অধীনে কাজ করে। এক্ষেত্রে তিনি কর্মীদের কাজের তদারকি করেন। ফলে তিনি তার প্রতিষ্ঠানের কর্মীদের প্রতি কর্তৃত্বশীল হন। তার দেওয়া নিদের্শনা ব্যবস্থাপকের মাধ্যমে নিচের স্তরের কর্মীদের কাছে পৌঁছায়। তাই প্রতিষ্ঠানের কর্তৃত্ব ওপর থেকে নিচের দিকে প্রবাহিত হয়। এসব বৈশিষ্ট্যের সাথে সরলরৈখিক সংগঠনের মিল আছে। তাই বলা যায়, মি. আবিদের ফার্মের সংগঠন কাঠামোটি হলো সরলরৈখিক সংগঠন।"
        },
        {
          "label": "ঘ",
          "question": "“পরিবর্তিত সংগঠন কাঠামো প্রতিষ্ঠানের সফলতা বয়ে আনবে\"- সংগঠনের ধরন উল্লেখপূর্বক তোমার মতামত দাও।",
          "explanation": "উদ্দীপকে পরিবর্তিত নতুন সংগঠন কাঠামোটি হলো সরলরৈখিক ও পদস্থকর্মী সংগঠন যা প্রতিষ্ঠানে সফলতা বয়ে আনবে বলে আমি মনে করি। এ সংগঠন কাঠামোতে. সরলরৈখিক নির্বাহীকে সহযোগিতা করার জন্য বিশেষজ্ঞ কর্মী নিয়োগ করা হয়। এতে সরলরৈখিক কর্মকর্তারা নির্বাহীর ক্ষমতা পেয়ে থাকেন। আর উপদেষ্টারা নির্বাহীদের শুধু পরামর্শ দেন। উদ্দীপকের মি. আবিদ গ্রামে একটি ডেইরি ফার্ম প্রতিষ্ঠা করেন। তার ফার্মে ৭০ জন লোক কর্মরত। তবে এ ফার্মে পশুপালন বিষয়ে দক্ষ কেউ নেই। এতে ফার্মে প্রায়ই জটিল সমস্যা দেখা দেয়। তাই মি. আবিদ অবসরপ্রাপ্ত উপজেলা পশুপালন কর্মকর্তা মি. নাহিদকে বিশেষজ্ঞ হিসেবে নিয়োগ দেন। বিশেষজ্ঞ নিয়োগ দেওয়ায় মি. আবিদ পরামর্শ করার সুযোগ পাবেন। এতে দু'জনের মিলিত চেষ্টায় সিদ্ধান্ত নেওয়া সহজ হবে। ফলে - প্রতিষ্ঠানের যেকোনো সমস্যার দ্রুত সমাধান হবে। কর্মীরাও তাদের কাজে দক্ষ হবে। নতুন এ সংগঠন কাঠামোটি হলো সরলরৈখিক ও পদস্থকর্মী সংগঠন। অতএব, পরিবর্তিত সাংগঠনিক কাঠামো ডেইরি ফার্ম প্রতিষ্ঠানটিকে সহজে সফলতা এনে দেবে।"
        }
      ]
    },
    {
      "number": "4",
      "uddipok": "জনাব সোহেল একজন দক্ষ ব্যবস্থাপক। তিনি তার অধস্তনদের সবাইকে একই চোখে দেখেন। অধস্তনরাও তাকে শ্রদ্ধা করেন। ফলে তাদের মধ্যে পারস্পরিক সম্পর্ক সুদৃঢ় হয়েছে। এছাড়াও প্রতিষ্ঠানের জনবল ও অন্যান্য উপকরণকে সঠিক স্থানে পদায়ন ও স্থাপন করেন, যাতে দক্ষতাপূর্ণ কার্যসম্পাদন নিশ্চিত হয় এবং কার্য সম্প্রসারণে- কেউ যেন অসুবিধায় না পড়ে।",
      "tag": "DCC 23",
      "sub_questions": [
        {
          "label": "ক",
          "question": "কেন্দ্রীকরণ কী?",
          "explanation": "কেন্দ্রীকরণ বলতে উচ্চ স্তরের ব্যবস্থাপনার হাতে সিদ্ধান্ত নেওয়ার ক্ষমতা ধরে রাখাকে বোঝায়।"
        },
        {
          "label": "খ",
          "question": "জোড়া মই শিকলের নীতি বলতে কী বোঝায়?",
          "explanation": "প্রতিষ্ঠানের শীর্ষ থেকে নিম্ন পর্যায় পর্যন্ত কর্মীদের কর্তৃত্বের চেইন বা শিকল বজায় রাখাকে জোড়া মই শিকল নীতি বলে। কর্তৃত্ব ঊর্ধ্বতন কর্মকর্তা থেকে ধাপে ধাপে অধস্তনের কাছে নেমে আসে। ফলে প্রতিটি বিভাগ, উপ-বিভাগ ও ব্যক্তি কর্তৃত্বের শিকলে কারো না কারো সাথে সম্পর্কযুক্ত থাকে। এ শিকল কর্মীদের কর্তৃত্বের প্রবাহ ও যোগাযোগের পথ নির্দেশ করে।"
        },
        {
          "label": "গ",
          "question": "উদ্দীপকে উল্লিখিত জনাব সোহেল প্রথম পর্যায়ে ব্যবস্থাপনার কোন নীতি অনুসরণ করেছেন? ব্যাখ্যা করো।",
          "explanation": "উদ্দীপকের জনাব সোহেল প্রথম পর্যায়ে ব্যবস্থাপনার সাম্যের নীতি অনুসরণ করেছেন। এ নীতিতে অধস্তনদের সকলের প্রতি সমান আচরণ করা হয়। অর্থাৎ, একজন ঊর্ধ্বতন তার অধস্তনদের সমান চোখে দেখেন। এতে অধস্তনরা ঊর্ধ্বতনের কাজে সন্তুষ্ট থাকে ও নির্দেশনা মেনে চলে। উদ্দীপকের জনাব সোহেল একজন ব্যবস্থাপক। তিনি তার অধস্তনদের সবাইকে সমানভাবে দেখেন। সবার প্রতি একই রকম আচরণ ও স্নেহ প্রদর্শন করেন। অধস্তনরাও জনাব সোহেলকে শ্রদ্ধা করে। ফলে তাদের মধ্যে পারস্পরিক সম্পর্ক সুদৃঢ় হয়েছে। অর্থাৎ, জনাব সোহেল কোনো পক্ষপাতিত্ব করেন না। এতে কর্মীদের মনোবল, আনুগত্য এবং কাজের আগ্রহ বেড়ে যায়। এসব বৈশিষ্ট্যের সাথে সাম্যের নীতির মিল আছে। সুতরাং, প্রথম পর্যায়ে সাম্যের নীতি মেনে জনাব সোহেল তার প্রতিষ্ঠান পরিচালনা করেন।"
        },
        {
          "label": "ঘ",
          "question": "উদ্দীপকের শেষাংশে যে নীতির কথা বলা হয়েছে, প্রতিষ্ঠানকে গতিময় করে তুলতে তার গুরুত্ব মূল্যায়ন করো।",
          "explanation": "উদ্দীপকের শেষাংশে শৃঙ্খলা নীতির কথা বলা হয়েছে, যা প্রতিষ্ঠানকে গতিময় করে তুলতে গুরুত্বপূর্ণ ভূমিকা রাখে। এ নীতি অনুসারে যোগ্য ব্যক্তিকে যোগ্য স্থানে নিয়োগ এবং সঠিক বস্তুকে সঠিক জায়গায় স্থাপন করা হয়। এর মাধ্যমে প্রতিষ্ঠানের কাজে ভুল হওয়ার আশঙ্কা কম থাকে। এছাড়া ব্যয়ও কম হয়। ফলে 'প্রতিষ্ঠানের লক্ষ্য অর্জনও সহজ হয়। উদ্দীপকের জনাব সোহেল একটি প্রতিষ্ঠানের দক্ষ ব্যবস্থাপক। তিনি কর্মীদের সাথে ভালো আচরণ করেন। ফলে কর্মীরা তাকে শ্রদ্ধা করে। তিনি প্রতিষ্ঠানের জনশক্তি ও অন্যান্য উপকরণকে সঠিক স্থানে পদায়ন ও স্থাপন করেন। এতে দক্ষতাপূর্ণ কার্য সম্পাদন নিশ্চিত হয়। ফলে কেউ কার্য সম্পাদনে অসুবিধায় পড়ে না। উদ্দীপকের জনাব সোহেল একজন দক্ষ ব্যবস্থাপক। তিনি যোগ্য লোককে যথাযথ স্থানে নিয়োগ করেন। এতে তারা দক্ষতার সাথে নির্ভুলভাবে কাজ সম্পাদন করতে পারেন। এছাড়া জনাব সোহেল সঠিক বস্তুকে সঠিক স্থানে রাখেন। এতে সম্পদ বা উপকরণের অপচয় ও অপব্যয় কম হয়। এটি কাজে ভুল হওয়ার আশঙ্কাও কমিয়ে দেয়। ফলে প্রতিষ্ঠানে বিশৃঙ্খলা কম হয় ও সহজে লক্ষ্য অর্জন করা যায়। তাই বলা যায়, শেষাংশের শৃঙ্খলা নীতি প্রতিষ্ঠানকে গতিময় করে তুলতে গুরুত্বপূর্ণ ভূমিকা রাখে।"
        }
      ]
    },
    {
      "number": "5",
      "uddipok": "জামিল একটি প্রতিষ্ঠানের ব্যবস্থাপনা পরিচালক। তার প্রতিষ্ঠানে ওষুধ, প্রসাধনী ও খাদ্যসামগ্রী উৎপাদিত হয়। তিনি প্রতিটি বিভাগের জন্য পৃথক বিশেষজ্ঞ নিয়োগ করেছেন। তিনি লক্ষ করলেন যে, প্রতিষ্ঠানে প্রসাধনী পণ্যের বাজার ভালো যাচ্ছে না। তাই প্রসাধনী পণ্যের বাজার ভালো করার জন্য সংগঠন কাঠামোতে পরিবর্তন আনেন, যেখানে বার্ষিক ব্যবস্থাপক ও প্রকল্প ব্যবস্থাপক একই সঙ্গে পারস্পরিক সহযোগিতার মাধ্যমে কার্য সম্পাদন করেন।",
      "tag": "DCC 23,RUMC 23,ACC 23",
      "sub_questions": [
        {
          "label": "ক",
          "question": "সংগঠন কাঠামো কী?",
          "explanation": "প্রতিষ্ঠানের বিভিন্ন বিভাগ, উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্নকে সংগঠন কাঠামো বলে।"
        },
        {
          "label": "খ",
          "question": "ব্যবস্থাপনার ক্ষেত্রে দায়িত্ব ও কর্তৃত্বের সমতা নীতিটি ব্যাখ্যা করো।",
          "explanation": "কাজের ভারে এবং দায়িত্ব ও কর্তৃত্বের মাত্রায় সামঞ্জস্য বিধান রাখাকে ভারসাম্যপূর্ণ বা সমতা বলা হয়। সংগঠন কাঠামোর প্রত্যেক স্তরে কর্মীকে যে পরিমাণ দায়িত্ব দেওয়া হবে, সেই অনুপাতে কর্তৃত্বও দিতে হবে। কারণ দায়িত্বের তুলনায় কর্তৃত্ব বেশি হলে নির্বাহীরা স্বেচ্ছাচারী হয়ে উঠবে। আবার, কর্তৃত্বের তুলনায় দায়িত্ব অনেক বেশি থাকলে নির্বাহীরা দায়িত্ব পালনে ব্যর্থ ও অসহায় হয়ে পড়বে। এজন্য এ দু'য়ের মধ্যে ভারসাম্য রাখতে হবে।।"
        },
        {
          "label": "গ",
          "question": "উদ্দীপকে উল্লিখিত জামিলের প্রতিষ্ঠানে প্রথম পর্যায়ে কোন ধরনের সংগঠন কাঠামো অনুসরণ করেছেন? ব্যাখ্যা করো।",
          "explanation": "উদ্দীপকে উল্লিখিত জামিলের প্রতিষ্ঠানে প্রথম পর্যায়ে কার্যভিত্তিক সংগঠন কাঠামো অনুসরণ করা হয়েছে। এ সংগঠন কাঠামোতে প্রতিষ্ঠানের কাজগুলোকে প্রকৃতি অনুযায়ী ভাগ করা হয়। এবপর একেকটি বিভাগের দায়িত্ব একেকজন বিশেষজ্ঞ ব্যক্তিকে দেওয়া হয়। এ সংগঠনে বিশেষজ্ঞরাই নির্বাহীর ভূমিকা পালন করে। এতে কাজে বিশেষায়ণের সুযোগ তৈরি হয়। উদ্দীপকের জামিল একটি প্রতিষ্ঠানের ব্যবস্থাপনা পরিচালক। তার প্রতিষ্ঠানে ওষুধ, প্রসাধনী ও খাদ্যসামগ্রী উৎপাদিত হয়। এসব পণ্য উৎপাদনের জন্য অনেক বিশেষজ্ঞের প্রয়োজন হয়। এজন্য তিনি প্রতিষ্ঠানের কাজগুলোকে বিভিন্ন ভাগে ভাগ করেন। এরপর প্রতিটি বিভাগের দায়িত্ব একেকজন বিশেষজ্ঞ ব্যক্তিকে দেন। এক্ষেত্রে বিশেষজ্ঞরা উক্ত বিভাগসমূহের দায়িত্বে থাকেন। এভাবে কাজকে প্রকৃতি অনুযায়ী ভাগ করে বিশেষজ্ঞ ব্যক্তিকে দায়িত্ব দেওয়ার সাথে কার্যভিত্তিক সংগঠনের মিল আছে। তাই বলা যায়, উদ্দীপকে উল্লিখিত জামিলের প্রতিষ্ঠানে প্রথম পর্যায়ে কার্যভিত্তিক সংগঠন কাঠামো অনুসরণ করা হয়েছে।"
        },
        {
          "label": "ঘ",
          "question": "জামিলের প্রতিষ্ঠানে পরবর্তীতে গৃহীত সংগঠন কাঠামোর ধরন উল্লেখপূর্বক পণ্যের বাজার উন্নয়নে তার ভূমিকা মূল্যায়ন করো।",
          "explanation": "মি. জামিলের প্রতিষ্ঠানে পরবর্তীতে গৃহীত মেট্রিক্স সংগঠন কাঠামো পণ্যের বাজার উন্নয়নে গুরুত্বপূর্ণ ভূমিকা রাখবে। এ ধরনের সংগঠন দ্রব্য ও কার্যভিত্তিক সংগঠনের সমন্বয়ে গঠিত হয়। এ সংগঠনে একই সাথে দুই ধরনের ব্যবস্থাপক কাজ করেন। এতে প্রতিটি বিভাগ ও দ্রব্যকে সমান গুরুত্ব দেওয়া হয়। বৃহদায়তন উৎপাদনকারী প্রতিষ্ঠানের ক্ষেত্রে এ সংগঠন বেশ উপযোগী। উদ্দীপকের জামিল একটি প্রতিষ্ঠানের ব্যবস্থাপনা পরিচালক। তার প্রতিষ্ঠানে তিন ধরনের পণ্য উৎপাদন করা হয়। এর মধ্যে ওষুধ ও খাদ্য সামগ্রীর বাজার ভালো হলেও প্রসাধনী পণ্যের বাজার ভালো যাচ্ছে না। এজন্য তিনি সংগঠন কাঠামো পরিবর্তন করেন। বর্তমানে তার প্রতিষ্ঠানে কার্যিক ও প্রকল্প ব্যবস্থাপক একই সাথে কাজ করেন। এক্ষেত্রে প্রতিষ্ঠানটিকে মেট্রিক্স সংগঠন কাঠামোতে রূপান্তর করা হয়েছে। জামিল সংগঠন কাঠামো পরিবর্তন করে প্রতিটি বিভাগের জন্য একজন করে কার্যিক ব্যবস্থাপক ও প্রকল্প ব্যবস্থাপক নিয়োগ দিয়েছেন। এতে সব ধরনের পণ্য সমান গুরুত্ব পাবে। এছাড়া কার্যভিত্তিক ব্যবস্থাপকগণ দক্ষতার সাথে তাদের কাজ পরিচালনা করতে পারবেন। এক্ষেত্রে দ্রব্যভিত্তিক ও কার্যভিত্তিক ব্যবস্থাপকগণ পারস্পরিক সহযোগিতার মাধ্যমে কাজ করেন। এতে তাদের কাজ সুষ্ঠুভাবে পরিচালিত হয়। ফলে প্রতিষ্ঠানটি সহজে লক্ষ্য অর্জন করতে পারে। তাই বলা যায়, জামিলের প্রতিষ্ঠানে পরবর্তীতে গৃহীত মেট্রিক্স সংগঠন পণ্যের বাজার উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "6",
      "uddipok": "জনাব তাসকিন একটি কোম্পানির মহাব্যবস্থাপক। তিনি কোনো কাজের ব্যাপারে প্রতিষ্ঠানের অধস্তনদের মতামত নেন না। নিজে যা ভালো মনে করেন তা অধস্তনদের করতে নির্দেশ দেন। এতে অধস্তনদের মধ্যে অসন্তোষ দেখা দেয় এবং প্রতিষ্ঠানের মুনাফা কমে যায়। পরবর্তীতে তিনি প্রতিষ্ঠানে মুনাফা বাড়ানোর জন্য সব কাজের ব্যাপারে অধস্তনদের মতামত নিয়ে নির্দেশনা দেন। এতে প্রতিষ্ঠানের প্রত্যাশিত মুনাফা অর্জিত হয়।",
      "tag": "DCC 23",
      "sub_questions": [
        {
          "label": "ক",
          "question": "আনুষ্ঠানিক নেতৃত্ব কী?",
          "explanation": "যে নেতৃত্বে প্রাতিষ্ঠানিক নিয়ম-নীতি অনুসারে অধস্তনদের পরিচালিত করা হয় তাকে আনুষ্ঠানিক নেতৃত্ব বলে।"
        },
        {
          "label": "খ",
          "question": "নির্দেশনাকে প্রতিষ্ঠানের হৃৎপিণ্ড বলা হয় কেন?",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান করার কাজকে নির্দেশনা বলে। হৃৎপিণ্ড কাজ না করলে মানুষ অচল হয়ে পড়ে। একইভাবে একটি প্রতিষ্ঠানের প্রশাসন যেসব পরিকল্পনা, নিয়ম-নীতি প্রণয়ন করে; সেগুলো বাস্তবায়নের জন্যও কর্মীদের নির্দেশনা দেওয়া প্রয়োজন। এটি দেওয়া না হলে প্রশাসনের কাজ ব্যর্থ হয়। তাই নির্দেশনাকে প্রশাসনের হৃৎপিণ্ড বলা হয়।"
        },
        {
          "label": "গ",
          "question": "জনাব তাসকিন প্রথমবার কোম্পানিতে কোন ধরনের নেতৃত্ব অনুসরণ করেছেন? ব্যাখ্যা করো।",
          "explanation": "জনাব তাসকিন প্রথমবার কোম্পানিতে স্বৈরতান্ত্রিক নেতৃত্ব অনুসরণ করেছেন। এ নেতৃত্বে নেতা সব ক্ষমতার অধিকারী। তিনি সব সিদ্ধান্ত একাই নিয়ে থাকেন। সিদ্ধান্ত নিতে তিনি কর্মীদের পরামর্শ নেন না। তাছাড়া কর্মীদের বাধ্য করে তিনি কাজ আদায় করেন। উদ্দীপকে জনাব তাসকিন একটি কোম্পানির মহাব্যবস্থাপক। তিনি কোনো কাজের ব্যাপারে প্রতিষ্ঠানের অধস্তনদের মতামত নেন না। তিনি নিজে যা ভালো মনে করেন তা অধস্তনদের করতে নির্দেশ দেন। সর্বোপরি প্রতিষ্ঠানটির অধস্তনরা তার মাধ্যমে মূল্যায়িত হচ্ছে না। এজন্য তাদের মাঝে অসন্তোষ দেখা দেয়। এক্ষেত্রে জনাব তাসকিনের অনুসরণকৃত নেতৃত্বের সাথে স্বৈরতান্ত্রিক নেতৃত্বের মিল রয়েছে। তাই বলা যায়, জনাব তাসকিন প্রতিষ্ঠানে প্রথমবার স্বৈরতান্ত্রিক নেতৃত্ব অনুসরণ করেছেন।"
        },
        {
          "label": "ঘ",
          "question": "কোম্পানির মুনাফা বাড়ানোর জন্য জনাব তাসকিন পরবর্তীতে যে ধরনের নির্দেশনা দিয়েছেন তা উল্লেখপূর্বক প্রত্যাশিত মুনাফা অর্জনে তার ভূমিকা মূল্যায়ন করো।",
          "explanation": "কোম্পানির মুনাফা বাড়ানোর ক্ষেত্রে জনাব তাসকিনের পরবর্তীতে দেওয়া পরামর্শমূলক নির্দেশনা প্রত্যাশিত মুনাফা অর্জনে ভূমিকা রাখবে বলে আমি মনে করি। এ ধরনের নির্দেশনায় নেতা অধীনস্থদের সাথে পরামর্শ করে কাজের নিয়ম-কানুন ঠিক করেন। ফলে কর্মীরা আনন্দের সাথে নেতার নির্দেশনামাফিক কাজ সম্পাদন করে। এতে কর্মীদের মাঝে কাজের প্রতি আগ্রহ ও মনোবল দেখা যায়। জনাব তাসকিনের প্রতিষ্ঠানে প্রথমে স্বৈরতান্ত্রিক নেতৃত্ব অনুসরণের ফলে অধস্তনদের মধ্যে অসন্তোষ দেখা যায়। এতে প্রতিষ্ঠানের মুনাফা কমে যায়। পরে তিনি অধস্তনদের মতামত নিয়ে কাজের ব্যাপারে নির্দেশনা দিলেন। ফলে প্রতিষ্ঠানের লক্ষ্য অর্জনে সবাই একসাথে কাজ করেন। এতে প্রতিষ্ঠানটির প্রত্যাশিত মুনাফা অর্জিত হয়। উদ্দীপকে জনাব তাসকিনের পরবর্তীতে দেওয়া নির্দেশনা হলো পরামর্শমূলক নির্দেশনা। এতে তিনি নির্দেশনা দেওয়ার আগে অধস্তনদের মতামত বিবেচনা করে নির্দেশনা দিয়েছেন। এর মাধ্যমে গৃহীত সিদ্ধান্তে কর্মীদের অংশগ্রহণ নিশ্চিত হয়েছে। ফলে তারা ভাবছে প্রতিষ্ঠান তাদেরকে মূল্যায়ন করেছে। এতে তারা ইতিবাচক মনোবল নিয়ে কাজ করেছে। এ কারণে প্রতিষ্ঠানের কাজে গতি এসেছে। ফলে প্রতিষ্ঠানটি প্রত্যাশিত মুনাফা অর্জনে সক্ষম হয়েছে। আর এ পরামর্শমূলক নির্দেশনাই সর্বোপরি প্রতিষ্ঠানটিকে 'লাভজনক অবস্থায় পৌছাতে সাহায্য করেছে। তাই উক্ত প্রতিষ্ঠানটির মুনাফা অর্জনে পরবর্তীতে জনাব তাসকিনের দেওয়া' পরামর্শমূলক নির্দেশনার ভূমিকা রয়েছে।"
        }
      ]
    },
    {
      "number": "7",
      "uddipok": "জনাব তানিম কর্মীদের ভালোমন্দ বিবেচনা না করে কাজ সম্পাদনের বিষয়টিকে বেশি গুরুত্ব দেন। ভবিষ্যৎ মূল্যায়ন না করেই তিনি বিক্রির উদ্দেশ্যে ৩০০ টন পণ্য আমদানি করেন। পরবর্তীতে উক্ত পণ্য বিক্রি না হওয়ায় মুনাফা অর্জনে ব্যর্থ হন, যা প্রতিষ্ঠানকে ক্ষতিগ্রস্ত করে।",
      "tag": "DCC 23",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "সদস্যদের প্রভাবিত করে তাদের সর্বোচ্চ সামর্থ্য প্রতিষ্ঠানের লক্ষ্য অর্জনে কাজে লাগানোর চেষ্টার কৌশলকে নেতৃত্ব বলে।"
        },
        {
          "label": "খ",
          "question": "'লাগামহীন নেতৃত্ব কার্যকর হয় না'- ব্যাখ্যা করো।'",
          "explanation": "যে নেতৃত্বে নেতা কর্মীদের ওপর দায়িত্ব দিয়ে নিজে কর্মবিমুখ থাকেন এবং কর্মীদের ইচ্ছামতো কাজ করার সুযোগ দেন, তাকে লাগামহীন নেতৃত্ব বলে। এ ধরনের নেতৃত্বে নেতা কর্মীদের ওপরই বেশি নির্ভর করেন। কোন কাজ কীভাবে করে প্রতিষ্ঠানকে সামনের দিকে এগিয়ে নেওয়া যাবে, এ বিষয়ে তিনি তেমন ভাবেন না। ফলে কর্মীদেরই সিদ্ধান্ত নিয়ে কাজ করতে হয়। এতে তারা বেশি স্বেচ্ছাচারী হয়ে ওঠে। তাই লাগামহীন নেতৃত্ব কার্যকর হয় না।"
        },
        {
          "label": "গ",
          "question": "উদ্দীপকে জনাব তানিম কোন ধরনের নেতৃত্ব ব্যবহার করেছেন? ব্যাখ্যা করো।",
          "explanation": "উদ্দীপকের জনাব তানিম কর্মকেন্দ্রিক নেতৃত্ব ব্যবহার করেছেন। এ নেতৃত্বে নেতা কর্মীর চেয়ে কাজকে বেশি প্রাধান্য দেন। এক্ষেত্রে কাজ সম্পাদনই নেতার কাছে মূল বিষয়। এজন্য নেতা সবসময় কর্মীদের কাজে ব্যস্ত রাখার চেষ্টা করেন। অর্থাৎ, নেতা কর্মীদের চেয়ে কাজকে বেশি গুরুত্বপূর্ণ মনে করেন। উদ্দীপকের জনাব তানিম কর্মীদের ভালোমন্দ বিবেচনা না করে কর্ম সম্পাদনের বিষয়টিকে বেশি গুরুত্ব দেন। তিনি সবসময় তার কর্মীদের কাজে ব্যস্ত রাখার চেষ্টা করেন। সর্বোচ্চ মাত্রায় কাজ আদায়কেই তিনি সাফল্য মনে করেন। কাজ সম্পাদনই তার কাছে মূল বিষয়। কর্মীদের চেয়ে কাজ তার কাছে বেশি গুরুত্বপূর্ণ। তার নেতৃত্বের এসব বৈশিষ্ট্য কর্মকেন্দ্রিক নেতৃত্বের সাথে মিলে যায়। তাই বলা যায়, জনাব তানিম তার প্রতিষ্ঠানে কর্মকেন্দ্রিক নেতৃত্ব ব্যবহার করছেন।"
        },
        {
          "label": "ঘ",
          "question": "",
          "explanation": "জনাব তানিমের নেতৃত্বে দূরদর্শিতার অভাবে প্রতিষ্ঠানটি ক্ষতিগ্রস্ত হয়েছে। ভবিষ্যৎ সম্পর্কে উপলব্ধি ও অনুমান করার সামর্থ্যকে দূরদর্শিতা বলে। এ গুণের মাধ্যমে নেতা সময়োপযোগী সঠিক সিদ্ধান্ত নিতে সক্ষম হন। এতে তিনি করণীয় আগে থেকেই নির্ধারণ করে রাখতে পারেন। উদ্দীপকের জনাব তানিম সিদ্ধান্ত 'নেওয়ার ক্ষেত্রে ভবিষ্যৎ মূল্যায়ন করেন না। ভবিষ্যৎ মূল্যায়ন না করেই তিনি বিক্রির উদ্দেশ্যে ৩০০ টন পণ্য আমদানি করেন। কিন্তু পরবর্তীতে পণ্যগুলো বিক্রি হয় না। ফলে প্রতিষ্ঠানটি মুনাফা অর্জনে ব্যর্থ হয়। এতে প্রতিষ্ঠানটি ক্ষতির সম্মুখীন হয়। একজন নেতার সবচেয়ে বড় গুণ হলো দূরদর্শিতা। তাকে ভবিষ্যৎ সম্পর্কে আগেই ধারণা রাখতে হয়। এর মাধ্যমে তিনি সঠিক এবং সময়োপযোগী সিদ্ধান্ত নিতে সক্ষম হন। কিন্তু দূরদর্শিতা না থাকার কারণে জনাব তানিম এতে ব্যর্থ হন এবং প্রতিষ্ঠানটি ক্ষতিগ্রস্ত হয়। উল্লিখিত সমস্যা সমাধানের জন্য তার বিচক্ষণ, গভীর ও বিস্তৃত জ্ঞানের অধিকারী হওয়া একান্ত প্রয়োজন। এর মাধ্যমে তিনি কার্যকর নেতৃত্ব নিশ্চিত করতে পারবেন। পাশাপাশি তাকে ভবিষ্যৎ সম্পর্কে উপলব্ধি ও অনুমান করার সামর্থ্যও বাড়াতে হবে। তাই বলা যায়, দূরদর্শিতা গুণের মাধ্যমে তিনি উদ্ভূত পরিস্থিতি মোকাবিলা করতে পারবেন।"
        }
      ]
    },
    {
      "number": "8",
      "uddipok": "একটি প্রতিষ্ঠানের এমডি মাহমুদ, সাহেব এমনভাবে সংগঠন কাঠামো তৈরি করেছেন যাতে কোনো কর্মীকেই একাধিক ঊর্ধ্বতনের সরাসরি অধীনে কাজ করতে না হয়। এতে কর্মীরা সাচ্ছন্দ্যবোধ করছে। তিনি প্রতিষ্ঠানকে এগিয়ে নিয়ে যাওয়ার লক্ষ্যে সকল ব্যক্তি, বিভাগ ও উপ- বিভাগকে ঐক্যবদ্ধ হয়ে কাজ করতে বলেন। ফলে কর্মীদের মধ্যে পারস্পরিক সমঝোতা ও সহযোগিতা বৃদ্ধি পায়।",
      "tag": "DCC 23",
      "sub_questions": [
        {
          "label": "ক",
          "question": "বৈজ্ঞানিক ব্যবস্থাপনার জনক কে?",
          "explanation": "বৈজ্ঞানিক ব্যবস্থাপনার জনক হলেন ফ্রেডারিক উইন্সলো টেলর (Frederick Winslow Taylor)।"
        },
        {
          "label": "খ",
          "question": "পারিশ্রমিকের নীতি বলতে কী বোঝায়?",
          "explanation": "পারিশ্রমিকের নীতি বলতে কর্মীদের যোগ্যতা ও কাজের দক্ষতা, অভিজ্ঞতা, পারিপার্শ্বিক অবস্থা প্রভৃতি বিবেচনায় এনে উপযুক্ত পারিশ্রমিক দেওয়াকে বোঝায়। এ নীতিতে কর্মীদের কাজের প্রকৃতি ও ধরন, সংখ্যা ও পরিমাণ, জীবনযাত্রার মান প্রভৃতিও বিবেচনা করা হয়। প্রতিষ্ঠানে কায়িক বা মানসিক শ্রম দেওয়ার বিনিময়ে সবাই উপযুক্ত পারিশ্রমিক আশা করেন। তাই, প্রতিষ্ঠানের পক্ষ থেকে কর্মীদের তাদের যোগ্যতা অনুযায়ী পারিশ্রমিক দেওয়া উচিত।"
        },
        {
          "label": "গ",
          "question": "উদ্দীপকের মাহমুদ সাহেব সংগঠন কাঠামো তৈরিতে প্রথমে হেনরি ফেয়লের কোন নীতি অনুসরণ করেছেন? ব্যাখ্যা করো।",
          "explanation": "উদ্দীপকের মাহমুদ সাহেব সংগঠন কাঠামো তৈরিতে প্রথমে হেনরি ফেয়লের আদেশের ঐক্য নীতি অনুসরণ করেছেন। এ নীতি অনুযায়ী একজন কর্মীর আদেশদাতা হবেন মাত্র একজন ব্যক্তি। এতে একজন ঊর্ধ্বতনের কাছ থেকে অধস্তন প্রয়োজনীয় আদেশ, উপদেশ ও পরামর্শ নিবে। আবার সে তার ঊর্ধ্বতনের কাছে জবাবদিহি করতে বাধ্য থাকবে। উদ্দীপকে প্রতিষ্ঠানের এমডি মাহমুদ সাহেব একটি সংগঠন কাঠামো তৈরি করেছেন। সংগঠন কাঠামোটিতে কোনো কর্মীকেই একাধিক ঊর্ধ্বতনের সরাসরি অধীনে কাজ করতে হয় না। একজন কর্মী প্রত্যক্ষভাবে একজন ঊর্ধ্বতনের আদেশ পায়। সেই আদেশই কর্মী মেনে চলে। আবার কর্মীকেও একজন ঊর্ধ্বতনের কাছে জবাবদিহি করতে হয়। এসব কিছুর সাথে আদেশের ঐক্য নীতির বৈশিষ্ট্যের মিল আছে। সুতরাং, উদ্দীপকে মাহমুদ সাহেব সংগঠন কাঠামো তৈরিতে আদেশের ঐক্য নীতি অনুসরণ করেছেন।"
        },
        {
          "label": "ঘ",
          "question": "পরবর্তীতে জনাব মাহমুদ যে নীতি প্রয়োগ করেছেন প্রাতিষ্ঠানিক সফলতা অর্জনে তার কার্যকারিতা বিশ্লেষণ করো।",
          "explanation": "পরবর্তীতে জনাব মাহমুদ সাহেব জোড়া মই শিকল নীতি প্রয়োগ করেছেন। এ নীতি অনুযায়ী প্রতিষ্ঠানের ওপর থেকে নিচ পর্যন্ত সর্বস্তরের কর্মী, বিভাগ ও উপ-বিভাগকে একই সূত্রে আবদ্ধ করা হয়। এর মাধ্যমে কর্মীদের কর্তৃত্বের প্রবাহ ও যোগাযোগের পথ নির্দেশ করা হয়। এক্ষেত্রে কর্তৃত্ব প্রবাহ ওপর থেকে নিচে নামে, আর জবাবদিহিতা নিচ থেকে ওপরের দিকে যায়। উদ্দীপকের প্রতিষ্ঠানের এমডি মাহমুদ সাহেব প্রতিষ্ঠানকে এগিয়ে নিয়ে যেতে চান। এ লক্ষ্যে সকল ব্যক্তি, বিভাগ ও উপ-বিভাগকে ঐক্যবদ্ধ হয়ে কাজ করতে বলেন। এতে কর্মীদের মধ্যে পারস্পরিক সমঝোতা ও সহযোগিতা বাড়ে। এভাবে প্রাতিষ্ঠানিক লক্ষ্য অর্জনও সহজ হবে। এমডি মাহমুদ সাহেব তার প্রতিষ্ঠানের সব বিভাগ, উপ-বিভাগ ও কর্মীকে একটি চেইন বা শিকলে আবদ্ধ করে রাখতে চান। এতে কর্তৃত্ব ঊর্ধ্বতন কর্মকর্তা থেকে ধাপে ধাপে অধস্তন কর্মীর কাছে নেমে আসবে। আবার কর্মীদের থেকে সুষ্ঠুভাবে জবাবদিহিতা আদায় করা ও সম্ভব হবে। এভাবে প্রতিটি বিভাগ, উপ-বিভাগ ও ব্যক্তির কর্তৃত্বের শিকল কারো না কারো সাথে আবদ্ধ থাকবে। এছাড়াও কর্মীরা খুব সহজেই ঊর্ধ্বতনের সাথে যোগাযোগ করতে পারবে। এ বৈশিষ্ট্যগুলো হেনরি ফেয়লের জোড়া মই শিকল নীতিকে সমর্থন করে। তাই বলা যায়, পরবর্তীতে জনাব মাহমুদের জোড়া মই শিকল নীতির প্রয়োগ প্রাতিষ্ঠানিক সফলতা অর্জনে কার্যকর হবে।"
        }
      ]
    },
    {
      "number": "9",
      "uddipok": "জনাব কিবরিয়া একটি প্রতিষ্ঠানের উৎপাদন ব্যবস্থাপক। তিনি ডিসেম্বর মাসে ১০,০০০ একক পণ্য উৎপাদনের লক্ষ্যমাত্রা নির্ধারণ করেন। উৎপাদন কার্য ১৫ দিন চলার পর তিনি লক্ষ করলেন যে, উৎপাদনের লক্ষ্যমাত্রা এবং প্রকৃত কাজ এ দুটির মধ্যে বেশ পার্থক্য হয়েছে। তাই কাঙ্ক্ষিত লক্ষ্যমাত্রা অর্জনে তিনি কয়েকজন কর্মীকে ৫ দিনের প্রশিক্ষণ দেওয়ার ব্যবস্থা করলেন।",
      "tag": "DCC 23",
      "sub_questions": [
        {
          "label": "ক",
          "question": "নিয়ন্ত্রণ কী?",
          "explanation": "পরিকল্পনা অনুযায়ী প্রতিষ্ঠানের সব কাজ সম্পন্ন হচ্ছে কি না তা যাচাই করা এবং কোনো গরমিল পাওয়া গেলে তা সংশোধন করার উপায়কে নিয়ন্ত্রণ বলে।"
        },
        {
          "label": "খ",
          "question": "ব্যবস্থাপনার কোন কাজকে নিয়ন্ত্রণের ভিত্তি বলা হয়? ব্যাখ্যা করো।",
          "explanation": "ব্যবস্থাপনার পরিকল্পনা কাজকে নিয়ন্ত্রণের ভিত্তি বলা হয়। পরিকল্পনা অনুযায়ী কাজ হচ্ছে কি না তা নিয়ন্ত্রণ পর্যায়ে যাচাই করা হয়। পরিকল্পনা মাফিক কাজ না হলে বিচ্যুতি নির্ধারণ করে সে অনুযায়ী ব্যবস্থা নেওয়া হয়। এক্ষেত্রে নিয়ন্ত্রণ ধাপে ব্যবহৃত আদর্শমানই হলো পূর্ব নির্ধারিত পরিকল্পনা। তাই ব্যবস্থাপনার পরিকল্পনা কাজকে নিয়ন্ত্রণে ভিত্তি বলা হয়।"
        },
        {
          "label": "গ",
          "question": "১৫ দিন পর জনাব কিবরিয়া যে বিষয়টি লক্ষ করলেন তা নিয়ন্ত্রণ প্রক্রিয়ার কোন ধাপের অন্তর্গত? ব্যাখ্যা করো।,",
          "explanation": "উদ্দীপকের ১৫ দিন পর জনাব কিবরিয়া যে বিষয়টি লক্ষ করলেন তা নিয়ন্ত্রণের বিচ্যুতি নির্ণয় ধাপের অন্তর্গত। এর মাধ্যমে প্রতিষ্ঠানের কাজ পরিকল্পনা অনুযায়ী হচ্ছে কি না তা যাচাই করা হয়। এজন্য আগে থেকে নির্ধারিত আদর্শমানের সাথে প্রকৃত ফলাফল তুলনা করে বিচ্যুতি নির্ণয় করা হয়। আর বিচ্যুতি পাওয়া গেলে সংশোধনমূলক ব্যবস্থা নেওয়া হয়। উদ্দীপকে জনার কিবরিয়া একটি প্রতিষ্ঠানের উৎপাদন ব্যবস্থাপক। তিনি প্রতিষ্ঠানটিতে ডিসেম্বর মাসে ১০,০০০ একক পণ্য উৎপাদনের লক্ষ্যমাত্রা স্থির করেন। তিনি ১৫ দিন পর লক্ষ্যমাত্রার সাথে বর্তমান উৎপাদনের মাত্রা তুলনা করেন। এতে তিনি নির্ধারিত লক্ষ্যমাত্রা সাথে বর্তমান উৎপাদনের মাত্রায় বেশ পার্থক্য দেখতে পান। অর্থাৎ, তার নির্ধারিত লক্ষ্যমাত্রা অনুযায়ী পণ্য উৎপাদন হয়নি। আর, তিনি এটি বের করেছেন নির্ধারিত লক্ষ্যমাত্রা ও অর্জিত লক্ষ্যমাত্রার মধ্যে তুলনা করে। এসব নিয়ন্ত্রণের বিচ্যুতি নির্ণয় ধাপের সাথে মিলে যায়। সুতরাং, ১৫ দিন পর জনাব কিবরিয়ার অনুসন্ধান করার বিষয়টি নিয়ন্ত্রণের বিচ্যুতি নির্ণয় ধাপের অন্তর্গত।"
        },
        {
          "label": "ঘ",
          "question": "প্রতিষ্ঠানটির সমস্যা সমাধানে জনাব কিবরিয়া যে কাজটি করেছেন তা নিয়ন্ত্রণের যে ধাপের সাথে জড়িত তা উল্লেখ করে উদ্দীপকের সমস্যাটি সমাধানে তার কার্যকারিতা মূল্যায়ন করো।",
          "explanation": "প্রতিষ্ঠানটির সমস্যা সমাধানে জনাব কিবরিয়ার সম্পাদিত নিয়ন্ত্রণের সংশোধনমূলক ব্যবস্থার ধাপটির কার্যকারিতা রয়েছে বলে আমি মনে করি। এ ধাপে নির্ণয়কৃত বিচ্যুতি বা ভুল-ত্রুটিগুলো সংশোধনের জন্য নিয়ন্ত্রণের মাধ্যমে প্রয়োজনীয় ব্যবস্থা নেওয়া যায়। এতে প্রয়োজনে প্রতিষ্ঠানের পরিকল্পনা আবারও সাজানো হয়। নিয়ন্ত্রণের এ ধাপটি প্রতিষ্ঠানটিকে লক্ষ্য অর্জনে সাহায্য করে। উদ্দীপকে জনাব কিবরিয়া একটি প্রতিষ্ঠানের উৎপাদন ব্যবস্থাপক। তিনি প্রতিষ্ঠানটিতে ডিসেম্বর মাসে ১০,০০০ একক পণ্য উৎপাদনের লক্ষ্যমাত্রা নির্ধারণ করেন। কিন্তু, তিনি ১৫ দিন পর নির্ধারিত লক্ষ্যমাত্রা ও প্রকৃত উৎপাদনের সাথে তুলনা করে বিচ্যুতি দেখতে পান। এর কারণ হিসেবে তিনি কিছু কর্মীর উৎপাদন সংক্রান্ত জ্ঞানের স্বল্পতা দেখতে পান। এজন্য তিনি ৫ জন কর্মীকে প্রশিক্ষণ দেওয়ার ব্যবস্থা করলেন। এক্ষেত্রে প্রশিক্ষণ পাওয়ার মাধ্যমে কর্মীরা কাজ সম্পাদনে যাবতীয়, কৌশল, জ্ঞান অর্জন করবে। এতে তাদের মধ্যে উৎপাদন কাজ সঠিকভাবে করার সক্ষমতা আসবে। ফলে তারা সঠিক সময়ে নির্ধারিত মাত্রায় পণ্য উৎপাদন করতে সক্ষম হবে। এতে উৎপাদনে নির্ণয়কৃত বিচ্যুতির পরিমাণ ধীরে ধীরে সংশোধিত হবে। বিচ্যুতি কমাতে জনাব কিবরিয়ার এ পদক্ষেপের সাথে নিয়ন্ত্রণের সংশোধনমূলক ব্যবস্থা ধাপের মিল রয়েছে। আর, এর মাধ্যমেই প্রতিষ্ঠানটির উৎপাদন ব্যবস্থা কার্যকারিতা পাবে। তাই বিদ্যমান সমস্যা সমাধানে জনাব কিবরিয়ার সম্পাদিত সংশোধনমূলক ব্যবস্থা ধাপটি অত্যন্ত কার্যকর ভূমিকা রাখবে।"
        }
      ]
    },
    {
      "number": "10",
      "uddipok": "সরকার 'যোগাযোগ ব্যবস্থায় বিশেষ করে সড়কপথে দেশের দক্ষিণ- পশ্চিম অঞ্চলের জনসাধারণের যাতায়াতের সুবিধার্থে নির্মাণ করেন- স্বপ্নের পদ্মা সেতু। উদ্বোধনের পর থেকে এ সেতু দেশের অর্থনীতিতে গুরুত্বপূর্ণ ভূমিকা রাখছে। সেতুর কাজ শুরু করার সময় যে পরিকল্পনা করা হয়েছিল কাজ শেষ হওয়া পর্যন্ত সংশ্লিষ্ট পরিকল্পনায় অনেকবার সংশোধন এবং রদবদল করা হলেও সেতু নির্মাণ কাজটি সফলতার মুখ দেখে।",
      "tag": "DCC 23",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো কর্মসূচির অধীনে বিশেষ কাজ করার প্রতিটি পরিকল্পনাকে প্রকল্প বলে।"
        },
        {
          "label": "খ",
          "question": "পরিকল্পনায় ভিশন কেন গুরুত্বপূর্ণ? ব্যাখ্যা করো।",
          "explanation": "দীর্ঘমেয়াদে অর্জনের জন্য বড় ধরনের কোনো লক্ষ্য নির্ধারণ করাকে ভিশন বলে। একটি প্রতিষ্ঠানের ভিশন নির্ধারণ করলে এর মাধ্যমে ভবিষ্যৎ লক্ষ্যও ফুটে ওঠে। প্রতিষ্ঠানে ভিশন নির্ধারণ করার ফলে প্রতিটি কর্মী ও বিভাগ তা অর্জনের জন্য সর্বোচ্চ চেষ্টা চালায়। এতে পরিকল্পনামাফিক কাজ সম্পাদন হয় এবং লক্ষ্য অর্জন সহজ হয়। তাই পরিকল্পনায় ভিশন গুরুত্বপূর্ণ।"
        },
        {
          "label": "গ",
          "question": "উদ্দীপকে উল্লিখিত সেতু নির্মাণ প্রকৃতির ভিত্তিতে কোন ধরনের পরিকল্পনা? ব্যাখ্যা করো।",
          "explanation": "উদ্দীপকের পদ্মা সেতু নির্মাণ প্রকৃতির ভিত্তিতে একার্থক পরিকল্পনা। এ ধরনের পরিকল্পনা কোনো বিশেষ সমস্যা সমাধানের জন্য প্রণয়ন - হয়। এটি কোনো কাজ সম্পাদনে একবারই ব্যবহৃত হয়। নির্দিষ্ট উদ্দেশ্য অর্জন হলে এ পরিকল্পনার আর কোনো কার্যকারিতা থাকে না। মেট্রোরেল, ফ্লাইওভার প্রভৃতি নির্মাণের পরিকল্পনা একার্থক পরিকল্পনার অন্তর্গত। উদ্দীপকে বলা হয়েছে, বাংলাদেশ সরকার 'পদ্মা সেতু' নির্মাণ করেছে। এতে দেশের দক্ষিণ-পশ্চিম অঞ্চলের জনসাধারণের যোগাযোগের সুব্যবস্থা হয়েছে। সরকার এ সেতুটি নির্মাণে নির্দিষ্ট পরিকল্পনার আলোকে কার্যক্রম পরিচালনা করেছে। সেতুর নির্মাণ কাজ শেষ হয়ে যাওয়ায় পরিকল্পনাটির কার্যকারিতাও শেষ হয়েছে। পদ্মা সেতু নির্মাণ সরকারের একটি বিশেষ কাজের অন্তর্গত। এ কাজ সম্পাদনে প্রণীত পরিকল্পনাটি একবারের জন্য ব্যবহৃত হয়েছে। এ পরিকল্পনার সাথে একার্থক পরিকল্পনার বৈশিষ্ট্যের মিল আছে। সুতরাং, পদ্মা সেতু নির্মাণে বাংলাদেশ সরকার একার্থক পরিকল্পনা ব্যবহার করেছে।"
        },
        {
          "label": "ঘ",
          "question": "পরিকল্পনার যে বৈশিষ্ট্যের কারণে সেতু নির্মাণ কাজটি সফল হয়েছে পরিকল্পনা বাস্তবায়নে তার ভূমিকা মূল্যায়ন করো।",
          "explanation": "পরিকল্পনার 'নমনীয়তা' বৈশিষ্ট্যের কারণে উদ্দীপকের সেতু নির্মাণ কাজ সফলভাবে সম্পন্ন হয়েছে। এ বৈশিষ্ট্য অনুযায়ী, ভবিষ্যৎ অবস্থা ও সময়ের সাথে তাল মিলিয়ে' পরিকল্পনায় পরিবর্তন করা হয়। কারণ, ভবিষ্যৎ সবসময়ই অনিশ্চিত। তাই সময়, স্থান ও অবস্থানভেদে পরিকল্পনা পরিবর্তনযোগ্য হওয়া প্রয়োজন। উদ্দীপকে বাংলাদেশ সরকারের 'পদ্মা সেতু' নির্মাণ প্রকল্প সম্পর্কে বলা হয়েছে। এ প্রকল্পের কাজে শুরু থেকে শেষ পর্যন্ত একই পরিকল্পনা বিদ্যমান ছিল না। পরিকল্পনাটি অনেকবার সংশোধন করা হয়েছে। পরিকল্পনায় কিছু গুণগত পরিবর্তন এনে সেতুর কাজ সম্পন্ন করা হয়েছে। বাংলাদেশ স্নকার, পরিকল্পনাটির প্রণয়নে প্রয়োজনীয় পরিবর্তনের সুযোগ রেখেছিলেন। কারণ, একই অবস্থার মধ্য দিয়ে পরিকল্পনার বাস্তবায়ন সম্ভব নাও হতে পারে। এতে সরকার সেতু নির্মাণে প্রাকৃতিক পরিস্থিতি মোকাবিলায় সংশোধনী ব্যবস্থা নিতে পেরেছে। ফলে পরিকল্পনাটির বাস্তবায়ন সহজ হয়েছে। এভাবে পরিকল্পনায় পরিবর্তিত পরিস্থিতিতে সংশোধন আনতে পারার সামর্থ্য হলো নমনীয়তা। সুতরাং, নমনীয়তা বৈশিষ্ট্যটি থাকায় পদ্মা সেতুর নির্মাণ কাজ সঠিকভাবে সম্পন্ন হয়েছে।"
        }
      ]
    },
    {
      "number": "11",
      "uddipok": "জনাব আব্দুল্লাহ একটি প্রতিষ্ঠানের সহকারী ব্যবস্থাপক পদে কর্মরত। ১২ বছর চাকরি জীবনে তিনি একই পদ মর্যাদায় কর্মী বিভাগ, উৎপাদন বিভাগ, বিপণন বিভাগ ও হিসাবরক্ষণ বিভাগে কাজ করেছেন এতে তার দক্ষতা অনেক বেড়েছে। প্রশাসন মনে করছে তিনি এখন পদোন্নতি পাওয়ার যোগ্য। কেননা কর্ম অভিজ্ঞতার পাশাপাশি তার ভালো শিক্ষাগত যোগ্যতাও রয়েছে। তাই কর্তৃপক্ষ আব্দুল্লাহকে ব্যবস্থাপক পদে পদোন্নতি দেন।",
      "tag": "DCC 23",
      "sub_questions": [
        {
          "label": "ক",
          "question": "প্রশিক্ষণ কাকে বলে?",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতে-কলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "কর্মী নির্বাচন বলতে কী বোঝায়?",
          "explanation": "চাকরিপ্রার্থীদের মধ্য থেকে প্রয়োজনীয় সংখ্যক যোগ্য কর্মী বাছাইয়ের কাজকে কর্মী নির্বাচন বলে। এ প্রক্রিয়ায় সম্ভাব্য চাকরিপ্রার্থীদের আবেদনপত্র নেওয়া, বাছাই এবং লিখিত ও মৌখিক পরীক্ষা নেওয়া হয়। এসব পরীক্ষার মাধ্যমে উপযুক্ত কর্মীকে বাছাই করে অবশিষ্ট চাকরিপ্রার্থীদের বাদ দেওয়া হয়। এভাবে যোগ্য প্রার্থী নির্বাচন করা হয়।"
        },
        {
          "label": "গ",
          "question": "জনাব আব্দুল্লাহ প্রশিক্ষণের অভ্যন্তরীণ কোন পদ্ধতিতে প্রশিক্ষণ পেয়েছেন? ব্যাখ্যা করো।",
          "explanation": "উদ্দীপকে জনাব আবদুল্লাহ অভ্যন্তরীণ পদ পরিবর্তন পদ্ধতিতে প্রশিক্ষণ পেয়েছেন। এ পদ্ধতিতে পর্যায়ক্রমে সমপর্যায়ের বিভিন্ন পদের কাজে কর্মীদের পারদর্শী করে তোলা হয়। এতে নির্দিষ্ট সময় পর তাদের দায়িত্ব পরিবর্তন করে দেওয়া হয়। এভাবে বিভিন্ন কাজে ও পরিস্থিতিতে তাদের কাজ করিয়ে তাদেরকে পারদর্শী করে তোলা হয়। ফলে তারা প্রতিষ্ঠানের বিভিন্ন বিভাগের কাজ সম্পর্কে ধারণা পায়। উদ্দীপকে জনাব আবদুল্লাহ একটি প্রতিষ্ঠানের সহকারী ব্যবস্থাপক পদে কর্মরত। তিনি প্রতিষ্ঠানটিতে ১২ বছর যাবৎ চাকরি করছেন। এ চাকরিকালীন তিনি প্রতিষ্ঠানটিতে একই মর্যাদায় কর্মী বিভাগ, উৎপাদন বিভাগ ও হিসাবরক্ষণ বিভাগে কাজ করেছেন। এর মাধ্যমে তিনি বিভাগগুলোর কাজ সম্পর্কে ধারণা পেয়েছেন। এতে তিনি যেকোনো পরিস্থিতি প্রয়োজনে এসব বিভাগের কাজ করার ক্ষমতা অর্জন করেন। আর এভাবে বিভিন্ন বিভাগে কাজ করে তার দক্ষতা ও পারদর্শিতা বেড়েছে। এসবের সাথে পদ পরিবর্তন প্রশিক্ষণ পদ্ধতির মিল রয়েছে। সুতরাং, জনাব আবদুল্লাহ প্রতিষ্ঠানটিতে পদ পরিবর্তন পদ্ধতিতে প্রশিক্ষণ পেয়েছেন।"
        },
        {
          "label": "ঘ",
          "question": "উদ্দীপকে জনাব আব্দুল্লাহকে পদোন্নতি প্রদানের ক্ষেত্রে যে ভিত্তিকে বিবেচনা করা হয়েছে কর্মীসন্তুষ্টিতে তার যৌক্তিকতা ব্যাখ্যা করো।",
          "explanation": "উদ্দীপকে জনাব আবদুল্লাহকে জ্যেষ্ঠতা ও যোগ্যতার ভিত্তিতে পদোন্নতির ভিত্তিটি কর্মীসন্তুষ্টি বাড়াতে ভূমিকা রাখে বলে আমি মনে করি। এ ধরনের পদোন্নতি প্রতিষ্ঠানের কর্মীদের কাজের দক্ষতা-মেধা ও দায়িত্ববোধ বিবেচনার পাশাপাশি চাকরির মেয়াদের ভিত্তিতে পদোন্নতি দেওয়া হয়। এর মাধ্যমে কর্মীদের সঠিকভাবে মূল্যায়ন করা যায়। এক্ষেত্রে যোগ্য কর্মীরা পদোন্নতি পাওয়ায় প্রতিষ্ঠানে কর্মী সন্তুষ্টি নিশ্চিত হয়। উদ্দীপকে জনাব আবদুল্লাহ্ একটি প্রতিষ্ঠানে ১২ বছর যাবৎ চাকরি করছেন। এ সময়কালে তিনি পদ পরিবর্তন পদ্ধতিতে সমমর্যাদার বিভিন্ন বিভাগে কাজ করে দক্ষতা, যোগ্যতা অর্জন করেন। আর, প্রতিষ্ঠানটিতে তার কর্ম অভিজ্ঞতা ও শিক্ষাগত যোগ্যতার ভিত্তিতে প্রশাসন তাকে পদোন্নতি পাওয়ার যোগ্য মনে করছে। এসব বিবেচনায় প্রতিষ্ঠানটির কর্তৃপক্ষ তাকে সহকারী ব্যবস্থাপক থেকে ব্যবস্থাপক পদে পদোন্নতি দেয়। উদ্দীপকের প্রতিষ্ঠানটির কর্তৃপক্ষ তার জ্যেষ্ঠত্ব ও যোগ্যতা বিবেচনা করে পদোন্নতি দিয়েছে। এক্ষেত্রে কর্তৃপক্ষ তার অভিজ্ঞতার সাথে সাথে তার যোগ্যতাকেও মূল্যায়ন করেছে। এতে অন্য কর্মীরাও মূল্যায়ন হওয়ার আশায় দায়িত্ব সঠিকভাবে পালন করার মাধ্যমে যোগ্যতা সম্পন্ন হতে চাইবে। এরপর এসব কর্মীরা এক সময় অভিজ্ঞতার পাশাপাশি যোগ্য হলে প্রতিষ্ঠান এদেরকে পদোন্নতির ক্ষেত্রে বিবেচনা করবে। এতে কাজের প্রতিও প্রতিষ্ঠানের প্রতি কর্মীদের আনুগত্য বাড়বে এবং তাদেরও সন্তুষ্টি নিশ্চিত হবে। আর এভাবে জনাব আবদুল্লাহর ক্ষেত্রে অনুসৃত জ্যেষ্ঠত্ব ও যোগ্যতাভিত্তিক পদোন্নতির ভিত্তিটি প্রতিষ্ঠানে কর্মীসন্তুষ্টি নিশ্চিত করবে।"
        }
      ]
    }
  ]
}