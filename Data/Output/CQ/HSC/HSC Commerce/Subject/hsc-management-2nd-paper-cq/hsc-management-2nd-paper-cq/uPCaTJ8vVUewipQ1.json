{
  "title": "আইডিয়াল কলেজ, মতিঝিল ২০২৪",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. রাফান বিবিএ, এমবিএ ডিগ্রি অর্জন করার পাশাপাশি মানবসম্পদ ব্যবস্থাপনার ওপর উচ্চতর প্রশিক্ষণ গ্রহণ করেন। বর্তমানে তিনি 'আলিফ লিমিটেড'-এর মানবসম্পদ ব্যবস্থাপক হিসেবে কর্মরত আছেন। তিনি প্রতিষ্ঠানের লক্ষ্য অর্জনের জন্য কর্তৃপক্ষের প্রণীত নীতিমালা অনুসারে তার সহকারীদের নির্দেশনা দেন এবং নির্দেশনা বাস্তবায়নে সহযোগিতা করেন।",
      "tag": "ISCM 24",
      "sub_questions": [
        {
          "label": "ক",
          "question": "বৃত্তি কী?",
          "explanation": "কোনো বিশেষায়িত জ্ঞান ছাড়াই স্বল্প প্রশিক্ষণ নিয়ে কোনো বৈধভাবে জীবিকা নির্বাহ করাকে বৃত্তি বলে। যেমন: ড্রাইভার ও রাজমিস্ত্রির কাজ প্রভৃতি বৃত্তির উদাহরণ।"
        },
        {
          "label": "খ",
          "question": "ব্যবস্থাপনার কাজগুলো কেন পারস্পরিক নির্ভরশীল? ব্যাখ্যা করো।",
          "explanation": "প্রতিষ্ঠান পরিচালনায় এর সম্পদ ও উপায়-উপকরণের কার্যকর ব্যবহারের লক্ষ্যে যেসব কাজ করতে হয়, সেগুলোর সমষ্টিকে ব্যবস্থাপনার কার্যাবলি বলে। এটি পরিকল্পনা দিয়ে শুরু হয়ে সংগঠন, কর্মীসংস্থান, নির্দেশনা, প্রেষণা, সমন্বয় এবং নিয়ন্ত্রণের মাধ্যমে শেষ হয়। এর কোনো একটি কাজে সমস্যা হলে অন্য কাজগুলো সুষ্ঠুভাবে সম্পন্ন হয় না। ফলে, প্রতিষ্ঠানের লক্ষ্য অর্জন বাধাগ্রস্ত হয়। এজন্যই বলা হয়, ব্যবস্থাপনার কাজগুলো পারস্পরিক নির্ভরশীল।"
        },
        {
          "label": "গ",
          "question": "মি. রাফান কোন স্তরের ব্যবস্থাপক? ব্যাখ্যা করো।",
          "explanation": "উদ্দীপকের মি. রাফান একজন মধ্য স্তরের ব্যবস্থাপক। উচ্চ স্তরের ব্যবস্থাপকদের নেওয়া পরিকল্পনা বাস্তবায়নের জন্য মধ্য স্তরের ব্যবস্থাপকরা কাজ করেন। এ লক্ষ্যে তারা নিম্ন স্তরের কর্মীদের প্রয়োজনীয় নির্দেশনা দিয়ে কাজ করান। এভাবে তারা উচ্চ ও নিম্ন স্তরের কর্মীদের সাথে যুক্ত থাকেন। বিভাগীয় ব্যবস্থাপক, সহকারী ব্যবস্থাপক, আঞ্চলিক ব্যবস্থাপক প্রভৃতি এ স্তরে কাজ করেন। উদ্দীপকের মি. রাফান 'আলিফ লিমিটেড'-এর মানবসম্পদ ব্যবস্থাপক হিসেবে কর্মরত আছেন। তিনি প্রতিষ্ঠানের লক্ষ্য অর্জনের জন্য কর্তৃপক্ষের প্রণীত নীতিমালা অনুসারে তার সহকারীদের নির্দেশনা দেন। এক্ষেত্রে তিনি নিচের স্তরকে নির্দেশনা বাস্তবায়নে সহযোগিতা করেন। এক্ষেত্রে তিনি উচ্চ স্তরের পরিকল্পনা, নীতি ও নির্দেশনা বাস্তবায়নে নিম্ন স্তরের কর্মীদের দিয়ে কাজ করান। এভাবে তিনি উচ্চ ও নিম্ন স্তরের ব্যবস্থাপকদের মধ্যে সংযোগ সৃষ্টি করেছেন। এসব বৈশিষ্ট্য মধ্য স্তরের ব্যবস্থাপনার কাজের সাথে সঙ্গতিপূর্ণ। তাই মি. রাফানকে একজন মধ্য স্তরের ব্যবস্থাপক বলা যায়।"
        },
        {
          "label": "ঘ",
          "question": "মি. রাফান কি ব্যবস্থাপক হিসেবে একজন পেশাজীবী? উদ্দীপকের আলোকে তোমার মতামত বিশ্লেষণ করো।",
          "explanation": "উদ্দীপকের মি. রাফান ব্যবস্থাপক হিসেবে একজন পেশাজীবী বলে আমি মনে করি। পেশা হলো প্রাতিষ্ঠানিক বিশেষায়িত জ্ঞান ও প্রশিক্ষণ নিয়ে নির্দিষ্ট কাজে নিয়োজিত হয়ে অর্থ উপার্জন করা। যিনি এ কাজে জড়িত থাকেন তিনি হলেন পেশাজীবী। বর্তমানে ব্যবস্থাপনা বিষয়ে উচ্চ শিক্ষা অর্জন করে তা কার্যক্ষেত্রে প্রযোগ করে বিপুলসংখ্যক মানুষ জীবিকা নির্বাহ করছে। উদ্দীপকের মি. রাফান বিবিএ ও এমবিএ ডিগ্রি অর্জন করার পাশাপাশি মানবসম্পদ ব্যবস্থাপনার ওপর উচ্চতর প্রশিক্ষণ নেন। এর মাধ্যমে তিনি মানবসম্পদ ব্যবস্থাপনা বিষয়ে তাত্ত্বিক জ্ঞান অর্জন করেন। বর্তমানে তিনি 'আলিফ লিমিটেড' এর মানসম্পদ ব্যবস্থাপক হিসেবে কর্মরত আছেন। মি. রাফান প্রথমত বিবিএ ও এমবিএ ডিগ্রি অর্জন করেন। আবার, মানবসম্পদ ব্যবস্থাপনার ওপর কোর্স করেন। এর মাধ্যমে তিনি বিশেষায়িত জ্ঞান অর্জন করেন। তিনি প্রতিষ্ঠান দক্ষতার সাথে পরিচালনা, নীতি, কৌশল ও মানবসম্পদ নিয়ন্ত্রণের ওপর ধারণা লাভ করেন। এই জ্ঞান তিনি কার্যক্ষেত্রে বর্তমানে প্রয়োগ করছেন। এর মাধ্যমে তিনি অর্থ উপার্জন করে জীবিকা নির্বাহ করছেন, যা পেশার সাথে সঙ্গতিপূর্ণ। তাই মি. রাফানকে ব্যবস্থাপক হিসেবে পেশাজীবী বলা যায়।"
        }
      ]
    },
    {
      "number": "2",
      "uddipok": "জনাব আতিক একটি শিল্প প্রতিষ্ঠানের প্রধান নির্বাহী হিসেবে যোগদান করেন। তিনি কর্মীদের মধ্যে অসন্তোষ দেখে হতাশ। কারণ অনুসন্ধান করে দেখলেন যে, প্রতিষ্ঠানের সব স্তরের কর্মীরা সিদ্ধান্ত গ্রহণে প্রভাব বিস্তার করে। তাই তিনি ব্যবস্থাপনার চলমান পদ্ধতি পরিবর্তনের সিদ্ধান্ত নেন। ব্যবস্থাপনাও কর্মীদের মধ্যে দায়িত্ব ও কর্তব্য সুস্পষ্ট করে দেন। প্রতিটি কাজের জন্য গতি ও সময় নির্ধারণ করেন। কর্মীদের পার্থক্যমূলক ঠিকা মজুরি হার এবং বোনাস পদ্ধতির প্রয়োগ ঘটান।",
      "tag": "ISCM 24",
      "sub_questions": [
        {
          "label": "ক",
          "question": "ব্যবস্থাপকীয় দক্ষতা কী?",
          "explanation": "প্রতিষ্ঠানের উদ্দেশ্যকে সামনে রেখে উপকরণ ও সম্পদসমূহকে সঠিকভাবে ব্যবহার ও নিয়ন্ত্রণের মাধ্যমে প্রত্যাশিত ফল অর্জন করাকে ব্যবস্থাপকীয় দক্ষতা বলে।"
        },
        {
          "label": "খ",
          "question": "পারিশ্রমিকের নীতি বলতে কী বোঝায়? ব্যাখ্যা করো।",
          "explanation": "পারিশ্রমিকের নীতি বলতে কর্মীদের যোগ্যতা ও কাজের দক্ষতা, অভিজ্ঞতা, পারিপার্শ্বিক অবস্থা প্রভৃতি বিবেচনায় এনে উপযুক্ত পারিশ্রমিক দেওয়াকে বোঝায়। এ নীতিতে কর্মীদের কাজের প্রকৃতি ও ধরন, সংখ্যা ও পরিমাণ, জীবনযাত্রার মান প্রভৃতিও বিবেচনা করা হয়। প্রতিষ্ঠানে কায়িক বা মানসিক শ্রম দেওয়ার বিনিময়ে সবাই উপযুক্ত পারিশ্রমিক আশা করেন। তাই প্রতিষ্ঠানের পক্ষ থেকে কর্মীদের তাদের যোগ্যতা অনুযায়ী পারিশ্রমিক দেওয়া উচিত।"
        },
        {
          "label": "গ",
          "question": "ব্যবস্থাপনার কোন নীতির অভাবে উদ্দীপকের প্রতিষ্ঠানে অসন্তোষ দেখা দেয়? ব্যাখ্যা করো।",
          "explanation": "ব্যবস্থাপনার কেন্দ্রীকরণ ও বিকেন্দ্রীকরণ নীতির সঠিক প্রয়োগের অভাবে উদ্দীপকের প্রতিষ্ঠানে অসন্তোষ দেখা দেয়। এ নীতি অনুযায়ী প্রতিষ্ঠানের কর্মীদের মধ্যে কর্তৃত্বের ভাগ বণ্টন করা হয়। প্রতিষ্ঠানের স্বার্থে ক্ষমতা নিম্ন স্তরে বিকেন্দ্রীভূত করা হয়। তবে গুরুত্বপূর্ণ সিদ্ধান্ত গ্রহণের ক্ষমতা ব্যবস্থাপনার উচ্চ স্তরে কেন্দ্রীভূত রাখা উচিত। উদ্দীপকে জনাব আতিক একটি শিল্প প্রতিষ্ঠানের প্রধান নির্বাহী হিসেবে যোগদান করেন। তিনি কর্মীদের মাঝে অসন্তোষ দেখে হতাশ। কারণ প্রতিষ্ঠানের সব স্তরের কর্মীরা সিদ্ধান্ত গ্রহণে প্রভাব বিস্তার করে। এক্ষেত্রে প্রতিষ্ঠানের ক্ষমতা বিকেন্দ্রীভূত হয়েছে। এতে সিদ্ধান্ত গ্রহণ বিলম্বিত হয়। আবার, অনেক সময় সিদ্ধান্ত ভুল হওয়ারও আশঙ্কা থাকে। ফলে কর্মীরা হতাশায় ভোগে। এতে তাদের কাজের গতি কমে যায়। তাই বলা যায়, উদ্দীপকের প্রতিষ্ঠানে ব্যবস্থাপনার কেন্দ্রীকরণ ও বিকেন্দ্রীকরণ নীতির অভাবে অসন্তোষ দেখা দেয়।"
        },
        {
          "label": "ঘ",
          "question": "\"ব্যবস্থাপনার নতুন পদ্ধতি প্রয়োগের ফলে উদ্দীপকের প্রতিষ্ঠানটির বিদ্যমান সমস্যার সমাধান সম্ভব\"-তুমি কি বক্তব্যটির সাথে একমত? যুক্তি দাও।",
          "explanation": "ব্যবস্থাপনার বৈজ্ঞানিক পদ্ধতি প্রয়োগের ফলে উদ্দীপকের প্রতিষ্ঠানটির বিদ্যমান সমস্যার সমাধান সম্ভব বলে আমি মনে করি। বৈজ্ঞানিক ব্যবস্থাপনায় গতানুগতিক পদ্ধতির পরিবর্তে আধুনিক বিজ্ঞানভিত্তিক পদ্ধতি প্রয়োগ করা হয়। এর মাধ্যমে প্রতিষ্ঠানের কর্মীদের দক্ষতা বাড়ানোর জন্য প্রয়োজনীয় ব্যবস্থা নেওয়া হয়। আবার, প্রতিষ্ঠানের উৎপাদনশীলতা বাড়ানোর জন্য কর্মীদের ওপর গুরুত্বারোপ করা হয়। উদ্দীপকের জনাব আতিক একটি শিল্প প্রতিষ্ঠানের প্রধান নির্বাহী। প্রতিষ্ঠানের সব স্তরের কর্মীরা সিদ্ধান্ত গ্রহণে প্রভাব বিস্তার করে। আবার, সবার দায়িত্ব ও কর্তব্য সুনির্দিষ্ট নয়। এতে প্রতিষ্ঠানে শৃঙ্খলা বজায় থাকে না। ফলে কর্মীদের মাঝে অসন্তোষ দেখা দেয়। তাই জনাব আতিক ব্যবস্থাপনার পদ্ধতি পরিবর্তনের সিদ্ধান্ত নেন। জনাব আতিক তার প্রতিষ্ঠানের গতানুগতিক পদ্ধতির পরিবর্তন করতে চান। এজন্য তিনি কর্মীদের মাঝে দায়িত্ব ও কর্তব্য সুনির্দিষ্ট করেন। প্রতিটি কাজের জন্য গতি ও সময় ঠিক করে দেন। তিনি কর্মীদের জন্য পার্থক্যমূলক ঠিকা মজুরি হার ও বোনাস পদ্ধতি ব্যবহার করেন। তার এসব কর্মকান্ডের সাথে বৈজ্ঞানিক ব্যস্থাপনার মিল রয়েছে। এর মাধ্যমে কর্মীদের দক্ষতা বাড়বে। আবার, প্রতিষ্ঠানও সাফল্য অর্জন করবে। তাই জনাব আতিকের প্রতিষ্ঠানের সমস্যা সমাধানে বৈজ্ঞানিক ব্যবস্থাপনা প্রয়োগ-যুক্তিযুক্ত।"
        }
      ]
    },
    {
      "number": "3",
      "uddipok": "মেসার্স বিউটি সোপ একটি সাবান উৎপাদনকারী প্রতিষ্ঠান। উৎপাদন পরিকল্পনায় প্রতিষ্ঠানটির পদক্ষেপ নিম্নরূপ: পরিকল্পনা প্রণয়নের সময় প্রতিষ্ঠানটি উদ্দেশ্য নির্ধারণ, কর্মীদের দক্ষতা, বর্তমান সমস্যা ও সম্ভাবনা আর্থিক ও অন্যান্য সামর্থ্য বিবেচনায় নিয়ে আসে। আবার অভ্যন্তরীণ ও বাহ্যিক বিষয়গুলোকেও বিবেচনা করে।",
      "tag": "ISCM 24",
      "sub_questions": [
        {
          "label": "ক",
          "question": "পরিকল্পনার আঙিনা কাকে বলে?",
          "explanation": "পরিকল্পনাকে প্রভাবিত করতে পারে এমন সব অবস্থা ও উপাদান। বিবেচনা করে ক্ষেত্র নির্ধারণ করাই হলো পরিকল্পনার আঙিনা।"
        },
        {
          "label": "খ",
          "question": "কোন পরিস্থিতিতে রণনৈতিক পরিকল্পনা গৃহীত হয়? ব্যাখ্যা করো।",
          "explanation": "সাধারণত কোনো বিশেষ পরিস্থিতি মোকাবিলার জন্য রণনৈতিক - পরিকল্পনা গৃহীত হয়। প্রতিযোগীদের মোকাবিলা করার জন্য কোনো বিশেষ পরিকল্পনা নেওয়া হলো কৌশলগত পরিকল্পনা। এটি এক ধরনের দীর্ঘমেয়াদি পরিকল্পনা। এটি প্রতিষ্ঠানের সর্বোচ্চ পর্যায়ের নির্বাহীদের দীর্ঘ চিন্তা-ভাবনার ভিত্তিতে তৈরি করা হয়।"
        },
        {
          "label": "গ",
          "question": "চিত্রে পরিকল্পনা প্রণয়নে কোন পদক্ষেপটি বাদ পড়েছে? ব্যাখ্যা করো।",
          "explanation": "চিত্রে পরিকল্পনা প্রণয়নের 'বিকল্পসমূহ মূল্যায়ন' ধাপটি বাদ পড়েছে। যেকোনো প্রকল্পে বিনিয়োগের আগে উক্ত প্রকল্পের বিকল্পসমূহ মূল্যায়ন করতে হয়। এক্ষেত্রে বিকল্পসমূহকে আদর্শমানের ভিত্তিতে তুলনা করে মূল্যায়ন করা হয়। এজন্য প্রতিষ্ঠানের সামর্থ্য, দুর্বলতা ও ঝুঁকির দিকগুলো বিবেচনা করতে হয়। উদ্দীপকে মেসার্স বিউটি সোপ-এর উৎপাদন পরিকল্পনা প্রণয়নের ধাপগুলো ক্রমান্বয়ে দেখানো হয়েছে। এই ধারাবাহিক প্রক্রিয়াগুলোর সর্বপ্রথমে আছে ভবিষ্যৎ মূল্যায়ন ধাপটি। এরপর ক্রমান্বয়ে লক্ষ্য নির্ধারণ, পরিকল্পনার আঙিনাও বিকল্প স্থিরকরণ ধাপগুলো রয়েছে। এক্ষেত্রে স্থিরকৃত বিকল্পসমূহ ৫ম ধাপে বিচার-বিশ্লেষণের মাধ্যমে মূল্যায়ন করা হয়। মূল্যায়নের ক্ষেত্রে সৃষ্ট বাধা চিহ্নিত করে বিকল্পসমূহ মূল্যায়ন করা হয়। কিন্তু এই ধারাবাহিক পদক্ষেপগুলোর পঞ্চম স্থানে থাকা 'বিকল্পসমূহ মূল্যায়ন' ধাপটি উদ্দীপকে অনুপস্থিত। এটি পরিকল্পনা প্রণয়নের অন্যতম গুরুত্বপূর্ণ একটি ধাপ। সুতরাং, উদ্দীপকের শূন্য স্থানটিতে 'বিকল্পসমূহ মূল্যায়ন' ধাপটি হবে।"
        },
        {
          "label": "ঘ",
          "question": "পরিকল্পনা প্রণয়নে অভ্যন্তরীণ ও বাহ্যিক বিষয়গুলোর প্রভাব উদ্দীপকের আলোকে ব্যাখ্যা করো।",
          "explanation": "পরিকল্পনা প্রণয়নে অভ্যন্তরীণ (মালিক বা শেয়ারহোল্ডার, পরিচালনা পর্ষদ, শ্রমিক-কর্মী) ও বাহ্যিক বিষয়গুলোর (প্রতিযোগী, ক্রেতা-ভোক্তা, সরবরাহকারী, সরকার ব্যবস্থা) গুরুত্বপূর্ণ প্রভাব লক্ষ করা যায়। একটি প্রতিষ্ঠানের সফলতা তার অভ্যন্তরীণ এবং বাহ্যিক উভয় পরিবেশের উপাদানের ওপর নির্ভরশীল। তাই প্রতিষ্ঠানের যেকোনো সিদ্ধান্তের ক্ষেত্রে এর অভ্যন্তরীণ ও বাহ্যিক পরিবেশের উপাদানগুলোকেও সমান গুরুত্ব দিতে হয়। প্রতিষ্ঠানের পরিকল্পনা প্রণয়নের ক্ষেত্রেও এর প্রভাব লক্ষণীয়। উদ্দীপকের মেসার্স বিউটি সোপ সাবান উৎপাদনকারী একটি প্রতিষ্ঠান। এটি পরিকল্পনা প্রণয়নের সময় প্রতিষ্ঠানের অভ্যন্তরীণ পরিবেশের উপাদানগুলোকে বিবেচনায় নেয়। আবার এটি প্রতিষ্ঠানের বাইরের শক্তিগুলোকেও কখনো উপেক্ষা করেনা। ফলে এটি সহজেই প্রাতিষ্ঠানিক লক্ষ্য অর্জন করতে পারে। পরিকল্পনা প্রণয়নের ক্ষেত্রে প্রতিষ্ঠানের অভ্যন্তরীণ ও বাইরের শক্তিগুলোকে বিবেচনায় আনতে হয়। মালিক, পরিচালনা পর্ষদ, শ্রমিক-কর্মী, প্রতিযোগী প্রতিষ্ঠান, ক্রেতা-ভোক্তা, সরবরাহকারী কিংবা মধ্যস্থব্যবসায়ীরা সকলেই প্রতিষ্ঠানের ওপর গুরুত্বপূর্ণ প্রভাব বিস্তার করে। এই অভ্যন্তরীণ ও বাহ্যিক পরিবেশের উপাদানগুলো প্রতিষ্ঠানের অনুকূলে না থাকলে প্রতিষ্ঠানের কোনো পরিকল্পনাই কার্যকর হয় না। তাই প্রতিষ্ঠানটি এই বিষয়গুলোকে বিবেচনায় রেখেই পরিকল্পনা প্রণয়ন করে। এ কারণেই মেসার্স বিউটি সোপ অভ্যন্তরীণ ও বাহ্যিক শক্তিগুলো বিবেচনা করে পরিকল্পনা তৈরি করেছে। তাই বলা যায়, পরিকল্পনা প্রণয়নে প্রতিষ্ঠানের অভ্যন্তরীণ ও বাহ্যিক বিষয়সমূহ গুরুত্বপূর্ণ প্রভাব বিস্তার করে।"
        }
      ]
    },
    {
      "number": "4",
      "uddipok": "পর্যটন নগরী কক্সবাজার ও চট্টগ্রাম সমুদ্র বন্দরের সাথে সারা দেশের যোগাযোগ সহজ করতে সরকার কর্ণফুলী নদীর তলদেশে টানেল নির্মাণের পরিকল্পনা গ্রহণ করে। কাজ শুরু করার পরে নদীর নাব্যতা ও সংযোগ সড়কের সাথে সমন্বয় করে পরিকল্পনার কিছু গুণগত পরিবর্তন করা হয়। টানেলটির কাজে সফলভাবে সমাপ্ত হয়েছে।",
      "tag": "ISCM 24",
      "sub_questions": [
        {
          "label": "ক",
          "question": "প্রকল্প কাকে বলে?",
          "explanation": "কোনো কর্মসূচির অধীনে 'বিশেষ কাজ করার প্রতিটি পরিকল্পনাকে প্রকল্প বলে।"
        },
        {
          "label": "খ",
          "question": "কৌশলগত পরিকল্পনা শিল্প প্রতিষ্ঠানে গুরুত্বপূর্ণ কেন? ব্যাখ্যা করো।",
          "explanation": "প্রতিযোগীদের মোকাবিলা করার জন্য কোনো বিশেষ পরিকল্পনা নেওয়াকে কৌশলগত পরিকল্পনা বলে। এটি এক ধরনের দীর্ঘমেয়াদি পরিকল্পনা। এটি প্রতিষ্ঠানের সর্বোচ্চ পর্যায়ের নির্বাহীদের দীর্ঘ চিন্তা-ভাবনার ভিত্তিতে তৈরি করা হয়। সাধারণত কোনো পরিস্থিতি মোকাবিলা বা ঘটনা প্রতিরোধের জন্য কৌশলগত পরিকল্পনা নেওয়া হয়।"
        },
        {
          "label": "গ",
          "question": "কর্ণফুলী নদীর তলদেশে টানেল নির্মাণ প্রকৃতিগতভাবে কোন ধরনের পরিকল্পনা? ব্যাখ্যা করো।",
          "explanation": "কর্ণফুলী নদীর তলদেশে টানেল নির্মাণ প্রকৃতিগতভাবে একার্থক পরিকল্পনা। এ ধরনের পরিকল্পনা কোনো বিশেষ সমস্যা সমাধানের জন্য নেওয়া হয়। এটি কোনো কাজ সম্পাদনে একবারই ব্যবহৃত হয়। নির্দিষ্ট উদ্দেশ্য অর্জন হলে এ, পরিকল্পনার আর কোনো কার্যকারিতা থাকে না। মেট্রোরেল, ফ্লাইওভার প্রভৃতি নির্মাণের পরিকল্পনা একার্থক পরিকল্পনার অন্তর্গত। উদ্দীপকে বলা হয়েছে, যোগাযোগ ব্যবস্থা সহজ করার লক্ষ্যে সরকার কর্ণফুলী নদীর তলদেশে টানেল নির্মাণের পরিকল্পনা করছে। পরিকল্পনাটি শুধু কর্ণফুলী টানেল নির্মাণেই অনুসরণ করা হবে। এক্ষেত্রে কর্তৃপক্ষ টানেলটি নির্মাণে নির্দিষ্ট পরিকল্পনার আলোকে কার্যক্রম পরিচালনা করবে। এ নির্মাণ কাজ শেষ হয়ে গেলে পরিকল্পনাটির কোনো কার্যকারিতা থাকবে না। আর এ নির্মাণ কাজটি একটি বিশেষ কাজের অন্তর্গত। এক্ষেত্রে এ কাজ সম্পাদনে প্রণীত পরিকল্পনাটি একবারের জন্য ব্যবহৃত হবে। এ পরিকল্পনার সাথে একার্থক পরিকল্পনার বৈশিষ্ট্যের মিল আছে। সুতরাং, কর্ণফুলী টানেল নির্মাণে সংশ্লিষ্ট কর্তৃপক্ষ একার্থক পরিকল্পনা ব্যবহার করেছে।"
        },
        {
          "label": "ঘ",
          "question": "উত্তম পরিকল্পনার কোন বৈশিষ্ট্যের ভিত্তিতে টানেল নির্মাণের পরিকল্পনার গুণগত পরিবর্তন সাধন সম্ভব হয়েছে? উদ্দীপকের আলোকে বিশ্লেষণ করো।",
          "explanation": "উত্তম পরিকল্পনার নমনীয়তা বৈশিষ্ট্যের কারণে কর্ণফুলী টানেল পরিকল্পনায় পরিবর্তন আনা সম্ভব হয়েছে।' ভবিষ্যৎ সব সময়ই অনিশ্চিত। এ বৈশিষ্ট্য অনুযায়ী ভবিষ্যৎ অবস্থা ও সময়ের সাথে তাল মিলিয়ে পরিকল্পনায় পরিবর্তন করা হয়। তাই সময়, স্থান ও অবস্থানভেদে পরিকল্পনা পরিবর্তনযোগ্য হওয়া প্রয়োজন। এতে প্রতিষ্ঠান পরিবর্তিত পরিস্থিতিতে কার্যক্রম চালাতে পারে। উদ্দীপকে বাংলাদেশের একটি বৃহৎ অবকাঠামো 'কর্ণফুলী টানেল' সম্পর্কে বলা হয়েছে। এ টানেল নির্মাণে একার্থক পরিকল্পনা অনুসরণ করা হচ্ছে। তবে প্রাকৃতিক কারণে অনেক সময় কাজে সমস্যা হয়ে থাকে। এজন্য টানেলটি পরিকল্পনা ও নকশায় কিছু গুণগত পরিবর্তন আনা হয়। এক্ষেত্রে উক্ত নির্মাণ কাজে প্রাকৃতিক বাধা আসতে পারে। এতে স্বাভাবিক কাজে বাধা সৃষ্টি হতে পারে। এটি বিবেচনায় নিয়ে কর্তৃপক্ষ যথাযথ পরিকল্পনা নিয়েছে। এতে নদীর অবস্থা পরিবর্তন হওয়ার সাথে সাথে সে অনুযায়ী কাজ করা হবে। এর ফলে সৃষ্ট প্রাকৃতিক কারণে কাজে বাধা আসবে না। উক্ত নির্মাণ কাজটিও স্বাভাবিক থাকবে। ফলে গৃহীত পরিকল্পনা বাস্তবায়নও সহজ হয়ে যাবে। আর টানেলের কাজের পরিকল্পনা নমনীয় হওয়ার কারণেই পরিস্থিতি অনুযায়ী পরিবর্তন সম্ভব হয়েছে। সুতরাং, পরিকল্পনার নমনীয়তা বৈশিষ্ট্যের কারণেই কর্ণফুলী টানেলের পরিকল্পনায় পরিবর্তন আনা সম্ভব হয়েছে।"
        }
      ]
    },
    {
      "number": "5",
      "uddipok": "জ্যাকশন ফ্যাশন হাউস একটি রপ্তানিমুখী উৎপাদনকারী প্রতিষ্ঠান। প্রতিষ্ঠানটি ১৫ মার্চে ৪ মাসের মধ্যে ৫,০০,০০০ পিস প্যান্ট সরবরাহের অর্ডার গ্রহণ করে কিন্তু ৩০ মে পর্যন্ত প্রতিষ্ঠানটি ২,০০,০৭৫ পিস প্যান্ট উৎপাদন করতে সক্ষম হয়। এমতাবস্থায় যথাসময়ে অর্ডার সরবরাহ - করার জন্য উৎপাদন ব্যবস্থাপক উৎপাদন লক্ষ্যমাত্রা অর্জিত না হওয়ার কারণে প্রয়োজনীয় পদক্ষেপ গ্রহণের সিদ্ধান্ত নেন।",
      "tag": "ISCM 24",
      "sub_questions": [
        {
          "label": "ক",
          "question": "নিয়ন্ত্রণ কী?",
          "explanation": "পরিকল্পনা অনুযায়ী প্রতিষ্ঠানের কাজ সম্পন্ন হচ্ছে কি না, তা যাচাই করা এবং কোনো গরমিল পাওয়া গেলে তা সংশোধন করার প্রক্রিয়াকে নিয়ন্ত্রণ বলে।"
        },
        {
          "label": "খ",
          "question": "নিয়ন্ত্রণ প্রক্রিয়ায় কেন আদর্শমান নির্ধারণ প্রয়োজন? ব্যাখ্যা করো",
          "explanation": "আদর্শমান (Standard) হলো এমন এক মানদণ্ড, যেটি অনুযায়ী প্রকৃত কর্মফল পরিমাপ করা হয়। নিয়ন্ত্রণ প্রক্রিয়ায় আদর্শমানের সাথে প্রকৃত কার্যফলের তুলনা করে বিচ্যুতি (Deviation) নিরূপণ করা হয়। এরপর যথাযথ ব্যবস্থা নিয়ে ভুল-ত্রুটি সংশোধন করা হয়। তাই নিয়ন্ত্রণ প্রক্রিয়ায় আদর্শমান নির্ধারণ করা প্রয়োজন।"
        },
        {
          "label": "গ",
          "question": "জ্যাকশন ফ্যাশন এর উৎপাদন লক্ষ্যমাত্রায় কীরূপ বিচ্যুতি পাওয়া গেছে? ব্যাখ্যা করো।",
          "explanation": "উদ্দীপকের জ্যাকশন ফ্যাশন হাউস-এর উৎপাদন লক্ষ্যমাত্রায় নেতিবাচক বিচ্যুতি পাওয়া গেছে। প্রকৃত বা সম্পাদিত কাজ পরিমাপের পর এর সাথে পূর্বনির্ধারিত আদর্শমানের তুলনা করা হয়। এ তুলনার মাধ্যমে কাজের অগ্রগতি পরিমাপ এবং ত্রুটি-বিচ্যুতি আছে কি না তা যাচাই করা হয়। এক্ষেত্রে বিচ্যুতি থাকলে তার পরিমাপ কতটুকু, তা চিহ্নিত করা হয়। উদ্দীপকের জ্যাকশন ফ্যাশন হাউস একটি রপ্তানিমুখী উৎপাদনকারী প্রতিষ্ঠান। এটি ১৫ মার্চ থেকে চার মাসের মধ্যে ৫ লক্ষ পিস প্যান্ট সরবরাহের অর্ডার নেয়। এ অর্ডার অনুযায়ী প্রতিষ্ঠানটির প্রতি মাসে ( ৫ , ০০ , ০০০ 8 ) \\left(\\frac{৫, ০ ০, ০ ০ ০}{8}\\right) ( 8 ৫ , ০০ , ০০০ ​ ) বা ১,২৫,০০০ পিস প্যান্ট উৎপাদন করতে হবে। ৩০ মে পর্যবেক্ষণ করে দেখা যায়, প্রতিষ্ঠানটি দুই লক্ষ পচাত্তর পিস 'প্যান্ট উৎপাদন করতে সক্ষম হয়। কিন্তু ৩০ মে (আড়াই বা ২.৫ মাস এর মতো সময়ে) প্রতিষ্ঠানটির (১,২৫,০০০ × ২.৫) বা ৩,১২,৫০০ একক উৎপাদন হওয়ার কথা ছিল। এক্ষেত্রে প্রতিষ্ঠানটির নির্ধারিত উৎপাদন লক্ষ্যমাত্রা থেকে (৩,১২,৫০০ – ২,০০,০০০) = ১,১২,৪২৫ একক বাস্তব উৎপাদন কম হয়েছে। এটি প্রতিষ্ঠানটির জন্য ভালো ফলাফল নয়। সুতরাং, উদ্দীপকের প্রতিষ্ঠানটির উৎপাদন লক্ষ্যমাত্রায় নেতিবাচক বিচ্যুতি লক্ষণীয়।"
        },
        {
          "label": "ঘ",
          "question": "উদ্দীপকে উৎপাদন ব্যবস্থাপক যে প্রয়োজনীয় ব্যবস্থা গ্রহণ করেছেন তার যথার্থতা বিশ্লেষণ করো।",
          "explanation": "উদ্দীপকের উৎপাদন ব্যবস্তাপকের গৃহীত ত্রুটি-বিচ্যুতি নির্ণয়পূর্বক সংশোধনমূলক ব্যবস্থার যথার্থতা রয়েছে বলে অমি মনে করি। উদ্দীপকে জ্যাকশন ফ্যাশন হাউস একটি রপ্তানিমুখী উৎপাদনকারী প্রতিষ্ঠান। এটি ১৫ মার্চ থেকে চার মাসের মধ্যে পাঁচ লক্ষ পিস প্যান্ট সরবরাহের একটি অর্ডার পায়। কিন্তু ৩০মে দেখা যায়, এটি উক্ত অর্ডার অনুপাতে কম উৎপাদন করেছে। এমতাবস্থায় প্রতিষ্ঠানটির লক্ষ্যমাত্রা অর্জিত না হওয়ার কারণে উৎপাদন ব্যবস্থাপক প্রয়োজনীয় পদক্ষেপ নেন। উদ্দীপকের উৎপাদন ব্যবস্থপক প্রতিষ্ঠানটির উৎপাদনে বিচ্যুতি লক্ষ করেন। এক্ষেত্রে তিনি বিচ্যুতির যথাযথ কারণ খুঁজে বের করবেন। এরপর এর কারণ অনুযায়ী তা সংশোধনে যথাযথ ব্যবস্থা নিবেন। এর মাধ্যমে প্রতিষ্ঠানটির বিচ্যুতি দূরীভূত হয়ে প্রতিষ্ঠানের কাজে গতিশীলতা আসবে। এটি নিয়ন্ত্রণের ত্রুটি বিচ্যুতি নির্ণয়পূর্বক সংশোধনমূলক ব্যবস্থা গ্রহণের ধাপ। সুতরাং, উৎপাদন ব্যবস্থাপকে গৃহীত উক্ত ব্যবস্থাটির যথার্থতা রয়েছে।"
        }
      ]
    },
    {
      "number": "6",
      "uddipok": "SBL একটি ডেভেলপার প্রতিষ্ঠান। দক্ষতার সাথে মানসম্মত কাজ করায় এর ব্যবসায়িক পরিধি যথেষ্ট বেড়েছে। ঢাকার বিভিন্ন জায়গায় এর ১০টি বিল্ডিং নির্মাণের কাজ চলছে। প্রতিটি বিল্ডিং তৈরির কাজকে একেকটি প্রকল্প ধরে বিল্ডিংগুলোর জন্য একেকজন প্রকল্প ব্যবস্থাপক নিয়োগ দেওয়া হয়েছে। আবার প্রতিষ্ঠানের সাধারণ ব্যবস্থাপকীয় কাজকে উৎপাদন, বিক্রয়, অর্থ ও হিসাব ব্যবস্থাপক হিসেবে নিয়োগ দেওয়া হয়েছে। তবে সিদ্ধান্ত গ্রহণ ব্যবস্থাপকদের সমন্বয়হীনতার কারণে মূল লক্ষ্য অর্জনে সমস্যা দেখা দিচ্ছে।",
      "tag": "ISCM 24",
      "sub_questions": [
        {
          "label": "ক",
          "question": "লক্ষ্য কী?",
          "explanation": "কোনো কাজের প্রত্যাশিত ফলই হলো লক্ষ্য।"
        },
        {
          "label": "খ",
          "question": "সংগঠন চার্ট কি পুরো প্রতিষ্ঠান সম্পর্কে ধারণা দেয়? ব্যাখ্যা করো ।",
          "explanation": "প্রতিষ্ঠানে কর্মরত বিভিন্ন ব্যক্তি, বিভাগ ও উপবিভাগের মধ্যকার সম্পর্ককে চিত্রে উপস্থাপন করা হলে তাকে সংগঠন চার্ট বলে'। এ চার্ট থেকে প্রতিষ্ঠানের উপর থেকে নিচ পর্যন্ত কর্মীর অবস্থান, পদ, বিভাগ ও উপবিভাগ সম্পর্কে জানা যায়। এতে কে কার সরাসরি অধীন, কর্তৃত্ব প্রবাহ, কর্তৃত্ব রেখা প্রভৃতি বিষয়েও জানা যায়। তাই বলা যায়, সংগঠন চার্ট পুরো প্রতিষ্ঠান সম্পর্কেই ধারণা দিতে সক্ষম।"
        },
        {
          "label": "গ",
          "question": "SBL প্রতিষ্ঠানটি কোন ধরনের সংগঠন কাঠামো অনুসরণ করে? ব্যাখ্যা করো।",
          "explanation": "উদ্দীপকের SBL প্রতিষ্ঠানটি মেট্রিক্স সংগঠন কাঠামো অনুসরণ করে। প্রতিষ্ঠানের কার্যভিত্তিক এবং দ্রব্য বা প্রকল্পভিত্তিক সংগঠনের সমন্বয়ে এ সংগঠন গঠিত হয়। একই সাথে কার্যভিত্তিক ও প্রকল্পভিত্তিক বিভাগীয়করণের সুবিধা পেতে এ সংগঠন কাঠামো তৈরি করা হয়। এ ধরনের সংগঠনে বার্ষিক ব্যবস্থাপক ও প্রজেক্ট ব্যবস্থাপক একই সাথে কাজ করে। এটি ব্যবস্থাপনার সবচেয়ে আধুনিক সংগঠন কাঠামো। 'উদ্দীপকে SBL একটি ডেভেলপার প্রতিষ্ঠান। ঢাকার বিভিন্ন জায়গায় প্রতিষ্ঠানটির ১০ টি বিল্ডিং নির্মাণের কাজ চলছে। প্রতিষ্ঠানটি প্রতিটি বিল্ডিং তৈরির কাজকে একেকটি প্রকল্পে ধরে একেকজন প্রকল্প ব্যবস্থাপক নিযুক্ত করেছে। আবার, প্রতিষ্ঠানটির সাধারণ ব্যবস্থাপকীয় কাজে উৎপাদন, বিক্রয়, অর্থ ও হিসাব ব্যবস্থাপক কর্মরত আছে। এক্ষেত্রে প্রতিষ্ঠানটির সামগ্রিক কাজে প্রকল্প ও সাধারণ, এ দুই ধরনের ব্যবস্থাপক নিয়োজিত আছেন। প্রতিষ্ঠানটির এসব বিষয় মেট্রিক্স সংগঠন কাঠামোর বৈশিষ্ট্যের সাথে মিলে যায়। সুতরাং, উদ্দীপকের SBL প্রতিষ্ঠানটি মেট্রিক্স সংগঠন কাঠামো অনুসরণ করে।"
        },
        {
          "label": "ঘ",
          "question": "\"দ্বৈত কর্তৃত্ব সিদ্ধান্ত গ্রহণে বিলম্বের সৃষ্টি করে\"-তুমি কি একমত? উদ্দীপকের আলোকে মূল্যায়ন করো।",
          "explanation": "উদ্দীপকের প্রতিষ্ঠানটিতে অনুসরণকৃত মেট্রিক্স কাঠামোতে সৃষ্ট দ্বৈত কর্তৃত্ব সিদ্ধান্ত গ্রহণে বিলম্ব সৃষ্টি করে- উক্তিটির সাথে আমি একমত। এরূপ সংগঠনে একই সাথে দুই ধরনের বিভাগ (কার্যভিত্তিক ও প্রকল্প বা দ্রব্যভিত্তিক) চালু থাকে। এক্ষেত্রে একজন কর্মী একই সাথে দুটি বিভাগের অধীনে কাজ করে। ফলে একই সাথে দুজন নির্বাহীর নির্দেশনা পেলে দ্বৈত অধীনতা তৈরি হয়। উদ্দীপকে SBL একটি বিল্ডিং তৈরির ডেভেলপার প্রতিষ্ঠান। প্রতিষ্ঠানটিতে মেট্রিক্স সংগঠন কাঠামো অনুসরণ করা হয়। এতে প্রতিটি কাজে আলাদা প্রকল্প ব্যবস্থাপক ও সাধারণ ব্যবস্থাপকীয় কাজে উৎপাদন, বিক্রয়, অর্থ ও হিসাব ব্যবস্থাপক আছেন। কিন্তু সিদ্ধান্ত গ্রহণে ব্যবস্থাপকদের সমন্বয়হীনতার কারণে মূল লক্ষ্য অর্জনে সমস্যা দেখা দিচ্ছে। প্রতিষ্ঠানটিতে প্রকল্প ও সাধারণ এ দুই ধরনের ব্যবস্থাপক কর্মরত আছেন। আর অধস্তন কর্মীরা এ দুই ধরনের ব্যবস্থাপকের আদেশ পাবে, কাজের জন্য জবাবদিহিতা করবে। এতে দ্বৈত অধীনতা সৃষ্টি হবে। এছাড়া দুইজন ব্যবস্থাপকের অনেক সময় দুই রকমের মত থাকায় প্রতিষ্ঠানটিতে সঠিক সিদ্ধান্তে পৌঁছাতে সময় লাগছে। এ কারণে প্রতিষ্ঠানটির মূল লক্ষ্য অর্জনে সমস্যা দেখা দিয়েছে। তাই বলা যায়, উক্ত প্রতিষ্ঠানটিতে অনুসরণকৃত মেট্রিক্স কাঠামোতে সৃষ্ট দ্বৈত কর্তৃত্ব সিদ্ধান্ত গ্রহণে বিলম্ব সৃষ্টি করেছে। গ্রহণে ব্যবস্থাপকদের সমন্বয়হীনতার কারণে মূল লক্ষ্য অর্জনে সমস্যা দেখা দিচ্ছে। প্রতিষ্ঠানটিতে প্রকল্প ও সাধারণ এ দুই ধরনের ব্যবস্থাপক কর্মরত আছেন। আর অধস্তন কর্মীরা এ দুই ধরনের ব্যবস্থাপকের আদেশ পাবে, কাজের জন্য জবাবদিহিতা করবে। এতে দ্বৈত অধীনতা সৃষ্টি হবে। এছাড়া দুইজন ব্যবস্থাপকের অনেক সময় দুই রকমের মত থাকায় প্রতিষ্ঠানটিতে সঠিক সিদ্ধান্তে পৌঁছাতে সময় লাগছে। এ কারণে প্রতিষ্ঠানটির মূল লক্ষ্য অর্জনে সমস্যা দেখা দিয়েছে। তাই বলা যায়, উক্ত প্রতিষ্ঠানটিতে অনুসরণকৃত মেট্রিক্স কাঠামোতে সৃষ্ট দ্বৈত কর্তৃত্ব সিদ্ধান্ত গ্রহণে বিলম্ব সৃষ্টি করেছে।"
        }
      ]
    },
    {
      "number": "7",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "শিক্ষণ কী?",
          "explanation": "শিক্ষণ হলো শিক্ষা, অভিজ্ঞতা ও প্রশিক্ষণের মাধ্যমে নতুন কোনো জ্ঞান বা দক্ষতা অর্জন করা, যার মাধ্যমে ব্যক্তির আচরণের স্থায়ী পরিবর্তন হয়।"
        },
        {
          "label": "খ",
          "question": "পদোন্নতির ভিত্তি কয়টি? ব্যাখ্যা করো।",
          "explanation": "পদোন্নতির ভিত্তি হলো তিনটি (যথা: জ্যেষ্ঠতাভিত্তিক, যোগ্যতাভিত্তিক এবং জ্যেষ্ঠতা ও যোগ্যতাভিত্তিক।) জ্যেষ্ঠতাভিত্তিক পদোন্নতিতে প্রতিষ্ঠানে কর্মীর চাকরির সময়কাল বিবেচনায় পদোন্নতি দেওয়া হয়। আর যোগ্যতাভিত্তিক পদোন্নতিতে কর্মীর কাজের দক্ষতা, যোগ্যতা প্রভৃতি বিবেচনায় নেওয়া হয়। আবার জ্যেষ্ঠতা ও যোগ্যতাভিত্তিক পদোন্নতিতে কর্মীর কার্যকালের পাশাপাশি তার কর্মদক্ষতা বিবেচনায় পদোন্নতি দেওয়া হয়।"
        },
        {
          "label": "গ",
          "question": "চিত্রে প্রদর্শিত প্রক্রিয়াটি ব্যবস্থাপনার কোন কাজের সাথে সংশ্লিষ্ট? ব্যাখ্যা করো।",
          "explanation": "চিত্রে প্রদর্শিত প্রক্রিয়া ব্যবস্থাপনার কর্মীসংস্থান কাজের সাথে সংশ্লিষ্ট। এর মাধ্যমে প্রতিষ্ঠানের জন্য যোগ্য ও দক্ষ কর্মীবাহিনী গড়ে তোলা হয়। এক্ষেত্রে উপযুক্ত কর্মী সংগ্রহ, নির্বাচন, নিয়োগ ও উন্নয়ন করা হয়। কর্মীর অবসর নেওয়া, চাকরি ছেড়ে যাওয়া, চাকরি থেকে অব্যাহতি প্রভৃতি কারণে বৃহদায়তন প্রতিষ্ঠানে সারাবছর কর্মীসংস্থানের কাজ চলতে থাকে। উদ্দীপকে একটি প্রক্রিয়া চিত্রিত আছে। এ প্রক্রিয়াটি বাস্তবায়নের জন্য প্রথমত কর্মী সংগ্রহের উৎস নির্ধারণ করা হয়। এরপর প্রয়োজনীয় কর্মী সংগ্রহ করা হয়। এরপর এ কর্মীদের বিভিন্ন পরীক্ষার মাধ্যমে নির্বাচন করা হয়। নির্বাচিত কর্মীদের মধ্য থেকে যোগ্যদের নির্দিষ্ট পদে নিয়োগ দেওয়া হয়। সবশেষে তাদের প্রশিক্ষণের ব্যবস্থা করা হয়। এসব কাজ মূলত কর্মীসংস্থানের মাধ্যমে করা হয়। তাই, চিত্রে প্রদর্শিত ব্যবস্থাপনা প্রক্রিয়া ব্যবস্থাপনার কর্মীসংস্থান কাজের সাথে সংশ্লিষ্ট।"
        },
        {
          "label": "ঘ",
          "question": "প্রতিষ্ঠানের সফলতার জন্য উদ্দীপকে প্রদর্শিত শেষ ধাপটির যথার্থতা মূল্যায়ন করো।",
          "explanation": "প্রতিষ্ঠানের সফলতার জন্য উদ্দীপকে প্রদর্শিত শেষ ধাপ কর্মী প্রশিক্ষণ ও উন্নয়নের যথার্থতা রয়েছে। প্রশিক্ষণের মাধ্যমে কর্মীকে হাতে-কলমে শিক্ষাদান করা হয়। এটি কর্মীকে বিভিন্ন বিষয়ে বাস্তবসম্মত জ্ঞান দেয়। ফলে কর্মীর যোগ্যতা ও দক্ষতার উন্নয়ন হয়। উদ্দীপকের চিত্রে ব্যবস্থাপনার কর্মীসংস্থানু কাজের কথা বলা হয়েছে। এ প্রক্রিয়ার শেষ ধাপ কর্মী প্রশিক্ষণ ও উন্নয়ন। বিভিন্ন পরীক্ষা-নিরীক্ষার মাধ্যমে বাছাই করা কর্মীদের এই ধাপে প্রশিক্ষণ দেওয়া হয়। এ ধাপে কর্মীদের জ্ঞান বাড়ানোর জন্য শিক্ষাদান করা হয়। ফলে কর্মীরা কাজের সাথে পরিচিত হয়। প্রাতিষ্ঠানিক সফলতা অর্জনের জন্য দক্ষ কর্মীর ভূমিকা অপরিসীম। কর্মীরা প্রতিষ্ঠানের অন্যান্য সম্পদকে কার্যকর করে তোলে। এক্ষেত্রে প্রশিক্ষণের মাধ্যমে কর্মীদের সামর্থ্য, যোগ্যতা ও দক্ষতা বিকশিত হয়। এছাড়া প্রশিক্ষণের ফলে কর্মীদের মনোবল উন্নত হয়। ফলে তারা ইতিবাচক মনোভাবের সাথে আত্মবিশ্বাসী হয়ে কাজ করে। এ কারণে কর্মীদের কার্যসন্তুষ্টি আসে এবং প্রতিষ্ঠান সফলতা পায়। সুতরাং, প্রতিষ্ঠানের সফলতার জন্য প্রক্রিয়াটির শেষ ধাপ কর্মী প্রশিক্ষণ ও উন্নয়নের যথার্থতা রয়েছে।"
        }
      ]
    },
    {
      "number": "8",
      "uddipok": "X ট্রেডার্সের এমডি মিথিল শুধু প্রতিষ্ঠানের লক্ষ্য নির্ধারণ করে দেন কিন্তু লক্ষ্য- বাস্তবায়নে তিনি কোনো ভূমিকা রাখেন না। সবকিছু অধস্তনদের ওপর ছেড়ে দেন। ফলে প্রতিষ্ঠানটি তার কাঙ্ক্ষিত লক্ষ্যে পৌঁছাতে পারে না। পক্ষান্তরে Y ট্রেডার্সের পরিচালক জনাব রাশেদ সব ক্ষমতা নিজের মধ্যে রাখতে পছন্দ করেন। সিদ্ধান্ত গ্রহণে অধস্তনদের সাথে পরামর্শ করেন না। যেভাবেই হোক তিনি কর্মীদের দিয়ে কাজ আদায় করেন। বিগত দুই বছর ফল ভালো হলেও বর্তমানে কর্মীদের মধ্যে অসন্তোষ দানা বাঁধছে।",
      "tag": "ISCM 24",
      "sub_questions": [
        {
          "label": "ক",
          "question": "পরামর্শমূলক নির্দেশনা কাকে বলে?",
          "explanation": "নির্দেশনা দেওয়ার আগে যারা সিদ্ধান্ত বা নির্দেশনা বাস্তবায়ন করবে তাদের সাথে মতবিনিময় বা পরামর্শ করে নির্দেশনার বিষয়বস্তু ঠিক করাকে পরামর্শমূলক নির্দেশনা বলে।"
        },
        {
          "label": "খ",
          "question": "একজন আদর্শ নেতাকে ধৈর্যশীল হতে হয় কেন?",
          "explanation": "যিনি দলের সদস্যদের প্রভাবিত করে তাদের সামর্থ্যকে লক্ষ্যের দিকে নিয়ে যান, তিনিই নেতা। বিভিন্ন পরিবেশে বিভিন্ন ব্যক্তির স্বার্থ রক্ষা করে নেতাকে কাজ করতে। হয়। অধীনস্থদের ব্যক্তিগত উপলব্ধি, চিন্তা-ভাবনা, রুচিবোধ, আচার- আচরণে অনেক ভিন্নতা দেখা যায়। নেতাকে এসব কিছু ঠান্ডা মাথায় মোকাবিলা করতে হয়। তাই একজন নেতাকে ধৈর্যশীল হতে হয়।"
        },
        {
          "label": "গ",
          "question": "উদ্দীপকে Y ট্রেডার্সের নেতৃত্বের ধরনটি কোন ধরনের? ব্যাখ্যা করো।",
          "explanation": "উদ্দীপকে ট্রেডার্সের স্বৈরতান্ত্রিক নেতৃত্ব অনুসরণ করা হয়েছে। এ নেতৃত্ব ব্যবস্থায় নেতা সব ক্ষমতা নিজের কাছে কেন্দ্রীভূত করে রাখেন। নিজের ইচ্ছামতো সব সিদ্ধান্ত নেন। কর্মীদের কাছ থেকে কোনো পরামর্শ নেন না। কর্মীদের সামর্থ্যের ওপর আস্থা রাখেন না। উদ্দীপকের জনাব রাশেদ Y ট্রেডার্সের পরিচালক। তিনি সব ক্ষমতা নিজের কাছেই রাখতে পছন্দ করেন। তাছাড়া সিদ্ধান্ত গ্রহণেও কর্মীদের পরামর্শ নেন না। এতে কর্মীরা সিন্ধান্ত গ্রহণের ক্ষেত্রে ঠিকভাবে মূল্যায়িত হয় না। আবার তিনি কর্মীদের থেকে যেভাবেই হোক কাজ আদায় করেন। এতে কর্মীদের মাঝে অসন্তোষ দেখা দেয়। তার এসব বৈশিষ্ট্য স্বৈরতান্ত্রিক নেতৃত্বের সাথে সামঞ্জস্যপূর্ণ। তাই বলা যায় ক্ষমতার বিচারে Y ট্রেডার্সে স্বৈরতান্ত্রিক নেতৃত্ব অনুসরণ করা হয়েছে।"
        },
        {
          "label": "ঘ",
          "question": "উদ্দীপক অনুসারে দুই ধরনের নেতৃত্বের তুলনামূলক বিশ্লেষণ করো।",
          "explanation": "উদ্দীপকে X ট্রেডার্সে মুক্ত বা লাগামহীন নেতৃত্ব এবং Y ট্রেডার্সে স্বৈরতান্ত্রিক নেতৃত্বের অনুসরণ করা হয়েছে। লাগামহীন নেতৃত্বে নেতা কর্মীদের ওপর দায়িত্ব দিয়ে নিজে কর্মবিমুখ থাকেন। এতে কর্মীর ইচ্ছামতো কাজ করার সুযোগ পায়। অন্যদিকে, স্বৈরতান্ত্রিক নেতৃত্বে নেতা অধস্তনদের মতামত না নিয়ে এককভাবে সিদ্ধান্ত নেন এবং সব ক্ষমতা নিজের কাছে কেন্দ্রীভূত করে রাখেন। উদ্দীপকের X ট্রেডার্সের এমডি মিথিল প্রতিষ্ঠানের লক্ষ্য নির্ধারণ করে দিলেও লক্ষ্য বাস্তবায়নে ভূমিকা রাখেন না। এক্ষেত্রে তিনি লাগামহীন নেতৃত্বের অনুসরণ করেছেন। পক্ষান্তরে, Y ট্রেডার্সের পরিচালক জনাব রাশেদ সকল ক্ষমতা নিজের মধ্যে রাখতে পছন্দ করেন। এক্ষেত্রে তিনি স্বৈরতান্ত্রিক নেতৃত্বের অনুসরণ করেছেন। উদ্দীপকের মিথিলের লাগামহীন নেতৃত্বের ফলে তিনি সবকিছু অধস্তনদের ওপর ছেড়ে দিয়েছেন। এতে কর্মীরা স্বেচ্ছাচারী হয়ে ওঠে। মিথিল কর্মীদের কাছ থেকে জবাবদিহিতাও আদায় না করায় প্রতিষ্ঠানটির যেকোনো সিদ্ধান্ত গ্রহণে সময় বেশি লাগে। অন্যদিকে জনাব রাশেদ স্বৈরতান্ত্রিক নেতৃত্ব অনুসরণ করেন বলে অধস্তনদের সাথে সিদ্ধান্ত গ্রহণে পরামর্শ করেন না। এককভাবে সিদ্ধান্ত নেওয়ায় সিদ্ধান্ত গ্রহণে সময় কম লাগে। অতিরিক্ত চাপ-সৃষ্টি ও ভয়-ভীতি প্রদর্শনের ফলে কর্মীরা কাজের আগ্রহ হারিয়ে ফেলে এবং তাদের মধ্যে অসন্তোষ তৈরি হয়। এভাবে উদ্দীপকের X ট্রেডার্সের নেতৃত্বের সাথে Y ট্রেডার্সের নেতৃত্বের তুলনামূলক পার্থক্য ফুটে ওঠে।"
        }
      ]
    },
    {
      "number": "9",
      "uddipok": "জনাব হাফিজ একটি কোম্পানির ব্যবস্থাপনা পরিচালক। দেশের বিভিন্ন বিক্রয়কেন্দ্রে প্রতিষ্ঠানটির পণ্য বিক্রয় হয়। সব লেনদেন সঠিকভাবে হিসাবের খাতায় সংরক্ষণ হচ্ছে কি না তা দেখার জন্য একটি টিম সারাবছর কাজ করে। অন্যদিকে বছরের শুরুতেই কোম্পানির বিভিন্ন বিভাগে একটি সংখ্যাত্মক পরিকল্পনা করা হয়। বছর শেষে বিভাগগুলোর কার্যফল আগের পরিকল্পনার সাথে মিলিয়ে প্রয়োজনীয় সংশোধনী ব্যবস্থা নেওয়া হয়ে থাকে।",
      "tag": "ISCM 24",
      "sub_questions": [
        {
          "label": "ক",
          "question": "সমচ্ছেদ বিন্দু কাকে বলে?",
          "explanation": "যে বিন্দুতে প্রতিষ্ঠানের মোট আয় ও মোট ব্যয় সমান হয়, তাকে সমচ্ছেদ বিন্দু বলে।"
        },
        {
          "label": "খ",
          "question": "\"নিয়ন্ত্রণ কাজ ব্যবস্থাপনার উচ্চ স্তরে বেশি মাত্রায় সম্পৃক্ত\"- ব্যাখ্যা করো।",
          "explanation": "নিয়ন্ত্রণ হলো পরিকল্পনা অনুযায়ী কাজ হচ্ছে কি না, তা দেখা, বিচ্যুতি নির্ণয় ও প্রয়োজনে সংশোধনমূলক ব্যবস্থা নেওয়া। পরিকল্পনা অনুযায়ী, কাজ সম্পাদন নিশ্চিত করার দায়িত্ব ও কর্তৃত্ব ব্যবস্থাপনার উচ্চ স্তরের কর্মকর্তাদের হাতে থাকে। এরাই পরিকল্পনার সাথে প্রকৃত কার্যফল পরিমাপ করেন, বিচ্যুতি নির্ণয় করেন এবং প্রয়োজনে সংশোধনী ব্যবস্থা নেন। এজন্য বলা হয়, নিয়ন্ত্রণ কাজ ব্যবস্থাপনার উচ্চ স্তরের সাথে বেশিমাত্রায় সম্পৃক্ত।"
        },
        {
          "label": "গ",
          "question": "একটি টিম সারা বছর ঘুরে যে কাজ করে তা কোন ধরনের নিয়ন্ত্রণ কৌশলের সাথে সম্পর্কযুক্ত? ব্যাখ্যা করো।",
          "explanation": "উদ্দীপকে একটি টিম সারাবছর ঘুরে যে কাজ করে তা 'অভ্যন্তরীণ নিরীক্ষা' নিয়ন্ত্রণ কৌশলের সাথে সম্পর্কযুক্ত। এ পদ্ধতিতে প্রতিষ্ঠানের নিজ উদ্যোগে নিয়ন্ত্রণ ব্যবস্থা নেওয়া হয়। এ নিয়ন্ত্রণের জন্য ঊর্ধ্বতন কর্তৃপক্ষ সারাবছর ঘুরে ঘুরে প্রতিষ্ঠানের নিরীক্ষা কাজ তদারকি করেন। এক্ষেত্রে তারা কাজের হিসাব নিরীক্ষা করে ভুল বের করেন। এরপর ত্রুটি অনুযায়ী সংশোধনী ব্যবস্থা নেওয়া হয়। উদ্দীপকে জনাব হাফিজ একটি কোম্পানির ব্যবস্থাপক। দেশের বিভিন্ন বিক্রয়কেন্দ্রে ঐ প্রতিষ্ঠানের পণ্য বিক্রি হয়। এ কাজের তদারকির জন্য একটি টিম সারাবছর কাজ করে। তারা সব লেনদেন সঠিকভাবে লিপিবদ্ধ হচ্ছে কি না তা পর্যবেক্ষণ করে। আবার হিসাবের খাতায় তা যথাযথভাবে সংরক্ষণ হচ্ছে কি না এরও তদারকি করে। পাশাপাশি ভুল- ত্রুটি হলে এর সংশোধনের ব্যবস্থা নেয়। এসব কাজ 'অভ্যন্তরীণ নিরীক্ষার সাথে সামঞ্জস্যপূর্ণ। সুতরাং, উক্ত টিম সারাবছর ঘুরে ঘুরে অভ্যন্তরীণ নিরীক্ষার মাধ্যমেই নিয়ন্ত্রণের কাজ করে।"
        },
        {
          "label": "ঘ",
          "question": "উদ্দীপকে বর্ণনা অনুযায়ী কোম্পানিতে যে নিয়ন্ত্রণ ব্যবস্থা আরোপ করা হয়েছে তার যথার্থতা মূল্যায়ন করো।",
          "explanation": "উদ্দীপকে বর্ণনা অনুযায়ী কোম্পানিতে আরোপিত 'বাজেটীয় নিয়ন্ত্রণ ব্যবস্থা' যথার্থই যৌক্তিক বলে আমি মনে করি। এর মাধ্যমে পরিকল্পনার সংখ্যাত্মক প্রকাশ করা হয়। এর আলোকে উপাত্ত বিশ্লেষণ করা হয়। এরপর ত্রুটি অনুযায়ী সংশোধনী ব্যবস্থা নেওয়া হয়। উদ্দীপকে বছরের শুরুতেই কোম্পানির বিভিন্ন বিভাগে একটি সংখ্যাত্মক পরিকল্পনা তৈরি করা হয়। বছর শেষ হওয়ার পর বিভাগসমূহের কার্যফল উক্ত পরিকল্পনার সাথে মিলিয়ে দেখা হয়। এরপর প্রয়োজনীয় সংশোধনমূলক ব্যবস্থা নেওয়া হয়। এসব কাজ বাজেটীয় নিয়ন্ত্রণ ব্যবস্থার সাথে সামঞ্জস্যপূর্ণ। এ ব্যবস্থায় পরিকল্পনার সংখ্যাত্মক প্রকাশ এর ব্যবস্থা থাকে। তাই কর্মীদের কাছে একটি সঠিক ও সুনির্দিষ্ট লক্ষ্যমাত্রা থাকে। এতে তারা ঠিক ঐ পরিমাণই উৎপাদন করতে সচেতন থাকে। কাজের সুনির্দিষ্ট মান বা সংখ্যা থাকে বলে ভুল-ত্রুটি হওয়ার আশাভঙ্কা কম থাকে। আর ভুল হলেও সহজেই সংখ্যাত্মক বিচ্যুতি নির্ণয় করা যায়। সংশোধনী ব্যবস্থা নেওয়া সহজ ও সঠিক হয়। এতে সার্বিক কাজের শৃঙ্খলা বজায় থাকে। তাই, উদ্দীপকের কোম্পানিতে বাজেটীয় নিয়ন্ত্রণ ব্যবস্থা নেওয়া যথার্থ হয়েছে।"
        }
      ]
    },
    {
      "number": "10",
      "uddipok": "মি. রকি একটি ওষুধ উৎপাদনকারী প্রতিষ্ঠানের মানবসম্পদ ব্যবস্থাপক। তিনি প্রয়োজনীয় যোগ্যতা উল্লেখপূর্বক তার প্রতিষ্ঠানে কিছুসংখ্যক লোক নিয়োগের বিজ্ঞপ্তি দেন। যোগ্যতা পরীক্ষায় উত্তীর্ণ প্রার্থীদের বুদ্ধিমত্তা, প্রবণতা ও ব্যক্তিত্ব পরীক্ষার ব্যবস্থা করেন। তিনি মনে করেন যোগ্যতা পরীক্ষায় উত্তীর্ণ হওয়াই সবকিছু নয়। এরপর তিনি উত্তীর্ণদের অতীত কর্মকাণ্ড জানতে আগ্রহী হন।",
      "tag": "ISCM 24",
      "sub_questions": [
        {
          "label": "ক",
          "question": "কর্মী নিয়োগ কী?",
          "explanation": "পরীক্ষা-নিরীক্ষা করে কর্মী বাছাই করার পর নির্দিষ্ট পদে তাকে নিয়োগের জন্য যে প্রক্রিয়া অবলম্বন করা হয়, তাকে কর্মী নিয়োগ বলে।"
        },
        {
          "label": "খ",
          "question": "সাক্ষাৎকার বলতে কী বোঝ?",
          "explanation": "নিয়োগকর্তা এ চাকরিপ্রার্থীর মধ্যে সংঘটিত আনুষ্ঠানিক মৌখিক আলোচনাকে সাক্ষাৎকার বলে। কর্মী নির্বাচন প্রক্রিয়ায় নিয়োগ পরীক্ষা নেওয়ার পর সাক্ষাৎকার নেওয়ার ব্যবস্থা করা হয়। এক্ষেত্রে প্রাথমিক, লিখিত ও মনস্তাত্ত্বিক পরীক্ষায় উত্তীর্ণ প্রার্থীদের মৌখিকভাবে আলোচনা বা সাক্ষাৎকারের জন্য ডাকা হয়। এর মাধ্যমে কর্মীর জ্ঞান, বুদ্ধি, আচার-আচরণ, সাহস প্রভৃতি সম্পর্কে জানা যায়।"
        },
        {
          "label": "গ",
          "question": "উদ্দীপকে উত্তীর্ণ প্রার্থীদের অতীত কর্মকান্ড জানার পদক্ষেপটি কী? ব্যাখ্যা করো।",
          "explanation": "উদ্দীপকে উত্তীর্ণ প্রার্থীদের অতীত কর্মকাণ্ড জানার পদক্ষেপটি কর্মী নির্বাচনের ব্যক্তিগত ইতিহাস অনুসন্ধানের অন্তর্ভুক্ত। ব্যক্তিগত ইতিহাস অনুসন্ধান হচ্ছে কর্মী নির্বাচনের একটি ধাপ। এ ধাপ অনুযায়ী প্রার্থীর অতীত সম্পর্কে খোজ নেওয়া হয়। এক্ষেত্রে প্রার্থী সম্পর্কে কোনো নেতিবাচক তথ্য পাওয়া গেলে কর্তৃপক্ষ তার প্রার্থীতা বাতিল করে থাকে। উদ্দীপকের মি. রকি একটি ওষুধ উৎপাদনকারী প্রতিষ্ঠানের মানবসম্পদ ব্যবস্থাপক। তিনি প্রতিষ্ঠানে কর্মী নিয়োগের জন্য বিজ্ঞপ্তি দেন। এরপর যোগ্যতা পরীক্ষায় উত্তীর্ণ প্রার্থীদের বুদ্ধিমত্তা, প্রবণতা ও ব্যক্তিত্ব পরীক্ষার ব্যবস্থা করেন। পরবর্তী সময়ে তিনি এসব পরীক্ষায় উত্তীর্ণ প্রার্থীদের অতীত কর্মকাণ্ড জানতে চান। এর মাধ্যমে তিনি প্রার্থী কোনো অপরাধ, সন্ত্রাসী কর্মকাণ্ড বা জঙ্গি তৎপরতার সাথে জড়িত আছে কি না তা অনুসন্ধান করবেন। ফলে তিনি প্রার্থীদের সম্পর্কে স্পষ্ট ধারণা পাবেন। এসব বৈশিষ্ট্যের সাথে কর্মী নির্বাচনের বক্তিগত ইতিহাস অনুসন্ধানের মিল পাওয়া যায়। তাই বলা যায়, উত্তীর্ণ প্রার্থীদের অতীত কর্মকাণ্ড জানার- বিষয়টি কর্মী নির্বাচনের ব্যক্তিগত ইতিহাস অনুসন্ধানের সাথে সম্পর্কিত।"
        },
        {
          "label": "ঘ",
          "question": "যোগ্যতা পরীক্ষার তাৎপর্য উদ্দীপক অনুসারে ব্যাখ্যা করো।",
          "explanation": "কর্মী সংগ্রহের ক্ষেত্রে যোগ্যতা পরীক্ষার তাৎপর্য অপরিসীম বলে আমি মনে করি। নিযুক্তি পরীক্ষার একটি ধাপ হলো যোগ্যতা পরীক্ষা। এর মাধ্যমে প্রতিষ্ঠানের চাহিদার সাথে প্রার্থীর যোগ্যতা তুলনা করে যোগ্য কর্মীকে নির্বাচন করা হয়। বৃহদায়তন প্রতিষ্ঠানগুলোতে এ যোগ্যতা পরীক্ষা গুরুত্বের সাথে দেখা হয়। উদ্দীপকের মি. রকি একটি ওষুধ উৎপাদনকারী প্রতিষ্ঠানের মানবসম্পদ ব্যবস্থাপক। সম্প্রতি তার প্রতিষ্ঠানে লোকবলের প্রয়োজন হয়। এজন্য তিনি প্রয়োজনীয় যোগ্যতা উল্লেখ করে বিজ্ঞপ্তি দেন। বিজ্ঞপ্তি দেখে আগ্রহী প্রার্থীরা আবেদন করেন। এরপর যোগ্যতা পরীক্ষায় উত্তীর্ণ প্রার্থীদের বুদ্ধিমত্তা, প্রবণতা ও ব্যক্তিত্ব পরীক্ষার ব্যবস্থা করেন। এক্ষেত্রে যোগ্যতা পরীক্ষার মাধ্যমে প্রতিষ্ঠানটি প্রার্থীর শিক্ষাগত যোগ্যতা, জ্ঞান, দক্ষতা ও অভিজ্ঞতা আবেদনকৃত পদের উপযোগী কি না যাচাই করতে পারবে। এতে আবেদনকৃত কর্মীদের মধ্য থেকে তার প্রতিষ্ঠানটি যোগ্যতাসম্পন্ন কর্মী সহজেই বাছাই করতে পারবে। এর ফলে দক্ষ কর্মী নিয়োগ সম্ভব হবে। দক্ষকর্মী নিয়োগের ফলে প্রতিষ্ঠানটির কাজে গতি আসবে এবং মান বাড়বে। এতে প্রতিষ্ঠানটির উৎপাদনও বাড়াবে। ফলে প্রতিষ্ঠানের লক্ষ্যমাত্রা অর্জন সম্ভব হবে। সুতরাং বলা যায়, যোগ্যতা পরীক্ষা একটি প্রতিষ্ঠানের জন্য গুরুত্বপূর্ণ।"
        }
      ]
    },
    {
      "number": "11",
      "uddipok": "বড় ধরনের কারবার সংগঠন পরিচালনা করতে গিয়ে জনাব মাসুদ যোগ্য কর্মীদের সঠিক স্থানে পদায়ন করতে সক্ষম হয়েছেন। বিনিয়োগের বিষয়ে তিনি সতর্কতার সাথে ভেবে-চিন্তে সঠিক ক্ষেত্র চিহ্নিত করতে সফল হয়েছেন। তবে প্রতিষ্ঠানের গুরুত্বপূর্ণ কাজগুলো করার জন্য যে পরিমাণ ক্ষমতা কর্মীদের থাকা উচিত তা তিনি প্রদান করেননি। সে কারণে কর্মকর্তাদের কেউ কেউ অখুশি, যা তাদের মধ্যে হতাশা বৃদ্ধি করেছে।",
      "tag": "ISCM 24",
      "sub_questions": [
        {
          "label": "ক",
          "question": "প্রশাসন কী?",
          "explanation": "প্রতিষ্ঠানের যে স্তরে উদ্দেশ্য, দীর্ঘমেয়াদি পরিকল্পনা, কৌশল ও নীতি নির্ধারণ করা হয় তাকে প্রশাসন বলে।"
        },
        {
          "label": "খ",
          "question": "ব্যবস্থাপনার নির্দেশনার ঐক্য নীতি গুরুত্বপূর্ণ কেন?",
          "explanation": "একই ধরনের নির্দেশনার মাধ্যমে কর্মীদের কাজ করতে বলা হলে, সেটিকে নির্দেশনার ঐক্য বলা হয়। সব শ্রেণি ও বিভাগের কর্মীদের একই রকম দিকনির্দেশনা দিতে হয়। এতে প্রতিষ্ঠানের সবাই একই উদ্দেশ্যে কাজ করেন। আর কাজের ধরন ও পদ্ধতি একই হলে দ্রুত সম্পাদন হয়। এতে যথাসময়ে মানসম্মত কাজ করা যায়। তাই ব্যবস্থাপনায় নির্দেশনার ঐক্য নীতি গুরুত্বপূর্ণ।"
        },
        {
          "label": "গ",
          "question": "উদ্দীপকে মি. মাসুদ প্রতিষ্ঠান পরিচালনায় ব্যবস্থাপনার কোন নীতির প্রতি মনোনিবেশ করেছেন? ব্যাখ্যা করো।",
          "explanation": "উদ্দীপকে জনাব মাসুদ প্রতিষ্ঠান পরিচালনায় ব্যবস্থাপনার শৃঙ্খলা নীতির প্রতি মনোনিবেশ করেছেন। এ নীতি অনুযায়ী যোগ্য ব্যক্তিকে যোগ্য কাজে নিয়োগ করা হয় ও' উপযুক্ত বস্তু বা উপকরণকে উপযুক্ত স্থানে স্থাপন করা হয়। এর মাধ্যমে প্রতিষ্ঠানের কাজে ভুল হওয়ার আশঙ্কা কমে যায়। এতে প্রতিষ্ঠানের অপচয় ও অপব্যয় কমে যায়। উদ্দীপকে জনাব মাসুদ বড় ধরনের ব্যবসায় সংগঠন পরিচালনা করেন। এক্ষেত্রে তিনি যোগ্য কর্মীদের সঠিক স্থানে পদায়ন করেন। এতে যোগ্য কর্মীরা তাদের কাজগুলো দক্ষতার সাথে দ্রুত সম্পাদন করতে পারেন। ফলে কাজের মান ভালো হয়। আবার বিনিয়োগের ক্ষেত্রে জনাব মাসুদ সতর্কতার সাথে ভেবে-চিন্তে সঠিক ক্ষেত্র চিহ্নিত করেন। এতে প্রতিষ্ঠানের সম্পদের সঠিক ব্যবহার নিশ্চিত হয়। ফলে প্রতিষ্ঠানের লক্ষ্য অর্জন সহজ হয়। জনাব মাসুদের এসব কাজ ব্যবস্থাপনার শৃঙ্খলার নীতির বৈশিষ্ট্যের সাথে মিলে যায়। তাই বলা যায়, জনাব মাসুদ তার প্রতিষ্ঠান পরিচালনায় শৃঙ্খলা নীতি অনুসরণ করেছেন।"
        },
        {
          "label": "ঘ",
          "question": "ব্যবস্থাপনার যে নীতির সুষ্ঠু বাস্তবায়ন কর্মকর্তাদের মধ্যে হতাশা দূরীকরণে সহায়ক হবে- উদ্দীপকের আলোকে মূল্যায়ন করো।",
          "explanation": "ব্যবস্থাপনার বিকেন্দ্রীকরণ নীতির সুষ্ঠু বাস্তবায়ন কর্মকর্তাদের মধ্যে হতাশা দূরীকরণে সহায়ক হবে। এ নীতিতে প্রতিষ্ঠানের সিদ্ধান্ত নেওয়ার ক্ষমতা প্রয়োজনে নিম্ন স্তরের কর্মীদেরও দেওয়া হয়। এতে কাজ সম্পাদনে কর্মীদের ভূমিকা ও গুরুত্ব বাড়ে। ফলে তারা কাজ সম্পাদনে আগ্রহী হয়ে ওঠে। উদ্দীপকের জনাব মাসুদ তার প্রতিষ্ঠানে যোগ্য কর্মীদের সঠিক স্থানে পদায়ন করেন। কিন্তু প্রতিষ্ঠানের গুরুত্বপূর্ণ কাজগুলো করার জন্য যে প্রয়োজনীয় ক্ষমতা কর্মীদের থাকা উচিত তা তিনি প্রদান করেননি। এতে কিছু কর্মী অখুশি হয় যা তাদের মধ্যে হতাশা বাড়ায়। এক্ষেত্রে প্রতিষ্ঠানটিতে ব্যবস্থাপনার বিকেন্দ্রীকরণ নীতির লঙ্ঘন হয়েছে। উদ্দীপকে জনাব মাসুদের ব্যবস্থাপনার বিকেন্দ্রীকরণ নীতিটি অনুসরণ করা উচিত। এ নীতি অনুসরণে 'কর্মীদের প্রতিষ্ঠানের সিদ্ধান্ত নেওয়ার ক্ষমতা দেওয়া হবে। এতে কর্মীরা সঠিক সময়ে দ্রুত সিদ্ধান্ত নিয়ে সুষ্ঠুভাবে কাজ সম্পাদন করতে পারবে। এক্ষেত্রে কর্মীরা মনে করবে প্রতিষ্ঠান তাদের সঠিক মূল্যায়ন করেছে। ফলে তারা প্রতিষ্ঠানের প্রতি সন্তুষ্ট থাকবে এবং কাজের প্রতি আগ্রহ হবে। তাই বলা যায়, ব্যবস্থাপনার বিকেন্দ্রীকরণ নীতির সুষ্ঠু বাস্তবায়নের মাধ্যমে উদ্দীপকের প্রতিষ্ঠানের কর্মীদের মধ্যে হতাশা দূর হবে।"
        }
      ]
    }
  ]
}