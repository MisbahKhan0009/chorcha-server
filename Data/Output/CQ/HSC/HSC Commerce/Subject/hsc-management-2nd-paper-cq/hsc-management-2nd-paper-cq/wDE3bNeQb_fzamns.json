{
  "title": "ঢাকা কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "ABC শিপিং কোম্পানির কর্মকর্তা জনাব সুমন ব্যবসায় পরিধি বাড়ানোর জন্য একটি নতুন জাহাজ ক্রয়ের সিদ্ধান্ত নেন। এজন্য একজন মেরিন ইঞ্জিনিয়ার নিয়োগদানের ক্ষেত্রে দায়িত্বপ্রাপ্ত বিভাগের কর্মকর্তা জনাব শফিককে নির্দেশনা দেন। জনাব শফিক নিয়োগ প্রক্রিয়ার প্রয়োজনীয় কার্যক্রম শুরু করেন।",
      "tag": "DC 25",
      "sub_questions": [
        {
          "label": "ক",
          "question": "কার্য বিভাজন কী?",
          "explanation": "কাজকে প্রকৃতি অনুযায়ী ছোট ছোট অংশে ভাগ করে কর্মীর দক্ষতা অনুযায়ী কাজের কর্তৃত্ব ও দায়িত্ব নির্দিষ্ট করে দেওয়াকে শ্রম বা কার্য বিভাজন বলে।"
        },
        {
          "label": "খ",
          "question": "ব্যবস্থাপনার সর্বজনীনতা বলতে কী বোঝায়?",
          "explanation": "ব্যবস্থাপনার সর্বজনীনতা বলতে সর্বত্র ও সব ক্ষেত্রে, ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "উদ্দীপকের জনাব সুমন কোন স্তরের কর্মকর্তা? ব্যাখ্যা করো।",
          "explanation": "নিম্নের অনুরূপঃ উদ্দীপকের মি.আকাশ উচ্চ স্তরের কর্মকর্তা।তা নিচে ব্যাখা করা হলোঃ প্রতিষ্ঠানের উদ্যেগ গ্রহণ লক্ষ্য ও কৌশল নির্ধারণ,পূর্বানুমান,অর্থসংস্থান,দীর্ঘমেয়াদি পরিকল্পনা প্রণয়ন ও নীতি নির্ধারণের জন্য সর্বোচ্চ স্তরের নির্বাহীদের নিয়ে গঠিত স্তরকে উচ্চ স্তরের ব্যবস্থাপনা বলে। প্রতিষ্ঠানের চেয়ারম্যান, পরিচালনা পর্ষদ,কোম্পানির সচিব,ব্যবস্থাপনা পরিচালক বা নির্বাহীগণ প্রতিষ্ঠানের জন্য উদ্দেশ্য ও নীতি নির্ধারণ,দীর্ঘমেয়াদী পরিকল্পনা প্রণয়ন ও কৌশল নিয়ে থাকেন।উচ্চ স্তরের নির্বাহী বা ব্যবস্থাপকগণ সাধারণত মানসিক ও বুদ্ধিভিত্তিক কার্যাবলি অধিক মাত্রায় সম্পাদন করে থাকেন। উদ্দীপকের AB শিপিং কোম্পানির কর্মকর্তা মি. আকাশ ব্যবসায় পরিধি বাড়ানোর জন্য একটি নতুন জাহাজ ক্রয়ের সিদ্ধান্ত নেন।এ জন্য একজন মেরিন ইঞ্জিনিয়ার নিয়োগদানের জন্য দায়িত্বপ্রাপ্ত বিভাগের কর্মকর্তা মি. শাকিলকে নির্দেশনা দেন। উদ্দীপকের আলোচনা থেকে বোঝা যাচ্ছে যে,AB শিপিং কোম্পানির কর্মকর্তা মি. আকাশ উচ্চ স্তরের কর্মকর্তা।কারণ উচ্চ স্তরের কর্মকর্তাদের কার্যক্রমগুলোর সাথে মি. আকাশের কার্যক্রমের মিল আছে।"
        },
        {
          "label": "ঘ",
          "question": "উদ্দীপকের জনাব শফিক ব্যবস্থাপনার যে কাজটির দায়িত্ব পালন করেন তা বিশ্লেষণ করো।",
          "explanation": "নিম্নের অনুরূপঃ উদ্দীপকের মি. শাকিল ব্যাবস্থাপনার মধ্যম স্তরের ব্যবস্থাপনার দায়িত্ব পালন করেন।তা নিচে বিশ্লেষণ করা হলোঃ যে স্তরে উচ্চ পর্যায়ের ব্যবস্থাপনা কর্তৃক প্রণীত নীতি ও পরিকল্পনা বাস্তবায়নের জন্য প্রয়োজনীয় পদক্ষেপ নেওয়া হয় এবং নিম্ন পর্যায়ের ব্যবস্থাপকগণ যাতে তা বাস্তবায়ন করতে পারেন সেই বিষয়ে তদারকি করা হয়, তাকে মধ্যম স্তরের ব্যবস্থাপনা বলে। প্রতিষ্ঠানের উপ-মহাব্যবস্থাপক,সহকারী মহাব্যবস্থাপক,আঞ্চলিক ব্যবস্থাপক প্রভৃতি এ স্তরের অন্তর্ভুক্ত। শীর্ষ ব্যবস্থাপনা কর্তৃক গৃহীত পরিকল্পনা ও কর্মসূচি বাস্তবায়নের জন্য প্রয়োজনীয় পদক্ষেপ তথা বিস্তারিত পরিকল্পনা প্রণয়ন, সংগঠিতকরণ,নির্দেশনা ও নেতৃত্ব প্রদান, সমন্বয়সাধন ও নিয়ন্ত্রণ করাই হলো এ স্তরের ব্যবস্থাপনার কাজ।এ ধরনের ব্যবস্থাপনা উচ্চ পর্যায়ের ব্যবস্থাপকদের কাছ থেকে সামগ্রিক কৌশল, লক্ষ্য ও উদ্দেশ্য সম্পর্কে অবগত হন এবং তা নির্দিষ্ট কর্মসূচিতে পরিণত করেন।এরা উচ্চ স্তর ও নিম্ন স্তরের ব্যবস্থাপনার মধ্যে সেতু বন্ধন তৈরি করে থাকেন।যেমনটি করেছেন উদ্দীপকের মি. শাকিল।উচ্চ স্তরের ব্যবস্থাপক মি. আকাশ প্রতিষ্ঠানের জন্য একজন মেরিন ইঞ্জিনিয়ার নিয়োগদানের জন্য মি. শাকিলকে নির্দেশনা দেন এবং শাকিল নিয়োগ প্রক্রিয়ার কার্যক্রম শুরু করেন।"
        }
      ]
    },
    {
      "number": "2",
      "uddipok": "'সাকুরা লি.' এ কিছু কর্মী নিয়োগ দেওয়া প্রয়োজন। এ লক্ষ্যে কর্তৃপক্ষ ৫ সদস্যের একটি নিয়োগ বোর্ড গঠন করে। উক্ত বোর্ডের সদস্যগণ অক্লান্ত পরিশ্রম করে নির্দিষ্ট সময়ের মধ্যেই নিয়োগ প্রক্রিয়া সম্পন্ন করেন।",
      "tag": "DC 25,DC 25",
      "sub_questions": [
        {
          "label": "ক",
          "question": "পরামর্শমূলক নির্দেশনা কী?",
          "explanation": "নির্দেশনা দেওয়ার আগে যারা সিদ্ধান্ত বা নির্দেশনা বাস্তবায়ন করবে তাদের সাথে মতবিনিময় বা পরামর্শ করে নির্দেশনার বিষয়বস্তু ঠিক করাকে পরামর্শমূলক নির্দেশনা বলে।"
        },
        {
          "label": "খ",
          "question": "মেট্রিক্স সংগঠন বলতে কী বোঝায়?",
          "explanation": "যে সংগঠন কাঠামো কার্যভিত্তিক ও প্রকল্প বা দ্রব্যভিত্তিক সংগঠনের সমন্বয়ে তৈরি করা হয়, তাকে মেট্রিক্স সংগঠন বলে। এক্ষেত্রে প্রকল্প ব্যবস্থাপক ও কার্যিক ব্যবস্থাপক একই সাথে কর্মরত থাকে। প্রকল্প ব্যবস্থাপকের কাজ হলো দ্রব্য বা সেবার উৎপাদন, বিক্রয় সম্পর্কিত দায়িত্ব পালন। অন্যদিকে, কার্ষিক ব্যবস্থাপক (উৎপাদন ব্যবস্থাপক, ক্রয় ব্যবস্থাপক) প্রতিটি প্রকল্প ব্যবস্থাপককে সহায়তা করে। তাই প্রকল্প বাস্তবায়নে মেট্রিক্স সংগঠন উত্তম।"
        },
        {
          "label": "গ",
          "question": "উদ্দীপকের প্রতিষ্ঠানটি নিয়োগের ক্ষেত্রে কোন ধরনের সংগঠন কাঠামো অনুসরণ করেছে? ব্যাখ্যা করো।",
          "explanation": "নিম্নের অনুরূপঃ উদ্দীপকের প্রতিষ্ঠানটি নিয়োগের ক্ষেত্রে কমিটি সংগঠন কাঠামো অনুসরণ করেন। এ সংগঠন কোনো বিশেষ কাজ সম্পাদনের জন্য কয়েকজন ব্যক্তির সমন্বয়ে গঠিত হয়। সাধারণত কোনো বিশেষ সিদ্ধান্ত নেওয়ার উদ্দেশ্যে কমিটি গঠন করা হয়। আবার প্রতিষ্ঠানে কোনো সমস্যা দেখা দিলে তা সমাধানের জন্যও কমিটি গঠন করা হয়। উদ্দীপকে পূর্বাচল লিমিটেড প্রতিষ্ঠানে কিছু শূন্যপদ সৃষ্টি হয়। এজন্য প্রতিষ্ঠানটির কর্তৃপক্ষ কিছু কর্মী নিয়োগ দেওয়ার সিদ্ধান্ত নেয়। অনেক পরীক্ষা-নিরীক্ষা, নির্বাচনের মাধ্যমে কর্মী নিয়োগ সম্পন্ন করতে হয়। এ লক্ষ্যে প্রতিষ্ঠানটির কর্তৃপক্ষ পাঁচ সদস্য বিশিষ্ট একটি নিয়োগ বোর্ড গঠন করে। এ সদস্যরা কর্মী নিয়োগের যাবতীয় কার্যাবলি সম্পন্ন করে থাকে। এখানে প্রতিষ্ঠানে সৃষ্ট সাময়িক প্রয়োজনের উদ্দেশ্যেই (কর্মী নিয়োগ) এ বোর্ড গঠন করা হয়েছে। এসব বৈশিষ্ট্য কমিটি সংগঠনের সাথে সংগতিপূর্ণ। তাই বলা যায়, কর্মী নিয়োগের ক্ষেত্রে প্রতিষ্ঠানটি কমিটি সংগঠন কাঠামো অনুসরণ করেছে।"
        },
        {
          "label": "ঘ",
          "question": "উদ্দীপকের প্রতিষ্ঠানটিতে বোর্ড গঠনের প্রভাব সম্পর্কে তোমার মতামত দাও।",
          "explanation": "নিম্নের অনুরূপঃ উদ্দীপকের প্রতিষ্ঠানটিতে বোর্ড গঠনের প্রয়োজনীয়তা রয়েছে বলে আমি মনে করি। বিশেষ কোনো উদ্দেশ্য সম্পাদনে কমিটি গঠন করা হয়। প্রাতিষ্ঠানিক কার্যাবলি সম্পাদনের জন্য এ সংগঠন কাঠামোটি প্রতিষ্ঠানের ভেতরে একটি বিশেষ ব্যবস্থা হিসেবে কাজ করে। এতে যোগ্যতা ও অভিজ্ঞতাসম্পন্ন একাধিক বিশেষজ্ঞ ব্যক্তিকে একত্র করা হয়। উদ্দীপকে পূর্বাচল লিমিটেড-এ কিছু কর্মী নিয়োগ দেওয়ার প্রয়োজন পড়ে। তাই কর্মী নিয়োগের লক্ষ্যে প্রতিষ্ঠানটি একটি নিয়োগ বোর্ড কমিটি গঠন করে। কর্তৃপক্ষ বোর্ডটি পাঁচ সদস্যের সমন্বয়ে গঠন করে। এ সদস্যরা কর্মী নিয়োগের যাবতীয় কাজ সম্পাদন করে প্রতিষ্ঠানটির জন্য যোগ্য কর্মী বেছে নেন। এখানে প্রতিষ্ঠানের কর্মী নিয়োগের বিষয়টি একটি সাময়িক প্রয়োজন। আর উক্ত প্রতিষ্ঠানের এ সাময়িক প্রয়োজন মেটাতে কমিটি সংগঠন অত্যন্ত কার্যকরী হয়। আবার কমিটি মেধা ও দক্ষতাসম্পন্ন লোকের মাধ্যমে গঠিত হয়ে থাকে। ফলে উক্ত নিয়োগ বোর্ডের সদস্যরা তাদের মেধা ও দক্ষতার মাধ্যমে প্রতিষ্ঠানটির জন্য যোগ্য কর্মী নিয়োগ করতে পারবে। এছাড়া কমিটির সিদ্ধান্ত নেওয়ার ক্ষেত্রে গণতান্ত্রিকতা অনুসরণ করা হয়। এজন্য কর্মী নিয়োগের ক্ষেত্রে পক্ষপাতিত্ব হয়ে কর্মী নির্বাচনের সুযোগ থাকে না। ফলে উক্ত কমিটির সহায়তায় প্রতিষ্ঠানটি যোগ্যতাসম্পন্ন কর্মী নিয়োগ করতে পারবে। সুতরাং, কর্মী নিয়োগের ক্ষেত্রে প্রতিষ্ঠানটিতে বোর্ড গঠনের যৌক্তিকতা রয়েছে।"
        }
      ]
    },
    {
      "number": "3",
      "uddipok": "'ভূঁইয়া এন্টারপ্রাইজ'-এর এমডি জনাব কামাল। তিনি কর্মীদের সাথে পরামর্শ করে সিদ্ধান্ত দেন যে, পরবর্তী নির্দেশ না দেওয়া পর্যন্ত এখন থেকে কর্মী নিয়োগে লিখিত, মৌখিক ও স্বাস্থ্য পরীক্ষা গ্রহণ করেতে হবে। কর্মী বিভাগের ব্যবস্থাপক আহ্বায়ক হিসেবে যাবতীয় ব্যবস্থা নিবেন। ক্রয় ও বিক্রয় বিভাগের ব্যবস্থাপক সদস্য হিসেবে তাকে সহযোগিতা করবেন।",
      "tag": "DC 25",
      "sub_questions": [
        {
          "label": "ক",
          "question": "জোড়া মই শিকল নীতি কী?",
          "explanation": "প্রতিষ্ঠানের ওপর থেকে শুরু করে নিচের স্তর পর্যন্ত প্রতিটি ব্যক্তি, বিভাগ ও উপবিভাগকে একে অন্যের সাথে যুক্ত করে দেওয়ার নীতিকে জোড়া মই শিকল নীতি বলে।"
        },
        {
          "label": "খ",
          "question": "পরিকল্পনায় নমনীয়তা কেন প্রয়োজন?",
          "explanation": "পরিবর্তিত পরিস্থিতির সাথে খাপ খাওয়ানোর জন্য পরিকল্পনায় প্রয়োজনীয় পরিবর্তন, সংযোজন করা হলো নমনীয়তা। ভবিষ্যতকে কেন্দ্র করেই পরিকল্পনা নেওয়া হয়। কিন্তু যেকোনো সময় ভবিষ্যতের পরিবেশ-পরিস্থিতি পরিবর্তন হতে পারে। এ কারণে পরিকল্পনা পরিবর্তনের প্রয়োজন হতে পারে। এ পরিবর্তন প্রতিষ্ঠানকে প্রতিযোগী প্রতিষ্ঠানের সাথে তাল মিলিয়ে চলতে সহায়তা করে। এজন্যই পরিকল্পনায় নমনীয়তার সুযোগ রাখা প্রয়োজন।"
        },
        {
          "label": "গ",
          "question": "উদ্দীপকে কর্মী নিয়োগের প্রকৃতিভিত্তিক কোন ধরনের পরিকল্পনা বিদ্যমান? ব্যাখ্যা করো।",
          "explanation": "উদ্দীপকে কর্মী নিয়োগ প্রকৃতিভিত্তিক স্থায়ী পরিকল্পনার অন্তর্গত। এ পরিকল্পনা প্রতিষ্ঠানে একবার গ্রহণের পর নতুন কোনো পরিস্থিতি সৃষ্টি না হওয়া পর্যন্ত বার বার ব্যবহার করা হয়। একই ধরনের সমস্যা মোকাবিলার জন্য এ পরিকল্পনা করা হয়। এ পরিকল্পনা সময় বাঁচায় ও অর্থের অপচয় রোধ করে। উদ্দীপকে জনাব কামাল 'ভূঁইয়া এন্টারপ্রাইজ'-এর এমডি। তিনি কর্মীদের সাথে পরামর্শ করে কর্মী নিয়োগে লিখিত, মৌখিক ও স্বাস্থ্য পরীক্ষা নেওয়ার সিদ্ধান্ত নেন। পরবর্তী নির্দেশ না দেওয়া পর্যন্ত তিনি এ পরিকল্পনা বাস্তবায়নের নির্দেশ দেন। অর্থাৎ কর্মী নিয়োগ কাজে এ ব্যবস্থা প্রতিষ্ঠানটিতে বার বার ব্যবহৃত হতে থাকবে। এতে এ ধরনের কাজ প্রতিষ্ঠানটি সহজে কম সময়ে, কম খরচে সম্পাদন করতে পারবে। এসব বৈশিষ্ট্য স্থায়ী পরিকল্পনার সাথে সামঞ্জস্যপূর্ণ। তাই বলা যায়, উদ্দীপকের প্রতিষ্ঠানটিতে কর্মী নিয়োগে স্থায়ী পরিকল্পনা ব্যবহার করা হয়েছে।"
        },
        {
          "label": "ঘ",
          "question": "উদ্দীপকে উদ্ভূত সংগঠন কাঠামো প্রতিষ্ঠানের ধরন উল্লেখপূর্বক বিশ্লেষণ করো।",
          "explanation": "উদ্দীপকে সৃষ্ট কমিটি সংগঠন কাঠামোটি প্রতিষ্ঠানের নিয়মিত কার্যক্রমের জন্য উপযুক্ত নয় বলে আমি মনে করি। প্রতিষ্ঠানের কোনো বিশেষ কাজ বা উদ্দেশ্য বাস্তবায়নের জন্য কমিটি গঠন করা হয়। এক্ষেত্রে যোগ্যতা ও অভিজ্ঞতাসম্পন্ন ব্যক্তিরা কমিটিতে কাজ করেন। এসব ব্যক্তি ঊর্ধ্বতন কর্তৃপক্ষ কর্তৃক মনোনীত হয়ে থাকেন। উদ্দীপকে জনাব কামাল তার প্রতিষ্ঠানের কর্মী নিয়োগে ধারাবাহিকভাবে একই ব্যবস্থায় লিখিত, মৌখিক ও স্বাস্থ্য পরীক্ষা নেওয়ার সিদ্ধান্ত নেন। প্রতিষ্ঠানটির এ বিশেষ কাজে শ্রমিক-কর্মী বিভাগের ব্যবস্থাপক আহ্বায়ক হিসেবে ব্যবস্থা নেবেন। আর ক্রয়-বিক্রয় বিভাগের ব্যবস্থাপক সদস্য হিসেবে তাকে সহযোগিতা করবেন। ঊর্ধ্বতন কর্তৃক এরা নিযুক্ত হয়েছেন। বৈশিষ্ট্য অনুযায়ী এটি কমিটি সংগঠনের সাথে সম্পর্কিত। কমিটিতে দায়িত্বপ্রাপ্ত ব্যক্তিবর্গ এ বিশেষ উদ্দেশ্য বাস্তবায়নের জন্য কাজ করবেন। প্রতিষ্ঠানের মূল কাজের পাশাপাশি তারা এ বিশেষ দায়িত্ব পালন করবেন। আর মেয়াদের দিক বিবেচনায় এটি ক্ষণস্থায়ী সময়ের জন্য হবে। কাজ শেষ হলে তাদের দায়িত্বও শেষ হবে। তবে প্রতিষ্ঠানের নিয়মিত কাজ অবিরামভাবে চলতে থাকে। তাই নিয়মিত কাজের জন্য কমিটি গঠন হলে কাজের মধ্যে শৃঙ্খলা থাকবে না। ফলে এটি প্রাতিষ্ঠানিক লক্ষ্য অর্জনে বাধা সৃষ্টি করবে। সুতরাং, কমিটি সংগঠন উদ্দীপকের প্রতিষ্ঠানের নিয়মিত কার্যক্রমের জন্য উপযুক্ত নয়।"
        }
      ]
    },
    {
      "number": "4",
      "uddipok": "'S' একটি ওষুধ কোম্পানি। প্রতিষ্ঠানটি তাদের উৎপাদিত পণ্য দেশে ও বিদেশে বাজারজাত করে থাকে। এ প্রতিষ্ঠানে ১০,০০০ জন কর্মী কাজ করে। প্রতিষ্ঠানের নির্বাহীরা কর্মীদের কাজের চাপে রাখতে চায়। তাছাড়া তারা অলস এবং সর্বদা কাজে ফাঁকি দিতে চায়। তাই নির্বাহীরা প্রয়োজনে শাস্তির ব্যবস্থা করেন। কিন্তু এ পরিস্থিতিতে কর্মীদের উৎপাদনশীলতা ক্রমাগত কমে যাচ্ছে।",
      "tag": "DC 25",
      "sub_questions": [
        {
          "label": "ক",
          "question": "কর্মকেন্দ্রিক নেতৃত্ব কাকে বলে?",
          "explanation": "যে নেতৃত্বে নেতা কর্মীর মানসিক অবস্থার চেয়ে কাজকে বেশি প্রাধান্য দেন, তাকে কর্মকেন্দ্রিক নেতৃত্ব বলে।"
        },
        {
          "label": "খ",
          "question": "নির্দেশনার সহজবোধ্যতা বলতে কী বোঝ?",
          "explanation": "লক্ষ্য অর্জনে অধস্তনদের আদেশ ও উপদেশ, পরামর্শ দেওয়া এবং তত্ত্বাবধান কাজকে নির্দেশনা বলে। সহজ ও স্পষ্ট শব্দ, ভাষা ও বাক্য ব্যবহার করে নির্দেশনা দেওয়া হলো নির্দেশনার সহজবোধ্যতা। নির্দেশনা সহজ হলে কর্মীরা তা সহজে বুঝতে পারে। ফলে তারা দ্রুত ও নির্ভুলভাবে দ্রুত কাজ করতে পারে। তাই নির্দেশনা অবশ্যই সহজবোধ্য হওয়া উচিত।"
        },
        {
          "label": "গ",
          "question": "'S'-এ কোন ধরনের নেতৃত্ব দেওয়া হয়েছে? ব্যাখ্যা করো।",
          "explanation": "উদ্দীপকে 'S'-এ স্বৈরতান্ত্রিক নেতৃত্ব দেওয়া হয়েছে। এ নেতৃত্বে নেতা নিজের কাছে সব ক্ষমতা কেন্দ্রীভূত করে রাখেন। তিনি নিজের খেয়াল-খুশিমতো সিদ্ধান্ত নেন। এক্ষেত্রে নেতা কর্মীদের মতামতকে কোনো গুরুত্ব দেন না। এছাড়া তার যেকোনো আদেশ কর্মীরা মানতে বাধ্য থাকে। উদ্দীপকের 'S' একটি ওষুধ কোম্পানি। এর নির্বাহীরা কর্মীদের কাজের চাপে রাখতে চান। কারণ প্রতিষ্ঠানের কর্মীরা অলস প্রকৃতির। এজন্য তারা সবসময় কাজে ফাঁকি দিতে চায়। তাই নির্বাহীরা প্রয়োজনে শাস্তির ব্যবস্থা করেন। ফলে নির্বাহীদের চাপে কর্মীরা আদেশ পালনে বাধ্য হয়। কর্মীরা কাজে আগ্রহ হারাচ্ছে এসব বৈশিষ্ট্যের সাথে স্বৈরতান্ত্রিক নেতৃত্বের মিল আছে। সুতরাং, 'S'-এ স্বৈরতান্ত্রিক নেতৃত্ব অনুসরণ করা হয়।"
        },
        {
          "label": "ঘ",
          "question": "'S'-এর কর্মীদের উৎপাদনশীলতা বাড়াতে কোন পদ্ধতির নেতৃত্ব উত্তম? মতামত দাও।",
          "explanation": "'S'-এ কর্মীদের উৎপাদনশীলতা বাড়াতে গণতান্ত্রিক নেতৃত্ব উত্তম হবে বলে আমি মনে করি। এ ধরনের নেতৃত্বে নেতা অধস্তনদের সাথে আলাপ-আলোচনা ও পরামর্শ করে কাজ করেন। এক্ষেত্রে নেতা সব ক্ষমতা নিজের হাতে না রেখে অধীনস্থদের প্রয়োজনীয় কর্তৃত্ব দেন। আবার নেতা সিদ্ধান্ত নেওয়ার ক্ষেত্রেও তাদের মতামত নেন। উদ্দীপকের 'S' প্রতিষ্ঠানটিতে ১০ হাজার জন কর্মী কর্মরত আছে। এটিতে স্বৈরতান্ত্রিক নেতৃত্ব অনুসরণ করা হয়। এতে শান্তির ভয়ে চাপে পড়ে কর্মীরা কাজ করছে। ফলে তারা কর্মস্পৃহা হারাচ্ছে। এজন্য উত্ত প্রতিষ্ঠানের উৎপাদনশীলতা ক্রমাগত কমে যাচ্ছে। এ অবস্থায় 'S'-কোম্পানিতে গণতান্ত্রিক নেতৃত্ব অনুসরণ করতে হবে। এ নেতৃত্বে কর্মীদেরকে গুরুত্ব দেওয়া হবে। এছাড়া তাদের সুবিধা- অসুবিধা ও মতামত মূল্যায়ন করা হবে। এতে কর্মীরা ঊর্ধ্বতনের প্রতি অনুগত হবে। এজন্য তারা প্রতিষ্ঠানকে নিজের ভেবে কাজ করবে। এজন্য তাদের মধ্যে কার্যসন্তুষ্টি নিশ্চিত হবে। এভাবে প্রতিষ্ঠানটির উৎপাদনশীলতা বৃদ্ধি পাবে। তাই বলা যায়, 'S'-এ গণতান্ত্রিক নেতৃত্ব অনুসরণ করলে কর্মীরা উৎপাদন লক্ষ্যমাত্রা পূরণ করতে পারবে।"
        }
      ]
    },
    {
      "number": "5",
      "uddipok": "জনাব শরীফ বৃহদায়তন গ্রুপের এমডি। তার প্রতিষ্ঠানে বিভিন্ন পর্যায়ে পরামর্শ ও সহযোগিতা দেওয়ার জন্য তিনি সহযোগী নিয়োগ দিয়েছেন। উৎপাদন বিভাগে একজন ইঞ্জিনিয়ার 'সহযোগী হিসেবে থাকলেও উৎপাদন ব্যবস্থাপক তার কোনো পরামর্শ নেন না। অধস্তনদের তিনি ভয়-ভীতি দেখিয়ে কাজ আদায়ের চেষ্টা করেন। এতে উৎপাদন কমে যাওয়ার জন্য জনাব শরীফ উৎপাদন ব্যবস্থাপককে তিরস্কার করেছেন।",
      "tag": "DC 25",
      "sub_questions": [
        {
          "label": "ক",
          "question": "দ্বৈত অধীনতা কী?",
          "explanation": "প্রতিষ্ঠানে কোনো ব্যক্তি একই সময়ে একাধিক ঊর্ধ্বতনের অধীনে বা তত্ত্বাবধানে নিয়োজিত থাকলে তাকে দ্বৈত অধীনতা বলে।"
        },
        {
          "label": "খ",
          "question": "কার্যকর নির্বাচন প্রশিক্ষণকে কীভাবে সহজ করে?",
          "explanation": "সংগৃহীত চাকরিপ্রার্থীদের মধ্য থেকে প্রয়োজনীয় সংখ্যক যোগ্য কর্মী বাছাইয়ের প্রক্রিয়াকে কর্মী নির্বাচন বলে। কর্মী নির্বাচনকালেই কর্মীর মেধা ও দক্ষতা যাচাই করা হয়। এ ধরনের কর্মী সহজেই প্রশিক্ষণের সাথে মানিয়ে নিতে পারে। প্রতিষ্ঠান তাদের সর্বোচ্চ দক্ষতা আদায় করে নিতে পারে। এজন্য বলা হয়, কার্যকর কর্মী নির্বাচন প্রশিক্ষণকে সহজ করে।"
        },
        {
          "label": "গ",
          "question": "জনাব শরিফের প্রতিষ্ঠানে কোন ধরনের সংগঠন কাঠামো বিদ্যামান? ব্যাখ্যা করো।",
          "explanation": "জনাব শরীফের প্রতিষ্ঠানে সরলরৈখিক ও পদস্থ কর্মী সংগঠন কাঠামো বিদ্যমান এ সংগঠন কাঠামোতে নির্বাহী ব্যক্তিকে সহায়তার জন্য বিশেষজ্ঞ কর্মী নিয়োগ করা হয়। এক্ষেত্রে বিশেষজ্ঞ ব্যক্তি উপদেষ্টা হিসেবে থাকেন। তিনি কোনো একক সিদ্ধান্ত নিতে পারেন না। তবে প্রয়োজনীয় বিষয়ে নির্বাহীকে পরামর্শ বা নির্দেশনা দিয়ে সহায়তা করেন। উদ্দীপকের জনাব শরীফ বৃহদায়তন একটি প্রতিষ্ঠানের এমডি। তিনি প্রতিষ্ঠানটির বিভিন্ন পর্যায়ে পরামর্শ ও সহায়তার জন্য সহযোগী নিয়োগ করেছেন। এরা বিভাগীয় প্রধান, বা নির্বাহীকে পরামর্শ দেন। এছাড়া কোন কাজ কীভাবে করলে প্রতিষ্ঠানের জন্য ভালো হবে তার ধারণা দেন। তবে তারা নিজেরা কোনো সিদ্ধান্ত নিতে পারেন না। এক্ষেত্রে নির্বাহী ব্যক্তি সহযোগীর পরামর্শ অনুযায়ী সিন্ধান্ত নিতে বাধ্য নন। এসব বৈশিষ্ট্য সরলরৈখিক ও পদস্থ কর্মী সংগঠনের সাথে সম্পর্কিত। তাই বলা যায়, জনাব শরীফের প্রতিষ্ঠানে সরলরৈখিক ও পদস্থ কর্মী সংগঠন কাঠামো অনুসরণ করা হয়।"
        },
        {
          "label": "ঘ",
          "question": "উৎপাদন ব্যবস্থাপক তার নেতৃত্বের ধরন না পাল্টালে চাকরিচ্যুত হবেন-উদ্দীপকের আলোকে বিশ্লেষণ করো।",
          "explanation": "'উৎপাদন ব্যবস্থাপক তার স্বৈরতান্ত্রিক নেতৃত্ব পরিবর্তন না করলে চাকরিচ্যুত হবেন'- উক্তিটি যথার্থ বলে আমি মনে করি। এ নেতৃত্বে নেতা সব ক্ষমতা নিজের কাছে কেন্দ্রীভূত রেখে একক বিবেচনায় সিদ্ধান্ত নেন। তিনি কর্মীদের চাপ দিয়ে, ভয়-ভীতি দেখিয়ে কাজ করতে বাধ্য করেন। এতে কর্মীরা কাজে আগ্রহ হারিয়ে ফেলার কারণে প্রতিষ্ঠানের উৎপাদনশীলতা কমে যায়। উদ্দীপকের প্রতিষ্ঠানটিতে অনুসৃত সরলরৈখিক ও পদস্থ কর্মী সংগঠনে নির্বাহীর পাশাপাশি সহযোগী বিশেষজ্ঞ কর্মী আছেন। তবে উৎপাদন ব্যবস্থাপক তার অধীনস্থ বিশেষজ্ঞের কোনো পরামর্শ নেন না। এছাড়া তিনি কর্মীদের ভয়-ভীতি দেখিয়ে কাজ আদায়ের চেষ্টা চালান। এতে প্রতিষ্ঠানের উৎপাদন কমে যাচ্ছে। এজন্য প্রতিষ্ঠানের এমডি জনাব শরীফ এ নিয়ে উৎপাদন ব্যবস্থাপককে তিরস্কার করেছেন। প্রতিষ্ঠানটির উৎপাদন ব্যবস্থাপক স্বৈরতান্ত্রিক মনোভাবের হওয়ায় তিনি একক প্রভাব খাটিয়ে সব সিদ্ধান্ত একাই নেন। এছাড়া তার চাপ ও ভয়-ভীতির ফলে কর্মীরা আগ্রহ হারিয়ে ফেলায় প্রতিষ্ঠানটির উৎপাদনশীলতা কমে যায়। এক্ষেত্রে তার স্বৈরতান্ত্রিক নেতৃত্বের নেতিবাচক প্রভাবেই এ অবস্থা সৃষ্টি হয়েছে। আর এটি চললে প্রতিষ্ঠানে ভবিষ্যতে আরও বিরূপ প্রভাব পড়বে। তার স্বৈরতান্ত্রিক মনোভাবের পরিবর্তন না হলে তিনি চাকরিচ্যুতও হতে পারেন। কারণ সবার আগে প্রতিষ্ঠানকে প্রাধান্য দিতে হবে। তাই উৎপাদন ব্যবস্থাপক তার নেতৃত্বের ধরন না পাল্টালে চাকরিচ্যুত হবেন বলে আমি মনে করি।"
        }
      ]
    },
    {
      "number": "6",
      "uddipok": "AB শিপিং কোম্পানির কর্মকর্তা মি. আকাশ ব্যবসায় পরিধি বাড়ানোর জন্য একটি নতুন জাহাজ ক্রয়ের সিদ্ধান্ত নেন। এজন্য একজন মেরিন ইঞ্জিনিয়ার নিয়োগদানের জন্য দায়িত্বপ্রাপ্ত বিভাগের কর্মকর্তা মি. শাকিলকে নির্দেশনা দেন। মি. শাকিল নিয়োগ প্রক্রিয়ার প্রয়োজনীয় কার্যক্রম শুরু করেন।",
      "tag": "DC 25,DC 25",
      "sub_questions": [
        {
          "label": "ক",
          "question": "শিল্প বিপ্লব কী?",
          "explanation": "আধুনিক যন্ত্রপাতি ব্যবহারের মাধ্যমে উৎপাদন ব্যবস্থায় যে পরিবর্তন ঘটে, তাই শিল্প বিপ্লব।"
        },
        {
          "label": "খ",
          "question": "ব্যবস্থাপনার সর্বজনীনতা বলতে কী বোঝায়?",
          "explanation": "ব্যবস্থাপনার সর্বজনীনতা বলতে সর্বত্র ও সবক্ষেত্রে ব্যবস্থাপনা জ্ঞানের আবশ্যকতা এবং প্রয়োগযোগ্যতাকে বোঝায়। পরিবেশ-পরিস্থিতি, সামাজিক রীতি-নীতি প্রভৃতি কারণে পরিবার, ব্যবসায় সংগঠন ও রাষ্ট্রে ব্যবস্থাপনার ব্যবহার ভিন্ন হতে পারে। তবে ব্যবস্থাপনার কাজগুলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ প্রয়োগের ক্ষেত্রে তেমন কোনো পার্থক্য দেখানো যায় না। তাই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "উদ্দীপকের মি. আকাশ কোন স্তরের কর্মকর্তা? ব্যাখ্যা করো।",
          "explanation": "উদ্দীপকের মি. আকাশ উচ্চ স্তরের কর্মকর্তা। এ স্তরের কর্মকর্তারা প্রতিষ্ঠানের জন্য উদ্দেশ্য, নীতি, দীর্ঘমেয়াদি পরিকল্পনা ও কৌশল ঠিক করেন। প্রতিষ্ঠানের চেয়ারম্যান, পরিচালনা পর্ষদ, ব্যবস্থাপনা পরিচালক ও সচিব প্রভৃতি ব্যক্তি এ স্তরের অন্তর্ভুক্ত। সাধারণত এ স্তরের ব্যবস্থাপকরা মানসিক ও বুদ্ধিবৃত্তিক কাজ বেশি করেন। উদ্দীপকের মি. আকাশ AB শিপিং কোম্পানিতে কর্মরত। তিনি ব্যবসায়ের পরিধি বাড়ানোর জন্য একটি নতুন জাহাজ কেনার সিদ্ধান্ত নেন। একজন মেরিন ইঞ্জিনিয়ার নিয়োগের জন্য তিনি মানবসম্পদ কর্মকর্তাকে নির্দেশনা দেন। তিনি প্রতিষ্ঠানটির মূল পরিকল্পনা প্রণয়নের সাথে জড়িত। তার নীতি ও নির্দেশনা অনুযায়ী প্রতিষ্ঠানের অধীনস্থ কর্মীরা কাজ করেন। এসব কাজ ব্যবস্থাপনার উচ্চ স্তরের সাথে সম্পর্কিত। তাই মি. আকাশকে একজন উচ্চ স্তরের ব্যবস্থাপক বলা যায়।"
        },
        {
          "label": "ঘ",
          "question": "উদ্দীপকের মি. শাকিল ব্যবস্থাপনার যে কাজটির দায়িত্ব পালন করেন তা বিশ্লেষণ করো।",
          "explanation": "উদ্দীপকের মি. শাকিল ব্যবস্থাপনার কর্মীসংস্থান কাজের দায়িত্ব পালন করেন। কর্মীসংস্থান কাজের মাধ্যমে প্রতিষ্ঠানের জন্য যোগ্য ও দক্ষ কর্মীবাহিনী গড়ে তোলা হয়। এক্ষেত্রে উপযুক্ত কর্মী সংগ্রহ, নির্বাচন, নিয়োগ ও উন্নয়ন করা হয়। কর্মীর অবসর নেওয়া, চাকরি ছেড়ে যাওয়া, চাকরি থেকে অব্যাহতি প্রভৃতি কারণে বৃহদায়তন প্রতিষ্ঠানে সারা বছর কর্মীসংস্থানের কাজ চলতে থাকে। উদ্দীপকের AB শিপিং কোম্পানির কর্মকর্তা মি. আকাশ একটি নতুন জাহাজ কেনার সিদ্ধান্ত নেন। এজন্য একজন মেরিন ইঞ্জিনিয়ার নিয়োগ করা প্রয়োজন। তিনি দায়িত্বপ্রাপ্ত বিভাগের কর্মকর্তা মি. শাকিলকে নির্দেশনা দেন। মি. শাকিল নিয়োগ প্রক্রিয়ার প্রয়োজনীয় কার্যক্রম শুরু করেন। এ কাজটি কর্মীসংস্থানের অন্তর্গত। এটি ব্যবস্থাপনার কার্যাবলির আওতায় পড়ে। মেরিন ইঞ্জিনিয়ার পদটি অত্যন্ত গুরুত্বপূর্ণ। তাই দক্ষতার ভিত্তিতে এ পদের কর্মী নিয়োগ করতে হয়। মি. শাকিল যথাযথভাবে কর্মীসংস্থান প্রক্রিয়া অনুসরণ করে একজন দক্ষ ও যোগ্য মেরিন ইঞ্জিনিয়ার নির্বাচন করবেন। কর্মীসংস্থান প্রক্রিয়াটি বাস্তবায়নের জন্য প্রথমে কর্মী সংগ্রহের উৎস নির্ধারণ করতে হবে। এরপর প্রয়োজনীয় কর্মী সংগ্রহ করতে হবে। আবার এ কর্মীদের বিভিন্ন পরীক্ষার মাধ্যমে যোগ্যতা যাচাই করতে হবে। নির্বাচিত কর্মীদের মধ্য থেকে অধিক যোগ্য ব্যক্তিকে নির্দিষ্ট পদে নিয়োগ দেওয়া হবে। এভাবে মি. শাকিল ব্যবস্থাপনার কর্মীসংস্থানের কাজটি সম্পন্ন করবেন।"
        }
      ]
    },
    {
      "number": "7",
      "uddipok": "যোগ্য কর্মী নিয়োগের উদ্দেশ্যে 'X' লি. জাতীয় দৈনিকে বিজ্ঞাপন দেয়। পরবর্তীতে নবনিযুক্ত কর্মীদের দক্ষ করে তোলার প্রয়োজনীয় ব্যবস্থা গ্রহণ করে। ফলে প্রতিষ্ঠানের অপচয় কম হয় এবং সহজেই লক্ষ্য অর্জিত হয়।",
      "tag": "DC 25,DC 25",
      "sub_questions": [
        {
          "label": "ক",
          "question": "কর্মীসংস্থান কী?",
          "explanation": "প্রতিষ্ঠানের জন্য নির্দিষ্ট উৎস থেকে প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কাজ করাকে কর্মীসংস্থান বলে।"
        },
        {
          "label": "খ",
          "question": "কর্মী নির্বাচনকে নেতিবাচক বলা হয় কেন?",
          "explanation": "যে প্রক্রিয়ায় চাকরিপ্রার্থীদের মধ্য থেকে কাঙ্ক্ষিত মানের বা সর্বোত্তম ও যোগ্য কর্মী বাছাই করা হয়, তাকে কর্মী নির্বাচন বলে। এ প্রক্রিয়ায় বিভিন্ন ধাপে লিখিত, মৌখিক ও বুদ্ধিমত্তা পরীক্ষার মাধ্যমে চাকরিপ্রার্থীদের যোগ্যতা যাচাই-বাছাই করা হয়। কোনো ধাপে কোনো প্রার্থী অকৃতকার্য হলে, তাকে বাদ দেওয়া হয়। এজন্য কর্মী নির্বাচনকে একটি নেতিবাচক প্রক্রিয়া বলা হয়।"
        },
        {
          "label": "গ",
          "question": "উদ্দীপকে কর্মী সংগ্রহে কোন উৎস অনুসরণ করা হয়? ব্যাখ্যা করো।",
          "explanation": "উদ্দীপকে কর্মী সংগ্রহের বাহ্যিক উৎস অনুসরণ করা হয়। এ ধরনের উৎস থেকে কর্মী সংগ্রহের মাধ্যমে নতুন কর্মসংস্থান হয়। এক্ষেত্রে বিভিন্ন মাধ্যম (বিজ্ঞপ্তি, চাকরি সন্ধানী, শিক্ষাপ্রতিষ্ঠান প্রভৃতি) ব্যবহার করা হয়। এর মাধ্যমে যোগ্য ও দক্ষ কর্মী সংগ্রহ করা যায়। উদ্দীপকের 'X' লি. কর্মী নিয়োগের উদ্দেশ্যে জাতীয় দৈনিকে বিজ্ঞাপন দেয়। এ বিজ্ঞাপনের মাধ্যমে প্রার্থীরা উক্ত প্রতিষ্ঠানের শূন্যপদ সম্পর্কে জানতে পারে। এতে বিপুলসংখ্যক প্রার্থী আবেদন করে। আবেদনের প্রেক্ষিতে প্রতিষ্ঠানটি যাচাই-বাছাই করে প্রার্থী নির্বাচন করবে। এতে এটি যোগ্য ও কর্মদক্ষ কর্মী নির্বাচনে সক্ষম হবে। এসব বৈশিষ্ট্য বাহ্যিক উৎসের সাথে সম্পর্কিত। সুতরাং, উদ্দীপকে কর্মী সংগ্রহের ক্ষেত্রে বাহ্যিক উৎস ব্যবহার করা-হয়েছে।"
        },
        {
          "label": "ঘ",
          "question": "\"উপযুক্ত প্রশিক্ষণ কার্যক্রম প্রতিষ্ঠানকে ফলপ্রসূ করে\"-উদ্দীপকের আলোকে এর যথার্থতা বিশ্লেষণ করো।",
          "explanation": "\"উপযুক্ত প্রশিক্ষণ কার্যক্রম প্রতিষ্ঠানকে ফলপ্রসূ করে\"- উক্তিটি যথার্থ বলে আমি মনে করি। কর্মীর মেধা বিকাশে বা বর্তমান কাজে আরও বেশি দক্ষতা অর্জনের উপায় হিসেবে প্রশিক্ষণ অন্যতম উপায়। এর মাধ্যমে কর্মীকে হাতেকলমে শিক্ষাদান করা হয়। ফলে কর্মীর যোগ্যতা ও দক্ষতার উন্নয়ন হয়। উদ্দীপকের 'X' লি.-এ বাহ্যিক উৎস থেকে কর্মী সংগ্রহ করা হয়। পরবর্তীতে নতুন নিয়োগপ্রাপ্ত কর্মীদের প্রশিক্ষণের ব্যবস্থা করা হয়। এতে কর্মীরা কাজে দক্ষ হয়। এছাড়াও এ কারণে প্রতিষ্ঠানের অপচয়ও কম হয়। কাজের ক্ষেত্রে বেশি দক্ষতা অর্জনের জন্য নতুন নিয়োগকৃত কর্মীদের হাতেকলমে প্রশিক্ষণ দেওয়া হয়। এতে তারা কাজ সম্পর্কে বিস্তর ধারণা লাভ করে। আবার তারা প্রতিষ্ঠানটির কাজের পরিবেশ সম্পর্কেও জানতে পারে। এতে তাদের মনোবল উন্নত হয়। এর মাধ্যমে তারা প্রতিষ্ঠানের বিদ্যমান উপায় উপকরণকে কাজে লাগিয়ে সফলতার সাথে কাজ সম্পাদন করে। ফলে প্রতিষ্ঠানটির কাজে অপচয়ের প্রবণতা কমে যায়। এতে প্রতিষ্ঠানটি সহজেই সফলতা পায়। সুতরাং, কর্মীদের জন্য প্রশিক্ষণ ব্যবস্থা 'X' লি.-এর সফলতার মূল কারণ।"
        }
      ]
    },
    {
      "number": "8",
      "uddipok": "জনাব জামান একজন সফল ব্যবসায়ী। তিনি বছরের শুরুতে সারা বছরের উৎপাদন ও বিক্রয়ের পরিমাণ নির্ধারণ করে সে অনুযায়ী ব্যবস্থাপনার যাবতীয় কাজ সম্পাদন করেন এবং কোনো বিচ্যুতি হলে তার কারণ নির্ধারণ করে করণীয় ঠিক করেন। এতে তিনি আশানুরূপ ফল পেয়ে থাকেন।",
      "tag": "DC 25,DC 25",
      "sub_questions": [
        {
          "label": "ক",
          "question": "বাজেট কী?",
          "explanation": "বাজেট হলো ভবিষ্যতের কোনো কাজের সংখ্যাভিত্তিক পরিকল্পনা। উদাহরণ: যদি একটি প্রতিষ্ঠানের ২০২০ সালের বিক্রির লক্ষ্যমাত্রা ১০০ কোটি টাকা নির্ধারণ করা হয়, তবে তা প্রতিষ্ঠানটির বিক্রয় বাজেট।"
        },
        {
          "label": "খ",
          "question": "নিয়ন্ত্রণকে কালান্তিক কাজ বলা হয় কেন?",
          "explanation": "কালান্তিক কাজ হলো যে কাজ কোনো নির্দিষ্ট সময় পর পর করা হয়। প্রতিষ্ঠানের নিয়ন্ত্রণ কাজগুলো দিন, সপ্তাহ, মাস বা বছর শেষে হতে পারে। অর্থাৎ, নির্দিষ্ট সময় শেষেই পরিকল্পনা অনুযায়ী কাজ হচ্ছে কি না তা' যাচাই, বিচ্যুতি নির্ণয় ও সংশোধনমূলক ব্যবস্থা নেওয়া হয়। তাই নিয়ন্ত্রণকে কালান্তিক কাজ বলা হয়।"
        },
        {
          "label": "গ",
          "question": "জনাব জামান বছরের প্রথমে নিয়ন্ত্রণের কোন কাজটি করেন? বর্ণনা করো।",
          "explanation": "জনাব জামান বছরের প্রথমে নিয়ন্ত্রণের আদর্শমান প্রতিষ্ঠার কাজটি করেন। নির্দিষ্ট মানদণ্ডের আলোকে প্রকৃত কার্যফল পরিমাপ করা হলো আদর্শমান। সুষ্ঠুভাবে কোনো কাজ সম্পন্ন করার জন্য কোনো কাজের আদর্শমান নির্ধারণ করতে হয়। এ আদর্শমানের ভিত্তিতে বিচ্যুতি নির্ণয় করে সংশোধনমূলক ব্যবস্থা নেওয়া হয়। এটি নিয়ন্ত্রণের প্রথম পদক্ষেপ। উদ্দীপকের জনাব জামান একজন সফল ব্যবসায়ী। তিনি বছরের শুরুতে সারা বছরের উৎপাদন ও বিক্রয়ের পরিমাণ নির্ধারণ করেন। এরপর সে অনুযায়ী ব্যবস্থাপনার যাবতীয় কাজ সম্পাদন করেন। এক্ষেত্রে নির্ধারিত মানের সাথে প্রকৃত কার্যফল তিনি নির্দিষ্ট সময় পর পর তুলনা করেন। মূলত কাঙ্ক্ষিত বিক্রয় ও উৎপাদনের পরিমাণ নিশ্চিত করতে তিনি যাবতীয় কাজ সম্পাদন করেন। আর এ পরিমাণ নিশ্চিত না হলে তিনি তার কারণ বের করে সংশোধনী ব্যবস্থা নেন। জনাব জামানের উৎপাদন ও বিক্রয়ের পরিমাণ নির্ধারণের এ কাজটি আদর্শমান প্রতিষ্ঠার সাথে সামঞ্জস্যপূর্ণ। 'তাই বলা যায়, জনাব জামান প্রথমে নিয়ন্ত্রণের আদর্শমান প্রতিষ্ঠার কাজ করেন।"
        },
        {
          "label": "ঘ",
          "question": "\"সুষ্ঠু নিয়ন্ত্রণ উদ্দীপকের প্রতিষ্ঠানকে সফল করে\"-উদ্দীপকের আলোকে বিশ্লেষণ করো।",
          "explanation": "\"সুষ্ঠু নিয়ন্ত্রণ উদ্দীপকের প্রতিষ্ঠানকে সফল করে\"- উক্তিটির সাথে আমি একমত। নিয়ন্ত্রণ প্রক্রিয়ার প্রথমে আদর্শমান প্রতিষ্ঠা করা হয়। এর পরবর্তী ধাপে নির্দিষ্ট সময় পর পর প্রকৃত কার্যফল পরিমাপ করা হয়। এরপর আদর্শমানের সাথে প্রকৃত কার্যফলের তুলনা করে বিচ্যুতি আছে কি না তা যাচাই করা হয়। এক্ষেত্রে বিচ্যুতি পাওয়া গেলে তার কারণ চিহ্নিতপূর্বক সংশোধনমূলক ব্যবস্থা নেওয়া হয়। উদ্দীপকের জনাব জামান একজন সফল ব্যবসায়ী। তিনি বছরের শুরুতে সারা বছরের উৎপাদন ও বিক্রির পরিমাণ নির্ধারণ করেন। এরপর সে অনুযায়ী ব্যবস্থাপনার যাবতীয় কাজ করেন। এছাড়া কোনো বিচ্যুতি পাওয়া গেলে তার কারণ নির্ধারণ করে তা ঠিক করেন। এতে তিনি আশানুরূপ ফল পান। জনাব জামান উৎপাদন পরিমাণ ও বিক্রয়ের নির্ধারণ করার মাধ্যমে নিয়ন্ত্রণের আদর্শমান নির্ধারণ ধাপটি অনুসরণ করেন। আবার তিনি নির্দিষ্ট সময় পর পর বাস্তব কার্যফলের সাথে তুলনা করেন। এতে প্রাপ্ত ফলাফল থেকে তিনি বিচ্যুতির পরিমাণ জানতে পারেন। এর মাধ্যমে বিচ্যুতির কারণ নির্ণয়পূর্বক তিনি সংশোধনমূলক ব্যবস্থা নেন। এভাবে তিনি নিয়ন্ত্রণের পদক্ষেপসমূহ তার প্রতিষ্ঠানে সঠিকভাবে অনুসরণ করেন। ফলে তিনি সহজেই লক্ষ্যার্জন করতে সক্ষম হন। তাই বলা যায়, সুষ্ঠু নিয়ন্ত্রণ ব্যবস্থার মাধ্যমে প্রতিষ্ঠানটির সফলতা অর্জন সম্ভব হয়েছে।"
        }
      ]
    },
    {
      "number": "9",
      "uddipok": "দীপ্তি এন্টারপ্রাইজ এর পরিচালনা পর্ষদ চলতি বছরের বিক্রয় বিভাগকে ৩,০০,০০০ একক পণ্য বিক্রয়ের নির্দেশ প্রদান করেন। ছয় মাস পর কর্তৃপক্ষ দেখতে পায় শুধুমাত্র ১,২০,০০০ একক পণ্য বিক্রয় হয়েছে। অনুসন্ধানে জানা যায় দুজন দক্ষ কর্মী কাজ ছেড়ে চলে যাওয়ায় লক্ষ্য অর্জন সম্ভব হয়নি। নির্ধারিত সময় প্রতিষ্ঠানটির কাঙ্ক্ষিত লক্ষ্য অর্জনে দুজন বিক্রয়কর্মী নিয়োগ দেওয়া হয় এবং বিক্রয়কর্মীদের জন্য নির্ধারিত লক্ষ্যমাত্রার অতিরিক্ত বিক্রয়ের ওপর ১% কমিশন প্রদানের ঘোষণা দেওয়া হয়।",
      "tag": "DC 25,DC 25",
      "sub_questions": [
        {
          "label": "ক",
          "question": "কর্মসূচি কী?",
          "explanation": "কোনো বিশেষ বা সুনির্দিষ্ট লক্ষ্য অর্জনের জন্য যে বড় ধরনের পরিকল্পনা নেওয়া হয়, তাকে কর্মসূচি. বলা হয়। যেমন: খাবার পানিতে আর্সেনিক দূষণ রোধ করার জন্য নেওয়া পদক্ষেপকে কর্মসূচি বলা যায়।"
        },
        {
          "label": "খ",
          "question": "\"আদর্শমান নির্ধারণ ছাড়া নিয়ন্ত্রণ প্রক্রিয়া প্রয়োগ করা সম্ভব নয়\"-ব্যাখ্যা করো।",
          "explanation": "আদর্শমান হলো এমন এক মানদণ্ড, যার সাথে প্রকৃত কার্যফল তুলনা করা হয়। নিয়ন্ত্রণ প্রক্রিয়ায় আদর্শমানের সাথে প্রকৃত কার্যফলের তুলনা করে বিচ্যুতি নিরূপণ করা হয়। এরপর যথাযথ ব্যবস্থা নিয়ে ভুল-ত্রুটি সংশোধন করা হয়। কিন্তু আদর্শমান ছাড়া প্রতিষ্ঠানের উৎপাদনের অগ্রগতি নিরূপণ করা যায় না। আর আদর্শমানের সাথে প্রকৃত কার্যফল তুলনা না করলে ভুল খুঁজে তা সংশোধন করা যায় না। এতে প্রতিষ্ঠানের সফলতা অর্জন ব্যাহত হয়। তাই বলা যায়, আদর্শমান নির্ধারণ ছাড়া নিয়ন্ত্রণ প্রক্রিয়া প্রয়োগ করা সম্ভব নয়।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটির ১ম ৬ মাসের বিক্রয় লক্ষ্যমাত্রার বিচ্যুতি নির্ণয় করো।",
          "explanation": "উদ্দীপকে বর্ণিত প্রতিষ্ঠানের প্রথম ছয় মাসের বিক্রয় লক্ষ্যমাত্রায় বিচ্যুতির পরিমাণ হলো ৩০,০০০ একক পণ্য।' নিয়ন্ত্রণ প্রক্রিয়ায় আদর্শমানের সাথে প্রকৃত কার্যফলের তুলনা করা হয়। এর মাধ্যমে ত্রুটি বা বিচ্যুতি আছে কি না তা জানা যায়। এক্ষেত্রে বিচ্যুতি থাকলে তার পরিমাণ নির্ণয় করা হয়। এটি নির্ণয়ের সূত্র হলো: আদর্শমান – প্রকৃত কার্যফল = বিচ্যুতি। উদ্দীপকের দীপ্তি এন্টারপ্রাইজ এর পরিচালনা পর্ষদ চলতি বছরে বিক্রয় বিভাগের লক্ষ্যমাত্রা নির্ধারণ করে ৩,০০,০০০ একক পণ্য। সে অনুযায়ী ছয় মাসে বিক্রির পরিমাণ হওয়ার কথা (৩,০০,০০০ ÷২) বা ১,৫০,০০০ একক পণ্য। কিন্তু প্রতিষ্ঠানটির প্রকৃত কার্যফল দাঁড়ায় ১,২০,০০০ একক পণ্য। এক্ষেত্রে প্রতিষ্ঠানটির নির্ধারিত লক্ষ্যমাত্রা থেকে, বাস্তবে (১,৫০,০০০-১,২০,০০০) বা ৩০,০০০ একক পণ্য কম বিক্রয় হয়। এটি বিক্রয়ের বিচ্যুতিকে নির্দেশ করে। সুতরাং, দীপ্তি এন্টারপ্রাইজের বিচ্যুতি ৩০,০০০ একক পণ্য।"
        },
        {
          "label": "ঘ",
          "question": "উদ্দীপকে বর্ণিত নির্ধারিত লক্ষ্যমাত্রা অর্জনে দীপ্তি এন্টারপ্রাইজ কর্তৃক গৃহীত পদক্ষেপ যথেষ্ট- তুমি কি একমত? নিয়ন্ত্রণ প্রক্রিয়ার আলোকে মূল্যায়ন করো।",
          "explanation": "উদ্দীপকে বর্ণিত নির্ধারিত লক্ষ্যমাত্রা অর্জনে দীপ্তি এন্টারপ্রাইজ কর্তৃক গৃহীত নিয়ন্ত্রণ প্রক্রিয়ার সংশোধনীমূলক পদক্ষেপ যথেষ্ট বলে আমি মনে করি। সংশোধনমূলক ব্যবস্থা গ্রহণ নিয়ন্ত্রণের সর্বশেষ পদক্ষেপ। এতে বিচ্যুতি বা ভুল-ত্রুটি সংশোধনের জন্য প্রয়োজনীয় ব্যবস্থা নেওয়া হয়। নিয়ন্ত্রণের এ ধাপটি প্রতিষ্ঠানকে গৃহীত পরিকল্পনা বাস্তবায়নে সাহায্য করে উদ্দীপকের দীপ্তি এন্টারপ্রাইজ ৩০,০০০ একক পণ্য বিক্রয়ে বিচ্যুতি পায়। কারণ অনুসন্ধান করে জানা যায় দুজন দক্ষ কর্মী কাজ ছেড়ে চলে যাওয়ায় বিক্রি কমে যায়। এজন্য প্রতিষ্ঠানটি দুজন বিক্রয়কর্মী নিয়োগ দেয়। এছাড়া নির্ধারিত লক্ষ্যমাত্রার অতিরিক্ত বিক্রির ওপর বিক্রয়কর্মীদের ১% কমিশন প্রদানের ঘোষণা করে। দীপ্তি এন্টারপ্রাইজ-এ বিক্রি লক্ষ্যমাত্রা অর্জিত না হওয়ার কারণ হিসেবে বিক্রয়কর্মী চলে যাওয়ার বিষয়টি ফুটে ওঠে। এজন্য বিক্রি অব্যাহত রাখতে এটি দুজন বিক্রয়কর্মী নিয়োগের সিদ্ধান্ত নেয়। এর মাধ্যমে বিক্রয় বিভাগে জনবলের ঘাটতি পূরণ হবে। আবার, কমিশন ঘোষণার ফলে সব বিক্রয়কর্মী বেশি কাজ করতে আগ্রহী হবে। কেউ প্রতিষ্ঠান ছেড়ে যেতে চাইবে না। প্রতিষ্ঠানের লক্ষ্যমাত্রা অর্জিত হবে। তাই বলা যায়, লক্ষ্যমাত্রা অর্জনে প্রতিষ্ঠানটির সংশোধনী ব্যবস্থা নেওয়া যথার্থ হয়েছে।"
        }
      ]
    },
    {
      "number": "10",
      "uddipok": "",
      "tag": "DC 25",
      "sub_questions": [
        {
          "label": "ক",
          "question": "ব্যবস্থাপক কে?",
          "explanation": "লক্ষ্য অর্জনের জন্য যে ব্যক্তি পরিকল্পনা প্রণয়ন, সংগঠিতকরণ, কর্মীসংস্থান, নেতৃত্ব, প্রেষণা দান এবং নিয়ন্ত্রণ কাজ সম্পাদন করেন, তাকে ব্যবস্থাপক বলে।"
        },
        {
          "label": "খ",
          "question": "ব্যবস্থাপনা চক্রটি ব্যাখ্যা, করো।",
          "explanation": "ব্যবস্থাপনার কাজসমূহ চক্রাকারে আবর্তিত হওয়াকে ব্যবস্থাপনা চক্র বলে। ব্যবস্থাপনা প্রক্রিয়ার প্রথম ধাপ হলো পরিকল্পনা করা। পরিকল্পনা বাস্তবায়নে সংগঠিতকরণ, কর্মীসংস্থান, নির্দেশনা, প্রেষণা, সমন্বয়সাধন কাজগুলো ধারাবাহিকভাবে করা হয়। পরিকল্পনা অনুযায়ী কাজগুলো হচ্ছে কি না, তার জন্য নিয়ন্ত্রণ ব্যবস্থা আরোপ করা হয়। এই কাজগুলো একটির পর একটি চক্রাকারে সম্পন্ন হয়। তাই একে ব্যবস্থাপনা চক্র বলা হয়।"
        },
        {
          "label": "গ",
          "question": "চিত্রে 'ক' স্থানে যে কাজটি করতে হয় সেখান থেকেই ব্যবস্থাপনার বাস্তবায়ন পর্যায় শুরু হয়- ব্যাখ্যা করো।",
          "explanation": "চিত্রে 'ক' স্থানের 'নির্দেশনা' কাজটি থেকে ব্যবস্থাপনার বাস্তবায়ন পর্যায় শুরু হয়। নির্দেশনার মাধ্যমে কর্মীদের লক্ষ্যের দিকে পরিচালনা করা হয়। এক্ষেত্রে ঊর্ধ্বতনরা অধস্তনদের কাজের নির্দিষ্ট দিকনির্দেশনা দেন। এটি ব্যবস্থাপনার চতুর্থ কাজ। উদ্দীপকে ব্যবস্থাপনা চক্রের একটি চিত্র দেওয়া হয়েছে। চিত্রে ব্যবস্থাপনার কাজগুলো দেখানো হয়েছে। এক্ষেত্রে কর্মীসংস্থান কাজের পর নির্দেশনা কাজটি করা হয়; যা চিত্র থেকে বাদ পড়েছে। তাই 'ক' চিহ্নিত স্থানটি হলো নির্দেশনা। আর উচ্চ স্তরের কর্মকর্তারা কর্মী। নিয়োগের পর অধস্তনদের পরিকল্পনা বাস্তবায়নের জন্য নির্দেশনা দেন। এর মাধ্যমে কর্মীরা কোন কাজ কীভাবে ও কখন করবে তা সহজে বুঝতে পারে। নির্দেশনা না দিলে কর্মীরা কাজে বিশৃঙ্খলা তৈরি করে। তাই লক্ষ্য বাস্তবায়নে অধস্তনদের নির্দেশনা দিতে হয়। সুতরাং, নির্দেশনা কাজের মাধ্যমে ব্যবস্থাপনার বাস্তবায়ন পর্যায় শুরু হয়।"
        },
        {
          "label": "ঘ",
          "question": "'খ' স্থানের কাজটি কীভাবে পরিকল্পনার ভিত্তি হিসেবে বিবেচিত হয়? বিশ্লেষণ করো।",
          "explanation": "'খ' চিহ্নিত স্থানের কাজটি হলো নিয়ন্ত্রণ; যা পরিকল্পনার ভিত্তি হিসেবে কাজ করে। ব্যবস্থাপনার নিয়ন্ত্রণ কাজের মাধ্যমে পরিকল্পনা অনুযায়ী কাজে ভুল-ত্রুটি পাওয়া গেলে সংশোধনমূলক ব্যবস্থা নেওয়া হয়। আর এ সংশোধনমূলক ব্যবস্থার আলোকে প্রয়োজনে পরিকল্পনা ঢেলে সাজাতে হয়। এভাবে নিয়ন্ত্রণের আলোকে পরবর্তী পরিকল্পনা গৃহীত হয় বলে এটিকে পরিকল্পনার ভিত্তি বলা হয়। উদ্দীপকের চিত্রে ব্যবস্থাপনা কাজসমূহ বর্ণিত আছে। এর 'ক' চিহ্নিত কাজটি নির্দেশনা। আর চিত্রটিতে পরিকল্পনার আগে 'খ' চিহ্নিত কাজ সম্পাদিত হয়। এটি ব্যবস্থাপনার নিয়ন্ত্রণ কাজ। ব্যবস্থাপনার কাজ পরিকল্পনার মাধ্যমে শুরু হয়ে নিয়ন্ত্রণের মাধ্যমে শেষ হয়। প্রতিটি প্রতিষ্ঠান নির্দিষ্ট লক্ষ্য অর্জনে পরিকল্পনা তৈরি করে। আর নির্দিষ্ট লক্ষ্য অর্জনের বিষয়টি তদারকি করা হয় নিয়ন্ত্রণের মাধ্যমে। পরিকল্পনা অনুযায়ী প্রতিষ্ঠানের কাজ সম্পাদিত না হলে নিয়ন্ত্রণের মাধ্যমে সংশোধনমূলক ব্যবস্থা নেওয়া হয়। এ সংশোধনী ব্যবস্থার আলোকে পরবর্তী সময়ের জন্য নতুন পরিকল্পনা নেওয়া হয়। এভাবে পরবর্তী পরিকল্পনা কেমন হবে এ বিষয়ে নিয়ন্ত্রণ প্রভাব বিস্তার করে। সুতরাং, 'খ' স্থানের নিয়ন্ত্রণ কাজটি পরবর্তী পরিকল্পনার ভিত্তি হিসেবে কাজ করে।"
        }
      ]
    },
    {
      "number": "11",
      "uddipok": "জনাব ইমন একজন বিক্রয় ব্যবস্থাপক। তিনি বিক্রয় বৃদ্ধির লক্ষ্যে ছয় মাসের বিক্রয় পরিকল্পনা গ্রহণ করেন। সাত মাস পরে তিনি পরিকল্পনাটির মেয়াদ ৩ বছর বৃদ্ধি করলেন এবং তা বাস্তবায়ন শুরু করলেন। কিন্তু তিনি অনুধাবন করলেন যে দেরি হয়ে গেছে। আরও আগে থেকেই এজন্য তাকে প্রস্তুতি নিতে হতো। এই বিরতি তার জন্য ক্ষতিকর হয়েছে।",
      "tag": "DC 25,DC 25",
      "sub_questions": [
        {
          "label": "ক",
          "question": "বাজেটীয় নিয়ন্ত্রণ কী?",
          "explanation": "বাজেটের সাথে অর্জিত ফলের তুলনা করে ত্রুটি-বিচ্যুতি নির্ণয় এবং সংশোধনের মাধ্যমে নিয়ন্ত্রণ কাজ করার প্রক্রিয়াকে বাজেটীয় নিয়ন্ত্রণ বলা হয়।"
        },
        {
          "label": "খ",
          "question": "পরিকল্পনা ব্যবস্থাপনার ভিত্তি-ব্যাখ্যা করো।",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ হলো পরিকল্পনা। এটি ব্যবস্থাপনার প্রথম কাজ। এটি বাস্তবায়নের জন্যই ব্যবস্থাপনার সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ কাজগুলো করা হয়। এ কাজগুলো পরিকল্পনা অনুযায়ী ধারাবাহিকভাবে চলতে থাকে। তাই পরিকল্পনাকে ব্যবস্থাপনার ভিত্তি বলা হয়।"
        },
        {
          "label": "গ",
          "question": "উদ্দীপকে উল্লিখিত জনাব ইমন মেয়াদভিত্তিক কোন ধরনের পরিকল্পনা গ্রহণ করেছেন? ব্যাখ্যা করো।",
          "explanation": "উদ্দীপকে উল্লিখিত জনাব ইমন মেয়াদভিত্তিক স্বল্পমেয়াদি পরিকল্পনা নিয়েছেন। এ ধরনের পরিকল্পনা সাধারণত প্রতিষ্ঠানের দৈনন্দিন কাজ সম্পাদনের জন্য প্রণয়ন করা হয়। এর মেয়াদ এক বছর বা তার কম সময়ের জন্য হয়ে থাকে। নির্দিষ্ট সময়ে কোনো উদ্দেশ্য পূরণে এ পরিকল্পনা ব্যবহার করা হয়। উদ্দীপকের জনাব ইমন একজন বিক্রয় ব্যবস্থাপক। তিনি বিক্রয় বাড়ানোর লক্ষ্যে ছয় মাসের বিক্রয় পরিকল্পনা নেন। এক্ষেত্রে তিনি বিক্রয় বাড়ানোর নির্দিষ্ট একটি কার্যক্রম সম্পাদনে পরিকল্পনাটি ব্যবহার করেন। আর এ পরিকল্পনার মেয়াদ এক বছরের কম। এ সময়ের মধ্যেই তিনি এ কার্যক্রমটি সম্পাদন করবেন। এর সাথে স্বল্পমেয়াদি পরিকল্পনার বৈশিষ্ট্যের মিল আছে। তাই বলা যায়, জনাব ইমন প্রথম পর্যায়ে স্বল্পমেয়াদি পরিকল্পনা প্রণয়ন করেছেন।"
        },
        {
          "label": "ঘ",
          "question": "পরিকল্পনার কোন বৈশিষ্ট্য পালনে জনাব ইমনকে আরও সতর্ক হতে হতো বলে তুমি মনে করো? যুক্তি দাও।",
          "explanation": "পরিকল্পনার ভবিষ্যৎ দিকনির্দেশনা বৈশিষ্ট্য পালনে জনাব ইমনকে আরও সতর্ক হতে হতো বলে আমি মনে করি। পরিকল্পনাকে সবসময় ভবিষ্যৎমুখী হতে হয়। এক্ষেত্রে পরিকল্পনা প্রণয়নকারীদের প্রয়োজনীয় তথ্য সংগ্রহ ও বিশ্লেষণ করতে হয়। এরপর ভবিষ্যৎ সম্পর্কে অনুমানের ভিত্তিতে পরিকল্পনা প্রণয়ন করতে হয়। উদ্দীপকের জনাব ইমন প্রথমে হয় মাসের জন্য বিক্রয় পরিকল্পনা প্রণয়ন করেন। সাত মাস পরে তিনি পরিকল্পনাটির মেয়াদ তিন বছর বাড়িয়ে বাস্তবায়ন শুরু করেন। কিন্তু তিনি পরবর্তীতে বুঝতে পারেন, পরিকল্পনাটি প্রণয়নে দেরি হয়ে গেছে। আরও আগে থেকেই এজন্য তাকে প্রস্তুতি নিতে হতো। জনাব ইমন পরিকল্পনাটি প্রণয়নে যথাযথভাবে ভবিষ্যৎ দিকনির্দেশনার বিষয়টি বিবেচনা করেননি। এক্ষেত্রে তিনি প্রয়োজনীয় উপাত্ত ও তথ্য সংগ্রহ এবং বিশ্লেষণ করেননি। এতে তিনি ভবিষ্যৎ কাজ সম্পর্কে সুস্পষ্ট ধারণা পাননি। মূলত তিনি অনুমানের বশে পরিকল্পনাটি নিয়েছিলেন। ফলে পরবর্তীতে তার পরিকল্পনা বাস্তবায়ন সফল হয়নি। কিন্তু জনাব ইমন শুরুতেই প্রয়োজনীয় বিষয় যাচাই করে পরিকল্পনাটি নিলে ভবিষ্যৎ কাজ সম্পর্কে সঠিক দিকনির্দেশনা পেতেন। আবার, নির্ধারিত মেয়াদে তিনি শৃঙ্খলাপূর্ণভাবে কাজ করতে পারতেন। সুতরাং, জনাব ইমনের উচিত ছিল পরিকল্পনার নির্দিষ্ট মেয়াদ ও ভবিষ্যৎ দিকনির্দেশনার বৈশিষ্ট্যগুলো সম্পর্কে সচেতন থাকা।"
        }
      ]
    }
  ]
}