{
  "title": "যশোর বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "AB শিপিং কোম্পানির কর্মকর্তা মি. আকাশ ব্যবসায় পরিধি বাড়ানোর জন্য একটি নতুন জাহাজ ক্রয়ের সিদ্ধান্ত নেন। এ জন্য একজন মেরিন ইঞ্জিনিয়ার নিয়োগদানের জন্য দায়িত্বপ্রাপ্ত বিভাগের কর্মকর্তা মি. শাকিলকে নির্দেশনা দেন। মি. শাকিল নিয়োগ প্রক্রিয়ার প্রয়োজনীয় কার্যক্রম শুরু করেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যান্ত্রিক শক্তি আবিষ্কার ও ব্যবহারের ফলে অষ্টাদশ শতাব্দীর শেষে ইউরোপ ও আমেরিকার শিল্প জগতে পণ্য উৎপাদন ব্যবস্থায় ব্যাপক পরিবর্তন হয়।উৎপাদন ব্যবস্থার এ পরিবর্তনই শিল্প বিপ্লব নামে পরিচিত।"
        },
        {
          "label": "খ",
          "question": "",
          "explanation": "ব্যবস্থাপনার সর্বজনীনতা বলতে সর্বত্র, সকল ক্ষেত্রে, সকলের দ্বারা স্বীকৃত ব্যবস্থাপনা জ্ঞানের আবশ্যকতা ও প্রয়োগ যোগ্যতাকে বোঝায়।পরিবার,রাষ্ট্র এবং ব্যবসায় সংগঠনের সব ক্ষেত্রে ব্যবস্থাপনার কার্যাবলি (পরিকল্পনা প্রণয়ন, সংগঠিতকরণ,নির্দেশনা,প্রেষণা ও নিয়ন্ত্রণ) প্রয়োগ করা হয়।স্থানীয় পরিবেশ -পরিস্থিতি, সামাজিক রীতিনীতি প্রভৃতি কারণে বিভিন্ন প্রতিষ্ঠানের ব্যবস্থাপনা পদ্ধতি ভিন্ন হতে পারে। তবে ব্যবস্থাপনার কার্যাবলি প্রয়োগের ক্ষেত্রে তেমন কোনো পার্থক্য দেখানো যায় না।এ কারণেই ব্যবস্থাপনাকে সর্বজনীন বলা হয়।"
        },
        {
          "label": "গ",
          "question": "",
          "explanation": "উদ্দীপকের মি.আকাশ উচ্চ স্তরের কর্মকর্তা।তা নিচে ব্যাখা করা হলোঃ প্রতিষ্ঠানের উদ্যেগ গ্রহণ লক্ষ্য ও কৌশল নির্ধারণ,পূর্বানুমান,অর্থসংস্থান,দীর্ঘমেয়াদি পরিকল্পনা প্রণয়ন ও নীতি নির্ধারণের জন্য সর্বোচ্চ স্তরের নির্বাহীদের নিয়ে গঠিত স্তরকে উচ্চ স্তরের ব্যবস্থাপনা বলে। প্রতিষ্ঠানের চেয়ারম্যান, পরিচালনা পর্ষদ,কোম্পানির সচিব,ব্যবস্থাপনা পরিচালক বা নির্বাহীগণ প্রতিষ্ঠানের জন্য উদ্দেশ্য ও নীতি নির্ধারণ,দীর্ঘমেয়াদী পরিকল্পনা প্রণয়ন ও কৌশল নিয়ে থাকেন।উচ্চ স্তরের নির্বাহী বা ব্যবস্থাপকগণ সাধারণত মানসিক ও বুদ্ধিভিত্তিক কার্যাবলি অধিক মাত্রায় সম্পাদন করে থাকেন। উদ্দীপকের AB শিপিং কোম্পানির কর্মকর্তা মি. আকাশ ব্যবসায় পরিধি বাড়ানোর জন্য একটি নতুন জাহাজ ক্রয়ের সিদ্ধান্ত নেন।এ জন্য একজন মেরিন ইঞ্জিনিয়ার নিয়োগদানের জন্য দায়িত্বপ্রাপ্ত বিভাগের কর্মকর্তা মি. শাকিলকে নির্দেশনা দেন। উদ্দীপকের আলোচনা থেকে বোঝা যাচ্ছে যে,AB শিপিং কোম্পানির কর্মকর্তা মি. আকাশ উচ্চ স্তরের কর্মকর্তা।কারণ উচ্চ স্তরের কর্মকর্তাদের কার্যক্রমগুলোর সাথে মি. আকাশের কার্যক্রমের মিল আছে।"
        },
        {
          "label": "ঘ",
          "question": "",
          "explanation": "উদ্দীপকের মি. শাকিল ব্যাবস্থাপনার মধ্যম স্তরের ব্যবস্থাপনার দায়িত্ব পালন করেন।তা নিচে বিশ্লেষণ করা হলোঃ যে স্তরে উচ্চ পর্যায়ের ব্যবস্থাপনা কর্তৃক প্রণীত নীতি ও পরিকল্পনা বাস্তবায়নের জন্য প্রয়োজনীয় পদক্ষেপ নেওয়া হয় এবং নিম্ন পর্যায়ের ব্যবস্থাপকগণ যাতে তা বাস্তবায়ন করতে পারেন সেই বিষয়ে তদারকি করা হয়, তাকে মধ্যম স্তরের ব্যবস্থাপনা বলে। প্রতিষ্ঠানের উপ-মহাব্যবস্থাপক,সহকারী মহাব্যবস্থাপক,আঞ্চলিক ব্যবস্থাপক প্রভৃতি এ স্তরের অন্তর্ভুক্ত। শীর্ষ ব্যবস্থাপনা কর্তৃক গৃহীত পরিকল্পনা ও কর্মসূচি বাস্তবায়নের জন্য প্রয়োজনীয় পদক্ষেপ তথা বিস্তারিত পরিকল্পনা প্রণয়ন, সংগঠিতকরণ,নির্দেশনা ও নেতৃত্ব প্রদান, সমন্বয়সাধন ও নিয়ন্ত্রণ করাই হলো এ স্তরের ব্যবস্থাপনার কাজ।এ ধরনের ব্যবস্থাপনা উচ্চ পর্যায়ের ব্যবস্থাপকদের কাছ থেকে সামগ্রিক কৌশল, লক্ষ্য ও উদ্দেশ্য সম্পর্কে অবগত হন এবং তা নির্দিষ্ট কর্মসূচিতে পরিণত করেন।এরা উচ্চ স্তর ও নিম্ন স্তরের ব্যবস্থাপনার মধ্যে সেতু বন্ধন তৈরি করে থাকেন।যেমনটি করেছেন উদ্দীপকের মি. শাকিল।উচ্চ স্তরের ব্যবস্থাপক মি. আকাশ প্রতিষ্ঠানের জন্য একজন মেরিন ইঞ্জিনিয়ার নিয়োগদানের জন্য মি. শাকিলকে নির্দেশনা দেন এবং শাকিল নিয়োগ প্রক্রিয়ার কার্যক্রম শুরু করেন।"
        }
      ]
    },
    {
      "number": "2",
      "uddipok": "মি. শাহাব একটি পোশাক প্রস্তুতকারী প্রতিষ্ঠানের ব্যবস্থাপনা পরিচালক। কারখানায় কাপড় কাটিং, সেলাই, ইস্ত্রি ও মান নিয়ন্ত্রণের কাজ ভিন্ন ভিন্ন কর্মী করে থাকে। ফলে সকল কর্মীই যার যার কাজে দক্ষ হয়ে উঠে এবং ত্রুটিমুক্ত ও মানসম্মত উৎপাদন সম্ভব হয়। মি. শাহাব অপেক্ষাকৃত কম গুরুত্বপূর্ণ সিদ্ধান্ত গ্রহণ ক্ষমতা পর্যায়ক্রমে ব্যবস্থাপনার নিচের স্তরে প্রদান করেন। ফলে কর্মীদের দায়িত্ববোধ আরও বেড়ে যায়।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যবস্থাপনার জনক হলেন আমেরিকান মেকানিক্যাল ইঞ্জিনিয়ার ফ্রেডরিক উইন্সলো টেলর।"
        },
        {
          "label": "খ",
          "question": "",
          "explanation": "যোগ্য ব্যাক্তিকে যোগ্য স্থানে এবং সঠিক বস্তুকে সঠিক স্থানে সুশৃঙ্খলভাবে সাজানোকে শৃঙ্খলার নীতি বলে। শৃঙ্খলা নীতির মূল লক্ষ্য হলো যোগ্য ব্যাক্তিকে যোগ্য স্থানে এবং সঠিক বস্তুকে সঠিক স্থানে স্থাপন করা।যে ব্যাক্তি যে স্থানে আসীন হবার যোগ্য তাকে সে স্থানে নিয়োগ করলে বা যে উপকরণ বা সম্পদ যে স্থানে বিনিয়োগ করলে এবং যে উপকরণ বা সম্পদ যে স্থানে ও যে সময়ে বিনিয়োগ করা দরকার তা যথারীতি সে সময়ে বিনিয়োগ করা সম্ভব হলে তা প্রতিষ্ঠানের সর্ব প্রকার অপচয় রোধ করে সুশৃঙ্খলতা নিশ্চিত করা সম্ভব। এতে করে প্রতিষ্ঠানের উদ্দেশ্য অর্জনে সহায়ক ভূমিকা পালন করবে।"
        },
        {
          "label": "গ",
          "question": "",
          "explanation": "উদ্দীপকের মি. শাহাবের সিদ্ধান্ত গ্রহণ ক্ষমতা হস্তান্তরের মাধ্যমে ব্যবস্থাপনার বিকেন্দ্রীকরণ নীতি অনুসৃত হয়েছে। প্রতিষ্ঠানের নিম্ন পর্যায়ের এবং অপেক্ষাকৃত কম গুরুত্বপূর্ণ সিদ্ধান্তসমূহ নিম্ন স্তরের ব্যবস্থাপকদের হাতে থাকাকে বিকেন্দ্রীকরণ বলে।প্রতিষ্ঠানের এমন অনেক কাজ আছে যেখানে অধস্তনদের গুরুত্ব দিতে হয়।অন্যাথায় প্রতিষ্ঠান তার লক্ষ্য অর্জনে ব্যর্থ হয়।আর বিকেন্দ্রীকরণের মাধ্যমেই অধস্তনদের গুরুত্ব দেওয়া হয়। উদ্দীপকের মি. শাহাব একটি কাপড় উৎপাদনকারী প্রতিষ্ঠানের ব্যবস্থাপনা পরিচালক তার কারখানার কাজগুলো (যেমনঃ কাপড় কাটিং,সেলাই,ইস্ত্রি ও মান নিয়ন্ত্রণ) ভিন্ন ভিন্ন কর্মী করে থাকে।তিনি তার প্রতিষ্ঠানের অপেক্ষাকৃত কম গুরুত্বপূর্ণ সিদ্ধান্ত নেওয়ার ক্ষমতা পর্যায়ক্রমে ব্যবস্থাপনার নিচের স্তরে প্রদান করেন।অর্থাৎ তিনি ব্যবস্থাপনার বিকেন্দ্রীকরণের নীতি অনুসরণ করেন।তাই বলা যায়, উদ্দীপকের মি. শাহাবের মধ্যে সিদ্ধান্ত গ্রহণ ক্ষমতা হস্তান্তরের মাধ্যমে ব্যবস্থাপনার বিকেন্দ্রীকরণ নীতি অনুসৃত হয়েছে।"
        },
        {
          "label": "ঘ",
          "question": "",
          "explanation": ",কার্যবিভাজনের মাধ্যমে কর্মীর দক্ষতা বৃদ্ধি পায় উক্তিটির সাথে আমি একমত। প্রতিষ্ঠানের কাজগুলোকে কাজের প্রকৃতি অনুযায়ী বিভিন্ন ভাগে ভাগ করাকে কার্যবিভাজন বলে।এরূপ বিভাজনের মাধ্যমে প্রত্যেক কর্মী তার উপর অর্পিত দায়িত্বগুলো পালন করে।এতে সে তার কাজে দক্ষ হয়ে ওঠে।উদ্দীপকে মি. শাহাব একটি পোশাক প্রস্তুতকারী প্রতিষ্ঠানের ব্যবস্থাপনা পরিচালক তার কারখানার কাজগুলো (যেমনঃ কাপড় কাটিং,সেলাই,ইস্ত্রি ও মান নিয়ন্ত্রণ) ভিন্ন ভিন্ন কর্মী করে থাকে।ফলে প্রত্যেক কর্মীই যার যার কাজে দক্ষ হয়ে ওঠে এবং ত্রুটিমুক্ত,মানসম্মত পণ্য উৎপাদন করে। বর্তমান তীব্র প্রতিযোগিতামূলক ও জটিলতাপূর্ণ ব্যবসায়ী পরিমন্ডলে কার্যের আয়তন ও প্রকৃতির জটিলতা বৃদ্ধি পাওয়ায় উৎপাদন, বন্টন ও অন্যান্য ব্যবসায়িক কার্যক্রমের সর্বক্ষেত্রে বিশেষজ্ঞতার নীতি বাস্তবে রূপায়িত হচ্ছে। আর বিশেষায়নের নীতির প্রতিফলনই কার্যবিভাজন।এরূপ বিভাজনের মাধ্যমে প্রত্যেক কর্মী নিজ নিজ দায়িত্ব পালন করে।ফলে প্রত্যেক কর্মী বার বার একই কাজ করার ফলে দক্ষ হয়ে ওঠে। তাই আমি মনে করি কার্যবিভাজনের মাধ্যমে কর্মীর দক্ষতা বৃদ্ধি পায়।"
        }
      ]
    },
    {
      "number": "3",
      "uddipok": "মি. সোহান একটি ঔষধ কোম্পানির বিক্রয়কর্মী। প্রতিষ্ঠানটির বিক্রয় ব্যবস্থাপক ও বিক্রয় সুপারভাইজারের একই সময়ে বিভিন্ন আদেশের ফলে মি. সোহানের দায়িত্ব পালনে সমস্যা হচ্ছে। ঔষধ কোম্পানিটি সকল স্তরের কর্মকর্তা ও কর্মচারীদের মেধা ও যোগ্যতা অনুযায়ী বেতন ও মজুরি প্রদান করে থাকে। ফলে প্রতিষ্ঠানটি পরিচালনায় কোনো সমস্যা হয় না।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "কাজকে প্রকৃতি অনুযায়ী ক্ষুদ্র ক্ষুদ্র অংশে ভাগ করে কর্মীর দক্ষতা অনুযায়ী নির্দিষ্ট কাজের কর্তৃত্ব ও দায়িত্ব নির্দিষ্ট করে দেওয়াকে কার্যবিভাজন বলে।"
        },
        {
          "label": "খ",
          "question": "",
          "explanation": "পরিবর্তিত পরিস্থিতির সাথে খাপ খাওয়ানোর উদ্দেশ্যে পরিকল্পনায় প্রয়োজনীয় সমন্বয়, সংশোধন বা পরিবর্তন রাখার সুযোগকে নমনীয়তার নীতি বলে। প্রতিষ্ঠানের পরিকল্পনা, উদ্দেশ্য ও পদ্ধতিতে প্রয়োজনে পরিবর্তন এনে প্রতিষ্ঠানকে লক্ষ্য অভিমুখী করাই নমনীয়তার কাজ।প্রতিষ্ঠানে প্রতিনিয়ত পরিস্থিতির যে পরিবর্তন হয় তা মোকাবিলার এবং নতুন কোনো সুযোগ কাজে লাগানোর জন্য নমনীয়তার নীতি অনুসরণ করা প্রয়োজন।"
        },
        {
          "label": "গ",
          "question": "",
          "explanation": "উদ্দীপকের মি. সোহানের দায়িত্ব পালন করতে গিয়ে ব্যবস্থাপনার আদেশের ঐক্য নীতি লঙ্ঘিত হয়েছে।তা নিচে ব্যাখা করা হলোঃ একজন মাত্র নির্বাহী কর্তৃক প্রতিষ্ঠানে নিয়োজিত কর্মীকে আদেশ প্রদান করার নীতিকেই আদেশের ঐক্য নীতি বলে।আদেশের ঐক্য নীতির মূলকথা হলো একজন কর্মী প্রত্যক্ষভাবে শুধু একজন ঊর্ধ্বতন কর্মকর্তার নিকট হতে আদেশ গ্রহণ করবে।অর্থাৎ প্রত্যেক কর্মী শুধুমাত্র একজন নির্বাহীর অধীনে থাকবে এবং তার আদেশ মেনে চলবে।ভুল ত্রুটি হলে তার কাছেই জবাবদিহি করবে। উদ্দীপকের মি. সোহান একটি ওষুধ কোম্পানির বিক্রয়কর্মী।প্রতিষ্ঠানটির বিক্রয় ব্যবস্থাপক এবং বিক্রয় সুপারভাইজার একই সময়ে তাকে বিভিন্ন আদেশ প্রদানের ফলে তার পক্ষে দায়িত্ব পালন করা কষ্টসাধ্য হচ্ছে। মি. সোহানের প্রতিষ্ঠানে দায়িত্ব পালনে সমস্যার মূল কারণ হচ্ছে প্রতিষ্ঠানে আদেশের ঐক্য নীতির অনুপস্থিতি।তাই বলা যায় মি. সোহানের দায়িত্ব পালন করতে গিয়ে ব্যবস্থাপনার আদেশের ঐক্য নীতি লঙ্ঘিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ওষুধ কোম্পানির পারিশ্রমিকের নীতি মেনে চলার কারণে প্রতিষ্ঠানটি পরিচালনায় সমস্যা হচ্ছে না। প্রতিষ্ঠানে কর্মরত কর্মীর কাজের প্রকৃতি,পরিমাণ,যোগ্যতা,শ্রম,সময়, জীবনযাত্রার ব্যয়,পারিপার্শ্বিক অবস্থা, অর্থনৈতিক অবস্থা বিবেচনা করে উপযুক্ত বেতন ও সুযোগ সুবিধা প্রদানের নীতিকেই পারিশ্রমিকের নীতি বলে।অর্থাৎ কাজের বিনিময়ে যা পাওয়া যায় তাই পারিশ্রমিক। উপযুক্ত পারিশ্রমিক কর্মীদের মনে সন্তুষ্টি সৃষ্টি করে। উদ্দীপকের মি. সোহান একটি ওষুধ কোম্পানির বিক্রয়কর্মী। উক্ত কোম্পানিটি প্রতিষ্ঠানের সকল স্তরের কর্মকর্তা ও কর্মচারীদের মেধা ও যোগ্যতা অনুযায়ী বেতন ও মজুরি প্রদান করে।ফলে প্রতিষ্ঠানটি পরিচালনায় কোনো সমস্যা হচ্ছে না।উদ্দীপকের প্রতিষ্ঠানটি প্রতিষ্ঠানের ব্যবস্থাপনার ক্ষেত্রে পারিশ্রমিকের নীতির সঠিক প্রয়োগ করেছে।এতে করে উক্ত প্রতিষ্ঠানে কর্মরত কর্মীগণ তাদের দায়িত্ব পালনে অনুপ্রাণিত হচ্ছে। এর ফলে ব্যবস্থাপকগণ তাদেরকে যেভাবে কাজ করতে বলে তারা সেভাবেই কাজ করছে। কাজের ক্ষেত্রে কেউ অবাধ্য হচ্ছে না।তাই আমি মনে করি,ওষুধ কোম্পানিটি পারিশ্রমিকের নীতি মেনে চলার কারণে প্রতিষ্ঠানটি পরিচালনায় সমস্যা হচ্ছে না।"
        }
      ]
    },
    {
      "number": "4",
      "uddipok": "মি. আলম সাভারে একটি বাড়ি নির্মাণের পরিকল্পনা করেন। নির্মাণ কাজে তিনি 'ED' কোম্পানির সিমেন্ট ব্যবহারের সিদ্ধান্ত নেন। 'ED' কোম্পানির সিমেন্ট সংগ্রহে সমস্যা হলে তিনি 'KD' কোম্পানির সিমেন্ট দিয়ে কাজ করবেন বলে সিদ্ধান্ত নেন। পরবর্তীতে বাড়ি নির্মাণ করতে যেয়ে 'ED' কোম্পানির সিমেন্ট না পেয়ে 'KD' কোম্পানির সিমেন্ট দিয়ে সময়মতো বাড়ি নির্মাণ করেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যার মাধ্যমে প্রতিষ্ঠানের কার্যাবলি চিহ্নিত করা হয় তাকে মিশন বলে।"
        },
        {
          "label": "খ",
          "question": "",
          "explanation": "যে সকল অবস্থার মধ্যে দিয়ে পরিকল্পনা বাস্তবায়িত হতে পারে তার সম্পর্কে পূর্বানুমান করাকে পরিকল্পনার অঙ্গন বলে। পরিকল্পনার সফলতা কতগুলো প্রাকৃতিক ও পারিপার্শ্বিক অবস্থার উপর নির্ভর করে।যে ব্যাবস্থাপক যতবেশি সঠিকভাবে পারিপার্শ্বিক অবস্থা নির্ণয় করতে পারবে পরিকল্পনা তত বেশি সফল হবে। অর্থাৎ পরিকল্পনার পূর্বানুমান যত বেশি তথ্যনির্ভর, যুক্তিসম্মত ও বিজ্ঞানভিত্তিক হয় পরিকল্পনা তত বেশি কার্যকরী ও ফলপ্রসূ হয়।পরিকল্পনায় প্রভাববিস্তারকারী এসব বিষয়কে পরিকল্পনার আঙিনা বলা হয়।"
        },
        {
          "label": "গ",
          "question": "",
          "explanation": "উদ্দীপকের মি. আলমের বাড়ি নির্মাণ প্রকৃতিগতভাবে একার্থক পরিকল্পনা। যে পরিকল্পনা কোনো নির্দিষ্ট কাজ করার জন্য একবারই প্রণয়ন করা হয় তাকে একার্থক পরিকল্পনা বলে।একটিমাত্র উদ্দেশ্য অর্জনের জন্য একার্থক পরিকল্পনা ব্যবহার করা হয় বলে একবার ব্যবহারের পর এর কার্যকারিতা নষ্ট হয়ে যায়। কোনো বিশেষ অবস্থা বা বিশেষ পরিস্থিতি মোকাবিলা করার জন্য এ ধরনের পরিকল্পনা গ্রহণ করা হয়। উদ্দীপকে মি. আলম সাভারে একটি বাড়ি নির্মাণের পরিকল্পনা করেন।নির্মাণ কাজে তিনি 'ED' কোম্পানির সিমেন্ট ব্যবহারের সিদ্ধান্ত নেন।'ED' কোম্পানির সিমেন্ট সংগ্রহে সমস্যা হলে 'KD' কোম্পানির সিমেন্ট দিয়ে কাজ করবেন বলে সিদ্ধান্ত নেন।মি. আলমের এমন সিদ্ধান্ত একার্থক পরিকল্পনার সাথে সামঞ্জস্যপূর্ণ। তাই বলা যায়,উদ্দীপকের মি. আলমের বাড়ি নির্মাণ প্রকৃতিগতভাবে একার্থক পরিকল্পনা।"
        },
        {
          "label": "ঘ",
          "question": "",
          "explanation": "প্রণীত পরিকল্পনার সর্বোত্তম বিকল্প ধাপটি কাজে লাগিয়ে মি. আলম সময়মতো বাড়ি নির্মাণ করেছেন। মূল্যয়নকৃত বিকল্পসমূহের মধ্যে থেকে কার্যকর বা সর্বোত্তম বিকল্পটি গ্রহণ করাকেই সর্বোত্তম বিকল্প গ্রহণ বলে। এক্ষেত্রে একাধিক বিকল্প গ্রহণযোগ্য মনে হলেও বাস্তবতা বা পরিবেশ পরিস্থিতি বিবেচনায় সর্বোত্তম বিকল্পটি গ্রহণ করা হয় এবং অন্য বিকল্পগুলি বাদ দেওয়া হয়। উদ্দীপকে মি. আলম সাভারে একটি বাড়ি নির্মাণের পরিকল্পনা করেন।নির্মাণ কাজে তিনি 'ED' কোম্পানির সিমেন্ট ব্যাবহারের সিদ্ধান্ত নেন।'ED' কোম্পানির সিমেন্ট সংগ্রহে সমস্যা হলে 'KD' কোম্পানির সিমেন্ট দিয়ে তিনি কাজ করবেন বলে সিদ্ধান্ত নেন।পরবর্তীতে বাড়ি নির্মাণ করতে গিয়ে 'ED'কোম্পানির সিমেন্ট না পেয়ে 'KD' কোম্পানির সিমেন্ট দিয়ে সময়মতো বাড়ি নির্মাণ করেন। পরিকল্পনা প্রণয়ন প্রক্রিয়ার মৌলিক পদক্ষেপসমূহ সর্বোত্তম বিকল্প গ্রহণের মাধ্যমে সমাপ্ত হয়।"
        }
      ]
    },
    {
      "number": "5",
      "uddipok": "মি. রাকিব ২০২০ সালে তাঁর পোশাক কারখানার জন্য একটি উৎপাদন পরিকল্পনা তৈরি করেন, যাতে ২০২৪ সালে বর্তমানের চেয়ে ২৫% বেশি উৎপাদন লক্ষ্যমাত্রা স্থির করা হয়। কিন্তু ২০২১ সালে কাঁচামাল সরবরাহে বিঘ্ন ঘটায় উৎপাদন কম হয়। এমতাবস্থায় তিনি লক্ষ্যমাত্রা অর্জনের জন্য নতুন মেশিন স্থাপন করে পরিকল্পনায় পরিবর্তন আনেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "ভবিষ্যৎ কার্যক্রমের অগ্রিম সিদ্ধান্তকে পরিকল্পনা বলে।"
        },
        {
          "label": "খ",
          "question": "",
          "explanation": "যে পরিকল্পনা একটি নির্দিষ্ট কাজ করার জন্য একবারই প্রণয়ন করা হয় তাকে একার্থক পরিকল্পনা বলে। একার্থক পরিকল্পনা একবার মাত্র ব্যবহার করা যায়। একটিমাত্র উদ্দেশ্য বাস্তবায়নের জন্য একার্থক পরিকল্পনা ব্যবহার করা হয় বলে একবার ব্যবহারের পর এর কার্যকারিতা নষ্ট হয়ে যায়। যে সকল কার্যক্ষেত্রে অবস্থা দ্রুত পরিবর্তন হয় সেখানে একার্থক পরিকল্পনা উত্তম।"
        },
        {
          "label": "গ",
          "question": "",
          "explanation": "উদ্দীপকে মি. রাকিবের পরিকল্পনাটি মেয়াদের ভিত্তিতে মধ্যেমেয়াদী পরিকল্পনা। যে পরিকল্পনা এক বছরের বেশি এবং পাঁচ বছরের কম সময়ের জন্য প্রণয়ন করা হয় তাকে মধ্যমেয়াদী পরিকল্পনা বলে। এই ধরনের পরিকল্পনা দীর্ঘমেয়াদী পরিকল্পনার অধীনে অন্তবর্তীকালীন কোনো উদ্দেশ্য অর্জনের জন্য প্রণয়ন করা হয়। দেশের ব্যবসায় প্রতিষ্ঠানগুলোর কর্পোরেট লেভেলে এবং রাষ্ট্রীয় পর্যায়ে এ ধরনের পরিকল্পনা প্রণয়ন করা হয়। উদ্দীপকে মি রাকিব ২০২০ সালে তার পোশাক কারখানার জন্য একটি উৎপাদন পরিকল্পনা তৈরি করেন।উক্ত পরিকল্পনায় বলা হয়,২০২৪ সালে বর্তমানের চেয়ে ২৫% বেশি উৎপাদন হবে।পরিকল্পনাটি ২০২০ সাল থেকে ২০২৪ সালের জন্য অর্থাৎ ৫ বছরের জন্য গ্রহণ করা হয়েছে।যা মধ্য মেয়াদী পরিকল্পনার সাথে সামঞ্জস্যপূর্ণ। তাই বলা যায়, উদ্দীপকে মি. রাকিবের পরিকল্পনাটি মেয়াদের ভিত্তিতে মধ্যেমেয়াদী পরিকল্পনা।"
        },
        {
          "label": "ঘ",
          "question": "",
          "explanation": "উদ্দীপকে মি. রাকিবের লক্ষ্যমাত্রা অর্জনে পরিবর্তিত পরিকল্পনা প্রণয়নের মাধ্যমে পরিকল্পনার নমনীয়তার বৈশিষ্ট্য ফুটে উঠেছে। পরিবর্তিত পরিস্থিতির সাথে খাপ খাইয়ে চলার জন্য সিদ্ধান্তে প্রয়োজনীয় পরিবর্তন আনার সামর্থকেই নমনীয়তা বলে।ভবিষ্যৎ সর্বদাই অনিশ্চিত। এই অনিশ্চয়তার মধ্যে দিয়েই একজন ব্যবসায়ীকে সমাজে টিকে থাকতে হয়।তাই ব্যবসায়ের ক্ষেত্রে একজন ব্যবসায়ীকে নমনীয়তার নীতি অনুসরণ করা খুবই গুরুত্বপূর্ণ। উদ্দীপকে মি. রাকিব তার পোশাক কারখানার জন্য একটি উৎপাদন পরিকল্পনা তৈরি করেন।উক্ত পরিকল্পনায় বলা হয়,২০২৪ সালে ২০২০ সালের চাইতে ২৫% বেশি উৎপাদন হবে। কিন্তু ২০২১ সালে কাঁচামাল সরবরাহে বিঘ্ন ঘটায় উৎপাদন কম হয়।এমতাবস্থায় তিনি লক্ষ্যমাত্রা অর্জনের জন্য নতুন মেশিন স্থাপন করে পরিকল্পনায় পরিবর্তন আনেন। ব্যবসায়ের পরিস্থিতি সবসময় একরকম থাকেনা।তাই ব্যবসায়ের জন্য যে পরিকল্পনা প্রণয়ন করা হয় তা পরিবর্তন করার প্রয়োজন হয় এবং এই পরিবর্তন অবশ্যই প্রতিযোগি প্রতিষ্ঠানের নীতি অনুযায়ী পরিবর্তিত হতে হয়।যা পরিকল্পনার নমনীয়তার বৈশিষ্ট্যের সাথে সামঞ্জস্যপূর্ণ। উদ্দীপকের প্রতিষ্ঠানটির মধ্যেও পরিকল্পনার এই নমনীয়তার বৈশিষ্ট্য রয়েছে। এতে আশা করা যায় নির্দিষ্ট সময়ের মধ্যেই প্রতিষ্ঠানটি তাদের লক্ষ্য মাত্রা অর্জন করতে সক্ষম হবে।"
        }
      ]
    },
    {
      "number": "6",
      "uddipok": "জনাব আবীর একটি আসবাবপত্র তৈরি কারখানার ব্যবস্থাপক। তিনি কারখানায় আসবাবপত্র তৈরি ও রং করার কাজ পৃথক কর্মী দিয়ে করিয়ে থাকেন। কিছুদিন যাবৎ আসবাবপত্র তৈরি কাজে প্রচুর কাঠ অপচয় হচ্ছে। তাই কারখানায় দুই অভিজ্ঞ কর্মীকে এক সপ্তাহের মধ্যে কাঠের অপচয়ের কারণ অনুসন্ধান করে অপচয় রোধে মতামত দিতে তিনি নির্দেশ দিলেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "সংগঠন বলতে এমন একদল জনগোষ্ঠীকে বোঝায় যারা কোনো বিশেষ উদ্দেশ্য একত্রে কাজ করে।"
        },
        {
          "label": "খ",
          "question": "",
          "explanation": "যে সংগঠন কাঠামোতে কতৃত্ব রেখা ব্যবস্থাপনার উচ্চ স্তর থেকে ক্রমান্বয়ে নিচের দিকে সরলরেখার মতো নেমে আসে তাকে সরলরৈখিক সংগঠন বলে। এটা সর্বাপেক্ষা প্রাচীন ও সহজতম সংগঠন পদ্ধতি। এরূপ সংগঠনের সরলরৈখিক কর্মকর্তাদের সাথে কোনো উপদেষ্টা কর্মী নিয়োজিত থাকেনা।ঊর্ধ্বতন ও নিম্নস্তরের কর্মকর্তাদের মধ্যে সরলরেখাে মতো কতৃত্ব প্রবাহিত হয়।এতে প্রত্যেকটি কর্মী নিজ নিজ কতৃত্ব ও দায়িত্ব খুব সহজে বুঝতে পারে।ফলে কতৃত্ব ও দায়িত্ব নিয়ে কোনো সংঘাত সৃষ্টি হয় না।"
        },
        {
          "label": "গ",
          "question": "",
          "explanation": "উদ্দীপকে জনাব আবির উৎপাদন কার্যে কার্যভিত্তিক সংগঠন কাঠামো ব্যবহার করেছেন। যে সংগঠন কাঠামোতে কাজগুলোে কাজের প্রকৃতি অনুযায়ী বিভিন্ন বিভাগে ভাগ করে একেক বিভাগের কতৃত্বভার একজন বিশেষজ্ঞের উপর অর্পণ করা হয় তাকে কার্যভিত্তিক সংগঠন বলে।বিশেষায়নের নীতির প্রতিফলনই কার্যভিত্তিক সংগঠন। যা সরলরৈখিক সংগঠনের সম্পূর্ণ বিপরীত। উদ্দীপকে জনাব আবির একটি আসবাবপত্র তৈরির কারখানার ব্যবস্থাপক।তিনি কারখানায় আসবাবপত্র তৈরি ও রং করার কাজ পৃথক পৃথক কর্মী দিয়ে করিয়ে নেন।অর্থাৎ তিনি কাজকে ভাগ করে নেন,যা কার্যভিত্তিক সংগঠনের সাথে সামঞ্জস্যপূর্ণ।তাই বলা যায়, উদ্দীপকে জনাব আবির উৎপাদন কার্যে কার্যভিত্তিক সংগঠন কাঠামো ব্যবহার করেছকরেছেন।"
        },
        {
          "label": "ঘ",
          "question": "",
          "explanation": "উদ্দীপকে জনাব আবির কাঠের অপচয় অনুসন্ধানে কমিটি সংগঠন তৈরি করেছেন। কতিপয় ব্যক্তির সমন্বয়ে গঠিত একটি দল যাদের উপর কোনো বিশেষ উদ্দেশ্য অর্জনের জন্য প্রশাসনিক দায়িত্ব অর্পণ করা হয় তাকে কমিটি বলে।প্রতিষ্ঠানের কার্যক্রম পরিচালনা করতে মাঝেমধ্যে বিভিন্ন সমস্যা সৃষ্টি হয়। এই সমস্যাগুলো সমাধানের জন্যই প্রায়ই প্রতিষ্ঠানে কমিটি গঠন করা হয়। উদ্দীপকে জনাব আবির একটি আসবাবপত্র তৈরির কারখানার ব্যবস্থাপক।তিনি কারখানায় আসবাবপত্র তৈরি ও রং করার কাজ পৃথক পৃথক কর্মী দিয়ে করিয়ে নেন।কিছুদিন যাবৎ আসবাবপত্র তৈরিতে প্রচুর কাঠ অপচয় হচ্ছে। তাই কারখানার দুই অভিজ্ঞ কর্মীকে এক সপ্তাহের মধ্যে কাঠের অপচয়ের কারণ অনুসন্ধান করে অপচয় রোধে মতামত দিতে নির্দেশ দিলেন। উদ্দীপকের প্রতিষ্ঠানটি তাদের প্রতিষ্ঠানের অপচয়ের কারণ খুঁজে বের করতে কমিটি গঠন করে। উক্ত কমিটি হচ্ছে একদল লোকের সমষ্টি যাদেরকে প্রতিষ্ঠানের বিশেষ প্রয়োজনে গঠন করা হয়। এরূপ প্রতিষ্ঠানের কাজই হচ্ছে প্রতিষ্ঠানের সমস্যাগুলো খুব দ্রুততার সাথে খুঁজে বের করা এবং তা সমাধানের জন্য প্রয়োজনীয় পরামর্শ প্রদান। তাই আমি মনে করি,উদ্দীপকে জনাব আবির কাঠের অপচয় অনুসন্ধানে কমিটি সংগঠন তৈরি করেছেন।"
        }
      ]
    },
    {
      "number": "7",
      "uddipok": "মি. রাজিব একটি ঔষধ প্রস্তুতকারী প্রতিষ্ঠানের ব্যবস্থাপনা পরিচালক। তিনি প্রতিষ্ঠানের নির্দেশ জারির জন্য আধুনিক প্রযুক্তি ব্যবহার শুরু করেন। কিন্তু অধস্তন কর্মীরা এ নতুন ব্যবস্থায় দক্ষ না হওয়ায় কাজে সমস্যা দেখা দেয়। মি. রাজিব উৎপাদন বিভাগের জরুরি প্রয়োজনে স্বল্প সময়ে একজন টেকনিশিয়ান নিয়োগের সিদ্ধান্ত নেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "সংগৃহীত কর্মীদের মধ্যে হতে সর্বোত্তম কর্মী বাছাই করার প্রক্রিয়াকে কর্মী নির্বাচন বলে।"
        },
        {
          "label": "খ",
          "question": "",
          "explanation": "ঘরে বসেই অনলাইন বা ইন্টারনেটের মাধ্যমে বিভিন্ন ধরনের কার্যক্রম বা প্রকল্প তৈরির মাধ্যমে যে আয় হয় তাকে আউটসোর্সিং বলে। একক ব্যবসায় প্রতিষ্ঠানের পক্ষে সব কাজ নিজের ব্যবস্থাপনার আওতায় লোক নিয়োগ দিয়ে করানো সম্ভব নয়।এতে খরচ ও প্রশাসনিক জটিলতা বাড়ে।অথচ অন্য প্রতিষ্ঠান দিয়ে কাজটি করিয়ে নেয়া সম্ভব হলে তা অনেক সহজ হয়।এ উদ্দেশ্য পূরণে এখন সমাজে অনেক আউটসোর্সিং ব্যবসায় প্রতিষ্ঠান গড়ে উঠেছে। এতে দেশের অনেক লোকেরই কর্মসংস্থানের সুযোগ সৃষ্টি হয়েছে।যা বেকার সমস্যার সমাধানে সহায়ক।"
        },
        {
          "label": "গ",
          "question": "",
          "explanation": "উদ্দীপকে মি. রাজিব অভ্যন্তরীণ উৎস ব্যবহার করলে স্বল্প সময়ে টেকনিশিয়ান নিয়োগ দিতে পারবেন। প্রতিষ্ঠানে নিয়োজিত কর্মী বা তাদের সুপারিশক্রমে অথবা বিভিন্ন প্রক্রিয়ায় যদি প্রতিষ্ঠানের অভ্যন্তর থেকে কর্মী সংগ্রহ করা হয় তখন তাকে অভ্যন্তরীণ উৎস বলে।এরূপ উৎস থেকে কর্মী সংগ্রহ করলে কর্মীদের প্রতিষ্ঠানের প্রতি আনুগত্য সৃষ্টি হয়,মনোবল উন্নত হয়।এছাড়া এই পদ্ধতিতে কর্মী সংগ্রহ করলে কম সময়ের মধ্যে কর্মী সংগ্রহ করা যায়। উদ্দীপকে মি. রাজিব একটি ওষুধ প্রস্তুতকারী প্রতিষ্ঠানের ব্যবস্থাপনা পরিচালক। তিনি প্রতিষ্ঠানের নির্দেশ জারির জন্য আধুনিক প্রযুক্তি ব্যবহার শুরু করেন।কিন্তু অধস্তন কর্মীরা এ নতুন ব্যবস্থায় দক্ষ না হওয়ায় কাজে সমস্যা দেখা দেয়। এমতবস্থায় মি. রাজিব উৎপাদন বিভাগের জরুরি প্রয়োজনে স্বল্প সময়ে একজন টেকনিশিয়ান নিয়োগের সিদ্ধান্ত নেন।"
        },
        {
          "label": "ঘ",
          "question": "",
          "explanation": "উদ্দীপকে প্রযুক্তির মাধ্যমে নির্দেশ জারির ফলে উদ্ভুত সমস্যার সমাধানে প্রশিক্ষণের ব্যবস্থা গ্রহণ করা উচিত। প্রতিষ্ঠানে কর্মরত কর্মীদের দক্ষতা ও পেশাগত জ্ঞান বৃদ্ধির লক্ষ্যে কর্মীদেরকে হাতে নাতে যে শিক্ষা দেওয়া হয় তাকে প্রশিক্ষণ বলে। প্রশিক্ষণ এমন একটি সুসংগঠিত প্রক্রিয়া যার মাধ্যমে কর্মীদের বিশেষ কার্যদক্ষতা,যোগ্যতা ও প্রবণতা বৃদ্ধি পায় এবং কর্মীদের অধিক দায়িত্ব পালনে সক্ষম করে গড়ে তোলে। উদ্দীপকে মি. রাজিব একটি ওষুধ প্রস্তুতকারী প্রতিষ্ঠানের ব্যবস্থাপনা পরিচালক। তিনি প্রতিষ্ঠানের নির্দেশ জারির জন্য আধুনিক প্রযুক্তির ব্যবহার শুরু করেন।কিন্তু অধস্তন কর্মীরা এ নতুন ব্যবস্থায় দক্ষ না হওয়ায় কাজে সমস্যা দেখা দেয়। এমতাবস্থায় মি. রাজিব উৎপাদন বিভাগের জরুরি প্রয়োজনে স্বল্প সময়ে একজন টেকনিশিয়ান নিয়োগের সিদ্ধান্ত নেন। উদ্দীপকের বর্তমান পরিস্থিতিতে কর্মীদের প্রশিক্ষণের ব্যবস্থা গ্রহণ করা উচিত। কারণ প্রশিক্ষণ এমন একটি সুসংগঠিত প্রক্রিয়া যার মাধ্যমে কর্মীদের বিশেষ কার্যদক্ষতা,যোগ্যতা ও প্রবণতা বৃদ্ধি পায় এবং কর্মীকে অধিক দায়িত্ব পালনে সক্ষম করে গড়ে তোলে। এর মাধ্যমে কর্মীকে হাতেনাতে শিক্ষা দেওয়া হয় বলে কর্মীর যোগ্যতা োগ্যতা ও দক্ষতা বৃদ্ধি পায়।"
        }
      ]
    },
    {
      "number": "8",
      "uddipok": "মি. বাকের ‘ABC’  কোম্পানিতে গত সপ্তাহে নিয়োগপ্রাপ্ত পাঁচজনের মধ্যে অন্যতম একজন কনিষ্ঠ নির্বাহী কর্মকর্তা যিনি একটি দৈনিক পত্রিকায় নিয়োগ বিজ্ঞপ্তি দেখে কোম্পানিতে আবেদন করেছিলেন। ‘ABC’কোম্পানি কর্তৃপক্ষ সদ্য যোগদানকৃত পাঁচজন কনিষ্ঠ নির্বাহী কর্মকর্তাকে কাজ শেখানোর জন্য বিভিন্ন বিভাগের প্রধান নির্বাহী কর্মকর্তার অধীনে পালাক্রমে তিনমাস কাজ করানোর সিদ্ধান্ত নেয়।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ার মাধ্যমে প্রতিষ্ঠানের প্রয়োজনীয় কর্মী সংগ্রহ, নির্বাচন,নিয়োগ, প্রশিক্ষণ, পদোন্নতি, পদাবনতি, বদলি প্রভৃতি কার্যাদি সম্পাদন করা হয় তাকে কর্মী সংস্থান বলে।"
        },
        {
          "label": "খ",
          "question": "",
          "explanation": "যে প্রশিক্ষণ পদ্ধতিতে একজন কর্মী কাজে জড়িত থেকে কাজ সম্পর্কে বাস্তব ও হাতেনাতে দক্ষতা অর্জন করে তাকে কাজের মাধ্যমে প্রশিক্ষণ বলে। কাজের মাধ্যমে প্রশিক্ষণ পদ্ধতিতে কর্মীরা সরাসরি তাদের কাজ সম্পর্কে ধারণা অর্জন করে।এরূপ প্রশিক্ষণ পদ্ধতিতে কর্মীদের বিশেষ কার্যদক্ষতা,যোগ্যতা ও প্রবণতা বৃদ্ধি পায় এবং তাদেরকে অধিক দায়িত্ব পালনে সক্ষম করে গড়ে তোলা যায়। এর ফলে কর্মক্ষেত্রে কর্মীর যোগ্যতা ও দক্ষতা বৃদ্ধির পাশাপাশি মনোবলও উন্নত হয়।এতে কর্মীকে দিয়ে অধিক পরিমাপে কার্য সমাধা করা যায়। এ সকল কারণেই কাজের মাধ্যমে প্রশিক্ষণ অধিক গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে ABC কোম্পানি বাহ্যিক উৎস হতে মি. বাকেরকে নিয়োগ দান করেছেন। প্রতিষ্ঠানে শূন্য পদ পূরণের জন্য বা প্রয়োজনীয় জনশক্তি সংগ্রহের জন্য প্রতিষ্ঠানের বাইরে থেকে লোক সংগ্রহ করা হলে উক্ত উৎসকে কর্মী সংগ্রহের বাহ্যিক উৎস বলে।এরূপ উৎস থেকে কর্মী সংগ্রহ করলে যোগ্য কর্মী সংগ্রহ করা যায়, প্রশাসনিক জটিলতা হ্রাস পায় এবং নতুন কর্মসংস্থানের সুযোগ সৃষ্টি হয়। উদ্দীপকে মি. বাকের 'এবিসি' কোম্পানিতে গত সপ্তাহে নিয়োগপ্রাপ্ত পাঁচজনের মধ্যে অন্যতম একজন কনিষ্ঠ কর্মকর্তা।তিনি একটি দৈনিক পত্রিকায় নিয়োগ বিজ্ঞপ্তি দেখে কোম্পানিতে আবেদন করেছেন। বিজ্ঞপ্তি দানের মাধ্যমে কর্মী নিয়োগ কর্মী সংগ্রহের বাহ্যিক উৎসের সাথে সামঞ্জস্যপূর্ণ। তাই বলা যায়, উদ্দীপকে 'এবিসি' কোম্পানি বাহ্যিক উৎস হতে মি. বাকেরকে নিয়োগ দান করেছেন।"
        },
        {
          "label": "ঘ",
          "question": "",
          "explanation": "উদ্দীপকে ABC কোম্পানি কর্মকর্তাদের পদ পরিবর্তনের মাধ্যমে প্রশিক্ষণ পদ্ধতি নির্বাচন করেছে। যে প্রশিক্ষণ পদ্ধতিতে কর্মীকে একই প্রতিষ্ঠানের বিভিন্ন পদে দায়িত্ব প্রদানের মাধ্যমে প্রশিক্ষণ দেওয়া হয় তাকে পদ পরিবর্তনের মাধ্যমে প্রশিক্ষণ বলে।প্রশিক্ষণ এমন একটি সুসংগঠিত প্রক্রিয়া যার মাধ্যমে কর্মীদের বিশেষ কার্যদক্ষতা,যোগ্যতা ও প্রবণতা বৃদ্ধি পায় এবং কর্মীকে অধিক দায়িত্ব পালনে সক্ষম করে গড়ে তোলে। উদ্দীপকে মি. বাকের এবিসি কোম্পানিতে গত সপ্তাহে নিয়োগপ্রাপ্ত পাঁচ জনের মধ্যে অন্যতম একজন কনিষ্ঠ কর্মকর্তা।তিনি একটি দৈনিক পত্রিকায় নিয়োগ বিজ্ঞপ্তি দেখে কোম্পানিতে আবেদন করেছেন।উক্ত কোম্পানির কর্তৃপক্ষ সদ্য নিয়োগপ্রাপ্ত পাঁচজন কনিষ্ঠ নির্বাহী কর্মকর্তাকে কাজ শেখানোর জন্য বিভিন্ন বিভাগের প্রধান নির্বাহী কর্মকর্তার অধীনে পালাক্রমে তিনমাস কাজ করানোর সিদ্ধান্ত নেয়। উদ্দীপকের প্রতিষ্ঠানটি সদ্য নিয়োগপ্রাপ্ত কর্মীদের পদ পরিবর্তন পদ্ধতিতে প্রশিক্ষণের ব্যবস্থা গ্রহণ করেন। উক্ত প্রশিক্ষণ পদ্ধতিটি এমন একটি সুসংগঠিত প্রক্রিয়া যার মাধ্যমে কর্মীদের বিশেষ কার্যদক্ষতা,যোগ্যতা ও প্রবণতা বৃদ্ধি পায় এবং কর্মীকে দায়িত্ব পালনে অধিক সক্ষম করে গড়ে তোলা যায়।এর মাধ্যমে প্রত্যেক কর্মীকে কোনো বিষয়ে হাতে নাতে শিক্ষা দেয়া হয়।ফলে কর্মক্ষেত্রে কর্মীর যোগ্যতা ও দক্ষতা বৃদ্ধির পাশাপাশি মনোবলও উন্নত হয়"
        }
      ]
    },
    {
      "number": "9",
      "uddipok": "মি. জাকির 'BD' কোম্পানির ব্যবস্থাপনা পরিচালক। তিনি বিভিন্ন কাজে ব্যস্ত থাকায় কোম্পানি কর্মীদের জন্য শুধু লক্ষ্য নির্ধারণ করে দেন এবং নিজে বাস্তবায়নে কোনো ভ‚মিকা রাখেন না। কর্মীরা নিজ উদ্যোগে কাজ করে। অন্যদিকে মি. রেজা ‘নদী’ কোম্পানির ব্যবস্থাপনা পরিচালক। যিনি অধস্তন কর্মীদের সাথে কাজের বিষয়ে আলাপ-আলোচনা করেন এবং তাদের মতামতের ভিত্তিতে নির্দেশনা দিয়ে থাকেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "কতৃত্ব হলো আদেশ প্রদানের অধিকার।"
        },
        {
          "label": "খ",
          "question": "",
          "explanation": "যে নেতৃত্বে নেতা সর্বময় ক্ষমতার অধিকারী হন এবং সকল সিদ্ধান্ত একা গ্রহণ করেন তাকে স্বৈরতান্ত্রিক নেতৃত্ব বলে। স্বৈরতান্ত্রিক নেতৃত্বে নেতা কাজ আদায়ের ক্ষেত্রে কর্মীদের ভয়-ভীতি ও শাস্তি প্রদান করেন।এটি এমন এক ধরনের নেতৃত্ব যেখানে নেতা সকল সিদ্ধান্ত গ্রহণের একক ক্ষমতা বা কতৃত্ব ভোগ করেন। এক্ষেত্রে নেতা সিদ্ধান্ত গ্রহণের পূর্বে কারো সাথে আলাপ আলোচনা করার প্রয়োজন বোধ করেন না।তাই এরূপ নেতৃত্ব অধস্তন জনশক্তি কখনোই পছন্দ করেন না।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'BD' কোম্পানিতে লাগামহীন নেতৃত্ব বিদ্যমান। যে নেতৃত্বে কর্মবিমুখ নেতা নিজে কাজ থেকে দূরে থাকেন এবং নির্দিষ্ট অধস্তনদের ওপর সর্বতভাবে নির্ভর করে থাকেন তাকে লাগামহীন নেতৃত্ব বলে। লাগামহীন নেতৃত্বের প্রকৃতি হলো এতে অধস্তনরা অবাধ স্বাধীনতা ভোগ করে।এক্ষেত্রে নেতা কর্মবিমুখ থাকে এবং নিজেকে অধস্তনদের কাছ থেকে দূরে রাখে।এতে প্রতিষ্ঠান তার নির্দিষ্ট লক্ষ্য অর্জনে ব্যর্থ হয়। উদ্দীপকে মি. জাকির 'BD'কোম্পানির ব্যবস্থাপনা পরিচালক। তিনি সবসময় বিভিন্ন কাজে ব্যাস্ত থাকেন।তাই তার কোম্পানিতে কর্মরত কর্মীদের শুধু লক্ষ্য নির্ধারণ করে দেন এবং নিজে বাস্তবায়নে কোনো ভূমিকা রাখেন না।এক্ষেত্রে কর্মীরা নিজ উদ্যেগে কাজ করে।মি. জাকিরের নেতৃত্বটি লাগামহীন নেতৃত্বের সাথে সামঞ্জস্যপূর্ণ। তাই বলা যায় উদ্দীপকের 'BD' কোম্পানিতে লাগামহীন নেতৃত্ব বিদ্যমান।"
        },
        {
          "label": "ঘ",
          "question": "",
          "explanation": "মি. রেজা গণতান্ত্রিক নেতৃত্ব দিয়ে নদী কোম্পানি পরিচালিত করছেন। যে নেতৃত্ব ব্যবস্থাপনায় নেতা অধস্তনদের সাথে আলাপ আলোচনা ও পরামর্শ করে সিদ্ধান্ত গ্রহণ ও কাজ পরিচালনা করেন তাকে গণতান্ত্রিক নেতৃত্ব বলে। সিদ্ধান্ত নেওয়ার ক্ষেত্রে গণতান্ত্রিক নেতৃত্বে অধস্তন কর্মীদের সাথে আলাপ আলোচনা করে সিদ্ধান্ত গ্রহণ করা হয়।যদিও এতে সময় কিছুটা বেশি লাগে।তারপরও গণতান্ত্রিক নেতৃত্ব লক্ষ্য অর্জনে ফলপ্রসূ। কারণ সিদ্ধান্ত গ্রহণে অংশ নিতে পারায় কর্মীরা লক্ষ্য অর্জনে সচেষ্ট থাকে। উদ্দীপকে মি. রেজা নদী কোম্পানির ব্যবস্থাপনা পরিচালক। যিনি অধস্তন কর্মীদের সাথে কাজের বিষয়ে আলোচনা করেন এবং তাদের মতামতের ভিত্তিতে নির্দেশনা দিয়ে থাকেন। যা গণতান্ত্রিক নেতৃত্বের সাথে সামঞ্জস্যপূর্ণ। এরূপ নেতৃত্ব সঠিক সিদ্ধান্ত গ্রহণে সহায়তা করে এবং প্রতিষ্ঠানের লক্ষ্য অর্জনে সহায়তা করে। যা যথেষ্ট যৌক্তিক।"
        }
      ]
    },
    {
      "number": "10",
      "uddipok": "মি. কালাম একটি বেকারির মালিক। প্রতিষ্ঠানের কর্মীরা মি. কালামের নির্দেশনা মোতাবেক কাজ করতে অভ্যস্ত। কারণ মি. কালাম নির্দেশ দেওয়ার বেলায় জটিলতা পরিহার করেন এবং সহজ ভাষায় নির্দেশ দেন যাতে কর্মীদের নিকট বোধগম্য হয়। মি. কালাম বিভিন্ন নির্দেশাবলি প্রদানের মাধ্যমে সংগঠনকে গতিশীল করে রাখেন। তিনি কর্মীদের সাথে আলোচনা করে ১০% উৎপাদন বৃদ্ধির সিদ্ধান্ত নেন এবং সে অনুযায়ী নির্দেশনা জারি করেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "পরিকল্পনা অনুযায়ী কার্য সম্পাদনের জন্য ব্যবস্থাপক অধস্তনদেরকে যে আদেশ বা নির্দেশ প্রদান করে, তাকে নির্দেশনা বলে।"
        },
        {
          "label": "খ",
          "question": "",
          "explanation": "যে নেতৃত্বে কর্মবিমুখ নেতা নিজে কাজ থেকে দূরে থাকেন এবং নির্দিষ্ট অধস্তনদের ওপর সর্বতভাবে নির্ভর করে থাকেন তাকে লাগামহীন নেতৃত্ব বলে। লাগামহীন নেতৃত্বের প্রকৃতি হলো এতে অধস্তনরা অবাধ স্বাধীনতা ভোগ করে।এক্ষেত্রে নেতা কর্মবিমুখ থাকে এবং নিজেকে অধস্তনদের কাছ থেকে দূরে রাখে।এতে প্রতিষ্ঠান তার নির্দিষ্ট লক্ষ্য অর্জনে ব্যর্থ হয়।"
        },
        {
          "label": "গ",
          "question": "",
          "explanation": "উদ্দীপকে উৎপাদন বৃদ্ধির নির্দেশনা পরামর্শমূলক নির্দেশনা। এ ধরনের নির্দেশনায় নেতা অধস্তনদের সাথে পরামর্শ করে কাজের নিয়মকানুন ঠিক করেন।ফলে কর্মীরা গুরুত্ব সহকারে নির্দেশনাগুলো পালন করে।কাজের প্রতি তাদের আগ্রহও বাড়ে।তাই প্রতিষ্ঠানের কাজ সুষ্ঠুভাবে সম্পন্ন হয়। উদ্দীপকের মি. কালাম একটি বেকারির মালিক।তিনি নির্দেশনায় জটিলতা পরিহার করেন এবং সহজ নির্দেশনা দেন।তিনি বিভিন্ন রকম নির্দেশনা প্রদানের মাধ্যমে সংগঠনকে গতিশীল রাখেন। তিনি সব বিষয়ে কর্মীদের সাথে আলোচনা করার সিদ্ধান্ত নেন।এবার তিনি কর্মীদের সাথে আলোচনা করে ১০% উৎপাদন বাড়ানোর সিদ্ধান্ত নিয়েছেন।এসব বৈশিষ্ট্য পরামর্শমূলক নির্দেশনার সাথে সামঞ্জস্যপূর্ণ। সুতরাং,উদ্দীপকে উৎপাদন বাড়ানোর নির্দেশনা পরামর্শমূলক নির্দেশনা।"
        },
        {
          "label": "ঘ",
          "question": "",
          "explanation": "'সঠিক নির্দেশনা প্রতিষ্ঠানে কার্য প্রবাহ সৃষ্টি করে 'উক্তিটি যথার্থ।   নির্দেশনা হলো অধস্তনদের আদেশ দান,উপদেশ ও পরামর্শ প্রদান,তত্বাবধান ও অনুসরণ কার্য।প্রতিষ্ঠানের স্বাভাবিক কার্যপ্রবাহ সৃষ্টিতেও নির্দেশনা খুবই গুরুত্বপূর্ণ। নির্দেশনার কাজগুলো নিয়মিত ও স্বাভাবিকভাবে চালু থাকলে প্রতিষ্ঠানে স্বাভাবিক কার্যপ্রবাহ জারি থাকে।নির্দেশনা যদি সঠিক না হয় তাহলে কর্মীরা ভুল কাজ করে বা কাজ করতে গিয়ে কর্মীদের নিকট ভুল হলে তারা সন্দিহান থাকে এবং কাজ করে না।যা প্রতিষ্ঠানের জন্য ক্ষতিকর। তাই প্রতিষ্ঠানের লক্ষ্য ও উদ্দেশ্য অর্জনের জন্য সঠিক নির্দেশনা থাকা খুবই প্রয়োজন। তাই বলা যায়, 'সঠিক নির্দেশনা প্রতিষ্ঠানে কার্যপ্রবাহ সৃষ্টি কর থাকে।"
        }
      ]
    },
    {
      "number": "11",
      "uddipok": "মি. কাদের একটি পোশাক কারখানায় মান নিয়ন্ত্রণ বিভাগে কাজ করেন। তিনি তৈরিকৃত পোশাক মান অনুযায়ী হচ্ছে কি-না তা যাচাই করেন। তাছাড়া তিনি সবসময় উৎপাদন কাজ পর্যবেক্ষণ করেন, যাতে ত্রুটি বের হলে দ্রত সমাধান করতে পারেন। তিনি বিচ্যুতি নিরূপণে আদর্শ মানকে ভিত্তি হিসাবে বিবেচনা করেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "আদর্শমান অনুযায়ী কাজ কতটুকু সম্পাদিত হযেছে তা নির্ধারণ করাকে কার্যফল পরিমাপ বলে।"
        },
        {
          "label": "খ",
          "question": "",
          "explanation": "আদর্শমান বলতে কতটুকু গুণ,মান,ব্যয়,আয় বা সময়সাপেক্ষ হলে সঠিকভাবে সম্পাদিত হয়েছে বলা হবে তা নির্ণয়কে বোঝায়। নিয়ন্ত্রণকে ফলপ্রদ করার লক্ষ্যে সর্বপ্রথম প্রত্যেক কাজের আদর্শমান নির্ধারণ করা প্রয়োজন। আদর্শমান নির্ধারণ এক ধরনের পরিকল্পনা। নিয়ন্ত্রণের এ মান সংখ্যা, ওজন,দৈর্ঘ্য,ঘণ্টা, আর্থিক মূল্য ইত্যাদির মাধ্যমে নির্দেশ করা হয়।প্রতিষ্ঠানে যে বাজেট প্রণয়ন করা হয় তাও আয় ব্যয়ের আদর্শমান হিসেবে গণ্য করা হয়।"
        },
        {
          "label": "গ",
          "question": "",
          "explanation": "উদ্দীপকে মি. কাদের ব্যবস্থাপনার নিয়ন্ত্রণ কাজটি করেছেন। পরিকল্পনা অনুযায়ী কার্যাবলি সম্পাদিত হচ্ছে কিনা তা পরিমাপ করা এবং প্রয়োজন বোধে উপযুক্ত সংশোধনমুলক ব্যবস্থা গ্রহণ করাকে নিয়ন্ত্রণ বলে। নিয়ন্ত্রণ ব্যবস্থাপনা প্রক্রিয়ার সর্বশেষ কাজ হলেও একটি অবিরাম প্রক্রিয়া। যা সংগঠনের জীবদ্দশায় কখনোই শেষ হয় না।কারণ প্রতিষ্ঠানের প্রতিটি কাজের সাথে নিয়ন্ত্রণ কাজ ওতোপ্রোতভাবে জড়িত। উদ্দীপকে মি. কাদের একটি পোশাক উৎপাদনকারী প্রতিষ্ঠানে মান নিয়ন্ত্রণ বিভাগে কাজ করেন।তিনি তৈরি পোশাক মান অনুযায়ী হচ্ছে কিনা তা যাচাই করেন।এছাড়াও তিনি প্রতিষ্ঠানের উৎপাদন কাজ পর্যবেক্ষণ করেন এবং কোনো ত্রুটি পেলে দ্রুত এর সমাধান করেন।মি. কাদেরের এসকল কার্যক্রম ব্যবস্থার নিয়ন্ত্রণ কাজের সাথে সামঞ্জস্যপূর্ণ। তাই বলা যায় মি. কাদের ব্যবস্থাপনার কাজটি করেছেন।"
        },
        {
          "label": "ঘ",
          "question": "",
          "explanation": "মি. কাদের সুষ্ঠু নিয়ন্ত্রণ কার্যক্রমের মাধ্যমে উৎপাদন ব্যয় হ্রাস করেছে। নিয়ন্ত্রণ হলো পূর্বনির্ধারিত আদর্শমানের সাথে প্রকৃত কার্যের ফলাফল তুলনা করে নির্ণীত করে বিচ্যুতি সংশোধনের নিমিত্তে গৃহীত সকল ব্যবস্থা বিশেষ। একটা প্রতিষ্ঠানে পরিকল্পনার মাধ্যমে নির্দিষ্ট লক্ষ্যে পৌঁছার জন্য ব্যবস্থাপনা প্রক্রিয়ার যে কার্যক্রম শুরু হয় তা নিয়ন্ত্রণ কার্যক্রমের মাধ্যমে শেষ হয়। উদ্দীপকে মি. কাদের একটি পোশাক কারখানার মান নিয়ন্ত্রণ বিভাগে কাজ করেন। তিনি তৈরিকৃত পোশাক মান অনুযায়ী হচ্ছে কিনা তা যাচাই করেন। এছাড়াও তিনি প্রতিষ্ঠানের উৎপাদন কাজ পর্যবেক্ষণ করেন এবং কোনো ত্রুটি পেলে দ্রুত এর সমাধান করেন।এক্ষেত্রে তিনি বিচ্যুতি নিরূপণে আদর্শ মানকে বিচ্যুতি হিসেবে বিবেচনা করেন।নিয়ন্ত্রণ ব্যবস্থাপনা প্রক্রিয়ার শেষ ধাপ। এর মাধ্যমেই পরিকল্পনার ত্রুটি বিচ্যুতি নির্ণয়পূর্বক তা সংশোধনের ব্যবস্থা গ্রহণ করা হয় এবং পরবর্তী পরিকল্পনা প্রণয়ন করা হয়। এক্ষেত্রে একবার পরিকল্পনায় ত্রুটি ধরা পড়লে দেখা যাবে পরবর্তী পরিকল্পনায় ভুলের পরিমাণ কমে যাবে। উদ্দীপকের মি. কাদেরও এরূপ নিয়ন্ত্রণ ব্যবস্থার মাধ্যমেই ত্রুটি বিচ্যুতি নির্ণয়পূর্বক এর সমাধান করেন। তাই আমি মনে করি,সুষ্ঠু নিয়ন্ত্রণ কার্যক্রম উৎপাদন ব্যয় হ্রাস করে।উদ্দীপকের মি. কালাম একটি বেকারির মালিক।তিনি নির্দেশনায় জটিলতা পরিহার করেন এবং সহজ নির্দেশনা দেন।তিনি বিভিন্ন রকম নির্দেশনা প্রদানের মাধ্যমে সংগঠনকে গতিশীল রাখেন। তিনি সব বিষয়ে কর্মীদের সাথে আলোচনা করার সিদ্ধান্ত নেন।এবার তিনি কর্মীদের সাথে আলোচনা করে ১০% উৎপাদন বাড়ানোর সিদ্ধান্ত নেন।পরবর্তীতে তা বাস্তবায়নে নির্দেশনা জারি করেন।মি. কালাম নির্দেশনা দানে কর্মীদের সাথে আলোচনা করেন।এরপর তিনি সহজ ও বোধগম্য ভাষায় নির্দেশনা দেন।কর্মীরাও মি. কালামের দেওয়া নির্দেশনা সঠিকভাবে পালন করে। এছাড়াও তিনি প্রতিনিয়ত আদেশ জারি,নেতৃত্বদান এবং কার্য তত্বাবধানের কাজগুলো করেন।এরূপ কাজ নিয়মিত থাকার কারণে প্রতিষ্ঠানে কার্যপ্রবাহ তৈরি হয়।ফলে কর্মীরা তাদের কাজের প্রতি সচেষ্ট থাকে। সুতরাং এভাবে সঠিক নির্দেশনা প্রতিষ্ঠানে কার্যপ্রবাহ সৃষ্টি করে"
        }
      ]
    }
  ]
}