{
  "title": "ঢাকা সিটি কলেজ ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "দি ফাইনারী কোম্পানি লিমিটেড এর কিছু শূন্যপদে প্রতিষ্ঠানে নিয়োজিত কর্মীদের এবং শ্রমিক সংঘের সুপারিশে নতুন বিক্রয় কর্মকর্তা ও উৎপাদন ব্যবস্থাপক নিয়োগ দেন। এই নিয়োগের ফলে প্রতিষ্ঠানের উৎপাদন ও বিক্রয় দিন দিন কমতে থাকে। পরবর্তীতে প্রতিষ্ঠানের কর্তৃপক্ষ এই সমস্যা দূর করার জন্য দেশের জাতীয় পত্রিকায় ও অনলাইনে বিজ্ঞপ্তি প্রকাশ করে প্রতিষ্ঠানের শূন্যপদ পূরণের জন্য সিদ্ধান্ত গ্রহণ করেন।",
      "tag": "DCC 25",
      "sub_questions": [
        {
          "label": "ক",
          "question": "কর্মী সংগ্রহ কী?",
          "explanation": "শূন্যপদ পূরণের জন্য চাকরিপ্রার্থীদের নির্দিষ্ট পদে আবেদন করতে ও নির্বাচন প্রক্রিয়ায় নিয়ে আসার কাজকে কর্মী সংগ্রহ বলে।"
        },
        {
          "label": "খ",
          "question": "কর্মীসংস্থান বলতে কী বোঝায়?",
          "explanation": "প্রতিষ্ঠানের জন্য দক্ষ জনবল সৃষ্টির লক্ষ্যে কর্মী সংগ্রহ, নির্বাচন, নিয়োগ, প্রশিক্ষণ ও উন্নয়নের কাজকে কর্মীসংস্থান বলে। জনশক্তি যোগ্য, দক্ষ ও উৎসাহী না হলে অন্য উপাদানগুলো মানসম্পন্ন হলেও কাজে লাগানো যায় না। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্পাদিত হয়। এ কারণে কর্মীসংস্থান ব্যবস্থাপনায় গুরুত্বপূর্ণ।"
        },
        {
          "label": "গ",
          "question": "উদ্দীপকে দি ফাইনারী কোম্পানি লিমিটেড প্রথমত কোন উৎস থেকে কর্মী সংগ্রহ করেছে? র‍্যাখ্যা করো।",
          "explanation": "উদ্দীপকের দি ফাইনারী লিমিটেড কোম্পানি অভ্যন্তরীণ উৎস থেকে কর্মী সংগ্রহ করেছে। প্রতিষ্ঠানে কর্মরত কর্মীদের মধ্য থেকে কর্মী সংগ্রহের ব্যবস্থা করা হলো অভ্যন্তরীণ উৎস। এক্ষেত্রে কর্মীদের যোগ্যতার ভিত্তিতে বা সুপারিশের মাধ্যমে কর্মী সংগ্রহ করা হয়। শ্রমিক সংঘের সুপারিশ, পদোন্নতি প্রভৃতি কর্মী সংগ্রহের অভ্যন্তরীণ উৎসের উদাহরণ। উদ্দীপকে দি ফাইনারী লিমিটেড কোম্পানিতে বিক্রয় কর্মকর্তা ও উৎপাদন ব্যবস্থাপক পদের কিছু পদ খালি হয়। প্রতিষ্ঠানটি পদোন্নতি দিয়ে এর কিছু পদ পূরণ করে। আবার, এটির শ্রমিক সংঘ এসব পদে কিছু লোক নিয়োগের জন্য সুপারিশ করে। সুপারিশের ভিত্তিতে উত্ত পদসমূহে কিছু লোক নিয়োগ দেওয়া হয়। এক্ষেত্রে প্রতিষ্ঠানটি শূন্যপদ পূরণে বিদ্যমান কর্মীদের মূল্যায়ন করা হয়েছে। এসবের সাথে কর্মী সংগ্রহের অভ্যন্তরীণ উৎসের মিল রয়েছে। সুতরাং, উদ্দীপকের দি ফাইনারী লিমিটেড কোম্পানি প্রথমে অভ্যন্তরীণ উৎস থেকে কর্মী সংগ্রহ করেছে।"
        },
        {
          "label": "ঘ",
          "question": "দি ফাইনারী কোম্পানি লিমিটেড প্রতিষ্ঠানের উৎপাদন ও বিক্রয় বৃদ্ধির জন্য কর্তৃপক্ষের পরবর্তীতে গৃহীত সিদ্ধান্ত যথোপযুক্ত- তোমার উত্তরের পক্ষে মতামত দাও।",
          "explanation": "দি ফাইনারী লিমিটেড এর উৎপাদন ও বিক্রয় বৃদ্ধির জন্য কর্তৃপক্ষের পরবর্তীতে গৃহীত বাহ্যিক উৎস থেকে কর্মী সংগ্রহের সিদ্ধান্ত যথোপযুক্ত বলে আমি মনে করি। প্রতিষ্ঠানে অনেক সময় বাইরের কোনো উৎস থেকে কর্মী সংগ্রহ করা হয়। এজন্য সংবাদপত্র, পত্রিকা, ইন্টারনেটে চাকরির বিজ্ঞাপন দেওয়া হয়। এক্ষেত্রে অনেক প্রার্থীর মধ্য থেকে বিভিন্ন পরীক্ষা-নিরীক্ষা করে সর্বোত্তম ব্যক্তিকে কর্মী হিসেবে নির্বাচন করা হয়। উদ্দীপকে দি ফাইনারী লিমিটেড কোম্পানিতে বিক্রয় ব্যবস্থাপক ও উৎপাদন ব্যবস্থাপক পদে কিছু শূন্যপদ তৈরি হয়। প্রতিষ্ঠানটি বর্তমানে নিয়োজিত কর্মী এবং শ্রমিক সংঘের সুপারিশের ভিত্তিতে এ পদসমূহ পূরণ করে। এরূপ নিয়োগের ফলে প্রতিষ্ঠানের উৎপাদন ও বিক্রয় দিন দিন কমতে থাকে। এক্ষেত্রে প্রতিষ্ঠানের কর্তৃপক্ষ এ সমস্যা দূর করার জন্য পত্রিকা ও অনলাইনে বিজ্ঞপ্তি প্রকাশ করে। পরে কর্তৃপক্ষ এর ভিত্তিতে প্রতিষ্ঠানের শূন্যপদ পূরণের সিদ্ধান্ত নেয়। উদ্দীপকের প্রতিষ্ঠানটি বিদ্যমান সমস্যা সমাধানে বাহ্যিক উৎস থেকে কর্মী সংগ্রহের সিদ্ধান্ত নিয়েছে। এতে যাচাই-বাছাইয়ের মাধ্যমে কর্মী নিয়োগ করা হবে। এর ফলে প্রতিষ্ঠানটিতে দক্ষ ও যোগ্যতাসম্পন্ন কর্মীর আগমন ঘটবে। এতে তারা ভালোভাবে কাজ সম্পাদন করতে পারবে। ফলে প্রতিষ্ঠানটিতে কাজের গতিশীলতা আসবে। এছাড়া প্রতিষ্ঠানের উৎপাদন ও বিক্রি বৃদ্ধি পাবে। তাই বলা যায়, দি ফাইনারী লিমিটেড কোম্পানির উৎপাদন ও বিক্রয় বৃদ্ধির জন্য বাহ্যিক উৎস থেকে কর্মী সংগ্রহের সিদ্ধান্তটি যথোপযুক্ত।"
        }
      ]
    },
    {
      "number": "2",
      "uddipok": "জনাব আকবর কোম্পানির ব্যবস্থাপনা পরিচালক। তিনি প্রতিষ্ঠানে সদ্য বিশ্ববিদ্যালয় থেকে পাস করা ১০ জন শিক্ষার্থীকে প্রাথমিকভাবে নিয়োগ দিয়েছেন। কিন্তু বাস্তব কাজ সম্পর্কে তাদের কোনো অভিজ্ঞতা নেই। তাই তিনি ভাবছেন তাদেরকে কাজে সংশ্লিষ্ট করে প্রত্যেকের কাজ সম্পর্কে বাস্তব ধারণা দিতে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "কর্মী নির্বাচন হলো এমন একটি প্রক্রিয়া, যার মাধ্যমে চাকরি প্রার্থীদের মধ্য থেকে নির্দিষ্ট পদের জন্য কাঙ্ক্ষিত ব্যক্তিকে বাছাই করা হয়।"
        },
        {
          "label": "খ",
          "question": "",
          "explanation": "সুষ্ঠুভাবে কাজ সম্পাদনের জন্য কর্মীদের যে প্রক্রিয়ায় জ্ঞান ও দক্ষতার উন্নয়ন করানো হয়, তাকে প্রশিক্ষণ বলে। প্রশিক্ষণের মাধ্যমে কর্মী কোনো নির্দিষ্ট বিষয়ে হাতেকলমে শিক্ষা লাভকরে। এতে সে উক্ত কাজ করার ক্ষমতা অর্জন করে। এর মাধ্যমে সে সংশ্লিষ্ট কাজে দক্ষতা অর্জন করে। এভাবে প্রশিক্ষণ কর্মীদের দক্ষতা বৃদ্ধি করে।"
        },
        {
          "label": "গ",
          "question": "",
          "explanation": "উদ্দীপকে জনাব আকবর কর্মীসংস্থানের ক্ষেত্রে বাহ্যিক উৎস ব্যবহার করেছেন। প্রতিষ্ঠানের বাইরের উৎস থেকে কর্মী সংগ্রহের মাধ্যমে নতুন কর্মীসংস্থান করা যায়। এক্ষেত্রে বিজ্ঞপ্তি, চাকরি সন্ধানী, শিক্ষাপ্রতিষ্ঠান প্রভৃতি মাধ্যম ব্যবহার করা হয়। এতে প্রতিষ্ঠানে নতুন দক্ষতা ও যোগ্যতাসম্পন্ন কর্মীর আগমন ঘটে। উদ্দীপকের জনাব আকবর একটি কোম্পানির ব্যবস্থাপনা পরিচালক। তার প্রতিষ্ঠানে কিছু কর্মী নিয়োগ দেওয়া প্রয়োজন হয়। এজন্য তিনি কর্মী সংগ্রহের উৎস হিসেবে শিক্ষাপ্রতিষ্ঠানকে বেছে নেন। পরবর্তীতে তিনি সদ্য বিশ্ববিদ্যালয় থেকে পাস করা ১০ জন শিক্ষার্থীকে প্রতিষ্ঠানে প্রাথমিকভাবে নিয়োগ দেন। এতে প্রতিষ্ঠানটিতে দক্ষ ও যোগ্য কর্মীর আগমন ঘটে। এসবের বৈশিষ্ট্যের সাথে কর্মী সংগ্রহের বাহ্যিক উৎসের মিল রয়েছে। সুতরাং, জনাব আকবর কর্মীসংস্থানের জন্য বাহ্যিক উৎস ব্যবহার করেছেন।"
        },
        {
          "label": "ঘ",
          "question": "",
          "explanation": "উদ্দীপকে জনাব আকবর তার কর্মীদের জন্য শিক্ষানবিশ প্রশিক্ষণ পদ্ধতি অনুসরণ করেছেন যা প্রাতিষ্ঠানিক উদ্দেশ্য বাস্তবায়নে ভূমিকা রাখবে বলে আমি মনে করি। এ পদ্ধতিতে প্রশিক্ষণার্থীকে কাজের সাথে সম্পৃক্ত রেখে নির্দিষ্ট সময় পর্যন্ত অভিজ্ঞ কর্মকর্তার তত্ত্বাবধানে রাখা হয়। এভাবে তাদের কাজ সম্পর্কে বাস্তব ধারণা দেওয়া হয়। এ প্রশিক্ষণের মাধ্যমে প্রশিক্ষণার্থী তাত্ত্বিক ও ব্যবহারিক জ্ঞান লাভ করেন। উদ্দীপকের জনাব আকবর একজন ব্যবস্থাপক। তিনি প্রতিষ্ঠানে কর্মী নিয়োগে বাহ্যিক উৎস ব্যবহার করেন। এজন্য তিনি সদ্য পাস করা কিছু শিক্ষার্থীকে প্রতিষ্ঠানে নিয়োগ দেন। কিন্তু বাস্তব কাজ সম্পর্কে তাদের কোনো অভিজ্ঞতা নেই। তাই তিনি ভাবছেন তাদেরকে কাজে সংশ্লিষ্ট করে প্রত্যেকের কাজ সম্পর্কে বাস্তব ধারণা দিতে। এক্ষেত্রে জনাব আকবর তার প্রতিষ্ঠানের কর্মীদের জন্য শিক্ষানবিশ পদ্ধতিতে প্রশিক্ষণের ব্যবস্থা করেন। এতে কর্মীরা অভিজ্ঞ নির্বাহীর অধীনে হাতেকলমে শিক্ষা লাভ করবে। এর মাধ্যমে তারা প্রতিষ্ঠানের কাজ সম্পর্কে বিশেষ জ্ঞানের অধিকারী হবে। এছাড়া এ প্রশিক্ষণের মাধ্যমে প্রতিষ্ঠানটির অনভিজ্ঞ কর্মীরা ধীরে ধীরে অভিজ্ঞ হয়ে ওঠবে। ফলে তার প্রতিষ্ঠানের কাজ সুষ্ঠুভাবে সম্পাদিত হবে। এভাবে তার প্রতিষ্ঠানের উদ্দেশ্য বাস্তবায়িত হবে। তাই বলা যায়, জনাব আকবরের অনুসৃত শিক্ষানবিশ প্রশিক্ষণ পদ্ধতি তার প্রতিষ্ঠানের উদ্দেশ্য বাস্তবায়নে সহায়ক হবে।"
        }
      ]
    },
    {
      "number": "3",
      "uddipok": "A ও B দুটি উৎপাদনকারী প্রতিষ্ঠান। A নামক প্রতিষ্ঠানের ব্যবস্থাপক মি. রাসেল তার কারখানার সিদ্ধান্ত গ্রহণে সকল স্তরের কর্মকর্তা ও কর্মচারীর পরামর্শ গ্রহণ করেন। এতে শ্রমিক-কর্মীদের মধ্যে প্রশাসনের প্রতি ইতিবাচক ধারণা সৃষ্টি হয় যা প্রতিষ্ঠানের উৎপাদনকে ক্রমাগত বৃদ্ধির দিকে নিয়ে যাচ্ছে। অপরদিকে B নামক প্রতিষ্ঠানের ব্যবস্থাপক মি, নজরুল তার কারখানার সিদ্ধান্ত গ্রহণে কোনো কর্মীর পরামর্শ গ্রহণ করেন না, একাই সিদ্ধান্ত গ্রহণ করে সবাইকে তা বাস্তবায়নে বাধ্য করেন। এতে প্রশাসনের প্রতি কর্মীদের অসন্তোষ বৃদ্ধি পাওয়ায় উৎপাদন ক্রমাগত হ্রাস পাচ্ছে।।",
      "tag": "DCC 25",
      "sub_questions": [
        {
          "label": "ক",
          "question": "নির্দেশনা কী?",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে।"
        },
        {
          "label": "খ",
          "question": "লাগামহীন নেতৃত্ব বলতে কী বোঝ? ব্যাখ্যা করো।",
          "explanation": "যে নেতৃত্বে নেতা কর্মীদের ওপর দায়িত্ব দিয়ে নিজে কর্মবিমুখ থাকেন এবং কর্মীদের ইচ্ছামতো কাজ করার সুযোগ দেন, তাকে লাগামহীন নেতৃত্ব বলে। এ ধরনের নেতৃত্বে নেতা কর্মীদের ওপরই বেশি নির্ভর করেন। কোন কাজ কীভাবে করে প্রতিষ্ঠানকে সামনের দিকে এগিয়ে নেওয়া যাবে, এ বিষয়ে তিনি তেমন ভাবেন না। ফলে কর্মীদেরই সিদ্ধান্ত নিয়ে কাজ করতে হয়। এতে তারা বেশি স্বেচ্ছাচারী হয়ে ওঠে। তাই লাগামহীন নেতৃত্ব কার্যকর হয় না।"
        },
        {
          "label": "গ",
          "question": "উদ্দীপকে মি. রাসেলের প্রতিষ্ঠানে কোন ধরনের নেতৃত্ব পরিলক্ষিত হয়? ব্যাখ্যা করো।",
          "explanation": "উদ্দীপকে মি. রাসেলের প্রতিষ্ঠানে গণতান্ত্রিক নেতৃত্ব পরিলক্ষিত হয়। এ ধরনের নেতৃত্বে নেতা অধস্তনদের সাথে আলাপ-আলোচনা ও পরামর্শ করে কাজ করেন। সিদ্ধান্ত নেওয়ার ক্ষেত্রে তাদের মতামতকে প্রাধান্য দেন। এছাড়াও তাদের সাথে সুসম্পর্ক বজায় রাখেন। এ নেতৃত্বে কর্মীরা প্রশাসনের প্রতি ইতিবাচক ধারণা পোষণ করেন। উদ্দীপকে মি. রাসেল A নামক একটি প্রতিষ্ঠানের ব্যবস্থাপক। তিনি প্রাতিষ্ঠানিক যেকোনো সিদ্ধান্ত গ্রহণে সকল স্তরের কর্মকর্তা ও কর্মচারীর পরামর্শ গ্রহণ করেন। এতে তার প্রতিষ্ঠানের শ্রমিক-কর্মীদের প্রশাসনের প্রতি ইতিবাচক ধারণা তৈরি হয়। তারা নিজেদেরকে প্রতিষ্ঠানের অংশ মনে করে। এজন্য কাজের প্রতি কর্মীদের আন্তরিকতা সৃষ্টি হয়। ফলে তার প্রতিষ্ঠানের উৎপাদন ক্রমাগত বৃদ্ধি পাচ্ছে। এসব বৈশিষ্ট্য গণতান্ত্রিক নেতৃত্বের সাথে সাদৃশ্যপূর্ণ। তাই বলা যায়, উদ্দীপকে মি. রাসেল প্রতিষ্ঠানে গণতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "\"মি. নজরুলের নেতৃত্বের ধরন, দীর্ঘমেয়াদে প্রতিষ্ঠানকে ক্ষতিগ্রস্ত করে\"- উদ্দীপকের আলোকে বক্তব্যের যথার্থতা মূল্যায়ন করো।",
          "explanation": "নিম্নের অনুরূপঃ মি. কাদেরের স্বৈরতান্ত্রিক নেতৃত্ব দীর্ঘমেয়াদে প্রতিষ্ঠানকে ক্ষতিগ্রস্ত করতে পারে বলে আমি মনে করি। স্বৈরতান্ত্রিক নেতৃত্বে নেতা সব ক্ষমতা নিজের কাছে কেন্দ্রীভূত করে রাখেন। তিনি নিজের ইচ্ছেমতো এককভাবে সব সিদ্ধান্ত নেন। কর্মীদের সামর্থ্যের ওপরে তিনি বিশ্বাস রাখেন না। এছাড়া তিনি কর্মী সম্পর্কে নেতিবাচক ধারণা পোষণ করেন। উদ্দীপকে মি. কাদের তার কারখানায় সিদ্ধান্ত গ্রহণে কোনো কর্মীর পরামর্শ নেন না। এক্ষেত্রে তিনি একাই সিদ্ধান্ত নিয়ে থাকেন। আর কর্মীরা উক্ত সিদ্ধান্ত বাস্তবায়নে বাধ্য থাকেন। ফলে প্রশাসনের প্রতি কর্মী অসন্তোষ বৃদ্ধি পাচ্ছে এবং উৎপাদন ক্রমাগত কমে যাচ্ছে। বৈশিষ্ট্যানুযায়ী প্রতিষ্ঠানটিতে স্বৈরতান্ত্রিক নেতৃত্ব অনুসরণ করা হয়েছে। দীর্ঘমেয়াদে প্রতিষ্ঠানটিতে এ নেতৃত্ব অনুসৃত হলে নেতা স্বেচ্ছাচারী হয়ে ওঠবে। এতে প্রতিষ্ঠানটির কর্মীদের মধ্যে অসন্তুষ্টি দেখা দিবে। ফলে তারা প্রতিষ্ঠানকে আপন মনে করবে না। এতে তাদের উৎপাদনশীলতা কমে যাবে। ফলে প্রতিষ্ঠানটি সামগ্রিক দিক থেকে ক্ষতিগ্রস্ত হবে। তাই 'বলা যায়, মি. কাদেরের স্বৈরতান্ত্রিক নেতৃত্ব দীর্ঘমেয়াদে প্রতিষ্ঠানকে ক্ষতিগ্রস্ত করতে পারে।"
        }
      ]
    },
    {
      "number": "4",
      "uddipok": "মি. রশীদ একটি প্রতিষ্ঠানের ম্যানেজার। তিনি অত্যন্ত মনোযোগ ও নিষ্ঠার সাথে তার কাজ করেন এবং প্রতিষ্ঠানের নানাবিধ সমস্যা সমাধানে অধীনস্থ কর্মীদের মতামতকে গুরুত্ব দেন। এর ফলে প্রতিষ্ঠানে নিয়োজিত কর্মীরা নিজেদেরকে প্রতিষ্ঠানের অংশ মনে করেন এবং কর্তৃপক্ষের প্রতি ইতিবাচক মনোভাব পোষণ করেন। অল্পদিনের মধ্যেই প্রতিষ্ঠানটি ব্যবসায়িক জগতে সফলতা অর্জন করতে সক্ষম হয়।",
      "tag": "DCC 25",
      "sub_questions": [
        {
          "label": "ক",
          "question": "পিতৃসুলভ নেতৃত্ব কী?",
          "explanation": "যে নেতৃত্বে নেতা অধস্তনদের ওপর বেশি মাত্রায় কর্তৃত্বপরায়ণ হলেও পিতার মতো তাদের সাথে ভালো ব্যবহার করে ও শ্রদ্ধাবোধ জাগিয়ে কাজ আদায়ের চেষ্টা করা হয়, তাকে পিতৃসুলভ নেতৃত্ব বলে।"
        },
        {
          "label": "খ",
          "question": "নির্দেশনাকে প্রশাসনের হৃৎপিন্ড বলা হয় কেন?",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান কাজকে নির্দেশনা বলে। হৃৎপিণ্ড কাজ না করলে মানুষ অচল হয়ে পড়ে। একইভাবে একটি প্রতিষ্ঠানের প্রশাসন যেসব পরিকল্পনা, নিয়ম-নীতি প্রণয়ন করে; সেগুলো বাস্তবায়নের জন্য কর্মীদের নির্দেশনা দেওয়া প্রয়োজন। এটি দেওয়া না হলে প্রশাসনের কাজ ব্যর্থ হয়। তাই নির্দেশনাকে প্রশাসনের হৃৎপিন্ড বলা হয়।"
        },
        {
          "label": "গ",
          "question": "উদ্দীপকে মি. রশীদের প্রতিষ্ঠানে কোন ধরনের নির্দেশনা কার্যকর? ব্যাখ্যা করো।",
          "explanation": "উদ্দীপকে মি. রশীদের প্রতিষ্ঠানে পরামর্শমূলক নির্দেশনা কার্যকর। এ ধরনের নির্দেশনায় নেতা অধীনস্থদের সাথে পরামর্শ করে প্রতিষ্ঠানের সিদ্ধান্ত নেন। ফলে কর্মীরা গুরুত্ব সহকারে নির্দেশনা পালন করে। এতে কাজের প্রতি তাদের আগ্রহও বাড়ে। তাই প্রতিষ্ঠানের কাজ সুষ্ঠভাবে সম্পন্ন হয়। উদ্দীপকের মি. রশীদ একজন ম্যানেজার। তিনি অত্যন্ত মনোযোগ ও নিষ্ঠার সাথে কাজ করেন। এছাড়া প্রতিষ্ঠানের নানাবিধ সমস্যা সমাধানে অধীনস্থ কর্মীদের মতামতাকে গুরুত্ব দেন। এতে প্রতিষ্ঠানের কর্মীরা নিজেদের প্রতিষ্ঠানের অংশ মনে করেন। আবার তারা প্রতিষ্ঠানের কর্তৃপক্ষের প্রতিও ইতিবাচক মনোভাব পোষণ করেন। এসব বিষয় পরামর্শমূলক নির্দেশনার সাথে সংগতিপূর্ণ। সুতরাং, মি. রশীদের প্রতিষ্ঠানে পরামর্শমূলক নির্দেশনা কার্যকর।"
        },
        {
          "label": "ঘ",
          "question": "তুমি কি মনে করো উদ্দীপকের নির্দেশনা যথাযথ পদ্ধতি অনুসরণই প্রতিষ্ঠানের সফলতার মূল কারণ? মতামত দাও।",
          "explanation": "উদ্দীপকে পরামর্শমূলক নির্দেশনা পদ্ধতি অনুসরণই প্রতিষ্ঠানের সফলতার মূল কারণ বলে আমি মনে করি। এ পদ্ধতিতে নেতা নির্দেশনার বিষয়বস্তু নিয়ে অধস্তনদের সাথে আলোচনা করেন। এতে প্রতিষ্ঠানের বিভিন্ন সিদ্ধান্ত নিতে অধস্তনদের মতামতকে মূল্যায়ন করা হয়। ফলে প্রতিষ্ঠানের লক্ষ্য অর্জনে অধস্তনরা আন্তরিকভাবে কাজ করে। উদ্দীপকের মি. রশীদ একটি প্রতিষ্ঠানের ম্যানেজার। তিনি তার প্রতিষ্ঠানে পরামর্শমূলক নির্দেশনা পদ্ধতি অনুসরণ করেন। এজন্য তিনি প্রতিষ্ঠানের সমস্যা সমাধানে কর্মীদের সাথে আলোচনা করেন। এছাড়া তাদের মতামতকে গুরুত্ব দিয়েই সিদ্ধান্ত গ্রহণ করেন। ফলে অল্পদিনেই তার প্রতিষ্ঠানটি সফলতা অর্জন করতে সক্ষম হয়। মি. রশীদ কর্মীদের সাথে পরামর্শ করে নির্দেশনা দেওয়ায় তারা সহজেই তাদের কাজ বুঝতে পারেন। এক্ষেত্রে তারা নিজেদের মতামত দিতে পেরে কাজে উৎসাহী হন। আবার তাদের সাথে মতবিনিময় করায় তারা প্রতিষ্ঠানের প্রতি অনুগত থাকেন। ফলে প্রাতিষ্ঠানিক লক্ষ্যমাত্রা পূরণে তারা সর্বোচ্চ চেষ্টা করেন। এভাবে প্রতিষ্ঠানটিতে সফলতা অর্জিত হয়। তাই বলা যায়, পরামর্শমূলক নির্দেশনার অনুসরণই উদ্দীপকের প্রতিষ্ঠানের সফলতার মূল কারণ।"
        }
      ]
    },
    {
      "number": "5",
      "uddipok": "মি. সায়েম তার প্রতিষ্ঠানের নির্বাহীদের সহযোগিতা করার জন্য বিশেষজ্ঞ কর্মী ব্যবহার করেন। আবার প্রতিষ্ঠানের বিভিন্ন পর্যায়ে নিযুক্ত ব্যবস্থাপকগণ প্রত্যক্ষভাবে কতজন অধস্তনদের কাজ দেখাশোনা করবেন তাও ঠিক করে দেন। এতে তার প্রতিষ্ঠানের নির্বাহীদের কার্যভার হ্রাস পেয়েছে এবং তারা অধিক মনোযোগ ও দক্ষতার সাথে কার্যসম্পাদন করে সফলতা লাভ করছেন।",
      "tag": "DCC 25",
      "sub_questions": [
        {
          "label": "ক",
          "question": "কার্যভিত্তিক সংগঠনের প্রবক্তা কে?",
          "explanation": "কার্যভিত্তিক সংগঠনের প্রবক্তা হলেন ফ্রেডরিক উইন্সলো টেলর।"
        },
        {
          "label": "খ",
          "question": "দ্বৈত অধীনতা সংগঠনে পরিহার করতে হয় কেন?",
          "explanation": "একজন কর্মী একই সাথে একাধিক ঊর্ধ্বতনের অধীনে থাকলে তাকে দ্বৈত অধীনতা বলে। সংগঠন প্রক্রিয়ায় কে কার অধীন, তা উল্লেখ করা হয়। এক্ষেত্রে যদি কোনো ব্যক্তিকে একাধিক ঊর্ধ্বতনের কর্তৃত্বাধীন করা হয়, তবে ঐ অধস্তনের পক্ষে সব কাজ যথাযথভাবে পালন সম্ভব হয় না। এতে কার্যক্ষেত্রে বিশৃঙ্খলা দেখা দেয়। তাই সংগঠনে দ্বৈত অধীনতা পরিহার করা উচিত।"
        },
        {
          "label": "গ",
          "question": "উদ্দীপকে মি. সায়েম কোন ধরনের সংগঠন কাঠামো ব্যবহার করছেন? ব্যাখ্যা করো।",
          "explanation": "নিম্নের অনুরূপঃ লিমা ফ্যাশনের সাংগঠনিক কাঠামো হলো সরলরৈখিক ও পদস্থ কর্মী। এ সংগঠন কাঠামোতে সরলরৈখিক নির্বাহীকে সহযোগিতা করার জন্য উপদেষ্টা বা বিশেষজ্ঞ কর্মী নিয়োগ করা হয়। এক্ষেত্রে কর্তৃত্ব ও ক্ষমতা নির্বাহীর হাতে থাকে। আর উপদেষ্টা কর্মী নির্বাহীকে প্রয়োজনীয় পরামর্শ ও সহযোগিতা করেন। উদ্দীপকের লিমা ফ্যাশন একটি অত্যাধুনিক গার্মেন্টস প্রতিষ্ঠান। প্রতিষ্ঠানটির প্রত্যেক বিভাগে দু'ধরনের নির্বাহী রয়েছে। নির্বাহী কর্মকর্তাকে সহকারী নির্বাহী কর্মকর্তা বিভিন্নভাবে পরামর্শ দিয়ে সহায়তা করে। আবার কোনো সমস্যা সৃষ্টি হলে এরা নির্বাহীকে সমস্যা সমাধানে সাহায্য করে। এতে নির্বাহী কর্মকর্তার কর্মভার লাঘব হয়। ফলে প্রতিষ্ঠানের কার্যক্রমগুলো সুষ্ঠুভাবে সম্পন্ন হয়। এসবের সাথে সরলরৈখিক ও পদস্থকর্মী সংগঠন কাঠামোর মিল আছে। তাই সংগঠন কাঠামোটি সরলরৈখিক ও পদস্থ কর্মী সংগঠন।"
        },
        {
          "label": "ঘ",
          "question": "কার্যপরিচালনায় সংগঠনের যে নীতির সুষ্ঠু ব্যবহার উদ্দীপকের প্রতিষ্ঠানে সফলতা এনেছে তা বিশ্লেষণ করো।",
          "explanation": "কার্যপরিচালনায় সংগঠনের তত্ত্বাবধান পরিসরের নীতির ব্যবহার উদ্দীপকের প্রতিষ্ঠানে সফলতা এনেছে বলে আমি মনে করি। এ নীতি অনুযায়ী একজন নির্বাহীর তত্ত্বাবধানে কতজন অধস্তন থাকবে, তা ঠিক করা হয়। এতে নির্বাহীরা একটি নির্দিষ্ট সংখ্যক কর্মীদের সঠিকভাবে তদারকি করতে পারেন। আর কর্মীদের সুষ্ঠু তদারকির ফলে কাজে শৃঙ্খলা প্রতিষ্ঠিত হয়। উদ্দীপকের মি. সায়েম তার প্রতিষ্ঠানে সরলরৈখিক ও পদস্থ কর্মী সংগঠন কাঠামো ব্যবহার করেন। তিনি তার প্রতিষ্ঠানের বিভিন্ন পর্যায়ের ব্যবস্থাপকগণ প্রত্যক্ষভাবে কতজন অধস্তনের কাজ দেখাশোনা করবেন তা ঠিক করে দেন। এতে প্রতিষ্ঠানের নির্বাহীদের কাজের চাপ কমে যায়। এজন্য তারা তাদের অধীনস্থ কর্মীদের কাজ সরাসরি তদারকি করতে পারেন। আবার নির্বাহীরা অধিক মনোযোগ ও দক্ষতার সাথে কার্যসম্পাদন করে সফলতা লাভ করেন। এক্ষেত্রে মি. সায়েম তার প্রতিষ্ঠানে কাম্য তত্ত্বাবধান পরিসর নীতি অনুসরণ করেন। এ নীতির আলোকে তিনি তার প্রতিষ্ঠানের নির্বাহীদের অধীনে নির্দিষ্ট কর্মীর সংখ্যা নির্ধারণ করেন। নির্বাহীদের তত্ত্বাবধানে নির্দিষ্ট কর্মী থাকায় তাদেরকে তত্ত্বাবধানও সহজ হয়। এছাড়া কর্মীরা কোনো ভুল করলে সহজে শুধরে দেওয়া যায়। এতে প্রতিষ্ঠানটির কাজে গতি আসে এবং সঠিক সময়ে সব কাজ সম্পাদিত হয়। ফলে এ নির্বাহীদের সফল তত্ত্বাবধানের মাধ্যমে প্রতিষ্ঠানের সফলতাও নিশ্চিত হতে থাকে। তাই বলা যায়, সংগঠনের কাম্য তত্ত্বাবধান পরিসরের নীতি ব্যবহারের কারণেই উদ্দীপকের প্রতিষ্ঠানটি সফল।"
        }
      ]
    },
    {
      "number": "6",
      "uddipok": "ইছামতি লি. একটি বৃহদায়তন উৎপাদনকারী প্রতিষ্ঠান। প্রতিষ্ঠানটি তাদের কাজগুলোকে প্রকৃতি অনুযায়ী বিভিন্ন ভাগে ভাগ করে একেকজন বিশেষজ্ঞ ব্যক্তির হাতে দায়িত্ব ন্যস্ত করেন। এভাবে এটি আন্তর্জাতিক বাজারে দ্রুত জনপ্রিয়তা অর্জন করেছে। কিন্তু গত মাসে উদ্ভুত শ্রমিক বিক্ষোভে প্রতিষ্ঠানটি ব্যাপক আর্থিক ক্ষতির সম্মুখীন হয়।",
      "tag": "DCC 25",
      "sub_questions": [
        {
          "label": "ক",
          "question": "সংগঠন কী?",
          "explanation": "নির্দিষ্ট লক্ষ্য অর্জনে একাধিক ব্যক্তির সংঘবদ্ধতা এবং পারস্পরিক সম্পর্ক নির্ধারণ করার কাঠামোবদ্ধ ও প্রাতিষ্ঠানিক রূপকে সংগঠন বলে।"
        },
        {
          "label": "খ",
          "question": "মেট্রিক্স সংগঠন বলতে কী বোঝায়?",
          "explanation": "যে সংগঠন কাঠামো কার্যভিত্তিক ও প্রকল্প বা দ্রব্যভিত্তিক সংগঠনের সমন্বয়ে তৈরি করা হয়, তাকে মেট্রিক্স সংগঠন বলে। এক্ষেত্রে প্রকল্প ব্যবস্থাপক ও কার্যিক ব্যবস্থাপক একই সাথে কর্মরত থাকে। প্রকল্প ব্যবস্থাপকের কাজ হলো দ্রব্য বা সেবার উৎপাদন, বিক্রয় সম্পর্কিত দায়িত্ব পালন। অন্যদিকে কার্যিক ব্যবস্থাপক (উৎপাদন ব্যবস্থাপক, ক্রয় ব্যবস্থাপক) প্রতিটি প্রকল্প ব্যবস্থাপককে সহায়তা করে। তাই প্রকল্প বাস্তবায়নে মেট্রিক্স সংগঠন উত্তম।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটির সংগঠন কাঠামোটি কোন ধরনের? ব্যাখ্যা করো।",
          "explanation": "উদ্দীপকের বর্ণিত প্রতিষ্ঠানটির সংগঠন কাঠামোটি হলো কার্যভিত্তিক। এ ধরনের সংগঠন কাঠামোতে প্রতিষ্ঠানের কাজগুলোকে প্রকৃতি অনুযায়ী ভাগ করা হয়। এরপর একেকটি বিভাগের দায়িত্ব একেকজন বিশেষজ্ঞকে দেওয়া হয়। এ সংগঠনে বিশেষজ্ঞ কর্মী নির্বাহীর দায়িত্ব পালন করেন। উদ্দীপকের ইছামতি লি. একটি বৃহদায়তন উৎপাদনমুখী প্রতিষ্ঠান। প্রতিষ্ঠানটিতে প্রতিটি কাজের জন্য আলাদা আলাদা বিভাগ আছে। এছাড়া প্রতিটি বিভাগে বিশেষজ্ঞ ব্যবস্থাপক নিয়োজিত আছেন। এক্ষেত্রে প্রতিষ্ঠানটি প্রথমে প্রকৃতি অনুযায়ী কাজগুলোকে ছোট ছোট ভাগে ভাগ করেছে। এরপর বিভাগগুলোতে বিশেষজ্ঞ কর্মীকে নির্বাহীর দায়িত্ব দিয়েছে। আর-প্রতিষ্ঠানটিতে তারা স্ব স্ব বিভাগের সর্বময় ক্ষমতার অধিকারী। এসব বৈশিষ্ট্য কার্যভিত্তিক সংগঠনের সাথে মিলে যায়। তাই বলা যায়, উদ্দীপকের প্রতিষ্ঠানটি কার্যভিত্তিক সংগঠন, কাঠামো অনুসরণ করছে।"
        },
        {
          "label": "ঘ",
          "question": "উদ্ভূত পরিস্থিতি মোকাবিলায় সংগঠনের যে কাঠামোটি প্রয়োজন বলে তুমি মনে করো?",
          "explanation": "উদ্দীপকে উদ্ভূত পরিস্থিতি মোকাবিলায় কমিটি সংগঠন কাঠামো প্রয়োজন বলে আমি মনে করি। কোনো বিশেষ কাজ বা সমস্যা সমাধানের জন্য কমিটি সংগঠন তৈরি করা হয়। এতে স্বল্পমেয়াদে কয়েকজন ব্যক্তির ওপর নির্দিষ্ট দায়িত্ব দেওয়া হয়। এরা পারস্পরিক আলোচনার মাধ্যমে বিশেষ পরিস্থিতি বা সমস্যার ব্যাপারে সিদ্ধান্ত নিয়ে থাকেন। উদ্দীপকের ইছামতি লি. একটি উৎপাদনমুখী প্রতিষ্ঠান। প্রতিষ্ঠানটিতে কার্যভিত্তিক সংগঠন কাঠামো অনুসরণ করা হয়। প্রতিষ্ঠানটি আন্তর্জাতিক বাজারে দ্রুত জনপ্রিয়তা অর্জন করে। কিন্তু গত মাসে প্রতিষ্ঠানটিতে হঠাৎ শ্রমিক বিক্ষোভ হয়। এতে প্রতিষ্ঠানটি ব্যাপক আর্থিক ক্ষতির সম্মুখীন হয়। এ পরিস্থিতিতে ইছামতি লি. কে একটি কমিটি গঠন করতে হবে। এ কমিটির উদ্দেশ্য হবে প্রতিষ্ঠানে শ্রমিক বিক্ষোভের কারণ খুঁজে বের করা। এক্ষেত্রে কমিটির সদস্যরা প্রয়োজনীয় তথ্য সংগ্রহের মাধ্যমে কারণ খোঁজার চেষ্টা করবেন। আবার বিক্ষোভের ফলে ক্ষতির পরিমাণও তারা যাচাই করবেন। এছাড়া ভবিষ্যতে যাতে এরূপ ঘটনা না ঘটে সে ব্যাপারে সদস্যরা পরামর্শ দিয়ে একটি প্রতিবেদন তৈরি করবেন। এভাবে সৃষ্ট কমিটির মাধ্যমে প্রতিষ্ঠানটির সমস্যার সমাধান হবে। তাই বলা যায়, উল্লিখিত শ্রমিক বিক্ষোভের কারণ উদঘাটনে কমিটি সংগঠন কাঠামোই যথার্থ হবে।"
        }
      ]
    },
    {
      "number": "7",
      "uddipok": "হেমকো লি. দেশের একটি বৃহৎ আইপিএস ব্যাটারি প্রস্তুতকারী প্রতিষ্ঠান। প্রতিষ্ঠানটি ফেব্রুয়ারি মাসে ৫০,০০০ একক ব্যাটারি প্রস্তুতের লক্ষ্যমাত্রা নির্ধারণ করে। কিন্তু মাস শেষে দেখা গেল প্রস্তুত হয়েছে ৩৫,০০০ একক ব্যাটারি। তদন্তে ধরা পড়লো, কিছু শ্রমিকদের অদক্ষতাই এজন্য দায়ী। তাই প্রতিষ্ঠানটি শ্রমিকদের দক্ষতা বৃদ্ধির ওপর গুরুত্ব দিল।",
      "tag": "DCC 25",
      "sub_questions": [
        {
          "label": "ক",
          "question": "ব্যবস্থাপনা প্রক্রিয়ার সর্বশেষ কাজ কোনটি?",
          "explanation": "ব্যবস্থাপনার সর্বশেষ কাজ হলো নিয়ন্ত্রণ।"
        },
        {
          "label": "খ",
          "question": "আদর্শমান বলতে কী বোঝায়?",
          "explanation": "আদর্শমান (Standard) হলো এমন এক মানদণ্ড, যেটি অনুযায়ী প্রকৃত কর্মফল পরিমাপ করা হয়। নিয়ন্ত্রণ প্রক্রিয়ায় আদর্শমানের সাথে প্রকৃত কার্যফলের তুলনা করে বিচ্যুতি (Deviation) নিরূপণ করা হয়। এরপর যথাযথ ব্যবস্থা নিয়ে ভুল-ত্রুটি সংশোধন করা হয়। তাই নিয়ন্ত্রণ প্রক্রিয়ায় আদর্শমান নির্ধারণ করা প্রয়োজন।"
        },
        {
          "label": "গ",
          "question": "উদ্দীপকের প্রতিষ্ঠানটি ব্যবস্থাপনার কোন কাজের মাধ্যমে উৎপাদনের পার্থক্য নির্ণয় করেছে? ব্যাখ্যা করো।",
          "explanation": "উদ্দীপকের প্রতিষ্ঠানটি ব্যবস্থাপনার নিয়ন্ত্রণের মাধ্যমে উৎপাদনের পার্থক্য নির্ণয় করেছে। নিয়ন্ত্রণের মাধ্যমে আগে নির্ধারিত লক্ষ্যমাত্রার সাথে প্রকৃত কাজের ফলাফল তুলনা করা হয়। এটি বিচ্যুতি সংশোধনের একটি বিশেষ ব্যবস্থা। এর মাধ্যমে পরিকল্পনা অনুযায়ী কাজ হচ্ছে কি না তা যাচাই করা হয়। উদ্দীপকের হেমকো লি. একটি ব্যাটারি প্রস্তুতকারী প্রতিষ্ঠান। প্রতিষ্ঠানটি ফেব্রুয়ারি মাসে ৫০,০০০ একক ব্যাটারি প্রস্তুতের লক্ষ্যমাত্রা নির্ধারণ করে। কিন্তু মাস শেষে দেখা যায় ৩৫,০০০ একক ব্যাটারি উৎপাদিত হয়েছে। এতে লক্ষ্যমাত্রার চেয়ে (৫০,০০০ ৩৫,০০০) বা ১৫,০০০ একক কম উৎপাদিত হয়েছে। এক্ষেত্রে আদর্শমানের সাথে প্রতিষ্ঠানের উৎপাদনের পরিমাণ তুলনা করে এ বিচ্যুতি পাওয়া যায়। আর এ বিচ্যুতি দূর করার জন্য প্রতিষ্ঠানটিতে সংশোধন ব্যবস্থা নেওয়া হয়। এসবের সাথে ব্যবস্থাপনার নিয়ন্ত্রণ কাজের মিল আছে। সুতরাং, উদ্দীপকের প্রতিষ্ঠানটি ব্যবস্থাপনার নিয়ন্ত্রণের মাধ্যমে উৎপাদনের বিচ্যুতি নির্ণয় করেছে।"
        },
        {
          "label": "ঘ",
          "question": "উদ্দীপকের শ্রমিকদের দক্ষতা বৃদ্ধির ওপর গুরুত্ব আরোপ নিয়ন্ত্রণের কোন পদক্ষেপের সাথে সম্পৃক্ত? মতামত দাও।",
          "explanation": "উদ্দীপকের শ্রমিকদের দক্ষতা বৃদ্ধির ওপর গুরুত্ব আরোপ নিয়ন্ত্রণের সংশোধনমূলক ব্যবস্থা গ্রহণ পদক্ষেপের সাথে সম্পৃক্ত বলে আমি মনে করি। নিয়ন্ত্রণের সর্বশেষ পদক্ষেপ হলো চিহ্নিত ত্রুটি-বিচ্যুতিগুলোর জন্য সংশোধনমূলক ব্যবস্থা নেওয়া। এক্ষেত্রে যেসব কারণে বিচ্যুতি হয়েছে সেগুলো দূর করার ব্যবস্থা নেওয়া হয়। এর জন্য প্রয়োজনে নতুন পরিকল্পনা প্রণয়ন করা হয়।. উদ্দীপকের হেমকো লি. একটি বৃহৎ আইপিএস ব্যাটারি প্রস্তুতকারী প্রতিষ্ঠান। প্রতিষ্ঠানটি ৫০,০০০ একক ব্যাটারি প্রস্তুতের লক্ষ্যমাত্রা ঠিক করে। কিন্তু নির্দিষ্ট সময় পর দেখা যায় ১৫,০০০ একক পণ্য কম প্রস্তুত হয়েছে। পরবর্তীতে তদন্ত করে দেখা গেল, কিছু শ্রমিকদের অদক্ষতাই দায়ী। তাই প্রতিষ্ঠানটি শ্রমিকদের দক্ষতার ওপর গুরুত্ব দেয়। হেমকো লি.-এর উৎপাদন লক্ষ্যমাত্রায় বিচ্যুতি লক্ষণীয়। এ কারণে প্রতিষ্ঠানটি বিচ্যুতির কারণ বের করে তা সমাধানের ব্যবস্থা নেয়। এর আওতায় প্রতিষ্ঠানটি শ্রমিকদের দক্ষতা বৃদ্ধির জন্য পদক্ষেপ গ্রহণ করে। এতে শ্রমিকরা দক্ষতা অর্জন করে কম সময়ে বেশি উৎপাদন করতে সক্ষম হবে। ফলে প্রতিষ্ঠানটি নির্ধারিত সময়ের মধ্যে লক্ষ্যমাত্রা অর্জন করতে পারবে। এতে প্রতিষ্ঠানটির বিদ্যমান সমস্যার সমাধান হবে। এসব বিষয় নিয়ন্ত্রণের সংশোধনমূলক ব্যবস্থার সাথে সঙ্গতিপূর্ণ। তাই বলা যায়, উদ্দীপকের শ্রমিকদের দক্ষতা বৃদ্ধির ওপর গুরুত্বারোপ নিয়ন্ত্রণের সংশোধনমূলক পদক্ষেপের সাথে সম্পৃক্ত।"
        }
      ]
    },
    {
      "number": "8",
      "uddipok": "জনাব কামরুল একটি বৃহদায়তন প্রতিষ্ঠানের মহাব্যবস্থাপক। তিনি পণ্য উৎপাদন, বিক্রয় ও পরিচালনার ক্ষেত্রে একই ধরনের নীতি বার বার ব্যবহার করেন। এতে কর্মীরা সহজেই সঙ্গতি বিধান করতে পারে। কিন্তু প্রতিযোগীদের সংখ্যা বৃদ্ধি পাওয়ায় পণ্যের ডিজাইন ও বাজারজাতকরণ কৌশলের ক্ষেত্রে পরিবর্তন আনেন। ফলে প্রতিষ্ঠানটি সফলতার সাথে কার্যক্রম সম্পাদন করছে।",
      "tag": "DCC 25",
      "sub_questions": [
        {
          "label": "ক",
          "question": "পরিকল্পনা কী?",
          "explanation": "প্রতিষ্ঠানের কাঙ্ক্ষিত লক্ষ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি আগেই নির্ধারণ করাকে পরিকল্পনা বলে।"
        },
        {
          "label": "খ",
          "question": "পরিকল্পনাকে 'চিন্তন-মনন' প্রক্রিয়া বলা হয় কেন?",
          "explanation": "প্রতিষ্ঠানের উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ করাকে পরিকল্পনা বলে। মেধা, মননশীলতা ও চিন্তাশক্তি ব্যবহার করে পরিকল্পনার কর্মসূচি নির্ধারণ করতে হয়। ব্যক্তির চিন্তার গভীরতা, দূরদৃষ্টি, পূর্বানুমান প্রভৃতির ওপর পরিকল্পনার মান নির্ভর করে। তাই পরিকল্পনাকে ব্যবস্থাপনার চিন্তন-মনন বা বুদ্ধিবৃত্তিক প্রক্রিয়া বলা হয়।"
        },
        {
          "label": "গ",
          "question": "উদ্দীপকে জনাব কামরুলের গৃহীত পরিকল্পনা প্রকৃতির ভিত্তিতে কোন ধরনের? ব্যাখ্যা করো।",
          "explanation": "উদ্দীপকের জনাব কামরুলের গৃহীত পরিকল্পনা প্রকৃতিভেদে স্থায়ী পরিকল্পনার অন্তর্ভুক্ত। এ ধরনের পরিকল্পনা প্রতিষ্ঠানে একবারই প্রণীত হয়। একই ধরনের সমস্যা সমাধানে এ পরিকল্পনা বার বার অনুসরণ করা হয়। নতুন কোনো পরিস্থিতি বা সমস্যা সৃষ্টি না হলে এ পরিকল্পনায় কোনো পরিবর্তন আনা হয় না। উদ্দীপকের জনাব কামরুল একটি বৃহদায়তন প্রতিষ্ঠানের মহাব্যবস্থাপক। তিনি পণ্য উৎপাদন, বিক্রয় ও পরিচালনার ক্ষেত্রে একই ধরনের নীতি বার বার ব্যবহার করেন। কর্মীরাও তার পরিকল্পনার সাথে মিল রেখে চলেন। এক্ষেত্রে তাকে এসব কাজের জন্য প্রতিবার নতুন পরিকল্পনা তৈরি করতে হয় না। তাই তিনি একই পরিকল্পনা বার বার অনুসরণ করেন। এর সাথে স্থায়ী পরিকল্পনার বৈশিষ্ট্যের মিল পাওয়া যায়। সুতরাং জনাব কামরুল প্রকৃতির ভিত্তিতে স্থায়ী পরিকল্পনা অনুসরণ করেন।"
        },
        {
          "label": "ঘ",
          "question": "পরিকল্পনার যে বৈশিষ্ট্যের কারণে জনাব কামরুলের প্রতিষ্ঠানটি সফলতা লাভ করেছে প্রাতিষ্ঠানিক সফলতায় তার যথার্থতা মূল্যায়ন করো।",
          "explanation": "পরিকল্পনার নমনীয়তার বৈশিষ্ট্যের কারণে জনাব কামরুলের প্রতিষ্ঠানটি সফলতা লাভ করেছে বলে আমি মনে করি। ভবিষ্যৎ সবসময়ই অনিশ্চিত হওয়ায় যেকোনো সময় পারিপার্শ্বিক কারণে পরিকল্পনা পরিবর্তন করার প্রয়োজন হতে পারে। আর পরিকল্পনার এ পরিবর্তনযোগ্যতা হলো পরিকল্পনার নমনীয়তার বৈশিষ্ট্য। পরিকল্পনার এ বৈশিষ্ট্য প্রাতিষ্ঠানিক সফলতা অর্জনে সহায়তা করে। উদ্দীপকে জনাব কামরুল একজন ব্যবস্থাপক। তিনি তার প্রতিষ্ঠানে স্থায়ী পরিকল্পনা অনুসরণ করেন। কিন্তু বাজারে পণ্যের প্রতিযোগীদের সংখ্যা বৃদ্ধি পায়। এজন্য তিনি পণ্যের ডিজাইন ও বাজারজাতকরণ কৌশলের ক্ষেত্রে পরিবর্তন আনেন। ফলে তার প্রতিষ্ঠানটি সফলতার সাথে কার্যক্রম সম্পাদন করতে পারছে। জনাব কামরুলের পরিকল্পনায় নমনীয়তার বৈশিষ্ট্যটি বিদ্যমান। এ নমনীয়তার কারণে তিনি পরবর্তীতে পণ্য ডিজাইন ও বাজারজাতকরণ কৌশলে পরিবর্তন আনতে পেরেছেন। এতে বাজারে তার পণ্যের গ্রহণযোগ্যতা বৃদ্ধি পায়। এছাড়া এটি তার পণ্যকে প্রতিযোগীদের সাথে টিকে থাকতেও সহায়তা করে। ফলে তার পণ্যের চাহিদা পরিবর্তনশীল পরিস্থিতিতেও ঠিক থাকে। এভাবে তার প্রতিষ্ঠানটি সফলতা অর্জন করতে সক্ষম হয়। তাই বলা যায়, পরিকল্পনার নমনীয়তার বৈশিষ্ট্যের কারণে জনাব কামরুলের প্রতিষ্ঠানটি সফলতা লাভ করেছে।"
        }
      ]
    },
    {
      "number": "9",
      "uddipok": "জনাব, সাদাত বিশ্বের বিভিন্ন দেশে চা রপ্তানি করেন। বর্তমানে ২০% বিক্রয় বৃদ্ধির পরিকল্পনা গ্রহণ করেন। ভবিষ্যতে দীর্ঘমেয়াদি ও প্রতিযোগিতাপূর্ণ আন্তর্জাতিক বাজারে টিকে থাকার জন্য এবং দেশে চায়ের উৎপাদন বৃদ্ধির জন্য তিনি বিভিন্ন ধরনের দীর্ঘমেয়াদি কৌশল অবলম্বন করেন।",
      "tag": "DCC 25",
      "sub_questions": [
        {
          "label": "ক",
          "question": "একার্থক পরিকল্পনা কী?",
          "explanation": "যে পরিকল্পনা একবার মাত্র ব্যবহারের উদ্দেশ্যে প্রণীত হয়, তাকে একার্থক পরিকল্পনা বলে।"
        },
        {
          "label": "খ",
          "question": "পরিকল্পনা ব্যবস্থাপনার অন্যান্য কাজের ভিত্তি-ব্যাখ্যা করো।",
          "explanation": "প্রতিষ্ঠানের কাঙ্ক্ষিত উদ্দেশ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি নির্ধারণ হলো পরিকল্পনা। এটি ব্যবস্থাপনার প্রথম কাজ। এটি বাস্তবায়নের জন্যই সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ কাজগুলো করা হয়। এ কাজগুলো পরিকল্পনা অনুযায়ী ধারাবাহিকভাবে চলতে থাকে। তাই পরিকল্পনাকে অন্যান্য কাজের ভিত্তি বলা হয়।"
        },
        {
          "label": "গ",
          "question": "উদ্দীপকে জনাব সাদাত প্রকৃতির ভিত্তিতে কোন ধরনের পরিকল্পনা গ্রহণ করেছেন? ব্যাখ্যা করো।",
          "explanation": "উদ্দীপকে জনাব সাদাত প্রকৃতির ভিত্তিতে 'লক্ষ্য' পরিকল্পনা গ্রহণ করেছেন। লক্ষ্য হলো পরিকল্পনার প্রত্যাশিত ফল। এটি একটি নিদিষ্ট সময় শেষে অর্জিত হয়। লক্ষ্যকে কেন্দ্র করেই ব্যবস্থাপকীয় কাজ আবর্তিত হয়। এক বছরে বিক্রয় ১৫% বাড়ানো, ১০% ব্যয় কমানো ইত্যাদি লক্ষ্যের উদাহরণ। উদ্দীপকের জনাব সাদাত বিভিন্ন দেশে চা রপ্তানি করেন। তিনি, বর্তমানে ২০% বিক্রয় বাড়ানোর পরিকল্পনা গ্রহণ করেন। প্রতিষ্ঠানের বর্তমান অবস্থা বিচার-বিশ্লেষণ করেই তিনি এ নির্দিষ্ট পরিকল্পনাটি নিয়েছেন। আর তিনি নির্দিষ্ট সময়ের মধ্যেই পরিকল্পনাটি বাস্তবায়ন করতে চান। এজন্য তিনি প্রতিষ্ঠানের সব উপায়-উপকরণ ও কর্মপ্রচেষ্টাকে সে অনুযায়ী কাজে লাগাবেন। এসব বিষয় 'লক্ষ্য' পরিকল্পনার বৈশিষ্ট্যের সাথে সম্পৃক্ত। সুতরাং, জনাব সাদাতের নেওয়া পরিকল্পনাটি হলো লক্ষ্য।"
        },
        {
          "label": "ঘ",
          "question": "\"পরবর্তীতে গৃহীত কৌশল জনাব সাদাতকে প্রতিযোগিতায় টিকে থাকতে সহায়তা করবে\"-উক্তিটির যথার্থতা মূল্যায়ন করো।",
          "explanation": "'পরবর্তীতে গৃহীত রণনৈতিক পরিকল্পনা জনাব সাদাতকে প্রতিযোগিতায় টিকে থাকতে সহায়তা করবে'- উক্তিটি, যৌক্তিক হয়েছে বলে আমি মনে করি। তীব্র প্রতিযোগিতামূলক বাজারে অনিশ্চিত পরিস্থিতি মোকাবিলার জন্য রণনৈতিক পরিকল্পনা গ্রহণ করা হয়। মূল লক্ষ্য বা পরিকল্পনাকে ফলপ্রসূ করতে এ ধরনের পরিকল্পনা নেওয়া হয়। এর মাধ্যমে দ্রুত সফলতা পাওয়া যায় ও প্রতিযোগিতায় টিকে থাকা যায়। উদ্দীপকের জনাব সাদাত একজন চা ব্যবসায়ী। তিনি তার ব্যবসায়ের জন্য লক্ষ্য নির্ধারণ করেন। এ লক্ষ্যের আওতায় তিনি বর্তমানে ২০% বিক্রয় বৃদ্ধির পরিকল্পনা গ্রহণ করেন। তিনি দেশে চায়ের উৎপাদন বৃদ্ধি এবং ভবিষ্যতে দীর্ঘমেয়াদি ও প্রতিযোগিতাপূর্ণ আন্তর্জাতিক বাজারে টিকে থাকতে চান। এজন্য তিনি বিভিন্ন ধরনের দীর্ঘমেয়াদি কৌশল অবলম্বন করেন। এক্ষেত্রে জনাব সাদাত তার ব্যবসায়ের জন্য রণনৈতিক পরিকল্পনা গ্রহণ করেছেন। এর মাধ্যমে তার ব্যবসায়ে উৎপাদন বৃদ্ধি পাবে। এছাড়া তার পণ্যের মাধ্যমে ক্রেতা সন্তুষ্টি অর্জনেও এটি সহায়তা করবে। এতে তার পণ্যের গ্রাহক ও বিক্রি বাড়বে। ফলে তিনি অধিক মুনাফা অর্জন করতে পারবেন। এভাবেই তিনি প্রতিযোগিতা মোকাবিলা করে ব্যবসায়ে সফল হবেন। তাই বলা যায়, রণনৈতিক পরিকল্পনা জনাব সাদাতকে প্রতিযোগিতায় টিকে থাকতে ভূমিকা রাখবে।"
        }
      ]
    },
    {
      "number": "10",
      "uddipok": "জনাব রাশেদ মহাব্যবস্থাপক হিসেবে নিয়োগ পাওয়ায় তার অধীনস্থরা বেশ সন্তুষ্ট। তারা মনে করেন প্রতিষ্ঠানের ঊর্ধ্বতন কর্তৃপক্ষ যোগ্য ব্যক্তিকে যোগ্য পদে নিয়োগ দিয়েছেন। তিনি প্রথমেই প্রতিষ্ঠানের কাজকে সুষ্ঠুভাবে সম্পাদনের জন্য একটি নির্দেশনা জারি করলেন, যাতে একজন কর্মীকে একাধিক বসের নির্দেশনা মানতে না হয়।",
      "tag": "DCC 25",
      "sub_questions": [
        {
          "label": "ক",
          "question": "কেন্দ্রীকরণ কী?",
          "explanation": "কেন্দ্রীকরণ বলতে উচ্চ স্তরের ব্যবস্থাপনার হাতে সিদ্ধান্ত নেওয়ার ক্ষমতা ধরে রাখাকে বোঝায়।"
        },
        {
          "label": "খ",
          "question": "জোড়া মই শিকল নীতিটি ব্যাখ্যা-করো।",
          "explanation": "প্রতিষ্ঠানের শীর্ষ থেকে নিম্ন পর্যায় পর্যন্ত কর্মীদের কর্তৃত্বের চেইন বা শিকল বজায় রাখাকে জোড়া মই শিকল নীতি বলে। কর্তৃত্ব ঊর্ধ্বতন কর্মকর্তা থেকে ধাপে ধাপে অধস্তনের কাছে নেমে আসে। ফলে প্রতিটি বিভাগ, উপবিভাগ ও ব্যক্তি কর্তৃত্বের শিকলে কারো না কারো সাথে সম্পর্কযুক্ত থাকে। এ শিকল কর্মীদের কর্তৃত্বের প্রবাহ ও যোগাযোগের পথ নির্দেশ করে।"
        },
        {
          "label": "গ",
          "question": "উদ্দীপকে জনাব রাশেদের প্রতিষ্ঠানটি ব্যবস্থাপক নিয়োগে হেনরি ফেয়লের কোন নীতি অনুসরণ করেছে? ব্যাখ্যা করো।",
          "explanation": "নিম্নের অনুরূপঃ উদ্দীপকে জনাব মাসুদ প্রতিষ্ঠান পরিচালনায় ব্যবস্থাপনার শৃঙ্খলা নীতির প্রতি মনোনিবেশ করেছেন। এ নীতি অনুযায়ী যোগ্য ব্যক্তিকে যোগ্য কাজে নিয়োগ করা হয় ও উপযুক্ত বস্তু বা উপকরণকে উপযুক্ত স্থানে স্থাপন করা হয়। এর মাধ্যমে প্রতিষ্ঠানের কাজে ভুল হওয়ার আশঙ্কা কমে যায়। এতে প্রতিষ্ঠানের অপচয় ও অপব্যয় কমে যায়। উদ্দীপকে জনাব মাসুদ বড় ধরনের ব্যবসায় সংগঠন পরিচালনা করেন। এক্ষেত্রে তিনি যোগ্য কর্মীদের সঠিক স্থানে পদায়ন করেন। এতে যোগ্য কর্মীরা তাদের কাজগুলো দক্ষতার সাথে দ্রুত সম্পাদন করতে পারেন। ফলে কাজের মান ভালো হয়। আবার বিনিয়োগের ক্ষেত্রে জনাব মাসুদ সতর্কতার সাথে ভেবে-চিন্তে সঠিক ক্ষেত্র চিহ্নিত করেন। এতে প্রতিষ্ঠানের সম্পদের সঠিক ব্যবহার নিশ্চিত হয়। ফলে প্রতিষ্ঠানের লক্ষ্য অর্জন সহজ হয়। জনাব মাসুদের এসব কাজ ব্যবস্থাপনার শৃঙ্খলার নীতির বৈশিষ্ট্যের সাথে মিলে যায়। তাই বলা যায়, জনাব মাসুদ তার প্রতিষ্ঠান পরিচালনায় শৃঙ্খলা নীতি অনুসরণ করেছেন।"
        },
        {
          "label": "ঘ",
          "question": "উদ্দীপকে জনাব রাশেদের ২য় পর্যায়ের গৃহীত নীতিটি ব্যবস্থাপনা কার্যসম্পাদনের যথপোযুক্ত হয়েছে কি না? মূল্যায়ন করো।",
          "explanation": "উদ্দীপকে জনাব রাশেদের ২য় পর্যায়ে গৃহীত আদেশের ঐক্য নীতিটি ব্যবস্থাপনার কার্যসম্পাদনে যথপোযুক্ত হয়েছে বলে আমি মনে করি। এ নীতিতে একজন অধস্তন কর্মী প্রত্যক্ষভাবে একই সময়ে শুধু একজন ঊর্ধ্বতনের আদেশ পাবে। তাকে তার কাজের জন্য ঐ. ঊর্ধ্বতনের কাছেই জবাবদিহি করতে হবে। এতে প্রতিষ্ঠানে বিশৃঙ্খলা দূর হয় ও কর্মীরা যথাযথভাবে প্রাতিষ্ঠানিক কাজ সম্পাদন করতে পারে। উদ্দীপকে জনাব রাশেদ একটি প্রতিষ্ঠানের ঊর্ধ্বতন কর্মকর্তা। তার প্রতিষ্ঠানে শৃঙ্খলার নীতি অনুসরণ করা হয়। তিনি তার প্রতিষ্ঠানের কাজগুলো সুষ্ঠুভাবে সম্পাদন করতে চান। এজন্য তিনি একটি নির্দেশনা জারি করলেন। তার নির্দেশনা অনুযায়ী একজন কর্মীকে একই সময়ে একাধিক বসের নির্দেশনা মানতে হবে না। জনাব রাশেদ ২য় পর্যায়ে ব্যবস্থাপনার আদেশের ঐক্য নীতিটি বাস্তবায়ন করেন। এর মাধ্যমে তার প্রতিষ্ঠানের কর্মীরা একই সময়ে একাধিক ঊর্ধ্বতন থেকে আদেশ পাবে না। এতে কর্মীদের কাজে শৃঙ্খলা বজায় থাকবে। এছাড়া প্রতিষ্ঠানে ভুল বোঝাবুঝি ও সিদ্ধান্তহীনতা তৈরি হবে না। ফলে কর্মীরা সঠিকভাবে তাদের কার্যসম্পাদন করতে পারবে। এভাবে প্রাতিষ্ঠানিক সাফল্য অর্জিত হবে। সুতরাং জনাব রাশেদের ২য় পর্যায়ে গৃহীত আদেশের ঐক্য নীতিটি ব্যবস্থাপনা কার্যসম্পাদনের জন্য যথোপযুক্ত হয়েছে।"
        }
      ]
    },
    {
      "number": "11",
      "uddipok": "ইছামতি লি. একটি বৃহদায়তন উৎপাদনকারী প্রতিষ্ঠান। প্রতিষ্ঠানটি তাদের কাজগুলোকে প্রকৃতি অনুযায়ী বিভিন্ন ভাগে ভাগ করে একেকজন বিশেষজ্ঞ ব্যক্তির হাতে দায়িত্ব ন্যস্ত করেন। এভাবে এটি আন্তর্জাতিক বাজারে দ্রুত জনপ্রিয়তা অর্জন করেছে। কিন্তু গত মাসে উদ্ভুত শ্রমিক বিক্ষোভে প্রতিষ্ঠানটি ব্যাপক আর্থিক ক্ষতির সম্মুখীন হয়।",
      "tag": "DCC 25",
      "sub_questions": [
        {
          "label": "ক",
          "question": "সংগঠন কী?",
          "explanation": "নির্দিষ্ট লক্ষ্য অর্জনে একাধিক ব্যক্তির সংঘবদ্ধতা এবং পারস্পরিক সম্পর্ক নির্ধারণ করার কাঠামোবদ্ধ ও প্রাতিষ্ঠানিক রূপকে সংগঠন বলে।"
        },
        {
          "label": "খ",
          "question": "মেট্রিক্স সংগঠন বলতে কী বোঝায়?",
          "explanation": "যে সংগঠন কাঠামো কার্যভিত্তিক ও প্রকল্প বা দ্রব্যভিত্তিক সংগঠনের সমন্বয়ে তৈরি করা হয়, তাকে মেট্রিক্স সংগঠন বলে। এক্ষেত্রে প্রকল্প ব্যবস্থাপক ও কার্যিক ব্যবস্থাপক একই সাথে কর্মরত থাকে। প্রকল্প ব্যবস্থাপকের কাজ হলো দ্রব্য বা সেবার উৎপাদন, বিক্রয় সম্পর্কিত দায়িত্ব পালন। অন্যদিকে কার্যিক ব্যবস্থাপক (উৎপাদন ব্যবস্থাপক, ক্রয় ব্যবস্থাপক) প্রতিটি প্রকল্প ব্যবস্থাপককে সহায়তা করে। তাই প্রকল্প বাস্তবায়নে মেট্রিক্স সংগঠন উত্তম।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটির সংগঠন কাঠামোটি কোন ধরনের? ব্যাখ্যা করো।",
          "explanation": "উদ্দীপকের বর্ণিত প্রতিষ্ঠানটির সংগঠন কাঠামোটি হলো কার্যভিত্তিক। এ ধরনের সংগঠন কাঠামোতে প্রতিষ্ঠানের কাজগুলোকে প্রকৃতি অনুযায়ী ভাগ করা হয়। এরপর একেকটি বিভাগের দায়িত্ব একেকজন বিশেষজ্ঞকে দেওয়া হয়। এ সংগঠনে বিশেষজ্ঞ কর্মী নির্বাহীর দায়িত্ব পালন করেন। উদ্দীপকের ইছামতি লি. একটি বৃহদায়তন উৎপাদনমুখী প্রতিষ্ঠান। প্রতিষ্ঠানটিতে প্রতিটি কাজের জন্য আলাদা আলাদা বিভাগ আছে। এছাড়া প্রতিটি বিভাগে বিশেষজ্ঞ ব্যবস্থাপক নিয়োজিত আছেন। এক্ষেত্রে প্রতিষ্ঠানটি প্রথমে প্রকৃতি অনুযায়ী কাজগুলোকে ছোট ছোট ভাগে ভাগ করেছে। এরপর বিভাগগুলোতে বিশেষজ্ঞ কর্মীকে নির্বাহীর দায়িত্ব দিয়েছে। আর-প্রতিষ্ঠানটিতে তারা স্ব স্ব বিভাগের সর্বময় ক্ষমতার অধিকারী। এসব বৈশিষ্ট্য কার্যভিত্তিক সংগঠনের সাথে মিলে যায়। তাই বলা যায়, উদ্দীপকের প্রতিষ্ঠানটি কার্যভিত্তিক সংগঠন,কাঠামো অনুসরণ করছে।"
        },
        {
          "label": "ঘ",
          "question": "উদ্ভুত পরিস্থিতি মোকাবিলায় সংগঠনের যে কাঠামোটি প্রয়োজন বলে তুমি মনে করো তার যৌক্তিকতা মূল্যায়ন করো।",
          "explanation": "উদ্দীপকে উদ্ভূত পরিস্থিতি মোকাবিলায় কমিটি সংগঠন কাঠামো প্রয়োজন বলে আমি মনে করি। কোনো বিশেষ কাজ বা সমস্যা সমাধানের জন্য কমিটি সংগঠন তৈরি করা হয়। এতে স্বল্পমেয়াদে কয়েকজন ব্যক্তির ওপর নির্দিষ্ট দায়িত্ব দেওয়া হয়। এরা পারস্পরিক আলোচনার মাধ্যমে বিশেষ পরিস্থিতি বা সমস্যার ব্যাপারে সিদ্ধান্ত নিয়ে থাকেন। উদ্দীপকের ইছামতি লি. একটি উৎপাদনমুখী প্রতিষ্ঠান। প্রতিষ্ঠানটিতে কার্যভিত্তিক সংগঠন কাঠামো অনুসরণ করা হয়। প্রতিষ্ঠানটি আন্তর্জাতিক বাজারে দ্রুত জনপ্রিয়তা অর্জন করে। কিন্তু গত মাসে প্রতিষ্ঠানটিতে হঠাৎ শ্রমিক বিক্ষোভ হয়। এতে প্রতিষ্ঠানটি ব্যাপক আর্থিক ক্ষতির সম্মুখীন হয়। এ পরিস্থিতিতে ইছামতি লি. কে একটি কমিটি গঠন করতে হবে। এ কমিটির উদ্দেশ্য হবে প্রতিষ্ঠানে শ্রমিক বিক্ষোভের কারণ খুঁজে বের করা। এক্ষেত্রে কমিটির সদস্যরা প্রয়োজনীয় তথ্য সংগ্রহের মাধ্যমে কারণ খোঁজার চেষ্টা করবেন। আবার বিক্ষোভের ফলে ক্ষতির পরিমাণও তারা যাচাই করবেন। এছাড়া ভবিষ্যতে যাতে এরূপ ঘটনা না ঘটে সে ব্যাপারে সদস্যরা পরামর্শ দিয়ে একটি প্রতিবেদন তৈরি করবেন। এভাবে সৃষ্ট কমিটির মাধ্যমে প্রতিষ্ঠানটির সমস্যার সমাধান হরে। তাই বলা যায়, উল্লিখিত শ্রমিক বিক্ষোভের কারণ উদঘাটনে কমিটি সংগঠন কাঠামোই যথার্থ হবে।"
        }
      ]
    }
  ]
}