{
  "title": "ময়মনসিংহ বোর্ড ২০২৫",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "জনাব শিহান একটি উৎপাদনমুখী প্রতিষ্ঠানে জটিল পরিস্থিতিতে কৌশলগত পরিকল্পনা ও নীতি প্রণয়নের সাথে সম্পৃক্ত। অপরপক্ষে, জনাব মালিহা গৃহীত পরিকল্পনা ও নীতি বাস্তবায়নে ফ্লোর-ইনচার্জ কর্মীদের যথাযথ নির্দেশনা ও পরামর্শ দেন। প্রতিষ্ঠানে নিয়োজিত কর্মীদের সম্মিলিত প্রয়াস ও দক্ষতায় প্রতিষ্ঠানটির মুনাফা ও ভাবমূর্তি দিন দিন বৃদ্ধি পাচ্ছে।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "লক্ষ্য অর্জনের জন্য পরিকল্পনা, সংগঠিতকরণ, কর্মীসংস্থান, নেতৃত্ব, প্রেষণা ও নিয়ন্ত্রণের মাধ্যমে প্রতিষ্ঠানের উপকরণসমূহকে সঠিকভাবে কাজে লাগানোর প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "",
          "explanation": "মধ্য পর্যায়ের ব্যবস্থাপনা কর্তৃক গৃহীত পরিকল্পনা ও নীতি মাঠ পর্যায়ে বাস্তবায়নের সাথে জড়িত ব্যবস্থাপনাকে নিম্ন স্তরের ব্যবস্থাপনা বলে। একজন সুপারভাইজারের কাজ হলো অধস্তন কর্মী বা শ্রমিকদের কাজ তত্ত্বাবধান করা। প্রতিষ্ঠানের মাঠ পর্যায়ের সুপারভাইজারগণ বা ফোরম্যানগণ মধ্য পর্যায়ের ব্যবস্থাপনার কৌশল বাস্তবায়ন করেন। এজন্য সুপারভাইজারগণ বা ফোরম্যানগণ নিম্ন স্তরের ব্যবস্থাপনার অন্তর্ভুক্ত।"
        },
        {
          "label": "গ",
          "question": "",
          "explanation": "উদ্দীপকে জনাব মালিহা ব্যবস্থাপনার মধ্য স্তরে অবস্থান করছেন। উচ্চ স্তরের ব্যবস্থাপকদের নেওয়া পরিকল্পনা বাস্তবায়নের জন্য মধ্য স্তরের ব্যবস্থাপকরা কাজ করেন। এ লক্ষ্যে তারা নিম্ন স্তরের কর্মীদের প্রয়োজনীয় নির্দেশনা দিয়ে কাজ করান। এভাবে তারা উচ্চ ও নিম্ন স্তরের ব্যবস্থাপকদের সাথে যুক্ত থাকেন। উদ্দীপকে জনাব শিহান একটি উৎপাদনমুখী প্রতিষ্ঠানের কৌশলগত পরিকল্পনা ও নীতি প্রণয়নের সাথে সম্পৃক্ত। এসব নীতি ও পরিকল্পনা বাস্তবায়নে জনাব মালিহা নিচের স্তরে যাবতীয় নির্দেশনা ও পরামর্শ দেন। এক্ষেত্রে তিনি অধীনস্থ ফ্লোর-ইনচার্জ কর্মীদের কাজ পরিচালনা করেন। এভাবে তিনি প্রতিষ্ঠানটির উচ্চ স্তরে অবস্থানরত জনাব শিহানের কাজের সাথে নিম্ন স্তরের ব্যবস্থাপকদের কাজের যোগসূত্র স্থাপন করে থাকেন। এতে প্রতিষ্ঠানের কাজে গতি আসে। এক্ষেত্রে তার কাজের সাথে মধ্য স্তরের ব্যবস্থাপকের কাজের মিল পাওয়া যায়। সুতরাং, উদ্দীপকে জনাব মালিহা একজন মধ্য স্তরের ব্যবস্থাপক হিসেবে দায়িত্ব পালন করছেন।"
        },
        {
          "label": "ঘ",
          "question": "",
          "explanation": "উদ্দীপকের জনাব শিহান উচ্চ স্তর ও জনাব মালিহার মধ্য স্তরে কাজের মধ্যে ব্যবস্থাপকীয় দক্ষতার পার্থক্য আছে বলে আমি মনে করি। ভবিষ্যৎ পরিস্থিতি সম্পর্কে চিন্তা-ভাবনা করে সিদ্ধান্ত নেওয়ার সামর্থ্য হলো ধারণাগত দক্ষতা। প্রতিষ্ঠানের সামগ্রিক সফলতার জন্য উচ্চ স্তরের ব্যবস্থাপনায় এ দক্ষতা বেশি প্রয়োজন। আর প্রতিষ্ঠান সংশ্লিষ্ট বিভিন্ন পক্ষের সাথে যোগাযোগ প্রতিষ্ঠা ও প্রভাবিত করার সামর্থ্য হলো মানবীয় বা আন্তঃব্যক্তিক দক্ষতা। প্রতিষ্ঠানে মধ্য স্তরের ব্যবস্থাপকদের এ দক্ষতা বেশি থাকতে হয়। উদ্দীপকে জনাব শিহান ও জনাব মালিহা একটি উৎপাদনমুখী প্রতিষ্ঠানে কর্মরত। প্রতিষ্ঠানে জনাব শিহান পরিকল্পনা ও নীতি প্রনয়ণের সাথে জড়িত। অপরপক্ষে, জনাব মালিহা জনাব শিহানের প্রণীত পরিকল্পনা ও নীতি বাস্তবায়নে ফ্লোর-ইনচার্জ কর্মীদের নির্দেশনা ও পরামর্শ দেন। প্রতিষ্ঠানে নিয়োজিত কর্মীরা সম্মিলিত প্রয়াস ও দক্ষতার সাথে কাজ করে। এজন্য প্রতিষ্ঠানটির মুনাফা ও ভাবমূর্তি দিন দিন বৃদ্ধি পাচ্ছে । বৈশিষ্ট্যানুযায়ী জনাব শিহান একজন উচ্চ স্তরের ব্যবস্থাপক। তিনি পরিকল্পনা ও নীতি প্রণয়নের ক্ষেত্রে অনেক চিন্তা-ভাবনা ও বিচার-বিশ্লেষণ করেন। এ কাজে তাকে অনেক মানসিক পরিশ্রম করতে হয়। এটি তার ধারণাগত দক্ষতাকে নির্দেশ করে। অন্যদিকে, জনাব মালিহা নিম্ন স্তরের ব্যবস্থাপকদের দিকনির্দেশনা দেন। এজন্য তাকে ফ্লোর-ইনচার্জ কর্মীদের সাথে যোগাযোগ প্রতিষ্ঠা করতে হয়। এ কাজের মাধ্যমে তিনি তার আন্তঃব্যক্তিক দক্ষতার পরিচয় দিয়েছেন। মধ্য স্তরের ব্যবস্থাপক হিসেবে তার এ ধরনের দক্ষতা বেশি প্রয়োজন হয়। তাই বলা যায়, জনাব শিহান ও জনাব মালিহার কাজের মধ্যে ব্যবস্থাপকীয় দক্ষতার পার্থক্য রয়েছে।"
        }
      ]
    },
    {
      "number": "2",
      "uddipok": "জনাব আজওয়াদ করতোয়া লিমিটেড এর একজন বিপণন ব্যবস্থাপক। তিনি অধঃস্তন কর্মীদের সাথে উত্তম আচরণ করেন এবং তাদের সম্পাদিত কাজের যথাযথ মূল্যায়নপূর্বক যথাসময়ে ন্যায্য বেতন ও মজুরি প্রদান করেন। সম্প্রতি একটি অনকাঙ্ক্ষিত বিষয় নিয়ে কর্মীদের মধ্যে চরম বিশৃঙ্খলার সৃষ্টি হলে জনাব আজওয়াদ তার অভিজ্ঞতা, সততা এবং প্রজ্ঞা দিয়ে তা নিরসন করেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "লক্ষ্য অর্জনের জন্য যারা পরিকল্পনা প্রণয়ন, সংগঠিতকরণ, কর্মীসংস্থান, নেতৃত্ব, প্রেষণা দান এবং নিয়ন্ত্রণ কাজ সম্পাদন করেন, তাদেরকে ব্যবস্থাপক বলে।"
        },
        {
          "label": "খ",
          "question": "",
          "explanation": "ব্যবস্থাপনার পারস্পরিক নির্ভরশীল ও ধারাবাহিক কাজের সমষ্টিকে ব্যবস্থাপনা প্রক্রিয়া বা চক্র বলে। ব্যবস্থাপনার কাজ পরিকল্পনা দিয়ে শুরু হয়ে সংগঠিতকরণ, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণের মাধ্যমে শেষ হয়। নিয়ন্ত্রণের মাধ্যমে পাওয়া ফলের ওপর ভিত্তি করে আবার নতুন পরিকল্পনা নিতে হয়। এভাবে ব্যবস্থাপনার কাজসমূহ ধারাবাহিকভাবে আবর্তিত হয় বলে একে চলমান প্রক্রিয়া বলা হয়।"
        },
        {
          "label": "গ",
          "question": "",
          "explanation": "উদ্দীপকে বিপণন ব্যবস্থাপকের কার্যকলাপে হেনরি ফেয়লের পারিশ্রমিকের নীতির প্রতিফলন ঘটেছে। এ নীতিতে প্রতিষ্ঠানের কর্মীদের কাজের প্রকৃতি, সময়, পারিপার্শ্বিক অবস্থা প্রভৃতি বিবেচনায় সুষ্ঠু ও ন্যায্য বেতন কাঠামো স্থির করা হয়। এতে কর্মীরা প্রতিষ্ঠানের প্রতি সন্তুষ্ট থাকে। ফলে তারা উৎসাহের সাথে প্রতিষ্ঠানের লক্ষ্য অর্জনে সচেষ্ট হয়। উদ্দীপকে জনাব আজওয়াদ করতোয়া লিমিটেড-এর একজন বিপণন ব্যবস্থাপক। তিনি অধস্তন কর্মীদের সাথে উত্তম আচরণ করেন। এছাড়া - তিনি কর্মীদের সম্পাদিত কাজের যথাযথ মূল্যায়ন করেন। আবার তাদেরকে যথাসময়ে ন্যায্য বেতন ও মজুরি প্রদান করেন। এতে তার কর্মীদের মধ্যে সন্তুষ্টি তৈরি হয়। এজন্য তারা আন্তরিকতার সাথে কাজে মনোনিবেশ করে। এসব বিষয় ব্যবস্থাপনার পারিশ্রমিকের নীতির সাথে সম্পর্কযুক্ত। সুতরাং, উদ্দীপকে বিপণন ব্যবস্থাপকের কার্যকলাপে হেনরি ফেয়লের পারিশ্রমিকের নীতির প্রতিফলন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের জনাব আজওয়াদ ব্যবস্থাপকের অভিজ্ঞতা, সততা ও প্রজ্ঞা প্রভৃতি গুণাবলির প্রয়োগ করে উদ্ভূত পরিস্থিতি নিয়ন্ত্রণে আনেন। একজন আদর্শ ব্যবস্থাপক প্রতিষ্ঠানের লক্ষ্য অর্জনের জন্য পরিকল্পনা করেন। কর্মীদের কাছ থেকে কাজ আদায় করার জন্য তিনি সকলের সাথে উত্তম আচরণ করেন। প্রতিষ্ঠানে কোনো বিশৃঙ্খলা হলে তিনি দ্রুত সমস্যা সমাধানের চেষ্টা করেন। এসব কাজে ব্যবস্থাপক তার উত্তম গুণাবলিকে কাজে লাগান। উদ্দীপকের জনাব আজওয়াদ একটি প্রতিষ্ঠানের বিপণন ব্যবস্থাপক। তিনি অধস্তনদের সাথে সবসময় উত্তম আচরণ করেন। এছাড়া তিনি প্রতিষ্ঠানে পারিশ্রমিকের নীতি মেনে চলেন। সম্প্রতি একটি বিষয় নিয়ে তার কর্মীদের মধ্যে চরম বিশৃঙ্খলা তৈরি হয়। এ পরিস্থিতিতে জনাব আজওয়াদ তার অভিজ্ঞতা, সততা এবং প্রজ্ঞা দিয়ে তা নিরসন করেন। জনাব আজওয়াদ তার ব্যবস্থাপকীয় গুণাবলিকে কাজে লাগিয়ে প্রতিষ্ঠানে সঠিক সিদ্ধান্ত নেন। তার অধস্তনদের মধ্যে কাজ নিয়ে বিশৃঙ্খলা হলে তিনি অভিজ্ঞতাকে কাজে লাগিয়ে তা দ্রুত সমাধান করেন। এক্ষেত্রে তিনি তার সততার মাধ্যমে কর্মীদের সহজেই ইতিবাচকভাবে প্রভাবিত করেন। এ কারণে কর্মীরা তার প্রতি অনুগত থাকে। আবার, তিনি প্রজ্ঞার মাধ্যমে উদ্ভূত সংকটময় পরিস্থিতি মোকাবিলা করেন। এতে তার প্রতিষ্ঠানের কাজের পরিবেশে শৃঙ্খলা ফিরে আসে। তাই বলা যায়, জনাব আজওয়াদ ব্যবস্থাপকের অভিজ্ঞতা, সততা ও প্রজ্ঞার গুণাবলি প্রয়োগ করে উদ্ভূত পরিস্থিতি নিয়ন্ত্রণে আনেন।"
        }
      ]
    },
    {
      "number": "3",
      "uddipok": "চট্টগ্রাম কলেজ এলামনাই এসোসিয়েশন স্পিডবোট যোগে সন্দীপে একটি আনন্দ ভ্রমণ করার পরিকল্পনা করে। পিকনিকের বাসটি নির্ধারিত তারিখে সীতাকুণ্ড বোট টার্মিনালে পৌছালে খারাপ আবহাওয়ার কারণে সন্দীপের সাথে চট্টগ্রামের স্পিডবোট যোগাযোগ বিচ্ছিন্ন হয়ে পড়ে। এমন পরিস্থিতিতে সীতাকুণ্ডের ইকোপার্কে পিকনিকটি তাৎক্ষণিক সফলভাবে সম্পন্ন করা হয়।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের কাঙ্ক্ষিত লক্ষ্য অর্জনের জন্য ভবিষ্যতে কোন কাজ কে, কখন, কীভাবে করবে প্রভৃতি আগেই নির্ধারণ করাকে পরিকল্পনা বলে।"
        },
        {
          "label": "খ",
          "question": "",
          "explanation": "উদ্দেশ্য ও লক্ষ্য একে অপরের পরিপূরক হিসেবে বিবেচিত হয়। উদ্দেশ্যকে কেন্দ্র করে প্রতিষ্ঠানের সব কাজ পরিচালিত হয়। আর লক্ষ্য হলো উদ্দেশ্য অর্জনের উপায়। উদ্দেশ্য ছাড়া লক্ষ্য নির্ধারণ করা যায় না। আবার, লক্ষ্য ছাড়া উদ্দেশ্য বাস্তবায়ন সম্ভব হয় না।"
        },
        {
          "label": "গ",
          "question": "",
          "explanation": "উদ্দীপকে বর্ণিত আনন্দ ভ্রমণ পরিকল্পনাটি প্রকৃতিভেদে একার্থক পরিকল্পনা। এ পরিকল্পনা প্রতিষ্ঠানে শুধু একবার ব্যবহারের জন্য প্রণীত হয়। প্রতিষ্ঠানের কোনো বিশেষ উদ্দেশ্য অর্জনের ক্ষেত্রে এ পরিকল্পনা নেওয়া হয়। নির্দিষ্ট উদ্দেশ্য অর্জন হলে এ পরিকল্পনার আর কার্যকারিতা থাকে না। উদ্দীপকে চট্টগ্রাম কলেজ এলামনাই এসোসিয়েশন স্পিডবোট যোগে সন্দীপে একটি আনন্দ ভ্রমণ করার পরিকল্পনা করে। এক্ষেত্রে তারা পরিকল্পনা বাস্তবায়নের উপায় ও ভ্রমণের বিষয়ে সিদ্ধান্ত নেয়। তারা অর্থ সংগ্রহ, আপ্যায়ন, পরিবহন, শৃঙ্খলা প্রভৃতি বিষয়ে প্রস্তুতি গ্রহণ করে। এ আনন্দ ভ্রমণের পরিকল্পনাটি একবারের জন্যই ব্যবহৃত হবে। আনন্দ ভ্রমণ শেষ হওয়ার পর পরিকল্পনাটির আর কোনো কার্যকারিতা থাকবে না। এসব বৈশিষ্ট্যের সাথে একার্থক পরিকল্পনার মিল আছে। সুতরাং, উদ্দীপকের আনন্দ ভ্রমণের পরিকল্পনাটি একটি একার্থক পরিকল্পনা।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত ইকোপার্কের পিকনিকটির সফল সমাপ্তি উত্তম পরিকল্পনার নমনীয়তার বৈশিষ্ট্যের কারণে সম্ভব হয়েছে বলে আমি মনে করি। ভবিষ্যত সবসময় অনিশ্চিত হওয়ায় যেকোনো সময় পরিকল্পনা পরিবর্তন করার প্রয়োজন হতে পারে। পরিকল্পনার নমনীয়তার বৈশিষ্ট্যের মাধ্যমে পরিবর্তিত পরিস্থিতিতে পরিকল্পনায় পরিবর্তন আনা হয়। এতে পরিকল্পনা সফলভাবে বাস্তবায়ন সম্ভব হয়। উদ্দীপকে চট্টগ্রাম কলেজ এলামনাই এসোসিয়েশন স্পিডবোট যোগে সন্দীপে একটি আনন্দ ভ্রমণ করার পরিকল্পনা করে। পিকনিকের বাসটি নির্ধারিত তারিখে সীতাকুন্ড বোট টার্মিনালে পৌঁছালে খারাপ আবহাওয়ার সম্মুখীন হয়। ফলে সন্দীপের সাথে চট্টগ্রামের স্পিডবোট যোগাযোগ বিচ্ছিন্ন হয়ে পড়ে। এমন পরিস্থিতিতে সীতাকুণ্ডের ইকোপার্কে পিকনিকটি তাৎক্ষণিক সফলভাবে সম্পন্ন করা হয়। পিকনিকটির সফল সমাপ্তির পেছনে পরিকল্পনার নমনীয়তার বৈশিষ্ট্যটি বিদ্যমান। নমনীয়তার কারণে তারা পরিকল্পনায় প্রয়োজনীয় পরিবর্তন আনতে পেরেছে। এতে খারাপ আবহাওয়ার কবলে পড়ার পরও তাদের পিকনিকটির পরিকল্পনা বাদ দিতে হয়নি। তারা অন্য একটি স্থান নির্বাচন করে তাদের পিকনিকটি সফলভাবে সম্পন্ন করতে পেরেছে। পরিকল্পনায় নমনীয়তা না থাকলে পিকনিকটি শেষ না করে তাদের ফিরতে হতো। তাই বলা যায়, উত্তম পরিকল্পনার নমনীয়তার বৈশিষ্ট্যের কারণে উদ্দীপকের ইকোপার্কের পিকনিকটির সফল সমাপ্তি সম্ভব হয়েছে।"
        }
      ]
    },
    {
      "number": "4",
      "uddipok": "জনাব মেহের একটি বৃহদায়তন প্রতিষ্ঠানের প্রধান নির্বাহী কর্মকর্তা। তার প্রতিষ্ঠানের কর্মীরা ন্যূনতম সময় ও ব্যয়ে উৎপাদনের কাঙ্ক্ষিত লক্ষ্যমাত্রায় পৌঁছে যায়।-সম্প্রতি শ্রমিক বিক্ষোভে প্রতিষ্ঠানটির ব্যাপক ক্ষতি হয়। তাৎক্ষণিক প্রধান নির্বাহী কর্মকর্তা বিষয়টি তদন্তের জন্য তিন সদস্যবিশিষ্ট একটি তদন্ত দল গঠন করে। তদন্ত দলটি চার দিনের মধ্যে শ্রমিক বিক্ষোভের প্রকৃত কারণ উদঘাটন এবং এর সমাধানের সম্ভাব্য সুপারিশ প্রধান নির্বাহীর নিকট জমা দেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "প্রাতিষ্ঠানিক নিয়ম-কানুন ও রীতি-নীতি অনুসরণ না করে ব্যক্তিগত ও সামাজিক সম্পর্কের ভিত্তিতে যে সংগঠন কাঠামো গড়ে ওঠে তাকে অনানুষ্ঠানিক সংগঠন বলে।"
        },
        {
          "label": "খ",
          "question": "",
          "explanation": "যে সংগঠন কাঠামোতে ক্ষমতা ও কর্তৃত্ব ব্যবস্থাপনার সর্বোচ্চ স্তর থেকে ক্রমান্বয়ে নিচের দিকে সরলরেখার আকারে নেমে আসে তাকে সরলরৈখিক সংগঠন বলে। এ ধরনের সংগঠনে ঊর্ধ্বতন নির্বাহীর কাছ থেকে আদেশ ক্রমান্বয়ে নিচের স্তরে পৌছায়। এক্ষেত্রে অধস্তনরা বিনা দ্বিধায় নির্বাহীর আদেশ মানতে বাধ্য থাকে। এছাড়া নির্বাহীর কাছে অধস্তনরা কাজের জন্য জবাবদিহি করে। তাই সরলরৈখিক সংগঠন অতিমাত্রায় নির্বাহীকেন্দ্রিক।"
        },
        {
          "label": "গ",
          "question": "",
          "explanation": "উদ্দীপকের ঘটনা তদন্তে কমিটি সংগঠন কাজ করছে। কমিটির ওপর বিশেষ কোনো কাজ সম্পাদন বা সিদ্ধান্ত নেওয়ার দায়িত্ব দেওয়া হয়। প্রতিষ্ঠানে বিশেষ কোনো পরিস্থিতির উদ্ভব হলে তা মোকাবিলার জন্য কমিটি গঠন করা হয়। মূলত প্রতিষ্ঠানের স্বার্থেই সাময়িক সময়ের জন্য কমিটি গঠন করা হয়। এর সদস্যরা পারস্পরিক আলাপ-আলোচনার মাধ্যমে সমস্যার সমাধান খুঁজে বের করেন। উদ্দীপকে মেহের একটি বৃহদায়তন প্রতিষ্ঠানের প্রধান নির্বাহী কর্মকর্তা। সম্প্রতি শ্রমিক বিক্ষোভের কারণে তার প্রতিষ্ঠানটির ব্যাপক ক্ষতি হয়। এটি একটি বিশেষ পরিস্থিতি। এক্ষেত্রে তিনি তাৎক্ষণিকভাবে বিষয়টি তদন্তের জন্য একটি তদন্ত দল গঠন করেন। তদন্ত দলটি মূলত সাময়িক সময়ের জন্য গঠন করা হয়'। উক্ত দলের সমস্যরা আলাপ-আলোচনার মাধ্যমে চার দিনের মধ্যে বিক্ষোভের কারণ উদঘাটন করেন। এরপর এ সমস্যা সমাধানের সম্ভাব্য উপায় খুঁজে বের করে প্রতিবেদন জমা দিবেন। এসব বৈশিষ্ট্য কমিটি সংগঠনের বৈশিষ্ট্যের সাথে সামঞ্জস্যপূর্ণ। তাই বলা যায়, উদ্দীপকে ঘটনা তদন্তে কমিটি সংগঠন করা হয়েছে।"
        },
        {
          "label": "ঘ",
          "question": "",
          "explanation": "শ্রমিক বিক্ষোভের মতো সমস্যা সমাধানে কমিটি সংগঠনই সর্বোত্তম বলে আমি মনে করি। এরূপ সংগঠন বিশেষ পরিস্থিতি বা সমস্যা মোকাবিলায় বেশ উপযোগী। এক্ষেত্রে কমিটির সদস্যরা আলোচনার মাধ্যমে সমস্যার কারণ খুঁজে বের করেন ও উক্ত সমস্যা সমাধানে পদক্ষেপ নেন। এক্ষেত্রে সংগঠনে স্বার্থসংশ্লিষ্ট পক্ষসমূহের প্রতিনিধি নিয়ে কমিটি গঠন করা হয়। উদ্দীপকে জনাব মেহের একটি বৃহদায়তন প্রতিষ্ঠানের প্রধান নির্বাহী কর্মকর্তা। প্রতিষ্ঠানটির কর্মীরা ন্যূনতম সময় ও ব্যয়ে কাঙ্ক্ষিত মাত্রায় পণ্য উৎপাদন করে। কিন্তু সম্প্রতি শ্রমিক বিক্ষোভে প্রতিষ্ঠানটির ব্যাপক ক্ষতি হয়। এমতাবস্থায়, বিষয়টি তদন্তের জন্য জনাব মেহের একটি কমিটি গঠন করেন। উক্ত সমস্যা সমাধানের জন্য এর কারণ উদঘাটন করা প্রয়োজন। এক্ষেত্রে তদন্তের মাধ্যমে কমিটির সদস্যরা দ্রুত এর কারণ খুঁজে বের করেন। কমিটিতে শ্রমিক ও ব্যবস্থাপনা পর্ষদের প্রতিনিধি থাকায় এটি সহজ হয়। এছাড়া কমিটিতে সব পক্ষের সদস্য থাকায় সুষ্ঠু তদন্ত করা সম্ভব হয়। এরপর আলোচনার মাধ্যমে কমিটির সদস্যরা প্রধান নির্বাহীর কাছে সমস্যা সমাধানের সম্ভাব্য সুপারিশপত্র জমা দেন। এর ওপর ভিত্তি করে শ্রমিক অসন্তোষ দূর করার জন্য পদক্ষেপ নেওয়া হবে। এতে প্রতিষ্ঠানের কার্যক্রম সচল হবে। এসব বিবেচনায় বলা যায়, উক্ত সমস্যা সমাধানে কমিটি সংগঠন কার্যকরী।"
        }
      ]
    },
    {
      "number": "5",
      "uddipok": "যমুনা ব্যাংকে সম্প্রতি অনলাইনের মাধ্যমে কিছু সংখ্যক স্নাতক ডিগ্রিধারী ব্যক্তিকে অফিসার হিসেবে নিয়োগ দেওয়া হয়। চাকরিতে যোগদানের পর তাদেরকে গ্রাহক সেবা, ক্যাশ এবং ঋণদান শাখায় পর্যায়ক্রমে কয়েক মাস কাজ করতে হয়। ছয়মাস পর তাদেরকে ব্যাংকের বিভিন্ন শাখায় পদায়ন করা হয়। অপরদিকে সুরমা ব্যাংক, ব্যাংকিং সেক্টরে এক বছর কাজ করার অভিজ্ঞতাসম্পন্ন ব্যক্তিকে অফিসার হিসেবে নিয়োগ দেন এবং নির্দিষ্ট সময় একজন সিনিয়রের সহায়ক হিসেবে কাজ করার পর পদায়ন করেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের জন্য নির্দিষ্ট উৎস থেকে প্রয়োজনীয় কর্মী সংগ্রহ, নির্বাচন, নিয়োগ, প্রশিক্ষণ প্রভৃতি কাজ করাকে কর্মীসংস্থান বলে।"
        },
        {
          "label": "খ",
          "question": "",
          "explanation": "পরীক্ষা-নিরীক্ষা করে প্রয়োজনীয় সংখ্যক যোগ্য কর্মী বাছাইকে কর্মী নির্বাচন বলে। কোনো প্রার্থীকে চূড়ান্তভাবে নির্বাচনের জন্য অতীত তথ্য অনুসন্ধানের মাধ্যমে তার নৈতিক মূল্যবোধ ও আত্মমর্যাদা সম্পর্কে জানা যায়। এ পর্যায়ে প্রার্থী সম্পর্কে কোনো নেতিবাচক তথ্য পাওয়া গেলে কর্তৃপক্ষ তার প্রার্থিতা বাতিল করে থাকে। মূলত সৎ চরিত্রের প্রার্থী নির্বাচনের জন্যই কর্মীর ব্যক্তিগত ইতিহাস যাচাই করা হয়।"
        },
        {
          "label": "গ",
          "question": "",
          "explanation": "উদ্দীপকে যমুনা ব্যাংকে অফিসার নিয়োগে বাহ্যিক উৎস ব্যবহৃত হয়েছে। এ উৎসের মাধ্যমে শূন্যপদ পূরণের জন্য প্রতিষ্ঠানের বাইরে থেকে কর্মী সংগ্রহ করা হয়। এ পদ্ধতিতে প্রশিক্ষণ কেন্দ্র, পত্রিকা ও অনলাইনে বিজ্ঞপ্তি দিয়ে অনেক প্রার্থী সংগ্রহ করা যায়। এরপর লিখিত, মৌখিক ও বুদ্ধিমত্তা পরীক্ষার মাধ্যমে এদের মধ্য থেকে যোগ্য ব্যক্তিকে নির্বাচন করা যায়। উদ্দীপকে যমুনা ব্যাংক অফিসার পদে নিয়োগের জন্য অনলাইনে বিজ্ঞপ্তি দেয়। এ বিজ্ঞপ্তি দেখে অনেক চাকরিপ্রত্যাশী প্রতিষ্ঠানের বাইরে থেকে উক্ত পদের জন্য আবেদন করে। আবেদনকারী প্রার্থীদের প্রতিষ্ঠানটি যাচাই-বাছাই করে। এর মাধ্যমে কয়েকজনকে নির্বাচন করে প্রতিষ্ঠানটি উক্ত পদটিতে নিয়োগ করে। এতে প্রতিষ্ঠানটিতে নতুন মেধা ও দক্ষতার আগমন ঘটে। এসব বৈশিষ্ট্যের সাথে কর্মী সংগ্রহের বাহ্যিক উৎসের মিল পাওয়া যায়। সুতরাং, যমুনা ব্যাংক বাহ্যিক উৎস থেকে অফিসার পদে নিয়োগ দান করেছে।."
        },
        {
          "label": "ঘ",
          "question": "",
          "explanation": "কর্মী পদায়নের ক্ষেত্রে যমুনা ব্যাংকের অনুসরণ করা পদ পরিবর্তন প্রশিক্ষণ নীতিই উত্তম বলে আমি মনে করি। প্রশিক্ষণের মাধ্যমে কর্মীর যোগ্যতা ও দক্ষতার উন্নয়ন করা যায়। এতে কাজের প্রতি তার আগ্রহ বাড়ে। ফলে কর্মী কাজে মনোযোগী হয়। শিক্ষানবিশ পদ্ধতি, কোচিং, পদ পরিবর্তন, পর্যবেক্ষণ, বক্তৃতা ও সেমিনার প্রভৃতি পদ্ধতি প্রশিক্ষণে ব্যবহার করা হয়। উদ্দীপকে যমুনা ব্যাংক অফিসার পদে নিয়োগকৃত কর্মীদের গ্রাহক সেবা, ক্যাশ, ঋণদান শাখায় পর্যায়ক্রমে কয়েক মাস কাজ করায়। এক্ষেত্রে যমুনা ব্যাংক কর্মী প্রশিক্ষণের পদ পরিবর্তন পদ্ধতি ব্যবহার করে। অপরদিকে, সুরমা ব্যাংক ব্যাংকিং সেক্টরে এক বছর কাজ করার অভিজ্ঞতাসম্পন্ন ব্যক্তিকে নিয়োগ দেয়। নিয়োগকৃতদের নির্দিষ্ট সময় একজন সিনিয়রের সহায়ক হিসেবে পদায়ন করে। সুরমা ব্যাংক কর্মী প্রশিক্ষণের ক্ষেত্রে পর্যবেক্ষণ পদ্ধতি ব্যবহার করে। সুরমা ব্যাংক অনুসৃত পর্যবেক্ষণ পদ্ধতিতে নতুন কর্মী একজন অভিজ্ঞ নির্বাহীর অধীনে কাজ করে। এক্ষেত্রে তারা শুধু একটি কাজে অভিজ্ঞ হয়ে ওঠে। অপরদিকে, যমুনা ব্যাংকে পদ পরিবর্তনের মাধ্যমে প্রশিক্ষণ দেওয়ায় কর্মীরা একাধিক কাজে পারদর্শী হয়ে ওঠে। এতে কর্মীরা প্রতিষ্ঠানের কোনো কর্মীর অনুপস্থিতিতে সাময়িকভাবে উক্ত দায়িত্ব পালনের যোগ্যতা ও মানসিকতা অর্জন করে। আবার এ প্রশিক্ষণলব্ধ জ্ঞানের মাধ্যমে কর্মীরা প্রতিকূল পরিস্থিতিতেও কাজ চালিয়ে যেতে পারে। যেটি সুরমা ব্যাংকের প্রশিক্ষিত কর্মীদের মাঝে অনুপস্থিত। তাই বলা যায়, কর্মী পদায়নের ক্ষেত্রে যমুনা ব্যাংকের পদ পরিবর্তন করে প্রশিক্ষণ প্রদান পদ্ধতি উত্তম।"
        }
      ]
    },
    {
      "number": "6",
      "uddipok": "'আয়ানা এন্টারপ্রাইজ' এর ব্যবস্থাপক মিসেস কাকলী তার কর্মীদের সাথে আলাপ আলোচনাপূর্বক সিদ্ধান্ত নেন। এতে কর্মীরা অনুপ্রাণিত হয়ে স্বতঃস্ফূর্তভাবে কাজ করে। সর্বোপরি মিসেস কাকলীর মোহনীয় ব্যক্তিত্ব, তীক্ষ্ণ বুদ্ধিমত্তা ও প্রজ্ঞার কারণে প্রতিষ্ঠানটির সাফল্য দিন দিন বৃদ্ধি পাচ্ছে।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "লক্ষ্য অর্জনে অধস্তনদের আদেশ, উপদেশ ও পরামর্শ দেওয়া এবং তত্ত্বাবধান করার কাজকে নির্দেশনা বলে।"
        },
        {
          "label": "খ",
          "question": "",
          "explanation": "নেতা ও ব্যবস্থাপক সম্পূর্ণ ভিন্ন দুটি বিষয়। একজন নেতা একটি দল বা গোষ্ঠীকে নির্দিষ্ট লক্ষ্যের দিকে এগিয়ে নেওয়ার জন্য প্রভাবিত করেন। এক্ষেত্রে নেতার পদমর্যাদাগত ক্ষমতা না থাকলেও শুধু ব্যক্তিগত গুণ কাজে লাগিয়ে তিনি অন্যদের পরিচালিত করতে পারেন। অন্যদিকে, একজন ব্যবস্থাপক নিজের পদমর্যাদা ও কর্তৃত্বের মাধ্যমে অন্যদের দিয়ে 'কৌশলে কাজ আদায় করে নিতে. পারেন। এভাবে নেতা ও ব্যবস্থাপকের মধ্যে তফাৎ করা যায়।"
        },
        {
          "label": "গ",
          "question": "",
          "explanation": "উদ্দীপকে মিসেস কাকলীর নেতৃত্ব কর্তৃত্ব প্রয়োগের ভিত্তিতে গণতান্ত্রিক নেতৃত্বের অন্তর্গত। এ ধরনের নেতৃত্বে নেতা অধস্তনদের সাথে আলাপ-আলোচনা ও পরামর্শ করে কাজ করেন। সিদ্ধান্ত নেওয়ার ক্ষেত্রে তাদের মতামতকে প্রাধান্য দেন। এছাড়াও তাদের সাথে সুসম্পর্ক বজায় রাখেন। এরূপ নেতৃত্বে কর্মীরা আগ্রহের সাথে কাজ করে। উদ্দীপকে মিসেস কাকলী 'আয়ানা এন্টারপ্রাইজ'-এর ব্যবস্থাপক। তিনি যেকোনো সিদ্ধান্ত কর্মীদের সাথে আলাপ-আলোচনা করে নেন। এছাড়া তিনি প্রয়োজনীয় কর্তৃত্ব তার অধস্তনদের হস্তান্তর করেন। পাশাপাশি কর্মীদের উৎসাহিত ও অনুপ্রাণিত করার মাধ্যমে কাজ আদায় করেন। এতে কর্মীরা তার প্রতি সন্তুষ্ট থাকে। ফলে কর্মীরা অনুপ্রাণিত হয়ে আগ্রহ নিয়ে প্রতিষ্ঠানের কাজ করে। এসব বৈশিষ্ট্য গণতান্ত্রিক নেতৃত্বের সাথে সাদৃশ্যপূর্ণ। তাই বলা যায়, উদ্দীপকে মিসেস কাকলী গণতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "উদ্দীপকে মিসেস কাকলীকে তার গুণাবলির কারণে আদর্শ নেতা বলা যায় বলে আমি মনে করি। একজন আদর্শ নেতা তার গুণের মাধ্যমে কর্মীদের প্রভাবিত করেন। তিনি সহজে কর্মীদের কাজের প্রতি আগ্রহ বাড়াতে পারেন। তার গতিশীল নেতৃত্বে প্রতিষ্ঠান সফলতার দিকে এগিয়ে যায়। মোহনীয় ব্যক্তিত্ব, বুদ্ধিমত্তা, প্রজ্ঞা প্রভৃতি আদর্শ নেতার গুণাবলির অন্তর্ভুক্ত । উদ্দীপকের মিসেস কাকলী একটি প্রতিষ্ঠানের ব্যবস্থাপক। তিনি প্রতিষ্ঠানে গণতান্ত্রিক নেতৃত্ব আনয়ন করেন। এক্ষেত্রে তিনি কর্মীদের সাথে আলাপ-আলোচনা করে সিদ্ধান্ত নেন। এতে কর্মীরা অনুপ্রাণিত হয়ে আগ্রহের সাথে কাজ করে। মিসেস কাকলীর মোহনীয় ব্যক্তিত্ব, তীক্ষ্ণ বুদ্ধিমত্তা ও প্রজ্ঞার কারণে তার প্রতিষ্ঠানটির সাফল্য দিন দিন বৃদ্ধি পাচ্ছে। মিসেস কাকলী তার মোহনীর ব্যক্তিত্বের মাধ্যমে সহজেই কর্মীদের প্রভাবিত করতে পারেন। এতে তিনি সহজেই কর্মীদের কাজ সম্পাদনে, উৎসাহী করতে পারেন। এজন্য তার কর্মীরা আগ্রহের সাথে কাজ করে। এছাড়া তিনি তার তীক্ষ্ণ বুদ্ধিমত্তাকে কাজে লাগিয়ে প্রতিষ্ঠানের গুরুত্বপূর্ণ সিদ্ধান্তগুলো সঠিকভাবে নিতে পারেন। আবার তিনি প্রজ্ঞার মাধ্যমে ভবিষ্যৎ অনুমান করে ব্যবসায়ের জন্য প্রয়োজনীয় পদক্ষেপ নেন। ফলে তার প্রতিষ্ঠানটি দিন দিন সাফল্যের দিকে যাচ্ছে। তাই বলা যায়, মিসেস কাকলী একজন আদর্শ নেতা।"
        }
      ]
    },
    {
      "number": "7",
      "uddipok": "প্রদত্ত ছক:",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "চুক্তির মাধ্যমে নিজ প্রতিষ্ঠানের বাইরে তৃতীয় কোনো ব্যক্তি বা পক্ষকে দিয়ে কাজ করানোকে আউটসোর্সিং বলে।"
        },
        {
          "label": "খ",
          "question": "",
          "explanation": "কর্মী সংগ্রহ প্রক্রিয়ায় চাকরিপ্রার্থীদের প্রতিষ্ঠানে একত্র করা হয় কিন্তু কর্মী নির্বাচনে যোগ্য প্রার্থীকে বাছাই করা হয়। এক্ষেত্রে কর্মী সংগ্রহে সকলের আবেদন গ্রহণ করা হয়। এ কারণে কর্মী সংগ্রহ একটি ইতিবাচক কাজ। অপরদিকে, কর্মী নির্বাচনে যোগ্য প্রার্থীদের রেখে বাকিদের বাদ দেওয়া হয়। তাই এটি নেতিবাচক কাজ হিসেবে বিবেচিত হয়। এসব কারণে কর্মী সংগ্রহ কর্মী নির্বাচন থেকে ভিন্নতর।"
        },
        {
          "label": "গ",
          "question": "",
          "explanation": "উদ্দীপকের ছকে বর্ণিত SMH-এর সংগঠন কাঠামো সরলরৈখিক। এ সংগঠনে কর্তৃত্ব প্রবাহ সরলরেখার মতো ধারাবাহিকভাবে ওপর থেকে নিচের দিকে ধাবিত হয়। আর অধস্তনরা ঊর্ধ্বতনের কাছে জবাবদিহিতা করে। এ সংগঠনে সব ক্ষমতা ও কর্তৃত্বের অধিকারী হন নির্বাহী। উদ্দীপকে SMH-এর সংগঠন কাঠামোর ছক দেওয়া আছে। ছক অনুযায়ী প্রতিষ্ঠানটির শীর্ষ পর্যায়ে মহাব্যবস্থাপক ও তার অধীনে একজন উপ-মহাব্যবস্থাপক কাজ করেন। আবার উপ-মহাব্যবস্থাপকের অধীনে একজন ব্যবস্থাপক কর্মরত আছেন। সবশেষে, উক্ত ব্যবস্থাপকের তত্ত্বাবধানে সহকারী ব্যবস্থাপক কাজ করেন। এভাবে প্রতিষ্ঠানটির কর্তৃত্ব উপরের স্তর থেকে সরলরেখার মতো নিচের স্তরে নেমে এসেছে। ওপরের স্তরের নির্দেশনা অনুযায়ী নিচের স্তরের কর্মীরা কাজ করেন। আবার, নিচের ডরের কর্মীরা উপরের স্তরের কর্মীদের কাছে জবাবদিহিতা করেন। এসব বৈশিষ্ট্য সরলরৈখিক সংগঠনের বৈশিষ্ট্যের সাথে সামঞ্জস্যপূর্ণ। তাই বলা যায়, SMH নামক সংগঠনটি একটি সরলরৈখিক সংগঠন।"
        },
        {
          "label": "ঘ",
          "question": "",
          "explanation": "বৃহদায়তন ব্যবসায় প্রতিষ্ঠানের জন্য MNL-এর কার্যভিত্তিক সংগঠন কাঠামোটি অধিকতর উপযোগী। এরূপ সংগঠন কাঠামোতে, প্রতিষ্ঠানের সমজাতীয় কার্যাবলিকে বিভিন্ন বিভাগ ও উপ-বিভাগে ভাগ করা হয়। এরপর বিশেষত কর্মীর ওপর প্রত্যেক বিভাগের কর্তৃত্ব ও দায়িত্ব দেওয়া হয়। বিশেষায়নের সুযোগ ও নিয়ন্ত্রণের সুবিধা থাকায় বৃহদায়তন প্রতিষ্ঠানের এরকম সংগঠন অধিক উপযোগী। উদ্দীপকে MNL নামক প্রতিষ্ঠানের সংগঠন কাঠামোর ছক দেওয়া আছে। সংগঠনটির কার্যাবলিকে উৎপাদন, বিপণন ও অর্থ এই তিনটি বিভাগে ভাগ করা হয়েছে। এরপর প্রতিটি বিভাগের দায়িত্ব ও কর্তৃত্ব একজন ব্যবস্থাপকের ওপর ন্যস্ত করা হয়েছে। ব্যবস্থাপকদের অধীনে তত্ত্বাবধায়করা কাজ করেন। বৈশিষ্ট্য অনুযায়ী এটি একটি কার্যভিত্তিক সংগঠন। বৃহদায়তন ব্যবসায় প্রতিষ্ঠানে কাজের পরিধি বিশাল। এক্ষেত্রে সমজাতীয় কাজগুলোকে' ছোট বিভাগে ভাগ করলে ব্যবস্থাপকদের কাজের আওতা ছোট হয় ও নিয়ন্ত্রণ সহজ হয়। আবার, একই বিভাগে একই কাজ বার বার করার মাধ্যমে কর্মীরা দক্ষ হয়ে ওঠে। এতে বৃহৎ প্রতিষ্ঠানগুলোতেও বিশেষায়ণ সম্ভব হয়। এছাড়া এরূপ প্রতিষ্ঠানগুলোতে নমনীয়তার ঘাটতি থাকে। আবার, বিশেষজ্ঞ ব্যবস্থাপকরা প্রতিষ্ঠানের প্রয়োজনীয় পরিবর্তনের সাথে সঙ্গতি বিধান, করতে পারে। এসব বিবেচনায় বলা যায়, বৃহদায়তন ব্যবসায় প্রতিষ্ঠানে MNL-এর সংগঠন কাঠামোটি বেশি উপযুক্ত।"
        }
      ]
    },
    {
      "number": "8",
      "uddipok": "শম্পা লিমিটেড এর নির্বাহী কর্মকর্তা জনাব শাহাদাত ২০২৪ সালে ৪০০ মেট্রিক টন চা রপ্তানির পরিকল্পনা করেন। ন্যূনতম মজুরি ও সুযোগ-সুবিধা না পাওয়ায় বছরের মাঝামাঝি কিছু শ্রমিক দুবাই চলে যায়। কিছুদিন পর আরও কিছু প্রবীণ দক্ষ শ্রমিক অবসরে যান। ফলে কাঙ্ক্ষিত উৎপাদন ব্যাহত হয় এবং ফরমায়েশ অনুযায়ী চা রপ্তানি করতে না পারায় প্রতিষ্ঠানকে ব্যাপক লোকসানের সম্মুখীন হতে হয় এবং প্রতিষ্ঠানটির ভাবমূর্তিও ক্ষুণ্ণ হয়।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "ভবিষ্যৎ পরিস্থিতি সম্পর্কে আগে থেকে অনুমান বা ধারণাই হলো পূর্বানুমান।"
        },
        {
          "label": "খ",
          "question": "",
          "explanation": "পরিবর্তিত পরিস্থিতির সাথে খাপ খাওয়ানোর জন্য পরিকল্পনায় প্রয়োজনীয় পরিবর্তন, সংযোজন করা হলো নমনীয়তা। ভবিষ্যতকে কেন্দ্র করেই পরিকল্পনা নেওয়া হয়। কিন্তু যেকোনো সময়। ভবিষ্যতের পরিবেশ-পরিস্থিতি পরিবর্তন হতে পারে। এ কারণে পরিকল্পনা পরিবর্তনের প্রয়োজন হতে পারে। এ পরিবর্তন প্রতিষ্ঠানকে প্রতিযোগী প্রতিষ্ঠানের সাথে তাল মিলিয়ে চলতে সহায়তা করে। এজন্যই পরিকল্পনায় নমনীয়তার সুযোগ রাখার প্রয়োজন হয়।"
        },
        {
          "label": "গ",
          "question": "",
          "explanation": "জাউদ্দীপকের প্রতিষ্ঠানটি পরিকল্পনার ভবিষ্যৎ সম্পর্কে যথাযথ মূল্যায়ন ধাপটি অনুসরণ না করায় ব্যাপক লোকসানের সম্মুখীন হয়েছে। ভবিষ্যৎ সবসময় অনিশ্চিত। এজন্য প্রতিষ্ঠানের বাহ্যিক এবং অভ্যন্তরীণ পরিবেশের সুবিধা-অসুবিধা বিবেচনা করে পরিকল্পনা নিতে হয়। এই পরিকল্পনা ব্যবসায়ের ভবিষ্যৎ কাজের দিকনির্দেশনা হিসেবে কাজ করে। উদ্দীপকের জনাব শাহাদাত শম্পা লিমিটেডের একজন নির্বাহী কর্মকর্তা। তিনি ২০২৪ সালে ৪০০ মেট্রিক টন চা রপ্তানির পরিকল্পনা করেন। বছরের মাঝামাঝি কিছু শ্রমিক দুবাই চলে যায়। কিছু দিন পর আরও কিছু প্রবীণ দক্ষ শ্রমিক অবসরে যান। এতে শ্রমিক সংকট সৃষ্টি হয়। জনাব শাহাদাত ভবিষ্যতের এ ধরনের পরিস্থিতি বিবেচনা না করেই লক্ষ্য নির্ধারণ করেছেন। এভাবে তিনি পরিকল্পনার ভবিষ্যৎ মূল্যায়ন ধাপটি অবহেলা করেছেন। এজন্য শ্রমিক সংকটের কারণে প্রতিষ্ঠানটি উৎপাদন লক্ষ্যমাত্রা অর্জন করতে পারেনি। তাই বলা যায়, ভবিষ্যৎ সম্পর্কে যথাযথ মূল্যায়ন ধাপটি অনুসরণ না করায় উক্ত প্রতিষ্ঠানটি ব্যাপক লোকসানের সম্মুখীন হয়েছে।"
        },
        {
          "label": "ঘ",
          "question": "",
          "explanation": "উদ্দীপকের শম্পা লিমিটেডের সুনাম পুনরুদ্ধারে জনাব শাহাদাত বিকল্প পরিকল্পনা নিতে পারেন বলে আমি মনে করি। ভবিষ্যতে কোন কাজ, কখন, কীভাবে করতে হবে তা পরিকল্পনার মাধ্যমে জানা যায়। এটি প্রতিষ্ঠানের দিকনির্দেশনা হিসেবে কাজ করে। কিন্তু কোনো কারণে প্রতিকূল পরিস্থিতির সৃষ্টি হলে তা মোকাবিলার জন্য বিকল্প পরিকল্পনা রাখতে হয়। এতে প্রতিষ্ঠানের লক্ষ্যমাত্রা পূরণ সহজ হয়। উদ্দীপকের জনাব শাহাদাত ২০২৪ সালে ৪০০ মেট্রিক টন চা রপ্তানির পরিকল্পনা নেন। কিন্তু কিছু শ্রমিক বছরের মাঝামাঝিতে দুবাই চলে যায়। আর কিছু দক্ষ শ্রমিক অবসরে চলে যায়। এতে বছর শেষে প্রতিষ্ঠানটি লক্ষ্যমাত্রা অনুযায়ী উৎপাদন করতে ব্যর্থ হয়। ফলে সময়মতো পণ্য সরবরাহ করতে না পারায় প্রতিষ্ঠানের সুনাম নষ্ট হয়। জনাব শাহাদাতের প্রতিষ্ঠানে যেকোনো সময় যেকোনো পরিস্থিতি তৈরি হতে পারে। এ পরিস্থিতি মোকাবিলায় তার বিকল্প পরিকল্পনা রাখা উচিত। এক্ষেত্রে শ্রমিকদের ধরে রাখার জন্য সুযোগ-সুবিধা বাড়াতে হবে। আবার প্রতিষ্ঠানের সামর্থ্য বিবেচনায় রেখে উৎপাদন লক্ষ্যমাত্রা নির্ধারণ করতে হবে। এছাড়া প্রতিষ্ঠানটিতে চুক্তিভিত্তিক শ্রমিকসংখ্যাও বাড়ানো যেতে পারে। ফলে প্রতিষ্ঠান সময়মতো পণ্য সরবরাহ করতে পারবে। এতে প্রতিষ্ঠানের সুনাম রক্ষা হবে। সুতরাং, বিকল্প পরিকল্পনার মাধ্যমে জনাব শাহাদাত প্রতিষ্ঠানটির সুনাম ফিরিয়ে আনতে পারবেন।"
        }
      ]
    },
    {
      "number": "9",
      "uddipok": "নিচের চিত্রটি লক্ষ করে প্রাসঙ্গিক প্রশ্নগুলোর উত্তর দাও",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "\"ব্যবস্থাপনা সর্বজনীন\" সর্বপ্রথম উক্তিটি করেন গ্রিক দার্শনিক সক্রেটিস।"
        },
        {
          "label": "খ",
          "question": "",
          "explanation": "প্রতিষ্ঠানের সকল কর্মী ঐক্যবদ্ধ হয়ে লক্ষ্য অর্জনে কাজ করাকে একতাই বল নীতি বলে। এই নীতি অনুযায়ী কর্মীদের মধ্যে দলগত চেতনা ও ঐক্যবদ্ধ হয়ে কাজ করার প্রবণতা বাড়ে। প্রত্যেকে নিজের কাজ অন্যের সাথে সমন্বিত করে সমান তালে এগিয়ে নেয়। এতে প্রতিষ্ঠানের মূল লক্ষ্য সহজে অর্জন করা যায়। তাই লক্ষ্যার্জনে 'একতাই বল' গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের চিত্রে 'A' চিহ্নিত স্থানটি উচ্চ স্তরের ব্যবস্থাপনাকে। নির্দেশ করে।' এ স্তরের ব্যবস্থাপকগণ প্রতিষ্ঠানের প্রধান লক্ষ্য, পরিকল্পনা ও নীতি তৈরি করেন। আর এগুলো বাস্তবায়নের জন্য মধ্য স্তরকে নির্দেশনা দেন। উচ্চ স্তরের কর্মকর্তাগণ চিন্তনীয় কাজের সাথে বেশি জড়িত থাকেন। কোম্পানির পরিচালক, চেয়ারম্যান, সচিব প্রভৃতি ব্যক্তিবর্গ উচ্চ স্তরের অন্তর্গত। উদ্দীপকে ব্যবস্থানার তিন স্তর বিশিষ্ট কাঠামোর চিত্র দেওয়া আছে। স্তর তিনটি হলো A, B এবং C। এর মধ্যে 'A' চিহ্নিত স্থানটি ব্যবস্থাপনার উচ্চ স্তরকে নির্দেশ করে। ব্যবস্থাপনার উচ্চ স্তরকে প্রশাসনিক স্তরও বলা হয়। প্রতিষ্ঠানের শীর্ষ পর্যায়ের নির্বাহীরা এ পর্যায়ে অবস্থান করেন। প্রতিষ্ঠানের সভাপতি, ব্যবস্থাপনা পরিচালক, মহাব্যবস্থাপক, পরিচালনা পর্ষদ প্রমুখ ব্যক্তিরা উচ্চ স্তরের ব্যবস্থাপনার অন্তর্গত। প্রতিষ্ঠানের উদ্যোগ গ্রহণ, লক্ষ্য ও কৌশল নির্ধারণ, দীর্ঘমেয়াদি পরিকল্পনা প্রণয়ন, অর্থসংস্থান প্রভৃতি এ স্তরের ব্যবস্থাপনার প্রধান কার্যাবলি। এ স্তরের ব্যবস্থাপকরা সাধারণত মানসিক ও বুদ্ধিবৃত্তিক কাজ বেশি মাত্রায় করে থাকেন।"
        },
        {
          "label": "ঘ",
          "question": "",
          "explanation": "চিত্রের 'A', 'B' ও 'C' এর ব্যবস্থাপকীয় দক্ষতার মধ্যে মৌলিক কোনো পার্থক্য নেই বলে আমি মনে করি। প্রতিষ্ঠান পরিচালনার বিভিন্ন ধরনের ব্যবস্থাপকীয় দক্ষতা প্রয়োজন হয়। এগুলোর মধ্যে ধারণাগত, মানবীয় বা আন্তঃব্যক্তিক ও কারিগরি দক্ষতা অন্যতম। ব্যবস্থাপনার প্রতিটি স্তরের ব্যবস্থাপকদেরই সঠিকভাবে কাজ সম্পাদনের জন্য কম-বেশি এ দক্ষতাগুলো থাকতে হয়। উদ্দীপকে ব্যবস্থাপনার বিভিন্ন স্তর সম্বলিত কাঠামোর চিত্র দেওয়া আছে। এ স্তর তিনটি হলো উচ্চ স্তর, মধ্য স্তর ও নিম্ন স্তর। মূলত প্রতিষ্ঠানের কর্মীদের কাজের ধরন বা দায়িত্বের ওপর ভিত্তি করে ব্যবস্থাপনার স্তর নির্ধারিত হয়। ব্যবস্থাপনার উচ্চ স্তরকে প্রশাসন, মধ্য স্তরকে নির্বাহী এবং নিম্ন স্তরকে বলা হয় প্রথম সারির ব্যবস্থাপনা। প্রতিটি স্তরই প্রতিষ্ঠানের মূল লক্ষ্য অর্জনে কাজ করে। ব্যবস্থাপনার প্রতিটি স্তরের ব্যবস্থাপকদের বিভিন্ন বিষয়ে সিদ্ধান্ত নিতে হয়। এজন্য তাদের চিন্তা-ভাবনার প্রয়োজন হয়। এ কাজটি ব্যবস্থাপকদের ধারণাগত দক্ষতাকে নির্দেশ করে। এছাড়া প্রতিটি স্তরের ব্যবস্থাপকদের বিভিন্ন পক্ষের সাথে যোগাযোগ করতে হয়। এতে তারা প্রতিষ্ঠানের প্রয়োজনে অন্যদের প্রভাবিত ও অণুপ্রাণিত করতে পারে। এটি ব্যবস্থাপকের মানবীয় দক্ষতাকে নির্দেশ করে। আবার, প্রতিষ্ঠানে কোন কাজ কীভাবে করতে হয় সে সম্পর্কে সব স্তরের ব্যবস্থাপকদের স্বতন্ত্র ধারণা থাকতে হয়। এটি ব্যবস্থাপকদের কারিগরি দক্ষতাকে নির্দেশ করে। তিন স্তরের ব্যবস্থাপকদের দক্ষতার ওপরই প্রতিষ্ঠানের সফলতা নির্ভর করে। তাই বলা যায়, চিত্রের 'A', 'B' ও 'C' স্তরের ব্যবস্থাপকদের দক্ষতার মধ্যে মৌলিক কোনো পার্থক্য নেই।"
        }
      ]
    },
    {
      "number": "10",
      "uddipok": "কর্ণফুলী কলেজের উচ্চ মাধ্যমিক পর্যায়ে বোর্ড ফলাফলে শিক্ষার্থীরা ভালো ফল করতে পারছে না। এ বিষয়ে গঠিত তদন্ত রিপোর্টে দেখা যায়, কলেজে প্রথম বর্ষে ১ম পত্র ও ২য় বর্ষে ২য় পত্র পড়ানো হয়। মূলত এ কারণে শিক্ষার্থীরা প্রথম পত্রে ভালো ফল পাচ্ছে না। অধ্যক্ষ এ বিষয়ে একাডেমিক সভা আহ্বান করেন। সবার সাথে পরামর্শক্রমে সিদ্ধান্ত নেওয়া হয় যে, এখন থেকে প্রত্যেক বর্ষে উভয় পত্র পড়ানো হবে।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "কাজকে প্রকৃতি অনুযায়ী ছোট ছোট অংশে ভাগ করে কর্মীর দক্ষতা অনুযায়ী, কাজের কর্তৃত্ব ও দায়িত্ব নির্দিষ্ট করে দেওয়াকে শ্রম' বা কার্যবিভাজন বলে।"
        },
        {
          "label": "খ",
          "question": "",
          "explanation": "কোনো কাজের প্রত্যাশিত ফলকে লক্ষ্য বলে। লক্ষ্য নির্ধারণপূর্বক তা অর্জনের জন্যই প্রতিষ্ঠানে বিভিন্ন ধরনের পরিকল্পনা প্রণীত হয়। অর্থাৎ, লক্ষ্য পূর্বে, নির্ধারিত হয় এবং তা অর্জনের জন্য পরিকল্পনা প্রণীত হয়। তাই পরিকল্পনা প্রণয়নে লক্ষ্য গুরুত্বপূর্ণ।"
        },
        {
          "label": "গ",
          "question": "",
          "explanation": "একাডেমিক কমিটির সভায় গৃহীত নতুন সিদ্ধান্ত সাংগঠনিক কাঠামোর ভিত্তিতে কৌশলগত পরিকল্পনা। কৌশল বলতে পরিবর্তনশীল পরিস্থিতি মোকাবিলা করার উপায়কে বোঝায়। বর্তমান প্রতিযোগিতামূলক পরিবেশে টিকে থাকতে দীর্ঘমেয়াদে এ পরিকল্পনা প্রণয়ন করা হয়। প্রতিষ্ঠানের উচ্চ পর্যায়ের নির্বাহীরা এ পরিকল্পনা প্রণয়ন করেন। উদ্দীপকে কর্ণফুলী কলেজের উচ্চ মাধ্যমিক পর্যায়ে বোর্ড ফলাফলে ভালো ফল করতে পারছে না। এক্ষেত্রে প্রতিষ্ঠানটির ফলাফলে নেতিবাচক অবস্থা পরিলক্ষিত হচ্ছে। তদন্ত রিপোর্টে দেখা যায় প্রতিষ্ঠানটিতে প্রথম বর্ষে ১ম পত্র ও দ্বিতীয় বর্ষে ২য় পত্র পড়ানো হচ্ছে। তদন্ত রিপোর্ট মোতাবেক প্রতিষ্ঠানটির অধ্যক্ষ একটি সভা আহবান করে প্রত্যেক বর্ষে উভয় বিষয় পড়ানোর নির্দেশ দেন। এতে শিক্ষার্থীদের পরীক্ষা প্রস্তুতি ভালো হবে। ফলে প্রতিষ্ঠানটিতে বিদ্যমান সমস্যা দূর হবে। আবার দীর্ঘমেয়াদে এ সিদ্ধান্তের ফলাফলও কলেজটি ভোগ করবে। এসব বৈশিষ্ট্যর সাথে কৌশলগত পরিকল্পনার মিল রয়েছে। সুতরাং, একাডেমিক কমিটির সভায় গৃহীত নতুন সিদ্ধান্ত সাংগঠনিক কাঠামোর ভিত্তিতে কৌশলগত পরিকল্পনা।"
        },
        {
          "label": "ঘ",
          "question": "",
          "explanation": "একটি বিশেষ ব্যবস্থাপকীয় দক্ষতা (সমস্যা অনুধাবনের দক্ষতা) অধ্যক্ষ মহোদয়কে সঠিক সিদ্ধান্তে উপনীত হতে সহায়তা করে -উক্তিটি যথার্থ বলে আমি মনে করি। সমস্যা অনুধাবন দক্ষতা হলো সঠিকভাবে সমস্যা চিহ্নিতকরণের ক্ষমতা। এ দক্ষতার মাধ্যমে ব্যবস্থাপক যেকোনো পরিস্থিতিতে বিদ্যমান সমস্যা চিহ্নিত করে তা সমাধানে ব্যবস্থা নিতে পারে। উচ্চ স্তরের ব্যবস্থাপকদের মধ্যে এ দক্ষতা বেশি দরকার হয়। উদ্দীপকে কর্ণফুলী কলেজের উচ্চ মাধ্যমিক পর্যায়ের শিক্ষার্থীরা ভালো ফল করতে ব্যর্থ হয়। ব্যর্থতার কারণ হিসেবে কলেজে দুই বর্ষে আলাদাভাবে ১ম ও ২য় পত্র পড়ানোর কারণ চিহ্নিত হয়। এ কারণটি কলেজের অধ্যক্ষ রিপোর্ট দেখার মাধ্যমে বুঝতে পারেন। পরে তিনি এটি সমাধানে প্রত্যেক বর্ষেই উভয় পত্র পড়ানোর নির্দেশনা দেন। কলেজের অধ্যক্ষ মহোদয়ের মধ্যে সমস্যা অনুধাবনের দক্ষতা বিদ্যমান। এ দক্ষতাবলে তিনি ফলাফল খারাপ হওয়ার কারণ অনুসন্ধান করেন। আর সমস্যা অনুসন্ধানে তিনি এর পেছনে যথাযথ কারণও খুঁজে পান। এরপর তিনি কারণ অনুযায়ী যথাযথ ব্যবস্থা নেন। এতে কলেজটি বর্তমান সমস্যা পার করে সামনের দিনে ভালো ফলাফল করবে বলে আশা করা যায়। তাই বলা যায়, সমস্যা অনুধাবনের দক্ষতা অধ্যক্ষ মহোদয়কে সঠিক সিদ্ধান্তে উপনীত হতে সহায়তা করেছে।"
        }
      ]
    },
    {
      "number": "11",
      "uddipok": "\"মেসার্স ফিরোজা গার্মেন্টস\" এর ব্যবস্থাপনা পরিচালক মিস মাহমুদা বছরের শুরুতে ৪৮,০০০ পিস জ্যাকেট উৎপাদনের লক্ষ্যমাত্রা স্থির করেন। তার কারখানায় দৈনিক আট ঘণ্টা করে বছরে ২৪০ কর্ম দিবস উৎপাদন কার্যক্রম চালু থাকে। বছর শেষে প্রতিষ্ঠানটি ৪০,০০০ পিস জ্যাকেট উৎপাদন করতে সক্ষম হয়। জনাব মাহমুদা লক্ষ্যমাত্রার চেয়ে কম উৎপাদনের কারণ চিহ্নিত করেছেন এবং কারখানায় আধুনিক মেশিনারি সংস্থাপনপূর্বক উৎপাদন বিভাগের সংশ্লিষ্ট কর্মীদের প্রয়োজনীয় প্রশিক্ষণের ব্যবস্থা করেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "কেন্দ্রীকরণ বলতে উচ্চ স্তরের ব্যবস্থাপনার হাতে সিদ্ধান্ত নেওয়ার ক্ষমতা ধরে রাখাকে বোঝায়।"
        },
        {
          "label": "খ",
          "question": "",
          "explanation": "প্রতিষ্ঠানের উদ্দেশ্য অর্জনের জন্য আগেই করণীয় নির্ধারণ করা হলো পরিকল্পনা। আর পূর্বনির্ধারিত পরিকল্পনা ঠিকভাবে কাজ করছে কি. না তা পরিমাপ করে সংশোধনমূলক ব্যবস্থা নেওয়া হলো নিয়ন্ত্রণ। পরিকল্পনায় ভবিষ্যতকে উদ্দেশ্য করে যাবতীয় বিষয় নির্ধারণ করা হয়। আর নিয়ন্ত্রণে অতীত বা পূর্ববর্তী পরিকল্পনাকে কেন্দ্র করে পরিমাপ, যাচাই-বাছাই, তুলনা, সংশোধন প্রভৃতি কাজ সম্পাদিত হয়। তাই পরিকল্পনাকে ভবিষ্যতমুখী এবং নিয়ন্ত্রণকে পশ্চাদমুখী কাজ বলা হয়।"
        },
        {
          "label": "গ",
          "question": "",
          "explanation": "জাউদ্দীপকে উৎপাদন লক্ষ্যমাত্রায় 'ঘণ্টাপ্রতি ২৫টি জ্যাকেট উৎপাদন করতে হবে। আদর্শমান হলো এমন এক মানদণ্ড যেটি অনুযায়ী প্রতিষ্ঠানের প্রতিটি কাজ নিয়ন্ত্রণ করা যায়। সুষ্ঠুভাবে কোনো কাজ সম্পন্ন করার জন্য কোনো কাজের আদর্শমান নির্ধারণ করতে হয়। এটি নিয়ন্ত্রণের প্রথম পদক্ষেপ। উদ্দীপকে 'মেসার্স ফিরোজা গার্মেন্টস' জ্যাকেট উৎপাদনকারী একটি প্রতিষ্ঠান। এটির ব্যবস্থাপনা পরিচালক মিস মাহমুদা বছরে ৪৮,০০০ পিস জ্যাকেট উৎপাদনের লক্ষ্যমাত্রা স্থির করেন। প্রতিষ্ঠানটিতে বছরে ২৪০ দিন কর্মদিবস হয়। এতে প্রতিষ্ঠানটির প্রতিদিন উৎপাদনের লক্ষ্যমাত্রা হবে (৪৮,০০০ ÷ \\div ÷ ২৪০) বা ২০০ পিস। আবার প্রতিষ্ঠানটিতে দিনে ৮ ঘণ্টা কাজ হয়। তাহলে প্রতি ঘণ্টায় উৎপাদন করতে হবে (২০০ ÷ \\div ÷ ৮) বা ২৫ পিস। সুতরাং, উদ্দীপকের প্রতিষ্ঠানটিতে উৎপাদন লক্ষ্যমাত্রা অনুযায়ী ঘণ্টাপ্রতি ২৫টি জ্যাকেট উৎপাদন করতে হবে।"
        },
        {
          "label": "ঘ",
          "question": "",
          "explanation": "উদ্দীপকে কাঙ্ক্ষিত লক্ষ্যমাত্রা অর্জনে মিস মাহমুদা কর্তৃক গৃহীত নিয়ন্ত্রণের সংশোধনমূলক ব্যবস্থা কার্যক্রমটি যৌক্তিক বলে আমি মনে করি। নিয়ন্ত্রণ প্রক্রিয়ার সর্বশেষ পর্যায় হলো চিহ্নিত ত্রুটি-বিচ্যুতিগুলোর জন্য সংশোধনমূলক ব্যবস্থা নেওয়া। এ পর্যায়ে ভুল-ত্রুটি বা বিচ্যুতির কারণ নির্ণয় করে প্রয়োজনীয় সংশোধনমূলক ব্যবস্থা নেওয়া হয়। আবার প্রয়োজনে নতুন পরিকল্পনা প্রণয়ন করা হয়। উদ্দীপকে 'মেসার্স ফিরোজা গার্মেন্টস' এর ব্যবস্থাপনা পরিচালক মিস মাহমুদা। তিনি বার্ষিক ৪৮,০০০ পিস জ্যাকেট উৎপাদনের লক্ষ্যমাত্রা স্থির করেন। কিন্তু বছর শেষে প্রতিষ্ঠানটি ৪০,০০০ পিস জ্যাকেট উৎপাদন করতে সক্ষম হয়। এজন্য মিস মাহমুদা উৎপাদনের বিচ্যুতির কারণ চিহ্নিত করেন। এরপর আধুনিক মেশিনারি সংস্থাপনপূর্বক উৎপাদন বিভাগের কর্মীদের প্রশিক্ষণের ব্যবস্থা করেন। মিস মাহমুদা প্রতিষ্ঠানে নতুন প্রযুক্তি ব্যবহার করেছেন। এছাড়া তিনি কর্মীদের প্রশিক্ষণের ব্যবস্থা নেওয়ার মাধ্যমে নিয়ন্ত্রণের সংশোধনমূলক ব্যবস্থা গ্রহণ করেছেন। নতুন মেশিনারি ব্যবহারের ফলে কাজ দ্রুত হবে এবং আগের তুলনায় উৎপাদনও বাড়বে। এছাড়াও কর্মীদের প্রশিক্ষণের ফলে তাদের কর্মদক্ষতা বাড়বে। ফলে তাদের কাজে গতি আসবে ও নির্ধারিত সময়ে উৎপাদন নিশ্চিত হবে। এতে প্রতিষ্ঠানটি উৎপাদনের লক্ষ্যমাত্রা অর্জন করতে পারবে। তাই বলা যায়, কাঙ্ক্ষিত লক্ষ্যমাত্রা অর্জনে মিস মাহমুদা কর্তৃক গৃহীত নিয়ন্ত্রণের সংশোধনমূলক ব্যবস্থা গ্রহণ যৌক্তিক হয়েছে।"
        }
      ]
    }
  ]
}