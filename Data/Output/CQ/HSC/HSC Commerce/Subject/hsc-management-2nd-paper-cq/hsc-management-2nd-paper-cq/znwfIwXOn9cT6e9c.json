{
  "title": "কুমিল্লা বোর্ড ২০২২",
  "subtitle": "ব্যবসায় সংগঠন ও ব্যবস্থাপনা (11)",
  "questions": [
    {
      "number": "1",
      "uddipok": "মি. আরিফ ABC লি. কোম্পানির ব্যবস্থাপক। তিনি প্রতিদিন সকাল ৯টায় অফিসে আসেন ও বিকাল ৫টায় অফিস থেকে চলে যান। তিনি নিজের কাজে খুব দক্ষ ও অভিজ্ঞ । প্রতিষ্ঠানের কেউ ঝামেলায় পতিত হলে মি. আরিফ খুব দ্রুত তাদের সঠিক পরামর্শ দেন। সম্প্রতি জনাব আরিফ প্রতিষ্ঠানটির ব্যবস্থাপনায় আত্মীয়-স্বজনদের প্রাধান্য দিচ্ছেন। যা প্রতিষ্ঠানটির উন্নয়নের প্রতিবন্ধক।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "F. W. Taylor হলো বৈজ্ঞানিক ব্যবস্থাপনার জনক।"
        },
        {
          "label": "খ",
          "question": "",
          "explanation": "প্রতিষ্ঠানের উপর থেকে শুরু করে নিচের স্তর পর্যন্ত প্রতিটি ব্যক্তি বিভাগ ও উপবিভাগকে একে অন্যের সাথে যুক্ত করে দেওয়ার নীতিকে জোড়া মই শিকল নীতি বলে। এই নীতিতে কর্তৃত্ব শিকল সংগঠনের সর্বোচ্চ স্তর থেকে পর্যায়ক্রমে সর্বনিম্ন স্তরে পৌঁছায়। কোন বিষয়ে নির্দেশনা তথ্য প্রদান প্রভৃতি ব্যবস্থাপনার উচ্চ স্তর থেকে নিম্ন স্তরে পর্যায়ক্রমে ধাবিত হয়। এভাবে প্রতিটি বিভাগ ও উপবিভাগ ও ব্যক্তি কর্তৃত্বে শিকলে কারো না, কারো সাথে। সাথে সম্পর্কযুক্ত থাকে।"
        },
        {
          "label": "গ",
          "question": "",
          "explanation": "উদ্দীপকের জনাব আরিফ ব্যবস্থাপনার সাম্যের নীতির লঙ্ঘন করেছেন।   প্রতিষ্ঠানের সকল কর্মীর প্রতি সমআচরণ করা ও সকলকে সমান দৃষ্টিতে দেখার নীতিকেই সাম্যের নীতি বলে।সকলের প্রতি সমান ও নিরপেক্ষ আচরণ নিশ্চিত করা এবং একই দৃষ্টিতে দেখাই হলো সাম্যতা। এই নীতি অনুসারে কর্মীদের যোগ্যতা ও কাজের দক্ষতা অনুসারে কর্তৃত্ব ও দায়িত্ব দেওয়া হয়। তাছাড়া সম্পাদিত কাজের যথাযথ মূল্যায়ন যথাসময় নিয়ন্ত্রন ও মজুরি দেওয়া আনুষঙ্গিক সুযোগ-সুবিধা দেওয়া, সমআচরণ প্রভৃতি নিশ্চিত করতে হয়। এতে কর্মীদের মনোবল, আনুগত্য ও কাজ করার ইচ্ছা বেড়ে যায়। প্রতিষ্ঠানের সব ক্ষেত্রে সাম্যের নীতি প্রতিষ্ঠিত হলে অধস্তনদের মাঝে কোন কোনরূপ বৈষম্য তৈরি হয় না। উদ্দীপকে আমরা দেখতে পাই মিস্টার আরিফ সম্প্রতি প্রতিষ্ঠানটি ব্যবস্থাপনায় আত্মীয়-স্বজনদের প্রাধান্য দিচ্ছেন। আত্মীয় স্বজনদের এই প্রাধান্য দেওয়ার বিষয়টি থেকে আমরা বুঝতে পারি মিস্টার আরিফ ব্যবস্থাপনার সাম্যের নীতির লঙ্ঘন করেছেন।"
        },
        {
          "label": "ঘ",
          "question": "",
          "explanation": "স্বজন প্রীতির কারণে মি. আরিফ কে আদর্শ ব্যবস্থাপক বলা যায় না। একজন আদর্শ ব্যবস্থাপকের মধ্যে কিছু গুণাবলী থাকতে হয়। যার মধ্যে। সময়ানুবর্তিতা সাংগঠনিক দক্ষতা। দ্রুত পরামর্শ নেওয়ার ক্ষমতা। ইত্যাদি বিশেষভাবে উল্লেখযোগ্য। একজন আদর্শ ব্যবস্থাপক নাথ থাকলে। প্রতিষ্ঠানের সব পর্যাপ্ত পরিমাণে সম্পদ। থাকলেও প্রতিষ্ঠান সাফল্য অর্জন করতে পারে না। উদ্দীপকে আমরা দেখতে পাই মি. আরিফ প্রতিদিন সকাল 9 টায় অফিসে আসেন এবং বিকাল পাঁচটায় অফিস থেকে চলে যান। তিনি নিজ নিজ কাজে খুবই দক্ষ এবং অভিজ্ঞ। কেউ ঝামেলায় পতিত হলে মি. আরিফ দ্রুত তাদের সঠিক পরামর্শ দেন। কিন্তু সম্প্রতি মিস্টার আরিফ প্রতিষ্ঠানটির ব্যবস্থাপনার স্বজন প্রীতির। প্রাধান্য দিচ্ছেন। মি. আরিফ এর মধ্যে সময়ানুবর্তিতা, দায়িত্ববোধ, সিদ্ধান্ত গ্রহণের ক্ষমতা,সাংগঠনিক দক্ষতা, ইত্যাদি থাকলেও। তিনি নিজের স্বার্থ কে প্রতিষ্ঠানের স্বার্থ থেকে বড় করে দেখছেন। যার কারনে তাকে একজন আদর্শ ব্যবস্থাপক বলা যায় না। তাই বলা যায় উদ্দীপকে বর্ণিত মিস্টার আরিফের মধ্যে ব্যবস্থাপকের কিছু দক্ষতা থাকলেও স্বজন প্রীতির কারণে তাকে আদর্শ ব্যবস্থাপক বলা যায় না।"
        }
      ]
    },
    {
      "number": "2",
      "uddipok": "জনাব চৌধুরী এস আর কোম্পানি লি.-এর একজন উচ্চপদস্থ কর্মকর্তা। তিনি কোম্পানির পরিকল্পনা প্রণয়ন ও নীতি নির্ধারণের সাথে জড়িত। অপরদিকে জনাব খান ঐ কোম্পানিরই একজন কর্মকর্তা। তিনি কোম্পানির লক্ষ্য ও উদ্দেশ্য বাস্তবায়নের সাথে জড়িত। উভয়ের অক্লান্ত পরিশ্রমের ফলে প্রতিষ্ঠানটি আজ প্রতিষ্ঠিত।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের যে স্তরে লক্ষ্য, উদ্দেশ্য, দীর্ঘমেয়াদী পরিকল্পনা, কৌশল ও নীতি নির্ধারণ করা হয় তাকে প্রশাসন বলে।"
        },
        {
          "label": "খ",
          "question": "",
          "explanation": "একজন কর্মী একই সময় শুধুমাত্র একজন ঊর্ধ্বতন কর্মকর্তার কাছ থেকে আদেশ পাওয়াকে আদেশের ঐক্য নীতি বলে। একজন কর্মীর আদেশকর্তা একাধিক হলে একই সময় তারা ভিন্ন ভিন্ন কাজের আদেশ দিতে পারেন। এতে কর্মীর পক্ষে যথাযথভাবে সব কাজ সম্ভব করা সম্ভব হয় না। কর্মীর পক্ষে সকল দায়িত্ব সুষ্ঠুভাবে সম্পাদন সম্ভব হয় না। তার প্রতিষ্ঠানের সাফল্য অর্জনের জন্য আদেশের ঐক্য নীতি অনুসরণ করা অপরিহার্য।"
        },
        {
          "label": "গ",
          "question": "",
          "explanation": "জনাব খান নিম্ন স্তরের কর্মকর্তা। শ্রমিক কর্মীদের সরাসরি তদারকি ও পরিচালনায় জড়িতদের কাজকে নিম্নস্তরের ব্যবস্থাপনা বলে। নিম্নস্তরের ব্যবস্থাপকগণ প্রতিষ্ঠানের জন্য গৃহীত প্রয়োজনীয় কর্ম পরিকল্পনা বাস্তবায়নে সরাসরি অংশগ্রহণ করে ও প্রত্যক্ষভাবে শ্রমিককর্মীদের সাথে সম্পর্কিত।মধ্যম স্তর ব্যবস্থাপনা কর্তৃক গৃহীত পরিকল্পনা ও কার্যক্রমের বাস্তব রূপদানের জন্য এ স্তরের ব্যবস্থাপকগণ দায়ী থাকেন।শাখা ব্যবস্থাপক, উপব্যবস্থাপক, ফোরম্যান, সুপারভাইজারগণ এ স্তরের আওতাভুক্ত। উদ্দীপকে আমরা দেখতে পাই জনাব খান এস আর কোম্পানির একজন কর্মকর্তা। তিনি কোম্পানির লক্ষ্য ও উদ্দেশ্য বাস্তবায়নের সাথে জড়িত। এখানে লক্ষ্য ও উদ্দেশ্য বাস্তবায়নের বিষয়টি দেখে আমরা বুঝতে পারি যে জনাব খান একজন নিম্ন স্তরের ব্যবস্থাপক"
        },
        {
          "label": "ঘ",
          "question": "",
          "explanation": "জনাব চৌধুরী ও জনাব খানের সমন্বিত পরিশ্রমের ফলেই প্রতিষ্ঠানটি প্রতিষ্ঠিত এর সাথে আমি একমত। লক্ষ্য ও কৌশল নির্ধারণ পূর্ব অনুমান অর্থসংস্থান দীর্ঘমেয়াদী পরিকল্পনা প্রণয়ন ও নীতি নির্ধারণের জন্য উচ্চ স্তরের ব্যবস্থাপনা গঠিত। উচ্চ স্তরে নির্বাহী বা ব্যবস্থাপকরা সাধারণত মানসিক ও বুদ্ধি ভিত্তিক কাজ বেশি মাত্রায় করে থাকেন। অন্যদিকে মধ্য পর্যায়ের ব্যবস্থাপনা কর্তৃক প্রদত্ত পরিকল্পনা ও কর্মসূচি বাস্তবায়নের সাথে প্রত্যক্ষভাবে জড়িত কর্মীদের সমন্বয়ে গঠিত স্তরকে নিম্ন স্তরের ব্যবস্থাপনা বলে। ব্যবস্থাপকরা প্রত্যক্ষভাবে কর্মীদের সাথে সম্পর্কিত থাকেন। পরিকল্পনা বাস্তবায়নে কর্মীদের কাজ তদারকি করাই নিম্ন স্তরের ব্যবস্থাপনার কাজ। উদ্দীপকে জনাব চৌধুরী একজন উচ্চ স্তরের ব্যবস্থাপক। এবং জনাব খান একজন নিম্ন স্তরের ব্যবস্থাপক। পরিকল্পনা ছাড়া একটি প্রতিষ্ঠান সুষ্ঠুভাবে তার কার্যক্রম পরিচালনা করতে পারে না। আবার পরিকল্পনা বাস্তবায়ন ছাড়া প্রতিষ্ঠান সহজে সাফল্য অর্জন করতে পারে না। পরিকল্পনার জন্য যেমন উচ্চ স্তরের ব্যবস্থাপকদের প্রয়োজন। তেমনি নিম্ন স্তরের ব্যবস্থাপনা ছাড়া প্রতিষ্ঠানের সকল উপকরণে সর্বোচ্চ ব্যবহার নিশ্চিত করা যায় না। তাই বলা যায় জনাব চৌধুরী এবং জনাব খান উভয়ের সমন্বিত পরিশ্রমের ফলেই কোম্পানিতে আজ প্রতিষ্ঠিত।"
        }
      ]
    },
    {
      "number": "3",
      "uddipok": "মি. সাবের চৌধুরী একটি চা উৎপাদানকারী কোম্পানির নীতি নির্ধারণ, সিদ্ধান্ত গ্রহণ ও পরিকল্পনা প্রণয়নের সাথে জড়িত। প্রতিষ্ঠানটির কর্তৃপক্ষ ২০২১ সালে ১০ লক্ষ কেজি চা উৎপাদনের লক্ষ্যমাত্রা নির্ধারণ করে। অতঃপর চা শ্রমিকদের কঠোর পরিশ্রম ও ভালো ফলনের পরও ৮ লক্ষ কেজি চা উৎপাদন করতে সক্ষম হয়। উক্ত প্রতিষ্ঠানের পরিচালনা পর্ষদ ও মি. চৌধুরীর সমন্বয়ে গঠিত তদন্ত কমিটি ও বাস্তবায়নকারী কর্মকর্তা শ্রমিকদের কাজে গাফিলতির প্রমাণ পায় নি ।",
      "tag": "CB 22,HC 23",
      "sub_questions": [
        {
          "label": "ক",
          "question": "",
          "explanation": "লক্ষ্য অর্জনের উদ্দেশ্যে পরিকল্পনা, সংগঠিতকরণ, কর্মীসংস্থান, নির্দেশনা, প্রেষণা সমন্বয় সাধন ও নিয়ন্ত্রণের মাধ্যমে প্রতিষ্ঠানের উপকরণ সমূহকে সঠিকভাবে পরিচালনা করার প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "",
          "explanation": ")কোন ডিগ্রী, প্রশিক্ষণ ও বিশেষায়িত জ্ঞান অর্জন করে তার মাধ্যমে বৈধভাবে অর্থ উপার্জনকে পেশা বলে। কোন কাজ পেশা হিসেবে স্বীকৃত হতে হলে কিছু বৈশিষ্ট্য থাকা প্রয়োজন। যেমন বিশেষ জ্ঞান, ব্যবহারিক জ্ঞান প্রয়োগ যোগ্যতা নীতি জ্ঞান, সাফল্য অর্জনের প্রচেষ্টা ইত্যাদি। বর্তমানে ব্যবস্থাপনা নিয়ে উচ্চশিক্ষা অর্জন করে তা কর্মক্ষেত্রের প্রয়োগ করে অনেকে জীবিকা নির্বাহ করছেন। এজন্য ব্যবস্থাপনাকে পেশা হিসেবে বিবেচনা করা যায় ।"
        },
        {
          "label": "গ",
          "question": "",
          "explanation": "মি. সাবের চৌধুরী উচ্চ স্তরের ব্যবস্থাপক। প্রতিষ্ঠানের উদ্যোগ গ্রহণ লক্ষ্য ও কৌশল নির্ধারণ পূর্ব আনুমান, অর্থসংস্থান, দীর্ঘমেয়াদী পরিকল্পনা প্রণয়ন ও নীতি নির্ধারণের জন্য সর্বোচ্চ স্তরে নির্বাহীদের নিয়ে গঠিত স্তরকে উচ্চ স্তরে ব্যবস্থাপনা বলে। এই স্তরকে প্রশাসনিক স্তরও বলা হয়ে থাকে। প্রতিষ্ঠানে চেয়ারম্যান, পরিচালনা পর্ষদ,প্রতিষ্ঠানের সচিব, ব্যবস্থাপনা পরিচালক, মহাব্যবস্থাপক,এই স্তরের অন্তর্গত। উচ্চস্তরে নির্বাহী বা ব্যবস্থাপকরা সাধারণত মানসিক ও বুদ্ধি ভিত্তিক কাজ বেশি মাত্রায় করে থাকেন। মি. সাবের চৌধুরী চা উৎপাদনকারী কোম্পানির নীতি নির্ধারণ, সিদ্ধান্ত গ্রহণ ও পরিকল্পনা প্রণয়নের সাথে জড়িত। এই থেকে আমরা বুঝতে পারি যে মিস্টার সাবের চৌধুরী একজন উচ্চ স্তরের ব্যবস্থাপক।"
        },
        {
          "label": "ঘ",
          "question": "",
          "explanation": "প্রতিষ্ঠানটির উচ্চ স্তরের ব্যবস্থাপনার কর্মকর্তাদের কাজে ভুল ছিল।   প্রতিষ্ঠানের উদ্যোগ গ্রহণ লক্ষ্য ও কৌশল নির্ধারণ পূর্ব আনুমান, অর্থসংস্থান, দীর্ঘমেয়াদী পরিকল্পনা প্রণয়ন ও নীতি নির্ধারণের জন্য উচ্চ স্তরের ব্যবস্থাপনা গঠিত।   উদ্দীপকে আমরা দেখতে পাই মিস্টার সাবের  চৌধুরী এর প্রতিষ্ঠানটির ২০২১ সালে ১০ লক্ষ কেজি চা উৎপাদনের লক্ষ্যমাত্রা নির্ধারণ করে। কিন্তু চা শ্রমিকদের কঠোর পরিশ্রম ও ভালো ফলনের পরেও ৮ লক্ষ কেজি চা উৎপাদন করতে সক্ষম হয়। পরবর্তীতে পরিচালনা পর্ষদ ও তদন্ত কমিটি শ্রমিকদের কাজে কোন ধরনের গাফিলতির প্রমাণ পাইনি।   লক্ষ্যমাত্রা নির্ধারণের সময় শ্রমিকদের কর্ম ক্ষমতা বিবেচনা করা উচিত। এতে সঠিক পরিমাণের লক্ষ্যমাত্রা নির্ধারণ সম্ভব হয়। উদ্দীপকে চা শ্রমিকদের কঠোর পরিশ্রম ও ভালো ফলনের পরেও। উৎপাদন কম হয়েছে এই থেকে আমরা বুঝতে পারি যে তারা লক্ষ্যমাত্রা নির্ধারণে ভুল করেছেন। লক্ষ্যমাত্রা নির্ধারণ উচ্চ স্তরের ব্যবস্থাপনার কাজ। তাই আমরা বলতে পারি প্রতিষ্ঠান উচ্চ স্তরে ব্যবস্থাপনা কর্মকর্তাদের কাজে ভুল ছিল।"
        }
      ]
    },
    {
      "number": "4",
      "uddipok": "বৃহত্তর ফরিদপুর, যশোর, বরিশাল ও খুলনা অঞ্চলের উন্নয়নের লক্ষ্যে বাংলাদেশ সরকার 'পদ্মা সেতু' নির্মাণের প্রকল্প গ্রহণ করে। নদীর নাব্যতা ও প্রাকৃতিক কিছু কারণে নির্দিষ্ট মেয়াদে নির্মাণ কাজ সম্পন্ন না হওয়ায় শঙ্কা দেখা দেয়। ফলে পরিকল্পনায় কিছু গুণগত পরিবর্তন আনা হয়। আশা করা হচ্ছে অতি দ্রুত নির্মাণ কাজ সম্পন্ন হয়ে ২০২২ সালের মধ্যে সেতুটি সাধারণের জন্য উন্মুক্ত হবে। যা দক্ষিণ অঞ্চলের অর্থনীতিতে গুরুত্বপূর্ণ অবদান রাখবে।",
      "tag": "CB 22,RB 19",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের কাঙ্খিত উদ্দেশ্য অর্জনের জন্য ভবিষ্যতে কোন কাজ কে করবে, কিভাবে করবে, কখন করবে, কতটুকু সময়ের মধ্যে করা হবে, তা আগে থেকেই নির্ধারণ করার কাজকে পরিকল্পনা বলে।"
        },
        {
          "label": "খ",
          "question": "",
          "explanation": ")যে পরিকল্পনা একবার মাত্র ব্যবহারের উদ্দেশ্যে প্রণীত হয় তাকে একার্থক পরিকল্পনা বলে। দ্রুত পরিবর্তনশীল কার্যক্ষেত্র বা ফর্মায়েশ অনুযায়ী পরিচালিত কর্মকান্ডে একার্থক পরিকল্পনা কার্যকর হয়। এছাড়াও বিশেষ কোনো অবস্থা মোকাবেলাতেও এই ধরনের পরিকল্পনা ব্যবহৃত হয়। ফলে দ্রুত ও সহজে প্রাতিষ্ঠানিক লক্ষ্য অর্জন করা যায়। তাই প্রতিষ্ঠানের বিশেষ পরিস্থিতি মোকাবেলাতে একার্থক পরিকল্পনা গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের পদ্মা সেতু প্রকৃতগতভাবে একার্থক পরিকল্পনা। যে পরিকল্পনা একবার মাত্র ব্যবহারের উদ্দেশ্যে প্রণীত হয় তাকে একার্থক পরিকল্পনা বলে।এই ধরনের পরিকল্পনা বারবার ব্যবহার করা যায় না। শুধুমাত্র একটিমাত্র উদ্দেশ্য বাস্তবায়নের জন্য এটি ব্যবহার করা হয়। কোন বিশেষ উদ্দেশ্য ছাড়া সচরাচর এটি প্রতিষ্ঠানে ব্যবহৃত হয় না। পরিকল্পনা অনুযায়ী কাজ শেষ করার পর এই পরিকল্পনার কোন কার্যকারিতা থাকে না। উদ্দীপকে পদ্মা সেতু নির্মাণের প্রকল্পটি একবার মাত্র ব্যবহৃত হবে। এবং পদ্মা সেতুর কাজ সম্পন্ন হওয়ার পর এই পরিকল্পনা কোন কার্যকারিতা থাকবে না। এই থেকে আমরা বলতে পারি যে পদ্মা সেতু নির্মাণের প্রকল্পটি হল একটি একার্থক পরিকল্পনা।"
        },
        {
          "label": "ঘ",
          "question": "",
          "explanation": "উত্তম পরিকল্পনার নমনীয়তা বৈশিষ্ট্যের কারণ উদ্দীপকে সেতু নির্মাণ কার্যসম্পন্ন হতে চলেছে। পরিবর্তীত পরিস্থিতিতে প্রয়োজনীয় সংশোধন ও পরিবর্তন আনার সুযোগ রাখা কে নমনীয়তা বলে। ভবিষ্যৎ সর্বদাই অনিশ্চিত ও পরিবর্তনশীল। কোন পরিস্থিতির কারণে পরিকল্পনায় পরিবর্তন আনার প্রয়োজন হতে পারে। তাই এটি এমনভাবে প্রণয়ন করা উচিত যাতে প্রয়োজনীয় পরিস্থিতির সাথে সামঞ্জস্য রক্ষা করা যায়। উদ্দীপকে আমরা দেখতে পাই, বৃহত্তর ফরিদপুর, যশোর, খুলনা ও বরিশাল অঞ্চলের প্রবৃদ্ধির লক্ষ্যে বাংলাদেশ সরকার পদ্মা সেতু নির্মাণের প্রকল্প গ্রহণ করে। নদীর নাব্যতা ও প্রাকৃতিক কিছু কারণে নির্দিষ্ট নির্মাণ কাজ সম্পন্ন না হওয়ার সংখ্যা দেখা দেয়। ফলে পরিকল্পনায় কিছু গুণগত পরিবর্তন আনা হয়। পরিকল্পনা নমনীয়তা বৈশিষ্ট্যের ফলে পরবর্তীতে পরিকল্পনায় প্রয়োজনীয় সংখ্যক পরিবর্তন ও সংশোধন এর ব্যবস্থা গ্রহণ করা হয়। এখানে পদ্মা সেতু পরিকল্পনার মধ্যে গুণগত পরিবর্তন আনার ফলে কাজ দ্রুত সম্পন্ন হয়ে ২০২২ সালের মধ্যে সেতুটি সর্বসাধারণের জন্য মুক্ত হবেন। তাই বলা যায় যে উত্তম পরিকল্পনা নমনীয়তা বৈশিষ্ট্যের কারণে উদ্দীপকের সেতু নির্মাণ কাজ সম্পন্ন হতে চলেছে।"
        }
      ]
    },
    {
      "number": "5",
      "uddipok": "মার্ভেলাস ফ্যাশন লি. একটি বৃহৎ রপ্তানিমুখী গার্মেন্টস কারখানা। উক্ত প্রতিষ্ঠানের কাজগুলো ক্রয়, উৎপাদন, বিক্রয়, অর্থ ও মানব সম্পদ বিভাগে ভাগ করা হয়েছে। সংশ্লিষ্ট কাজে দক্ষ ও অভিজ্ঞ ব্যক্তিদের বিভাগগুলোর সার্বিক কর্তৃত্ব ও দায়িত্ব দেওয়া হয়েছে। প্রতিটি বিভাগের দায়িত্বপ্রাপ্ত ব্যবস্থাপকগণ কাজের ক্ষেত্রে সম্পূর্ণ কর্তৃত্বের সাথে দায়িত্ব পালনের ফলে প্রতিষ্ঠানটি দ্রুত আন্তর্জাতিক বাজারে খ্যাতি অর্জন করে। হঠাৎ করে এক ভয়াবহ অগ্নিকাণ্ডে ১ কোটি টাকার তৈরি পোশাক পুড়ে যায়। কিন্তু কর্তৃপক্ষ অগ্নিকাণ্ডের কারণ উদ্ঘাটনে ব্যর্থ হয় ।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে সংগঠন কাঠামোর কার্যভিত্তিক ও প্রকল্প বা দ্রব্য ভিত্তিক সংগঠনের সমন্বয়ে গঠন করা হয় তাকে মেট্রিক্স সংগঠন বলে।"
        },
        {
          "label": "খ",
          "question": "",
          "explanation": "প্রতিষ্ঠানে বিভিন্ন বিভাগ ও উপবিভাগ ও কর্মীদের মধ্যে পারস্পরিক সম্পর্কের ধরন বা প্যাটার্ণকে সংগঠন কাঠামো বলে।   এর মাধ্যমে প্রতিষ্ঠানে বিভিন্ন স্তর বিভাগ ও উপবিভাগ ও ক্ষমতা প্রবাহের চিত্র প্রদর্শিত হয়। এর মাধ্যমে দায়িত্ব বিভাজন হয় বলে উদ্দেশ্য অর্জন সহজতর হয়। এছাড়া প্রতিষ্ঠানের ব্যবস্থাপনা সমন্বয় ও নিয়ন্ত্রণ কাজ খুব দ্রুত করা যায়। কর্মীদের কর্তৃত্ব প্রবাহ সংগঠন কাঠামোর মাধ্যমে জানা যায়।"
        },
        {
          "label": "গ",
          "question": "",
          "explanation": "উদ্দীপকে মার্ভেলাস ফ্যাশন লি. কার্যভিত্তিক সংগঠন কাঠামো বিদ্যমান। প্রতিষ্ঠানের কাজের প্রকৃতি অনুযায়ী বিভাগ তৈরি করে প্রতিটি বিভাগের দায়িত্ব ও কর্তৃত্ব এক একজন বিশেষজ্ঞ কর্মীকে দেওয়া হয় যে সংগঠন পদ্ধতিতে তাকে কার্যভিত্তিক সংগঠন বলে। এ ধরনের সংগঠনে বিশেষজ্ঞ কর্মীদের উপদেষ্টা না করে সরাসরি নির্বাহী হিসেবে নিয়োগ দেওয়া হয়। এতে বিশেষজ্ঞ কর্মী সার্বিক দায়িত্বে থাকায় প্রাতিষ্ঠানিক কাজ দক্ষতার সাথে দ্রুত সম্পন্ন হয়ে থাকে। এরূপ সংগঠন কে প্রতিটি বিভাগকে অন্যান্য বিভাগের সাথে কাজ করতে হয় ফলে বিভাগ গুলোর কর্মীদের মধ্যে প্রত্যক্ষ যোগাযোগ হয়। কর্মকর্তাদের দায়িত্ব ও কর্তব্য নির্দিষ্ট থাকলে কর্মীদের কাজে উৎসাহ পান। এরূপ সংগঠনে বিশেষায়নের উপর বিশেষ গুরুত্ব দেওয়া হয়। কর্মীদের যোগ্যতার উপর ভিত্তি করে দায়িত্ব দেওয়া হয়। উদ্দীপকে আমরা দেখতে পাই মার্ভেলাস ফ্যাশন লি. একটি বৃহৎ রপ্তানি মুখী গার্মেন্টস কারখানা। এই প্রতিষ্ঠানের কাজগুলো ক্রয়, উৎপাদন, বিক্রয়, অর্থ ও মানবসম্পদ বিভিন্ন বিভাগে ভাগ করা হয়েছে। সংশ্লিষ্ট কাজে দক্ষ ও অভিজ্ঞ ব্যক্তিদের বিভাগগুলোর সার্বিক কর্তৃত্ব ও দায়িত্ব দেওয়া হয়েছে। প্রতিটি বিভাগের দায়িত্বপ্রাপ্ত ব্যবস্থা কখন কাজের ক্ষেত্রে সম্পন্ন কর্তৃত্বের সাথে দায়িত্ব পালন করেন। এই থেকে বোঝা যায় যে উক্ত প্রতিষ্ঠানের মধ্যে কার্যভিত্তিক সংগঠন কাঠামো বিদ্যমান।"
        },
        {
          "label": "ঘ",
          "question": "",
          "explanation": "মার্ভেলাস ফ্যাশন লি. অগ্নিকাণ্ডের কারণ উদঘাটনে কমিটি সংগঠন কাঠামো ভূমিকা রাখতে পারে। কতিপয় ব্যক্তির উপর বিশেষ কোন কাজের বা সিদ্ধান্ত গ্রহণের দায়িত্ব অর্পণ করে যে সংগঠন তাকে কমিটি সংগঠন বলে। কমিটিকে বিভিন্ন নামে আখ্যায়িত করা হয়। কাজ সম্পাদনের জন্য কমিটির সদস্যরা নিজেদের মধ্যে মতামত বিনিময় করেন। শুধু কমিটির দায়িত্ব পালন ই এর কোন সদস্যের মুখ্য কাজ নয়। প্রত্যেক সদস্য নিজ নিজ প্রাতিষ্ঠানিক দায়িত্বে নিয়োজিত থাকেন যা তাদের প্রধান কাজ। সাধারণত জরুরী বা বিশেষ পরিস্থিতি মোকাবেলার জন্য। কমিটি গঠন করা হয়। কমিটির স্থায়িত্ব সাধারণত অল্পসময়ের জন্য হয়ে থাকে। কোন বিশেষ সিদ্ধান্ত নেওয়ার জন্য কমিটির সব সদস্য পারস্পরিক আলাপ আলোচনা এবং বিচার-বিশ্লেষণ করে সঠিক সিদ্ধান্তে উপনীত হতে চেষ্টা করেন। উদ্দীপকে আমরা দেখতে পাই হঠাৎ করে মার্ভেলাস ফ্যাশন লি. এ হঠাৎ করে এক ভয়াবহ অগ্নিকাণ্ডতে এক কোটি টাকার তৈরি পোশাক পড়ে যায়। কোন ধরনের স্বল্প মেয়াদে বিশেষ পরিস্থিতি মোকাবেলার জন্য কমিটির সংগঠন গঠন করা হয়। অগ্নিকাণ্ডের কারণ উদঘাটনের জন্য কমিটি সংগঠন গঠন করা হলে। কমিটির সদস্যরা আলাপ আলোচনা ও বিচার বিশ্লেষণ করে রহস্য সমাধান করতে পারবেন। তাই বলা যায় অগ্নিকাণ্ডের কারণ উদঘাটনের জন্য কমিটির সংগঠন কাঠামো ভূমিকা রাখতে পারে।"
        }
      ]
    },
    {
      "number": "6",
      "uddipok": "মি. সুমন একজন জেনারেল ম্যানেজার। তিনি কারখানায় বিভাগীয় প্রধানদের সাথে প্রায়শই সভা করেন। সকলের পরামর্শ শোনেন এবং করণীয় নির্বাচন করেন। কিন্তু কারাখানায় উৎপাদন ব্যবস্থাপক কারও সাথে আলাপ না করে নিজেই লক্ষ্য নির্ধারণ করেন এবং ভীতি প্রদর্শনের মাধ্যমে কাজ আদায় করেন। প্রথমদিকে কারাখানায় উৎপাদন কিছুটা বৃদ্ধি পেলেও পরে তা কমে যায়।",
      "tag": "CB 22,DC 23",
      "sub_questions": [
        {
          "label": "ক",
          "question": "",
          "explanation": "প্রাতিষ্ঠানিক লক্ষ্য অর্জনের জন্য সদস্য বা কর্মীদের পরিচালনা করার কৌশল কে নেতৃত্ব বলা হয়।"
        },
        {
          "label": "খ",
          "question": "",
          "explanation": "কোন দল বা গোষ্ঠীর আচরণ ও কাজকে নির্দিষ্ট লক্ষ্যপানে এগিয়ে নিয়ে যাওয়ার উদ্দেশ্য সাধনের কৌশল কে নেতৃত্ব বলা হয়। প্রতিষ্ঠানে নিয়োজিত প্রকরণাদের কার্যকর ব্যবহার করে লক্ষ্যে পৌঁছে দেয় ব্যবস্থাপনা। এক্ষেত্রে পরিকল্পনা সংগঠন কর্মীসংস্থান নেতৃত্ব দান ও নিয়ন্ত্রণ এই কৌশল গুলো ব্যবহার করা হয়। প্রকৃতপক্ষে নেতৃত্ব দানের মাধ্যমে নেতা পরিকল্পনা বাস্তবায়ন করেন। তাই ব্যবস্থাপনায় নেতৃত্ব গুরুত্ব বহন করে।"
        },
        {
          "label": "গ",
          "question": "",
          "explanation": "উদ্দীপকে মিস্টার সুমনের নেতৃত্ব হল গণতান্ত্রিক নেতৃত্ব। যে নেতৃত্বে নেতা সব কর্তৃত্ব ও ক্ষমতা নিজের কাছে না রেখে সদস্য বা কর্মীদের সাথে আলাপ আলোচনা ও পরামর্শ করে পরিচালনা করেন তাকে গণতান্ত্রিক নেতৃত্ব বলে। এই ধরনের নেতৃত্বে সিদ্ধান্ত নেওয়ার ক্ষেত্রে সদস্যদের সাথে আলাপ আলোচনা করা হয়। এতে কর্মীদের স্বতঃস্ফূর্ত ভাব বজায় থাকে। এই ধরনের নেতৃত্বে দ্বিমুখী যোগাযোগ থাকে। উদ্দীপকে আমরা দেখতে পাই মি. সুমন একজন জেনারেল ম্যানেজার। তিনি কারখানায় বিভাগীয় প্রধানদের সাথে প্রায়শই সভা করেন। সকলের পরামর্শ শোনেন এবং করণীয় নির্বাচন করেন। এখানে সকলের পরামর্শ গ্রহণের মাধ্যমে আমরা বুঝতে পারি যে, মি. সুমনের নেতৃত্ব হলো গণতান্ত্রিক নেতৃত্ব।"
        },
        {
          "label": "ঘ",
          "question": "",
          "explanation": "উদ্দীপকে উৎপাদন ব্যবস্থাপকের নেতৃত্বের ধরন হল স্বৈরতান্ত্রিক নেতৃত্ব।   কর্মী বা অধীনস্থদের মতামত না নিয়ে নেতা এককভাবে সিদ্ধান্ত নেন যে নেতৃত্বে তাকে স্বৈরতান্ত্রিক নেতৃত্ব বলে। নেতা সকল ক্ষমতা নিজের কাছে কেন্দ্রীভূত করে এককভাবে সিদ্ধান্ত নেন। তিনি কাজের জন্য কারো কাছে জবাবদিহি করতে বাধ্য থাকেন না। নেতাকর্মীদের কাছ থেকে নিঃশর্ত আনুগত্য আশা করেন। এক্ষেত্রে নেতা কর্মীদের ভয়-ভীতি দেখানো ও শাস্তি দেওয়ার মাধ্যমে কাজ আদায়ের চেষ্টা করেন। বিশেষ পরিস্থিতি মোকাবেলার জন্য স্বৈরতান্ত্রিক নেতৃত্ব উত্তম হলেও বেশিরভাগ ক্ষেত্রে এরূপ নেতৃত্ব ফলপ্রসূ নয়।   উদ্দীপকে আমরা দেখতে পাই কারখানার উৎপাদন ব্যবস্থাপক কারো সাথে আলাপ না করে নিজেই লক্ষণ নির্ধারণ করেন। এবং ভয় ভীতি প্রদর্শনের মাধ্যমে কাজ আদায় করে নেন।   স্বৈরতান্ত্রিক নেতৃত্বে সদস্যদের মনোবল কমে যায়। সদস্যদের সুবিধা ও অসুবিধা বিবেচনা করা হয় না। সদস্যদের সৃজনশীলতা বিকাশে সুযোগও অনেক কম থাকে। তাদের ভয়-ভীতি দেখানো ও ভুলের জন্য শাস্তি দেওয়া হয় বলে তারা হতাশায় ভোগে। এরূপ নেতৃত্বে সাধারণত কর্মী সন্তুষ্টি থাকে না। এই কারনে শ্রম ঘূর্ণায়মানতা বেড়ে যায়। এই কারণে স্বৈরতান্ত্রিক নেতৃত্ব অল্প সময়ের জন্য কার্যকর হলেও দীর্ঘমেয়াদী কোন সুফল বয়ে আনে না। তাই আমি উৎপাদন ব্যবস্থাপকের নেতৃত্বের ধরনটি অর্থাৎ স্বৈরতান্ত্রিক নেতৃত্ব সমর্থন করি না।"
        }
      ]
    },
    {
      "number": "7",
      "uddipok": "XYZ ফিডস লি. দেশের পোল্ট্রি ফিড উৎপাদনের বিশ্বস্ত প্রতিষ্ঠান। প্রতিষ্ঠানটি দৈনিক 8 ৩০,০০০ হাজার কিলোগ্রাম পোলট্রি ফিড উৎপাদনের আদর্শ মান নির্ধারণ করে। উৎপাদন ব্যবস্থাপক পর্যবেক্ষণ করে দেখতে পেলেন আদর্শ মান অনুযায়ী ঘণ্টা প্রতি যে হারে পণ্য উৎপাদন হওয়া উচিত ছিল তা হচ্ছে না। তাই তিনি সমস্ত উৎপাদন প্রক্রিয়াটি পর্যবেক্ষণ করলেন এবং লক্ষ্য করলেন যে, একটি উৎপাদন মেশিন অকার্যকর হয়ে আছে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "PERT এর পূর্ণরূপ হল program evaluation and review technique."
        },
        {
          "label": "খ",
          "question": "",
          "explanation": "নিয়ন্ত্রণ হলো আদর্শ মানের সাথে পরিকৃত কার্যকলের তুলনা বিচ্যুতি নির্ণয় ও সংশোধন মূলক ব্যবস্থা গ্রহণ করা। প্রতিষ্ঠানে পরিকল্পনা অনুযায়ী কাজ হচ্ছে কিনা তা যাচাইয়ের প্রয়োজন পড়ে। তা না হলে পরিকল্পনা বাস্তবায়িত হচ্ছে কিনা তা সহজেই জানা যায় না। অন্যদিকে অনেক সময় পরিকল্পনা ত্রুটি-বিচ্যুতি নির্ণয় করে সংশোধন মূলক। ব্যবস্থা গ্রহণ করতে হয়। এসব কাজেই নিয়ন্ত্রণের অন্তর্ভুক্ত। ব্যবস্থাপনায় নিয়ন্ত্রণ কার্য অপরিহার্য।"
        },
        {
          "label": "গ",
          "question": "",
          "explanation": ")xyz. ফিডস লি. এ নিয়ন্ত্রণ প্রক্রিয়ার আদর্শ মান নির্ধারণ পদক্ষেপ গ্রহণের ত্রুটি ছিল। আদর্শ মান হল এমন একটি মানদন্ড যার আলোকে কাজের প্রকৃত ফলাফল পরিমাপ করা হয়। নিয়ন্ত্রণ প্রক্রিয়ার প্রথম পদক্ষেপ হলো আদর্শ মান নির্ধারণ বা মানদণ্ড প্রতিষ্ঠা। এটি সংখ্যা, ওজন, আয়, ব্যয়, সময়, ঘন্টা, একক, পরিমাপ, গ্রেড বা আর্থিক মূল্যের ভিত্তিতে নির্ধারণ করা যেতে পারে। পরিকল্পনা বা আদর্শ মান ই হল নিয়ন্ত্রণের মূল ভিত্তি। এটি ছাড়া নিয়ন্ত্রণ কার্যকর করা সম্ভব হয় না। উদ্দীপকে xyz. ফিডস লি. একটি পোল্ট্রি উৎপাদনকারী প্রতিষ্ঠান। এটি দৈনিক ৩০ হাজার কিলোগ্রাম পোল্ট্রি ফিড উৎপাদন ও বিক্রির লক্ষ্যমাত্রা ঠিক করেন। এটি হলো আদর্শ মান। কিন্তু উৎপাদন ব্যবস্থাপকের পর পর্যবেক্ষণে দেখা যায় আদর্শ মান অনুযায়ী ঘন্টার প্রতি যে হার উৎপাদন হওয়া উচিত ছিল তা হচ্ছে না। পরবর্তীতে এর কারণ অনুসন্ধান করলে জানা যায় একটি উৎপাদন মেশিনে আগে থেকেই কাজ করছে না। আদর্শ মান নির্ধারণের সময় মেশিন বন্ধের কথা বিবেচনা করলে নির্ধারিত লক্ষ্যমাত্রা কম হতো। তাই বলা যায় প্রতিষ্ঠানটির লক্ষ্যমাত্রা সঠিক হয়নি। এসব দেখে আমরা বলতে পারি xyz. ফিডস লি. এ। আদর্শ মান নির্ধারণের ত্রুটির রয়েছে"
        },
        {
          "label": "ঘ",
          "question": "",
          "explanation": "xyz. ফিডস লি. এর পোল্ট্রি ফিড উৎপাদনের লক্ষ্যমাত্রা অর্জনের সংশোধন মূলক ব্যবস্থা গ্রহণ করা প্রয়োজন। নিয়ন্ত্রণ প্রক্রিয়া সর্বশেষ হলো সংশোধন মূলক ব্যবস্থা গ্রহণ। এই পর্যায়ে চিহ্নিত বিচ্যুতি বা ভুল ত্রুটি সংশোধনের জন্য প্রয়োজনীয় পদক্ষেপ নেওয়া হয়। যেসব কারণে ভুল ত্রুটি বা বিচ্যুতি হয়েছে সেসব কারণ দূর করার জন্য ব্যবস্থা নিতে হয়। প্রয়োজনে পরিকল্পনা কে নতুন করে সাজাতে হয়। এই পর্যায়ের নতুন পরিকল্পনা তৈরীর প্রয়োজনও হতে পারে পাশাপাশি সংগঠিতকরণ, কর্মীসংস্থান,সমন্বয়সাধন, প্রেষণা এমনকি নিয়ন্ত্রণ প্রক্রিয়ার ও পরিবর্তন এর প্রয়োজন হতে পারে। উদ্দীপকে xyz. ফিডস লি. এ উৎপাদন লক্ষ্যমাত্রা হলো ৩০ হাজার কিলোগ্রাম।কিন্তু প্রতিষ্ঠানের উৎপাদনের পরিমাণ আদর্শ মান অনুযায়ী হচ্ছে না। এর কারণ উদঘাটন করলে দেখা যায় যে একটি উৎপাদন মেশিন অকার্যকর হয়ে আছে। xyz. ফিডস লি. উৎপাদনের বিচ্যুতির কারণ নির্ণয় করে। প্রয়োজনীয় সংশোধন মূলক ব্যবস্থা গ্রহণ করে । সংশোধন মূলক ব্যবস্থা গ্রহণের ফলে প্রতিষ্ঠানটি তার লক্ষ্যমাত্রা অর্জনে সক্ষম হবে। তাই আমি মনে করি xyz. ফিডস লি. পোল্ট্রি ফিড উৎপাদনের লক্ষ্যমাত্রা অর্জনে প্রয়োজনে সংশোধন মূলক ব্যবস্থা গ্রহণ করা দরকার।"
        }
      ]
    },
    {
      "number": "8",
      "uddipok": "মি. ফয়েজ উদ্দিন একটি বৃহৎ উৎপাদনকারী প্রতিষ্ঠানের ব্যবস্থাপনা পরিচালক। তিনি প্রতিষ্ঠানটিতে এক মাসের মধ্যে পণ্য উৎপাদনের পরিমাণ ২৫% বাড়াতে পরিকল্পনা করেন । এ লক্ষ্যে তিনি বিভাগীয় পর্যায়ে কর্মরত নির্বাহীদের এককভাবে নির্দেশ দিলেন। কিন্তু নির্দিষ্ট সময় পরও উৎপাদনের লক্ষ্যমাত্রা অর্জিত হয়নি। পরবর্তীতে চাপ সৃষ্টি করেও ফল পাওয়া যায়নি। তাই তিনি প্রতিষ্ঠানে কর্মরত নির্বাহীদের নিয়ে বসলেন এবং তাদের মতামত অনুযায়ী লক্ষ্যমাত্রা ১০% নির্ধারণ করলেন। নির্ধারিত সময় পর দেখা যায় কাঙ্ক্ষিত লক্ষ্যমাত্রা অর্জিত হয়েছে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে নির্দেশনা পদ্ধতিতে নেতা সকল ক্ষমতা নিজের কাছে কেন্দ্রীভূত রাখেন এবং কোন বিষয়ে অধস্থনদের মতামত ও পরামর্শ নেন না তাকে স্বৈরাচারী নির্দেশনা বলে।"
        },
        {
          "label": "খ",
          "question": "",
          "explanation": "লক্ষ্য অর্জনে অধস্তনাদের আদেশ উপদেশ ও পরামর্শ দেওয়া এবং তত্ত্বাবধানের কাজকে নির্দেশনা বলা হয়।    নির্দেশনার মাধ্যমে কর্মীরা কোন কাজ কিভাবে কখন করবে তা সম্পর্কে ঊর্ধ্বতনদের কাছ থেকে ধারণা পায়। কিন্তু নিম্নস্তরের কর্মীরা কখনো ঊর্ধ্বতন কর্মীদের নির্দেশনা দিতে পারে না।তারা শুধু ঊর্ধ্বতনাদের আদেশ পালন করতে বাধ্য থাকে। তাই বলা হয় নির্দেশনা একটি নিম্নগামী প্রক্রিয়া।"
        },
        {
          "label": "গ",
          "question": "",
          "explanation": "উদ্দীপকে বর্ণিত প্রতিষ্ঠানটির ব্যবস্থাপনা পরিচালক প্রথমে যে নির্দেশ দিয়েছিলেন তা স্বৈরতান্ত্রিক নেতৃত্বের সাথে সম্পর্কযুক্ত। উদ্দীপকে আমরা দেখতে পাই মি. ফিরোজ প্রতিষ্ঠানটিতে এক মাসের মধ্যে পণ্য উৎপাদনের পরিমাণ 25% বাড়াতে পরিকল্পনা করেন। এই লক্ষ্যে তিনি বিভাগীয় পর্যায়ে কর্মরত নির্বাহীদের এককভাবে নির্দেশ দিলেন। কোনো পরামর্শ না করে এককভাবে নির্দেশ দেওয়ার বিষয়টি থেকে আমরা বুঝতে পারি যে, মি. ফিরোজ যে নির্দেশ দিয়েছিলেন তা স্বৈরতান্ত্রিক নেতৃত্বের সাথে সম্পর্কযুক্ত ।"
        },
        {
          "label": "ঘ",
          "question": "",
          "explanation": "উদ্দীপকে মি. ফিরোজ উদ্দিন পরবর্তী সময়ে পরামর্শ মূলক নির্দেশনা কৌশল ব্যবহার করেছেন।   যে পদ্ধতিতে ঊর্ধ্বতন কর্তৃপক্ষ নির্দেশনার বিষয় বাস্তবায়ন কৌশল সময় সুযোগ-সুবিধা সহ বিভিন্ন বিষয়ে কর্মীদের সাথে আলাপ আলোচনা করেন তাকে পরামর্শমূলক নির্দেশনা বলে। পরামর্শমূলক নির্দেশনা গণতান্ত্রিক নেতৃত্বের অধীন। এই নির্দেশনায় অনুসারীদের অংশগ্রহণ থাকায় তারা সহযোগিতামূলক মনোভাব পোষণ করেন এবং তা বাস্তবায়নের জন্য সর্বোচ্চ চেষ্টা করে থাকেন।   উদ্দীপকে আমরা দেখতে পাই প্রথমে মি. ফিরোজ উৎপাদনের পরিমাণ ২৫ শতাংশ বাড়াতে একক ভাবে পরিকল্পনা গ্রহণ করেন। কিন্তু তা বাস্তবায়িত না হওয়ায় তিনি প্রতিষ্ঠানে কর্মরত নির্বাহীদের নিয়ে বসলেন এবং তাদের মতামত অনুযায়ী লক্ষ্যমাত্রা ১০ শতাংশ নির্ধারণ করলেন। নির্ধারিত সময় পর দেখা যায় কাঙ্খিত লক্ষ্যমাত্রা অর্জিত হয়েছে।   এখানে তিনি নির্বাহীদের সাথে পরামর্শ করে সিদ্ধান্ত নিয়েছেন। যার ফলে নির্বাহীদের স্বতঃস্ফূর্ত অংশগ্রহণের ফলে লক্ষ্যমাত্রা অর্জন সহজ হয়েছে। তাই বলা যায় উদ্দীপকে মি. ফিরোজ এর পরামর্শ মুলক নির্দেশনা ব্যবহার করা অত্যন্ত যৌক্তিক।"
        }
      ]
    },
    {
      "number": "9",
      "uddipok": "মেঘনা লি. ২০২৩ সালে ১৫% বিক্রয় বৃদ্ধি করতে চায়। সে লক্ষ্যে কোম্পানির জেনারেল ম্যানেজার জনাব আফতাব উদ্দিন সংশ্লিষ্ট বিভাগের ব্যবস্থাপকগণের মাধ্যমে উৎপাদন, ক্রয়, বাজারজাতকরণ, বিক্রয়, অর্থ ও মানব সম্পদ বিভাগে আলাদা আলাদা পরিকল্পনা প্রণয়ন করেন। পরবর্তীতে তিনি ব্যবসায়ের কাজ সম্প্রসারণের জন্য পণ্য সারিতে আরও পাঁচটি পণ্য অন্তর্ভুক্ত করার সিদ্ধান্ত গ্রহণ করেন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে পরিকল্পনা প্রতিষ্ঠানে একবার প্রণীত হয়ে একই ধরনের সমস্যা সমাধানে বারবার ব্যবহৃত হয় তাকে স্থায়ী পরিকল্পনা বলা হয়।"
        },
        {
          "label": "খ",
          "question": "",
          "explanation": "প্রতিষ্ঠানের উদ্দেশ্য অর্জনে জন্য ভবিষ্যতে কোন কাজকে কখন কিভাবে করবে তা নির্ধারণ করার কর্মসূচি বা নকশা প্রণয়নের কাজকে পরিকল্পনা বলে। প্রতিটি কাজ করার আগে সঠিকভাবে পরিকল্পনা করতে হয়। পরিকল্পনা ছাড়া প্রতিষ্ঠান পরিচালনা সম্ভব হয় না। ব্যবস্থাপনার অন্যান্য কাজ এই পরিকল্পনার উপর নির্ভরশীল। তার ব্যবস্থাপনার প্রথমে পরিকল্পনার কাজটি সম্পন্ন করতে হয়। এটিই পরিকল্পনা প্রাথমিকতা।"
        },
        {
          "label": "গ",
          "question": "",
          "explanation": "জনাব আফতাব উদ্দিন সংগঠন কাঠামো ভিত্তিক বিভাগীয় পরিকল্পনা প্রণয়ন করেন। প্রতিষ্ঠানের মধ্য ও নিম্ন পর্যায়ের নির্বাহীরা বিভাগ সংশ্লিষ্ট কাজ করার জন্য। কার্যভিত্তিক বা কর্মকেন্দ্রিক পরিকল্পনা নিয়ে থাকেন। কার্যভিত্তিক পরিকল্পনার একটি ধরন হলো বিভাগীয় পরিকল্পনা। প্রতিষ্ঠানে বিভিন্ন বিভাগের লক্ষ্য অর্জনের জন্য আলাদা আলাদা পরিকল্পনা নেওয়া হলে তাকে বিভাগীয় পরিকল্পনা বলে। এটি সাধারণত স্বল্পমেয়াদি হয়। উদ্দীপকে আমরা দেখতে পাই মেঘনা লি. কোম্পানির জেনারেল ম্যানেজার আফতাব উদ্দিন সংশ্লিষ্ট বিভাগের ব্যবস্থাপকগণ এর মাধ্যমে উৎপাদন, ক্রয়, বাজারজাতকরণ, বিক্রয়, অর্থ ও মানব সম্পদ বিভাগে আলাদা আলাদা পরিকল্পনা প্রণয়ন করেন। এখানে প্রত্যেকটি বিভাগের জন্য আলাদা আলাদা পরিকল্পনা প্রণয়নের মাধ্যমে আমরা বুঝতে পারি যে তিনি বিভাগীয় পরিকল্পনা প্রণয়ন করেন।"
        },
        {
          "label": "ঘ",
          "question": "",
          "explanation": "পণ্যের সারিতে আরো পাঁচটি পণ্য অন্তর্ভুক্তি  রণনৈতিক পরিকল্পনা।   বর্তমান তীব্র প্রতিযোগিতামূলক বাজারের অনিশ্চিত পরিবেশ পরিস্থিতি মোকাবেলায় দীর্ঘমেয়াদের জন্য উচ্চ পর্যায়ে নির্বাহী কর্তৃক প্রণীত পরিকল্পনাকে রণনৈতিক পরিকল্পনা বলা। একে কৌশলগত পরিকল্পনা বলা হয়। এই ধরনের পরিকল্পনা গ্রহণের জন্য নির্বাহীদের গভীরভাবে চিন্তা-ভাবনা ও তথ্য বিশ্লেষণ করতে হয়।   উদ্দীপকে জনাব আফতাব উদ্দিন পরবর্তীতে ব্যবসায়ের কাজ সম্প্রসারণের জন্য পণ্যের সারিতে আরো পাঁচটি পণ্য অন্তর্ভুক্ত করার সিদ্ধান্ত গ্রহণ করেন।   ব্যবসা সম্প্রসারণের জন্য পন্যের সারিতে আরো পাঁচটি পণ্য অন্তর্ভুক্ত করার পরিকল্পনাটি দীর্ঘমেয়াদের জন্য গৃহীত হবে এবং এর জন্য প্রতিষ্ঠানের উচ্চ পর্যায়ে নির্বাহীদের বিভিন্ন তথ্য উপাত্ত বিশ্লেষণ করতে হবে। এসব দেখে আমরা বলতে পারি যে জনাব আফতাব উদ্দিন এর পরবর্তীতে পাঁচটি পণ্য অন্তর্ভুক্ত করার সিদ্ধান্তটি একটি কৌশলগত বা রণনৈতিক পরিকল্পনা।"
        }
      ]
    },
    {
      "number": "10",
      "uddipok": "ঢাকার পরিবহন ব্যবসায়ী জনাব রফিক সিদ্ধান্ত গ্রহণ করেন ২০২২ সালে ঢাকা- চট্টগ্রাম রোডে ২০টি নতুন এসি বাস নামাবেন। এই উদ্দেশ্য বাস্তবায়নের জন্য তিনি কিছু চালক ও সুপারভাইজার নিয়োগ দিয়ে সড়ক দুর্ঘটনা এড়াতে মাসের প্রশিক্ষণের ব্যবস্থা গ্রহণ করেন। তিনি চালক ও সুপারভাইজারদের জন্য বিভিন্ন উদ্দীপনামূলক কর্মসূচি গ্রহণ করেন। এছাড়াও সঠিকভাবে কাজগুলে বাস্তবায়নের জন্য তিনি সংশোধনীমূলক ব্যবস্থা নেন। ফলে উক্ত পরিবহনগুলোর চালক ও সুপারভাইজাররা মালিকের সন্তুষ্টি অর্জনের জন্য সর্বদা সচেষ্ট থাকে। জনাব রফিক সম্মিলিত প্রচেষ্টায় পরিবহন ব্যবসায়ে সাফল্য লাভ করেন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "লক্ষ্য অর্জনের উদ্দেশ্যে পরিকল্পনা, সংগঠিতকরণ, কর্মীসংস্থান, নির্দেশনা, প্রেষণা সমন্বয় সাধন ও নিয়ন্ত্রণের মাধ্যমে প্রতিষ্ঠানের উপকরণ সমূহকে সঠিকভাবে পরিচালনা করার প্রক্রিয়াকে ব্যবস্থাপনা বলে।"
        },
        {
          "label": "খ",
          "question": "",
          "explanation": "ব্যবস্থাপনা বিজ্ঞান ও কলা উভয়ই।   বিজ্ঞান হলো কোন বিষয়ে সুসংগঠিত জ্ঞান যা পরীক্ষা-নিরীক্ষার মাধ্যমে পাওয়া যায়। ব্যবস্থাপনার কাজ নীতিমালা ও তথ্য এক ধরনের বিশেষ জ্ঞান। যা গবেষণার মাধ্যমে উদ্ভাবন করা হয়েছে। অন্যদিকে কলা হলো এক ধরনের কৌশল যার মাধ্যমে অর্জিত জ্ঞানকে বাস্তবে প্রয়োগ করা হয়। একইভাবে ব্যবস্থাপনা নীতিমালা ও কৌশল সমূহ সংগঠনের বিভিন্ন বাস্তব সমস্যা সমাধানের প্রয়োগ করা হয়।"
        },
        {
          "label": "গ",
          "question": "",
          "explanation": "উদ্দীপকে ব্যবস্থাপনা চক্রের কাজগুলো ধারাবাহিকতা উল্লেখ করা হয়েছে। ব্যবস্থাপনা কার্যাবলী পরিকল্পনা সংগঠন কর্মী সংস্থার নির্দেশনা প্রেষণা সমন্বয় ও নিয়ন্ত্রণ। ধারাবাহিকভাবে চলতে থাকে। এটি পরিকল্পনার মাধ্যমে শুরু হয় নিয়ন্ত্রণের মাধ্যমে শেষ হয়। নিয়ন্ত্রণে সংশোধনীমূলক ব্যবস্থা নেওয়ার মাধ্যমে আবার নতুন পরিকল্পনা করা হয়। এভাবে ব্যবস্থাপনার কাজগুলো চক্রাকারে চলতে থাকে।   উদ্দীপকের জনাব রফিক ঢাকা-চট্টগ্রাম রোডে সড়ক দুর্ঘটনা এড়াতে ছয় মাসের প্রশিক্ষণ ব্যবস্থা করেন। তিনি কর্মীদের নির্দেশনা দেন। কর্মসূচি নিয়ে প্রেষণা দেন। এছাড়া সঠিকভাবে কাজ বাস্তবায়নের প্রয়োজনীয় সংশোধন মূলক ব্যবস্থা নিয়ে কাজের সমন্বয় ও নিয়ন্ত্রণ প্রতিষ্ঠা করেন। এই কাজগুলো ব্যবস্থাপনার কাজের সাথে সম্পৃক্ত যারা ধারাবাহিকভাবে সম্পন্ন হয়েছে। তাই বলা যায় উদ্দীপকের ব্যবস্থাপনা চক্রের কাজগুলো প্রতিফলিত হয়েছে।"
        },
        {
          "label": "ঘ",
          "question": "",
          "explanation": "ব্যবস্থাপনা কাজগুলো সফল প্রয়োগের ফলে জনাব রফিক পরিবহন ব্যবসায় সুনাম অর্জন করেছেন।   সুষ্ঠু ব্যবস্থাপনা প্রতিষ্ঠানের লক্ষ্য অর্জনে সহায়তা করে। এজন্য প্রতিষ্ঠানের নিয়োজিত মানবীয় ও বস্তুগত উপকরণকে সঠিকভাবে কাজে লাগানো প্রয়োজন। এতে প্রতিষ্ঠানের লক্ষ্য অর্জন করা হয়।   উদ্দীপকে জনাব রফিক পরিকল্পনা করেন।এরপর তিনি কর্মী নিয়োগ করেন ও প্রশিক্ষণ দেন। কর্মীদের কাজের নির্দেশনা দেন। এক্ষেত্র কর্মীরা সম্মিলিত হয়ে কাজ করে। এরপর কাজের তদারকি করে নিয়ন্ত্রণে ব্যবস্থা নেন। এই কাজগুলো ব্যবস্থাপনা কার্যাবলীর সাথে সম্পৃক্ত   জনাব রফিক তার ব্যবসায়ের উদ্দেশ্যকে বাস্তবায়নের জন্য ব্যবস্থাপনা কাজগুলো ধারাবাহিকভাবে করেন এই কাজগুলো তিনি সুষ্ঠুভাবে প্রয়োগ করেছেন। তাই তার কাজে কোন ধরনের বিশৃঙ্খলা সৃষ্টি হয়নি। এছাড়াও উত্তম প্রেষণার কারণে কর্মীরা যাত্রী ও মালিকের সন্তুষ্টি অর্জনে সচেষ্ট ছিল। এর ফলে প্রতিষ্ঠানের প্রতিটি কাজ সফলভাবে বাস্তবায়িত হয়েছে। এভাবে জনাব রফিক ব্যবসায়ের সুনাম অর্জন করেছে।"
        }
      ]
    },
    {
      "number": "11",
      "uddipok": "আরমান ইলেকট্রনিক্স লিমিটেডের উৎপাদন ব্যবস্থাপক লোক নিয়োগের জন্য পত্রিকায় বিজ্ঞপ্তি প্রদান করেন। এতে বিপুল সংখ্যক প্রার্থী আবেদন করেন। প্রতিষ্ঠানটি যোগ্য প্রার্থী বাছাই করে নিয়োগ দেয়। তবে তাদের অধিকাংশই হলো নবীন। তাদের কাজ সম্পর্কে বাস্তব অভিজ্ঞতা না থাকায় কর্মক্ষেত্রে তারা বিভিন্ন সমস্যার সম্মুখীন হচ্ছেন। প্রতিষ্ঠানটি এ সমস্যা হতে উত্তরণের জন্য নির্বাচিত কর্মীদের প্রতিষ্ঠানের অভ্যন্তরে বিশেষজ্ঞ কর্মীর অধীনে ছয় মাসের প্রশিক্ষণ শেষে স্থায়িভাবে নিয়োগ দেন। ফলে দক্ষতা বৃদ্ধি পায় এবং প্রতিষ্ঠানটি সফলতা লাভ করে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতে-কলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "",
          "explanation": "চাকরিপ্রার্থীদের মধ্য থেকে প্রয়োজনীয় সংখ্যক যোগ্য কর্মী বাছাইয়ের কাজকে কর্মী নির্বাচন বলে। কর্মী নির্বাচন প্রক্রিয়ায় বিভিন্ন ধাপে লিখিত মৌখিক ও বুদ্ধিমত্তা পরীক্ষার মাধ্যমে চাকরিপ্রার্থীদের যোগ্যতা যাচাই-বাছাই করা হয়। এরপর উপযুক্ত কর্মীকে বাছাই করা অবশিষ্ট চাকরিপ্রার্থীদের বাদ দেওয়া হয় ।"
        },
        {
          "label": "গ",
          "question": "",
          "explanation": "আরমান ইলেকট্রনিক্স লিমিটেড বাহ্যিক উৎস থেকে কর্মী সংগ্রহ করেছে।   প্রতিষ্ঠানের বাইরের কোন উৎস থেকে কর্মী সংগ্রহ করা হলে তাকে বাহ্যিক উৎস বলে। কর্মসংস্থানের বাহ্যিক উৎসের মধ্যে অন্যতম একটি উৎস হল বিজ্ঞপ্তি। বিজ্ঞাপন বা বিজ্ঞপ্তি কর্মী সংগ্রহের সবচেয়ে সহজ ও সর্বাধিক প্রচলিত পদ্ধতি। পোস্টার ব্যানার দৈনিক পত্রিকা অনলাইন পত্রিকার সম্পাদক জব সাইটে বিজ্ঞপ্তি দেওয়া হয়। এর মাধ্যমে অল্প সময়ে বিপুল সম্পদ কর্মী সংগ্রহ করা যায়।   উদ্দীপকের মানে ইলেকট্রনিক্স লিঃ উৎপাদন ব্যবস্থাপক পদে লোক নিয়োগের জন্য পত্রিকায় বিজ্ঞপ্তি প্রদান করেন। এতে বিপুলসংখ্যক প্রার্থী আবেদন করেন। প্রতিষ্ঠানটি যোগ্য প্রার্থী বাছাই করে নিয়োগ দেয়। এই থেকে বোঝা যায় আরমান ইলেক্ট্রনিক্স লিমিটেড বাহ্যিক উৎস থেকে কর্মী সংগ্রহ করেছেন।"
        },
        {
          "label": "ঘ",
          "question": "",
          "explanation": "আরমান ইলেকট্রনিক্স লি কর্মীদের প্রশিক্ষণের জন্য শিক্ষানবিশ পদ্ধতি ব্যবহার করেছে। প্রতিষ্ঠানে নতুন কর্মীকে একটি নির্দিষ্ট সময় পর্যন্ত কারো তত্ত্বাবধানে রেখা হাতে কলমে কাজ শেখানোকে শিক্ষানবিশ পদ্ধতি বলে। শিক্ষানবিশ বা প্রশিক্ষণার্থী সংশ্লিষ্ট কাজের খুঁটিনাটি বিষয় সম্পর্কে প্রশিক্ষণ নিতে সক্ষম হলে তাকে প্রতিষ্ঠান এ স্থায়ীভাবে নিয়োগ দেওয়া হয়। সাধারণত চুক্তিতে বিনা বেতনে বা স্বল্প বেতনে নির্দিষ্ট সময় পর্যন্ত প্রশিক্ষণ দেওয়া হয়। এভাবে প্রশিক্ষণের ফলে কর্মীদের দক্ষতা সহজেই বৃদ্ধি পায়। তত্ত্বাবধান অনেক সহজ হয়। কর্মীরা প্রতিটা কাজ হাতে-কলমে শিখার ফলে তাদের মনোবলেরও উন্নয়ন হয়। তারা প্রতিষ্ঠানের দক্ষ জনশক্তি রুপে পরিণত হয়। প্রতিষ্ঠানের সম্পদের সর্বোচ্চ ব্যবহার সুনিশ্চিত হয়।অপচয় কম হয় এবং ব্যয় হ্রাস হয়। উদ্দীপকে আমরা দেখতে পাই আরমান ইলেকট্রনিক্স লিমিটেড এ নতুন কর্মীদের কাজ সম্পর্কে পুর্বঅভিজ্ঞতা না থাকাই কর্মক্ষেত্র এ তারা বিভিন্ন সমস্যার সম্মুখীন হয়। প্রতিষ্ঠানটি এ সমস্ত সমস্যার সমাধান এর জন্য নির্বাচিত কর্মীদের প্রতিষ্ঠানে অভ্যন্তরে বিশেষজ্ঞ কর্মীর অধীনে ৬ মাস প্রশিক্ষণ শেষে স্থায়ীভাবে নিয়োগ দেন। আরমান ইলেকট্রনিক্স লি. প্রতিষ্ঠানটি ছয় মাস কর্মীদের একজন বিশেষজ্ঞ এর অধীনে রেখে হাতে কলমে প্রশিক্ষণ প্রদান করেন। এর ফলে কর্মীদের মধ্যে দক্ষতা বৃদ্ধি পায়। এবং প্রতিষ্ঠানটি সফলতা লাভ করে। তাই বলা যায় আরমান ইলেকট্রনিক্স লিমিটেড এ কর্মীদের প্রশিক্ষণের জন্য শিক্ষানবিশ পদ্ধতি ব্যবহার করে সফলতা অর্জন করেছে।"
        }
      ]
    }
  ]
}