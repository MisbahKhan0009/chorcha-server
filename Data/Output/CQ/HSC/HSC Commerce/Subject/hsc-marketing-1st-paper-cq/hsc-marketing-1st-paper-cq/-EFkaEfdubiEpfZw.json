{
  "title": "ঢাকা বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "আমাদের দেশে বৈদেশিক মুদ্রা আয়ের অন্যতম একটি খাত হলো মৎস্য চাষ। বর্তমানে কৃত্রিম উপায়ে ইলিশ উৎপাদনের চেষ্টাও করা হচ্ছে। অন্যান্য মাছ চাষের মতো সহজ না হলেও অবশেষে মৎস্য বিভাগ ইলিশের নিষিক্ত রেণুও সংগ্রহ করে খাঁচায় লালন-পালন করে উৎপাদন শুরু করেছে, যা মৌসুম ছাড়াও বাজারজাত করা যাবে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে।"
        },
        {
          "label": "খ",
          "question": "",
          "explanation": "পণ্য বা দ্রব্যের রূপ বা আকার-আকৃতি পরিবর্তনের মাধ্যমে অভাব পূরণের যে ক্ষমতা সৃষ্টি করা হয় তাকে রূপগত উপযোগ বলে। প্রকৃতি প্রদত্ত সম্পদের আকার-আকৃতি পরিবর্তনের মাধ্যমে ব্যবহার উপযোগী করে তোলাই হলো রূপগত উপযোগ সৃষ্টি করা। এর মাধ্যমে পণ্যের বস্তুগত ও রাসায়নিক পরিবর্তন করা হয়। এর মাধ্যমে পণ্যের সামর্থ্য বাড়িয়ে ক্রেতাদের অভাব মেটানো হয়। যেমন- তুলা দিয়ে সুতা প্রস্তুত করে তা দিয়ে কাপড় বানানো হলো রূপগত উপযোগ সৃষ্টি।"
        },
        {
          "label": "গ",
          "question": "",
          "explanation": "কৃত্রিম উপায়ে ইলিশ চাষ রূপগত উপযোগ সৃষ্টি করছে। আমাদের দেশের বৈদেশিক মুদ্রা আয়ের অন্যতম একটি খাত হলো মৎস্য চাষ। বর্তমানে কৃত্রিম উপায়ে ইলিশ উৎপাদনের চেষ্টা করা হচ্ছে। অবশেষে মৎস্য বিভাগ ইলিশের নিষিক্ত রেণু সংগ্রহ করে খাঁচায় উৎপাদন শুরু করেছে। পরিচর্যার মাধ্যমে ইলিশের ছোট ছোট রেণু বড় বড় ইলিশে পরিণত হচ্ছে। অর্থাৎ, রূপের পরিবর্তন ঘটছে এবং ভোগের উপযোগী ইলিশ উৎপাদিত হচ্ছে। তাই বলা যায়, কৃত্রিম উপায়ে ইলিশ চাষ রূপগত উপযোগ সৃষ্টি করছে। প্রকৃতি থেকে পাওয়া সম্পদের রূপ বা আকৃতি পরিবর্তন করে পণ্যকে ব্যবহার বা ভোগের উপযোগী করাই হলো রূপগত উপযোগ। সাধারণত, উৎপাদনের মাধ্যমে রূপগত উপযোগ সৃষ্টি করা হয়। উদাহরণস্বরূপ আম থেকে জুস তৈরি, মুরগির ডিম থেকে বাচ্চা ফোটানো প্রভৃতি হলো রূপগত উপযোগের উদাহরণ।"
        },
        {
          "label": "ঘ",
          "question": "",
          "explanation": "'খাঁচায় উৎপাদিত ইলিশ উপযোগ বাড়াতে সহায়ক হবে'- আমি এই উক্তিটির সাথে একমত। উপযোগ হলো কোনো পণ্যের অভাব পূরণের ক্ষমতা। অর্থাৎ, মানুষের অভাব পূরণে সক্ষম এমন যে কোনো পণ্য বা সেবার উপযোগ আছে। আমাদের দেশের বৈদেশিক মুদ্রা আয়ের অন্যতম একটি মাধ্যম হলো মৎস্য চাষ। বর্তমানে কৃত্রিম উপায়ে ইলিশ উৎপাদনের চেষ্টা চলছে। মৎস্য বিভাগ ইলিশের নিষিক্ত রেণু সংগ্রহ করে, খাঁচায় পরিচর্যা করে উৎপাদন শুরু করেছে। এসব মাছ মৌসুম ছাড়াও বাজারজাত করা সম্ভব হবে। কৃত্রিম উপায়ে উৎপাদিত ইলিশ মানুষের চাহিদা পূরণে ভূমিকা রাখবে। আমাদের দেশে মাছের প্রচুর চাহিদা আছে। বিশেষ করে ইলিশ মাছের চাহিদা বেশি কিন্তু উৎপাদন অনেক কম। তাই মৎস্য বিভাগ কর্তৃক উৎপাদিত ইলিশ মাছ মানুষের চাহিদা পূরণ করতে পারবে। তাই আমি মনে করি, 'খাঁচায় উৎপাদিত ইলিশ উপযোগ বাড়াতে সহায়ক হবে।"
        }
      ]
    },
    {
      "number": "2",
      "uddipok": "জনাব সুমন ও তার বন্ধু সুজন কুমিল্লা শহরে শতরূপা নামে একটি তৈরি পোশাকের দোকান চালু করেন এবং অর্জিত মুনাফা সমানভাবে ভাগ করে নেন। অল্প সময়ের মধ্যে তারা ব্যবসায়ে ব্যাপক সাফল্য অর্জন করেন। সম্প্রতি 'রিয়া গার্মেন্টস লি.' নামে একটি গার্মেন্টস ফ্যাক্টরি স্থাপনের উদ্যোগ গ্রহণ করেন।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "কোনো দ্রব্যের উৎপাদন প্রক্রিয়াকে বিভিন্ন স্তরে ভাগ করে শ্রমিকের সামর্থ্য ও যোগ্যতা অনুযায়ী একেকটি অংশের কাজের দায়িত্ব একেকজনের ওপর দেওয়াকে শ্রম বিভাগ বলে।"
        },
        {
          "label": "খ",
          "question": "",
          "explanation": "যে সম্পদ কোনো আয়ের উপায় তৈরি করে অথবা আয় উপার্জনে সহায়তা করে তা-ই মূলধন। উৎপাদনের উপকরণগুলো হলো- ভূমি, শ্রম, মূলধন ও সংগঠন। এদের মধ্যে মূলধন অন্যতম। এটি মানুষের শ্রমের মাধ্যমে উৎপাদিত হয়। এটি বর্তমান ভোগের জন্য ব্যবহৃত না হয়ে বেশি উৎপাদনের জন্য পুনরায় ব্যবহৃত হয়। তাই মূলধনকে উৎপাদনের উৎপাদিত উপাদান বলা হয়।"
        },
        {
          "label": "গ",
          "question": "",
          "explanation": "উদ্দীপকের শতরূপা হলো একটি অংশীদারি প্রতিষ্ঠান। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি সংগঠন গড়ে তোলেন। চুক্তিই এ ব্যবসায়ের মূল ভিত্তি। এর ভিত্তিতেই অংশীদারি ব্যবসায়ের কার্যক্রম পরিচালিত হয় এবং মুনাফা বণ্টন করা হয়। উদ্দীপকের জনাব সুমন ও তার বন্ধু সুজন কুমিল্লা শহরে 'শতরূপা' নামে একটি পোশাকের দোকান চালু করেন। তারা অর্জিত মুনাফা সমানভাবে ভাগ করে নেন। অংশীদারি ব্যবসায়ের বৈশিষ্ট্য অনুসারে এর সদস্য সংখ্যা ২ বা তার থেকে বেশি হতে হয়। মালিকানার বৈশিষ্ট্য অনুসারে 'শতরূপা' প্রতিষ্ঠানের মালিকের সংখ্যা দু'জন, এটি অংশীদারি ব্যবসায় সংগঠনের সাথে সামঞ্জস্যপূর্ণ। সুতরাং, শতরূপা একটি অংশীদারী ব্যবসায় প্রতিষ্ঠান।"
        },
        {
          "label": "ঘ",
          "question": "",
          "explanation": "উদ্দীপকের জনাব সুমন ও তার বন্ধু সুজনের উদ্যোগ নেওয়ার বিষয়টি বর্তমান প্রেক্ষাপটে সম্পূর্ণ যৌক্তিক। গার্মেন্টস শিল্প বাংলাদেশের বৈদেশিক মুদ্রা আয়ের একটি অন্যতম উৎস। বর্তমানে তৈরি পোশাক দেশের চাহিদা মিটিয়ে ইউরোপ, আমেরিকাসহ বিভিন্ন দেশে রপ্তানি করা হচ্ছে। তাছাড়া এ শিল্প বাংলাদেশের কর্মসংস্থান সৃষ্টিতে গুরুত্বপূর্ণ ভূমিকা রাখছে। উদ্দীপকের জনাব সুমন ও তার বন্ধু সুজন অংশীদারির ভিত্তিতে প্রথমে একটি তৈরি পোশাকের দোকান চালু করেন। তারা অল্প সময়ে বেশ সাফল্য অর্জন করেন। সম্প্রতি তারা 'রিয়া গার্মেন্টস লি.' নামে একটি গার্মেন্টস ফ্যাক্টরি স্থাপনের উদ্যোগ নেন।জনাব সুমন ও তার বন্ধু সুজন গার্মেন্টস ফ্যাক্টরি স্থাপনের ফলে উৎপাদিত পণ্য তারা নিজেদের দোকানে সরবরাহ করতে পারবেন। এতে খরচ কম হতে পারে এবং মুনাফা বাড়তে পারে। এছাড়া, তাদের প্রতিষ্ঠানে অনেক লোকের কর্মসংস্থানের সুযোগ সৃষ্টি হবে, এতে জীবনযাত্রার মানের উন্নতি হবে। আবার, বিদেশে পোশাক রপ্তানির সুযোগ সৃষ্টি হবে। দেশের বৈদেশিক মুদ্রা অর্জনের রেখা ঊর্ধ্বমুখী হবে। তাই বলা যায়, জনাব সুমন ও তার বন্ধু সুজনের গার্মেন্টস শিল্প স্থাপনের সিদ্ধান্তটি যৌক্তিক হয়েছে।"
        }
      ]
    },
    {
      "number": "3",
      "uddipok": "বিদেশে চাকরি শেষে আগত অভিজ্ঞ লোক বাদশা মিয়া দশ কোটি টাকা বিনিয়োগ করে আশুলিয়ায় 'ঝিলিক ফ্যাশন' নামে একটি তৈরি পোশাক শিল্প স্থাপন করেন। তার শিল্পে ৯০ জন শ্রমিক কাজ করে। বাদশা মিয়ার কারখানায় তৈরি পোশাক নিজস্ব পরিবহনের মাধ্যমে নির্দিষ্ট দোকানগুলোতে পৌছে দেওয়া হয়। মানসম্মত পোশাক হওয়ায় এবং অপেক্ষাকৃত কম মূল্যে বিক্রি করতে পারায় তিনি স্বল্প সময়ের মধ্যে ব্যবসায় সফলতা অর্জনে সক্ষম হন।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "একটি প্রতিষ্ঠান সব সুযোগ-সুবিধা ব্যবহার করে যে পরিমাণ দ্রব্য বা সেবা উৎপাদন করে তার পরিমাণকে উৎপাদনের মাত্রা বলে।"
        },
        {
          "label": "খ",
          "question": "",
          "explanation": "কাম্য উৎপাদন মাত্রা হলো উৎপাদনের এমন একটি স্তর, যেখানে সর্বনিম্ন ব্যয়ে সর্বোচ্চ পরিমাণ পণ্য উৎপাদিত হয়। কাম্য উৎপাদন মাত্রায় উৎপাদনের পরিমাণ বাড়লে একক প্রতি উৎপাদন ব্যয় কমে যায়। তাছাড়া কম খরচে পণ্য উৎপাদন হওয়ায় পণ্যের মূল্যও কম নির্ধারিত হয়। ক্রেতারা কম মূল্যে পণ্য কিনতে পারে। এতে বিক্রিও বেড়ে যায়। ফলে প্রতিষ্ঠানের মুনাফা বেড়ে যায়। সুতরাং কাম্য উৎপাদন মাত্রায় সর্বোচ্চ মুনাফা অর্জন সম্ভব।"
        },
        {
          "label": "গ",
          "question": "",
          "explanation": "মাত্রা বিবেচনায় বাদশা মিয়ার শিল্পটি হলো একটি ক্ষুদ্র এন্টারপ্রাইজ। বাংলাদেশে প্রচলিত শিল্প আইন ২০১৬ অনুযায়ী, যে উৎপাদনধর্মী শিল্পে ভূমি, দালানকোঠা ও অন্যান্য স্থায়ী সম্পত্তির মূল্য ছাড়া মূলধন ৭৫ লক্ষ থেকে ১৫ কোটি টাকা এবং শ্রমিক ৩১ থেকে ১২০ জনের মধ্যে থাকে তাকে ক্ষুদ্র এন্টারপ্রাইজ বলে। বিদেশে চাকরি শেষে বাদশা মিয়া দেশে ফিরে আসেন। তিনি ১০ কোটি টাকা বিনিয়োগ করে আশুলিয়ায় 'ঝিলিক ফ্যাশন' নামে একটি পোশাক শিল্প স্থাপন করেন। তার প্রতিষ্ঠানে ৯০ জন শ্রমিক কাজ করে। বাদশা মিয়ার গার্মেন্টস শিল্পটি একটি উৎপাদনমুখী প্রতিষ্ঠান। এটি মূলধন ও শ্রমিক সংখ্যা বিবেচনায় ক্ষুদ্র এন্টারপ্রাইজ এর সব বৈশিষ্ট্যের সাথে সামঞ্জস্যপূর্ণ। তাই 'ঝিলিক ফ্যাশন'কে ক্ষুদ্র এন্টারপ্রাইজ বলা যায়।"
        },
        {
          "label": "ঘ",
          "question": "",
          "explanation": "মানসম্মত পণ্য, কম দাম এবং সঠিক সরবরাহ ব্যবস্থাই 'ঝিলিক ফ্যাশন'-এর সফলতার মূল কারণ। ব্যবসায়ের সফলতা কিছু বিষয়ের ওপর নির্ভরশীল। ক্রেতারা সব সময় মানসম্মত পণ্য ন্যায্যমূল্যে কিনতে আগ্রহী। তাছাড়া, পণ্য ক্রেতাদের দোর-গোড়ায় পৌঁছে দিলে তাদের পরিবহন ব্যয় হয় না, যা তাদের সন্তুষ্ট করে। বিদেশফেরত বাদশা মিয়া 'ঝিলিক ফ্যাশন' নামে একটি পোশাক শিল্প স্থাপন করেন। এ প্রতিষ্ঠানটি একটি ক্ষুদ্র এন্টারপ্রাইজ। বাদশা মিয়ার কারখানায় তৈরি পোশাক তিনি নিজস্ব পরিবহনের মাধ্যমে নির্দিষ্ট দোকানগুলোতে পৌঁছে দেন। মানসম্মত পোশাক কম দামে সরবরাহ করতে পারায় স্বল্প সময়ে তিনি সফল হয়েছেন। বাদশা মিয়া উৎপাদিত পোশাক দোকানগুলোতে পৌঁছে দেওয়ায় তাদের পরিবহন ব্যয় হয় নি। আবার পণ্য মানসম্মত হওয়ায় দোকানগুলো আগ্রহের সাথে এসব পণ্য কিনেছে। পাশাপাশি দাম কম হওয়ায় অতিরিক্ত চাহিদা সৃষ্টি হয়েছে। এতে 'ঝিলিক ফ্যাশন'-এর বিক্রি ও মুনাফা বেড়েছে। তাই বলা যায়, সঠিক সরবরাহ ব্যবস্থা, উন্নত মান, কম দাম ইত্যাদি 'ঝিলিক ফ্যশন'-এর সফলতার মূল কারণ।"
        }
      ]
    },
    {
      "number": "4",
      "uddipok": "'M' নামক একটি দেশের চলতি বছরে ব্যয় পদ্ধতিতে GNP হচ্ছে ৭০০ কোটি টাকা। দেশটির সংশ্লিষ্ট তথ্য নিচে দেওয়া হলো- উপাদান টাকার পরিমাণ মোট বিনিয়োগ ৩০০ কোটি ভোগ ব্যয় ৩২৫ ” মজুরি ও বেতন ৩৫০ ” খাজনা ১২৫ ” মুনাফা ১০০ ” সুদ ৭० ” অবচয় ৬০ ”",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "একটি দেশে নির্দিষ্ট সময়ে (সাধারণত এক বছর) যে পরিমাণ চূড়ান্ত পণ্যসামগ্রী ও সেবা উৎপাদিত হয় তার চলতি বাজার দাম বা আর্থিক মূল্যকে জাতীয় আয় বলে।"
        },
        {
          "label": "খ",
          "question": "",
          "explanation": "কোনো নির্দিষ্ট সময়ে একটি দেশে যে পরিমাণ দ্রব্যসামগ্রী ও সেবা উৎপাদিত হয় তার আর্থিক বা বাজার মূল্যকে জাতীয় আয় বলে। কোনো দেশের জাতীয় আয়ের হিসাব পরিমাপ করে জনগণের ক্রয়ক্ষমতা, মাথাপিছু আয় ও জীবনযাত্রার মান সম্পর্কে ধারণা পাওয়া যায়। যে দেশের জাতীয় আয় যত বেশি, সে দেশের মানুষের জীবনযাত্রার মানও তত উন্নত। আবার জাতীয় আয় যত কম হয়, মানুষের জীবনযাত্রার মান তত নিম্ন হয়। তাই বলা যায়, জাতীয় আয় জীবনযাত্রার মান নির্দেশক।"
        },
        {
          "label": "গ",
          "question": "",
          "explanation": "একটি দেশের একটি নির্দিষ্ট সময়ের মোট জাতীয় উৎপাদন থেকে মোট বেসরকারি ভোগ ব্যয় ও বিনিয়োগ ব্যয় বাদ দিলে যা অবশিষ্ট থাকে তা-ই সরকারি ব্যয়। দেওয়া আছে, M নামক দেশটির GNP = ৭০০ কোটি টাকা ও ভোগ ব্যয় (C) = ৩২৫ কোটি টাকা বিনিয়োগ ব্যয় (I) = ৩০০ কোটি টাকা সরকারি ব্যয় নির্ণয়ের সূত্রটি হলো নিম্নরূপ- সরকারি ব্যয় (G) = GNP - C - I = (৭০০ – ৩২৫ – ৩০০) কোটি টাকা = ৭৫ কোটি টাকা। সুতরাং, M দেশের চলতি বছরে সরকারি ব্যয়ের পরিমাণ হলো ৭৫ কোটি টাকা।"
        },
        {
          "label": "ঘ",
          "question": "",
          "explanation": "ব্যয় পদ্ধতিতে নিট জাতীয় উৎপাদন নির্ণয়ের জন্য মোট ভোগ ব্যয়, বিনিয়োগ, সরকারি ব্যয় ও নিট রপ্তানি ব্যয়কে বিবেচনা করা হয়। অন্যদিকে, আয় পদ্ধতিতে নিট জাতীয় উৎপাদন নির্ণয়ের জন্য বিনিয়োগ, মুনাফা, খাজনা ও মজুরিকে বিবেচনায় আনা হয়। নিট জাতীয় উৎপাদনের পরিমাপ নির্ণয়ের জন্য দুটি পদ্ধতিই কার্যকর। দেওয়া আছে, ব্যয় পদ্ধতিতে মোট জাতীয় উৎপাদন, GNP = ৭০০ কোটি টাকা ক্ষয়ক্ষতিজনিত ব্যয়, Dc = ৬০ কোটি টাকা ব‍্যয় পদ্ধতিতে নিট জাতীয় উৎপাদন, NNP = GNP - Dc = (৭০০ - ৬০) = ৬৪০ কোটি টাকা। দেওয়া আছে, খাজনা, r = ১২৫ কোটি টাকা বেতন ও মজুরি, w = ৩৫০ কোটি টাকা সুদ, i = ৭০ কোটি টাকা মুনাফা, π \\pi π = ১০০ কোটি টাকা ক্ষয়জনিত ব্যয় বা অবচয়, Dc = ৬০ কোটি টাকা আয় পদ্ধতিতে নিট জাতীয় উৎপাদন, N N P = Σ π + Σ ω + Σ i + Σ τ − D c \\mathrm{NNP}=\\Sigma \\pi+\\Sigma \\omega+\\Sigma \\mathrm{i}+\\Sigma \\tau-\\mathrm{Dc} NNP = Σ π + Σ ω + Σ i + Σ τ − Dc = { ( 228 + 0 ৫ 0 + 90 + 200 ) − 40 } =\\{(228+0 ৫ 0+90+200)-40\\} = {( 228 + 0 ৫ 0 + 90 + 200 ) − 40 } কোটি টাকা = ৬৪৫ − ৬ o =৬৪৫-৬ o = ৬৪৫ − ৬ o কোটি টাকা = ৫৮৫ =৫৮৫ = ৫৮৫ কোটি টাকা ব্যয় পদ্ধতিতে M দেশের চলতি বছরের নিট জাতীয় উৎপাদন হলো- ৬৪০ কোটি টাকা। অপরদিকে, আয় পদ্ধতি নিট জাতীয় উৎপাদন হলো ৫৮৫ কোটি টাকা। তাই বলা যায়, দেশটির ব্যয় পদ্ধতিতে নিট জাতীয় উৎপাদন এবং আয় পদ্ধতিতে নিট জাতীয় উৎপাদন এক নয়।"
        }
      ]
    },
    {
      "number": "5",
      "uddipok": "ভোলা জেলার লালমোহন এলাকায় জাগরণ সমবায় সমিতি একটি দুগ্ধ খামার গড়ে তোলে। এ খামারে গাভীর পাশাপাশি মহিষ পালন করা হয়। খামারে উৎপাদিত দুধের মান অক্ষুণ্ণ রেখে প্যাকেটজাত তরল দুধ এবং মহিষের দুধের দধি দক্ষিণাঞ্চলের জেলাগুলোতে সরবরাহ করা হয়। দুধ ও দধি মানসম্মত হওয়ায় এর চাহিদা ক্রমশ বাড়ছে। এ প্রতিষ্ঠানের সফলতা দেখে নতুন নতুন খামার গড়ে তোলায় স্থানীয়রা উৎসাহিত হচ্ছে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "দ্রব্য হলো ঐসব বস্তু যা দৃশ্যমান, বিনিময়যোগ্য এবং অর্থ মূল্যে মূল্যায়ন করা যায়।"
        },
        {
          "label": "খ",
          "question": "",
          "explanation": "প্রত্যেক ক্রেতার রুচি, পছন্দ, আয় প্রভৃতি বিবেচনা করে পণ্য তৈরি এবং সরবরাহ করাকে ক্রেতাকেন্দ্রিকতা বা Customization বলে। বর্তমান প্রতিযোগিতামূলক বাজারে টিকে থাকতে হলে ক্রেতাদের চাহিদাকে সর্বোচ্চ অগ্রাধিকার দিতে হয়। কিন্তু প্রত্যেক ক্রেতার চাহিদা ও প্রয়োজনে ভিন্নতা রয়েছে। ক্রেতাদের চাহিদা ও প্রয়োজনের ভিন্নতাকে বিবেচনা করে পণ্য উৎপাদন ও বিপণন কর্মকাণ্ড পরিচালনা করাই হলো ক্রেতাকেন্দ্রিকতা (Customization)।"
        },
        {
          "label": "গ",
          "question": "",
          "explanation": "জাগরণ সমবায় সমিতির ব্যবসাটি কৃষি খাতের অন্তর্ভুক্ত। বাংলাদেশ কৃষিপ্রধান দেশ। বিশ্বে উৎপাদতি সব পণ্য ও সেবার মধ্যে কৃষিপণ্যই সবচেয়ে বেশি। ডাল, ভুট্টা, তেল, চা, আখ, পাট প্রভৃতি কৃষি খাতের অন্তর্ভূক্ত। আর মৎস্য চাষ, পশুপালন, খামার প্রভৃতি কৃষি খাতেরই উপখাত। ভোলা জেলার লালমোহন এলাকায় জাগরণ সমবায় সমিতি একটি দুদ্ধ খামার গড়ে তুলেছে। এখানে গাভীর পাশাপাশি মহিষও পালন করা হয়। খামারে উৎপাদিত দুধ প্যাকেটজাত করে বিক্রি করা হয়। এর পাশাপাশি মহিষের দুধের দধিও উৎপাদন ও বিক্রি করা হয়। খামার বা পশুপালন হলো কৃষি খাতের অন্তর্ভুক্ত একটি উপখাত। তাই খামার কৃষি খাত হিসেবে বিবেচিত হবে।"
        },
        {
          "label": "ঘ",
          "question": "",
          "explanation": "মানসম্মত দ্রব্য উৎপাদনের মাধ্যমে জাগরণ সমবায় সমিতির দুদ্ধ খামারটি সফলতা অর্জন করেছে বলে আমি মনে করি। মানসম্মত পণ্য উৎপাদন ও সরবরাহ ছাড়া ব্যবসায়ের সফলতা চিন্তা করাই বোকামি। সফল ব্যবসায় প্রতিষ্ঠানগুলো মানসম্মত পণ্য উৎপাদন ও সরবরাহের প্রতি বিশেষ গুরুত্ব দিয়ে তাদের ব্যবসায়িক কার্যক্রম পরিচালনা করে। জাগরণ সমবায় সমিতির উদ্যোগে একটি দুগ্ধ খামার গড়ে তোলা হয়। খামারে গাভীর পাশাপাশি মহিষও পালন করা হয়। প্রতিষ্ঠানটি উৎপাদিত দুধের মান অক্ষুণ্ণ রেখে প্যাকেটজাত তরল দুধ এবং মহিষের দধি দক্ষিণাঞ্চলের জেলাগুলোতে সরবরাহ করে। মান ভালো হওয়া তাদের দুধ ও দধির চাহিদা ক্রমশ বাড়ছে।"
        }
      ]
    },
    {
      "number": "6",
      "uddipok": "পটুয়াখালীর মুসলিম জুয়েলার্স-এ অত্যন্ত নিপুণ হাতে দৃষ্টিনন্দন স্বর্ণালংকার তৈরি করা হয়। ক্রেতাদের পছন্দমতো অলংকার সরবরাহ করতে পারায় মুসলিম জুয়েলার্স খ্যাতি লাভের পাশাপাশি প্রচুর মুনাফা অর্জন করে থাকে। বর্তমানে তারা আধুনিক সরঞ্জামাদি ব্যবহারের মাধ্যমে আরও উন্নতমানের অলংকার তৈরি করছে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "যে ডিজাইনের মাধ্যমে পণ্যের বিদ্যমান কার্যকারিতা ও উপযোগিতা পরিবর্তন করা হয় তাকে ব্যবহারিক ডিজাইন বলে।"
        },
        {
          "label": "খ",
          "question": "",
          "explanation": "ভোক্তার রুচি, চাহিদা ও পছন্দ অনুসারে উৎপাদনের আগে পণ্যের আকার-আকৃতি, ধাঁচ, রং, ওজন প্রভৃতি নির্ধারণ করাই হলো পণ্য ডিজাইন। প্রতিষ্ঠানের নতুন পণ্য উন্নয়ন এবং প্রবর্তনের জন্য গবেষণা এবং উন্নয়ন নামে একটি বিভাগ থাকে। এ বিভাগের কাজ হলো গবেষণা করে পণ্যের নতুন নতুন ডিজাইন সৃষ্টি করা। নতুন ডিজাইন পণ্যকে আধুনিক এবং বেশি কার্যকর পণ্যে রূপান্তর করে। এভাবে ভোক্তারা নতুন ও উন্নত মানের পণ্য ভোগ করার সুযোগ পায়। তাই বলা যায়, পণ্য ডিজাইন নতুন পণ্য প্রবর্তনে সহায়তা করে।"
        },
        {
          "label": "গ",
          "question": "",
          "explanation": "মুসলিম জুয়েলার্স-এ দ্রব্য উৎপাদিত হচ্ছে। দ্রব্য হলো দৃশ্যমান বস্তু, যা স্পর্শ করা যায়। এর আকার-আকৃতি, স্বাদ, গন্ধ এবং ওজন আছে। ভোক্তারা প্রয়োজন ও অভাব মেটানোর জন্য দ্রব্য ব্যবহার করে। এটি কেনার আগে মূল্য, কার্যকারিতা প্রভৃতি মূল্যায়ন করা হয়। পটুয়াখালীর মুসলিম জুয়েলার্স-এ অত্যন্ত নিপুণ হাতে দৃষ্টিনন্দন স্বর্ণালংকার তৈরি করা হয়। স্বর্ণালংকারের বাহ্যিক উপস্থিতি আছে। ক্রেতারা এর আকার-আকৃতি ও ডিজাইন দেখে কিনতে পারে। তাছাড়া স্বর্ণালংকার স্পর্শ করা যায় এবং পরিধান করা যায়। এটি ভোক্তার প্রয়োজন এবং অভাব মেটানোর ক্ষমতা রাখে। স্বর্ণালংকার দ্রব্যের সব বৈশিষ্ট্য বহন করে বলে একে দ্রব্য বলা যায়।"
        },
        {
          "label": "ঘ",
          "question": "",
          "explanation": "মুসলিম জুয়েলার্স উৎপাদন ডিজাইন অনুসরণ করেছে এবং প্রযুক্তির ব্যবহারের কারণে ব্যবসায়িক সফলতা লাভ করেছে। নতুন প্রযুক্তি ও উন্নত কৌশল ব্যবহার করে পণ্য উৎপাদন করাকে উৎপাদন ডিজাইন বলা হয়। এ ডিজাইনের লক্ষ্য হলো ব্যয় কমিয়ে উৎপাদনশীলতা বাড়ানো। ক্রেতাদের পছন্দমতো অলংকার তৈরি করায় মুসলিম জুয়েলার্স-এর বেশ খ্যাতি রয়েছে। এর ফলে প্রতিষ্ঠানটি অনেক মুনাফা অর্জন করে। বর্তমানে এটি আধুনিক সরঞ্জামাদি ব্যবহারের মাধ্যমে আরও উন্নতমানের অলংকার তৈরি করছে মুসলিম জুয়েলার্স প্রথমদিকে নান্দনিক ডিজাইন অনুসরণ করতো। পরবর্তীতে এটি উন্নত সরঞ্জামাদি ব্যবহার করে গহনা তৈরি করে। আধুনিক পদ্ধতির ব্যবহারের কারণে তার পণ্য মানে পরিবর্তন এসেছে। উৎপাদন ডিজাইনের ক্ষেত্রে প্রযুক্তি ও আধুনিক সরঞ্জামাদির ব্যবহার করা হয়। মূলত উৎপাদন ব্যয় ও অপচয় কমিয়ে উৎপাদনশীলতা বাড়ানোর জন্যই এ ডিজাইন অনুসরণ করা হয়। সুতরাং, বলা যায় প্রতিষ্ঠানটি উৎপাদন ডিজাইন অনুসরণ করে।"
        }
      ]
    },
    {
      "number": "7",
      "uddipok": "মিস শ্রাবণী একটি তৈরি পোশাক কারখানার ডিজাইনার। পোশাকের ডিজাইন উন্নত ও আকর্ষণীয় করার জন্য তিনি সর্বদা ব্যস্ত থাকেন। তৈরিতে ত্রুটি দেখা দিলে তা পুনরায় প্রক্রিয়াজাতকরণের মাধ্যমে উন্নতমানের পোশাক রূপান্তর করেন। এতে তার বেশ কিছু অর্থ ব্যয় হয়। তবে তিনি মনে করেন মানসম্মত পোশাক সরবরাহের মাধ্যমে ক্রেতাসন্তুষ্টি অর্জনে সক্ষম হলে প্রতিযোগিতামূলক বাজারে টিকে থাকা যাবে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "মান হলো কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের প্রতি আকৃষ্ট করে।"
        },
        {
          "label": "খ",
          "question": "",
          "explanation": "পণ্য নিম্ন মানের হওয়ার আগে বা নিম্নমান প্রতিরোধ করার জন্য যে ব্যয় সংঘটিত হয় তাকে প্রতিরোধমূলক ব্যয় বলে। প্রতিরোধমূলক ব্যয় মানসম্মত পণ্য উৎপাদনে সহায়তা করে। ফলে ক্রেতারা তাদের প্রত্যাশা অনুযায়ী পণ্য পায়। এতে ব্যবসায়ের সুনাম অক্ষুণ্ণ থাকে। প্রশিক্ষণ ব্যয়, সংশোধনমূলক কার্যক্রম, ত্রুটি চিহ্নিত ব্যয় প্রভৃতি এ ব্যয়ের অন্তর্ভুক্ত।"
        },
        {
          "label": "গ",
          "question": "",
          "explanation": "পণ্য রূপান্তরজনিত ব্যয় হলো অভ্যন্তরীণ ব্যর্থতার ব্যয়। পণ্য বা সেবা উৎপাদনের সময় যে ত্রুটি বিচ্যুতি ধরা পড়ে তা সংশোধনের জন্য অভ্যন্তরীণ ব্যর্থতার ব্যয় সংঘটিত হয়। প্রতিষ্ঠানে যতটা সম্ভব অভ্যন্তরীণ ব্যয় কমিয়ে আনা উচিত। পণ্য উৎপাদন ক্ষতিজনিত ব্যয়, পুনঃকাজের ব্যয় প্রভৃতি অভ্যন্তরীণ ব্যর্থতার ব্যয়। মিস শ্রাবণী একটি কারখানার তৈরি পোশাকের ডিজাইনার। তিনি সর্বদা পোশাকের ডিজাইন উন্নত ও আকর্ষণীয় করার চেষ্টা করেন। প্রতিষ্ঠানে মানসম্মত পোশাক তৈরিতে ত্রুটি দেখা দিলে তিনি তা পুনরায় প্রক্রিয়াজাতকরণের উন্নতমানের পোশাকে রূপান্তর করেন হয়। এতে তার কিছু অতিরিক্ত ব্যয় হয়। এ ব্যয় প্রতিষ্ঠানের অভ্যন্তরে সংঘটিত হয়। প্রতিষ্ঠানের অভ্যন্তরে পণ্য উৎপাদন কাজে কিছু ব্যর্থতার কারণে এ ব্যয় সংঘটিত হয়েছে, যা অভ্যন্তরীণ ব্যর্থতার ব্যয়ের সাথে সামঞ্জস্যপূর্ণ। তাই বলা যায়, পণ্য রূপান্তর ব্যয় হলো অভ্যন্তরীণ ব্যর্থতার ব্যয়।"
        },
        {
          "label": "ঘ",
          "question": "",
          "explanation": "প্রতিযোগিতামূলক বাজারে টিকে থাকার জন্য মিস শ্রাবণীর যুক্তির সাথে আমি একমত। বাংলাদেশের পণ্য উৎপাদন ও বিপণন পরিবেশ পোশাক শিল্পের জন্য খুবই উপযোগী। তাই, এদেশে পোশাক শিল্পে তীব্র প্রতিযোগিতা বিদ্যমান। প্রতিযোগিতা মোকাবিলা করতে নিখুঁত পোশাক তৈরির কোনো বিকল্প নেই। পোশাক ডিজাইনার মিস শ্রাবণী পোশাকের ডিজাইন উন্নত ও আকর্ষণীয় করার জন্য সর্বদা ব্যস্ত থাকেন। পোশাক তৈরিতে ত্রুটি দেখা দিলে তিনি তা পুনরায় উন্নতমানে রূপান্তর করেন। এতে বেশ কিছু অর্থ ব্যয় হয়। তিনি মনে করেন, উন্নতমানের পোশাক সরবরাহের মাধ্যমে ক্রেতাসন্তুষ্টি অর্জনে সক্ষম হলে প্রতিযোগিতামূলক বাজারে টিকে থাকা সম্ভব হবে। মিস শ্রাবণীর কিছু অভ্যন্তরীণ ব্যর্থতার জন্য বাড়তি ব্যয় হলেও উৎপাদিত পোশাকের মান উন্নত হয়। ক্রেতারা উৎপাদকের কাছ থেকে সর্বদা উন্নত মানের পণ্য আশা করে। মিস শ্রাবণী ক্রেতাদের হতাশ করেন না। তিনি নিখুঁত ও উন্নত মানসম্পন্ন পণ্য ক্রেতাদের কাছে. সরবরাহ করেন। এতে ক্রেতারা সন্তুষ্ট হয়ে তার পণ্যের স্থায়ী ক্রেতায় পরিণত হয়। ফলে মিস শ্রাবণীর তৈরিকৃত পোশাকের বাজার এবং বিক্রি বেড়ে যাওয়ার সম্ভাবনা তৈরি হয়। তাই, প্রতিযোগিতায় টিকে থাকার জন্য মিস শ্রাবণীর যুক্তির সাথে আমি একমত।"
        }
      ]
    },
    {
      "number": "8",
      "uddipok": "ধনাঢ্য পরিবারের সন্তান দুলাল বিবিএ পাস করার পর থেকে শিল্পপতি হওয়ার স্বপ্ন দেখে। এমবিএ সমাপ্ত করেই তিনি শু তৈরির একটি কারখানা স্থাপন করে আকর্ষণীয় বেতনে বিভিন্ন প্রতিষ্ঠান থেকে ২৫০ জন দক্ষ শ্রমিক সংগ্রহ করেন। উৎপাদনের মাত্রা বাড়ানোর লক্ষ্যে তিনি আরো ২২৫ জন শ্রমিক নিয়োগ করে এক মাসের কর্মশালায় প্রশিক্ষণ দেওয়ার ব্যবস্থা করেন। প্রশিক্ষণ শেষে তাদেরকে উৎপাদন বিভাগের কাজে নিযুক্ত করেন। প্রশিক্ষকদের বেতন ও শ্রমিকদের বেতন ভাতাদি এবং অন্যান্য খরচ বাবদ পাঁচ লক্ষ টাকা ব্যয় হলেও প্রশিক্ষণপ্রাপ্ত শ্রমিকগণ দক্ষতার সাথে কাজ করতে সক্ষম হয়। ফলশ্রুতিতে মি. দুলালের কারখানা উৎপাদিত শু ক্রেতাদের কাছে ব্যাপকভাবে সমাদৃত হয়।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "ISO (International Organization for Standardization) হলো একটি আন্তর্জাতিক মান নিয়ন্ত্রণকারী সংস্থা।"
        },
        {
          "label": "খ",
          "question": "",
          "explanation": "মানসম্মত পণ্য এবং সেবা তৈরি, মান নিয়ন্ত্রণ এবং পণ্য উৎপাদন ব্যয় কমানোর মাধ্যমে প্রতিষ্ঠানের মুনাফা বাড়ানোর প্রক্রিয়াকে মান ব্যবস্থাপনা বলে। প্রতিযোগিতামূলক ব্যবসায় পরিবেশে টিকে থাকার জন্য মানসম্মত পণ্য উৎপাদন করা অত্যাবশ্যকীয়। মান ব্যবস্থাপনার মাধ্যমে পণ্য মান নিশ্চিত করায় ক্রেতা বারবার ঐ পণ্য কিনতে আগ্রহী হয় এবং বর্তমান ক্রেতারাও নতুন নতুন ক্রেতা সৃষ্টিতে ভূমিকা রাখে। অর্থাৎ এই ব্যবস্থাপনার মাধ্যমে প্রতিষ্ঠানের পক্ষে ভোক্তা সন্তুষ্টি অর্জন করা সহজ হয়। তাছাড়া এই প্রক্রিয়া অনুসরণ করে প্রতিষ্ঠান পণ্য বা সেবার উন্নয়নে ধারাবাহিকতা বজায় রাখতে পারে। তাই বর্তমানে কোম্পানিগুলো মান ব্যবস্থাপনার ওপর গুরুত্ব দিয়ে থাকে।"
        },
        {
          "label": "গ",
          "question": "",
          "explanation": "দুলালের প্রশিক্ষণ চলাকালীন বেতন ভাতা বাবদ ৫ লক্ষ টাকা ব্যয় 'প্রতিরোধমূলক ব্যয়ের' অন্তর্ভুক্ত। পণ্য নিম্নমান হওয়ার আগে বা নিম্নমান প্রতিরোধ করার জন্য যে ব্যয় সংঘটিত হয় সেটিই হলো প্রতিরোধমূলক ব্যয়। প্রশিক্ষণ ব্যয়, পুনঃডিজাইন ব্যয়, ত্রুটি চিহ্নিতকরণ ব্যয় প্রভৃতি প্রতিরোধমূলক ব্যয়ের উদাহরণ। দুলাল শু তৈরির একটি কারখানা স্থাপন করেন। তিনি প্রথমে ২৫০ জন দক্ষ শ্রমিক সংগ্রহ করেন। উৎপাদন মাত্রা বাড়ানোর লক্ষ্যে তিনি আরো ২২৫ জন শ্রমিক নিয়োগ করেন। এ শ্রমিকদের কর্মশালায় প্রশিক্ষণের ব্যবস্থা করেন। এতে তার ৫ লক্ষ টাকা ব্যয় হয়। এধরনের ব্যয়ের ফলে কর্মীদের কর্মদক্ষতা বেড়েছে। ফলে শু তৈরিতে তাদের ভুলত্রুটি কম হয়েছে। এটি প্রতিরোধমূলক ব্যয়ের সাথে সামঞ্জস্যপূর্ণ। তাই বলা যায়, দুলালের ৫ লক্ষ টাকা ব্যয় প্রতিরোধমূলক ব্যয়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "যথাযথ মান ব্যবস্থাপনাই দুলালের শু কারখানাটির সফলতার কারণ বলে আমি মনে করি। মানসম্মত পণ্য এবং সেবা তৈরি, মান নিয়ন্ত্রণ এবং পণ্য উৎপাদন ব্যয় কমানোর মাধ্যমে প্রতিষ্ঠানের মুনাফা বাড়ানোর প্রক্রিয়াকে মান ব্যবস্থাপনা বলে। মান ব্যবস্থাপনা মানসম্মত পণ্যের নিশ্চয়তা বিধান করে। এটি একটি ধারাবাহিক প্রক্রিয়া। দুলালের শু কারখানায় প্রথমে ২৫০ জন শ্রমিক কাজ করতো। পরবর্তীতে তিনি আরো ২২৫ জন শ্রমিক নিয়োগ দেন। তাদের প্রশিক্ষণ দেওয়ার পর উৎপাদন বিভাগের কাজে নিযুক্ত করেন। প্রশিক্ষণপ্রাপ্ত শ্রমিকরা দক্ষতার সাথে কাজ করতে সক্ষম হয়। ফলে দুলালের শু ক্রেতাদের কাছে ব্যাপক সমাদৃত হয়। প্রশিক্ষণ নেওয়ার ফলে দুলালের কারখানার শ্রমিকরা মানসম্মত শু তৈরির প্রতি গুরুত্ব দিয়ে কাজ করতে পেরেছে। ফলে শ্রমিকরা সম্পদের সঠিক ব্যবহার করতে পেরেছে। তাদের উৎপাদিত পণ্যের মানের ধারাবাহিকতা বজায় রয়েছে। এসব মানসম্পন্ন পণ্য ক্রেতাদের সন্তুষ্টি অর্জনে সহায়তা করেছে, যা মান ব্যবস্থাপনা ছাড়া কোনোভাবেই সম্ভব নয়। তাই বলা যায়, যথাযথ মান ব্যবস্থাপনাই দুলালের শু কারখানাটির সফলতার মূল কারণ।"
        }
      ]
    },
    {
      "number": "9",
      "uddipok": "অধ্যাপক আব্দুস সালাম অবসরকালীন জীবন স্বাচ্ছন্দে কাটানোর লক্ষ্যে একটি প্রিন্টিং প্রেস স্থাপন করেন। প্রেসে তিনি অত্যাধুনিক মেশিন স্থাপন করেন, যার মাধ্যমে তিনি প্রতিদিন ১৫০০টি পুস্তক ছাপাতে পারেন। কিন্তু তিনি মেশিনটি ব্যবহার করে প্রতিদিন গড়ে ১২০০ টি পুস্তক ছাপাচ্ছেন। তিনি এ পরিমাণ উৎপাদনেই খুশি।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের উৎপাদন ক্ষমতা যদি বিদ্যমান সুযোগ-সুবিধা এবং উৎপাদনে নিয়োজিত উপকরণগুলোর কাম্য ব্যবহার নিশ্চিত করতে পারে, তাকে উৎপাদন ক্ষমতার সদ্ব্যবহার বলে।"
        },
        {
          "label": "খ",
          "question": "",
          "explanation": "কোনো প্রতিষ্ঠানের সর্বোচ্চ উৎপাদনের পরিমাণই হলো ঐ প্রতিষ্ঠানের উৎপাদন ক্ষমতা। উৎপাদন ক্ষমতা সবসময় সর্বোচ্চ পরিমাণকে নির্দেশ করে। পণ্য বা সেবার প্রকৃতি এ উৎপাদন ক্ষমতার ওপর ব্যাপক প্রভাব বিস্তার করে। প্রকৃতিগত কারণেই কোনো পণ্যের উৎপাদন প্রক্রিয়া যদি জটিল ও ঝুঁকিপূর্ণ হয় এবং পণ্যটি সংরক্ষণযোগ্য না হয়, তাহলে তা সতর্কতার সাথে কম পরিমাণে উৎপাদন করা হয়। অন্যদিকে, পণ্যটি যদি সাধারণ, ঝুঁকিহীন ও সংরক্ষণযোগ্য হয়, তাহলে বেশি উৎপাদন করা যেতে পারে। যেমন: প্রধান বা দৈনন্দিন ব্যবহার্য পণ্য বেশি পরিমাণে উৎপাদন করা গেলেও মেশিনারি বা ভারী পণ্য স্বল্প পরিমাণে উৎপাদন করা হয়। সুতরাং, পণ্যের প্রকৃতির ওপর প্রতিষ্ঠানের উৎপাদন ক্ষমতা নির্ভর করে।"
        },
        {
          "label": "গ",
          "question": "",
          "explanation": "প্রতিষ্ঠানের উৎপাদন ক্ষমতা যদি বিদ্যমান সব সুযোগ-সুবিধা ও উৎপাদনে নিয়োজিত উপকরণসমূহের কাম্য ব্যবহার নিশ্চিত করতে পারে তাকে উৎপাদন ক্ষমতার সদ্ব্যবহার বলে। উৎপাদনের সর্বোচ্চ সদ্ব্যবহারের ক্ষেত্রে অপচয় রোধ বা মিতব্যয়িতা অর্জনের বিষয়টি বিবেচনা করা হয়। কারণ উৎপাদনে মিতব্যয়িতা অর্জিত হলে অর্থনৈতিকভাবে লাভজনক উৎপাদন নিশ্চিত করা যায়। দেওয়া আছে, মেশিনের সর্বোচ্চ উৎপাদন ক্ষমতা = ১,৫০০টি পুস্তক গড় উৎপাদন হার = ১,২০০টি পুস্তক আমরা জানি, সুতরাং, অধ্যাপক আব্দুস সালামের প্রেসের মেশিনের উৎপাদনের সর্বোচ্চ সদ্ব্যবহার হলো ৮০%।"
        },
        {
          "label": "ঘ",
          "question": "",
          "explanation": "অধ্যাপক আব্দুস সালামের প্রিন্টিং প্রেসের উৎপাদন ক্ষমতা 'প্রকৃত উৎপাদন ক্ষমতার' সাথে সম্পৃক্ত। স্বাভাবিকভাবে একটি উৎপাদন ব্যবস্থা থেকে একটি নির্দিষ্ট সময়ে যে পরিমাণ পণ্য উৎপাদন করা যায় তাই হলো প্রকৃত উৎপাদন ক্ষমতা। পণ্যের বর্তমান বাজার অবস্থার পরিবর্তন, যন্ত্রপাতির বয়স বাড়া ইত্যাদি কারণে প্রকৃত উৎপাদন ক্ষমতার তারতম্য ঘটতে পারে। অধ্যাপক আব্দুস সালাম একটি প্রিন্টিং প্রেস স্থাপন করেন। এতে তিনি - অত্যাধুনিক মেশিন স্থাপন করেন। মেশিনটির দৈনিক সর্বোচ্চ উৎপাদন ক্ষমতা হলো ১,৫০০টি পুস্তক। কিন্তু এটির মাধ্যমে তিনি দৈনিক' ১,২০০টি পুস্তক ছাপান। প্রিন্টিং প্রেসটি ১,৫০০ একক উৎপাদনে সক্ষম, যা এর সর্বোচ্চ উৎপাদন ক্ষমতা। কিন্তু বর্তমানে এটি ১,২০০ একক পণ্য উৎপাদন করে। বর্তমান পরিবেশে স্বাভাবিক অবস্থায় এটিই এর উৎপাদন ক্ষমতা। একে প্রকৃত উৎপাদন ক্ষমতা বলা হয়। সর্বোচ্চ উৎপাদন ক্ষমতা থেকে সাধারণত প্রকৃত উৎপাদন ক্ষমতা কম হয়। তাছাড়া দীর্ঘদিন ব্যবহারের কারণে এ উৎপাদন ক্ষমতা ক্রমান্বয়ে কমে যায়। পরিশেষে বলা যায়, আব্দুস সালাম বর্তমানে যে পরিমাণ পুস্তক ছাপাচ্ছেন, তা প্রকৃত উৎপাদন ক্ষমতার সাথে সামঞ্জস্যপূর্ণ।"
        }
      ]
    },
    {
      "number": "10",
      "uddipok": "শহরতলীর বাসিন্দা মি, শফিক গ্রামীণ পরিবেশ, সড়কপথ, নদীপথ, বাজারের সান্নিধ্যসহ উৎপাদনের অন্যান্য উপকরণের সুযোগ-সুবিধা পেয়ে পৈতৃক ৫ বিঘা জমিতে ১০টি পুকুর খনন করে মৎস্য খামার গড়ে তোলেন। কিন্তু মাছের খাবার ও অন্যান্য খরচ, বেশি হওয়ায় উৎপাদিত মাছ বিক্রি করে তিনি লাভবান হতে পারছেন না। তিনি পুকুরের উপর পোলট্রি ফার্ম স্থাপন করে মুরগির বিষ্ঠা দ্বারা মাছের খাদ্যের ব্যবস্থা করেন। এ প্রক্রিয়ায় তিনি খুব লাভবান হন।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট স্তর পর্যন্ত প্রতিষ্ঠানের উৎপাদন বাড়ানোর ফলে এককপ্রতি উৎপাদন ব্যয় কমানোই হলো ব্যয় সংকোচন।"
        },
        {
          "label": "খ",
          "question": "",
          "explanation": "যে স্থানে ব্যবসায় প্রতিষ্ঠান স্থাপন ও পরিচালনা করা হয় তাকে ব্যবসায়ের অবস্থান বলে। কোনো ব্যবসায়ের উৎপাদন কাজ শুরু করতে হলে কাঁচামালের প্রয়োজন হয়। তাই কাঁচামালের প্রাপ্যতা ব্যবসায় অবস্থানের ওপর প্রভাব বিস্তার করে থাকে। পর্যাপ্ত কাঁচামাল সময়মতো না পেলে উৎপাদন বাধাগ্রস্ত হয়। সুতরাং ব্যবসায়ের অবস্থান এমন স্থানে হওয়া উচিত যেখানে দ্রুততার সাথে স্বল্প ব্যয়ে নিয়মিত কাঁচামালের সরবরাহ নিশ্চিত করা যায়। তাই বলা যায়, কাঁচামালের নৈকট্য ব্যবসায় অবস্থানের জন্য গুরুত্বপূর্ণ।"
        },
        {
          "label": "গ",
          "question": "",
          "explanation": "মি. শফিকের ব্যবসায় অবস্থানের ক্ষেত্রে 'পরিবহন ও যোগাযোগ সুবিধা' উপাদানটির প্রভাব সবচেয়ে বেশি। ব্যবসায়ের অবস্থান নির্বাচনের ক্ষেত্রে পরিবহন ও যোগাযোগ ব্যবস্থাকে গুরুত্বসহকারে বিবেচনা করতে হয়। কারণ ব্যবসায়ের প্রয়োজনে কাঁচামাল, যন্ত্রপাতি, শ্রমিক এবং উৎপাদিত পণ্য একস্থান হতে অন্যস্থানে স্থানান্তর করা আবশ্যক। শহরতলির মি. শফিক ৫ বিঘা পৈতৃক জমিতে ১০টি পুকুর খনন করে মৎস্য খামার গড়ে তোলেন। সেখানে তিনি গ্রামীণ পরিবেশ, সড়কপথ, নদীপথ, বাজারের সান্নিধ্য প্রভৃতি সুবিধা পেয়েছেন। মাছ একটি পচনশীল পণ্য। তাই উৎপাদনের পর মাছ দ্রুত বিপণন করতে হয়। এজন্য দ্রুত পরিবহন ও উন্নত যোগাযোগ ব্যবস্থা জরুরি। তাই মি. শফিক ব্যবসায়ের অবস্থান নির্ধারণের ক্ষেত্রে পরিবহন ও যোগাযোগ ব্যবস্থার প্রতি বেশি গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "মি. শফিকের ব্যবসায় কেন্দ্রটি গ্রামীণ পরিবেশে স্থাপন করা যৌক্তিক বলে আমি মনে করি। কাজের বৈশিষ্ট্য ও উৎপাদন সুবিধা অনুসারে ব্যবসায়ের অবস্থানের ভিন্নতা দেখা যায়। যেমন: কৃষি, কুটির শিল্প, মৎস্য শিল্প ইত্যাদির জন্য গ্রাম্য পরিবেশ উপযুক্ত। বর্তমানে উন্নত পরিবহন ও যোগাযোগ ব্যবস্থা এবং গ্যাস, বিদ্যুৎ, পানি সুবিধা গ্রামেও পৌঁছে গেছে। শহরতলির বাসিন্দা মি. শফিক গ্রামীণ পরিবেশে মৎস্য খামার গড়ে তোলেন। কিন্তু মাছের খাবার ও অন্যান্য খরচ বেশি হওয়ায় উৎপাদিত মাছ বিক্রি করে তিনি লাভবান হতে পারছিলেন না। তাই তিনি পুকুরের ওপর পোলট্রি ফার্ম স্থাপন করেন। এ প্রক্রিয়ায় তিনি মুরগির বিষ্ঠাকে . মাছের খাবার হিসেবে ব্যবহার করেন। এতে তিনি বেশ লাভবান হন। মৎস্য খামারের ক্ষেত্রে পুকুরের জন্য বেশি জমির প্রয়োজন হয়। গ্রামে জমির দাম কম ও জমি পর্যাপ্ত হওয়ায় সেখানে সহজে মৎস্য খামার স্থাপন করা যায়। মি. শফিকের গ্রামে পৈতৃক জমি ছিল বলেই তিনি মৎস্য খামার স্থাপনের জন্য গ্রামকে বেছে নিয়েছেন। তাছাড়া, মাছ চাষের জন্য মুক্ত ও স্বাস্থ্যকর পরিবেশ প্রয়োজন, যা গ্রামে বিদ্যমান। গ্রামে ব্যবসায় স্থাপনের ফলে মি. শফিক সরকারের কাছ থেকে কর সুবিধাও পাবেন। আবার, গ্রামে শ্রমিক-কর্মীও সহজলভ্য হয়। তাই বলা যায়, মি. শফিকের গ্রামীণ পরিবেশে ব্যবসায়ের অবস্থানটি যৌক্তিক।"
        }
      ]
    },
    {
      "number": "11",
      "uddipok": "কেরানীগঞ্জে বরিশাল শিপ বিল্ডার্স কারখানা অবস্থিত। নির্মাণ শ্রমিক-কর্মীরা জাহাজ নির্মাণ স্থানের পাশেই অস্থায়ী শেডে অবস্থান করে। অন্য পাশে নির্মাণসামগ্রী রাখার শেড। ওয়েন্ডিং মেশিন, গ্যাস সিলিন্ডার ও অন্যান্য যন্ত্রপাতি কাছাকাছি একটি শেডে রাখে। বিদ্যুৎ সংযোগ লাইনটি খোলা সাইডে নিরাপদ স্থান দিয়ে নেওয়া হয়েছে। ডকে নির্মাণকাজে যেকোনো মালামাল সরবরাহ করতে কোনো অসুবিধা হয় না।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের বিভিন্ন বিভাগ, যন্ত্রপাতি ও কর্মকেন্দ্রসমূহকে সঠিক ও সুশৃঙ্খলভাবে সাজানোকে বিন্যাস বলে।"
        },
        {
          "label": "খ",
          "question": "",
          "explanation": "যখন উৎপাদন ক্ষেত্রে নির্ধারিত স্থানে পণ্য স্থির থাকে এবং শ্রমিক, কাঁচামাল ও যন্ত্রপাতি প্রয়োজন অনুযায়ী উক্ত স্থানে নিয়ে এসে কর্ম সম্পাদন করা হয় তাকে স্থির বিন্যাস বলে। সাধারণত স্থির, ভারী, বড় ধরনের পণ্য বহনে ঝুঁকিপূর্ণ পণ্যের ক্ষেত্রে এ লে-আউট কার্যকর। যেমন- জাহাজনির্মাণ, বৃহৎ নির্মাণ, খনিজ দ্রব্য উত্তোলন প্রভৃতি ক্ষেত্রে স্থির বিন্যাস ব্যবহৃত হয়।"
        },
        {
          "label": "গ",
          "question": "",
          "explanation": "বরিশাল শিপ বিল্ডার্স কারখানাটিতে স্থির অবস্থান বিন্যাস ব্যবহার করা হয়েছে। স্থির অবস্থান বিন্যাস ব্যবস্থায় পণ্য একটি নির্দিষ্ট স্থানে স্থির থাকে। কর্মীরা তাদের প্রয়োজনীয় যন্ত্রপাতি নিয়ে পণ্যটির কাছে যায়। সাধারণত ভারী, বড় ও ঝুঁকিপূর্ণ পণ্যের ক্ষেত্রে স্থির অবস্থান বিন্যাস কার্যকর। 'বরিশাল শিপ বিল্ডার্স' কারখানা কেরানীগঞ্জে অবস্থিত। নির্মাণ শ্রমিকরা জাহাজ নির্মাণ স্থানের পাশেই অবস্থান করে। প্রয়োজনীয় নির্মাণসামগ্রী এবং ওয়েল্ডিং মেশিন, গ্যাস সিলিন্ডার ও অন্যান্য যন্ত্রপাতি পাশাপাশি শেডে থাকে। অর্থাৎ, জাহাজ একটি নির্দিষ্ট স্থানে স্থির থাকে এবং প্রয়োজনীয় উপকরণ জাহাজের কাছে নিয়ে কাজ করা হয়, যা স্থির অবস্থান বিন্যাসের বৈশিষ্ট্য। তাই বলা যায়, 'বরিশাল শিপ বিল্ডার্স' স্থির অবস্থান বিন্যাস করেছে।"
        },
        {
          "label": "ঘ",
          "question": "",
          "explanation": "আমি মনে করি, বিন্যাসের মাধ্যমে শ্রমিক কর্মী সহজে ব্যবহার করা যায়। প্রতিষ্ঠানে কর্মরত সব উপাদানের কাম্য ও কার্যকর ব্যবহার নিশ্চিত করার জন্য যন্ত্রপাতি, জনবল, আসবাবপত্র প্রভৃতির উপযুক্ত অবস্থানই হলো বিন্যাস। উত্তম বিন্যাস ব্যবস্থায় কর্মীদের নিরাপত্তা থাকে এবং তাদের কাজের গতিশীলতা বেড়ে যায়। 'বরিশাল শিপ বিল্ডার্স' স্থায়ী অবস্থান বিন্যাস অনুসরণ করে। প্রয়োজনীয় কর্মী, উপকরণ, যন্ত্রপাতি সবই জাহাজের কাছে নিয়ে যাওয়া হয়। বিদ্যুৎ সংযোগ লাইন যথাযথ স্থানে নেওয়া হয়েছে। তাই তাকে নির্মাণকাজে যেকোনো মালামাল সরবরাহ করতে কোনো অসুবিধা হয় না। সঠিক বিন্যাসের ফলে প্রতিষ্ঠানের সব উপকরণ এমনভাবে সাজানো থাকে যে স্থানের অপচয় হয় না। শ্রমিক কর্মীদের চলাচলের জন্য যথেষ্ট জায়গা থাকে। এতে কম সময়ে কাঙ্ক্ষিত কাজ করা সম্ভব হয়। শ্রমিকের সাহায্যে যথাযথ কাজটি করা সম্ভব হয়। তাই আমি মনে করি, বিন্যাসের মাধ্যমে শ্রমিক কর্মী সহজে ব্যবহার করা যায়।"
        }
      ]
    }
  ]
}