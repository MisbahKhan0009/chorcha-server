{
  "title": "ঢাকা বোর্ড ২০১৯",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব তানসেন ‘ঝুমা ফ্যাশন’-এ উৎপাদন ব্যবস্থাপক হিসাবে যোগদান করেন। তার আগে তিনি ‘ঝর্ণা সোয়েটার’ কারখানায় ১০ বছর উপ-উৎপাদন ব্যবস্থাপক পদে সুনামের সাথে কাজ করেছেন। ঝুমা ফ্যাশন ১,০০,০০০ টি সোয়েটার উৎপাদনের সিদ্ধান্ত নেয়। জনাব তানসেন অতীত অভিজ্ঞতার আলোকে উক্ত সোয়েটার উৎপাদনের জন্য ২০,০০০ শ্রমঘণ্টা নির্ধারণ করেন। কিন্তু নির্ধারিত সময়ের মধ্যে মাত্র ৮০% সোয়েটার তৈরি হয়। তিনি কম উৎপাদনের কারণ অনুসন্ধান করে দেখলেন শ্রমিকদের দক্ষতার অভাব, কারখানায় পর্যাপ্ত আলোবাতাসের অভাব এবং শ্রমিকদের স্বতঃস্ফ‚র্তভাবে কাজ করার আগ্রহ কম।",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "মূলধন বলতে নগদ অর্থ, দালানকোঠা, কল-কারখানা, যন্ত্রপাতি, কাঁচামাল ও ব্যবসায়ে নিয়োজিত মানবসৃষ্ট সকল উপকরণকেই বোঝায়।"
        },
        {
          "label": "খ",
          "question": "",
          "explanation": "ভূমি হলো এমন একটি প্রাকৃতিক সম্পদ; যা দ্রব্য বা সেবা, খনিজসম্পদ, মাটির পুষ্টিকরতা, পদার্থ, পানি, বন্যপ্রাণী, ভূপৃষ্ঠ ও ভূপৃষ্ঠের উপরিভাগে গাছপালার বর্ধনশীল প্রক্রিয়া। ভূমি বলতে ভূপৃষ্ঠের উপরিভাগকে বোঝায়। কিন্তু অর্থনীতির ভাষায় প্রকৃতি থেকে পাওয়া সব সম্পদকেই ভূমি বলে। ভূমি প্রকৃতির এমন একটি উপাদান, যা মানুষ কখনো সৃষ্টি করতে পারেনি এবং পারবেও না। এ কারণে ভূমির কোনো যোগান বা উৎপাদন খরচ বা ব্যয় নেই।"
        },
        {
          "label": "গ",
          "question": "",
          "explanation": "জনাব তানসেন স্তরগত শ্রমগতিশীলতা সৃষ্টি করেছেন। কোনো শ্রমিক অপেক্ষকৃত নিম্ন পদ হতে সমজাতীয় অন্য প্রতিষ্ঠানে অপেক্ষাকৃত উচ্চ পদে নিয়োজিত হওয়াকে স্তরগত শ্রম গতিশীলতা বলে। এক্ষেত্রে শ্রমিকের দক্ষতার মূল্যায়ন হয় সে আর্থিকভাবে ও প্রাতিষ্ঠানিকভাবে লাভবান হয়। যেমন- কোনো একজন গার্মেন্টস সহকারী সুপারভাইজার অন্য কোনো গার্মেন্টসে সুপারভাইজার হিসেবে যোগদান করল। জনাব তানসেন 'ঝুমা ফ্যাশন'-এ উৎপাদন ব্যবস্থাপক হিসেবে যোগদান করেন। তার আগে তিনি ঝর্ণা সোয়েটার কারখানায় ১০ বছর উপ-উৎপাদন ব্যবস্থাপক পদে থেকে সুনামের সাথে কাজ করেছেন। এখানে তিনি তার শ্রম ও অভিজ্ঞতাকে কাজে লাগিয়ে সমজাতীয় এক প্রতিষ্ঠান থেকে অন্য প্রতিষ্ঠানে গিয়েছেন। তাই বলা যায়, তিনি স্তরগত শ্রমগতিশীলতা সৃষ্টি করেছেন।"
        },
        {
          "label": "ঘ",
          "question": "",
          "explanation": "ঝুমা ফ্যাশনের উৎপাদনশীলতা বৃদ্ধিতে শ্রমিক প্রশিক্ষণ, উত্তম কার্যপরিবেশ নিশ্চিত, প্রেষণাদান ইত্যাদি কাজ করা দরকার। উৎপাদিত পণ্যের পরিমাণ এবং উৎপাদনে ব্যবহৃত কাঁচামালের অনুপাতকেই উৎপাদনশীলতা বলে। একজন একই পরিমাণ সময় ব্যয় করে যেই পরিমাণ কাজ বা উৎপাদন করে অন্যজন তার চেয়ে বেশি কাজ বা উৎপাদন করলে তাকে উৎপাদনশীলতা বলা হবে। উৎপাদনশীলতা বাড়লে প্রতিষ্ঠান, মালিক, শ্রমিক, দেশ সবাই উপকৃত হয়ে থাকে । উদ্দীপকের ঝুমা ফ্যাশন ১,০০,০০০টি সোয়েটার উৎপাদনের সিদ্ধান্ত নেয় যার জন্য তিনি ২০,০০০ শ্রমঘণ্টা নির্ধারণ করেন। কিন্তু নির্ধারিত সময়ের মধ্যে ৮০% সোয়েটার তৈরি হয় অর্থাৎ ২০% সোয়েটার কম উৎপাদন হয়। তিনি এর কারণ অনুসন্ধান করতে গিয়ে দেখলেন শ্রমিকেরা অদক্ষ, কারখানায় উত্তম কার্যপরিবেশ নেই এবং শ্রমিকরা স্বতঃস্ফূর্তভাবে তাদের উৎপাদন কাজ পরিচালনা করে না। ঝুমা ফ্যাশনের উৎপাদনশীলতা বৃদ্ধি করতে হলে উপযুক্ত প্রশিক্ষণ প্রদানের মাধ্যমে শ্রমিকদের দক্ষ করে গড়ে তোলতে হবে, কারখানার উত্তম কার্যপরিবেশ তৈরি করতে হবে এবং প্রেষণাদানের মাধ্যমে শ্রমিকদের কাজে স্বতঃস্ফূর্ত অংশগ্রহণ নিশ্চিত করতে হবে। এগুলো বাস্তবায়ন করতে পারলে ঝুমা ফ্যাশনের উৎপাদনশীলতা বৃদ্ধি পাবে বলে আমি মনে করি।"
        }
      ]
    },
    {
      "number": "2",
      "uddipok": "জনাব হাতেম আলী কক্সবাজারের “হোটেল সান-শাইন” এর ব্যবস্থাপক। তিনি নিজস্ব কৌশল অনুযায়ী কার্যক্রম পরিচালনা করায় গ্রাহকরা তেমন সন্তুষ্ট নয়। ফলে দিন দিন এর গ্রাহক সংখ্যা হ্রাস পায় এবং প্রতিষ্ঠানটি লোকসানের মুখে পতিত হয়। উক্ত অবস্থা হতে উত্তরণের জন্য হোটেল কর্তৃপক্ষ জনাব হাতেম আলীকে ‘হোটেল ব্যবস্থাপনা’ প্রশিক্ষণেপাঠান। প্রশিক্ষণ গ্রহণ করার পর জনাব হাতেম আলী তার নিজস্ব কৌশলের পরিবর্তে ক্রেতাদের পছন্দ, রুচি ও চাহিদা অনুসারে হোটেলের কার্যμম পরিচালনা করেন। বর্তমানে ‘সান-শাইন’ একটি সফল ব্যবসায় প্রতিষ্ঠান।",
      "tag": "DB 19,BB 19",
      "sub_questions": [
        {
          "label": "ক",
          "question": "",
          "explanation": "দ্রব্য হলো ঐসব বস্তু যা দৃশ্যমান, বিনিময়যোগ্য এবং অর্থের মূল্যে মূল্যায়ন করা হয়।"
        },
        {
          "label": "খ",
          "question": "",
          "explanation": "পণ্য বিক্রয়ের পর যে সেবা প্রদান করা হয় তাকে বিক্রয়োত্তর সেবা বলে। বিক্রয়ের পর কোম্পানিগুলো ওয়ারেন্টি, গ্যারান্টি প্রদান করে থাকে এতে কোম্পানির প্রতি ক্রেতার আস্থা তৈরি হয়। সাধারণত ইলেকট্রনিক্স পণ্যের ক্ষেত্রে এ ধরনের সেবা প্রদান করা হয়ে থাকে। বিক্রয়োত্তর সেবার কারণে কোম্পানির ব্যয় অনেকটাই বেড়ে যায় তবে এতে কোম্পানির সুনাম বৃদ্ধি পাওয়ার ফলে সার্বিকভাবে কল্যাণ বয়ে আনে।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি উৎপাদনের সেবা খাতের অন্তর্ভুক্ত। মানুষের আয় যখন সীমাবদ্ধ থাকে তখন মৌলিক চাহিদা পূরণই তার কাছে মুখ্য থাকে। আয় যখন মৌলিক চাহিদা পূরণের পর্যায় অতিক্রম করে তখনই নানা ধরনের সেবাপ্রাপ্তির আগ্রহ জাগে; যেমন- ভালো খাবার খাওয়া, ভালো কাপড় পরিধান করা, সময় পেলে ঘুরতে যাওয়া, গাড়ি কেনা ইত্যাদি। এভাবে সেবাপ্রাপ্তির দিকে আগ্রহ বৃদ্ধি পায়। বাংলাদেশের কক্সবাজার একটি দর্শনীয় স্থান। এটি পৃথিবীর সবচেয়ে বড় সমুদ্রসৈকত। দেশি-বিদেশি প্রচুর দর্শক এ স্থানটি দর্শনের জন্য আসে। এতে মানুষ বাহ্যিকভাবে কিছু পায় না তবে এখান থেকে মানসিক প্রশান্তি নিয়ে যায়। উদ্দীপকে 'হোটল সান-সাইন' সে সমস্ত দর্শকদের তাদের হোটেলে থাকার ব্যবস্থা করে। এখান থেকে মানুষ সেবা পায়। তাই বলা যায়, উদ্দীপকের প্রতিষ্ঠানটি সেবা খাতের অন্তর্ভুক্ত।"
        },
        {
          "label": "ঘ",
          "question": "",
          "explanation": "হ্যাঁ ক্রেতাকেন্দ্রিকতার যথাযথ অনুসরণই উদ্দীপকের প্রতিষ্ঠানটির সফলতার মূল কারণ আমি এ বিষয়ের সাথে একমত পোষণ করছি। ক্রেতার ফরমায়েশ অনুযায়ী পণ্য উৎপাদন ও বণ্টন করাই হলো ক্রেতাকেন্দ্রিকতা। এক্ষেত্রে উৎপাদক বা সেবাদানকারী নিজস্ব মান, আকার, সংখ্যা, মোড়কীকরণ ইত্যাদিকে প্রাধান্য না দিয়ে ক্রেতার চাহিদাকে প্রাধান্য দেয় ফলে ক্রেতা উৎপাদক বা সেবাদানকারীর ওপর সন্তুষ্ট থাকে। জনাব হাতেম আলী 'হোটেল সান শাইন'-এর ব্যবস্থাপক। তিনি প্রথমে নিজস্ব কৌশলকে গুরুত্ব দিয়ে হোটেল পরিচালনা করতেন। এতে গ্রাহকরা কাঙ্ক্ষিত সেবা না পাওয়ার ফলে প্রতিষ্ঠানটির গ্রাহকসংখ্যা হ্রাস পায় এবং ক্ষতির সম্মুখীন হয়। এ অবস্থা উত্তরণের জন্য তিনি এ বিষয়ে প্রশিক্ষণ গ্রহণ করেন। প্রশিক্ষণের পর যখন তিনি ক্রেতার রুচি, পছন্দ ও চাহিদা অনুসারে হোটেল পরিচালনা করতে লাগলেন তখন থেকে প্রতিষ্ঠানটি সফলতার মুখ দেখে। অর্থাৎ ক্রেতাকে গুরুত্ব দেওয়ার মাধ্যমে প্রতিষ্ঠানটি সফলতা লাভ করে ।সুতরাং বলা যায়, ক্রেতাকেন্দ্রিকতার যথাযথ অনুসরণই উদ্দীপকের প্রতিষ্ঠানটির সফলতার মূল কারণ।"
        }
      ]
    },
    {
      "number": "3",
      "uddipok": "জনাব আবরার একটি সাইকেল তৈরির কারখানার মান ব্যবস্থাপক। মান ব্যবস্থাপনায় তিনি সব সময় ভোক্তার সন্তুষ্টির জন্য পণ্য পরিদর্শন, পরীক্ষণসংক্রান্ত খরচ ইত্যাদির ওপর বেশি জোর দেন। এছাড়া তিনি মান নিয়ন্ত্রণের প্রতিটি ক্ষেত্র অত্যন্ত গুরুত্বসহকারে পর্যবেক্ষণ করেন। এতে মানসম্মত পণ্য উৎপাদনে প্রতষ্ঠানটি সফল হয়েছে।",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "কি মান হলো কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে।"
        },
        {
          "label": "খ",
          "question": "",
          "explanation": "মান ব্যবস্থাপনা একটি কৌশল ব্যবস্থাপনা যা স্ট্যান্ডার্ড অনুসরণ করে।ল বেঞ্চমার্কিং মান ব্যবস্থাপনার একটি অন্যতম উপাদান, যার সাহায্যে প্রতিষ্ঠানের পণ্য বা সেবার মান বাড়ানো হয়। এটি এমন একটি প্রক্রিয়া যার মাধ্যমে বাজারে নেতৃত্বদানকারী ফার্মের পণ্য ও সেবা ধারাবাহিক ও পদ্ধতিগতভাবে পরিমাপ করা হয়। এর সাহ প্রতিষ্ঠানের প্রতিযোগীদের কার্যাবলি মূল্যায়নের মাধ্যমে নিজে ধারাবাহিক উন্নয়নের চেষ্টা চালানো হয়।"
        },
        {
          "label": "গ",
          "question": "",
          "explanation": "জনাব আবরার যে খরচের ওপর বেশি জোর দেন সেগুলো মূল্যায়ন ব্যয়ের ওপর পড়ে। উৎপাদনকার্যের ত্রুটি উদ্ঘাটনের লক্ষ্যে উৎপাদন প্রক্রিয়া মূল্যায়নের জন্য যে ব্যয় হয় তাকে মূল্যায়ন ব্যয় বলে। পণ্যের মূল্যায়নের ক্ষেত্রে পরিদর্শন, পরীক্ষণ প্রভৃতি কাজ সম্পাদন করতে হয়। এসব ক্ষেত্রে প্রতিষ্ঠানের আলাদা আলাদা ব্যয় হয়। আবার পরিসংখ্যানিক তথ্য ব্যবহার ও বিশ্লেষণেও পৃথক ব্যয় হয়। এগুলোই পণ্যের মূল্যায়নে সহায়তা করে যা মূল্যায়ন ব্যয় হিসেবে বিবেচিত। উদ্দীপকে জনাব আবরার একটি সাইকেল তৈরির কারখানার মান ব্যবস্থাপক। মান ব্যবস্থাপনায় তিনি সবসময় ভোক্তার সন্তুষ্টির জন্য পণ্য পরিদর্শন, পরীক্ষণসংক্রান্ত খরচ ইত্যাদির ওপর বেশি জোর দেন। প্রতিষ্ঠানটি মানের ওপর বেশি জোর দেন বলে মানসম্মত পণ্য উৎপাদনে সফল হয়েছেন। যেহেতু জনাব আবরার পণ্য উৎপাদনের পর তা মূল্যায়নের ওপর জোর দিয়ে থাকেন। তাই বলা যায় তিনি মূল্যায়ন ব্যয়ের ওপর জোর দিয়েছেন।"
        },
        {
          "label": "ঘ",
          "question": "",
          "explanation": "হ্যাঁ, আমি এ বিষয়ের সাথে সম্পূর্ণ একমত পোষণ করি। কেননা মান নিয়ন্ত্রণ কার্যের যথাযথ অনুসরণই উদ্দীপকের প্রতিষ্ঠানটির সফলতার মূল কারণ। মান ব্যবস্থাপনা হলো ক্রেতাদের প্রত্যাশা পূরণের সার্বিক ব্যবস্থা। মান ব্যবস্থাপনার একটি উল্লেখযোগ্য দিক হলো বর্তমান মানকে আরও উন্নত পর্যায়ে নিয়ে যাওয়া। বর্তমান মানকে উন্নত পর্যায়ে নিয়ে যাওয়ার জন্য নতুন নতুন তথ্য আবিষ্কার ও গবেষণা মান ব্যবস্থাপনার অন্যতম বৈশিষ্ট্য। মানের উপর ব্যবস্থাপনা বহুলাংশে প্রভাববিস্তার করে। উৎকৃষ্ট মান বজায় রাখার জন্য পরিকল্পনা, তত্ত্বাবধান ও নিয়ন্ত্রণের প্রয়োজন হয়। মান ব্যবস্থাপনার মাধ্যমে কার্য মানের উত্তরোত্তর উন্নয়ন ঘটিয়ে প্রতিযোগীদের তুলনায় এগিয়ে থাকা যায়। উদ্দীপকে জনাব আবরার একটি সাইকেল তৈরির কারখানার মান ব্যবস্থাপক। তিনি মান নিয়ন্ত্রণের প্রতিটি ক্ষেত্র অত্যন্ত গুরুত্বসহকারে পর্যবেক্ষণ করেন যার ফলস্বরূপ প্রতিষ্ঠানটি মানসম্মত পণ্য উৎপাদনে সফলতা লাভ করেছে। ক্রেতারা সবসময়ই মানসম্মত পণ্য পেতে আগ্রহী হয়। কাজেই যে প্রতিষ্ঠান যত বেশি মানসম্মত পণ্য দিতে পারবে ক্রেতারা তার প্রতি তত বেশি আকৃষ্ট হবে এটাই স্বাভাবিক নিয়ম । তাই এ কথা নিঃসন্দেহে বলা যায়, প্রতিষ্ঠানটির সফলতার মূল কারণ মান নিয়ন্ত্রণ ।"
        }
      ]
    },
    {
      "number": "4",
      "uddipok": "জনাব তালহা একটি উৎপাদন প্রতিষ্ঠানের মালিক। তিনি বিভিন্ন বিভাগের ব্যবস্থাপকের সাথে আলোচনা করে প্রতিষ্ঠানের উৎপাদন লক্ষ্যমাত্রা নির্ধারণ করেন। শ্রমিক ও ব্যবস্থাপকদের মধ্যে সুসম্পর্ক বজায় রেখে প্রতিষ্ঠানটি তার লক্ষ্যে পৌঁছানোর চেষ্টা করে। সম্প্রতি পণ্যের ত্রুটির কারণে বাজারে পণ্যটির চাহিদা হ্রাস পায়।",
      "tag": "DB 19,BB 19",
      "sub_questions": [
        {
          "label": "ক",
          "question": "",
          "explanation": "মানসম্মত পণ্য উৎপাদনে কর্মীদের প্রশিক্ষণ দেওয়ার জন্য যে ব্যয় হয় তাকে প্রশিক্ষণ ব্যয় বলে ।"
        },
        {
          "label": "খ",
          "question": "",
          "explanation": "পূর্বনির্ধারিত মান অনুসারে পণ্য উৎপাদন নিশ্চিত করা এবং কোনো বিচ্যুতি ঘটলে তার সংশোধনমূলক ব্যবস্থা করার প্রক্রিয়াকে মান নিয়ন্ত্রণ বলে। ভোক্তাদের প্রয়োজন, চাহিদা, অভাব পূরণ এবং সন্তুষ্ট করার লক্ষ্যে কোম্পানি পণ্যের একটি আদর্শ মান নির্ধারণ করে থাকে। প্রতিষ্ঠান পূর্বনির্ধারিত মান অনুযায়ী পণ্য উৎপাদিত হচ্ছে কিনা তা তদারকি এবং প্রয়োজনে সংশোধনমূলক ব্যবস্থা গ্রহণ করার মাধ্যমে পণ্যের সঠিক মান বজায় রাখার চেষ্টা চালায়। এজন্য বলা যায়, মান নিয়ন্ত্রণ পণ্যের আদর্শমান নিশ্চিত করে।"
        },
        {
          "label": "গ",
          "question": "",
          "explanation": "উদ্দীপকে জনাব তালহা প্রতিষ্ঠানের লক্ষ্য নির্ধারণে সার্বিক মান ব্যবস্থাপনার কর্মী সম্পৃক্ততা নীতিটা অনুসরণ করেছে। ক্রেতাদের প্রত্যাশা পূরণে পণ্যের সক্ষমতাই হলো মান। মানসম্পন্ন পণ্য সেবা না হলে ক্রেতাদের সন্তুষ্ট করা যায় না। আর মান ব্যবস্থাপনা হলো ক্রেতাদের প্রত্যাশা পূরণের ব্যবস্থা। সার্বিক মান ব্যবস্থাপনা হলো সেই মতবাদ যা তিনটি নীতির ওপর প্রতিষ্ঠিত। নীতিগুলো হলো- ক্রেতা সন্তুষ্টি, কর্মীদের সম্পৃক্ততা এবং মানের ধারাবাহিকতা। উদ্দীপকে জনাব তালহা একটি উৎপাদনমুখী প্রতিষ্ঠানের মালিক। তিনি বিভিন্ন বিভাগের ব্যবস্থাপকদের সাথে আলোচনা করে প্রতিষ্ঠানের উৎপাদন লক্ষ্যমাত্রা নির্ধারণ করেন এবং শ্রমিক ও ব্যবস্থাপকদের মধ্যে সুসম্পর্ক বজায় রেখে প্রতিষ্ঠানটি লক্ষ্যে পৌছানোর চেষ্টা করে। প্রাতিষ্ঠানিক লক্ষ্য অর্জনে প্রতিষ্ঠানটি কর্মীদের যথেষ্ট গুরুত্ব দিতে থাকে। তাই বলা যায়, জনাব তালহা প্রতিষ্ঠানের লক্ষ্য নির্ধারণে সার্বিক মান ব্যবস্থাপনার কর্মী সম্পৃক্ততা নীতিটা অনুসরণ করেছে।"
        },
        {
          "label": "ঘ",
          "question": "",
          "explanation": "জনাব তালহা প্রতিষ্ঠানের কর্মকাণ্ডে সার্বিক মান ব্যবস্থাপনার নীতিমালা যথাযথভাবে অনুসরণ করেননি বলে আমি মনে করি। সার্বিক মান ব্যবস্থাপনা বেশ কিছু দর্শনের ভিত্তিতে পরিচালিত হয়ে থাকে। যেমন- ক্রেতা বা ভোক্তার সন্তুষ্টি, কর্মী সংশ্লিষ্টতা, পণ্যের ধারাবাহিক মান উন্নয়ন, আকর্ষণীয় ডিজাইন প্রভৃতি। জনাব তালহা একটি প্রতিষ্ঠানের মালিক। তিনি বিভিন্ন বিভাগের ব্যবস্থাপকদের সাথে আলোচনা করে সব সিদ্ধান্ত নেন। আবার, শ্রমিকদের সাথে ব্যবস্থাপকদের সুসম্পর্ক রাখতেও তিনি সচেষ্ট। এভাবে তিনি লক্ষ্যে পৌছানোর চেষ্টা করেন। কিন্তু সম্প্রতি পণ্যের ত্রুটির কারণে বাজারে তার উৎপাদিত পণ্যের চাহিদা কমে যায়। জনাব তালহা তার প্রতিষ্ঠানের সার্বিক মান ব্যবস্থাপনার কর্মী সংশ্লিষ্টতা নীতির ওপর গুরুত্বারোপ করেছেন। কিন্তু তিনি ক্রেতা বা দেননি। আবার, ভোক্তাদের সন্তুষ্টি অর্জনের প্রতি গুরুত্ব দেননি। ধারাবাহিকভাবে পণ্যের মান উন্নয়নের ব্যবস্থাও তিনি করেননি। তাছাড়া বাজার চাহিদার কথা মাথায় রেখে তিনি পণ্য ডিজাইনেও নতুনত্ব আনতে পারেননি। এসব বিষয় তার উৎপাদিত পণ্যের মান আগের থেকে বাড়াতে পারেনি। ফলে ত্রুটি বেড়েছে ও চাহিদা কমেছে। তাই আমি মনে করি, জনাব তালহা প্রতিষ্ঠানের কর্মকাণ্ডে সার্বিক মান ব্যবস্থাপনার নীতিমালা যথাযথভাবে অনুসরণ করেননি।"
        }
      ]
    },
    {
      "number": "5",
      "uddipok": "কনক এন্টারপ্রাইজ হাঙ্গেরী থেকে বিভিনড়ব ধরনের মোবাইল ফোন আমদানি করে বাংলাদেশে বাজারজাতকরণ করে। প্রতিষ্ঠানটি বাজার গবেষণা করে দেখেছে বাংলাদেশের মোবাইল ব্যবহারকারীদের মোবাইলে ইন্টারনেট ব্যবহারে মাত্রা দিন দিন বেড়ে যাচ্ছে। তাই প্রতিষ্ঠানটি এমন একটি মোবাইল ফোন আমদানির সিদ্ধান্ত নিয়েছে যাতে দ্রুতগতির ইন্টারনেট ব্যবহারের সুবিধা সংযুক্ত থাকবে।",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "পণ্য উৎপাদন করার আগেই পণ্যের আকার, রং, ওজন, প্যাকেজসহ বিভিন্ন গুণাগুণ ও বৈশিষ্ট্য নির্ধারণ করাকেই পণ্যের ডিজাইন বলা হয়।"
        },
        {
          "label": "খ",
          "question": "",
          "explanation": "যে ডিজাইন পণ্যের কার্যকারিতা বা উপযোগিতা পরিবর্তন করা হয় তাকে ক্রিয়াগত বা ব্যবহারিক ডিজাইন বলে । এক্ষেত্রে পণ্যের কার্যকারিতা বা মান প্রত্যক্ষভাবে বৃদ্ধি পায়। পণ্যের বর্তমান কার্যকারিতা পরিবর্তনের জন্য এ ডিজাইন করা হয়। যেমন- বর্তমানে মোবাইলে 3G এর পরিবর্তে 4G গতির ইন্টারনেট সুবিধা যোগ করা হচ্ছে ফলে ক্রেতা সন্তুষ্টি বৃদ্ধি পাচ্ছে।"
        },
        {
          "label": "গ",
          "question": "",
          "explanation": "উদ্দীপকে আমদানিকৃত নতুন মোবাইল ব্যবহারিক ডিজাইনের অন্তর্ভুক্ত। যে ডিজাইনে পণ্যের কার্যকারিতা বা উপযোগিতা পরিবর্তন করা হয় তাকে ক্রিয়াগত বা ব্যবহারিক ডিজাইন বলে। এক্ষেত্রে পণ্যের কার্যকারিতা বা মান প্রত্যক্ষভাবে বৃদ্ধি পায়। পণ্যের বর্তমান কার্যকারিতা পরিবর্তনের জন্য এ ডিজাইন করা হয়। কনক এন্টারপ্রাইজ হাঙ্গেরী থেকে বিভিন্ন ধরনের মোবাইল ফোন আমদানি করে বাংলাদেশে বিক্রি করে। প্রতিষ্ঠানটি বাজার গবেষণা করে দেখেছে যে, বাংলাদেশের মোবাইল ব্যবহারকারীদের মধ্যে ইন্টারনেট ব্যবহার করার মাত্রা বাড়ছে। তাই প্রতিষ্ঠানটি এমন মোবাইল আমদানির সিদ্ধান্ত নিয়েছেন যেটিতে দ্রুতগতির ইন্টারনেট ব্যবহার করা যাবে। উদ্দীপকের কনক এন্টারপ্রাইজ যেহেতু মোবাইলের কার্যকারিতার ওপর জোর দিয়েছে। তাই বলা যেতে পারে আমদানিকৃত নতুন মোবাইল ব্যবহারিক ডিজাইনের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে কনক এন্টারপ্রাইজের নতুন মোবাইল ফোন আমদানির সিদ্ধান্ত যৌক্তিক। মোবাইল একটি সৌখিন পণ্য। সময়ের পরিবর্তনের সাথে সাথে এটিরও পরিবর্তন হচ্ছে; যেমন- পূর্বে বাটন সিস্টেম মোবাইল ছিল। ক্রমান্বয়ে তা পরিবর্তন হয়ে ক্যামেরা, ইন্টারনেট ইত্যাদি যুক্ত হয়েছে। প্রযুক্তির পরিবর্তনের সাথে মানুষ সর্বদাই নিজেকে খাপ খাওয়াতে চায়। স্বভাবগতভাবেই মানুষ নিজেকে পেছনে দেখতে চায় না বরং সামনে এগিয়ে থাকতে চায় ।বাংলাদেশে মোবাইল ব্যবহারকারীরা একসময় নরমাল মোবাইল ব্যবহ করতে। কিন্তু এটাতে এখন ইন্টারনেট যুক্ত হয়েছে এমনকি ইন্টারনেে মধ্যেও 3G, 4G প্রযুক্তি রয়েছে। ফলে তারাও দ্রুতগতির ইন্টারনেট ব্যবহার করতে চায়। তারই ধারাবাহিকতায় কনক এন্টারপ্রাইজ দ্রুতগতির ইন্টারনেট সুবিধাসমৃদ্ধ মোবাইল আমদানি করতে চায়। তাই সার্বিক দিক বিবেচনায় বলা যায়, কনক এন্টারপ্রাইজের নতুন মোবাইল ফোন আমদানির সিদ্ধান্ত যৌক্তিক।"
        }
      ]
    },
    {
      "number": "6",
      "uddipok": "জনাব মিনা কুমিল্লার বিসিকে ২৫ লক্ষ টাকা বিনিয়োগ করে ব্যবসা শুরু করেন। তিনি ৫ লক্ষ টাকার কাঁচামাল, ১৫ লক্ষ টাকার যন্ত্রপাতি, ২ লক্ষ টাকা কারখানা ভাড়া ও ২ লক্ষ টাকার অন্যান্য উপকরণ ক্রয় করে ৫০ লক্ষ টাকার সুতা ও জাল উৎপাদন করেন। অপর দিকে জনাব হাশেম ৩০ লক্ষ টাকা বিনিয়োগ করে ১০ লক্ষ টাকার কাঁচামাল, ১৫ লক্ষ টাকার যন্ত্রপাতি, ২ লক্ষ টাকা কারখানা ভাড়া ও ২ লক্ষ টাকার অন্যান্য উপকরণ ক্রয় করে ৩৫ লক্ষ টাকার পণ্য উৎপাদন করেন।",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "উৎপাদনের উদ্দেশ্যে ভূমি, শ্রম ও মূলধনের আনুপাতিক সংগ্রহ, সংযোজন এবং উৎপাদনে নিয়োগ করার উদ্যোগ বা প্রচেষ্টাকে সংগঠন বলা হয়।"
        },
        {
          "label": "খ",
          "question": "",
          "explanation": "যখন দুই বা ততোধিক কোম্পানি পারস্পরিক সম্মতির মাধ্যমে পৃথক সত্তার একটি ব্যবসায় প্রতিষ্ঠান গড়ে তোলে, তাকে যৌথ উদ্যোগ বলে। নতুন নতুন বাজার সৃষ্টি, আন্তর্জাতিক বাজারে প্রবেশ, পণ্যের ব্যয় ও আর্থিক ঝুঁকি কমানো অন্যান্য সুযোগ-সুবিধা লাভের আশায় যৌথ উদ্যোগে নতুন ব্যবসায় গড়ে তোলা হয়। ছোট ছোট কোম্পানি যখন নতুন ব্যবসায় পরিচালনা করতে চায়, তখন এ ধরনের উদ্যোগ নেওয়া হয়। একটি নির্দিষ্ট ব্যবসায়ের পক্ষে এ ধরনের ব্যবসায় পরিচালনা করা সম্ভব হয় না। সুতরাং যৌথ উদ্যোগে গড়ে ওঠা ব্যবসায়ের মাধ্যমে বিশ্বব্যাপী পণ্য বিপণন করা সহজ হয়।"
        },
        {
          "label": "গ",
          "question": "",
          "explanation": "মিনার প্রতিষ্ঠানের উৎপাদনশীলতা = উৎপাদনের মূল্য / উপকরণের মূল্য = ৫০ লক্ষ টাকা / ৫ লক্ষ+১৫ লক্ষ+২ লক্ষ+২ লক্ষ = ২.০৮"
        },
        {
          "label": "ঘ",
          "question": "",
          "explanation": "মিনার প্রতিষ্ঠানের উৎপাদনশীলতা = উৎপাদনের মূল্য / উপকরণের মূল্য = ৫০ লক্ষ / ৫ লক্ষ+১৫ লক্ষ+২ লক্ষ+২ লক্ষ =২,০৮ হাশেম প্রতিষ্ঠানের উৎপাদনশীলতা = ( উৎপাদনের মূল্য /উপকরণের মূল্য ) =৩৫ লক্ষ / ১০ লক্ষ + ১৫ লক্ষ + ২ লক্ষ + ২ লক্ষ সুতরাং, মিনারের প্রতিষ্ঠানটি অধিক লাভজনক।"
        }
      ]
    },
    {
      "number": "7",
      "uddipok": "আমজাদ ডিগ্রি পাস করে যুব উন্নয়ন প্রশিক্ষণ কেন্দ্র থেকে প্রশিক্ষণ নেন। ৫০,০০০ টাকা ঋণ নিয়ে নিজস্ব দুই বিঘা জমির ওপর একটি নার্সারি করেন। এখানে উন্নতমানের ও উচ্চফলনশীল বিভিন্ন ধরনের ফলদ ও বনজ চারাগাছ উৎপাদন করা হয়। বিভিন্ন স্থান থেকে লোকজন এসে তার নার্সারি থেকে চারা কিনে নেয়। এতে তিনি আর্থিকভাবে লাভবান হন। তার নার্সারিতে আটজন দক্ষ শ্রমিক কাজ করেন।",
      "tag": "DB 19",
      "sub_questions": [
        {
          "label": "ক",
          "question": "উৎপাদনশীলতা কী?",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে ।"
        },
        {
          "label": "খ",
          "question": "কীভাবে স্থানগত উপযোগ সৃষ্টি হয়? ব্যাখ্যা করো ।",
          "explanation": "পরিবহনের মাধ্যমে স্থানগত উপযোগ সৃষ্টি হয় । সাধারণত পণ্য বা সেবা একটি নির্দিষ্ট স্থানে উৎপাদিত হয় । কিন্তু ভোক্তারা সব জায়গায় ছড়িয়ে থাকতে পারে। তাই পরিবহনের মাধ্যমে পণ্য ভোক্তার কাছাকাছি স্থানে পৌঁছে দিতে হয়। এতে ভোক্তারা দূরবর্তী স্থানের পণ্য হাতের কাছে পায়। আর এ কাজটি সম্ভব হয় পরিবহনের মাধ্যমে। তাই বলা যায়, পরিবহনের মাধ্যমে স্থানগত উপযোগ সৃষ্টি হয় ।"
        },
        {
          "label": "গ",
          "question": "উদ্দীপকে আমজাদ উৎপাদনের কোন উপকরণ হিসেবে কাজ করছেন? ব্যাখ্যা করো।",
          "explanation": "আমজাদ উৎপাদনের সংগঠন উপকরণ হিসেবে কাজ করছেন। নির্দিষ্ট উদ্দেশ্য অর্জনের উদ্দেশ্যে উৎপাদনের উপকরণগুলো সংগঠনের মাধ্যমে একত্র করা হয়। এর মাধ্যমে অন্যান্য উপাদান যেমন: ভূমি, শ্রম, মূলধনকে পরিচালনা ও নিয়ন্ত্রণ করে লক্ষ্য অর্জনের চেষ্টা চালানো হয় । আমজাদ যুব উন্নয়ন প্রশিক্ষণ কেন্দ্র থেকে প্রশিক্ষণ নেন। তিনি ৫০,০০০ টাকা ঋণ নিয়ে নিজস্ব ভূমিতে নার্সারি স্থাপন করেন। অর্থাৎ, তিনি মূলধন উপাদানটিকে কাজে লাগান। তার নার্সারিতে ৮ জন শ্রমিক কাজ করে। আমজাদ তাদের তত্ত্বাবধান করেন। এ থেকে বোঝা যায়, তিনি শ্রম উপাদানটিকে ব্যবহার ও নিয়ন্ত্রণ করেন। তাছাড়া, ভূমি উপাদানটিকে কাজে লাগিয়ে বিভিন্ন ফলদ ও বনজ চারাগাছ উৎপাদন করেন। অর্থাৎ তিনি ভূমি, শ্রম, ও মূলধন উপাদানগুলো ব্যবহার করে লক্ষ্য অর্জন করতে চেষ্টা করেছেন। তার কাজগুলো সংগঠনের সাথে সামঞ্জস্যপূর্ণ। তাই বলা যায়, আমজাদ উৎপাদনের সংগঠন উপকরণ হিসেবে কাজ করেছেন।"
        },
        {
          "label": "ঘ",
          "question": "উদ্দীপকের আলোকে আমজাদের সৃষ্ট উপযোগের গুরুত্ব বিশ্লেষণ করো।",
          "explanation": "আমজাদের রূপগত উপযোগ সৃষ্টির গুরুত্ব অত্যন্ত বেশি বলে, আমি মনে করি । প্রকৃতি থেকে পাওয়া সম্পদের রূপ বা আকার পরিবর্তন করে ব্যবহার উপযোগী পণ্য তৈরির মাধ্যমে রূপগত উপযোগ সৃষ্টি হয়। পণ্য উৎপাদনের মাধ্যমে এ উপযোগ সৃষ্টি করা হয়। আমজাদ যুব উন্নয়ন প্রশিক্ষণ কেন্দ্র থেকে প্রশিক্ষণ নিয়েছেন।' এরপর তিনি দুই বিঘা জমিতে ৫০,০০০ টাকা মূলধন বিনিয়োগ করে নার্সারি স্থাপন করেছেন। সেখানে তিনি উন্নতজাতের বিভিন্ন ফলদ ও বনজ চারা উৎপাদন করেন। তার চারার চাহিদা অনেক বেশি। তাই তিনি বেশ লাভবান হচ্ছেন। আমজাদ বীজ থেকে চারা উৎপাদন করেন। এসব বীজ প্রকৃতি থেকে সংগ্রহ করে সেগুলোর পরিচর্যা ও নির্দিষ্ট প্রক্রিয়ায় রূপ পরিবর্তন করে চারা উৎপাদন করছেন। এসব চারা বড় গাছে রূপান্তর হওয়ার পর তা থেকে আবার বীজ পাওয়া যায়। তার এ কাজের মাধ্যমে দেশের চারার চাহিদা মেটানো সম্ভব হচ্ছে। এ থেকে আমরা কাঠ, জ্বালানি পাচ্ছি। পাশাপাশি তার নার্সারি জলবায়ুর ক্ষতিকর প্রভাব রোধে গুরুত্বপূর্ণ ভূমিকা রাখছে। আবার, বিশুদ্ধ অক্সিজেন পাওয়া যাচ্ছে। তাই আমি মনে করি, আমজাদের রূপগত উপযোগ সৃষ্টির গুরুত্ব অনেক বেশি।"
        }
      ]
    },
    {
      "number": "8",
      "uddipok": "জনাব কামরুল সাইকেল প্রস্তুতকারী একটি কারখানার মালিক। কারখানার প্রথম অংশে সাইকেলের বিভিন্ন যন্ত্রাংশ, টায়ার, টিউব, প্যাডেল, চাকা তৈরি হয়। এক্ষেত্রে শ্রমিকরা যন্ত্রাংশের ভিত্তিতে বিভিন্ন দলে ভাগ হয়ে কাজ করে। কারখানার দ্বিতীয় অংশে শ্রমিকরা বিভিন্ন যন্ত্রাংশ পর্যায়ক্রমে সংযোজন করে পূর্ণাঙ্গ সাইকেল প্রস্তুত করে ।",
      "tag": "DB 19",
      "sub_questions": [
        {
          "label": "ক",
          "question": "প্যাকিং ডিজাইন কী?",
          "explanation": "পণ্যের কোনো আকার-আকৃতি, রং, ওজন ও গুণাগুণ পরিবর্তন না করে শুধু মোড়ক পরিবর্তন করাকে প্যাকেজিং ডিজাইন বলে ।"
        },
        {
          "label": "খ",
          "question": "“উত্তম বিন্যাস শ্রমিকদের নিরাপত্তা নিশ্চিত করে”- ব্যাখ্যা করো।",
          "explanation": "শ্রমিকদের নিরাপত্তা বলতে তাদের জীবনের নিরাপত্তার বিষয়টিকে বোঝানো হয় । উত্তম বিন্যাসের মাধমে প্রতিষ্ঠানের যন্ত্রপাতি, মালামাল যথাস্থানে রাখা হয়। ভারি বা ক্ষতিকর জিনিসগুলো কর্মীদের থেকে দূরে বা নিরাপদ জায়গায় রাখা হয়। এতে শ্রমিকদের কোন ক্ষতি হয় না। যেমন: ভারি কন্টেইনার যদি প্রতিষ্ঠানের মাঝখানে রাখা হয় তাহলে কন্টেইনার পরে গিয়ে যেকোন সময় দূর্ঘটনা ঘটতে পারে। উত্তম বিন্যাসে এগুলো একপাশে বা নিরাপত্তা স্থানে রাখা হয়। তাই বলা যায়, উত্তম বিন্যাস শ্রমিকদের নিরাপত্তা নিশ্চিত করে।"
        },
        {
          "label": "গ",
          "question": "উদ্দীপকে কারখানার প্রথম অংশে কোন বিন্যাস বিদ্যমান ? ব্যাখ্যা করো।",
          "explanation": "উদ্দীপকে কারখানার প্রথম অংশে প্রক্রিয়া বিন্যাস বিদ্যমান। এ বিন্যাসে একটি নির্দিষ্ট উদ্দেশ্যে সমজাতীয় কাজগুলোকে সমকার্যকেন্দ্র বা বিভাগে ভাগ করা হয়। এতে প্রত্যেক বিভাগে বিশেষজ্ঞতার নীতি অনুসরণ করা হয়। আর, প্রতিটি বিভাগে একই জাতীয় মেশিন ও যন্ত্রপাতি থাকে। জনাব কামরুল সাইকেল প্রস্তুতকারী একটি কারখানার মালিক। এটির প্রথম অংশে সাইকেলের বিভিন্ন যন্ত্রাংশ, টায়ার, টিউব প্যাডেল, চাকা প্রভৃতি তৈরি করা হয়। এছাড়াও শ্রমিকরা যন্ত্রাংশের ভিত্তিতে বিভিন্ন দলে ভাগ হয়ে কাজ করে। এটি বিশেষজ্ঞতার নীতিকে নির্দেশ করে। প্রত্যেকটি উপকরণ নির্দিষ্ট ও পৃথক বিভাগে তৈরি হয়। অর্থাৎ, এর প্রত্যেকটি বিভাগে যন্ত্রপাতি আলাদা বৈশিষ্ট্যসম্পন্ন হয় এবং একই জাতীয় কাজ করে থাকে। এ বৈশিষ্ট্যগুলোর আলোকে বলা যায়, কারখানার প্রথম অংশে প্রক্রিয়া বিন্যাস বিদ্যমান ।"
        },
        {
          "label": "ঘ",
          "question": "জনাব কামরুল কারখানার দ্বিতীয় অংশে যে লে-আউট অনুসরণ করেছেন তার যৌক্তিকতা বিশ্লেষণ করো।",
          "explanation": "জনাব কামরুল কারখানার দ্বিতীয় অংশে পণ্য বিন্যাস ব্যবহার করেছেন যা অত্যন্ত যৌক্তিক বলে আমি মনে করি । পণ্য বিন্যাসে কাজগুলো ধারাবাহিকভাবে সম্পন্ন হয়ে থাকে। বৃহদায়তন এবং একই জাতীয় পণ্য উৎপাদনে এটি ব্যবহৃত হয়। আর এ বিন্যাস অপচয় কমায় এবং শ্রম শক্তির যথাযথ প্রয়োগের মাধ্যমে বেশি মুনাফা নিশ্চিত করে । জনাব কামরুল তার নিজস্ব কারখানায় সাইকেল তৈরি করে থাকেন। এটি দুইটি অংশে বিভক্ত। প্রথম অংশে পৃথক বিভাগে ভিন্ন ধরনের কাজ করা হয়। আর দ্বিতীয় অংশে যন্ত্রাংশগুলো পর্যায়ক্রমে সংযোজন করে পূর্ণাঙ্গ সাইকেল প্রস্তুত করা হয়। জনাব কামরুলের কারখানার দ্বিতীয় অংশে শ্রমিকরা পর্যায়ক্রমিকভাবে যন্ত্রাংশ সংযোজন করে। অর্থাৎ একটির পর একটি যন্ত্র জোড়া লাগানো হয়। এ থেকে দেখা যায়, এ কাজ ধারাবাহিকভাবে সম্পন্ন হয়। আবার, তার কারখানায় শুধু সাইকেলই তৈরি করা হয়। অর্থাৎ, একই কাজ বার বার করা হয়। আর এ ধরনের ব্যবস্থায় যন্ত্রপাতি ও উপকরণের অপচয় কমে এবং শ্রমশক্তির যথাযথ প্রয়োগ সম্ভব হয়। ফলে কম মূল্যে পণ্য বাজারে সরবরাহ করা সম্ভব হয়। এতে প্রতিষ্ঠানের বিক্রি ও মুনাফ বাড়ে। তাই বলা যায়, কারখানার দ্বিতীয় অংশে পণ্য বিন্যাস ব্যবহার করা হয়েছে যা, অত্যন্ত যৌক্তিক ।"
        }
      ]
    },
    {
      "number": "9",
      "uddipok": "নিচে দুটি প্রতিষ্ঠানের প্রয়োজনীয় তথ্য উপস্থাপন করা হলো—",
      "tag": "DB 19",
      "sub_questions": [
        {
          "label": "ক",
          "question": "মোট দেশজ উৎপাদন কী?",
          "explanation": "একটি নির্দিষ্ট সময়ে (সাধারণত এক বছর) একটি দেশের ভৌগোলিক সীমারেখার মধ্যে যেসব পণ্যসামগ্রী ও সেবাকর্ম উৎপাদিত হয় তার মোট আর্থিক মূল্যকেই মোট দেশজ উৎপাদন বা GDP বলে ।"
        },
        {
          "label": "খ",
          "question": "“অমিতব্যয়ী উৎপাদন মাত্রায় পণ্যের মূল্য বেড়ে যায়”-ব্যাখ্যা করো।",
          "explanation": "অমিতব্যয়ী উৎপাদন মাত্রা হলো এমন একটি স্তর, যেখানে উৎপাদন বেড়ে যাওয়ার সাথে সাথে দীর্ঘমেয়াদি গড় ব্যয় বেড়ে যায় । সাধারণত প্রতিষ্ঠানের উৎপাদনের পরিমাণ বাড়ার সাথে সাথে গড় উৎপাদন ব্যয় কমে যায়। কিন্তু একটি নির্দিষ্ট স্তর পর্যন্ত ব্যয় কমলেও পরবর্তীতে উৎপাদনে গড় ব্যয় বাড়তে শুরু করে। কারণ পরবর্তী উৎপাদনে স্থায়ী ব্যয় বেড়ে যায়। আর যেকোনো ধরনের ব্যয় বাড়ার ফলে পণ্যের মূল্যও বেড়ে যায়। তাই অমিতব্যয়ী উৎপাদন মাত্রায় উৎপাদন 'বাড়লেও দীর্ঘমেয়াদি গড় ব্যয় এবং পণ্যের মূল্য বেড়ে যায়।"
        },
        {
          "label": "গ",
          "question": "উদ্দীপকে বর্ণিত আলফা প্রতিষ্ঠানটি উৎপাদন মাত্রা অনুযায়ী কোন ধরনের? ব্যাখ্যা করো ।",
          "explanation": "উৎপাদন মাত্রা অনুযায়ী আলফা প্রতিষ্ঠানটি হলো উৎপাদনধর্মী মাঝারি শিল্প প্রতিষ্ঠান । রূপগত উপযোগ সৃষ্টির সাথে জড়িত প্রতিষ্ঠানই হলো উৎপাদনধর্মী শিল্প প্রতিষ্ঠান । । এর মূলধন ১৫ কোটি থেকে ৫০ কোটি টাকা বা শ্রমিক সংখ্যা ১২১ থেকে ৩০০ জন হলে শিল্পনীতি ২০১৬ অনুযায়ী এটি মাঝারি শিল্প প্রতিষ্ঠান হয়। আলফা প্রতিষ্ঠানটি সিরামিকের প্লেট, বাটি, কাপ প্রভৃতি তৈরি করে। এক্ষেত্রে প্রতিষ্ঠানটি রূপগত উপযোগ সৃষ্টি করে। তাই এটি হলো উৎপাদনধর্মী প্রতিষ্ঠান। এখানে ১২০ জন শ্রমিক কর্মরত আছে। জমি ও বিল্ডিং ছাড়া এর স্থায়ী সম্পদ অর্থাৎ মূলধনের পরিমাণ হলো ২০ কোটি টাকা। শিল্পনীতি ২০১৬-এ মাঝারি শিল্পের বৈশিষ্ট্যের সাথে এ প্রতিষ্ঠানটির মূলধন ও শ্রমিক সংখ্যার মিল আছে। তাই বলা যায়, আলফা প্রতিষ্ঠানটি হলো মাঝারি শিল্প প্রতিষ্ঠান ।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠান দুটির মধ্যে কোনটি বাংলাদেশের আর্থ-সামাজিক উন্নয়নে বেশি ভূমিকা রাখছে? যুক্তিসহ মতামত দাও।",
          "explanation": "বিটা প্রতিষ্ঠানটি দেশের আর্থ-সামাজিক উন্নয়নে বেশি অবদান রাখছে। মাঝারি এন্টারপ্রাইজে ১২১ থেকে ৩০০ জন শ্রমিক কর্মরত থাকে। এর মূলধনের পরিমাণ হয় ১৫ থেকে ৫০ কোটি টাকা। এ ধরনের প্রতিষ্ঠানগুলো দেশের অর্থনীতিক ও সামাজিক গুরুত্বপূর্ণ ভূমিকা রাখে। আলফা হলো মাঝারি শিল্প প্রতিষ্ঠান [গ নাম্বার থেকে পাওয়া। বিটা প্রতিষ্ঠানটিও হলো মাঝারি শিল্প প্রতিষ্ঠান। কারণ এর মূলধন ও শ্রমিক সংখ্যার পরিমান হলো ৩০ কোটি টাকা ও ২৫০ জন, যা শিল্পনীতি ২০১৬-এ বর্ণিত মাঝারি শিল্প প্রতিষ্ঠানের বৈশিষ্ট্যের সাথে মিলে যায়। আলফা ও বিটা উভয় প্রতিষ্ঠানই দেশের আর্থ-সামাজিক উন্নয়নে গুরুত্বপূর্ণ ভূমিকা রাখে। তবে বিটা প্রতিষ্ঠানটির ভূমিকা বেশি। কারণ এ প্রতিষ্ঠানের শ্রমিক সংখ্যা ও মূলধন আলফা থেকে বেশি। ফলে বিটা-এর কাজের পরিধি বেশি। এটিতে বেশি সংখ্যক মানুষ কর্মসংস্থানের সুযোগ পায়। ফলে তারা বেশি সংখ্যক বেকার সমস্যা দূর করে সামাজিক উন্নয়ন করতে পারে। তাছাড়া এটির পরিধি বড় হওয়ায় এর উৎপাদনের পরিমাণও বেশি। এতে প্রতিষ্ঠানটি দেশের জাতীয় আয় বাড়াতে বেশি ভূমিকা রাখছে। তাই বলা যায়, বিটা প্রতিষ্ঠানটি বাংলাদেশের আর্থ-সামাজিক উন্নয়নে বেশি ভূমিকা রাখছে।"
        }
      ]
    },
    {
      "number": "10",
      "uddipok": "তানিয়া ফ্যাশনস জয়দেবপুরের একটি প্রসিদ্ধ পোশাক উৎপাদনকারী একটি প্রতিষ্ঠান। এতে দৈনিক সর্বোচ্চ ১৮,০০০ একক পণ্য উৎপাদন করা সম্ভব। কিন্তু ১৫,০০০ এককের বেশি উৎপাদন করলে বিভিন্ন কারণে ব্যয় বেড়ে যায়। প্রতিষ্ঠানটিতে দৈনিক ৫৬,০০০ মিটার কাপড় প্রয়োজন হয়। উৎপাদন ক্ষমতা বাড়ার জন্য তানিয়া ফ্যাশনস সম্প্রতি কর্মীদের প্রশিক্ষণ ও যন্ত্রপাতি আধুনিকায়নের সিদ্ধান্ত নিয়েছে ।",
      "tag": "DB 19",
      "sub_questions": [
        {
          "label": "ক",
          "question": "প্রকৃত উৎপাদন কী?",
          "explanation": "স্বাভাবিকভাবে একটি উৎপাদন ব্যবস্থা থেকে একটি নির্দিষ্ট সময়ে যে পরিমাণ পণ্য বা সেবা উৎপাদন করা যায়, তাকে প্রকৃত উৎপাদন ক্ষমতা বলা হয় ।"
        },
        {
          "label": "খ",
          "question": "কীভাবে কার্যকর উৎপাদন ক্ষমতা পরিমাপ করা যায়?",
          "explanation": "কোনো প্রতিষ্ঠান একটি নির্দিষ্ট সময়ে তার সব সুযোগ-সুবিধা ব্যবহার করে মিতব্যয়িতার সাথে যে পরিমাণ পণ্য বা সেবা উৎপাদন করতে পারে তাকে কার্যকর উৎপাদন ক্ষমতা বলে । এ উৎপাদন ক্ষমতা অনুসারে স্বাভাবিক অবস্থায় সর্বনিম্ন ব্যয়ে সর্বোচ্চ পরিমাণ উৎপাদন করার চেষ্টা করা হয়। অতিরিক্ত উৎপাদনের ফলে উৎপাদন ব্যয় যাতে না বাড়ে সেদিকে খেয়াল করা হয়। কার্যকর উৎপাদন ক্ষমতা নির্ধারণ করার সূত্র : কার্যকর উৎপাদন ফ্ষমতা = =  গড় আউটপুট হার/প্রকৃত উৎপাদন   কার্যকর উৎপাদন ক্ষমতা/সিস্টেম দক্ষতা  × =\\frac{\\text { গড় আউটপুট হার/প্রকৃত উৎপাদন }}{\\text { কার্যকর উৎপাদন ক্ষমতা/সিস্টেম দক্ষতা }} \\times =   কার্যকর   উৎপাদন   ক্ষমতা / সিস্টেম   দক্ষতা     গড়   আউটপুট   হার / প্রকৃত   উৎপাদন   ​ × ১০০"
        },
        {
          "label": "গ",
          "question": "তানিয়া ফ্যাশনস কোন উপকরণের ভিত্তিতে উৎপাদন ক্ষমতা পরিমাপ করতে পারে? উদ্দীপকের আলোকে ব্যাখ্যা করো।",
          "explanation": "তানিয়া ফ্যাশনস উৎপাদিত পণ্যের ভিত্তিতে উৎপাদন ক্ষমতা পরিমাপ করতে পারে। এ পদ্ধতিতে প্রতিষ্ঠানের উৎপাদিত পণ্যের একক বা পরিমাণের ভিত্তিতে উৎপাদন ক্ষমতার পরিমাপ করা হয়। বৃহদায়তন এবং প্রক্রিয়াভিত্তিক পণ্য উৎপাদনকারী প্রতিষ্ঠান এ পদ্ধতি ব্যবহার করে থাকে । তানিয়া ফ্যাশনস পোশাক প্রস্তুতকারী একটি প্রতিষ্ঠান। এটি দৈনিক সর্বোচ্চ ১৮,০০০ একক পণ্য উৎপাদনে সক্ষম। অর্থাৎ প্রতিষ্ঠানটির উৎপাদনের পরিমাণ বেশি। তাছাড়া এর উৎপাদনের প্রক্রিয়াটিও জটিল। পোশাক প্রস্তুতকারী প্রতিষ্ঠানে কাঁচামাল সংগ্রহ, কাটিং, সেলাই, ইস্তিরি ও ওয়াসের জন্য আলাদা বিভাগ থাকে। একটি নির্দিষ্ট প্রক্রিয়ার মধ্য দিয়ে এখানে পণ্য উৎপাদিত হয়। প্রতিষ্ঠানটি কাপড় তৈরি করা শেষে কত মিটার কাপড় উৎপাদন করা হয়েছে তা পরিমাপ করতে পারে । এসব বৈশিষ্ট্য অনুসারে বলা যায়, তানিয়া ফ্যাশনস উৎপাদিত পণ্যের ভিত্তিতে উৎপাদন ক্ষমতা পরিমাপ করতে পারে ।"
        },
        {
          "label": "ঘ",
          "question": "তুমি কি মনে করো, তানিয়া ফ্যাশনস-এর সাম্প্রতিক পদক্ষেপ উৎপাদন ক্ষমতা বাড়াতে সহায়ক হবে? যুক্তিসহ বিশ্লেষণ করো ।",
          "explanation": "আমি মনে করি, তানিয়া ফ্যাশনস-এর সাম্প্রতিক পদক্ষেপ উৎপাদন ক্ষমতা বাড়াতে সহায়ক হবে। একটি নির্দিষ্ট সময়ে একটি প্রতিষ্ঠানের সর্বোচ্চ উৎপাদনের পরিমাণই হলো উৎপাদন ক্ষমতা। এটি বাড়াতে বেশ কিছু বিষয় বিবেচনা করতে হয়। দক্ষ শ্রমিক বাহিনী গঠন, আধুনিক প্রযুক্তির ব্যবহার, উন্নত কাজের পরিবেশ সৃষ্টি প্রভৃতি উপায়ে উৎপাদন ক্ষমতা বাড়ানো যায় । তানিয়া ফ্যাশনস পোশাক উৎপাদনকারী একটি প্রতিষ্ঠান। এর দৈনিক সর্বোচ্চ উৎপাদন ক্ষমতা ১৮,০০০ একক। কিন্তু ১৫,০০০ এককের বেশি উৎপাদন করলে ব্যয় বেড়ে যায়। বর্তমানে প্রতিষ্ঠানটির দৈনিক ৫৬,০০০ মিটার কাপড় উৎপাদন করা প্রয়োজন। তাই উৎপাদন ক্ষমতা বাড়ানোর জন্য প্রতিষ্ঠানটি সম্প্রতি কর্মীদের প্রশিক্ষণ ও যন্ত্রপাতি আধুনিকায়নের সিদ্ধান্ত নিয়েছে । তানিয়া ফ্যাশনস কর্মীদের প্রশিক্ষণ দিলে তারা আগের থেকে দক্ষ ও সুশৃঙ্খলভাবে কাজ করতে পারবে। এতে অপচয় কমে যাবে ফলে উৎপাদনের পরিমাণ বাড়তে পারে। তাছাড়া কারখানার যন্ত্রপাতি আধুনিকায়নের সিদ্ধান্ত নেওয়া হয়েছে। এসব যন্ত্রপাতির উৎপাদন ক্ষমতা বেশি থাকে। ফলে সার্বিকভাবে প্রতিষ্ঠানটির উৎপাদন ক্ষমতা বাড়ার সম্ভাবনা তৈরি হবে। তাই বলা যায়, তানিয়া ফ্যাশনস এর সাম্প্রতিক কার্যক্রম উৎপাদন ক্ষমতা বাড়াতে সহায়ক হবে ।"
        }
      ]
    },
    {
      "number": "11",
      "uddipok": "X ও Y দুইটি প্রতিষ্ঠানের উৎপাদন সংক্রান্ত কিছু তথ্য নিম্নরূপ : প্রতিষ্ঠানের নাম সর্বোচ্চ উৎপাদন ক্ষমতা (একক) কার্যকর উৎপাদন ক্ষমতা (একক) গড় উৎপাদন (একক) X প্রতিষ্ঠান ২০০০ ১০০০ ১২০০ Y প্রতিষ্ঠান ৩০০০ ১৫০০ ২০০০",
      "tag": "DB 19",
      "sub_questions": [
        {
          "label": "ক",
          "question": "ইজারা কী?",
          "explanation": "ইজারা হলো একটি চুক্তি যার মাধ্যমে সম্পত্তির মালিক নির্দিষ্ট সময়ের জন্য অন্য পক্ষকে তার সম্পত্তি ব্যবহার করার অধিকার দেয়।"
        },
        {
          "label": "খ",
          "question": "উৎপাদন ক্ষমতা সংরক্ষণ করা হয় কেন? ব্যাখ্যা করো।",
          "explanation": "উৎপাদন ক্ষমতা হলো কোনো নির্দিষ্ট সময়ে একটি প্রতিষ্ঠানের সর্বোচ্চ পরিমাণ উৎপাদনের সামর্থ্য। উৎপাদন ক্ষমতার যথাযথ ব্যবহারের ওপর প্রতিষ্ঠানের সফলতা নির্ভর করে। উৎপাদন ক্ষমতা সংরক্ষণের ফলে সঠিক সময়ে প্রতিষ্ঠানের কাম্য উৎপাদন করা সম্ভব হয়। তাই সর্বোচ্চ উৎপাদনের জন্য উৎপাদন ক্ষমতা সংরক্ষণ করা হয়।"
        },
        {
          "label": "গ",
          "question": "X ও Y প্রতিষ্ঠান দুটির কার্যকর উৎপাদন ক্ষমতার সদ্ব্যবহার পরিমাপ করো ।",
          "explanation": "কোনো প্রতিষ্ঠানের একটি নির্দিষ্ট সময়ের গড় উৎপাদনকে সিস্টেম দক্ষতা বা কার্যকর উৎপাদন ক্ষমতার পরিমাণ দিয়ে ভাগ করলে কার্যকর উৎপাদন ক্ষমতার সদ্ব্যবহার পাওয়া যায়। এর মাধ্যমে কোনো প্রতিষ্ঠান তার কার্যকর উৎপাদন ক্ষমতার কতটুকু ব্যবহার করতে পেরেছে, তা জানা যায় । দেওয়া আছে, X প্রতিষ্ঠানের গড় উৎপাদনের পরিমাণ = ১,২০০ একক কার্যকর উৎপাদন ক্ষমতা বা সিস্টেম দক্ষতা = ১,০০০ একক এ প্রতিষ্ঠানের কার্যকর উৎপাদন ক্ষমতার সদ্ব্যবহার =  গড় উৎপাদনের পরিমাণ   সিস্টেম দক্ষতা/কার্যকর ফ্ষমতা  ×  ১০০  = ১ , ২০০  ১ , ০০০  × ১০০ = ১২০ % \\begin{array}{l}=\\frac{\\text { গড় উৎপাদনের পরিমাণ }}{\\text { সিস্টেম দক্ষতা/কার্যকর ফ্ষমতা }} \\times \\text { ১০০ } \\\\ =\\frac{১, ২ ০ ০ ~}{১, ০ ০ ০ ~} \\times ১ ০ ০ \\\\ =১ ২ ০ \\%\\end{array} =   সিস্টেম   দক্ষতা / কার্যকর   ফ্ষমতা     গড়   উৎপাদনের   পরিমাণ   ​ ×   ১০০   = ১ , ০০০   ১ , ২০০   ​ × ১০০ = ১২০ % ​ আবার, Y প্রতিষ্ঠানের গড় উৎপাদনের পরিমাণ = ২,০০০ একক কার্যকর উৎপাদন ক্ষমতা বা সিস্টেম দক্ষতা = ১৫০০ একক। ∴ \\therefore ∴ Y প্রতিষ্ঠানের কার্যকর উৎপাদন ক্ষমতার সদ্ব্যবহার = ২ , ০০০ ১ , ৫০০ × ১০০ = ১৩৩ . ৩৩ % \\begin{array}{l}=\\frac{২,০০০}{১,৫০০} \\times ১০০ \\\\ =১৩৩.৩৩ \\%\\end{array} = ১ , ৫০০ ২ , ০০০ ​ × ১০০ = ১৩৩ . ৩৩ % ​ সুতরাং, X ও Y প্রতিষ্ঠান দুটির কার্যকর উৎপাদন ক্ষমতার সদ্ব্যবহার যথাক্রমে ১২০% ও ১৩৩.৩৩%।"
        },
        {
          "label": "ঘ",
          "question": "উদ্দীপকের কোন প্রতিষ্ঠানটি সর্বোচ্চ উৎপাদন ক্ষমতার সদ্ব্যবহার করেছে? বিশ্লেষণ করো।",
          "explanation": "স্বাভাবিক পরিস্থিতিতে একটি প্রতিষ্ঠান সর্বোচ্চ যে পরিমাণ পণ্য বা সেবা উৎপাদনে সক্ষম, তা-ই হলো ঐ প্রতিষ্ঠানের সর্বোচ্চ উৎপাদন ক্ষমতা । কোনো প্রতিষ্ঠানের একটি নির্দিষ্ট সময়ের গড় উৎপাদনের পরিমাণকে সর্বোচ্চ উৎপাদন ক্ষমতা দিয়ে ভাগ করলে সর্বোচ্চ উৎপাদন ক্ষমতার সদ্ব্যবহার পাওয়া যায় । দেওয়া আছে, X প্রতিষ্ঠানের গড় উৎপাদন ক্ষমতা = ১,২০০ একক এবং সর্বোচ্চ উৎপাদন ক্ষমতা = ২,০০০ একক ∴ \\therefore ∴ এ প্রতিষ্ঠানের সর্বোচ্চ উৎপাদন ক্ষমতার সদ্ব্যবহার =  গড় আউটপূট   সর্বোচ্চ উৎপাদन ক্ষমতা  × ১ 00 = ১ , ২০ 0 ২ , 000 × ১ 00 = ৬০ % \\begin{array}{l}=\\frac{\\text { গড় আউটপূট }}{\\text { সর্বোচ্চ উৎপাদन ক্ষমতা }} \\times ১ 00 \\\\ =\\frac{১, ২ ০ 0}{২, 000} \\times ১ 00 \\\\ =৬ ০ \\%\\end{array} =   সর্বোচ্চ   উৎপাদन   ক্ষমতা     গড়   আউটপূট   ​ × ১ 00 = ২ , 000 ১ , ২০ 0 ​ × ১ 00 = ৬০ % ​ আবার, Y প্রতিষ্ঠানের গড় উৎপাদন ক্ষমতা = ২,০০০ একক এবং সর্বোচ্চ উৎপাদন ক্ষমতা = ৩,০০০ একক ∴ \\therefore ∴ এ প্রতিষ্ঠানের সর্বোচ্চ উৎপাদন ক্ষমতার সদ্ব্যবহার = ২ , ০০০ ৩ , ০০০ × ১০০ = ৬৬ . ৬৭ % \\begin{array}{l}=\\frac{২,০০০}{৩,০০০} \\times ১০০ \\\\ =৬ ৬ . ৬ ৭ \\%\\end{array} = ৩ , ০০০ ২ , ০০০ ​ × ১০০ = ৬৬ . ৬৭ % ​ X ও Y প্রতিষ্ঠান দুটির সর্বোচ্চ উৎপাদন ক্ষমতার সদ্ব্যবহার যথাক্রমে ৬০% ও ৬৬.৬৭%। দেখা যাচ্ছে, Y প্রতিষ্ঠানটির সর্বোচ্চ উৎপাদন ক্ষমতার সদ্ব্যবহার বেশি। তাই বলা যায়, Y প্রতিষ্ঠানটি সর্বোচ্চ উৎপাদন ক্ষমতার সদ্ব্যবহার করেছে।"
        }
      ]
    }
  ]
}