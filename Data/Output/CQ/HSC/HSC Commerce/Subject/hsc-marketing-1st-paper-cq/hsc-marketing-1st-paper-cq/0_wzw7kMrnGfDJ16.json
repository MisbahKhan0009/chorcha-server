{
  "title": "ঢাকা, দিনাজপুর, সিলেট, যশোর ২০১৮",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "উৎপাদন মৌসুমে পেঁয়াজের দাম কম থাকলেও অনুৎপাদন মৌসুমে অস্বাভাবিকভাবে দাম বাড়ে। বিষয়টি চিন্তা করে ‘একতা কৃষক সমিতি' উৎপাদন মৌসুমে পেঁয়াজ সংগ্রহ করে আধুনিক প্রযুক্তির মাধ্যমে তা সংরক্ষণের ব্যবস্থা করে। পরবর্তীতে অনুৎপাদন মৌসুমে ন্যায্যমূল্যে ক্রেতাদের কাছে সরবরাহ করে। সমিতির সদস্যরা যাবতীয় কার্যাবলি নিজেরাই সম্পাদন করে। ফলে খরচ তুলনামূলক কম হয়। এতে তারা বেশ লাভবান হচ্ছে। সমিতির সদস্যরা লাভ-লোকসান সমানভাবে ভাগ করে নেয়। এতে সদস্যদের কর্মসংস্থানের মাধ্যমে জীবনযাত্রার মানের উন্নতি হচ্ছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "উৎপাদন কী?",
          "explanation": "প্রকৃতি থেকে পাওয়া সম্পদের রূপ বা আকৃতি পরিবর্তন করে মানুষের ব্যবহার উপযোগী পণ্য তৈরির প্রক্রিয়াকে উৎপাদন বলে।"
        },
        {
          "label": "খ",
          "question": "“উৎপাদন কর্মসংস্থান সৃষ্টি করে”- ব্যাখ্যা করো।",
          "explanation": "উৎপাদন কাজের জন্য প্রয়োজনীয় শ্রমিক-কর্মী নিয়োগের মাধ্যমে কর্মসংস্থানের সুযোগ সৃষ্টি হয় । উৎপাদন একটি ধারাবাহিক ও গতিশীল প্রক্রিয়া। এখানে কিছু কাজ যেমন: কাঁচামাল সংগ্রহ, শ্রমিক নিয়োগ, যন্ত্রপাতির ব্যবহার প্রভৃতি ধারাবাহিকভাবে করতে হয়। আবার, পণ্যের মান নিয়ন্ত্রণ, সঠিক ব্যবস্থাপনাসহ আরো অনেক কাজ করতে হয়। মালিক বা উদ্যোক্তার একার পক্ষে এত কাজ করা সম্ভব হয় না। তাই শ্রমিক ও কর্মচারী নিয়োগ করে উৎপাদন কাজ গতিশীল রাখতে হয়। আর এভাবে উৎপাদন কর্মসংস্থানের সুযোগ সৃষ্টি করে ।"
        },
        {
          "label": "গ",
          "question": "উদ্দীপকে উল্লিখিত 'একতা কৃষক সমিতি' প্রথমে কোন ধরনের উপযোগ সৃষ্টি করেছে? ব্যাখ্যা করো।",
          "explanation": "'একতা কৃষক সমিতি' গুদামজাতকরণের মাধ্যমে সময়গত উপযোগ সৃষ্টি করেছে। পণ্য একটি নির্দিষ্ট সময় ধরে সংরক্ষণের মাধ্যমে সময়গত উপযোগ সৃষ্টি করা হয়। গুদামজাতকরণের মাধ্যমে এ উপযোগ সৃষ্টি করা হয়। ফলে ভোক্তারা এক সময়ের উৎপাদিত পণ্য অন্য সময়ে ভোগ করতে পারে । 'একতা কৃষক সমিতি' অনুৎপাদন মৌসুমে পেঁয়াজ সংগ্রহ করে। পরবর্তীতে সংগৃহীত পেঁয়াজ আধুনিক ব্যবস্থায় সংরক্ষণের ব্যবস্থা করে। অনুৎপাদন মৌসুমে 'একতা কৃষক সমিতি' তাদের সংগৃহীত পেঁয়াজ নির্দিষ্ট মূল্যে ভোক্তার কাছে সরবরাহ করে। সমিতিটি এক সময়ের উৎপাদিত পেঁয়াজ সময়গত উপযোগ সৃষ্টির মাধ্যমে ভোক্তার কাছে বিক্রি করছে। তাই বলা যায়, তারা সময়গত উপযোগ সৃষ্টি করেছে।"
        },
        {
          "label": "ঘ",
          "question": "সদস্যদের জীবনযাত্রার মান উন্নয়নে 'একতা কৃষক সমিতি'র অবদান মূল্যায়ন করো ।",
          "explanation": "সদস্যদের জীবনযাত্রার মান উন্নয়নে 'একতা কৃষক সমিতি'-এর অবদান অনস্বীকার্য বলে আমি মনে করি। বাংলাদেশের পেশাজীবীদের একটি বড় অংশ হলো কৃষক। এসব কৃষক বিভিন্ন সময় সংগঠিত হয়ে নিজেদের আর্থিক ও সামাজিক অবস্থার উন্নয়ন করার চেষ্টা করে। কৃষক সমবায় সমিতি, মধুপুর কৃষক সংঘ প্রভৃতি এদের মধ্যে অন্যতম । উৎপাদন মৌসুমে পেঁয়াজের দাম কম থাকে। তাই উদ্দীপকের 'একতা কৃষক সমিতি' উৎপাদন মৌসুমে পেঁয়াজ সংগ্রহ করে সংরক্ষণের ব্যবস্থা করে। সমিতির সদস্যরা সব কাজ নিজেরাই করে থাকে এবং ন্যায্যমূল্যে পেঁয়াজ বিক্রি করে। সেখান থেকে পাওয়া মুনাফা তারা সমানভাবে ভাগ করে নেয়। এভাবে কর্মসংস্থানের মাধ্যমে তাদের জীবনযাত্রার মানের উন্নয়ন হচ্ছে। 'একতা কৃষক সমিতি'-এর সদস্যদের পেঁয়াজ সংগ্রহ, সংরক্ষণ ও বিক্রির ফলে কর্মসংস্থানের সুযোগ সৃষ্টি হচ্ছে। এতে তাদের বেকার সমস্যার সমাধান হওয়ার পাশাপাশি আয়ও হচ্ছে। অর্জিত মুনাফা ও আয় তারা নিজেদের চাহিদা পূরণ ও ভোগে ব্যবহার করতে পারছে। এতে আগের তুলনায় তারা ভালোভাবে জীবনযাপন করতে পারছে। তাছাড়া তারা নিজেদের অভাব কমিয়ে সচ্ছলতার দিকে এগিয়ে যেতে পারছে। এভাবে সংগঠনটির প্রত্যেক সদস্যের জীবনযাত্রার মান উন্নত হচ্ছে। তাই আমি মনে করি, সদস্যদের জীবনযাত্রার মান উন্নয়নে 'একতা কৃষক সমিতি'- এর অবদান অনস্বীকার্য।"
        }
      ]
    },
    {
      "number": "2",
      "uddipok": "’রুমা লেদার’ ও ‘ঝুমা লেদার’ দুটি জুতা প্রস্তুতকারী প্রতিষ্ঠান। ২০১৬ সালে প্রতিষ্ঠান দুইটর উৎপাদন চিত্র নিম্নরুপঃ রুমা লেদার ঝুমা লেদার চামড়া ও কাঁচামাল ৫,০০,০০০ টাকা চামড়া ও কাঁচামাল ৬,১৫,০০০ টাকা শ্রম ব্যয় ১,০০,০০০ টাকা শ্রম ব্যয় ১,০০,০০০ টাকা যন্ত্রপাতি ব্যয় ১,৫০,০০০ টাকা যন্ত্রপাতি ব্যয় ২,০০,০০০ টাকা অন্যান্য ব্যয় ৫০,০০০ টাকা অন্যান্য ব্যয় ৭০,০০০ টাকা এককপ্রতি বিক্রয়মূল্য ১০ টাকা এককপ্রতি বিক্রয়মূল্য ১৫ টাকা মোট উৎপাদন ১,২০,০০০ ইউনিট মোট উৎপাদন ১,০০,০০০ ইউনিট",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো পণ্য বা সেবার মধ্যে অভাব পূরণের যে ক্ষমতা বিদ্যমান থাকে তাকেই উপযোগ বলে।"
        },
        {
          "label": "খ",
          "question": "“উৎপাদনশীলতার ওপর মুনাফা নির্ভর করে”-ব্যাখ্যা করো।",
          "explanation": "উৎপাদনশীলতা হলো উৎপাদিত পণ্য ও ব্যবহৃত উপকরণের অনুপাত । এটি দিয়ে উৎপাদন দক্ষতাকে বোঝানো হয়। উৎপাদনশীলতা নির্ণয়ের মাধ্যমে সর্বনিম্ন সম্পদ ব্যবহার করে সর্বাধিক পণ্য উৎপাদন করা সম্ভব। উৎপাদনশীলতা বাড়লে এককপ্রতি উৎপাদন ব্যয় কমে। । উৎপাদন ব্যয় যত কমে মুনাফা বাড়ার সম্ভাবনা তত বাড়ে। প্রতিষ্ঠানের কাঙ্ক্ষিত মুনাফা উৎপাদনশীলতার মাধ্যমেই অর্জন করা সম্ভব।"
        },
        {
          "label": "গ",
          "question": "রুমা লেদারের মোট উৎপাদনশীলতা নির্ণয় করো ।",
          "explanation": "উৎপাদনশীলতা বলতে উৎপাদনের দক্ষতাকে বোঝায়। অর্থাৎ, একটি প্রতিষ্ঠান কি পরিমাণ উপকরণ ব্যবহার করে কতটুকু উৎপাদন করলো তার অনুপাতই হলো উৎপাদনশীলতা । মোট উৎপাদনশীলতা নির্ণয়ের সূত্রটি হলো— মোট উৎপাদনশীলতা = মোট উৎপাদন মূল্য  মোট উপকরণের মূল্য  \\frac{\\text{মোট উৎপাদন মূল্য }}{\\text{মোট উপকরণের মূল্য }} মোট   উপকরণের   মূল্য   মোট   উৎপাদন   মূল্য   ​ দেওয়া আছে, রুমা লেদারের মোট উৎপাদন = ১,২০,০০০ ইউনিট এককপ্রতি বিক্রয়মূল্য = ১০ টাকা অর্থাৎ, মোট উৎপাদন মূল্য = (১,২০,০০০ × ১০) টাকা = ১২,০০,০০০ টাকা চামড়া ও কাঁচামাল = ৫,০০,০০০ টাকা শ্রম ব্যয় = ১,০০,০০০ টাকা যন্ত্রপাতি ব্যয় = ১,৫০,০০০ টাকা অন্যান্য ব্যয় = ৫০,০০০ টাকা ∴ \\therefore ∴ মোট উৎপাদনশীলতা = ১২ , ০০ , ০০০ ৫ , ০০ , ০০০ + ১ , ০০ , ০০০ + ১ , ৫০ , ০০০ + ৫০ , ০০০ \\frac{১২,০০,০০০ }{৫,০০,০০০+১,০০,০০০+১,৫০,০০০+৫০,০০০} ৫ , ০০ , ০০০ + ১ , ০০ , ০০০ + ১ , ৫০ , ০০০ + ৫০ , ০০০ ১২ , ০০ , ০০০ ​ = ১২ , ০০ , ০০০ ৮ , ০০ , ০০০ =\\frac{১২,০০,০০০}{৮,০০,০০০} = ৮ , ০০ , ০০০ ১২ , ০০ , ০০০ ​ = ১ . ৫ = ১.৫ = ১ . ৫ ∴ \\therefore ∴ রুমা লেদারের মোট উৎপাদনশীলতা ১.৫ ।"
        },
        {
          "label": "ঘ",
          "question": "প্রতিষ্ঠান দুটির ২০১৬ সালের মালামাল উৎপাদনশীলতার তুলনামূলক বিশ্লেষণ করো।",
          "explanation": "মোট উৎপাদিত পণ্যের মূল্য ও ব্যবহৃত মোট কাঁচামালের মূল্যের অনুপাতকে মালামালের উৎপাদনশীলতা বলে । মালামালের উৎপাদনশীলতা নির্ণয়ে সূত্রটি হলো : মালামালের উৎপাদনশীলতা = মোট উৎপাদনের মূল্য  মোট কাঁচামালের মূল্য \\frac{\\text{মোট উৎপাদনের মূল্য }}{\\text{মোট কাঁচামালের মূল্য}} মোট   কাঁচামালের   মূল্য মোট   উৎপাদনের   মূল্য   ​ দেওয়া আছে, রুমা লেদারের চামড়া ও কাঁচামাল ৫,০০,০০০ টাকা ‘গ’ নং থেকে পাই, মোট উৎপাদনের মূল্য ১২,০০,০০০ টাকা ∴ \\therefore ∴ রুমা লেদারের মালামালের উৎপাদনশীলতা = ১২,০০,০০০  ৫,০০,০০০ \\frac{\\text{১২,০০,০০০ }}{\\text{৫,০০,০০০}} ৫ , ০০ , ০০০ ১২ , ০০ , ০০০   ​ = ২.৪০ আবার, ঝুমা লেদারের ব্যবহৃত কাঁচামাল ৬,১৫,০০০ টাকা মোট উৎপাদন ১,০০,০০০ ইউনিট এককপ্রতি বিক্রয়মূল্য ১৫ টাকা ∴ \\therefore ∴ মোট উৎপাদনের মূল্য = (১,০০,০০০ x ১৫) টাকা = ১৫,০০,০০০ টাকা ∴ \\therefore ∴ ঝুমা লেদারের মালামালের উৎপাদনশীলতা = ১৫ , ০০ , ০০০ ৬ , ১৫ , ০০০ \\frac{১৫,০০,০০০ }{৬,১৫,০০০ } ৬ , ১৫ , ০০০ ১৫ , ০০ , ০০০ ​ =২.৪৪ এখানে দেখা যাচ্ছে, রুমা লেদারের মালামালের উৎপাদনশীলতা ২.৪০ এবং ঝুমা লেদারের মালামালের উৎপাদনশীলতা ২.৪৪। অর্থাৎ, ঝুমা লেদারের মালামালের উৎপাদনশীলতা বেশি। তাই বলা যায়, রুমা লেদার-এর তুলনায় ঝুমা লেদার-এর অবস্থা ভালো ।"
        }
      ]
    },
    {
      "number": "3",
      "uddipok": "জনাব আলমের একটি ডালের মিল আছে। তিনি দেশের বিভিন্ন অঞ্চল থেকে সরবরাহকারীর মাধ্যমে ডাল সংগ্রহ করে নিজের মিলে প্রক্রিয়াজাতকরণের মাধ্যমে উৎপাদন ও বিক্রি করেন। কয়েক বছরের মধ্যে তার প্রতিষ্ঠানের সুনাম ও বিক্রি বেড়ে যায়। ফলে তিনি উৎপাদন বাড়ানোর সিদ্ধান্ত নেন। ব্যাংক থেকে ঋণ নিয়ে বেশি উৎপাদন ক্ষমতাসম্পন্ন মেশিন কেনেন এবং আরও কয়েকজন শ্রমিক নিয়োগ দেন ।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "শ্রমের দক্ষতা কী?",
          "explanation": "কাজের গুণাগুণ বা উৎকর্ষ ঠিক রেখে নির্দিষ্ট সময়ে একজন শ্রমিকের সর্বাধিক উৎপাদন করার ক্ষমতাকে শ্রমের দক্ষতা বলে ।"
        },
        {
          "label": "খ",
          "question": "সব অর্থই কি মূলধন? ব্যাখ্যা করো।",
          "explanation": "সব অর্থই মূলধন হিসেবে বিবেচিত হয় না । অর্থ হচ্ছে বিনিময়ের মাধ্যম। এছাড়া, এটি সঞ্চয়ের বাহন ও মূল্যের পরিমাপক। আর যে সম্পদ মানুষ ভোগ না করে উৎপাদন কাজে বিনিয়োগ করে, তাকে মূলধন বলে। এটি উৎপাদনে ব্যবহৃত হয় বা অন্য কোনো কাজে মুনাফার উদ্দেশ্যে বিনিয়োগ করা হয় । তাই বলা যায়, সব অর্থই মূলধন নয় ।"
        },
        {
          "label": "গ",
          "question": "জনাব আলমের কাজটি উৎপাদনের কোন উপকরণের অন্তর্ভুক্ত? ব্যাখ্যা করো।",
          "explanation": "উদ্দীপকের জনাব আলম উৎপাদনের সংগঠন উপাদান হিসেবে কাজ করেছেন। উৎপাদনের জন্য প্রয়োজনীয় উপাদানের সমন্বয়ের মাধ্যমে উৎপাদন কাজ পরিচালনা করাই হলো সংগঠন। এটি প্রতিষ্ঠানের মানবীয় এবং অমানবীয় উপাদানকে একত্র করে। উদ্দীপকের জনাব আলমের উৎপাদনে সংগঠনের যথাযথ ব্যবহার নিশ্চিত হয়েছে। তিনি উৎপাদনের সব উপকরণের (ভূমি, শ্রম এবং মূলধন) সমন্বয় করেছেন। তিনি ডালের মিল স্থাপন করে বিভিন্ন সরবরাহকারীর কাছ থেকে ডাল কিনে প্রক্রিয়াজাত করেন। পরবর্তীতে তিনি এসব ডাল বিক্রি করেন। তিনি সব কাজ দেখাশোনা করার মাধ্যমে দক্ষতার সাথে সাংগঠনিক কাজ পরিচালনা করেছেন। সুতরাং বলা যায়, জনাব আলম উৎপাদনের সংগঠন উপাদান হিসেবে কাজ করেছেন ।"
        },
        {
          "label": "ঘ",
          "question": "“শ্রম দিলেও জনাব আলমের কাজ ও কর্মীদের কাজ এক নয়” —শ্রমের ধরন উল্লেখ করে মূল্যায়ন করো ।",
          "explanation": "শ্রম দিলেও জনাব আলমের কাজ ও কর্মীদের কাজ এক নয়' —উক্তিটি যথার্থ বলে আমি মনে করি। সাধারণ অর্থে শ্রম বলতে উৎপাদন কাজে নিয়োজিত মানুষের শারীরিক ও মানসিক সব প্রচেষ্টাকে বোঝায়। এক্ষেত্রে মানসিক শ্রম মেধার মাধ্যমে আর শারীরিক শ্রম শরীরের শক্তির মাধ্যমে সম্পন্ন হয় । উদ্দীপকের জনাব আলম একটি ডালের মিলের মালিক। তিনি দেশের বিভিন্ন অঞ্চল থেকে ডাল সংগ্রহ করে তা প্রক্রিয়াজাত করেন। এজন্য তাকে বেশি ক্ষমতাসম্পন্ন মেশিন ও দক্ষ শ্রমিক নিয়োগ দিতে হয় । তিনি নিজেই পরিকল্পনা, নিয়ন্ত্রণ ও বাস্তবায়ন করেন । জনাব আলম একাই তার প্রতিষ্ঠানের মালিক ও ব্যবস্থাপক। তিনি উৎপাদনে প্রত্যক্ষভাবে অংশ নেন না। কিন্তু উৎপাদনের প্রয়োজনীয় উপকরণ সংগঠিত করেন। এক্ষেত্রে কাঁচামাল হিসেবে ডাল সংগ্রহ, মূলধন, মেশিন, শ্রমিক প্রভৃতি সংগঠিত করেন। আবার, এসব তিনি নিজেই পরিকল্পনা ও নিয়ন্ত্রণ করে বাস্তবায়ন করেন। আর তার এসব কাজ মানসিক বুদ্ধিবৃত্তির মাধ্যমে করতে হয়। অন্যদিকে, তার নিয়োগ করা শ্রমিকরা সরাসরি উৎপাদন কাজে অংশ নেন। কাঁচামাল বহন, সেগুলো মেশিনে প্রবেশ করানো, মেশিন পরিচালনা, উৎপাদিত পণ্য মোড়কিকরণ প্রভৃতিতে শ্রমিকরা প্রত্যক্ষভাবে শারীরিক শ্রম দিয়ে থাকেন। তাই আমি মনে করি, জনাব আলম মানসিক শ্রম বেশি দেন এবং কর্মীরা শারীরিক শ্রম দেন।"
        }
      ]
    },
    {
      "number": "4",
      "uddipok": "‘সোমা ফেব্রিক্স'- -এর মোট স্থায়ী সম্পদের মূল্য ২০১৬ সালে ছিল ২৭ কোটি টাকা এবং শ্রমিক সংখ্যা ছিল ২১৫ জন। অন্যদিকে “রিতা ফেব্রিক্স'-এর মোট স্থায়ী সম্পদের মূল্য ছিল ৯ কোটি টাকা ও শ্রমিক সংখ্যা ৫২ জন। উভয় প্রতিষ্ঠানই গ্রাহকদের চাহিদা অনুযায়ী পোশাক উৎপাদন ও বিক্রি করে। সম্প্রতি বাজারে পোশাকের চাহিদা বেড়ে যাওয়ায় 'সোমা ফেব্রিক্স' ব্যাংক থেকে ১০ কোটি টাকা ঋণ সংগ্রহ করে এবং আরও ৫৫ জন নতুন শ্রমিক নিয়োগ দেয়। ফলে 'সোমা ফেব্রিক্স'-এর গ্রাহকের চাহিদা মেটানোর সক্ষমতা বেড়ে যায়।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "উৎপাদন মাত্রা কী?",
          "explanation": "একটি প্রতিষ্ঠান সব সুযোগ-সুবিধা ব্যবহার করে যে পরিমাণ দ্রব্য বা সেবা উৎপাদন করে তার সংখ্যা বা পরিমাণকে উৎপাদন মাত্রা বলে।"
        },
        {
          "label": "খ",
          "question": "কোন মাত্রায় উৎপাদন করা প্রতিষ্ঠানের জন্য লাভজনক? ব্যাখ্যা করো।",
          "explanation": "কাম্য মাত্রায় উৎপাদন করা প্রতিষ্ঠানের জন্য লাভজনক। কাম্য মাত্রায় উৎপাদন বলতে উৎপাদনের এমন একটি স্তর বোঝায় যেখানে সর্বনিম্ন ব্যয়ে সর্বোচ্চ পরিমাণ পণ্য উৎপাদিত হয়। এক্ষেত্রে একক প্রতি উৎপাদন ব্যয় কমে যায়। এতে পণ্য মূল্য কম নির্ধারণ সম্ভব হয়, যা বিক্রি বাড়াতে সহায়তা করে। ফলে মুনাফা বা লাভের পরিমাণও বেড়ে যেতে পারে। তাই কাম্য মাত্রায় উৎপাদন করা লাভজনক।"
        },
        {
          "label": "গ",
          "question": "উৎপাদন মাত্রার ধরন অনুযায়ী 'সোমা ফেব্রিক্স' বর্তমানে কোন ধরনের শিল্প? ব্যাখ্যা করো ।",
          "explanation": "উৎপাদন মাত্রার ধরন অনুযায়ী 'সোমা ফেব্রিক্স' বর্তমানে মাঝারি শিল্পের অন্তর্ভুক্ত। যেসব প্রতিষ্ঠানের ভূমি ও দালানকোঠা ছাড়াও অন্যান্য স্থায়ী সম্পদের মূল্য ১৫-৫০ কোটি টাকার মধ্যে থাকে। সেসব প্রতিষ্ঠানই বৃহৎ শিল্পের অন্তর্ভুক্ত । এমন প্রতিষ্ঠানে ১২১-৩০০ জন শ্রমিক নিয়োজিত থাকে । ‘সোমা ফেব্রিক্স'-এর মোট স্থায়ী সম্পদের মূল্য ২০১৬ সালে ছিল ২৭ কোটি টাকা। সম্প্রতি ব্যাংক থেকে আরও ১০ কোটি টাকা ঋণ নিয়ে তা বিনিয়োগ করে। আবার ২০১৬ সালে তার প্রতিষ্ঠানের শ্রমিক সংখ্যা ছিল ২১৫ জন। আর সম্প্রতি আরও ৫৫ জন শ্রমিক নিয়োগ করা হলো । অর্থাৎ, বর্তমানে তার মোট মূলধনের পরিমাণ (২৭ + ১০) = ৩৭ কোটি টাকা। অন্যদিকে, প্রতিষ্ঠানে কর্মরত শ্রমিকের বর্তমান সংখ্যা (২১৫ + ৫৫) = ২৭০ জন। এক্ষেত্রে প্রতিষ্ঠানটির মোট স্থায়ী সম্পদ ও শ্রমিক সংখ্যা ২০১৬ সালের শিল্পনীতি অনুযায়ী মাঝারি শিল্পের সাথে মিলে যায়। সুতরাং, উৎপাদন মাত্রার ধরন অনুযায়ী সোমা ফেব্রিক্স' বর্তমানে মাঝারি শিল্পের অন্তর্ভুক্ত।"
        },
        {
          "label": "ঘ",
          "question": "উদ্দীপকে দুটি প্রতিষ্ঠানের মধ্যে দেশের কর্মসংস্থানে কোনটি বেশি অবদান রাখছে? ধরন উল্লেখপূর্বক যুক্তিসহকারে তোমার মতামত দাও ।",
          "explanation": "উদ্দীপকের দুটি প্রতিষ্ঠানের মধ্যে দেশের কর্মসংস্থানে ‘সোমা ফ্রেবিক্স' নামের প্রতিষ্ঠানটি বেশি অবদান রাখছে বলে আমি মনে করি। কর্মসংস্থান বলতে কাজ করার সুযোগ সৃষ্টি হওয়াকে বোঝায়। এর মাধ্যমে মানুষ জীবন ধারণের জন্য অর্থ উপার্জনের সুযোগ পায়। কর্মসংস্থানের হার বা পরিমাণের মাধ্যমে একটি দেশের অর্থনীতির চিত্র বোঝা যায় । উদ্দীপকে দুটি প্রতিষ্ঠানের কথা বলা হয়েছে। যেখানে 'সোমা ফেব্রিক্স' এর মূলধন ৩৭ কোটি টাকা ও শ্রমিক সংখ্যা ২৭০ জন। এটি একটি মাঝারি শিল্প প্রতিষ্ঠান অন্যদিকে 'রিতা ফেব্রিক্স' এর মূলধন ৯ কোটি টাকা ও শ্রমিক সংখ্যা ৫২ জন। ২০১৬ সালের শিল্প আইন অনুসারে এটি একটি ক্ষুদ্র এন্টারপ্রাইজ। উভয় প্রতিষ্ঠানই গ্রাহকদের চাহিদা অনুযায়ী পোশাক উৎপাদন ও বিক্রি করে। উদ্দীপক থেকে দেখা যায় যে, রিতা ফেব্রিক্স-এর তুলনায় সোমা ফেব্রিক্স-এ বেশি মানুষের কর্মসংস্থানের সুযোগ সৃষ্টি হয়েছে। তাছাড়া উৎপাদনের ধরন অনুযায়ী সোমা ফেব্রিক্স হলো মাঝারি প্রতিষ্ঠান। অর্থাৎ এর কাজের পরিধিও রিতা ফেব্রিক্স থেকে বেশি। ফলে এর সাথে পরোক্ষভাবে জড়িত থেকে আরও অনেক মানুষ কাজ করে জীবিকা নির্বাহের সুযোগ, পাচ্ছে। তাই বলা যায়, উদ্দীপকের দুটি প্রতিষ্ঠানের মধ্যে দেশের কর্মসংস্থানে সোমা ফেব্রিক্স নামের প্রতিষ্ঠানটি বেশি অবদান রাখছে।"
        }
      ]
    },
    {
      "number": "5",
      "uddipok": "নিচের ‘ক’ ও ‘খ’ দুটি দেশের বিভিন্ন তথ্য উপস্থাপন করা হলোঃ বিভিন্ন তথ্য ’ক’ দেশ ( কোটি ডলার) ’খ’ দেশ ( কোটি ডলার) মোট ভোগ ব্যয় ৩,০০০ ২,০০০ মোট বেসরকারি বিনিয়োগ ব্যয় ৩,০০০ ২,৫০০ মোট সরকারি ব্যয় ২,০০০ ১,৫০০ মোট রপ্তানি ব্যয় ৩,০০০ ২,৫০০ মোট আমদানি ব্যয় ২,০০০ ১,২০০ অবচয়/ মূলধনজনিত ব্যয় ৪০০ ৩০০ জনসংখ্যা ২ কোটি ২ কোটি",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "নিট জাতীয় আয় কী?",
          "explanation": "একটি নির্দিষ্ট সময়ে একটি দেশের মোট জাতীয় উৎপাদন থেকে দেশটির মূলধনী অবচয় বাদ দিলে যে আয় পাওয়া যায় তাকে নিট জাতীয় আয় বলে ।"
        },
        {
          "label": "খ",
          "question": "ব্যয়যোগ্য আয়ের সাথে জীবনযাত্রার মান সম্পর্কিত'- ব্যাখ্যা করো।",
          "explanation": "জনগণের আয় থেকে কর এবং আনুষঙ্গিক অন্যান্য খরচ বাদ দিলে যা অবশিষ্ট থাকে তা-ই হলো, ব্যয়যোগ্য আয় । ব্যয়যোগ্য আয় নির্ণয় করার জন্য প্রথমে জাতীয় আয় সম্পর্কে জানতে হয়। তারপর সেই আয় থেকে সব রকম কর, ব্যবসায়ের অবণ্টিত মুনাফা এবং মূলধনের অবচয়জনিত ব্যয় বাদ দিয়ে তার সাথে হস্তান্তরযোগ্য আয় যোগ করতে হয়। এই আয় থেকে জনগণ ভোগ ব্যয় এবং সঞ্চয় করে। সুতরাং, এ আয়ের কম বা বেশির সাথে মানুষের জীবনযাত্রার মান উঠা-নামা করে থাকে।"
        },
        {
          "label": "গ",
          "question": "উদ্দীপকে উল্লিখিত 'ক' দেশের মোট জাতীয় উৎপাদন নির্ণয় করো ।",
          "explanation": "দেশের ভেতরে এবং বাইরে এর নাগরিকরা একটি নির্দিষ্ট অর্থবছরে যে পরিমাণ দ্রব্য ও সেবাসামগ্রী উৎপাদন করে তার আর্থিক মূল্যকে মোট জাতীয় উৎপাদন বলে । আমরা জানি, ব্যয় পদ্ধতিতে মোট জাতীয় উৎপাদনের সূত্রটি হলো— মোট জাতীয় উৎপাদন (GNP) = C + 1 + G+ (X - M ) \\text{(GNP) = C + 1 + G+ (X - M )} (GNP) = C + 1 + G+ (X - M ) এখানে, 'ক' দেশের ক্ষেত্রে: মোট ভোগ ব্যয় (C) \\text{(C)} (C) = ৩,০০০ কোটি ডলার মোট বেসরকারি বিনিয়োগ ব্যয় (I) \\text{(I)} (I) = ৩,০০০ কোটি ডলার মোট সরকারি ব্যয় (G) \\text{(G)} (G) = ২,০০০ কোটি ডলার মোট রপ্তানি (X) \\text{(X)} (X) = ৩,০০০ কোটি ডলার মোট আমদানি (M) \\text{(M)} (M) = ২,০০০ কোটি ডলার । ∴ GNP \\therefore \\text{GNP} ∴ GNP = (৩,০০০ + ৩,০০০ + ২,০০০ + (৩,০০০ - ২,০০০)) কোটি ডলার = (৮,০০০ + ১,০০০) কোটি ডলার = ৯,০০০ কোটি ডলার ∴ \\therefore ∴ 'ক' দেশের মোট জাতীয় উৎপাদন হলো ৯,০০০ কোটি ডলার ।"
        },
        {
          "label": "ঘ",
          "question": "ক ও খ দেশের মাথাপিছু আয়ের তুলনামূলক বিশ্লেষণ করো।",
          "explanation": "কোনো একটি দেশের মোট জাতীয় আয়কে সেই দেশের মোট জনসংখ্যা দিয়ে ভাগ করলে মোট মাথাপিছু আয় পাওয়া যায়। আর মাথাপিছু আয় জানার মাধ্যমে একটি দেশের অর্থনৈতিক অবস্থা মূল্যায়ন করা যায় । আমরা জানি, মাথাপিছু আয় = মোট জাতীয় আয়  মোট জনসংখ্যা  \\frac{\\text{মোট জাতীয় আয় }}{\\text{মোট জনসংখ্যা }} মোট   জনসংখ্যা   মোট   জাতীয়   আয়   ​ আবার, জাতীয় আয় = ভোগ ব্যয় + বিনিয়োগ + সরকারি ব্যয় + (মোট রপ্তানি — মোট আমদানি ) ∴ \\therefore ∴ 'ক দেশের জাতীয় আয় = ৯,০০০ কোটি ডলার (গ থেকে প্রাপ্ত) ∴ \\therefore ∴ ক দেশের মাথাপিছু আয় = ৯,০০০ কোটি ডলার  ২ কোটি  \\frac{\\text{৯,০০০ কোটি ডলার }}{\\text{২ কোটি }} ২   কোটি   ৯ , ০০০   কোটি   ডলার   ​ = ৪,৫০০ ডলার অনুরূপভাবে, দেওয়া আছে, খ দেশের ভোগ ব্যয় = ২,০০০ কোটি ডলার মোট বেসরকারি বিনিয়োগ ব্যয় = ২,৫০০ কোটি ডলার মোট সরকারি ব্যয় = ১,৫০০ কোটি ডলার মোট রপ্তানি = ২,৫০০ কোটি ডলার মোট আমদানি = ১,২০০ কোটি ডলার ∴ \\therefore ∴ খ দেশের জাতীয় আয় = {২,০০০ + ২,৫০০ + ১,৫০০ + (২,৫০০ – ১,২০০)} কোটি ডলার = ৭,৩০০ কোটি ডলার ∴ \\therefore ∴ খ দেশের মাথাপিছু আয় = ৭,৩০০ কোটি ডলার  ২ কোটি  \\frac{\\text{৭,৩০০ কোটি ডলার }}{\\text{২ কোটি }} ২   কোটি   ৭ , ৩০০   কোটি   ডলার   ​ = ৩,৬৫০ ডলার একটি দেশের অর্থনৈতিক উন্নয়ন ও জীবনযাত্রার মানের সূচক হলো মাথাপিছু আয়। সাধারণত যে দেশের মাথাপিছু আয় বেশি সে দেশের জনগণের জীবনযাত্রার মানও তত উন্নত হয়। উদ্দীপকে ক দেশের মাথাপিছু আয় ৪,৫০০ ডলার এবং খ দেশের ৩,৬৫০ ডলার । এখানে ক দেশের জনগণের মাথাপিছু আয় বেশি হওয়ার ফলে তাদের সঞ্চয়ের সুযোগ বেশি। কেননা মাথাপিছু আয় বেশি হলে উদ্বৃত্ত অর্থ সঞ্চয়ের সুযোগ থাকে। তাই বলা যায়, ক দেশের জনসাধারণের সঞ্চয়ের সুযোগ খ দেশের জনগণের তুলনায় বেশি ।"
        }
      ]
    },
    {
      "number": "6",
      "uddipok": "রাজশাহীর 'হোটেল পদ্মা'-এর সেবার মান বেশ উন্নত। তাই এ হোটেলে দেশি ও বিদেশি ভ্রমণ পিপাসুদের সংখ্যা দিন দিন বাড়ছে। সম্প্রতি জার্মানির একদল শিক্ষার্থী শিক্ষা সফরে রাজশাহী এসে হোটেল পদ্মায় ওঠে। হোটেল কর্তৃপক্ষ তাদের চাহিদামতো খাবার ও যাতায়াতের জন্য পরিবহন সুবিধার ব্যবস্থা করে। শিক্ষার্থীরা তাদের পছন্দমতো সেবা পেয়ে উপকৃত হয়। ফলে এ হোটেলের সুনাম দেশের বাইরেও ছড়িয়ে পড়ে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "সেবা কী?",
          "explanation": "অভাব বা প্রয়োজন মেটাতে পারে এমন অস্পর্শনীয় কাজ বা সুবিধাকে সেবা বলে।"
        },
        {
          "label": "খ",
          "question": "বর্তমান উৎপাদন ব্যবস্থাপনা কেন ক্রেতাকেন্দ্রিক হচ্ছে? ব্যাখ্যা করো।",
          "explanation": "প্রত্যেক ক্রেতার রুচি, পছন্দ, আয় ইত্যাদি বিবেচনা করে পণ্য তৈরি এবং সরবরাহ করাকে ক্রেতাকেন্দ্রিকতা বলে । বর্তমান উৎপাদন ব্যবস্থার মূল লক্ষ্য ক্রেতাকে সন্তুষ্ট করা। কেননা ক্রেতা বা ভোক্তার জন্যই পণ্য উৎপাদন করা হয়। ক্রেতার সন্তুষ্টির ওপরই ব্যবসায়ের তথা উৎপাদনের সফলতা নির্ভর করে। ক্রেতা বা ভোক্তার চাহিদানুযায়ী পণ্য উৎপাদন করে তাদেরকে আকৃষ্ট করতে হয়। এজন্যই দিনে দিনে উৎপাদন ব্যবস্থাপনা ক্রেতাকেন্দ্রিক হচ্ছে।"
        },
        {
          "label": "গ",
          "question": "উদ্দীপকের ব্যবসায়টি কোন খাতের অন্তর্ভুক্ত? ব্যাখ্যা করো ।",
          "explanation": "উদ্দীপকের হোটেল ব্যবসায়টি সেবা খাতের অন্তর্ভুক্ত। সাধারণভাবে অভাব বা প্রয়োজন মেটাতে পারে এমন অস্পর্শনীয় কাজ কিংবা সুবিধাকে সেবা বলে। এর মাধ্যমে মানুষ তৃপ্তি বা সন্তুষ্টি পায়। সেবার মান বেশ উন্নত হওয়ায় রাজশাহীর 'হোটেল পদ্মা'-এ দেশি ও বিদেশি ভ্রমণপিপাসুদের সংখ্যা দিন দিন বেড়েই চলেছে। সম্প্রতি জার্মানির একদল শিক্ষার্থী উক্ত হোটেলে থাকতে এসেছে। হোটেল কর্তৃপক্ষ শিক্ষার্থীদের চাহিদামতো খাবার ও যাতায়াতের জন্য পরিবহনের ব্যবস্থা করে। ফলে শিক্ষার্থীরা তাদের চাহিদামতো সুযোগ সুবিধা পেয়ে উপকৃত হয়। এক্ষেত্রে সেবা যেমন দেখা যায় না, স্পর্শ করা যায় না, তেমনি হোটেল থেকে দেওয়া সুবিধাও দেখা বা স্পর্শ করা যায় না। তাছাড়া এ সুযোগ-সুবিধা পেয়ে শিক্ষার্থীদের প্রয়োজন মিটেছে। সুতরাং বলা যায়, উদ্দীপকের ব্যবসায়টি সেবা খাতের অন্তর্ভুক্ত।"
        },
        {
          "label": "ঘ",
          "question": "“শুধু কাস্টমাইজেশনের কারণে উদ্দীপকের ব্যবসায়টি যথাযথ সাফল্য অর্জন করেছে”– তুমি কি একমত? যুক্তিসহ মতামত দাও।",
          "explanation": "শুধু কাস্টমাইজেশনের কারণে উদ্দীপকের ব্যবসায়টি সাফল্য অর্জন করেছে।' -এই উক্তিটির সাথে আমি একমত । কাস্টমাইজেশনের মাধ্যমে ক্রেতার স্বাতন্ত্র্য, রুচি, চাহিদা, আয়, পছন্দ প্রভৃতি বিবেচনা করে পণ্য তৈরি ও সেবা সরবরাহ করা হয়। এর মাধ্যমে প্রত্যেক ক্রেতার চাহিদা আলাদাভাবে পূরণ করার প্রচেষ্টা চালানো হয় । ফলে সর্বোচ্চ সন্তুষ্টি অর্জন করা যায়। রাজশাহীর 'হোটেল পদ্মা'-এর সেবার মান বেশ উন্নত। তাই এ হোটেলে দেশি ও বিদেশি ভ্রমণপিপাসুদের সংখ্যা দিন দিন বাড়ছে। সম্প্রতি একদল বিদেশি শিক্ষার্থী হোটেলটিতে থাকতে আসে। আর হোটেল কর্তৃপক্ষ তাদের চাহিদা মোতাবেক সেবা দেয়। বিদেশি শিক্ষার্থীদের চাহিদা, সংস্কৃতি, প্রয়োজন প্রভৃতি আমাদের থেকে আলাদা। তারা তাদের সংস্কৃতি বা জীবন ধাচ অনুযায়ী সেবা প্রত্যাশা করে। আর ‘হোটেল পদ্মা'-এর কর্তৃপক্ষও তাদের সংস্কৃতি বা প্রয়োজনের সাথে সামঞ্জস্যপূর্ণ সেবা দিচ্ছে। এ থেকে বোঝা যায়, এক্ষেত্রে কাস্টমাইজেশনের ব্যবস্থা করা হয়েছে। কারণ এখানে প্রত্যেক ক্রেতার চাহিদা আলাদাভাবে পূরণ করা হচ্ছে। এতে হোটেলটির সেবাগ্রহণকারীরা উপকৃত হচ্ছে এবং তাদের সন্তুষ্ট করা সম্ভব হচ্ছে। এভাবে ক্রেতা সন্তুষ্টি অর্জন করার মাধ্যমে তাদের সুনাম বাড়ছে। ফলে হোটেলে আসা অতিথির সংখ্যা আরও বাড়ছে। এসব কারণে আমি মনে করি, কাস্টমাইজেশনের কারণেই হোটেল পদ্মা সাফল্য অর্জন করেছে।"
        }
      ]
    },
    {
      "number": "7",
      "uddipok": "'বেলি কসমেটিকস' দীর্ঘদিন সুনামের সাথে শুধু সাদা রঙের ১৫০ গ্রাম ওজনের প্রসাধনী সাবান তৈরি করে। ২০১৬ সালে ভোক্তাদের চাহিদা ও ক্রয়ক্ষমতা বিবেচনা করে ১০০ গ্রাম, ১৫০ গ্রাম ও ২০০ গ্রাম ওজনের সাবান ভিন্ন ভিন্ন রং ও সুগন্ধি ব্যবহার করে উৎপাদন করে। ফলে প্রতিষ্ঠানের বিক্রি আগের চেয়ে বেশি পরিমাণে বেড়েছে। ২০১৫ সালে প্রতিষ্ঠানটি ৩০ লক্ষ টাকা লোকসান দিলেও ২০১৬ সালে ১ কোটি টাকা মুনাফা করে ।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "নান্দনিক ডিজাইন কী ?",
          "explanation": "যে পণ্য ডিজাইনের ক্ষেত্রে পণ্যের মানকে গুরুত্ব না দিয়ে ক্রেতাদের কাছে আকর্ষণীয় করে উপস্থাপনের চেষ্টা করা হয় তাকে নান্দনিক ডিজাইন বলে ।"
        },
        {
          "label": "খ",
          "question": "\"পণ্য ডিজাইন ক্রেতার চাহিদার ওপর নির্ভর করে”- ব্যাখ্যা করো ।",
          "explanation": "উৎপাদন করার আগেই পণ্যের আকার, রং, ওজন, প্যাকেজসহ বিভিন্ন বৈশিষ্ট্য নির্ধারণ করাকে পণ্যের ডিজাইন বলে । বর্তমান প্রতিযোগিতামূলক বাজারে টিকে থাকতে ক্রেতাদের চাহিদাকে বেশি গুরুত্ব দেওয়া হয়। এক্ষেত্রে তাদের চাহিদা বিবেচনা করে পণ্যের আকার নির্ধারণ করা হয়। কেননা পণ্যের গুণাগুণ, কার্যকারিতা, বিশ্বাসযোগ্যতা, স্থায়িত্ব প্রভৃতি বৈশিষ্ট্যসম্পন্ন ডিজাইনের পণ্য ভোক্তাকে সন্তুষ্ট করতে পারে। এজন্যই ক্রেতার চাহিদার ওপর পণ্য ডিজাইন নির্ভর করে ।‘"
        },
        {
          "label": "গ",
          "question": "উদ্দীপকে কোন ধরনের উপযোগ সৃষ্টি হয়েছে? ব্যাখ্যা করো।",
          "explanation": "উদ্দীপকের 'বেলি কসমেটিকস' রূপগত উপযোগ সৃষ্টি করেছে । রূপগত উপযোগের মাধ্যমে প্রকৃতি থেকে পাওয়া বিভিন্ন সম্পদের রূপ বা আকৃতি পরিবর্তন করে পণ্যকে ব্যবহার উপযোগী করা হয়। পণ্য উৎপাদনের মাধ্যমে এমন উপযোগ সৃষ্টি করা হয়। 'বেলি কসমেটিকস' প্রসাধনী সাবান উৎপাদনকারী প্রতিষ্ঠান। সাবান উৎপাদনের জন্য প্রতিষ্ঠানটি প্রক্রিয়াজাতকরণের মাধ্যমে কাঁচামালের আকার-আকৃতি পরিবর্তন করে। ফলে, সেগুলো চূড়ান্তভাবে ব্যবহার উপযোগী হয়ে ওঠে। আর এই কাজটি রূপগত উপযোগের সাথে সামঞ্জস্যপূর্ণ। সুতরাং, উদ্দীপকের 'বেলি কসমেটিকস' সাবান উৎপাদনের মাধ্যমে রূপগত উপযোগ সৃষ্টি করেছে।"
        },
        {
          "label": "ঘ",
          "question": "উদ্দীপকের আলোকে ডিজাইনের ধরন উল্লেখপূর্বক ডিজাইন পরিবর্তনের যৌক্তিকতা ব্যাখ্যা করো ।",
          "explanation": "'বেলি কসমেটিকস'-এর সাবান উৎপাদনে ক্রিয়াগত বা ব্যবহারিক ডিজাইন করা যৌক্তিক হয়েছে। কোনো পণ্যের উপযোগিতা এবং স্থায়িত্ব বাড়ানোর লক্ষ্যে ক্রিয়াগত বা ব্যবহারিক ডিজাইন করা হয়। এর মাধ্যমে পণ্যের মান ও কার্যকারিতা দুটিই বাড়ে । তাছাড়া, ক্রেতা সন্তুষ্টি অর্জনেও এটি সহায়তা করে থাকে। ‘বেলি কসমেটিকস' দীর্ঘদিন শুধু সাদা রং-এর ১৫০ গ্রামের সাবান তৈরি করত। পরবর্তীতে তারা ১০০ গ্রাম, ১৫০ গ্রাম ও ২০০ গ্রাম ওজনের সাবান ভিন্ন ভিন্ন রং ও সুগন্ধি ব্যবহার করে উৎপাদন করা শুরু করে। ফলে ২০১৫ সালে ৩০ লক্ষ টাকা লোকসান হলেও ২০১৬ সালে ১ কোটি টাকা মুনাফা করে। কারণ, এতে তাদের বিক্রির পরিমাণ বেড়েছে। 'বেলি কসমেটিকস' এখন বিভিন্ন ধরনের সাবান উৎপাদন করছে। এক্ষেত্রে তারা সাবান ডিজাইনের আগে ক্রেতাদের চাহিদা ও প্রয়োজন বিবেচনা করেছে। আর এ জন্যই তারা সাবানের ওজনে বৈচিত্র্য এনেছে। পাশাপাশি এর রং ও গন্ধেও ভিন্নতা এনেছে। এতে করে ভোক্তারা তাদের পছন্দ অনুযায়ী পণ্য ব্যবহার করতে পেরে উপকৃত হচ্ছে। আর এটি তাদের বিক্রি বাড়াতেও ভূমিকা রেখেছে। এজন্যই ২০১৬ সালে তারা আগের লোকসান ঘুচিয়ে ১ কোটি টাকা মুনাফা করতে পেরেছে। আর এটি সম্ভব হয়েছে তাদের গতানুগতিক ডিজাইন পরিবর্তন করে ব্যবহারিক ডিজাইন ব্যবহারের ফলে। সুতরাং, 'বেলি কসমেটিকস'-এর সাবান উৎপাদনে কার্যগত বা ব্যবহারিক ডিজাইন করা যৌক্তিক হয়েছে।"
        }
      ]
    },
    {
      "number": "8",
      "uddipok": "মি. সাফিক ব্যবস্থাপনা বিষয় নিয়ে এমবিএ ডিগ্রি অর্জন করে এখন একটি উৎপাদনমুখী প্রতিষ্ঠানে কর্মরত আছেন। তিনি প্রতিষ্ঠানের উৎপাদিত পণ্যের মান, পরিকল্পনা, মান নিয়ন্ত্রণ, মানের নিশ্চয়তা এবং মান উন্নয়নের সাথে জড়িত। তিনি বাস্তবভিত্তিক সিদ্ধান্ত নেওয়ার পাশাপাশি ক্রেতাদের ওপর গুরুত্ব দিয়ে পণ্যের মান নির্ধারণ করেন। ফলে এ প্রতিষ্ঠানের উৎপাদিত পণ্যের মানে ক্রেতাগণ বেশ খুশি।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "মান নিয়ন্ত্রণ কী?",
          "explanation": "প্রতিষ্ঠিত মান অনুযায়ী পণ্য উৎপাদন করা এবং ত্রুটি থাকলে সংশোধন করার প্রক্রিয়াই হলো মান নিয়ন্ত্রণ ।"
        },
        {
          "label": "খ",
          "question": "সার্বিক মান ব্যবস্থাপনা বলতে কী বোঝায়?",
          "explanation": "গ্রাহকদের সন্তুষ্টি অর্জনের জন্য ধারাবাহিকভাবে পণ্যের মান উন্নয়নের প্রক্রিয়াকে সার্বিক মান ব্যবস্থাপনা বলে । সার্বিক মান ব্যবস্থাপনা হলো মান নিয়ন্ত্রণ ও মান নিশ্চিতকরণের সমন্বিত রূপ। সার্বিক মান ব্যবস্থাপনায় ক্রেতাদের প্রত্যাশা অনুযায়ী পণ্য বা সেবার নকশা করা হয়। বর্তমানে মান নিয়ন্ত্রণ ও মান নিশ্চিতকরণের ক্ষেত্রে সার্বিক মান ব্যবস্থাপনা সর্বাধিক ব্যবহৃত হচ্ছে। আর এর মাধ্যমে ক্রেতা সন্তুষ্টি অর্জন করাও সম্ভব হয় ।"
        },
        {
          "label": "গ",
          "question": "মি. সাফিক যে কাজগুলো সম্পাদন করেন সেগুলোই কি মান ব্যবস্থাপনার উপাদান? ব্যাখ্যা করো ।",
          "explanation": "মি. সাফিক যে কাজগুলো সম্পাদন করেন সেগুলোই মান ব্যবস্থাপনার উপাদান । মান ব্যবস্থাপনায় প্রতিষ্ঠানের পণ্য, কাজ ও পদ্ধতিসহ সব ক্ষেত্রে নির্দিষ্ট মান বজায় রাখা হয়। এছাড়া উৎপাদনজনিত ত্রুটি অনুসন্ধান ও প্রতিকারের জন্য মান ব্যবস্থাপনা করা হয়। এভাবে সুষ্ঠু উৎপাদন নিশ্চিত করা সহজ হয়। মি. সাফিক একটি উৎপাদনমুখী প্রতিষ্ঠানে কাজ করেন। সেখানে প্রথমে তিনি উক্ত প্রতিষ্ঠানের উৎপাদিত পণ্যের মান পরিকল্পনা করেন। এর মাধ্যমে তিনি পণ্যের জন্য একটি মান প্রতিষ্ঠা করেন। আর সেই মান অনুযায়ী পণ্য উৎপাদিত হচ্ছে কিনা তা দেখাশোনার মাধ্যমে মান নিয়ন্ত্রণ কার্যাবলি সম্পন্ন করেন। আবার, উৎপাদনের সময় কোনো ত্রুটি-বিচ্যুতি হলে তা সংশোধনের মাধ্যমে মান নিশ্চিত করে থাকেন। এছাড়াও তিনি মান উন্নয়নের মাধ্যমে ক্রমাগত পণ্যের গুণাগুণ বাড়ানোর চেষ্টা করেন। এক্ষেত্রে কাজগুলো তিনি ধারাবাহিক ভাবে সম্পন্ন করছেন। এসব কাজ শুধুমাত্র মান ব্যবস্থাপনায় করা হয়। তাই বলা যায়, মি. সাফিক যে কাজগুলো সম্পাদন করেন সেগুলোই মান ব্যবস্থাপনার উপাদান ।"
        },
        {
          "label": "ঘ",
          "question": "পণ্যের মান নির্ধারণে মি. সাফিকের নেওয়া কার্যক্রমে ক্রেতাগণের খুশি হওয়ার যথার্থতা বিশ্লেষণ করো।",
          "explanation": "ক্রেতাদের খুশি করার জন্য মি. সাফিকের নেওয়া মান নির্ধারণ কার্যক্রম যথার্থ বলে আমি মনে করি। ক্রেতাদের প্রত্যাশা অনুযায়ী উৎপাদিত পণ্য বা সেবার গুণগত বৈশিষ্ট্য ঠিক করাই হলো মান নির্ধারণ। এটি মান ব্যবস্থাপনার একটি গুরুত্বপূর্ণ কাজ। যথাযথ ক্রেতা সন্তুষ্টি অর্জনে মান নির্ধারণ একটি অপরিহার্য কাজ। মি. সাফিক একটি উৎপাদনমুখী প্রতিষ্ঠানে কর্মরত আছেন। তিনি উৎপাদিত পণ্যের মান পরিকল্পনা, নিয়ন্ত্রণ, নিশ্চয়তকরণ এবং উন্নয়ন কাজ করে থাকেন। এছাড়াও তিনি বাস্তবভিত্তিক সিদ্ধান্ত নেওয়ার পাশাপাশি ক্রেতাদের চাহিদার ওপর গুরুত্ব দিয়ে পণ্যের মান নির্ধারণ করেন। ফলে প্রতিষ্ঠানের পণ্যের মানে ক্রেতারা বেশ খুশি । মি. সাফিক বাজারে চলমান পণ্যের মান বিবেচনা করার পাশাপাশি প্রতিযোগী পণ্যের মানের প্রতিও গুরুত্ব দেন। এতে করে বাজারে তার পণ্য স্বকীয়ভাবে উপস্থাপন করতে পারেন। আবার, তার এ কাজের মাধ্যমে তিনি উৎপাদিত পণ্যের মান অন্যদের থেকে ভালো ভাবে নির্ধারণ করতে পারেন। এতে ক্রেতারা তাদের যথাযথ প্রয়োজন ও চাহিদা মেটানোর সুযোগ পেয়ে উপকৃত হয়। আর এটিই তার পণ্যের ক্রেতাদের খুশি করছে। অর্থাৎ, তিনি ক্রেতা সন্তুষ্টি অর্জনে সক্ষম হচ্ছেন। তাই আমি মনে করি, ক্রেতাদের খুশি করতে মি. সাফিকের নেওয়া মান নির্ধারণ কার্যক্রম যথার্থ হয়েছে।"
        }
      ]
    },
    {
      "number": "9",
      "uddipok": "সাকুরা সিমেন্ট কারখানা ৩০টি মেশিন ব্যবহার করে উৎপাদন কাজ পরিচালনা করে। উক্ত ৩০টি মেশিনের বার্ষিক উৎপাদন ক্ষমতা ৬ কোটি একক। বাজারের চাহিদা বেড়ে যাওয়ায় মেশিনগুলো অতিরিক্ত ব্যবহার হচ্ছে। ফলে প্রায়ই কিছু মেশিন নষ্ট হয়ে উৎপাদন কাজে বিঘ্ন ঘটায়। এ কারণে সাকুরা সিমেন্ট কারখানার আপ্রাণ চেষ্টা সত্ত্বেও অনেক সময় নির্ধারিত লক্ষ্যমাত্রা অর্জন সম্ভব হয় না।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "কার্যকর উৎপাদন ক্ষমতা কাকে বলে?",
          "explanation": "একটি প্রতিষ্ঠান নির্দিষ্ট সময়ে তার সব সুযোগ-সুবিধা ব্যবহার করে মিতব্যয়িতার সাথে সর্বোচ্চ যে পরিমাণ পণ্য বা সেবা উৎপাদন করতে পারে তাকে কার্যকর উৎপাদন ক্ষমতা বলে ।"
        },
        {
          "label": "খ",
          "question": "“উৎপাদন ক্ষমতা কর্মীদের অদক্ষতার কারণে কমে যায়\"- ব্যাখ্যা করো।",
          "explanation": "কোনো প্রতিষ্ঠানের সর্বোচ্চ উৎপাদনের পরিমাণই হলো ঐ প্রতিষ্ঠানের উৎপাদন ক্ষমতা । উৎপাদনের অন্যতম উপকরণ হলো শ্রমিক-কর্মী। দক্ষ শ্রমিক প্রতিষ্ঠানের উৎপাদন ক্ষমতার সর্বোচ্চ ব্যবহার নিশ্চিত করে। এরা অদক্ষ হলে যত উন্নতমানের কাঁচামাল, মেশিন বা পদ্ধতিই থাকুক না কেন, কোনো কাজই ঠিকমতো হয় না। এতে অপচয় বাড়ে এবং আদর্শমান অর্জন করা সম্ভব হয় না। অদক্ষ শ্রমিক কাঙ্ক্ষিত পরিমাণ পণ্য উৎপাদনে ব্যর্থ হয়। ফলে উৎপাদন ক্ষমতা কমে যায়। তাই বলা যায়, উৎপাদন ক্ষমতা কর্মীদের অদক্ষতার কারণে কমে যায়।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটির উৎপাদন কোন ধরনের উৎপাদন ক্ষমতার অন্তর্ভুক্ত? ব্যাখ্যা করো।",
          "explanation": "সাকুরা সিমেন্ট কারখানা প্রকৌশলগত উৎপাদন ক্ষমতা ব্যবহার করে। এ ধরনের উৎপাদন ক্ষমতায় যন্ত্রের ক্ষমতার ভিত্তিতে সর্বোচ্চ উৎপাদন ক্ষমতা নির্ধারণ করা হয়। উদাহরণস্বরূপ অনেক মেশিনের গায়ে এটির উৎপাদনের পরিমাণের কথা লিখা থাকে। এ লিখিত উৎপাদন ক্ষমতা হলো প্রকৌশলগত উৎপাদন ক্ষমতা । সাকুরা সিমেন্ট কারখানা ৩০টি মেশিন ব্যবহার করে এর উৎপাদন কাজ পরিচালনা করে। এসব মেশিনের বার্ষিক উৎপাদন ক্ষমতা ৬ কোটি একক। অর্থাৎ, প্রতিষ্ঠানটির মেশিনগুলোর সর্বোচ্চ উৎপাদনের পরিমাণ যন্ত্রের উৎপাদন ক্ষমতার ওপর নির্ভরশীল। তাই বলা যায়, সাকুরা সিমেন্ট কারখানার উৎপাদন হলো প্রকৌশলগত উৎপাদন ক্ষমতা ।"
        },
        {
          "label": "ঘ",
          "question": "উৎপাদন ক্ষমতার ধরন উল্লেখপূর্বক সাকুরা সিমেন্ট কারখানার নির্ধারিত লক্ষ্যমাত্রা অর্জনের উপায় সম্পর্কে তোমার মতামত ব্যক্ত করো ।",
          "explanation": "মেশিন সংখ্যা বাড়িয়ে প্রকৃত উৎপাদন ক্ষমতা ব্যবহার করে সাকুরা সিমেন্ট কারখানা কাঙ্ক্ষিত লক্ষ্যমাত্রা অর্জন করতে পারে বলে আমি মনে করি । একটি উৎপাদন ব্যবস্থা থেকে নির্দিষ্ট সময়ে স্বাভাবিকভাবে যে পরিমাণ পণ্য বা সেবা পাওয়া যায় তাকে প্রকৃত উৎপাদন ক্ষমতা বলা হয়। এ উৎপাদন ক্ষমতার চেয়ে বেশি উৎপাদন করা উচিত না। এক্ষেত্রে প্রয়োজনে মেশিন সংখ্যা বাড়াতে হয় । সাকুরা সিমেন্ট কারখানার ৩০টি মেশিনের উৎপাদন ক্ষমতা ৬ কোটি একক। কিন্তু বাজারে চাহিদা বেশি থাকায় মেশিনগুলো অতিরিক্ত ব্যবহার করা হচ্ছে। এতে প্রায়ই কিছু মেশিন নষ্ট হয়ে যাচ্ছে এবং প্রতিষ্ঠানটি লক্ষ্যমাত্রা অর্জন করতে পারছে না। এর মূল কারণ প্রকৌশলগত উৎপাদন ক্ষমতার ব্যবহার। সাকুরা সিমেন্ট কারখানার উচিত মেশিন বাড়ানো। এটি করলে বর্তমানে থাকা ৩০টি মেশিনের ওপর চাপ কমবে। সব মেশিনেরই একটি নির্দিষ্ট উৎপাদন ক্ষমতা থাকে। নতুন ও পুরাতন মেশিন দিয়ে এক সাথে উৎপাদন করলে কাঙ্ক্ষিত চাহিদা মেটানো সম্ভব হবে। আবার উৎপাদন ক্ষমতার বেশি ব্যবহার না করায় মেশিনও নষ্ট হবে না এবং উৎপাদনও ব্যাহত হবে না। এসব বৈশিষ্ট্য প্রকৃত উৎপাদন ক্ষমতার বৈশিষ্ট্যের সাথে মিলে যায়। তাই আমি মনে করি, মেশিন সংখ্যা বাড়িয়ে সাকুরা সিমেন্ট কারখানায় প্রকৃত উৎপাদন ক্ষমতা ব্যবহার করে প্রতিষ্ঠানটি কাঙ্ক্ষিত লক্ষ্যমাত্রা অর্জন করতে পারবে।"
        }
      ]
    },
    {
      "number": "10",
      "uddipok": "ঢাকার 'মিরপুর' এলাকায় সরকারি হাসপাতাল ছাড়াও অনেক বেসরকারি হাসপাতাল ও ক্লিনিক থাকায় এ এলাকায় প্রতিদিন প্রচুর রোগীর সমাগম ঘটে। বিষয়টি চিন্তা করে মি. হাসান মিরপুরে 'একদর ফার্মেসি' নামে একটি ঔষধের দোকান স্থাপন করেন। বর্তমানে দোকানে প্রচুর ক্রেতার সমাগম ঘটছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "বাজারের নৈকট্য কী?",
          "explanation": "বাজারের নৈকট্য বলতে বাজারের কাছাকাছি প্রতিষ্ঠানের অবস্থানকে বোঝায় ।"
        },
        {
          "label": "খ",
          "question": "“ব্যবসায়ের শহুরে অবস্থান বিক্রি বাড়াতে সহায়ক” – ব্যাখ্যা করো।",
          "explanation": "শহরকে কেন্দ্র করে কোন শিল্প বা বাণিজ্যিক প্রতিষ্ঠান স্থাপনকে ব্যবসায়ের শহুরে অবস্থান বলে । সাধারণত শহরে ক্রেতার সংখ্যা বেশি থাকে। আবার গ্রামের অনেকে শহর থেকে পণ্য কিনতে পছন্দ করে। তাই শহরের বাজার বড় । শহরে শিল্প প্রতিষ্ঠানের অবস্থান হলে এসব ক্রেতার কাছে পণ্য বিক্রি সহজ হয়। আবার, শহরের উন্নত যোগাযোগ ব্যবস্থা ব্যবহার করে দূরের ক্রেতাদের কাছে পণ্য পৌঁছে দেওয়া যায়। এভাবে ব্যবসায়ের শহরে অবস্থান পণ্য বিক্রি বাড়াতে সহায়তা করে।"
        },
        {
          "label": "গ",
          "question": "মি. হাসান 'একদর ফার্মেসি' স্থাপনে কোন ধরনের ব্যবসায়ের অবস্থানের প্রতি গুরুত্ব দিয়েছেন? ব্যাখ্যা করো।",
          "explanation": "মি. হাসান ‘একদর ফার্মেসি স্থাপনের ক্ষেত্রে ব্যবসায়ের শহুরে অবস্থান বিবেচনা করেছেন। শহরকে কেন্দ্র করে ব্যবসা বা শিল্প প্রতিষ্ঠান স্থাপন করা হলো ব্যবসায়ের শহুরে অবস্থান। সাধারণত অবকাঠামোগত, পরিবহন ব্যবস্থা, কর অবকাশ প্রভৃতি সুবিধার জন্য শহুরে অবস্থান গুরুত্বপূর্ণ। মি. হাসান ঢাকার মিরপুরে একটি ফার্মেসি স্থাপন করেছেন। মিরপুর ঢাকায় অবস্থিত হওয়ায় এখানে বিভিন্ন ধরনের শহুরে সুবিধা বিদ্যমান। তাছাড়াও মিরপুরে সরকারি হাসাপাতালসহ বিভিন্ন বেসরকারি হাসপাতালও আছে। এর ফলে প্রচুর ক্রেতার সমাগম হয়। আর এসব কারণে মি. হাসান মিরপুরে তার ফার্মেসিটি স্থাপন করেছেন। ফলে একদিকে যেমন তিনি শহুরে সুবিধা পাচ্ছেন অন্যদিকে তার দোকানে ক্রেতাও বেশি আসছে। আর এসব কারণেই তিনি শহুরে অবস্থানকে গুরুত্ব দিয়েছেন।"
        },
        {
          "label": "ঘ",
          "question": "মি. হাসানের অবস্থান নির্বাচন প্রক্রিয়ায় সর্বোচ্চ গুরুত্ব দেওয়া ধাপের যৌক্তিকতা বিশ্লেষণ করো।",
          "explanation": "মি. হাসান অবস্থান নির্বাচন প্রক্রিয়ায় সর্বোচ্চ গুরুত্ব দেওয়া ধাপটি হলো তথ্য সংগ্রহ ও বিশ্লেষণ; যা যৌক্তিক। ব্যবসায়ের অবস্থান নির্বাচন প্রক্রিয়ায় প্রতিষ্ঠান স্থাপন করার আগে উপযোগী সম্ভাব্য স্থানগুলো সম্পর্কে প্রয়োজনীয় তথ্য সংগ্রহ করতে হয়। এসব তথ্যের মধ্যে আছে বাজারের নৈকট্য, পরিবহন ও যোগাযোগ ব্যবস্থা, কাঁচামালের সহজলভ্যতা ইত্যাদি। ঢাকার মিরপুরে অনেক সরকারি, বেসরকারি হাসপাতালের পাশাপাশি ক্লিনিকও আছে। অনেক রোগীর সমাগম ঘটে বলে মি. হাসান এখানে 'একদর ফার্মেসি' নামে একটি ওষুধের দোকান স্থাপন করেছেন। তার দোকানে প্রচুর ক্রেতার সমাগম ঘটছে। মি. হাসান অনেক বিচার বিশ্লেষণ করে মিরপুরে দোকান স্থাপন করেছেন। তিনি গ্রামে বা অন্য কোন এলাকায় ওষুধের দোকান স্থাপন করতে পারতেন। কিন্তু তিনি তা করেন নি। তিনি ভেবে দেখেছেন যে, হাসপাতালের কাছে ওষুধের দোকানে বিক্রি বেশি হয়। তাই তার কাছে মিরপুরে দোকান স্থাপন করা লাভজনক মনে হয়েছে। তিনি বাজার নৈকট্য ও ক্রেতার সংখ্যা সম্পর্কিত তথ্য সংগ্রহ ও বিশ্লেষণ না করলে এমন সঠিক সিদ্ধান্ত নিতে পারতেন না। তাই বলা যায়, মি. হাসানের তথ্য সংগ্রহ ও বিশ্লেষণের ধাপটিকে সর্বোচ্চ গুরুত্ব দেওয়া যৌক্তিক হয়েছে।"
        }
      ]
    },
    {
      "number": "11",
      "uddipok": "‘সাবা গ্রুপ' সিলেট শহরের প্রাণকেন্দ্রে বহুতলবিশিষ্ট একটি ডিপার্টমেন্ট স্টোর স্থাপন করেছে। স্টোরটির প্রত্যেক তলায় পৃথক বিভাগের মাধ্যমে পৃথক পৃথক পণ্য বিক্রির ব্যবস্থা করা হয়েছে। ফলে ক্রেতারা ঝামেলামুক্তভাবে তাদের চাহিদামতো পণ্য কিনে অত্যন্ত সন্তুষ্ট।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "পণ্য বিন্যাস কী?",
          "explanation": "যে বিন্যাস ব্যবস্থায় কাজের ধারাবাহিকতা অনুসারে প্রত্যেক বিভাগ, যন্ত্রপাতি, উপকরণ প্রভৃতি একটি রেখাপথে স্থাপন করা হয় তাকে পণ্য বিন্যাস বলে ।"
        },
        {
          "label": "খ",
          "question": "কোন বিন্যাসে পণ্য নির্দিষ্ট স্থানে অবস্থান করে? ব্যাখ্যা করো ।",
          "explanation": "স্থির অবস্থান বিন্যাসে পণ্য নির্দিষ্ট স্থানে অবস্থান করে। এ ব্যবস্থায় পণ্যটি একটি নির্দিষ্ট জায়গায় স্থির থাকে এবং কর্মীরা যন্ত্রপাতি ও অন্যান্য উপকরণ নিয়ে ঐ জায়গায় গিয়ে পণ্য তৈরি করে। বড়, ভারী ও ঝুঁকিপূর্ণ পণ্যের ক্ষেত্রে স্থির বিন্যাস ব্যবহার করা হয়। কারণ এসব পণ্য আনা-নেওয়া খুবই কঠিন। তাছাড়া এর উপাদানগুলো ভারী ও ঝুঁকিপূর্ণ। যেমন : জাহাজ নির্মাণের ক্ষেত্রে কর্মীরা ডক-এ গিয়ে কাজ করে। তাই বলা হয়, স্থির অবস্থান বিন্যাসে পণ্য নির্দিষ্ট স্থানে অবস্থান করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের লে-আউট অনুসরণ করেছে? ব্যাখ্যা করো ।",
          "explanation": "সাবা গ্রুপ ডিপার্টমেন্ট স্টোরটিতে খুচরা বিক্রয় কেন্দ্র বিন্যাস বা রিটেইল লে-আউট অনুসরণ করেছে। যে ব্যবস্থায় খুচরা বিক্রয় কেন্দ্রে পণ্য বা অন্যান্য জিনিস একটি নির্দিষ্ট নিয়মে সাজিয়ে রাখা হয় তাকে খুচরা বিক্রয় কেন্দ্র বিন্যাস বলা হয়। এ বিন্যাসের মাধ্যমে ক্রেতাদের সহজে আকৃষ্ট করা যায় । 'সাবা গ্রুপ' সিলেট শহরের প্রাণকেন্দ্রে একটি বহুতল বিশিষ্ট ডিপার্টমেন্ট স্টোর স্থাপন করেছে। এখানে প্রত্যেক তলায় পৃথক পৃথক বিভাগ আছে। আবার প্রতিটি বিভাগে পৃথক পৃথক পণ্য বিক্রির ব্যবস্থা আছে। এতে ক্রেতারা পণ্য কিনতে আগ্রহী হয়। ডিপার্টমেন্ট স্টোর হলো বৃহদায়তন খুচরা ব্যবসায় প্রতিষ্ঠান। আবার প্রতিষ্ঠানটি চূড়ান্ত ভোক্তার কাছে পণ্য বিক্রি করে। তাই একে বিক্রয় কেন্দ্র হিসেবে ধরে নেওয়া যায়। তাই বলা যায়, সাবা গ্রুপের ডিপার্টমেন্ট স্টোরটিতে খুচরা বিক্রয় কেন্দ্র বিন্যাস অনুসরণ করা হয়েছে।"
        },
        {
          "label": "ঘ",
          "question": "ক্রেতাদের চাহিদা অনুসারে ও ঝামেলাহীনভাবে পণ্য সরবরাহের ক্ষেত্রে নেওয়া লে-আউটের যৌক্তিকতা বিশ্লেষণ করো।",
          "explanation": "ক্রেতাদের চাহিদা অনুসারে ও ঝামেলাহীনভাবে পণ্য সরবরাহের ক্ষেত্রে নেওয়া খুচরা বিক্রয় কেন্দ্র বিন্যাসের ব্যবহার যৌক্তিক। এ বিন্যাসের অন্যতম উদ্দেশ্য হলো সব শ্রেণির ক্রেতাদের সহজে পণ্য খুঁজে পেতে সহায়তা করা। এজন্য এ বিন্যাসের ক্ষেত্রে পণ্যের প্রকৃতি, আকৃতি, রং, মূল্য, ক্রেতার প্রকৃতি, বয়স, লিঙ্গ, সামাজিক অবস্থান, অর্থনৈতিক অবস্থা বিবেচনা করে পণ্য সাজিয়ে রাখা হয়। 'সাবা গ্রুপ' একটি বহুতল বিশিষ্ট ডিপার্টমেন্ট স্টোর স্থাপন করেছে। এর প্রত্যেক তলায় আলাদা বিভাগের মাধ্যমে বিভিন্ন পণ্য বিক্রির ব্যবস্থা আছে। এতে ক্রেতারা ঝামেলা ছাড়া চাহিদামতো পণ্য কিনতে পেরে সন্তুষ্ট হচ্ছে। খুচরা বিক্রয় কেন্দ্র বিন্যাস অনুসরণ না করলে পণ্যগুলো যেখানে সেখানে ছড়িয়ে ছিটিয়ে থাকত। ক্রেতাদের পক্ষে পণ্য খুঁজে পাওয়া কঠিন হতো। এতে ক্রেতাদের যেমন সময় ও শ্রম ব্যয় বেশি হতো তেমনি প্রতিষ্ঠানটির সুনাম হারানোর আশঙ্কা ছিল। এখন ক্রেতারা ঝামেলাহীনভাবে সহজে চাহিদামতো কাঙ্ক্ষিত পণ্য কিনতে পারছে। এটি অন্য কোনো লে-আউট ব্যবহার করলে সম্ভব হতো না। তাই আমি মনে করি, ক্রেতাদের চাহিদা অনুসারে ও ঝামেলাহীনভাবে পণ্য সরবরাহের ক্ষেত্রে খুচরা বিক্রয়কেন্দ্র বিন্যাস খুবই যৌক্তিক।"
        }
      ]
    }
  ]
}