{
  "title": "দিনাজপুর বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব মিজান নিজ গ্রামে হাঁস-মুরগির খামার স্থাপন করেন। তিনি খামারের উৎপাদিত ডিম এলাকার বাজারসমূহে সরবরাহ করেন। গত কয়েক বছরের আয় হতে কিছু সঞ্জয় করে ২০১৯ সালে খামারটির সম্প্রসারণ করেছেন। বর্তমানে খামার থেকে উৎপাদিত হাঁস-মুরগি এবং ডিম স্থানীয় বাজারের চাহিদা মিটিয়ে অন্যান্য এলাকায় সরবরাহ করার চিন্তা করছেন। এক্ষেত্রে তার নিজস্ব পরিবহন না থাকায় এই খাতে অনেক ব্যয় করতে হবে। বিষয়টি নিয়ে তিনি বেশ চিন্তিত।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "প্রকৃতি প্রদত্ত সম্পদকে প্রক্রিয়ার মাধ্যমে রূপ পরিবর্তন করে মানুষের ব্যবহার উপযোগী করে তোলাই উৎপাদন।"
        },
        {
          "label": "খ",
          "question": "",
          "explanation": "পণ্যদ্রব্য ক্রয়-বিক্রয় অথবা পণ্যের মালিকানা পরিবর্তনের মাধ্যমে যে ধরণের উপযোগ সৃষ্টি হয় তাকে স্বত্বগত উপযোগ বলে। স্বত্বগত উপযোগের মাধ্যমে ভোক্তার অভাব পূরণ হয়ে থাকে। যেমন- বর্ষাকালে একটি দোকান থাকে চারশত টাকা দিয়ে ছাতা ক্রয় করে ছাতার মালিকানা লাভ করার ফলে স্বত্বগত উপযোগ সৃষ্টি হয় এবং নির্দিষ্ট অভাবও পূরণ হয়। মানুষের প্রাত্যহিক জীবনে বিভিন্ন ধরনের অভাব বা প্রয়োজন পূরনের জন্য নানান ধরনের পণ্য বা সেবার প্রয়োজন হয়। আর ক্রয় বিক্রয়ের মাধ্যমে ক্রেতা বা ভোক্তারা তাদের অভাব দূর করতে পারে।তাই বলা যায়, ক্রয়- বিক্রয়ের মাধ্যমে সত্বগত উপযোগ সৃষ্টি হয়।"
        },
        {
          "label": "গ",
          "question": "",
          "explanation": "জনাব মিজান স্থানগত উপযোগ সৃষ্টি করেছেন। কোন একটি স্থান থেকে দ্রব্য সামগ্রী অন্যত্র স্থানান্তর করার ফলে যে উপযোগ সৃষ্টি হয় তাকেই স্থানগত উপযোগ বলে। একটি পণ্য কোন নির্দিষ্ট স্থানে উৎপাদন হয় কিন্তু এর চাহিদা থাকে এক বা একাধিক দেশের বিভিন্ন অঞ্চলে। দেশ-বিদেশের বিভিন্ন স্থানে অবস্থানরত ক্রেতাদের নিকট পণ্য পৌঁছানোর মাধ্যমে স্থানগত উপযোগ সৃষ্টি হয় । যেমন- সিলেটের চা, বাংলাদেশের সকল জেলায় সরবরাহ করে স্থানগত উপযোগ সৃষ্টি হয়। স্থানগত উপযোগ সৃষ্টিতে পরিবহন ব্যাপক ভূমিকা পালন করে থাকে। জনাব মিজান নিজ খামারে উৎপাদিত হাঁস মুরগির ডিম এলাকার বাজার সমূহে সরবরাহ করেন। এ থেকেই খুব সহজেই বোঝা যাচ্ছে যে,জনাব মিজান স্থানগত উপযোগ সৃষ্টি করেছেন। কারণ উৎপাদিত স্থান হতে পণ্য ভোক্তার স্থানে বা এক স্থানের পণ্য অন্য স্থানে স্থানান্তরের মাধ্যমে স্থানগত উপযোগ সৃষ্টি হয়।"
        },
        {
          "label": "ঘ",
          "question": "",
          "explanation": "জনাব মিজানের সমস্যা সমাধানে আমার সুপারিশ নিচে তুলে ধরা হলোঃ উদ্দীপকের জনাব মিজান হাঁস-মুরগির খামারী।তার খামারে উৎপাদিত ডিম তিনি এলাকার বাজার সমূহে সরবরাহ করে থাকেন।গত কয়েক বছরের আয় থেকে সঞ্চয় করে খামারটি সম্প্রসারণও করেন।বর্তমানে খামারে উৎপাদিত হাঁস মুরগির ডিম স্থানীয় বাজারের চাহিদা মিটিয়ে অন্যান্য এলাকায় সরবরাহের চিন্তা করছেন।এ ক্ষেত্রে তার নিজস্ব পরিবহন না থাকায় এ খাতে বেশ ব্যয় করতে হবে।তিনি এ বিষয়ে বেশ চিন্তিত। এহেন সমস্যা সমাধানে আমি মনে করি ডিম পরিবহনের জন্য তার একটি গাড়ি কেনা প্রয়োজন। যেই গাড়ির মাধ্যমে জনাব মিজান তার খামারে উৎপাদিত ডিম বিভিন্ন এলাকায় সরবরাহ করতে পারবেন।জনাব মিজান মূলত স্থানগত উপযোগ সৃষ্টি করে থাকেন। কোন একটি স্থান থেকে দ্রব্য সামগ্রী অন্যত্র স্থানান্তর করার ফলে যে উপযোগ সৃষ্টি হয় তাকেই স্থানগত উপযোগ বলে। আর স্থানগত উপযোগ সৃষ্টির মূল বিষয়বস্তু হলো পরিবহন।কারণ পরিবহনের মাধ্যমেই স্থানগত উপযোগ সৃষ্টি হয়। তাই আমি মনে করি যে জনাব মিজানের এহেন সমস্যা সমাধানে একটি গাড়ি ক্রয় করলে সে পরিবহনগত সমস্যা থেকে প্রতিকার পাবে এবং সেই সাথে তার সুবিধাজনক সময় অনুযায়ী ডিম সরবরাহের কাজটি করতে পারবে।"
        }
      ]
    },
    {
      "number": "2",
      "uddipok": "জনাব রাতুল একজন কৃষক। তিনি গ্রামের অন্যান্য লোকদের নিকট থেকে জমি বর্গা নিয়ে ধান, পাট ও সবজি চাষ করেন। তিনি নিজেই লাঙল দিয়ে জমি কর্ষণ করেন, পরিচর্যা করেন এবং উৎপাদিত ফসল সংগ্রহ করেন। এক্ষেত্রে তাকে উৎপাদিত ফসলের একটি বড় অংশ বর্গা বাবদ পরিশোধ করতে হয়। ফলে তিনি প্রত্যাশা অনুযায়ী ফসল ঘরে তুলতে পারেন না। এমতাবস্থায় তিনি সমাধানের পথ খুঁজছেন।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "ভূমি, শ্রম,মূলধন ও সংগঠন এই চারটি উৎপাদনের উপকরণ।মূলত এগুলো উৎপাদনের কাজে ব্যবহৃত হয়।"
        },
        {
          "label": "খ",
          "question": "",
          "explanation": "উৎপাদনের উপকরণ চারটি। যথাঃ ভূমি, শ্রম,মূলধন এবং সংগঠন। কোনো কাজ সম্পাদনের জন্য যথোপযুক্ত পরিকল্পনা, নির্দেশনা, নেতৃত্ব এবং নিয়ন্ত্রণ দরকার। আর এই কাজগুলো মূলত সংগঠনের মাধ্যমে সম্পন্ন হয়ে থাকে। সংগঠন ভূমির ব্যবহার, শ্রমের পর্যাপ্ততা এবং সঠিক ব্যবহার, মূলধন সংগ্রহ করে উৎপাদন কার্য সম্পন্ন করে। তাই বলা যায়, সংগঠন উৎপাদনের অন্যান্য উপকরণগুলো একত্রিত করে।"
        },
        {
          "label": "গ",
          "question": "",
          "explanation": "জনাব রাতুলের কার্যাবলি কায়িক শ্রমের অন্তর্ভুক্ত। কায়িক শ্রম বলতে আমরা আসলে শারীরিক পরিশ্রমকে বুঝি । প্রায় সব ধরনের শারীরিক পরিশ্রম কায়িক শ্রমের অন্তর্ভুক্ত। হাঁটা- চলা যেমন এক ধরনের কায়িক শ্রম, তেমনি খেলাধুলা করাও এক ধরনের কায়িক শ্রম । এ ছাড়াও অনেক পেশাজীবী আছেন যারা নিয়মিত কায়িক শ্রম দিয়ে জীবিকা অর্জন করে থাকেন । যেমন- রিকশাচালক; তিনি সারা দিন রিকশা চালান। রিকশা চালাতে তার অনেক শারীরিক পরিশ্রম হয় । রিকশা চালাতে তার যে শারীরিক পরিশ্রম হয়, তাই কায়িক শ্রম । রিকশাচালক ছাড়াও রয়েছেন কৃষক, শ্রমিকসহ নানা পেশার মানুষ, যারা নানা রকম কায়িক শ্রমের সাথে যুক্ত।সারাদিন কায়িক পরিশ্রম করে তারা জীবিকা নির্বাহ করেন । উদ্দীপকের জনাব রাতুল একজন কৃষক। অন্যের জমি বর্গা নিয়ে তিনি ধান,পাট,সবজি চাষ করেন।তিনি নিজেই লাঙল দিয়ে জমি কর্ষণ করেন,পরিচর্যা করেন এবং উৎপাদিত ফসল সংগ্রহ করেন। তার এসকল কাজে নিঃসন্দেহে শারীরিক শক্তি ব্যয় করতে হয়। তাই বলা যায় যে,জনাব রাতুলের কার্যাবলি শারীরিক শ্রমের অন্তর্ভুক্ত।"
        },
        {
          "label": "ঘ",
          "question": "",
          "explanation": "জনাব রাতুলের সমস্যা সমাধানে আমার সুপারিশ নিচে তুলে ধরলামঃ জনাব রাতুল একজন কৃষক। তিনি জমি বর্গা নিয়ে চাষাবাদ করেন। তিনি নিজেই জমি কর্ষণ করেন,পরিচর্যা করেন এবং উৎপাদিত ফসল সংগ্রহ করেন। এক্ষেত্রে তাকে উৎপাদিত ফসলের একটি বড় অংশ বর্গা বাবদ পরিশোধ করতে হয়।ফলে তিনি প্রত্যাশা অনুযায়ী তিনি ফসল ঘরে তুলতে পারেন না।এমতবস্থায় তিনি সমস্যা সমাধানের পথ খুঁজছেন। আমি মনে করি জনাব রাতুল তার সমস্যা সমাধানে কিছু কাজ করতে পারেন। ১. কম সুদে কৃষিভিত্তিক ঋণ নিয়ে নিজ নামে জমি ক্রয় করতে পারেন।সেক্ষেত্রে তার উৎপাদিত ফসল অন্য কাওকে দিতে হবে না ২. সরকারের বিভিন্ন কৃষি প্রণোদনা (বীজ,সার,কীটনাশক, কৃষি যন্ত্রপাতি) গ্রহণ করতে পারেন।এতে করে তার চাষাবাদে খরচ কমবে। ৩. সরকারি কৃষি সম্প্রসারণ কর্মকর্তার পরামর্শ নিতে পারেন। তাহলে সঠিক দিক নির্দেশনার মাধ্যমে ফসল উৎপাদন করতে পারবেন ৪. কৃষি বিষয়ক প্রশিক্ষণ গ্রহণের মাধ্যমে নিজে অভিজ্ঞ করে তোলার মাধ্যমে তিনি আরো অধিক ফসল উৎপাদন করতে পারেন।যা তার মুনাফা বৃদ্ধি করবে। উপরিউক্ত কাজগুলোর মাধ্যমে জনাব রাতুল তার সমস্যার সমাধান করতে পারেন।"
        }
      ]
    },
    {
      "number": "3",
      "uddipok": "জনাব মামুন একটি উৎপাদন প্রতিষ্ঠানের মালিক। প্রতিষ্ঠানটিতে বার্ষিক ১০,০০০ একক পণ্য উৎপাদিত হয়। পণ্যের এককপ্রতি বিক্রয়মূল্য ৫ টাকা। এক্ষেত্রে কাঁচামাল বাবদ ব্যয় ২০,০০০ টাকা, শ্রম বাবদ বায় ৫,০০০ টাকা এবং ৫০০ ঘণ্টা যন্ত্র সময় ব্যবহৃত হয় যার মূল্য ৫,০০০ টাকা। প্রতিষ্ঠানটির পূর্ববর্তী বৎসরের সার্বিক উৎপাদনশীলতা ছিল ২.0 ।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "যন্ত্রের উৎপাদনশীলতা হলো প্রতিষ্ঠানে নিয়োজিত যন্ত্রপাতি কতটা দক্ষতার সাথে ব্যবহৃত হচ্ছে তা নির্ণয় করাকে বুঝায়। যন্ত্রের উৎপাদনশীলতা= মোট উৎপাদন একক বা মোট উৎপাদনের মূল্য/ মোট যন্ত্রঘন্টা বা যন্ত্র ব্য য়।"
        },
        {
          "label": "খ",
          "question": "",
          "explanation": "উৎপাদনশীলতা হল উৎপাদনের দক্ষতার গড় পরিমাপ। সাধারণভাবে কিছু নির্দিষ্ট মানদণ্ডের ভিত্তিতে পণ্য বা সেবা উৎপাদনে প্রতিষ্ঠান বা ব্যক্তির দক্ষতার পরিমাপ হিসাবে ‘উৎপাদনশীলতা’ শব্দটি ব্যবহার করা হয়।একই পরিমাণ উপাদান ব্যবহার করে যদি আগের চেয়ে বেশি উৎপাদন করা যায় তার মানে উৎপাদনশলতা বৃদ্ধি পাবে।আর উৎপাদনশীলতা বৃদ্ধি পেলে একক প্রতি উৎপাদন খরচ কম হয়।উৎপাদন খরচ কম হলে বিক্রয়মূল্যও কম হয়। বিক্রয়মূল্য কম হলে বিক্রয়ও স্বভাবতই বেশি হবে। তাই বলা যায় উৎপাদনশীলতা মুনাফা বৃদ্ধি করে।"
        },
        {
          "label": "গ",
          "question": "",
          "explanation": "জনাব মামুনের প্রতিষ্ঠানের কাঁচামালের উৎপাদনশীলতা নির্ণয় করা হলোঃ দেওয়া আছে, মোট উৎপাদন মূল্য=(১০,০০০ একক ×৫ টাকা) = ৫০,০০০ টাকা। কাঁচামাল বাবদ ব্যয়=২০,০০০ টাকা। আমরা জানি,কাঁচামালের উৎপাদনশীলতা= মোট বিক্রয়মূল্য /মোট কাঁচামাল ব্যয় =৫০,০০০/২০,০০০ =২.৫ টাকা প্রতি একক। সুতরাং জনাব মামুনের প্রতিষ্ঠানের কাঁচামালের উৎপাদনশীলতা ২.৫ টাকা প্রতি একক।"
        },
        {
          "label": "ঘ",
          "question": "",
          "explanation": "জনাব মামুনের প্রতিষ্ঠানের চলতি বছরের সার্বিক উৎপাদনশীলতা নির্ণয় করা হলোঃ দেওয়া আছে, উৎপাদন মূল্য=(১০,০০০ একক × ৫ টাকা) = ৫০,০০০ টাকা। কাঁচামাল বাবদ ব্যয়=২০,০০০ টাকা শ্রম ব্যয় = ৫,০০০ টাকা যন্ত্রপাতি ব্যয় = ৫,০০০ টাকা আমরা জানি, মোট উৎপাদনশীলতা= মোট উৎপাদন /মোট উপকরণ ব্যয় মোট উপকরণ ব্যয়= কাঁচামাল বাবদ ব্যয়+শ্রম ব্যয়+যন্ত্র ব্যয়। =৫০,০০০/৩০,০০০ =১.৬৭ টাকা। মন্তব্যঃ জনাব মামুনের প্রতিষ্ঠানের চলতি বছরের সার্বিক উৎপাদনশীলতা ১.৬৭ টাকা (প্রতি একক) এবং পূর্ববর্তী বছরের সার্বিক উৎপাদনশীলতা ছিল ২.০ টাকা (প্রতি একক)। অর্থাৎ জনাব মামুনের প্রতিষ্ঠানের সার্বিক উৎপাদনশীলতা সন্তোষজনক নয়।কারণ প্রতিষ্ঠানের চলতি বছরের সার্বিক উৎপাদনশীলতা পূর্ববর্তী বছরের তুলনায় হ্রাস পেয়েছে।এ অবস্থা থেকে উত্তরণের জন্য প্রতিষ্ঠানটিকে যথাযথ ব্যবস্থা গ্রহণ করতে হবে।"
        }
      ]
    },
    {
      "number": "4",
      "uddipok": "A, B ও C তিন বন্ধু মিলে লিখিত চুক্তি সম্পাদনপূর্বক ঢাকার উত্তরার একটি গার্মেন্টস ফ্যাক্টরি স্থাপন করেন। এর থেকে অর্জিত মুনাফা সমানভাবে ভাগ করে নেন। উৎপাদিত পণ্যের মান ভালো হওয়ায় অল্প সময়ের ব্যবধানে তারা ব্যাপক সাফল্য অর্জন করেন। বর্তমানে তারা প্রতিষ্ঠানটির সম্প্রসারণের জন্য মূলধন বাজার হতে অর্থ সংগ্রহের উদ্দেশ্যে আইন অনুযায়ী নিবন্ধিত হওয়ার সিদ্ধান্ত গ্রহণ করেছেন ।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "সাধারণ অর্থে সমাজের নিম্ন ও মধ্যবিত্ত শ্রেণির লোকজন নিজেদের কল্যাণের লক্ষে স্বেচ্ছায় অনুপ্রাণিত হয়ে যে ব্যবসায় সংগঠন গড়ে তোলে তাকে সমবায় সমিতি বলে।"
        },
        {
          "label": "খ",
          "question": "",
          "explanation": "উৎপাদন কাজে নিয়োজিত কর্মপ্রচেষ্টাকে শ্রম বলে। শ্রম শারীরিক ও মানসিক উভয় রকমের হতে পারে। দেহ ও মনকে সমবেতভাবে যদি অর্থ উপার্জনের উদ্দেশ্যে চালনা করা হয় তাহলে তাকে শ্রম বলে বিবেচিত করা হয়। শ্রমিকদের দক্ষতা উন্নয়নশীল নয়।দায়িত্ব বিভাগ।নির্ভরতা একটি সিস্টেম তৈরি করা।কম কর্মী গতিশীলতা।যখন প্রতিটি দল শুধুমাত্র একটি কাজ সম্পাদন করতে জানে, শ্রমিকদের ব্যক্তিগত দক্ষতা সর্বদা তাদের পূর্ণ ব্যবহার করা হয় না। শ্রমিকরা তাদের কাজে গর্ব হারাতে পারে কারণ একটি সমাপ্ত পণ্যটির মালিকানা অর্জনের পরিবর্তে, তারা কেবল সেই পণ্যটি তৈরির ক্ষেত্রে একটি ছোট ভূমিকা পালন করে। এই কর্মীরা হতাশ এবং অলস হয়ে উঠতে পারে, যা তাদের কাজের ক্ষতি করতে পারে।সেই সাথে একঘেয়েমিত্ব সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ব্যবসায় সংগঠনটি অংশীদারি ব্যবসায় সংগঠন। অংশীদারি ব্যবসায় হলো দুই বা ততোধিক ব্যক্তির মধ্যকার চুক্তিবদ্ধ সম্পর্ক।দুই বা ততোধিক ব্যাক্তি মুনাফা লাভের আশায় চুক্তিভিত্তিক ব্যবসায়িক সম্পর্ক গড়ে তোলে। অংশীদারি ব্যবসায়ে মুনাফা চুক্তি অনুসারে বন্টিত হয়ে থাকে।সকলের পক্ষে একজন বা তার অধিক ব্যাক্তি বা ব্যাক্তিবর্গ ব্যবসায় পরিচালনায় অংশগ্রহণ করে। সকলকে সমান সংখ্যক দায় মোকাবিলা করতে হয়। উদ্দীপকে A,B ও C তিন বন্ধু মিলে লিখিত চুক্তি সম্পাদনপূর্বক ঢাকার উত্তরায় একটি গার্মেন্স ফ্যাক্টরি স্থাপন করেন। এর থেকে অর্জিত মুনাফা সমানভাবে ভাগ করে নেন। এ থেকে সহজেই বোঝা যাচ্ছে যে উদ্দীপকের উল্লেখিত সংগঠনটি অংশীদারি ব্যবসায়।কারণ অংশীদারি ব্যবসায়ের বৈশিষ্ট্য উদ্দীপকের সংগঠনে বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকটির প্রতিষ্ঠানের মালিক কতৃক গৃহীত সিদ্ধান্তের যৌক্তিকতা নিচে মূল্যয়ন করা হলোঃ উদ্দীপকের মালিকরা যৌথ মূলধনী সংগঠন প্রতিষ্ঠার সিদ্ধান্ত গ্রহণ করেছেন। যৌথ মূলধন ব্যবসা হল একটি ব্যবসায় সত্তা বা প্রতিষ্ঠান যেখানে অংশীদারীরা শেয়ার এবং বিভিন্ন প্রকার স্টক ক্রয়ের মাধ্যমে কোম্পানির মালিকানা লাভ করেন। অংশীদারীরা তাদের শেয়ার অবাধে হস্তান্তর করতে পারেন।আধুনিক যুগে যৌথ মূলধন ব্যবসাকে কর্পোরেশন বলা হয়। যেখানে কোম্পানি কৃত্রিম ব্যক্তিসত্তার অধিকারী এবং ব্যক্তিমালিকানা হতে স্বাধীন ও স্বতন্ত্র। সাধারণত অংশীদারীদের দায় শেয়ার সংখ্যা দ্বারা সীমাবদ্ধ থাকে। যৌথমূলধনী ব্যবসায় গঠনের জন্য কিছু আইনগত আনুষ্ঠানিকতাও পালন করতে হয়। উদ্দীপকের প্রতিষ্ঠানের উৎপাদিত পণ্যের মান ভালো হওয়ায় অল্প সময়ের ব্যবধানে তারা ব্যাপক সফলতা লাভ করেন।বর্তমানে তারা প্রতিষ্ঠানটির সম্প্রসারণের জন্য মূলধন বাজার হতে অর্থ সংগ্রহের জন্য আইন অনুযায়ী নিবন্ধিত হওয়ার সিদ্ধান্ত গ্রহণ করেছেন। এ থেকে খুব সহজেই বোঝা যায় যে,উদ্দীপকের প্রতিষ্ঠানটি যৌথ মূলধনী ব্যবসায় প্রতিষ্ঠার সিদ্ধান্ত নিয়েছে।যার মাধ্যমে তারা বাহির পক্ষ হতে মূলধন সংগ্রহ করে ব্যবসায় সম্প্রসারণ করে।অধিক মুনাফা অর্জন করতে পারবে।যা নিঃসন্দেহে একটি যৌক্তিক সিদ্ধান্ত। আর সেই যৌক্তিক সিদ্ধান্তই তারা নিয়েছে।"
        }
      ]
    },
    {
      "number": "5",
      "uddipok": "জনাব তপন ৮০ লক্ষ টাকা বিনিয়োগ করে ৯৯ জন কর্মী নিয়ে সাভারে 'বেবি চয়েজ' নামে একটি বাচ্চাদের পোশাক তৈরির কারখানা স্থাপন করেন। শুরুতে ব্যবসা ভালো না হলেও নতুন নতুন অভিজ্ঞতা কাজে লাগিয়ে সফল হন। প্রতিষ্ঠানটির উৎপাদিত পণ্যের চাহিদা বৃদ্ধি পাওয়ায় তিনি উৎপাদন বৃদ্ধির জন্য অন্যান্য প্রয়োজনীয় ব্যবস্থা গ্রহণপূর্বক আরও ২৫ জন শ্রমিক নিয়োগ দেওয়ার সিদ্ধান্ত নিয়েছেন।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "কোনো উৎপাদন প্রতিষ্ঠান কতটুকু পরিমাণে বা কি আয়তনে উৎপাদন করে তা হচ্ছে ঐ প্রতিষ্ঠানের উৎপাদন মাত্রা।"
        },
        {
          "label": "খ",
          "question": "",
          "explanation": "সর্বনিম্ন ব্যয়ে সর্বোচ্চ উৎপাদনকে কাম্য মাত্রার উৎপাদন বলে।এ ক্ষেত্রে উৎপাদনের সকল উপকরণ যেমনঃ যন্ত্রপাতি, কাঁচামাল ইত্যাদি এবং পরিচালন দক্ষতার সর্বোচ্চ সদ্ব্যবহার নিশ্চিত করা হয়। এর ফলে উৎপাদন প্রতি ব্যয় সর্বনিম্ন মাত্রায় এসে পৌঁছে। কাম্য উৎপাদন মাত্রা নির্ধারণে স্বল্প এবং দীর্ঘমেয়াদী খরচ বিবেচনায় আনা হয়।এক্ষেত্রে ভাড়া,যন্ত্রপাতি, অবচয়, সুদ,উৎপাদনের উপকরণ সমূহ (ভূমি, শ্রম,মূলধন এবং সংগঠন),পরিচালনার দক্ষতা, সম্পদের সদ্ব্যবহার নিশ্চিত করার মাধ্যমে উৎপাদন কাম্য মাত্রায় আনা হয়। তাই বলা যায়, কাম্য মাত্রার উৎপাদন করা একটি প্রতিষ্ঠানের জন্য লাভজনক।"
        },
        {
          "label": "গ",
          "question": "",
          "explanation": "জনাব তপনের প্রতিষ্ঠানটি ক্ষুদ্র শিল্প। স্বল্প পুঁজি ও স্বল্পসংখ্যক কর্মচারী/শ্রমিক নিয়ে এক মালিকানা, অংশীদারি অথবা সমবায়ের ভিত্তিতে গড়ে ওঠা ছোট আকাড়ের শিল্পকে ক্ষুদ্র শিল্প বলে। উৎপাদন ক্ষেত্রে, জমি ও বিল্ডিং ব্যতীত স্থায়ী সম্পত্তির মূল্য ৭৫ লক্ষ থেকে ১৫ কোটি বা ৩১ থেকে ১২০ জন শ্রমিক থাকলে ক্ষুদ্র শিল্প হিসেবে গণ্য করা হবে। ক্ষুদ্র শিল্প মূলত যারা মাঝারি এবং বৃহৎ শিল্প প্রতিষ্ঠান গড়তে পারেনা তাদের জন্য। উদ্দীপকের জনাব তপন ৮০ লক্ষ টাকা এবং ৯৯ জন কর্মী নিয়ে সাভারে বেবি চয়েজ নামে একটি বাচ্চাদের পোষাক তৈরির কারখানা স্থাপন করেন। তার এমন প্রতিষ্ঠান নিঃসন্দেহে ক্ষুদ্র শিল্প প্রতিষ্ঠানের অন্তর্ভুক্ত। কারণ ক্ষুদ্র শিল্প প্রতিষ্ঠানেই মূলত কম মূলধন এবং কম সংখ্যক শ্রমিক নিয়ে কাজ করা হয়।"
        },
        {
          "label": "ঘ",
          "question": "",
          "explanation": "জনাব তপন কতৃক গৃহীত সিদ্ধান্তটি যথার্থতা নিচে মূল্যয়ন করা হলোঃ জনাব তপন ৮০ লক্ষ টাকা এবং ৯৯ জন শ্রমিক নিয়ে সাভারে বেবি চয়েজ নামক একটি বাচ্চাদের পোষাক তৈরির কারখানা স্থাপন করেন। প্রতিষ্ঠানের উৎপাদিত পণ্যের চাহিদা বৃদ্ধি পাওয়ায় তিনি উৎপাদন বৃদ্ধির জন্য অন্যান্য প্রয়োজনীয় ব্যবস্থা গ্রহণপূর্বক আরো ২৫ জন শ্রমিক নিয়োগ দেওয়ার সিদ্ধান্ত নিয়েছেন। এমন সিদ্ধান্ত নিঃসন্দেহে যথাযথ সিদ্ধান্ত। কারণ তার ব্যবসায়ে অতিরিক্ত মূলধন এবং শ্রমিক বিনিয়োগ করে তিনি আরো বেশি পরিমাণে পণ্য উৎপাদন করতে পারবেন। উৎপাদিত পণ্য বিক্রির মাধ্যমে তিনি আরো বেশি মুনাফা অর্জন করতে পারবেন এবং প্রতিষ্ঠানের সম্পদ বৃদ্ধি করতে পারবেন। তাই বলা যায়, জনাব তপন কতৃক গৃহীত সিদ্ধান্তটি অত্যান্ত যৌক্তিক।"
        }
      ]
    },
    {
      "number": "6",
      "uddipok": "জনাব হাসান একটি উৎপাদন প্রতিষ্ঠানের মালিক। প্রতিষ্ঠানটি মাসে সর্বাধিক ৫ হাজার একক উৎপাদন করতে পারে। প্রতিষ্ঠানটি বর্তমানে ৪ হাজার পর্যন্ত পণ্য উৎপাদন করে। উৎপাদনের এ স্তরে এককপ্রতি উৎপাদন ব্যয় সর্বনিম্ন হয়। বাজারে পণ্যের চাহিদা ব্যাপকহারে বৃদ্ধি পাওয়ায় জনাব হাসান আরও ৭০০ একক পণ্য উৎপাদনের সিদ্ধান্ত গ্রহণ করেছেন। কিন্তু এই বাড়তি উৎপাদনের ক্ষেত্রে এককপ্রতি উৎপাদন ব্যয় বৃদ্ধি পাবে।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "যেসব শিল্প প্রতিষ্ঠানে জমি ও কারখানা ভবন ব্যতিরেকে স্থায়ী সম্পদের মূল্য ১০ লাখ থেকে ৭৫ লাখ টাকা,পাশাপাশি যেসব শিল্পপ্রতিষ্ঠানে ১ থেকে ২৫ জন শ্রমিক রয়েছে সেসব শিল্প প্রতিষ্ঠানকে অতি ক্ষুদ্র শিল্প প্রতিষ্ঠান বলে।"
        },
        {
          "label": "খ",
          "question": "",
          "explanation": "ব্যবস্থাপকের বেতন পরিচালন ব্যয়। তা নিচে আলোচনা করা হলোঃ ব্যবসায় প্রতিষ্ঠান পরিচালনা করার ক্ষেত্রে যেসকল ব্যয় সংঘটিত হয় তাকে পরিচালন ব্যয় বলে।যেমনঃ বেতন,ভাড়া,কমিশন,অবচয় ইত্যাদি। ব্যবস্থাপকের বেতনও পরিচালনা ব্যয়ের অন্তর্ভুক্ত। কারণ একজন ব্যবস্থাপক ব্যবসায় পরিচালনায় অংশগ্রহণ করে থাকেনা।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি কাম্য উৎপাদন মাত্রা ব্যবহার করে থাকে। সর্বনিম্ন ব্যয়ে সর্বোচ্চ উৎপাদনকে কাম্য মাত্রার উৎপাদন বলে। এ ক্ষেত্রে উৎপাদনের সকল উপকরণ যেমনঃ যন্ত্রপাতি, কাঁচামাল ইত্যাদি এবং পরিচালন দক্ষতার সর্বোচ্চ সদ্ব্যবহার নিশ্চিত করা হয়। এর ফলে উৎপাদন প্রতি ব্যয় সর্বনিম্ন মাত্রায় এসে পৌঁছে। কাম্য উৎপাদন মাত্রা নির্ধারণে স্বল্প এবং দীর্ঘমেয়াদী খরচ বিবেচনায় আনা হয়।এক্ষেত্রে ভাড়া,যন্ত্রপাতি, অবচয়, সুদ,উৎপাদনের উপকরণ সমূহ (ভূমি, শ্রম,মূলধন এবং সংগঠন),পরিচালনার দক্ষতা, সম্পদের সদ্ব্যবহার নিশ্চিত করার মাধ্যমে উৎপাদন কাম্য মাত্রায় আনা হয়। জনাব হাসান একটি উৎপাদন প্রতিষ্ঠানের মালিক।প্রতিষ্ঠানটি মাসে সর্বাধিক মাসে ৫ হাজার একক উৎপাদন করতে পারে।প্রতিষ্ঠানটি বর্তমানে ৪ হাজার পর্যন্ত পণ্য উৎপাদন করে। উৎপাদনের এ স্তরে একক প্রতি ব্যয় সর্বনিম্ন হয়। এ থেকে বোঝা যায়,প্রতিষ্ঠানটি কাম্য উৎপাদন মাত্রা ব্যবহার করে।কাম্য উৎপাদন মাত্রার মূল লক্ষই হলো সর্বনিম্ন ব্যয়ে সর্বোচ্চ উৎপাদন করা এবং উৎপাদন এমন স্তরে রাখা যেখানে একক প্রতি ব্যয় সর্বনিম্ন হয়।"
        },
        {
          "label": "ঘ",
          "question": "",
          "explanation": "জনাব হাসান কতৃক গৃহীত সিদ্ধান্তের যৌক্তিকতা নিচে নিরূপণ করা হলোঃ বাজারে পণ্যের চাহিদা ব্যাপকভাবে বৃদ্ধি পাওয়ায় জনাব হাসান আরো ৭০০ একক পণ্য উৎপাদনের সিদ্ধান্ত গ্রহণ করেছেন। কিন্তু এই বাড়তি উৎপাদনের ক্ষেত্রে একক প্রতি উৎপাদন ব্যয় বৃদ্ধি পাবে। উৎপাদনের ক্ষেত্রে আমাদের সবসময় কাম্য উৎপাদন মাত্রার বিষয়টি লক্ষ করা উচিৎ। কারণ এতে সর্বনিম্ন ব্যয়ে সর্বোচ্চ উৎপাদন সম্ভব। এমন উৎপাদনের ফলে একক প্রতি উৎপাদন খরচ কম হয়।আর পণ্যের একক প্রতি উৎপাদন খরচ কম হলে মুনাফা বৃদ্ধি পায় এবং প্রতিষ্ঠানের সম্পদ সর্বাধিকরণ সম্ভব হয়। জনাব হাসানের আরো ৭০০ একক পণ্য উৎপাদনের গৃহীত সিদ্ধান্তটি যৌক্তিক নয়। কারণ এতে কাম্য উৎপাদন মাত্রা বজায় থাকবে না এবং আরেকটি বিষয় হচ্ছে যন্ত্র যতটুকু উৎপাদন করতে পারে তার কিছুটা কম উৎপাদন করা। তাতে যন্ত্রের ফিটনেস ঠিক থাকে এবং আরো ভালো সার্ভিস পাওয়া যায়। অতিরিক্ত পণ্য উৎপাদনের ক্ষেত্রে যদি কাম্য মাত্রা ঠিক থাকতে তবুও একটা কথা ছিল। কিন্তু সে বিষয়টিও যথাযথ হয়নি।তাই বলা যায় জনাব হাসান কতৃক গৃহীত সিদ্ধান্তটি অযৌক্তিক।"
        }
      ]
    },
    {
      "number": "7",
      "uddipok": "জনাব বাদল ২০১৭ সালে মুন্সীগঞ্জে আলুর চিপ্‌স তৈরির জন্য একটি কারখানা স্থাপন করেন। প্রতিষ্ঠানটি ভোক্তাদের সন্তুষ্টি বিধানের জন্য ধারাবাহিকভাবে পণ্যের মান উন্নয়ন করে এবং এলক্ষ্যে প্রতিষ্ঠানে কর্মরত যোগ্য ও দক্ষ কর্মী দল উৎপাদনকার্যে স্বতঃস্ফূর্ত অংশগ্রহণ করে। পণ্যের মান যথেষ্ট ভালো হওয়ায় দেশীয় বাজারের পাশাপাশি পার্শ্ববর্তী দেশসমূহেও চিপস-এর চাহিদা সৃষ্টি হয়েছে। এমতাবস্থায় তিনি উৎপাদিত চিপ্‌স বিদেশে রপ্তানি করার জন্য BSTI হতে নির্ধারিত সনদ নেওয়ার কথা ভাবছেন।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "মান ব্যবস্থাপনা সম্পর্কে এক কথায় বলা যায়, ভোক্তাদের প্রত্যাশা অনুযায়ী পণ্যের মান নির্ধারণ, মান সংরক্ষণ ও উন্নয়ন এবং মান নিয়ন্ত্রণের যাবতীয় কার্যক্রমকে মান ব্যবস্থাপনা বলে।"
        },
        {
          "label": "খ",
          "question": "",
          "explanation": "আই এস ও-৯০০০ হচ্ছে একসেট মানদন্ড যার ভিত্তিতে প্রতিষ্ঠান পণ্য ও সেবার আন্তজার্তিক মান নিশ্চিত করে। এক্ষেত্রে প্রতিষ্ঠানের বাইরের ও আইএসও দ্বারা নির্ধারিত একদল বিশেষজ্ঞ প্রতিষ্ঠানের কার্যক্রম পরীক্ষা করে। ৫ টি সনদের সমন্বয়ে আইএসও ৯০০০ গঠিত। এগুলো হলোঃ ক) ISO-9000ঃ এ দলিলে অন্যান্য আদর্শ বা মানদন্ড ব্যবহার করা ও নির্বাচনের নির্দেশনা থাকে। খ) ISO-9001ঃ এক্ষেত্রে মানসংক্রান্ত ২০ টি দিকে উপর দৃষ্টিপাত করা হয়। এটি পণ্য ও সেবার নকশাকরণ, উৎপাদন, স্থাপন এবং সার্ভিসিংয়ের সাথে জড়িত। গ) ISO-9002ঃ যেসব প্রতিষ্ঠান ডিজাইনের কাজের সাথে যুক্ত বা ক্রেতাদের ডিজাইন সংক্রান্ত সেবা প্রদান করে তাদের জন্য এই মানদন্ড প্রযোজ্য। ঘ) ISO-9003ঃ এই সনদ শুধুই উৎপাদন প্রক্রিয়ার নজর দেয়। ঙ) ISO-9004ঃ অন্যান্য আদর্শ বা মানদন্ড ব্যাখা করার জন্য এতে নির্দেশনা থাকে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত প্রতিষ্ঠানটি মান ব্যবস্থাপনার নকশার ধারণাকে প্রাধান্য দিয়েছে। মান ব্যবস্থাপনা সম্পর্কে এক কথায় বলা যায়, ভোক্তাদের প্রত্যাশা অনুযায়ী পণ্যের মান নির্ধারণ, মান সংরক্ষণ ও উন্নয়ন এবং মান নিয়ন্ত্রণের যাবতীয় কার্যক্রমকে মান ব্যবস্থাপনা বলে। পণ্য উৎপাদনের ক্ষেত্রে অবশ্যই পণ্যের মান বজায় রেখে পণ্য উৎপাদন করতে হবে।মান ব্যবস্থাপনা ঠিক না থাকলে পণ্যের প্রতি ক্রেতাদের একটি নেতিবাচক ধারণার সৃষ্টি হয়। উদ্দীপকের জনাব বাদল একজন চিপস উৎপাদনকারী।তিনি আলু দিয়ে চিপস উৎপাদন করে থাকেন।চিপস উৎপাদনকারী প্রতিষ্ঠানটি ভোক্তাদের সন্তুষ্টি বিধানের জন্য ধারাবাহিকভাবে পণ্যের মান উন্নয়ন করে।চিপসের প্রধান ক্রেতা হচ্ছে শিশুরা। তাই এক্ষেত্রে পণ্যের মান ব্যবস্থাপনার ক্ষেত্রে নকশার ধারণা প্রাধান্য পেয়েছে।পণ্যের নকশার কারণে কোনো পণ্য ক্রেতার নিকট অধিক গ্রহণীয় বা বর্জনীয় হতে পারে। পণ্যের নকশা /ডিজাইন আকর্ষণীয় বা আধুনিক হলে ক্রেতা পণ্য অধিক মূল্য দিয়ে ক্রয় করতেও আগ্রহী থাকে।উদ্দীপকের প্রতিষ্ঠানটি যেহুতু চিপস উৎপাদন করে তাই তারা প্যাকেজিংয়ের নান্দনিকতা এবং উন্নয়নের প্রতি গুরুত্বারোপ করেছেন এতে করে চিপসের প্যাকেটটি বাহির থেকে দেখতে অনেক সুন্দর দেখাবে এবং ভিতরে চিপসটি থাকবে মচমচে এবং সুরক্ষিত।"
        },
        {
          "label": "ঘ",
          "question": "",
          "explanation": "জনাব বাদল কতৃক গৃহীত সিদ্ধান্তের যৌক্তিকতা নিচে মূল্যয়ন করা হলোঃ জনাব বাদল একজন চিপস উৎপাদনকারী। তার চিপসের মান যথেষ্ট ভালো হওয়ায় দেশীয় বাজারের পাশাপাশি দেশসমূহেও চাহিদা সৃষ্টি হয়েছে।এমতাবস্থায় তিনি উৎপাদিত চিপস বিদেশে রপ্তানি করার জন্য BSTI হতে নির্ধারিত সনদ নেওয়ার কথা ভাবছেন। তার গৃহীত এই সিদ্ধান্তটি একটি যৌক্তিক সিদ্ধান্ত। তিনি যখন BSTI সনদ নিয়ে চিপস বিদেশে রপ্তানি করবেন।তখন বিদেশের বাজারে চিপসের গ্রহণযোগ্যতা বাড়বে।কারণ BSTI হলো বাংলাদেশের পণ্য ও সেবার মান নির্ধারণকারী প্রতিষ্ঠান। বিদেশের ক্রেতারা তখন বিবেচনা করবে যে দেশের বাজারে তাদের আলাদা সুনাম এবং মানের বিচার রয়েছে। তাহলে পণ্যটি তারা কিনতে পারে।ক্রেতাদের এমন ইতিবাচক মনোভাবের কারণে জনাব বাদলের চিপসের প্রতিষ্ঠানটি বৈদেশিক মুদ্রা অর্জন করতে সক্ষম হবে।যা জনাব বাদল এবং দেশের জন্য মঙ্গলজনক।তাই বলা যায় জনাব বাদলের গৃহীত সিদ্ধান্তটি যৌক্তিক সিদ্ধান্ত।"
        }
      ]
    },
    {
      "number": "8",
      "uddipok": "জনাব শফিক দেশে অধিকাংশ সময় গরমকাল থাকার কথা মাথায় রেখে নিজস্ব কারখানায় ইলেকট্রিক ফ্যান উৎপাদন করে দেশব্যাপী বিক্রির ব্যবস্থা করেন। প্রথমদিকে তিনি পরিসংখ্যানিক মাননিয়ন্ত্রণ পদ্ধতি অনুসরণ করেন। পণ্যের মান নিম্ন হওয়ায় তিনি কাঙ্ক্ষিত সফলতা অর্জনে ব্যর্থ হন। পরবর্তীতে পণ্য উৎপাদনের ক্ষেত্রে শফিক সাহেব প্রথমেই মান ঠিক করে এবং সে মান অনুযায়ী পণ্য উৎপাদিত হচ্ছে কিনা তা নিশ্চিত করার ব্যবস্থা গ্রহণ করেন এবং প্রয়োজনে সংশোধনমূলক ব্যবস্থা গ্রহণ করেন। এতে তার উৎপাদিত ফ্যান বিক্রি ব্যাপকহারে বৃদ্ধি পায়।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "একটি শিল্পের কোনো প্রতিষ্ঠান যদি ভালো করে তার পারদর্শিতাকে মানদন্ড ধরে কোম্পানির নিজস্ব পারদর্শিতা বিচার করাকে বেঞমার্কিং বলে।"
        },
        {
          "label": "খ",
          "question": "",
          "explanation": "নিম্নমানের পণ্য উৎপাদনের ফলে যে ব্যয় সংঘটিত হয় তাই হলো নিম্ন মানের পণ্য উৎপাদন জনিত খরচ।নিম্ন মানের উৎপাদন জনিত খরচকে চারটি ভাগে ভাগ করা যায়।যথাঃ ১.প্রতিরোধ ব্যয়ঃত্রুটি চিহ্নিতকরণ ব্যয়,সংশোধন মূলক ব্যয়,ডিজাইন ব্যয়,পুনঃ ডিজাইন ব্যয়,প্রশিক্ষণ ব্যয় ইত্যাদি। ২.মূল্যয়ন ব্যয়ঃ পরিদর্শন ব্যয়,পরীক্ষা ব্যয়,পরিসংখ্যানিক মান নিয়ন্ত্রণ কর্মসূচি ৩.অভ্যন্তরীণ ব্যর্থতার ব্যয়ঃউৎপাদন ক্ষতি,পুনঃকার্য ব্যয়। ৪.বাহ্যিক ব্যর্থতার ব্যয়ঃ ওয়ারেন্টি সেবা,মামলা খরচ।"
        },
        {
          "label": "গ",
          "question": "",
          "explanation": "জনাব শফিক সাহেবের কারখানাটি মূল্যয়ন ব্যয় করেন। নির্ধারিত মানের সাথে তুলনার জন্য বা পণ্য মূল্যয়নের জন্য যে ব্যয় হয় তাকে মূল্যয়ন ব্যয় বলে। মূল্যয়ন ব্যয়ের অন্তর্ভুক্ত হলোঃ পরিদর্শন ব্যয়,পরীক্ষা ব্যয় এবং পরিসংখ্যানিক ব্যয়। উদ্দীপকের জনাব শফিক দেশে অধিকাংশ গরমকাল থাকার কথা মাথায় রেখে নিজস্ব কারখানায় ইলেকট্রিক ফ্যান উৎপাদন করে দেশব্যপী বিক্রির ব্যবস্থা করেন।প্রথমদিকে তিনি পরিসংখ্যানিক মান নিয়ন্ত্রণ পদ্ধতি অনুসরণ করেন। পরিসংখ্যানিক মান নিয়ন্ত্রণের ক্ষেত্রে অনেক তথ্য উপাত্তের প্রয়োজন হয়।অনেক তথ্য উপাত্ত সংগ্রহ করে সে অনুযায়ী পণ্য উৎপাদন করতে হয়। আর পরিসংখ্যানিক মান নিয়ন্ত্রণ মূল্যয়ন ব্যয়ের অন্তর্ভুক্ত। তাই বলা যায়, জনাব শফিক সাহেবের কারখানাটি মূল্যয়ন ব্যয় করে।"
        },
        {
          "label": "ঘ",
          "question": "",
          "explanation": "উদ্দীপকের শফিক সাহেবের গৃহীত পদক্ষেপ পুরোপুরি কার্যকর বলে আমি মনে করি।এ বিষয়ে নিচে তুলে ধরা হলোঃ জনাব শফিক সাহেব প্রথমে পরিসংখ্যানিক মান নিয়ন্ত্রণ পদ্ধতি অনুসরণ করেন। পণ্যের মান নিম্ন হওয়ায় তিনি কাঙ্ক্ষিত সফলতা অর্জনে ব্যর্থ হন।পরবর্তীতে পণ্য উৎপাদনের ক্ষেত্রে শফিক সাহেব প্রথমেই মান ঠিক করে এবং সে মান অনুযায়ী পণ্য উৎপাদিত হচ্ছে কিনা তা নিশ্চিত করার ব্যবস্থা গ্রহণ করেন এবং প্রয়োজনে সংশোধনমূলক ব্যবস্থা গ্রহণ করেন।এতে তার উৎপাদিত ফ্যান বিক্রি ব্যাপকভাবে বৃদ্ধি পায়। কোনো পণ্য উৎপাদনের ক্ষেত্রে পূর্ব শর্ত হলো এর গুণগত মান। কোনো পণ্যের যদি গুণগত মান বজায় না থাকে তাহলে এর বিক্রি কম হওয়াটাই স্বাভাবিক। আর কোনো পণ্য যদি বিক্রি হয়ও তারপরও সেই পণ্য বাজারে বেশিদিন টিকবে না তার মান নিম্ন হওয়ায় এবং দখলকৃত বাজারও হারাবে। তাই শফিক সাহেবের মান নিয়ন্ত্রণের গৃহীত পদক্ষেপটি পুরোপুরি যৌক্তিক।"
        }
      ]
    },
    {
      "number": "9",
      "uddipok": "দৃশ্যকল্প-১ : জনাব প্রাণ 'প্রাণ বিল্ডার্সের মালিক। সম্প্রতি 'প্রাণ বিভার্সের' ঢাকার মতিঝিলে একটি বহুতল কর্পোরেট অফিস ভবনের কাজ পান। কাজের সুবিধার্থে তিনি প্রয়োজনীয় সংখ্যক শ্রমিক, রড, পাথর, সিমেন্ট, ইট, বালু ও যন্ত্রপাতি প্রকল্প এলাকায় মজুত করেন। যার ফলে নির্দিষ্ট সময়ের মধ্যে সুষ্ঠুভাবে বিল্ডিং-এর নির্মাণ কাজ সম্পন্ন করতে সক্ষম হন। দৃশ্যকল্প-২ : জনাব রহিম নিম্নোক্ত বিন্যাস অনুসরণ করে ব্যবসায়ে প্রতিযোগী অন্যান্য প্রতিষ্ঠানের তুলনায় অধিকতর সফলতা অর্জনে সক্ষম হন।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "সমজাতীয় পণ্য উৎপাদনের জন্য কাজে পর্যায়ক্রম অনুযায়ী বিভিন্ন বিভাগ, মেশিন, উপকরণ ইত্যাদি সুসজ্জিত করাকেই পন্য বিন্যাস বলে।"
        },
        {
          "label": "খ",
          "question": "",
          "explanation": "কর্ম সহায়ক ও সুষ্ঠু পরিবেশ গঠনের জন্য অফিসে বিভিন্ন বিভাগ, উপবিভাগ, ইউনিট,জনশক্তি ও কার্যাবলি সাজিয়ে নেয়ার প্রক্রিয়াই হলো অফিস লে আউট। যে অফিসে সুষ্ঠু লে আউট রয়েছে সেখানে কর্মীদের মধ্যে সু-সম্পর্ক ও দ্রুত গতিতে কাজ করার প্রবণতা লক্ষণীয়। বিজ্ঞানসম্মত লে আউটের জন্য দুটি বিষয় বিবেচ্যঃ ১.নৈকট্য ২.গোপনীয়তা। অফিস লে-আউট সুন্দর ও নিয়মতান্ত্রিকভাবে গঠিত হলেঃ ১.অফিসের কার্যক্রম সুষ্ঠুভাবে সম্পন্ন হয় ২.অফিসের সম্পূর্ণ জায়গার কাম্য ব্যবহার নিশ্চিত করা যায়। ৩.কর্মীদের পারস্পরিক সম্পর্ক ও সমন্বয়তা বৃদ্ধি পায়। ৪.কর্ম পরিবেশ দক্ষ হয়ে ওঠে। তাই বলা যায়, অফিস লে-আউটের দ্বারা কাজের অনুকূল পরিবেশ বজায় রাখা যায়।"
        },
        {
          "label": "গ",
          "question": "",
          "explanation": "জনাব প্রাণ তার প্রতিষ্ঠানের ক্ষেত্রে ফিক্সড লে আউট অনুসরণ করেন। যে লে আউটের ক্ষেত্রে দ্রব্য স্থির থাকে,কর্মী এবং যন্ত্রপাতি স্থানান্তরিত করে দ্রব্যের নিকটবর্তী বা কাছাকাছি নিয়ে যাওয়া হয় তাকে ফিক্সড লে আউট বলে।যেসব দ্রব্যাদি স্থানান্তর করা কঠিন, ভারী এবং অত্যান্ত মূল্যবান সেসব দ্রব্যের ক্ষেত্রে ফিক্সড লে আউট প্রযোজ্য। যেমনঃ ভবন, স্থায়ী ওয়্যারিং,বৈদ্যুতিক সংযোগ এবং নৌযান ইত্যাদির ক্ষেত্রে ফিক্সড লে আউট প্রযোজ্য। জনাব প্রাণ 'প্রাণ বিল্ডার্সের' মালিক। সম্প্রতি 'প্রাণ বিল্ডার্সের' ঢাকার মতিঝিলে একটি বহুতল কর্পোরেট অফিস ভবনের কাজ পান। কাজের সুবিধার্থে তিনি প্রয়োজনীয় সংখ্যক শ্রমিক, রড,পাথর,সিমেন্ট, ইট,বালু ও যন্ত্রপাতি প্রকল্প এলাকায় মজুত করেন।যার ফলে নির্দিষ্ট সময়ের মধ্যে সুষ্ঠুভাবে বিল্ডিংয়ের নির্মাণ কাজ সম্পাদনে সক্ষম হন। এ থেকে খুব সহজেই বোঝা যাচ্ছে যে,জনাব প্রাণ তার প্রতিষ্ঠানের জন্য ফিক্সড লে আউট অনুসরণ করেন। কারণ ফিক্সড লে আউটের জন্যই নির্মাণ সামগ্রী,শ্রমিক এবং প্রয়োজনীয় যন্ত্রপাতি নির্মাণ স্থানের কাছাকাছি নিয়ে যেতে হয়।"
        },
        {
          "label": "ঘ",
          "question": "",
          "explanation": "(ঘ) দৃশ্যকল্প-২ এ বর্ণিত জনাব রহিমের ব্যবসায়ের সফলতার কারণ হলো প্রোডাক্ট লে-আউট অনুসরণ করা। তা নিচে তুলে ধরা হলোঃ সমজাতীয় একটি পণ্য উৎপাদনের কাজের অনুক্রম অনুযায়ী যন্ত্রপাতি বা বিভাগ সাজানো হয় এ প্রক্রিয়াকে প্রডাক্ট লে আউট বলে। এ ধরনের বিন্যাসে কাঁচামাল কতগুলো পর্যায়ক্রমিক কাজের মাধ্যমে প্রক্রিয়াজাত হয়ে পণ্যে পরিণত হয়। একে সরলরৈখিক বিন্যাসও বলা হয়। উদ্দীপকে দৃশ্যকল্প-২ এ প্রথমে কাঁচামাল গ্রহণ >ডক-সংরক্ষণ>উত্তোলন >বাছাইকরণ >প্রেরণ। এর মাধ্যমে খুব সহজেই বোঝা যাচ্ছে, জনাব রহিম প্রোডাক্ট লে আউট অনুসরণ করেছেন এবং এটাই তার ব্যবসায় সফলতার কারণ। কারণ প্রোডাক্ট লে আউটের মাধ্যমে সে কাঁচামালের সঠিক ব্যবহার করে কম খরচে কাম্য মাত্রার উৎপাদন করতে সক্ষম হয়েছেন।যা তার মুনাফা লাভের ক্ষেত্রে সচেষ্ট ভূমিকা পালন করেছে। তাই বলা যায় জনাব রহিমের ব্যবসায় সফলতার কারণ হলো প্রোডাক্ট লে আউট"
        }
      ]
    },
    {
      "number": "10",
      "uddipok": "মি. বারী ঢাকার মিরপুরে একটি গার্মেন্টস ফ্যাক্টরি প্রতিষ্ঠা করেন। এক্ষেত্রে তিনি উপকরণাদির কার্য বা বৈশিষ্ট্য অনুযায়ী সেগুলোকে সজ্জিত করেন। পাশাপাশি তিনি সবচেয়ে বেশি প্রাধান্য দেন কর্মীদের আগমন ও প্রস্থানের জন্য পর্যাপ্ত সিঁড়ি ও বিকল্প জায়গা, পর্যাপ্ত আলো বাতাস, সেই সাথে তিনি বিশেষজ্ঞের পরামর্শ মোতাবেক নির্দিষ্ট জায়গাগুলোতে অগ্নিনির্বাপক যন্ত্র স্থাপন করেন এজন্য প্রতিষ্ঠানের কর্মরত কর্মীরা খুব খুশি। তাই তারা নিজ নিজ কার্য সম্পাদনে দক্ষতার পরিচয় দিচ্ছে। এতে প্রতিষ্ঠানও লাভবান হচ্ছে।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "সেবাকর্ম সুষ্ঠুভাবে পরিচালনার জন্য বিভিন্ন বিভাগ এবং কার্যাবলিকে বিভিন্নভাবে সাজানোকে সার্ভিস লে আউট বলে।"
        },
        {
          "label": "খ",
          "question": "",
          "explanation": "যেকোনো প্রতিষ্ঠানের বিভিন্ন বিভাগ, প্রয়োজনীয় যন্ত্রপাতি ও কার্যক্ষেত্র অফিসগুলোকে সুন্দর ও সুশৃঙ্খলভাবে বিন্যাস্ত করার প্রক্রিয়াকে লে-আউট বা বিন্যাস বলে। বিন্যাসের প্রধান উদ্দেশ্য হলো জনবল,যন্ত্রপাতি, মালামাল ও অফিসের প্রয়োজনীয়/ব্যবহার্য সরঞ্জামাদী এবং স্থানের দক্ষ ব্যবহারের মাধ্যমে যথাসময়ে কার্য সম্পাদন করা। বিভিন্ন বিন্যাস যেমনঃঅফিস বিন্যাস,কারখানা বিন্যাস,গুদামঘর বিন্যাস,অভ্যার্থনাকেন্দ্র বিন্যাস ইত্যাদি। এমন বিন্যাসের ফলে উৎপাদন, বিক্রয়, অফিস পরিচালনা ইত্যাদি কাজ খুব সুশৃঙ্খলভাবে করা যায়। তাই বলা যায় যে,লে-আউট উন্নত কার্যপরিবেশ নিশ্চিত করে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ফ্যাক্টরি বিন্যাসের ক্ষেত্রে অফিস লে আউট অনুসরণ করে। কর্ম সহায়ক ও সুষ্ঠু পরিবেশ গঠনের জন্য অফিসে বিভিন্ন বিভাগ, উপবিভাগ, ইউনিট,জনশক্তি ও কার্যাবলি সাজিয়ে নেয়ার প্রক্রিয়াই হলো অফিস লে আউট। যে অফিসে সুষ্ঠু লে আউট রয়েছে সেখানে কর্মীদের মধ্যে সু-সম্পর্ক ও দ্রুত গতিতে কাজ করার প্রবণতা লক্ষণীয়। বিজ্ঞানসম্মত লে আউটের জন্য দুটি বিষয় বিবেচ্যঃ ১.নৈকট্য ২.গোপনীয়তা। অফিস লে-আউট সুন্দর ও নিয়মতান্ত্রিকভাবে গঠিত হলেঃ ১.অফিসের কার্যক্রম সুষ্ঠুভাবে সম্পন্ন হয় ২.অফিসের সম্পূর্ণ জায়গার কাম্য ব্যবহার নিশ্চিত করা যায়। ৩.কর্মীদের পারস্পরিক সম্পর্ক ও সমন্বয়তা বৃদ্ধি পায়। ৪.কর্ম পরিবেশ দক্ষ হয়ে ওঠে। মি. বারী ঢাকার মিরপুরে একটি গার্মেন্টস ফ্যাক্টরি প্রতিষ্ঠান করেন।এক্ষেত্রে তিনি উপকরণাদির কার্য বা বৈশিষ্ট্য অনুযায়ী সেগুলোকে সজ্জিত করেন।পাশাপাশি তিনি সবচেয়ে বেশি প্রাধান্য দেন কর্মীদের আগমন প্রস্থানের জন্য পর্যাপ্ত সিঁড়ি ও বিকল্প জায়গা,পর্যাপ্ত আলো বাতাস,সেই সাথে তিনি বিশেষজ্ঞদের পরামর্শ মোতাবেক নির্দিষ্ট জায়গাগুলোতে অগ্নিনির্বাপক যন্ত্র স্থাপন করেন। এমন কার্যক্রম অবশ্যই অফিস লে আউটের আওতায় পড়ে।কারণ অফিস লে-আউটের জন্য মূলত এমন কার্যক্রমই করা হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির সফলতার কারণ অফিস লে আউট। তা নিচে বিশ্লেষণ করা হলোঃ কর্ম সহায়ক ও সুষ্ঠু পরিবেশ গঠনের জন্য অফিসে বিভিন্ন বিভাগ, উপবিভাগ, ইউনিট,জনশক্তি ও কার্যাবলি সাজিয়ে নেয়ার প্রক্রিয়াই হলো অফিস লে আউট। অফিস লে আউটের ফলে প্রতিষ্ঠানে সঠিক কর্ম পরিবেশ বজায় থাকে।যাতে কর্মীরা প্রফুল্লচিত্তে কার্যক্রম করতে পারে এবং উৎপাদনও হয় কাম্য মাত্রায়। উদ্দীপকের প্রতিষ্ঠানটি উপকরণাদির কার্য বা বৈশিষ্ট্য অনুযায়ী সেগুলোকে সজ্জিত করেন।পাশাপাশি তিনি সবচেয়ে বেশি প্রাধান্য দেন কর্মীদের আগমন প্রস্থানের জন্য পর্যাপ্ত সিঁড়ি ও বিকল্প জায়গা,পর্যাপ্ত আলো বাতাস,সেই সাথে তিনি বিশেষজ্ঞদের পরামর্শ মোতাবেক নির্দিষ্ট জায়গাগুলোতে অগ্নিনির্বাপক যন্ত্র স্থাপন করেন।এ জন্য প্রতিষ্ঠানে কর্মরত কর্মীরা খুব খুশী। তাই তারা নিজ নিজ কার্য সম্পাদনে দক্ষতার পরিচয় দিচ্ছে। এতে প্রতিষ্ঠানও লাভবান হচ্ছে। উদ্দীপক পর্যালোচনা করে বোঝা যাচ্ছে যে প্রতিষ্ঠানটির সফলতার কারণ অফিস লে আউট।"
        }
      ]
    },
    {
      "number": "11",
      "uddipok": "জনাব আঃ হাকিম তার আয় হতে একটি নির্দিষ্ট অংশ মাসিক ১০,০০০ টাকা হারে একটি ডিপিএস-এর মাধ্যমে সোনালী ব্যাংকে ১০ বছর যাবৎ টাকা জমা করেন। এ জমাকৃত টাকা তিনি উত্তোলন করে ২০১৮ সালে ৫টি ইজিবাইক ক্রয় করেন। এবং এগুলো গণপরিবহন হিসেবে ময়মনসিংহ সিটি এলাকায় ভাড়া খাটান। এ ব্যবসায়ের সফলতা দেখে তিনি বাণিজ্যিক ব্যাংক থেকে ১০ লক্ষ টাকা ঋণ গ্রহণপূর্বক আরও ৮টি ইজিবাইক ক্রয় করার সিদ্ধান্ত নিয়েছেন।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "অনেক সময় আঞ্চলিক সুবিধার ভিক্তিতে উৎপাদন কার্য বিভক্ত হয়ে থাকে৷ এরুপ অঞ্চলভিত্তিক নানাবিধ উৎপাদন কর্মকান্ডের শ্রমকে আঞ্চলিক শ্রম বিভাগ বলে৷"
        },
        {
          "label": "খ",
          "question": "",
          "explanation": "পারস্পরিক প্রতিযোগিতা পরিহার করে অধিক মুনাফা অর্জনের উদ্দেশ্য কতিপয় ব্যবসায় প্রতিষ্ঠানসমূহ জোটবদ্ধ হয়ে যে সংগঠন গড়ে তোলে তাকে ব্যবসায়ী জোট বলে। ব্যবসায় জোটরা একটা নির্দিষ্ট সিদ্ধান্তে উপনীত হয়ে ব্যবসায় পরিচালনা করে।যার জন্য তারা ক্ষতির সম্মুখীন হয়না। বরং সুবিধা পেয়ে থাকে। যেমনঃ কোনো বাজারের চালের ব্যবসায়ীদের নির্দিষ্ট দামে চাল বিক্রয়।"
        },
        {
          "label": "গ",
          "question": "",
          "explanation": "জনাব আঃ হাকিম কতৃক ক্রয়কৃত ইজিবাইক উৎপাদনের মূলধন উপকরণের অন্তর্ভুক্ত। ভবিষ্যতে আর্থিক সুবিধা পেতে বিনিয়োজিত সম্পদকে মূলধন বলে।যেমনঃ মেধা,মনন,টাকা-পয়সা, আসবাবপত্র, মেশিনারীজ। মূলধনই সম্পদ সর্বাধীকরনের কাজে সহযোগিতা করে। উদ্দীপকের আঃ হাকিম তার ডিপিএসে জমাকৃত টাকা দিয়ে ৫ টি ইজিবাইক ক্রয় করেন এবং এগুলো গণপরিবহন হিসেবে ময়মনসিংহ সিটি এলাকায় ভাড়া খাটান। মূলধন বিনিয়োজিত করণের মাধ্যমেই কেবল আর্থিক সুবিধা পাওয়া যায়। আঃ হাকিমের ক্রয়কৃত ইজিবাইকগুলো মূলধনের অন্তর্ভুক্ত যা থেকে তিনি দৈনন্দিন অর্থনৈতিক সুবিধা পাচ্ছেন।"
        },
        {
          "label": "ঘ",
          "question": "",
          "explanation": "জনাব আঃ হাকিম কতৃক গৃহীত সিদ্ধান্তে মূল্যয়ন নিচে তুলে ধরা হলোঃ উদ্দীপকের আঃ হাকিম তার ডিপিএসে জমাকৃত টাকা দিয়ে ৫ টি ইজিবাইক ক্রয় করেন এবং এগুলো গণপরিবহন হিসেবে ময়মনসিংহ সিটি এলাকায় ভাড়া খাটান।এ ব্যবসায়ের সফলতা দেখে তিনি বাণিজ্যিক ব্যাংক থেকে ১০ লক্ষ টাকা ঋণ গ্রহণপূর্বক আরো ৮ টি ইজিবাইক ক্রয় করার সিদ্ধান্ত নিয়েছেন। যা একটি যৌক্তিক সিদ্ধান্ত বলে আমি মনে করি।কারণ জনাব আঃ হাকিম বর্তমানে ইজিবাইক ব্যবসায়ে সফলতা পাচ্ছেন। তার এই ব্যবসায় সম্প্রসারণের মাধ্যমে সে আরো মুনাফা অর্জন করতে পারবে।আর তা সম্ভবও, বর্তমান সময়ে মানুষ কম রাস্তা পরিবহনের জন্য ইজিবাইকটাই বেশি পছন্দ করেন।কারণ এর নিয়ন্ত্রিত গতি, আরামদায়ক বসার সীট এবং ভ্রমনের সময় নির্মল বায়ু উপভোগ করা অপার সুযোগ রয়েছে।যার জন্য মানুষ ইজিবাইকে উঠতে বেশ স্বাচ্ছন্দ্যবোধ করে। জনাব আঃ হাকিম ঋণ করে ইজি বাইক ক্রয় করার সিদ্ধান্ত নিলেও উপার্জনের টাকা দিয়ে সে ঋণ পরিশোধ করতে পারবে এবং নিজের জন্যও কিছু রাখতে পারবে।তাই তার গৃহীত সিদ্ধান্তটি যৌক্তিক বলে আমি মনে করি। ."
        }
      ]
    }
  ]
}