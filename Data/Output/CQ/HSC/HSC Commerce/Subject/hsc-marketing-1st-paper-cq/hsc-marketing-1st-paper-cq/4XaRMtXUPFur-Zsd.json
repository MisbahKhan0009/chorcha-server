{
  "title": "কুমিল্লা বোর্ড ২০২২",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব সুজন ও তার স্ত্রী স্নাতক ডিগ্রি সম্পন্ন করে সাভারে একটি বুটিক সামগ্রী উৎপাদনকারী প্রতিষ্ঠান স্থাপন করেন এবং নিজস্ব বুটিক হাউজের মাধ্যমে উৎপাদিত পণ্য বিক্রয় করেন। এ জন্য তারা বাজার থেকে বিভিন্ন ধরনের থান কাপড় কিনে বুটিক হাউজের জন্য নানা ধরনের পোশাক তৈরি করেন। তাদের পোশাকগুলো মানসম্মত হওয়ায় স্থানীয় বাজারে পণ্যসামগ্রী যথেষ্ট পরিমাণে বিক্রি হয়। পরবর্তীতে স্থানীয় বাজারের পাশাপাশি দেশের বিভিন্ন জেলা শহরে তার উৎপাদিত পণ্যের চাহিদা ব্যাপকহারে বৃদ্ধি পায়। যার ফলে তিনি বিভিন্ন পরিবহন ব্যবস্থায় ঐ সকল পণ্য সরবরাহ করতে থাকেন। ফলে তিনি কাঙ্ক্ষিত সফলতা অর্জনে সক্ষম হন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "কী মানুষ তার শ্রম ও বুদ্ধিমত্তা দিয়ে প্রাকৃতিক সম্পদে যে বিনিময়যোগ্য বাড়তি উপযোগ সৃষ্টি করে তাকে উৎপাদন বলে। মোট উৎপাদন মূল্য ও মোট উপকরণ মূল্যের অনুপাতকে মোট উৎপাদনশীলতা বলে ।"
        },
        {
          "label": "খ",
          "question": "",
          "explanation": "প্রতিষ্ঠানের উৎপাদনশীলতা পরিমাপের মাধ্যমে উৎপাদনের দক্ষতা পরিমাপ করা যায়। তাই প্রতিষ্ঠানের দক্ষতা পরিমাপের জন্য মোট উৎপাদনশীলতা পরিমাপ করা উচিত। নিচে মোট উৎপাদনশীলতা নির্ণয়ের সূত্রটি উপস্থাপিত হলো : মোট উৎপাদনশীলতা = মোট উৎপাদন মূল্য / মোট উপকরণ মূল্য"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি প্রথমদিকে রূপগত উপযোগ সৃষ্টি করে । কোনো জিনিসের আকার-আকৃতি পরিবর্তন করে যে বাড়তি উপযোগ সৃষ্টি করা হয় তাকে রূপগত উপযোগ বলে। এক্ষেত্রে দ্রব্যের রূপ পরিবর্তন ঘটে বিধায় একে রূপগত উপযোগ নামে অভিহিত করা হয়। যেমন— কাঠ থেকে আসবাবপত্র তৈরি, মাটি থেকে ইট তৈরি, সুতা থেকে কাপড় এবং কাপড় থেকে বিভিন্ন পোশাক তৈরি ইত্যাদি । উদ্দীপকের জনাব সুজন ও তার স্ত্রী স্নাতক সম্পন্ন করে সাভারে একটি বুটিক সামগ্রী উৎপাদনকারী প্রতিষ্ঠান স্থাপন করেন। তারা নিজস্ব বুটিক হাউজের মাধ্যমে তাদের উৎপাদিত পণ্য বিক্রয় করেন। এজন্য তারা বাজার থেকে বিভিন্ন ধরনের থান কাপড় কিনে বুটিক হাউজের জন্য নানা ধরনের পোশাক তৈরি করেন। এক্ষেত্রে জনাব সুজন ও তার স্ত্রী কাপড়ের রূপ পরিবর্তন করে বিভিন্ন ধরনের পোশাক তৈরি করছেন; যা দ্রব্যের রূপগত উপযোগ সৃষ্টিকে নির্দেশ করছে। তাই বলা যায়, উদ্দীপকের প্রতিষ্ঠানটি প্রথমদিকে দ্রব্যের রূপগত উপযোগ সৃষ্টি করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত প্রতিষ্ঠানটির সফলতার কারণ হলো উৎপাদনশীলতার মাধ্যমে ক্রেতাসন্তুষ্টি অর্জন। উৎপাদনশীলতা বৃদ্ধির ফলে প্রতিষ্ঠানের মোট উৎপাদন বৃদ্ধি পায়, ব্যবসায় সম্প্রসারিত হয় ও কর্মসংস্থানের সুযোগ সৃষ্টি হয়। এছাড়া উৎপাদনশীলতা বৃদ্ধি পেলে কম খরচে ভালো মানের পণ্য উৎপাদন করা সম্ভব হয় । এতে ক্রেতাদের সহজেই সন্তুষ্ট করা যায়। উদ্দীপকের জনাব সুজন ও তার স্ত্রী স্নাতক ডিগ্রি সম্পন্ন করে সাভারে একটি বুটিক সামগ্রী উৎপাদনকারী প্রতিষ্ঠান স্থাপন করেন। তাদের পোশাকগুলো মানসম্মত হওয়ায় স্থানীয় বাজারে যথেষ্ট পরিমাণে বিক্রি হয়। পরবর্তীতে স্থানীয় বাজারের পাশাপাশি দেশের বিভিন্ন জেলা শহরে তাদের উৎপাদিত পণ্যের চাহিদা ব্যাপক হারে বৃদ্ধি পায়। তিনি বিভিন্ন পরিবহন ব্যবস্থায় পণ্যসামগ্রী পৌছানোর ব্যবস্থা করেন। এতে অল্প সময়ের মধ্যেই তারা কাঙ্ক্ষিত সফলতা অর্জন করতে সক্ষম হন। এক্ষেত্রে তার প্রতিষ্ঠানের উৎপাদনশীলতা বৃদ্ধি এবং ক্রেতাসন্তুষ্টি গুরুত্বপূর্ণ ভূমিকা রেখেছে। উদ্দীপকের জনাব সুজন ও তার স্ত্রীর প্রতিষ্ঠানটি উৎপাদনশীলতার সুবিধা অর্জনের মাধ্যমে ক্রেতাসন্তুষ্টি বিধানে সক্ষম হয়েছে। ফলশ্রুতিতে তারা কাঙ্ক্ষিত পরিমাণে মুনাফা অর্জন করে সফলতা লাভ করেছে। সাধারণত ক্রেতারা কম খরচে ভালো মানের পণ্য পেলে খুশি হয় এবং সন্তুষ্টি প্রকাশ করে। ক্রেতাদের এরূপ সন্তুষ্টি আরও ক্রেতা সৃষ্টিতে প্রত্যক্ষ ভূমিকা রাখে। এভাবে একটি প্রতিষ্ঠান যখন ক্রেতাসন্তুষ্টি অর্জন করতে পারে তখন সে প্রতিষ্ঠানের সফলতা অর্জনও নিশ্চিত হয়। সুতরাং এটি স্পষ্ট যে, উদ্দীপকে বর্ণিত প্রতিষ্ঠানটির সফলতার কারণ হলো উৎপাদনশীলতা বৃদ্ধি এবং ক্রেতাসন্তুষ্টি অর্জ ন।"
        }
      ]
    },
    {
      "number": "2",
      "uddipok": "২০২০ সালে 'তিলোত্তমা কোম্পানি আকর্ষণীয় ডিজাইনের ফার্নিচার তথা সোফাসেট প্রস্তুত করে। প্রতি সোফাসেটের বিক্রয়মূল্য ছিল ৮০,০০০ টাকা। প্রতিষ্ঠানটি ২০২০ সালে ১,০০০টি সোফাসেট প্রস্তুত করে। বিভিন্ন ধরনের সোফাসেট প্রস্তুত করতে উক্ত কোম্পানির মোট কাঁচামালের প্রয়োজন হয়েছিল। ৪,৮০,০০০ টাকার। এছাড়া শ্রম বাবদ ১,৬০,০০০ টাকা; যন্ত্রপাতি বাবদ ৮,০০,০০০ টাকা এবং অন্যান্য বাবদ মোট ১,০০,০০০ টাকা খরচ হয়েছিল। ২০১৯ সালে উক্ত কোম্পানির শ্রমের উৎপাদনশীলতা ছিল ১২।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "বিভিন্ন ধরনের বস্তুগত ও অবস্তুগত সামগ্রীর মধ্যে অভাব পূরণের যে ক্ষমতা বা গুণ বিদ্যমান রয়েছে তাকে ঐ সামগ্রীর উপযোগ বলে"
        },
        {
          "label": "খ",
          "question": "",
          "explanation": "কোনো পণ্যের মালিকানা পরিবর্তনের ফলে যে উপযোগ সৃষ্টি হয় তাকে স্বত্বগত উপযোগ বলে। সাধারণত একজন উৎপাদক বিক্রয়ের উদ্দেশ্য নিয়েই পণ্যসামগ্রী উৎপাদন করে থাকেন। এসব পণ্যসামগ্রী ক্রেতা বা চূড়ান্ত ভোগকারীর নিকট পৌছানোর প্রক্রিয়ায় ক্রয়-বিক্রয় প্রত্যক্ষ ভূমিকা পালন করে। মূলত এ ব্রুয়-বিক্রয়ের মাধ্যমেই পণ্যের স্বত্বগত উপযোগ সৃষ্টি হয়।"
        },
        {
          "label": "গ",
          "question": "",
          "explanation": "২০২০ সালে তিলোত্তমা কোম্পানির মোট উৎপাদনশীলতা নির্ণয় : দেওয়া আছে, মোট উৎপাদনের মূল্য (৮০,০০০ x ১,০০০) = ৮,০০,০০,০০০ টাকা কাঁচামাল শ্রম ব্যয় = ৪,৮০,০০০ টাকা শ্রম ব্যয় = ১,৬০,০০০ টাকা যন্ত্রপাতি ব্যয় = ৮,০০,০০০ টাকা অন্যান্য ব্যয় = ১,০০,০০০ টাকা আমরা জানি, মোট উৎপাদনশীলতা = মোট উৎপাদনের মূল্য / মোট উপকরণের মূল্য =৮,০০,০০,০০০ / (৪,৮০,০০০ + ১,৬০,০০০ + ৮,০০,০০০ + ১,00,000) = ৫১.৯৫ (প্রায়)। তিলোত্তমা কোম্পানির মোট উৎপাদনশীলতা এককপ্রতি ৫১.৯৫ (প্রায়)।"
        },
        {
          "label": "ঘ",
          "question": "",
          "explanation": "'তিলোত্তমা কোম্পানি' এর ২০২০ সালের শ্রমিকদের দক্ষতা মূল্যায়নের জন্য শ্রমের উৎপাদনশীলতা নির্ণয় করতে হবে। দেওয়া আছে, ২০১৯ সালে তিলোত্তমা কোম্পানির শ্রমের উৎপাদনশীলতা ১২ আমরা জানি, শ্রমের উৎপাদনশীলতা = মোট উৎপাদনের আর্থিক মূল্য / মোট শ্রম ব্যয়ের পরিমাণ =৮,০০,০০,০০০ / ১,৬০,০০০ = ৫০০ ২০২০ সালে তিলোত্তমা কোম্পানির শ্রমের উৎপাদনশীলতা এককপ্রতি ৫০০। মূল্যায়ন : ২০১৯ সালে তিলোত্তমা কোম্পানির শ্রমের উৎপাদনশীলতা ছিল এককপ্রতি ১২। পরবর্তীতে ২০২০ সালে এসে উৎপাদনশীলতা বেড়ে দাঁড়ায় এককপ্রতি ৫০০। সুতরাং ২০২০ সালে এসে কোম্পানিটির শ্রমের উৎপাদনশীলতা বৃদ্ধি পেয়েছে; যা ইতিবাচক।"
        }
      ]
    },
    {
      "number": "3",
      "uddipok": "জনাব জসিম একটি গার্মেন্টস ফ্যাক্টরি গড়ে তোলার লক্ষ্যে তিনি তার নিজ এলাকার একটি স্থান বেছে নেন যার কোনো উৎপাদন ব্যয় নেই। পোশাক তৈরিতে জনাব জসিম তার গার্মেন্টস ফ্যাক্টরিতে কয়েকটি বিভাগ প্রতিষ্ঠা করেন। এর ফলে তার প্রতিষ্ঠানটির কার্যক্রমে গতিশীলতা অর্জন করেছে। শ্রমিকদের যোগ্যতা অনুযায়ী কাজ বণ্টনের ফলে উক্ত গার্মেন্টস ফ্যাক্টরির পোশাক উৎপাদনের পরিমাণও বেড়েছে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "উৎপাদন কাজে ব্যবহৃত মানুষের কায়িক ও মানসিক পরিশ্রমকে শ্রম বলে ।"
        },
        {
          "label": "খ",
          "question": "",
          "explanation": "কোনো নির্দিষ্ট সময়ে একটি সমাজ তার মূলধনের যে বৃদ্ধিসাধন করতে পারে, তাই হলো উক্ত সময়ের মূলধন গঠন । মূলধন গঠন মূলত সঞ্চয়ের ওপর নির্ভর করে। মানুষ তার আয়ের সম্পূর্ণ অংশই ভোগ করে না। আয় হতে কিছু অংশ ভবিষ্যতের জন্য সঞ্চয় করে। এ সঞ্চিত অর্থ নতুন নতুন শিল্পকারখানা, যন্ত্রপাতি, রাস্তাঘাট, যানবাহন ইত্যাদিতে বিনিয়োগ করা হলে তাকে মূলধন গঠন বলে। এককথায় বলা যায়, সঞ্চিত অর্থকে পুঁজিদ্রব্যে রূপান্তর করাই হলো মূলধন গঠন । তাই মূলধন গঠনে সঞ্চয়ের ভূমিকা অনেক।"
        },
        {
          "label": "গ",
          "question": "",
          "explanation": "উদ্দীপক অনুযায়ী জনাব জসিম গার্মেন্টস ফ্যাক্টরি তৈরিতে উৎপাদনের ভূমি উপকরণকে ব্যবহার করেছেন। যেসব প্রকৃতিপ্রদত্ত সম্পদ উৎপাদন কাজে ব্যবহৃত হয় সেসব সম্পদকে সম্মিলিতভাবে ভূমি বলে। যেমন— মাটি, আলো, বাতাস, আবহাওয়া, জলবায়ু ইত্যাদি। ভূমি প্রকৃতির দান, আদিম ও অক্ষয়। এজন্য ভূমির যোগান ব্যয় বা উৎপাদন ব্যয় নেই। উদ্দীপকে জনাব জসিম একটি গার্মেন্টস ফ্যাক্টরি গড়ে তোলার লক্ষ্যে তার নিজ এলাকার একটি স্থান বেছে নেন যার কোনো উৎপাদন ব্যয় নেই। অর্থাৎ যা মানুষ উৎপাদন করতে পারে না কিংবা যার মধ্যে মানুষ কোনো রকম বাড়তি উপযোগও সৃষ্টি করতে পারে না এমন একটি উপকরণকে বোঝানো হয়েছে। এক্ষেত্রে উৎপাদনের চারটি উপকরণের মধ্যে শুধু ভূমি উপকরণের এরূপ বৈশিষ্ট্য রয়েছে। ভূমি প্রকৃতির দান বিধায় মানুষ ভূমি সৃষ্টি করতে পারে না। ফলে এর উৎপাদন ব্যয়ও নেই। উদ্দীপকের গার্মেন্টস ফ্যাক্টরি তৈরিতে এরূপ ভূমির গুরুত্ব ও শিল্পকারখানা স্থাপন আদৌ সম্ভব নয়। সুতরাং বলা যায়, উদ্দীপকে জনাব জসিম গার্মেন্টস ফ্যাক্টরি তৈরিতে উৎপাদনের ভূমি উপকরণকে ব্যবহার করেছেন।"
        },
        {
          "label": "ঘ",
          "question": "",
          "explanation": "'গার্মেন্টস ফ্যাক্টরির সফলতার অন্যতম কারণ হলো শ্রমিকদের যোগ্যতা অনুযায়ী শ্রমিকদের মধ্যে কাজ বণ্টন'- উক্তিটি সঠিক ও যথার্থ বলে আমি মনে করছি। সাধারণত শ্রমবিভাগের মাধ্যমে শ্রমিকদের যোগ্যতা অনুযায়ী একেক কাজ একেক শ্রমিককে করতে দেওয়া হয়। এক্ষেত্রে একই কাজ শ্রমিক প্রতিনিয়ত করতে থাকে। ফলে বারবার ঐ কাজ করার ফলে শ্রমিকের দক্ষতা বৃদ্ধি পায় এবং প্রতিষ্ঠানের কাঙ্ক্ষিত সফলতা অর্জন সহজ হয়। উদ্দীপকের জনাব জসিম একটি গার্মেন্টস ফ্যাক্টরি গড়ে তোলেন। উক্ত ফ্যাক্টরির পোশাক তৈরিতে জনাব জসিম তার ফ্যাক্টরিতে কয়েকটি বিভাগ প্রতিষ্ঠা করেন; যা শ্রমবিভাগ নামে পরিচিত। এরূপ বিভাগের প্রতিটিতে শ্রমিকদের মধ্যে কাজের যোগ্যতা ও দক্ষতা অনুযায়ী কাজ বন্টন করে দেওয়া হয়। এর ফলে তার প্রতিষ্ঠানটি কার্যক্রমে গতিশীলতা অর্জন করেছে এবং পোশাক উৎপাদনের পরিমাণও বেড়েছে। উৎপাদন প্রক্রিয়াকে কয়েকটি ভাগে বিভক্ত করে শ্রমিকদের মধ্যে যোগ্যতা অনুযায়ী কাজ ভাগ করে দেওয়াই হচ্ছে শ্রমবিভাগ। শ্রমবিভাগের মাধ্যমে কার্যসম্পাদন সবচেয়ে সুবিধাজনক এবং লাভজনক হিসেবে বিবেচিত হয়। উৎপাদনশীলতা বৃদ্ধি, দক্ষতা বৃদ্ধি, সময়ের সদ্ব্যবহার, যন্ত্রপাতির সদ্ব্যবহার, বৃহদায়তন উৎপাদন ইত্যাদি ক্ষেত্রে শ্রমবিভাগ গুৰুত্বপূৰ্ণ ভূমিকা পালন করে থাকে। সুতরাং বলা যায়, উদ্দীপকের জনাব জসিমের গার্মেন্টস ফ্যাক্টরির সফলতার অন্যতম কারণ হলো শ্রমবিভাগ তথা শ্রমিকদের যোগ্যতা অনুযায়ী কাজ বণ্টন।"
        }
      ]
    },
    {
      "number": "4",
      "uddipok": "মি. রেজা ও তার বন্ধু মি. রাজু ফ্যাশন ডিজাইনের ওপর পড়াশুনা শেষ করে ঢাকার উত্তরায় একটি ফ্যাশন হাউজ প্রতিষ্ঠা করেন। তারা সমভাবে তাদের অর্জিত জ্ঞান, মূলধন ও শ্রম দিয়ে ব্যবসা পরিচালনা করেন। খুব অল্প সময়ের মধ্যে তারা ব্যবসায়ের ব্যাপক সাফল্য অর্জন করেন। অর্জিত মুনাফা সমানভাবে ভাগ করে নেন। অন্যদিকে একই এলাকায় সমতার ভিত্তিতে একই শ্রেণিভুক্ত মানুষ আরেকটি ব্যবসায় সংগঠন গড়ে তোলে। এর ফলে উক্ত এলাকার মানুষের জীবনযাত্রার মানোন্নয়নসহ উক্ত ব্যবসায় সংগঠনের সদস্যদের মর্যাদা বৃদ্ধি পায় ।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "সংগঠন হচ্ছে মানবীয় কাঠামো যার মাধ্যমে উৎপাদনের উপকরণসমূহের মধ্যে সুষ্ঠু সমন্বয়পূর্বক প্রাতিষ্ঠানিক উদ্দেশ্য অর্জন করা হয়।"
        },
        {
          "label": "খ",
          "question": "",
          "explanation": "মূলধন সম্পর্কে অর্থনীতিবিদ Bohm Bawerk (বম বয়ার্ক)বলেছেন, \"Capital is the produced means of production.\" অর্থাৎ,মূলধন হলো উৎপাদনের উৎপাদিত উপাদান। উৎপাদনের উপকরণগুলোর মধ্যে শ্রম এবং সংগঠন মানবসৃষ্ট। মানুষ শ্রমের দ্বারা যা উপার্জন করে তা ব্যক্তিগত ও পারিবারিক জীবনের প্রয়োজন মেটাতে ব্যয় করে। তবে মোট উপার্জনের সবটুকু পারিবারিক প্রয়োজনে ব্যয় নাও হতে পারে। মোট উপার্জনের যে অংশ ব্যয় মিটানোর পর অবশিষ্ট থাকে তা সঞ্জয় হিসেবে গণ্য হয় এবং অধিক উৎপাদনের আশায় তা পুনরায় বিনিয়োগ করা হয়। এরূপ বিনিয়োগের ফলে উৎপাদন বৃদ্ধি পায়। মানুষ তার শ্রম দ্বারা যা উৎপাদন করে তাই তার উপার্জন। এ উপার্জন হতে সঞ্চয়ের মাধ্যমে মূলধনের সৃষ্টি হয়। তাই মূলধনকে উৎপাদনের উৎপাদিত উপাদান বলে ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মি. রেজা ও রানুর প্রতিষ্ঠানটি অংশীদারি ব্যবসায় সংগঠন। কতিপয় ব্যক্তি মুনাফা অর্জনের উদ্দেশ্যে স্বেচ্ছায় একত্রিত হয়ে চুক্তির মাধ্যমে যে সংগঠন গড়ে তোলে তাকে অংশীদারি ব্যবসায় সংগঠন বলে। বাংলাদেশে ১৯৩২ সালের অংশীদারি আইন অনুযায়ী অংশীদারি সংগঠন গঠিত, পরিচালিত ও নিয়ন্ত্রিত হয়। উদ্দীপকে মি. রেজা ও তার বন্ধু মি. রাজু ফ্যাশন ডিজাইনের ওপর পড়াশোনা শেষ করে ঢাকার উত্তরায় একটি ফ্যাশন হাউজ প্রতিষ্ঠা করেন। তারা সমভাবে তাদের অর্জিত জ্ঞান, মূলধন ও শ্রম দিয়ে ব্যবসায় পরিচালনা করেন। খুব অল্প সময়ের মধ্যে তারা ব্যবসায়ে ব্যাপক সাফল্য অর্জন করেন এবং উক্ত মুনাফা সমানভাবে ভাগ করে নেন; যা অংশীদারি ব্যবসায় সংগঠনের সাথে সাদৃশ্যতা রয়েছে। সুতরাং উদ্দীপকে উল্লিখিত মি. রেজা ও রাজুর প্রতিষ্ঠানটি অংশীদারি ব্যবসায় সংগঠন হিসেবে বিবেচিত হবে।"
        },
        {
          "label": "ঘ",
          "question": "",
          "explanation": "সমতার ভিত্তিতে একই শ্রেণিভুক্ত মানুষের গড়ে তোলা সংগঠনটির ধরন হলো সমবায় সংগঠন; যা একই শ্রেণিভুক্ত মানুষের কল্যাণে গুরুত্বপূর্ণ ভূমিকা রাখে। একই শ্রেণির কতিপয় ব্যক্তি নিজেদের অর্থনৈতিক কল্যাণ অর্জনের লক্ষ্যে পারস্পরিক সহযোগিতা, ঐক্য ও সমঝোতার ভিত্তিতে সমবায় আইনের আওতায় যে ব্যবসায় সংগঠন গড়ে তোলে তাকে সমবায় সমিতি বলে। উদ্দীপকের মি. রেজা ও মি. রাজু মিলে অংশীদারির ভিত্তিতে ঢাকার উত্তরায় একটি ফ্যাশন হাউজ প্রতিষ্ঠা করেন। অন্যদিকে একই এলাকায় সমবায়ের ভিত্তিতে একই শ্রেণিভুক্ত মানুষ আরেকটি ব্যবসায় সংগঠন গড়ে তোলেন। এর ফলে উক্ত এলাকার মানুষের জীবনযাত্রার মানোন্নয়নসহ উক্ত ব্যবসায় সংগঠনের সদস্যদের মর্যাদা বৃদ্ধি পায়। সমতার ভিত্তিতে প্রতিষ্ঠিত তাদের এ ব্যবসায়ের সাথে সমবায় ব্যবসায় সংগঠনের মিল রয়েছে। সাধারণত সমাজের নিম্নবিত্ত শ্রেণির মানুষের কল্যাণের উদ্দেশ্যে সমবায় সমিতি গঠিত হয়ে থাকে। সমবায় সমিতির সদস্যসংখ্যা সর্বনিম্ন বিশ জন হয়ে থাকে। এরূপ সমিতির মূল ভিত্তি হলো একতা, ভ্রাতৃত্ববোধ, সহযোগিতা, পারস্পরিক কল্যাণসাধন, নিজেদের অর্থনৈতিক উন্নয়ন ইত্যাদি। সমবায় সমিতির সুবিধা হলো এর দ্বারা স্বল্পআয়ের সমশ্রেণির লোকদের মধ্যে সহযোগিতা বৃদ্ধি পায়; যা উদ্দীপকের সমবায় সংগঠনে প্রতিফলিত হয়েছে। সুতরাং বলা যায়, সমতার ভিত্তিতে একই শ্রেণিভুক্ত মানুষের গড়ে তোলা সংগঠন সমবায় সমিতি সমাজের নিম্নবিত্ত শ্রেণির মানুষের আর্থিক কল্যাণে গুরুত্বপূর্ণ ভূমিকা পালন করে থাকে।"
        }
      ]
    },
    {
      "number": "5",
      "uddipok": "কক্সবাজার পৃথিবীর বৃহত্তম সমুদ্রসৈকত। এই কক্সবাজারকে কেন্দ্র করে জনাব ইমন সমুদ্রের নিকটবর্তী একটি 'ফাইভ স্টার' হোটেল তৈরি করেন। গ্রাহকদের সর্বোচ্চ সন্তুষ্টি বিধানে তিনি তার হোটেলের মধ্যেই বিভিন্ন ধরনের সেবা চালু করেন। গ্রাহকদের মনোযোগ আকর্ষণ ও তাদের ধরে রাখার জন্য তাদের পছন্দ, রুচি অনুযায়ী বিভিন্ন ধরনের খাবার সরবরাহ করেন। এছাড়া গ্রাহকদের আরও সন্তুষ্টি প্রদানে হোটেলের ছাদে বসে সমুদ্রসৈকত দেখার অসাধারণ আয়োজন করেছেন। বর্তমানে জনাব ইমন সকলের কাছে একজন সফল ব্যবসায়ী ও পরিচিত মুখ।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "অতি প্রয়োজনীয় এবং আকস্মিক পরিস্থিতি মোকাবিলা করার জন্য যেসকল পণ্যের গুণাগুণ ও মূল্য বিবেচনা না করেই ক্রেতারা তাৎক্ষণিকভাবে ক্রয় করে তাকে জরুরি পণ্য বলে। যেমন- ছাতা, ওষুধ, গাড়ির টায়ার ইত্যাদি।"
        },
        {
          "label": "খ",
          "question": "",
          "explanation": "মানুষের অভাব পূরণে সক্ষম ঐসকল বস্তুগত পণ্যসামগ্রী যেগুলো দেখা যায় ও স্পর্শ করা যায় সেগুলোকে পণ্য বলে। পণা স্পর্শযোগ্য এবং এর আকার-আকৃতি, ওজন এবং স্বাদ ও গন্ধ আছে। এটি মানুষের প্রয়োজন মেটায় ও অভাব পূরণ করে। পণ্যকে একস্থান হতে অন্যস্থানে স্থানান্তর করা যায় এবং একে ধরা যায়। যেমন- গাড়ি, টিভি, ফ্রিজ ইত্যাদি। যার বস্তুগত কোনো অবয়ব নেই অথবা ওজন, আকার-আকৃতি নেই তাকে পণা বলা যাবে না।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব ইমনের 'ফাইভ স্টার' হোটেলটি পর্যটন সেবা খাতের প্রবৃদ্ধির পর্যায়ের অন্তর্ভুক্ত। বর্তমানে উন্নত দেশগুলোতে সেবা খাতকে অধিক গুরুত্ব দেওয়ার কারণে এর প্রবৃদ্ধি বাড়ছে। সাম্প্রতিক সময়ে উন্নত দেশগুলোর মতো আমাদের দেশেও সেবা খাতের ব্যাপক উন্নয়ন ও প্রবৃদ্ধি পরিলক্ষিত হচ্ছে। এগুলোর মধ্যে স্বাস্থ্য খাত, শিক্ষা খাত, বিনোদন খাত, পর্যটন খাত অন্যতম। এক্ষেত্রে পর্যটন খাতের অন্তর্ভুক্ত হলো বিভিন্ন ঐতিহাসিক ও দর্শনীয় স্থান, ফাইভ স্টার হোটেল ইত্যাদি। উদ্দীপকের কক্সবাজার পৃথিবীর বৃহত্তম সমুদ্রসৈকত। এই কক্সবাজারকে কেন্দ্র করে জনাব ইমন সমুদ্রের নিকটবর্তী একটি ফাইভ স্টার' হোটেল তৈরি করেন। গ্রাহকদের সর্বোচ্চ সন্তুষ্টি বিধানে তিনি তার হোটেলের মধ্যেই বিভিন্ন ধরনের সেবা চালু করেন। এরূপ সেবা পর্যটন খাতের অন্তর্গত; যা সেবা খাতের প্রবৃদ্ধিকে নির্দেশ করে। সুতরাং বলা যায় যে, উদ্দীপকের উল্লিখিত মি. ইমনের ফাইও হোটেলটি সেবা খাতের প্রবৃদ্ধি পর্যায়ের অন্তর্গত পর্যটন খাত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ইমনের সফলতার মূল কারণ হলো কাস্টমাইজেশন বা ক্রেতাকেন্দ্রিকতা। ক্রেতার বিশেষ কোনো ফরমায়েশ বা প্রয়োজন অনুযায়ী পণ্য তৈরি করে সরবরাহ করাকে কাস্টমাইজেশন বা ক্রেতাকেন্দ্রিকতা বলে। কাস্টমাইজেশনের ক্ষেত্রে পণ্যের মান, আকার, সংখ্যা, মোড়কিকরণ ইত্যাদিকে প্রাধান্য না দিয়ে ক্রেতার চাহিদা বা পছন্দকে প্রাধান্য দেওয়া হয়। উদ্দীপকের জনাব ইমন কক্সবাজারকে কেন্দ্র করে একটি 'ফাইভ স্টার হোটেল তৈরি করেন। গ্রাহকদের সর্বোচ্চ সন্তুষ্টি বিধানে তিনি হোটেলের মধ্যেই বিভিন্ন ধরনের সেবা চালু করেন। গ্রাহকদের মনোযোগ আকর্ষণ এবং ধরে রাখার জন্য তাদের পছন্দ ও রুচি অনুযায়ী বিভিন্ন ধরনের খাবার সরবরাহ করেন। এছাড়া গ্রাহকদের আরও সন্তুষ্টি প্রদানে হোটেলের ছাদে বসে সমুদ্রসৈকত দেখার অসাধারণ আয়োজন করেছেন। এক্ষেত্রে জনাব ইমন হোটেলের এসব বাড়তি সেবা পর্যটক বা গ্রাহকদের পছন্দ ও চাহিদাকে বিবেচনায় রেখেই করেছে; যা কাস্টমাইজেশন বা ক্রেতাকেন্দ্রিকতা নামে পরিচিত। উদ্দীপকের জনাব ইমন তার হোটেল ব্যবসায়ে কাস্টমাইজেশনকে গুরুত্ব দিয়ে নানান সেবা যুক্ত করেছেন। এর ফলে তিনি দ্রুতই ব্যবসায়ে সফলতা অর্জন করেন। কাস্টমাইজেশনে প্রতিষ্ঠানের নিজস্ব মান ও ডিজাইনের বিপরীতে ক্রেতাদের পছন্দ ও রুচিকে সর্বাধিক অগ্রাধিকার দিয়ে থাকে। মূলত এজন্যই বর্তমানে জনাব ইমন সকলের কাছে একজন সফল ব্যবসায়ী ও পরিচিত মুখ হয়ে উঠেছেন। সুতরাং বলা যায়, উদ্দীপকে ইমনের সফলতার মূল কারণ হলো ক্রেতাকেন্দ্রিকতা।"
        }
      ]
    },
    {
      "number": "6",
      "uddipok": "মি. রাতুল একজন ডাক্তার। চিকিৎসাক্ষেত্রে তার ব্যাপক সুনাম রয়েছে। তিনি রোগীদের সাথে অত্যন্ত অমায়িক ও আন্তরিকতার সাথে কথা বলেন এবং ধৈর্য সহকারে তাদের সব কথা শুনেন। এ কারণে চারিদিকে তার সুনাম ছড়িয়ে পড়েছে। সম্প্রতি মি. রাতুল তার নিজ এলাকার জনগণকে আরও বেশি চিকিৎসা সেবা প্রদান করার জন্য একটি ক্লিনিক প্রতিষ্ঠা করেন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "কতিপয় সুনির্দিষ্ট ও অদৃশ্যমান কাজ, সুবিধা এবং তৃপ্তি যা মানবীয় বা প্রযুক্তিগত বৈশিষ্ট্যের সমন্বয়ের মাধ্যমে অভাব পূরণ করতে পারে এবং বিভিন্ন পক্ষের মধ্যে লেনদেন করা যায় তাকে সেবা বলা হয়।"
        },
        {
          "label": "খ",
          "question": "",
          "explanation": "সকল দিক বিবেচনায় যে পণ্য ক্রেতারা সানন্দে গ্রহণ করে তাকে মানসম্মত পণ্য বলে। বর্তমান প্রতিযোগিতামূলক বাজারে ক্রেতাদের চাহিদাকে সর্বোচ্চ গুরুত্ব দেওয়া হয়। বাজারে বিক্রেতার সংখ্যা বেশি হওয়ায় ক্রেতাসন্তুষ্টি অর্জনে সকলে ব্যস্ত থাকে। আর ক্রেতাসন্তুষ্টি অর্জনে মানসম্মত পণ্য - অত্যাবশ্যক। উন্নতমানের পণ্য হলে ক্রেতারা পণ্যের মূল্যকে কম বিবেচনা করে। তাছাড়া মানসম্মত পণ্য সরবরাহের মাধ্যমে প্রতিষ্ঠানের জনপ্রিয়তা বাড়ানো সম্ভব। সর্বোপরি মানসম্মত পণ্য উৎপাদনের মাধ্যমে প্রতিযোগিতামূলক বাজারে টিকে থাকা যায়।"
        },
        {
          "label": "গ",
          "question": "",
          "explanation": "উদ্দীপকের মি. রাতুলের প্রাথমিক দিকের কার্যক্রম সেবার অবিচ্ছিন্নতা বৈশিষ্ট্যের সাথে মিল রয়েছে। সেবার অবিচ্ছিন্নতা বলতে সেবাকে সেবাপ্রদানকারী ব্যক্তি বা বস্তু থেকে আলাদা করা যায় না। সেবা উৎপাদিত হওয়ার সাথে সাথেই ভোগ বা ব্যবহার করা হয়। যেমন- একজন ডাক্তার থেকে রোগীকে আলাদা করা যায় না। উদ্দীপকের মি. রাতুল একজন ডাক্তার। চিকিৎসাক্ষেত্রে তার ব্যাপক সুনাম রয়েছে । তিনি রোগীদের সাথে অত্যন্ত অমায়িক ও আন্তরিকতার সাথে কথা বলে এবং ধৈর্য সহকারে তাদের সব কথা শুনেন। এ কারণে চারিদিকে তার সুনাম ছড়িয়ে পড়েছে। এক্ষেত্রে তিনি যদি স্বশরীরে উপস্থিত না থাকেন তাহলে এরূপ চিকিৎসা সেবা দেওয়া কোনোভাবেই সম্ভব নয়; যা সেবার অবিচ্ছিন্নতা বৈশিষ্ট্যের সাথে সাদৃশ্যতা বহন করে। সুতরাং বলা যায়, উদ্দীপকে মি. রাতুলের প্রাথমিক দিকের কার্যক্রম সেবার অবিচ্ছিন্নতা বৈশিষ্ট্যকে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকে সেবা খাতের প্রবৃদ্ধি পর্যায়ের অন্তর্গত স্বাস্থ্য খাতকে নির্দেশ করছে; যা প্রতিষ্ঠা করার যৌক্তিকতা রয়েছে। স্বাস্থ্য খাত মানুষের অন্যতম একটি মৌলিক চাহিদা। অন্ন, বস্ত্র এবং বাসস্থানের পরেই স্বাস্থ্যের অবস্থান। স্বাস্থ্য খাতের উন্নতির ওপর একটি দেশের সার্বিক উন্নয়ন ও ভবিষ্যৎ গতিপ্রকৃতি অনুধাবন করা যায়। উদ্দীপকের মি. রাতুল একজন ডাক্তার। চিকিৎসা ক্ষেত্রে তার বেশ সুনাম রয়েছে। সম্প্রতি তিনি নিজ এলাকার জনগণকে আরও বেশি চিকিৎসা সেবা প্রদান করার জন্য একটি ক্লিনিক প্রতিষ্ঠা করেন। উক্ত ক্লিনিকের মাধ্যমে তিনি সমাজের দুস্থ, অসহায় এবং পরিব রোগীদেরকে তুলনামূলক কম মূল্যে সেবা প্রদান করতে পারবেন। একজন ডাক্তার হিসেবে নিজ এলাকার জনগণের প্রতি এরূপ মানসিকতা খুবই প্রশংসনীয় এবং দেশের জন্য কল্যাণকর।মানুষের মৌলিক চাহিদাগুলোর মধ্যে স্বাস্থ্য খাত অন্যতম। কথায় আছে, 'সুস্থ শরীর, সুস্থ মন কর্ম-উন্নত সুন্দর জীবন।' এই প্রতিপাদ্যে স্বাস্থ্য খাতের উন্নয়নের কোনো বিকল্প নেই। উদ্দীপকের মি. রাতুল একজন ভালো ডাক্তার। তিনি সমাজ এবং নিজ এলাকার প্রতি দায়বদ্ধতা থেকে একটি ক্লিনিক প্রতিষ্ঠা করেন। এর মাধ্যমে অসংখ্য রোগী তার আন্তরিক সেবা পেয়ে সুস্থ হয়ে উঠবে। এতে সমাজের মানুষের যেমন কল্যাণ নিশ্চিত হবে, তেমনি দেশের সর্বাধিক উন্নয়নেও গুরুত্বপূর্ণ ভূমিকা রাখবে। সুতরাং বলা যায়, সেবা খাতের প্রবৃদ্ধি পর্যায়ের অন্তর্গত স্বাস্থ্য খাত হিসেবে ক্লিনিক প্রতিষ্ঠা যৌক্তিক এবং সময়োপযোগী একটি সিদ্ধান্ত।"
        }
      ]
    },
    {
      "number": "7",
      "uddipok": "জনাব কণা একটি ফ্যাশন হাউজ পরিচালনা করেন। তিনি প্রথমত তার উৎপাদিত কাপড়ের ডিজাইনের ক্ষেত্রে এর কার্যকারিতা ও উপযোগিতার কথা মাথায় রেখে পোশাকের ডিজাইন করে থাকেন। এবারের ঈদ ও ১লা বৈশাখের কাপড়ে বাঙালি সংস্কৃতির কথা মাথায় রেখে নতুন নতুন ডিজাইনের বিভিন্ন ফ্যাশনের পোশাক তৈরি করে বিক্রির ক্ষেত্রে সাফল্য অর্জন করেন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "নতুন প্রযুক্তি এবং উন্নত কৌশল ব্যবহার করে পণ্য উৎপাদন করাকে উৎপাদন ডিজাইন বলে ।"
        },
        {
          "label": "খ",
          "question": "",
          "explanation": "পরীক্ষামূলক উৎপাদনের ফলাফল ইতিবাচক'- উক্তিটি দ্বারা উৎপাদন ডিজাইনটি গৃহীত হওয়াকে বোঝায়। প্রতিষ্ঠানের নতুন ডিজাইনকৃত পণ্যটি উৎপাদনের সামর্থ্য থাকে তবে স্বপ্ন আকারে পরীক্ষামূলকভাবে ডিজাইনকৃত পণ্যটি উৎপাদন করা হয়। এ প্রক্রিয়ার মাধ্যমে মূলত নতুন ডিজাইনকৃত পণ্য বা সেবাটি চূড়ান্ত উৎপাদন করা সম্ভব কিনা তা নির্ধারণ করা হয়। এক্ষেত্রে ফলাফল ইতিবাচক হলে প্রতিষ্ঠান উৎপাদনে মনোনিবেশ করে।"
        },
        {
          "label": "গ",
          "question": "",
          "explanation": "উদ্দীপকের জনাব কণা প্রথমত তার কাপড়ের ডিজাইনের ক্ষেত্রে ক্রিয়াগত বা ব্যবহারিক ডিজাইনের কথা বলেছেন । পণ্যের উপযোগিতা বাড়ানোর জন্য যে ধরনের ডিজাইন করা হয় তাকে ক্রিয়াগত বা ব্যবহারিক ডিজাইন বলে। এরূপ ডিজাইনের ক্ষেত্রে পণ্যের মান ও কার্যকারিতা বৃদ্ধি পায়। উদ্দীপকের জনাব কণা একটি ফ্যাশন হাউজ পরিচালনা করেন। তিনি প্রথমত তার উৎপাদিত কাপড়ের ডিজাইনের ক্ষেত্রে এর কার্যকারিতা ও উপযোগিতার কথা মাথায় রেখে পোশাকের ডিজাইন করে থাকেন। এরূপ ডিজাইনের ফলে তার কাপড়ের মান, কার্যকারিতা ও উপযোগিতা বৃদ্ধি পায়। সুতরাং দেখা যাচ্ছে, জনাব কণা প্রথমত তার কাপড়ের ডিজাইনের ক্ষেত্রে ক্রিয়াগত বা ব্যবহারিক ডিজাইন অনুসরণ করছেন।"
        },
        {
          "label": "ঘ",
          "question": "",
          "explanation": "উদ্দীপকের জনাব কণা নান্দনিক ডিজাইনের মাধ্যমে ক্রেতাকেন্দ্রিকতাকে প্রাধান্য দিয়েছেন বিধায় ঈদ ও ১লা বৈশাখের পোশাক বিক্রির ক্ষেত্রে সাফল্য পেয়েছেন। যে ডিজাইনে পণ্যকে আকর্ষণীয় করে তোলার ক্ষেত্রে গুরুত্ব দেওয়া হয় তাকে নান্দনিক বা রুচিসম্মত ডিজাইন বলে। এরূপ ডিজাইনে পণ্যের কাঠামোগত পরিবর্তনের মাধ্যমে পণ্যকে আকর্ষণীয়ভাবে উপস্থাপনের চেষ্টা করা হয়। আবার ক্রেতাকেন্দ্রিকতায় ক্রেতাদের রুচি ও পছন্দকে গুরুত্ব দিয়ে পণ্য উৎপাদনের ব্যবস্থা করা হয় । উদ্দীপকের জনাব কণা একটি ফ্যাশন হাউজ পরিচালনা করেন। তিনি ঈদ ও ১লা বৈশাখের কাপড়ে বাঙালি সংস্কৃতির কথা মাথায় রেখে নতুন নতুন ডিজাইনের বিভিন্ন ফ্যাশনের পোশাক বিক্রি করেন এবং সফলতা লাভ করেন। এক্ষেত্রে জনাব কণা পোশাকের নান্দনিক ডিজাইনের পাশাপাশি ক্রেতাদের রুচি ও পছন্দকে সর্বাধিক গুরুত্ব দিয়েছেন । নান্দনিক বা রুচিসম্মত ডিজাইনের ক্ষেত্রে পণ্যকে আকর্ষণীয় করে তোলার চেষ্টা করা হয়। অপরদিকে ক্রেতাকেন্দ্রিকতায় ক্রেতাদের রুচি ও পছন্দকে সর্বোচ্চ গুরুত্ব দেওয়া হয়। সাধারণত কোনো উৎপাদক বা বিক্রেতাকে যখন নান্দনিক ডিজাইন এবং ক্রেতাকেন্দ্রিকতা এ দুটিকেই সমান গুরুত্ব দেন সেক্ষেত্রে তার সফলতা লাভের সম্ভাবনা বেশি থাকে; যা উদ্দীপকের কণা কার্যক্রমে বিদ্যমান ছিল। সুতরাং বলা যায় যে, ঈদ ও ১লা বৈশাখের পোশাক বিক্রির ক্ষেত্রে জনাব কণার সাফল্যের কারণ হলো নান্দনিক ডিজাইনের মাধ্যমে ক্রেতাকেন্দ্রিকতার প্রতি গুরুত্বারোপ ।"
        }
      ]
    },
    {
      "number": "8",
      "uddipok": "হেনা কসমেটিকস' দীর্ঘদিন যাবত অত্যন্ত সুনামের সাথে তার উৎপাদিত শ্যাম্পু তৈরি ও বাজারজাত করে আসছে। এ ক্ষেত্রে তাকে ভোক্তা জরিপসহ বাজার গবেষণা কার্যক্রম পরিচালনা করতে হয়েছে। শুরুতে প্রতিষ্ঠানটি ৪০০ গ্রাম ওজনের শ্যাম্পু উৎপাদন করলেও সমাজের উচ্চবিত্ত, মধ্যবিত্ত ও নিম্নবিত্তের কথা মাথায় রেখে সম্প্রতি পণ্যের মান ঠিক রেখে ৪০০ গ্রাম, ২০০ গ্রাম ও মিনিপ্যাক শ্যাম্পু তৈরির উদ্যোগ গ্রহণ করেন। এতে সকল স্তরের ক্রেতারা পণ্যটি ক্রয়ে সক্ষম হন। ফলে প্রতিষ্ঠানের বিক্রয় বৃদ্ধির সাথে সাথে মুনাফাও বহুগুণ বেড়ে যায়।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "ওয়ারেন্টি হচ্ছে ভোক্তা ও বিক্রেতার মধ্যে একটি লিখিত চুক্তি; যেখানে বিক্রেতা এ মর্মে প্রতিশ্রুতিবদ্ধ হয় যে, পণ্য বিক্রয়ের পর নির্দিষ্ট সময়ের মধ্যে কোনো ত্রুটি ধরা পড়লে তা বিক্রেতা নিজ খরচে মেরামত করে দিবে।"
        },
        {
          "label": "খ",
          "question": "",
          "explanation": "উৎপাদিত পণ্যের আকার, ধরন, মান ইত্যাদি পণ্যটি উৎপাদনের পূর্বেই ঠিক করাকে পণ্য ডিজাইন বলে । পণ্যের ডিজাইন ক্রেতাদের চাহিদার ওপর নির্ভর করে। ফ্যাশন, আয়, জীবনযাত্রার মান, সংস্কৃতি ইত্যাদি দ্বারা ক্রেতাদের ক্রয় অভ্যাসের পরিবর্তন হয়। তারা নানান ধরনের এবং নানান ডিজাইনের পণ্য ক্রয় করতে চায়। তাই তাদের এ চাহিদাকে বিবেচনা করেই উৎপাদনকারী প্রতিষ্ঠানগুলোর পণ্যের ডিজাইন করে থাকে। ক্রেতাদের চাহিদা পরিবর্তনশীল। তাই পরিবর্তিত চাহিদার ওপর ভিত্তি করে পণ্য ডিজাইন করতে হয় বিধায় পণ্য ডিজাইন নমনীয় হওয়া আবশ্যক।"
        },
        {
          "label": "গ",
          "question": "",
          "explanation": "ভোক্তা জরিপ, বাজার গবেষণা কার্যক্রম পণ্য ডিজাইনের ধারণা উন্নয়ন পর্যায়ের অন্তর্ভুক্ত। পণ্য ডিজাইন প্রক্রিয়ার ধাপ হলো ধারণা উন্নয়ন পর্যায়। পণ্যের ডিজাইন করার ব্যাপারে সিদ্ধান্ত গ্রহণের পর এ পর্যায়ে উৎপাদককে পণ্য ডিজাইনসংক্রান্ত ধারণা উন্নয়ন করতে হয়। এক্ষেত্রে উৎপাদককে ক্রেতা ও ভোক্তা জরিপ করে বাজার গবেষণার কাজ করতে হয়। উদ্দীপকের 'হেনা কসমেটিকস' দীর্ঘদিন যাবত অত্যন্ত সুনামের সাথে তাদের উৎপাদিত শ্যাম্পু তৈরি ও বাজারজাত করে আসছে। এক্ষেত্রে তাদেরকে ভোক্তা জরিপসহ বাজার গবেষণা কার্যক্রম পরিচালনা করতে হয়েছে। এক্ষেত্রে ভোক্তা জরিপ এবং বাজার গবেষণা কার্যক্রম পণ্য ডিজাইনের ধারণা উন্নয়ন পর্যায়কে নির্দেশ করছে। সুতরাং বলা যায়, উদ্দীপকের ভোক্তা জরিপ এবং বাজার গবেষণা কার্যক্রম পণ্য ডিজাইনের ধারণা উন্নয়ন পর্যায়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকের 'হেনা কসমেটিকস' নান্দনিক ডিজাইন অনুসরণ করেছে; যা বিক্রয় ও মুনাফা বৃদ্ধিতে সহায়ক। যে ডিজাইনে পণ্যকে আকর্ষণীয় করে তোলার ক্ষেত্রে গুরুত্ব দেওয়া হয় তাকে নান্দনিক বা রুচিসম্মত ডিজাইন বলে। এ ধরনের ডিজাইনে পণ্যের মান বৃদ্ধি করা হয় না। তবে এরূপ ডিজাইনে পণ্যের কাঠামো পরিবর্তন করে ক্রেতা আকর্ষণের চেষ্টা করা হয়। উদ্দীপকের 'হেনা কসমেটিকস' দীর্ঘদিন ধরে শ্যাম্পু তৈরি ও বাজারজাত করে আসছে। তারা প্রথমদিকে ৪০০ গ্রাম ওজনের শ্যাম্পু উৎপাদন করলেও সমাজের উচ্চবিত্ত, মধ্যবিত্ত ও নিম্নবিত্তের কথা মাথায় রেখে সম্প্রতি পণ্যের মান ঠিক রেখে ৪০০ গ্রাম, ২০০ গ্রাম ও মিনিপ্যাক শ্যাম্পু তৈরির উদ্যোগ গ্রহণ করেন। এতে সকল স্তরের ক্রেতারা পণ্যটি ক্রয়ে সক্ষম হয়। ফলে প্রতিষ্ঠানের বিক্রয় বৃদ্ধির পাশাপাশি মুনাফাও বহুগুণে বেড়ে যায়।নান্দনিক ডিজাইন পণ্যের আকর্ষণীয়তা বৃদ্ধি করে। এতে পণ্যের বিক্রয় ও মুনাফা বাড়ে। এরূপ ডিজাইনে পণ্যের মান ঠিক রেখে কাঠামোগত পরিবর্তন এনে আকর্ষণীয়তা বাড়ানো হয়। যেমন- ১৫০ গ্রাম সাবানকে ১০০/৫০ গ্রামে সংযোজন করে ক্রেতা আকর্ষণের চেষ্টা করা হয়। আবার শ্যাম্পুর ক্ষেত্রেও দেখা যায় ৪০০ গ্রাম, ২০০ গ্রাম, '১০০ গ্রাম মিনিপ্যাক ইত্যাদি। এক্ষেত্রে পণ্যের মান একই থাকে কিন্তু কাঠামো পরিবর্তিত হয়ে ক্রেতা আকর্ষণের চেষ্টা করে। সুতরাং বলা যায়, নান্দনিক ডিজাইন অনুসরণের ফলে উদ্দীপকের প্রতিষ্ঠানের বিক্রয় ও মুনাফা উভয়ই বৃদ্ধি পেয়েছে"
        }
      ]
    },
    {
      "number": "9",
      "uddipok": "‘চয়েজ ফ্যাশন' গাজীপুরে একটি প্রতিষ্ঠিত রপ্তানিমুখী তৈরি পোশাক কারখানা। সম্প্রতি একটি বিদেশি প্রতিষ্ঠানের কাছ থেকে বড় ধরনের অর্ডার পায়। শুরুতে কিছু যোগ্য ও দক্ষ শ্রমিক-কর্মী থাকলেও বর্তমানে বেশি বেতনে কিছু কর্মী অন্যত্র চলে যায়। ফলে অর্ডার অনুযায়ী পণ্য তৈরি করতে না পাড়া এবং কিছু পণ্যের ত্রুটি চিহ্নিত হওয়ায় নতুন করে আবার পণ্য উৎপাদন করতে হয়। পরবর্তীতে প্রতিষ্ঠানটি মান অনুযায়ী পণ্য উৎপাদিত হচ্ছে কিনা এবং মানের বিচ্যুতি ঘটলে তা সংশোধনের প্রয়োজনীয় পদক্ষেপ গ্রহণ করে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "মান ব্যবস্থাপনা হলো মানের ধারাবাহিক উন্নয়নের লক্ষ্যে ক্রেতাদের প্রত্যাশা সন্তুষ্টি সহকারে পূরণার্থে পণ্যের নকশাকরণ, প্রয়োজনীয় কাঁচামাল ক্রয়করণ, উৎপাদন প্রক্রিয়া সম্পর্কে উন্নত জ্ঞান, অর্জন, প্রক্রিয়ার সাথে সংশ্লিষ্ট সমস্যার সমাধান এবং সকলকে সম্পৃক্ত করে উৎপাদন প্রক্রিয়া নির্ধারণ।"
        },
        {
          "label": "খ",
          "question": "",
          "explanation": "মান ব্যবস্থাপনা হলো ক্রেতাদের প্রত্যাশা পূরণের সার্বিক ব্যবস্থা। মান ব্যবস্থাপনার একটি উল্লেখযোগ্য দিক হলো বর্তমান মানকে আরও উন্নত পর্যায়ে নিয়ে যাওয়া। বর্তমান মানকে উন্নত পর্যায়ে নিয়ে যাওয়ার জন্য নতুন নতুন তথ্য আবিষ্কার ও গবেষণা মান ব্যবস্থাপনার অন্যতম বৈশিষ্ট্য। মান ব্যবস্থাপনার মাধ্যমে কার্য মানের উত্তরোত্তর উন্নয়ন ঘটিয়ে প্রতিযোগীদের তুলনায় এগিয়ে থাকা যায়। তাই মান নিশ্চিতকরণ ব্যতীত ক্রেতাসন্তুষ্টি অসম্ভব।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানের ত্রুটিযুক্ত পণ্য উৎপাদন অভ্যন্তরীণ ব্যর্থতার ব্যয়ের অন্তর্গত। পণ্য বা সেবা উৎপাদনের সময় যেসব ত্রুটি-বিচ্যুতি ধরা পড়ে এবং তা সংশোধন করার জন্য যে ব্যয় নির্বাহ করা হয় তাকে অভ্যন্তরীণ বিচ্যুতি ব্যয় বলে। এরূপ বায় দু ধরনের হয়ে থাকে; যেমন- উৎপাদনজনিত ক্ষতি এবং পুনঃকার্যসংক্রান্ত ব্যয়। উদ্দীপকে 'চয়েজ ফ্যাশন' গাজীপুরে একটি প্রতিষ্ঠিত রপ্তানিমুখী তৈরি পোশাক কারখানা। সম্প্রতি একটি বিদেশি কোম্পানির কাছ থেকে বড় ধরনের অর্ডার পায়। শুরুতে কিছু যোগ্য ও দক্ষ কর্মী থাকলেও বর্তমানে বেশি বেতনে কিছু কর্মী অন্যত্র চলে যায়। ফলে অর্ডার অনুযায়ী পণ্য তৈরি করতে না পারায় এবং কিছু পণ্যের ত্রুটি চিহ্নিত হওয়ায় নতুন করে আবার পণ্য উৎপাদন করতে হয়। এ ধরনের বায় প্রতিষ্ঠানের অভ্যন্তরীণ ব্যর্থতার বায়ের অন্তর্গত উৎপাদনজনিত ক্ষতি হিসেবে বিবেচিত হবে। সুতরাং বলা যায়, উদ্দীপকে উল্লিখিত প্রতিষ্ঠানের ত্রুটিযুক্ত পণ্য উৎপাদন অভ্যন্তরীণ ব্যর্থতার বায়ের অন্তর্গত হিসেবে গণ্য হবে।"
        },
        {
          "label": "ঘ",
          "question": "",
          "explanation": "উদ্দীপক অনুযায়ী উৎপাদিত পণ্যের মান নিশ্চিত করার ওপর চয়েজ ফ্যাশনের সফলতা নির্ভর করছে- এ বিষয়ের সাথে আমি একমত। মান নিশ্চিতকরণ বলতে পণ্য বা সেবার মান অর্জনের নিমিত্তে মান ব্যবস্থাপনার কার্যাবলির সুনির্দিষ্ট প্রয়োগকে বোঝায়। এক্ষেত্রে ক্রেতার প্রত্যাশা অনুযায়ী পণ্যের গুণগত মান উন্নয়নের প্রচেষ্টা চালানো হয়। উদ্দীপকের চয়েজ ফ্যাশন' গাজীপুরে একটি প্রতিষ্ঠিত রপ্তানিমুখী তৈরি পোশাক কারখানা। সম্প্রতি তারা একটি বিদেশি প্রতিষ্ঠানের বড় ধরনের অর্ডার পান। কিন্তু দক্ষ ও যোগ্য কর্মীর অভাবে পণ্যে ত্রুটি দেখা দেয় এবং পণ্য আবার উৎপাদন করতে হয়। এতে প্রতিষ্ঠানটির ব্যাপক ক্ষতি হওয়ায় তারা পরবর্তীতে মান অনুযায়ী পণ্য উৎপাদিত হচ্ছে কিনা এবং মানের বিচ্যুতি ঘটলে তা সংশোধনের প্রয়োজনীয় পদক্ষেপ গ্রহণ করে। এতে তাদের কাঙ্ক্ষিত সফলতা আসবে বলে আশা করা যায়। পণ্যের মান নিশ্চিতকরণের ফলে ক্রেতাসন্তুষ্টি অর্জিত হয়। এ লক্ষ্যে পণ্য উৎপাদন প্রক্রিয়ার প্রতিটি ধাপে কঠোরভাবে মান নিয়ন্ত্রণ করলে প্রতিটি পণ্যের মান নিশ্চিত হবে বলে আশা করা যায়। মান নিশ্চিতকরণে একাধিক বিষয় জড়িত থাকে; যেমন- মানসম্মত কাঁচামাল, দক্ষ কর্মী বাহিনী, আধুনিক যন্ত্রপাতি, উন্নত কার্য প্রক্রিয়া ইত্যাদি। কিন্তু এসবের কোনো একটার ব্যত্যয় ঘটলে পণ্যের মান নিশ্চিতকরণ দুরূহ হয়ে পড়বে। উদ্দীপকের 'চয়েজ ফ্যাশন' যথাযথভাবে মান নিশ্চিত করতে পারেনি বলেই আর্থিক ক্ষতির সম্মুখীন হয়েছে। সুতরাং বলা যায়, উৎপাদিত পণ্যের মান নিশ্চিত করার ওপরই চয়েজ ফ্যাশনের সফলতা নির্ভর করছে।"
        }
      ]
    },
    {
      "number": "10",
      "uddipok": "জনাব জামিল 'আনন্দ' বেকারির মালিক। ক্রেতারা তার বেকারি থেকে বিভিন্ন একজন ক্রেতা কেক ক্রয়ের পর সেই কেক নিম্নমানের হওয়ায় তা বেকারিতে ফেরত দিলো। এর ফলে আনন্দ বেকারির সুনাম নষ্ট হয়। পরবর্তীতে ক্রেতাদের ধরনের আইটেম যেমন কেক, বিস্কুট ইত্যাদি ক্রয় করে থাকেন। কিন্তু একদিন সন্তুষ্টি অর্জনের লক্ষ্যে তিনি তার প্রস্তুতকৃত পণ্যের ধারাবাহিক মান উন্নয়ন নিশ্চিতকরণে কার্যকর পদক্ষেপ গ্রহণ করেন। এর ফলে তার হারানো সুনাম ফিরে পাওয়া সম্ভব হয়েছে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "ক্রেতাদের প্রত্যাশা পুরণে পণ্যের সক্ষমতাই হলো মান।"
        },
        {
          "label": "খ",
          "question": "",
          "explanation": "যা বাজারে নেতৃত্ব প্রদানকারী প্রতিষ্ঠানের পণ্য, সেবা ও প্রক্রিয়া পরিমাপের একটি ধারাবাহিক ও পদ্ধতিগত কৌশল হলো বেনার্কিং। বেঞ্চমার্কিং হলো পণ্যের মান উন্নয়নের একটি অন্যতম কৌশল। এর মাধ্যমে বাজারে নেতৃত্বপ্রদানকারী প্রতিষ্ঠানের কার্যাবলি মূল্যায়ন করে নিজেদের কাজে ধারাবাহিক উন্নয়ন করার চেষ্টা করে। এর সাহায্যে বাজারে প্রতিনিধিত্বকারী প্রতিষ্ঠানের মানকে আদর্শ মান ধরে তার আলোকে নিজ প্রতিষ্ঠানের মান উন্নয়নের প্রচেষ্টা চালানো হয়। ফলে পণ্যের মানের উন্নয়ন ঘটে।"
        },
        {
          "label": "গ",
          "question": "",
          "explanation": "উদ্দীপকে কেক ক্রয়ের পর সেই কেক নিম্নমানের হওয়ায় তা বেকারিতে ফেরত দেওয়ার বিষয়টি নিম্নমানের পণ্য উৎপাদনজনিত বাহ্যিক ব্যর্থতার ব্যয় কোনো প্রতিষ্ঠানের উৎপাদিত পণ্য ক্রেতা বা ভোক্তার নিকট বিক্রয় করার পর কোনো ত্রুটি দেখা দিলে তা সমাধান বাবদ যে ব্যয় হয় তাকে বাহ্যিক ব্যর্থতার ব্যয় বলে। পণ্যে এ ধরনের ত্রুটি থাকলে তা ক্রেতা ও ভোক্তাদের অসন্তুষ্ট করে এবং প্রতিষ্ঠানের সুনাম ও ভাবমূর্তি নষ্ট হয় । উদ্দীপকের জনাব জামিল 'আনন্দ' বেকারির মালিক। ক্রেতারা তার বেকারি থেকে বিভিন্ন ধরনের আইটেম যেমন— কেক, বিস্কুট ইত্যাদি ক্রয় করে থাকে। কিন্তু একদিন একজন ক্রেতা কেক ক্রয়ের পর সেই কেক নিম্নমানের হওয়ায় তা বেকারিতে ফেরত দিল। এর ফলে আনন্দ বেকারির সুনাম নষ্ট হয় এবং এতে তাদের অর্থও ব্যয় করতে হয়, যা বাহ্যিক ব্যর্থতার ব্যয়ের সাথে মিল পাওয়া যায়। সুতরাং বলা যায়, কেক ক্রয়ের পর সেই কেক নিম্নমানের হওয়ায় তা ফেরত দেওয়ার বিষয়টি নিম্নমানের পণ্য উৎপাদনজনিত বায়ের অন্তর্গত বাহ্যিক ব্যর্থতার ব্যয় ।"
        },
        {
          "label": "ঘ",
          "question": "",
          "explanation": "ব্যবসায়ের সফলতা নির্ভর করে ধারাবাহিক মান উন্নয়ন নিশ্চিতকরণের দ্বারা'- উক্তিটি সঠিক ও যথার্থ। মান ব্যবস্থাপনার একটি অন্যতম বৈশিষ্ট্য হচ্ছে বর্তমান মানের ধারাবাহিক উন্নয়ন নিশ্চিত করা। বর্তমান মানকে আরও উন্নত করার জন্য আধুনিক তত্ত্ব প্রয়োগ ও গবেষণার ব্যবস্থা করা মান ব্যবস্থাপনার অন্যতম কাজ। এতে প্রতিষ্ঠানের কাঙ্ক্ষিত মুনাফা অর্জন সহজ হয়। উদ্দীপকের 'আনন্দ' বেকারির প্রথমদিকে কেকের মান নিম্নমানের হওয়ায় তা ফেরত আসে। এতে প্রতিষ্ঠানের সুনাম ও ভাবমূর্তি নষ্ট হয়। পরবর্তীতে ক্রেতাদের সন্তুষ্টি অর্জনের লক্ষ্যে আনন্দ বেকারির মালিক জনাব জামিল তার প্রস্তুতকৃত পণ্যের ধারাবাহিক মান উন্নয়ন নিশ্চিতকরণে কার্যকর পদক্ষেপ গ্রহণ করেন। এর ফলে তার হারানো সুনাম ফিরে পাওয়া সম্ভব হয়েছে। ব্যবসায়ের সফলতার পূর্বশর্ত হচ্ছে ক্রেতাসন্তুষ্টি। আর ক্রেতাসন্তুষ্টি অর্জনের জন্য প্রয়োজন পণ্যের মান নিশ্চিত করা। অর্থাৎ পণ্যের ধারাবাহিক মান উন্নয়ন নিশ্চিতকরণের দ্বারা ক্রেতাদের ধরে রাখা, ক্রেতান্তুষ্টি অর্জন এবং ব্যবসায়ে সফলতা অর্জন করা সম্ভব।প্রতিযোগিতামূলক ব্যবসায়-বাণিজ্যের যুগে পণ্যের ধারাবাহিক মান উন্নয়নের বিকল্প নেই। সুতরাং বলা যায়, যেকোনো ব্যবসায়ের সফলতা নির্ভর করে পণ্যের ধারাবাহিক মান উন্নয়ন নিশ্চিতকরণের দ্বার।"
        }
      ]
    },
    {
      "number": "11",
      "uddipok": "রোজ বিডি লি. একটি ইলেকট্রনিক্স সামগ্রী প্রস্তুতকারী প্রতিষ্ঠান। জনাব রহমান এ প্রতিষ্ঠানের পরিচালক। নিজ দেশের সকল জেলায় শো-রুম প্রতিষ্ঠা করে ব্যবসায় কার্যক্রম পরিচালনা করছেন। তিনি তার প্রতিষ্ঠানের ইলেকট্রনিক সামগ্রী সহজে বিক্রয়ের লক্ষ্যে একটি সংস্থা থেকে মান যাচাই ও মানের সনদ গ্রহণ করেন। পরবর্তীতে উক্ত প্রতিষ্ঠানটি জাপানে ইলেকট্রনিক্স সামগ্রী রপ্তানির উদ্যোগ গ্রহণ করে। এজন্য তাকে একটি আন্তর্জাতিক সংস্থা থেকে পণ্যের মান সনদ গ্রহণ করতে হয়। পরিবেশগত ব্যবস্থাপনা সিস্টেম মেনে চলায় দেশের বাহিরেও তিনি এখন একজন সফল ব্যবসায়ী।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "কর্মীদের ক্রমাগত মান উন্নয়নের লক্ষ্যে প্রশিক্ষণ দানের জন্য যে ব্যয় হয় তাকে প্রশিক্ষণ ব্যয় বলে।"
        },
        {
          "label": "খ",
          "question": "",
          "explanation": "একটি পণ্য বা সেবার মান বলতে সেই প্রকৃতি এবং বৈশিষ্ট্যসমূহকে বোঝায় যা সন্তুষ্টি অথবা প্রয়োজনীয়তা পূরণের সক্ষমতা প্রকাশ করে। বর্তমান প্রতিযোগিতামূলক ব্যবসায়িক জগতে মানসম্পন্ন পণ্য বা সেবা ছাড়া দীর্ঘমেয়াদি ব্যবসায়ে টিকে থাকা সম্ভব নয়। দেশের অভ্যন্তরে এবং দেশের বাইরে পণ্য বিপণন করার ক্ষেত্রে জাতীয় ও আন্তর্জাতিক পর্যায়ে মানসনদ গ্রহণ করতে হয়। দেশের অভ্যন্তরে মান নিয়ন্ত্রণকারী সংস্থা বিএসটিআই এবং আন্তর্জাতিক পর্যায়ে মান নিয়ন্ত্রক সংস্থা আইএসও সনদ প্রদান করে থাকে। এই মানসনদ গ্রহণ করার মাধ্যমে বিপণনকারী ভোক্তাদের আস্থা অর্জন করে এবং সঠিক মান অনুযায়ী পণ্য সরবরাহ করার মাধ্যমে পণ্যের বাজার ধরে রাখতে পারে। তাই মান সনদের প্রয়োজনীয়তা অত্যন্ত ব্যাপক।"
        },
        {
          "label": "গ",
          "question": "",
          "explanation": "উদ্দীপকের রোড বিডি লি. বাংলাদেশের মান নিয়ন্ত্রণ সংস্থা BSTI থেকে মানসনদ গ্রহণ করেছিল। BSTI এমন একটি প্রতিষ্ঠান যার মূল কাজ হলো বাংলাদেশের উৎপাদিত পণ্যের মান ঠিক রেখে দেশের অভ্যন্তরীণ বাজার এবং বৈদেশিক বাজার ধরে রাখা। এই প্রতিষ্ঠানটি পণ্যের মান নির্ধারণ, মান সংরক্ষণ ও মান উন্নয়নে প্রতিষ্ঠানগুলোকে পরামর্শ প্রদান করে। উদ্দীপকে রোজ বিডি লি. একটি ইলেকট্রনিক্স সামগ্রী প্রস্তুতকারী প্রতিষ্ঠান। জনাব রহমান এ প্রতিষ্ঠানের পরিচালক । নিজ দেশের সকল জেলায় শো-রুম প্রতিষ্ঠা করে ব্যবসায় কার্যক্রম পরিচালনা করছেন। তিনি তার প্রতিষ্ঠানের ইলেকট্রনিক সামগ্রী সহজে বিক্রয়ের লক্ষ্যে বাংলাদেশের একটি সংস্থা থেকে মানসনদ গ্রহণ করেন। এ ধরনের সনদ দিয়ে থাকে BSTI কেননা বাংলাদেশের একমাত্র BSTI হচ্ছে রাষ্ট্রীয়ভাবে স্বীকৃত একটি মান নিয়ন্ত্রণকারী সংস্থা। যে সংস্থা জাতীয় পর্যায়ে পণ্যের মান নির্ধারণ ও নিয়ন্ত্রণ করে থাকে। তাই বলা যায়, রোজ বিডি লি. বাংলাদেশের BSTI সংস্থা থেকে মানসনদ গ্রহণ করে।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির পণ্য রপ্তানিতে আন্তর্জাতিক মান নিয়ন্ত্রণ সংস্থার ISO থেকে মানসনদ গ্রহণ করার পর পণ্য রপ্তানি করা উচিত বলে আমি মনে করি। ISO পূর্ণরূপ International Organization for Standardization. যার অর্থ আন্তর্জাতিক মান নিয়ন্ত্রণকারী সংস্থা। এটি আন্তর্জাতিক বাণিজ্যের ক্ষেত্রে মানসনদ প্রদান করে থাকে। উদ্দীপকে রোজ বিডি লি. একটি ইলেকট্রনিক্স সামগ্রী প্রস্তুতকারী প্রতিষ্ঠান। জনাব রহমান এ প্রতিষ্ঠানের পরিচালক। নিজ দেশের সকল জেলায় শো-রুম প্রতিষ্ঠা করে ব্যবসায় কার্যক্রম পরিচালনা করছেন। তিনি তার প্রতিষ্ঠানের ইলেকট্রনিক সামগ্রী সহজে বিক্রয়ের লক্ষ্যে BSTI এর মাদনপ্রাপ্ত হওয়ায় ক্রেতারা নিশ্চিন্তে তাদের পণ্য ক্রয় করেন। তাই তারা তাদের ব্যবসায়টি সম্প্রসারণ করার জন্য জাপানে তাদের উৎপাদিত জায়নামাজ রপ্তানির সিদ্ধান্ত গ্রহণ করে। কিন্তু জাপানের বিপণনকারীরা আন্তর্জাতিক খ্যাতিসম্পন্ন মান নিয়ন্ত্রণকারী সংস্থার অর্থাৎ ISO সনদ থাকার শর্ত জুড়ে দেয়। উক্ত সংস্থা থেকে অনুমোদন দেওয়ার মাধ্যমে ক্রেতাদেরকে সহজেই মানসংক্রান্ত তথ্য দিয়ে আকর্ষিত করা যায় এবং বিক্রয় সহজ হয়। পণ্য বিক্রির ক্ষেত্রে ক্রেতার আস্থা অর্জন গুরুত্বপূর্ণ। অন্যথায় পণ্য বিক্রয় করা সম্ভব হয় না। ISO সনদপ্রাপ্ত প্রতিষ্ঠানের পণ্যের মান নিয়ে ক্রেতাদের মাঝে তেমন সন্দেহ থাকে না। তাই তারা নির্দ্বিধায় প্রতিষ্ঠানের পণ্য ক্রয় করেন। এতে উক্ত প্রতিষ্ঠানের বিক্রয় বৃদ্ধি পায়। তাই বলা যায়, জাপানে ইলেকট্রনিক সামগ্রী রপ্তানির জন্য উদ্দীপকের প্রতিষ্ঠানটি ISO থেকে অনুমোদন লাভ করে যা ক্রেতাকে আকর্ষণ ও বিক্রয় বৃদ্ধিতে ব্যাপক অবদান রাখবে। তাই প্রতিষ্ঠানটির পণ্য রপ্তানির জন্য ISO সনদ গ্রহণের পদক্ষেপটি যথাযথ বলে আমি মনে করি ।"
        }
      ]
    }
  ]
}