{
  "title": "রেসিডেন্সিয়াল কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব আকাশ একজন টমেটো ব্যবসায়ী। রাজশাহী থেকে উন্নতজাতের টমেটো ক্রয় করে ঢাকার কাওরান বাজারে বিক্রয় করে লাভবান হন। কিন্তু জুন মাসে অতিবৃষ্টির কারণে একটি বড় চালান কাওরান বাজারে আসতে বিলম্ব হয়। ফলে স্থানীয় পাইকাররা টমেটো সংগ্রহ করতে পারেনি। তাছাড়া বাজার এলাকায় টমেটো সংরক্ষণের কোনো ব্যবস্থা ছিল না। এ পরিস্থিতিতে জনাব আকাশ খুবই চিন্তিত।",
      "tag": "DRMC 24",
      "sub_questions": [
        {
          "label": "ক",
          "question": "শ্রমের গতিশীলতা কী?",
          "explanation": "শ্রমিক তার নিজস্ব প্রয়োজনে বিদ্যমান পেশা, স্থান এবং এক শিল্প প্রতিষ্ঠান থেকে অন্যত্র স্থানান্তর হলে তাকে শ্রমের গতিশীলতা বলে।"
        },
        {
          "label": "খ",
          "question": "\"মূলধন উৎপাদনশীল\"- ব্যাখ্যা করো।",
          "explanation": "মূলধন হচ্ছে মানুষের শ্রমের মাধ্যমে তৈরি সেসব দ্রব্যসামগ্রী, যা বর্তমানে ভোগে ব্যবহৃত না হয়ে ভবিষ্যৎ উৎপাদনে সহায়তা করে। উৎপাদন কাজে যা প্রত্যক্ষভাবে সহায়তা করে তাই উৎপাদনশীল। মূলধনও উৎপাদন কাজে সরাসরি সাহায্য করে। যেমন- যন্ত্রপাতি, কাঁচামাল, অর্থ প্রভৃতি হলো মূলধন। এগুলো উৎপাদন প্রক্রিয়ায় ব্যবহৃত হয় ও পণ্য উৎপাদন করে। এজন্য মূলধনকে উৎপাদনশীল বলা যায়।"
        },
        {
          "label": "গ",
          "question": "'উদ্দীপকে কাওরান বাজারে টমেটো সরবরাহের মাধ্যমে কোন ধরনের উপযোগ সৃষ্টি হয়েছে? ব্যাখ্যা করো।",
          "explanation": "নিম্নের অনুরূপঃ রিয়াজুদ্দিন বাজারে কাঁচা মরিচ সরবরাহের মাধ্যমে স্থানগত উপযোগ সৃষ্টি হয়েছে। এক জায়গায় উৎপাদিত পণ্য অন্য জায়গায় সরবরাহের মাধ্যমে 'স্থানগত উপযোগ সৃষ্টি হয়। সাধারণত পরিবহনের মাধ্যমে এটি সৃষ্টি হয়। এতে বিভিন্ন জায়গার ক্রেতারা পণ্য ভোগের সুযোগ পায়। উদ্দীপকের জনাব সামাদ বগুড়া থেকে উন্নতজাতের কাঁচা মরিচ কেনেন। তিনি চট্টগ্রামের রিয়াজুদ্দিন বাজারে সেগুলো বিক্রি করেন। এক্ষেত্রে বগুড়ায় উৎপাদিত কাঁচা মরিচ রিয়াজুদ্দিন বাজারে' সরবরাহ করা হচ্ছে। 'ফলে চট্টগ্রামের ভোক্তারা বগুড়ার কাঁচা মরিচ ভোগ করতে পারছে। আর এটি সম্ভব হয়েছে পরিবহন ব্যবস্থার সাহায্যে। এর মাধ্যমে স্থানগত উপযোগ সৃষ্টি হয়। তাই বলা যায়, রিয়াজুদ্দিন বাজারে কাঁচা মরিচ সরবরাহের মাধ্যমে স্থানগত উপযোগ সৃষ্টি হয়েছে।"
        },
        {
          "label": "ঘ",
          "question": "'কৃষিপণ্য সহনীয় মূল্যে সারাবছর ভোগ করার জন্য সংরক্ষণ ব্যবস্থা পর্যাপ্ত থাকা প্রয়োজন'- তুমি কী একমত? উপযোগের ধরন বিবেচনায় তোমার মতামত। বিশ্লেষণ করো।",
          "explanation": "নিম্নের অনুরূপঃ \"কৃষিপণ্য সহনীয় মূল্যে সারা বছর ভোগ করার জন্য সংরক্ষণ ব্যবস্থা পর্যাপ্ত থাকা প্রয়োজন\"- উক্তিটির সাথে আমি একমত।' পণ্য উৎপাদন থেকে ভোগের সময় পর্যন্ত সংরক্ষণের মাধ্যমে সময়গত উপযোগ সৃষ্টি হয়। গুদামজাতকরণের মাধ্যমে পণ্যের এ ধরনের উপযোগ সৃষ্টি হয়। এতে পণ্য অপচয় বা নষ্ট হয় না। জনাব সামাদ বগুড়ায় উৎপাদিত কাঁচা মরিচ চট্টগ্রামে সরবরাহ করেন। কিন্তু জুন মাসে অতিবৃষ্টির কারণে একটি বড় চালান চট্টগ্রামে আসতে দেরি হয়। ফলে স্থানীয় পাইকাররা কাঁচা মরিচ সংগ্রহ করতে পারে না। আবার, বাজার এলাকায় কাঁচা মরিচ সংরক্ষণের কোনো ব্যবস্থা ছিল না। রিয়াজুদ্দিন বাজারে কৃষিপণ্য সংরক্ষণ করার পর্যাপ্ত ব্যবস্থা থাকলে কাঁচা মরিচগুলো সংরক্ষণ করা সহজ হতো। এতে মরিচগুলো নষ্ট হওয়ার আশঙ্কা কমে যেত। কিন্তু পর্যাপ্ত কাঁচা মরিচ সংরক্ষণের ব্যবস্থা না থাকায়, সেগুলো নষ্ট হয়ে যেতে পারে। এতে জনাব সামাদ আর্থিকভাবে ক্ষতিগ্রস্ত হতে পারেন। কাঁচা মরিচ সংরক্ষণের ব্যবস্থা থাকলে, সেগুলো সংরক্ষণের মাধ্যমে সময়গত উপযোগ সৃষ্টি করতে পারতেন। ভোক্তারা পরবর্তী সময়ে ভোগ করতে পারতো। ফলে ভোক্তারা সারা বছর সহনীয় মূল্যে কৃষিপণ্য ভোগ করতে পারতো। তাই আমি মনে করি, কৃষিপণ্য সহনীয় মূল্যে সারা বছর ভোগ করার জন্য সংরক্ষণ ব্যবস্থা থাকা প্রয়োজন।"
        }
      ]
    },
    {
      "number": "2",
      "uddipok": "নিলয় সাহেবের মহেশখালীতে একটি শুঁটকি উৎপাদন প্রতিষ্ঠান আছে। তিনি জেলেদের কাছ থেকে মাছ কিনে সূর্যের তাপে শুকিয়ে শুঁটকি তৈরি করেন। সম্প্রতি তিনি বিদেশে শুঁটকি রপ্তানির পরিকল্পনা করেছেন। এজন্য বৃহৎ আকারে উৎপাদনের উদ্দেশ্যে নিলয় সাহের প্রয়োজনীয় প্রস্তুতি নিয়েছে।",
      "tag": "DRMC 24",
      "sub_questions": [
        {
          "label": "ক",
          "question": "শ্রম কী?",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্মপ্রচেষ্টাকে শ্রম বলে।"
        },
        {
          "label": "খ",
          "question": "সমবায় সমিতি বলতে কি বুঝো? ব্যাখ্যা করো।",
          "explanation": "কমপক্ষে ২০ জন চুক্তি সম্পাদনে যোগ্য ব্যক্তি নিজেদের অর্থনৈতিক কল্যাণের লক্ষ্যে পারস্পরিক ঐক্য, সহযোগিতা ও সমঝোতার ভিত্তিতে সমবায় আইনের আওতায় যে সংগঠন গড়ে তোলে তাকে সমবায় সমিতি বলে। এটি মূলত অল্প আয়সম্পন্ন ও সমশ্রেণির ব্যক্তিদের সংগঠন। সদস্যদের কল্যাণসাধন, জীবনযাত্রার মানোন্নয়ন, সামাজিক মর্যাদা বাড়ানো প্রভৃতি এ সংগঠনের মৌলিক উদ্দেশ্য। এ সংগঠনের মাধ্যমে মধ্যস্থব্যবসায়ীদের উচ্ছেদ, ক্ষুদ্র ক্ষুদ্র সঞ্চয় একত্রীকরণ ও আত্মনির্ভরশীলতা সৃষ্টি করা যায়। এভাবে সমবায় সমিতির সদস্যদের সার্বিক কল্যাণ নিশ্চিত করা হয়।"
        },
        {
          "label": "গ",
          "question": "উদ্দীপকে উল্লিখিত নিলয় সাহেব শুঁটকি উৎপাদনে কী ব্যবহার করেছেন? ব্যাখ্যা করো।",
          "explanation": "নিম্নের অনুরূপঃ সগীর সাহেব শুঁটকি উৎপাদনে ভূমি ব্যবহার করেছেন। ভূমি বলতে সে সমস্ত সম্পদকে বোঝায়, যা মানুষ সৃষ্টি করতে পারে না। যেমন: মাটি, পানি, সূর্যের আলো, তাপ, আবহাওয়া, সমুদ্র প্রভৃতি। এটি প্রকৃতির সবচেয়ে আদি ও মৌলিক উপাদান। সগীর সাহেবের কুয়াকাটায় শুঁটকি উৎপাদনের একটি প্রতিষ্ঠান আছে। তিনি জেলেদের কাছ থেকে মাছ কিনে শুঁটকি তৈরি করেন। এক্ষেত্রে তিনি প্রকৃতি প্রদত্ত সূর্যের আলোকে ব্যবহার করেছেন। তিনি জেলেদের কাছ থেকে মাছ কিনে সূর্যের তাপে শুকিয়ে শুঁটকি তৈরি করেন। সূর্যের তাপ ভূমির অন্তর্ভুক্ত উপাদান। তাই বলা যায়, ভূমি ব্যবহার করে সগীর সাহেব ব্যবসায়িক কার্যক্রম পরিচালনা করেছেন।"
        },
        {
          "label": "ঘ",
          "question": "উদ্দীপকের নিলয় সাহেবের পরিকল্পনা বাস্তবায়নে উৎপাদনের কোন উপাদান বেশি গুরুত্বপূর্ণ? যুক্তিসহ লেখো।",
          "explanation": "নিম্নের অনুরূপঃ সগীর সাহেবের পরিকল্পনা বাস্তবায়নে উৎপাদনের মূলধন উপাদানটি বেশি গুরুত্বপূর্ণ। ব্যবসায় প্রতিষ্ঠান স্থাপন, সম্প্রসারণ ও পরিচালনা করতে মূলধন প্রয়োজন হয়। এটি ছাড়া ব্যবসায় অচল। একে উৎপাদনের উৎপাদিত উপাদান বলা হয়। এটি মানুষের অতীত শ্রমের ফল যা মানুষ ভোগ না করে পুনরায় উৎপাদন কাজে ব্যবহার করে। সগীর সাহেব কুয়াকাটায় শুঁটকি উৎপাদনের একটি প্রতিষ্ঠান স্থাপন করেন। তিনি জেলেদের কাছ থেকে মাছ কিনে সূর্যের তাপে শুকিয়ে শুঁটকি তৈরি করেন। সম্প্রতি তিনি বিদেশে শুঁটকি রপ্তানির সিদ্ধান্ত নিয়েছেন। এজন্য বৃহৎ আকারে উৎপাদনের উদ্দেশ্যে তিনি প্রয়োজনীয় প্রস্তুতি নিয়েছেন। সগীর সাহেবের পরিকল্পনা অনুযায়ী ব্যবসায় সম্প্রসারণ করতে মূলধনের প্রয়োজন। কারণ জেলেদের কাছ থেকে আরও বেশি পরিমাণ মাছ কিনতে ও মাছ শুকাতে শ্রমিক নিয়োগ দিতে অর্থের প্রয়োজন হবে। এর পাশাপাশি বিদেশে রপ্তানির জন্য আমদানি-রপ্তানি ব্যুরোর অনুমোদন নিতে ও ISO-এর সনদ নিতে অর্থ ব্যয় হবে। এখানে এসব অর্থ মূলধনের অন্তর্ভুক্ত। কারণ অর্থগুলো পুনরায় অর্থ উপার্জনে ব্যবহার করা হবে। তাই বলা যায়, সগীর সাহেবের পরিকল্পনা বাস্তবায়নে উৎপাদনের মূলধন উপাদানটির ভূমিকা বেশি।"
        }
      ]
    },
    {
      "number": "3",
      "uddipok": "রাফিন, নাহি ও সিফাত তিন বন্ধু মিলে প্রত্যেকে ২ লক্ষ টাকা বিনিয়োগ করে 'আইডিয়া'নামে হস্তশিল্প সামগ্রী উৎপাদনকারী প্রতিষ্ঠান গড়ে তোলেন। তারা ব্যবসায়ের অর্জিত মুনাফা সমানভাবে ভাগ করে নেন। সংগঠনটির উৎপাদিত পণ্যসামগ্রীর জনপ্রিয়তা লাভ করায় তারা ব্যাপক পরিসরে পণ্য উৎপাদনের সিদ্ধান্ত নেন এবং আইডিয়া লি.' নামে সংগঠন স্থাপনের প্রয়োজনীয় আনুষ্ঠানিকতা সম্পাদন করেন।",
      "tag": "DRMC 24",
      "sub_questions": [
        {
          "label": "ক",
          "question": "ভূমি কী?",
          "explanation": "প্রকৃতি থেকে পাওয়া সব সম্পদকেই ভূমি বলে।"
        },
        {
          "label": "খ",
          "question": "কোন সংগঠনে প্রত্যক্ষ তত্ত্বাবধানের সুযোগ বেশি?",
          "explanation": "একমালিকানা সংগঠনে প্রত্যক্ষ তত্ত্বাবধানের সুযোগ বেশি। একমালিকানা সংগঠনে একজন মালিক থাকে। প্রতিষ্ঠানের পরিচালনা, নিয়ন্ত্রণ এবং ঝুঁকি ও মুনাফা বণ্টন সংক্রান্ত সব সিদ্ধান্ত মালিক নিজেই নেন। মালিক সরাসরি সব কাজ করে বলে একমালিকানা সংগঠনে প্রত্যক্ষ তত্ত্বাবধানের সুযোগ বেশি।"
        },
        {
          "label": "গ",
          "question": "উদ্দীপকে প্রথম পর্যায়ের সংগঠনটি কোন ধরনের? ব্যাখ্যা করো।",
          "explanation": "নিম্নের অনুরূপঃ উদ্দীপকে প্রথম পর্যায়ের সংগঠনটি হলো অংশীদারি ব্যবসায় সংগঠন। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি ব্যবসায় গড়ে তোলে। চুক্তিই এ ব্যবসায়ের মূলভিত্তি। এর ভিত্তিতেই অংশীদারদের মধ্যে দায়-দায়িত্ব ও মুনাফা বণ্টিত হয়ে থাকে। মাহিব, আফির, রাজিন তিন বন্ধু। তারা প্রত্যেকে দুই লক্ষ টাকা বিনিয়োগ করে একটি হস্তশিল্প উৎপাদনকারী প্রতিষ্ঠান গড়ে তোলেন। তারা ব্যবসায় থেকে অর্জিত মুনাফা সমানভাগে ভাগ করে নেন। এ ধরনের ব্যবসায় মূলত চুক্তির ভিত্তিতে প্রতিষ্ঠা করা হয়। আর সেই চুক্তি অনুযায়ী তারা ব্যবসায়ের দায় ও মুনাফা ভাগ করে নেন। এ বৈশিষ্ট্যগুলো অংশীদারি ব্যবসায়ের সাথে সামঞ্জস্যপূর্ণ। তাই বলা যায়, উদ্দীপকে প্রথম পর্যায়ের সংগঠনটি অংশীদারি ব্যবসায় সংগঠন।"
        },
        {
          "label": "ঘ",
          "question": "উদ্দীপকে তিন বন্ধুর ব্যবসায় পরিবর্তনের সিদ্ধান্তটি কি যৌক্তিক বলে তুমি মনে করো? সংগঠনের ধরন উল্লেখপূর্বক মতামত দাও।",
          "explanation": "নিম্নের অনুরূপঃ উদ্দীপকের উল্লিখিত তিন বন্ধুর ব্যবসায় প্রাইভেট লিমিটেড কোম্পানিতে পরিবর্তনের সিদ্ধান্তটি যৌক্তিক বলে আমি মনে করি। প্রাইভেট লিমিটেড কোম্পানি হলো কৃত্রিম ব্যক্তিসত্তাবিশিষ্ট সীমিত দায়সম্পন্ন কোম্পানি। এ কোম্পানি ৫০ জনের অধিক সদস্য গ্রহণ করতে P 'পারে না। এছাড়া ঋণপত্র ক্রয় ও অবাধে শেয়ার হস্তান্তর করতে পারে না। মাহিব, আফির, রাজিন তিন বন্ধু। তারা একটি হস্তশিল্প সামগ্রী উৎপাদনকারী, প্রতিষ্ঠান গড়ে তোলেন। তাদের উৎপাদিত পণ্যসামগ্রী জনপ্রিয়তা লাভ করে। ফলে তারা ব্যাপক পরিসরে পণ্য উৎপাদনের • সিদ্ধান্ত নেন। এটি বাস্তবায়নে তারা 'রংধনু লি.' নামে প্রাইভেট লিমিটেড কোম্পানি স্থাপনের প্রয়োজনীয় কাজ সম্পন্ন করেন। প্রাইভেট লিমিটেড কোম্পানি ন্যূনতম দুইজন ব্যক্তি নিয়ে গঠন করা যায়। এক্ষেত্রে দায় সীমিত থাকে বলে বিনিয়োগকারীরা আকৃষ্ট হয়। এরূপ কোম্পানি প্রতিষ্ঠার ফলে তেমন আইনগত জটিলতা পোহাতে হয় না। আবার ঋণ দেওয়া-নেওয়ার ব্যাপারেও কঠোরভাবে আইন মানতে হয় না। অন্যদিকে, সদস্য সংখ্যা কম হওয়ায় দ্রুত সিদ্ধান্ত গ্রহণ করা যায়। এর ফলে মূলধন সম্প্রসারণ ও মুনাফা, সর্বাধিকরণ সহজ হয়। তাই বলা যায়, তিন বন্ধুর ব্যবসায় প্রাইভেট লিমিটেড কোম্পানিতে পরিবর্তনের সিদ্ধান্তটি যৌক্তিক।"
        }
      ]
    },
    {
      "number": "4",
      "uddipok": "মি. আলম একজন ক্যান্সার রোগ বিশেষজ্ঞ। দেশ-বিদেশের বিভিন্ন অঞ্চল থেকে রোগীরা তার সেবা নেওয়ার জন্য আসে। তিনি মনে করেন, ধূমপান ক্যান্সার রোগের একটি অন্যতম কারণ। রোগীদের সেবা দেওয়ার পাশাপাশি তিনি 'প্রত্যয়' নামে একটি সংগঠন গড়ে তোলেন। এটি সারা দেশে ধূমপানবিরোধী বিভিন্ন ধরনের প্রচার কার্যক্রম পরিচালনা করছে।",
      "tag": "DRMC 24",
      "sub_questions": [
        {
          "label": "ক",
          "question": "'PERT' এর পূর্ণরূপ কী?",
          "explanation": "PERT এর পূর্ণরূপ হচ্ছে 'Program Evaluation and Review Technique'."
        },
        {
          "label": "খ",
          "question": "মানসম্মত দ্রব্য উৎপাদন কেন গুরুত্বপূর্ণ? ব্যাখ্যা করো।",
          "explanation": "ক্রেতা সন্তুষ্টি অর্জনের মাধ্যমে মুনাফা লাভের জন্য মানসম্মত দ্রব্য উৎপাদন গুরুত্বপূর্ণ। মানসম্মত দ্রব্য সুষ্ঠুভাবে ক্রেতাদের অভাব পূরণ করে। ফলে ক্রেতা সন্তুষ্টি অর্জিত হয়। এছাড়া ক্রেতাদের কাছে প্রতিষ্ঠানের পণ্যের চাহিদা বেড়ে যায়। ফলে প্রতিযোগীদের তুলনায় অধিক বিক্রি ও মুনাফা হয়। এসব কারণে মানসম্মত দ্রব্য উৎপাদন গুরুত্বপূর্ণ।"
        },
        {
          "label": "গ",
          "question": "উদ্দীপকে সেবার কোন বৈশিষ্ট্য লক্ষণীয়? ব্যাখ্যা করো।",
          "explanation": "উদ্দীপকে সেবার অবিচ্ছিন্নতা বৈশিষ্ট্যটি লক্ষণীয়। অবিচ্ছিন্নতা হলো সেবাদানকারী থেকে সেবার আলাদা না থাকা। সেবা নিতে হলে সেবাগ্রহীতাকে অবশ্যই সেবাদাতার কাছে যেতে হবে। তাই সেবাগ্রহীতা ও সেবাদানকারী একে অপরের সাথে জড়িত। যেকোনো একজনের অনুপস্থিতিতে সেবা দেওয়া বা নেওয়া যায় না। উদ্দীপকের মি. আলম একজন ক্যান্সার রোগ বিশেষজ্ঞ। দেশ-বিদেশের বিভিন্ন অঞ্চল থেকে রোগীরা তার সেবা নেওয়ার জন্য আসে। এখানে মি. আলম একজন সেবাদাতা ও রোগীরা সেবাগ্রহীতা। মি. আলম অনুপস্থিত থাকলে রোগীরা সেবা নিতে পারবে না। আবার রোগীরা অনুপস্থিত থাকলে মি. আলম সেবা দিতে পারবেন না। সেবা দিতে ও নিতে সেবাদাতা ও সেবাগ্রহীতা উভয় পক্ষকেই উপস্থিত থাকতে হবে। এটি সেবার অবিচ্ছিন্নতা বৈশিষ্ট্যের সাথে সামঞ্জস্যপূর্ণ। তাই বলা যায়, উদ্দীপকে মি. আলমের চিকিৎসা সেবা প্রদানের কাজটির সাথে সেবার অবিচ্ছিন্নতা বৈশিষ্ট্যের মিল রয়েছে।"
        },
        {
          "label": "ঘ",
          "question": "উদ্দীপকে সেবা খাতের প্রবৃদ্ধির পর্যায় উল্লেখপূর্বক 'প্রত্যয়' নামে সংগঠনের ভূমিকা মূল্যায়ন করো।",
          "explanation": "উদ্দীপকে সেবা খাতের প্রবৃদ্ধির পর্যায়ে 'প্রত্যয়' নামের সংগঠনটি সমাজসেবা খাতের অন্তর্ভুক্ত। সাধারণ জনগণকে বিভিন্ন বিষয়ে সচেতন করে তোলাই সমাজসেবা খাতের মূল লক্ষ্য। বিভিন্ন এনজিও ও সংস্থা এক্ষেত্রে গুরুত্বপূর্ণ ভূমিকা পালন করছে। ধূমপান বিরোধী প্রচার কার্যকম, সবুজায়ন, শিশু শ্রম প্রতিরোধসহ বিভিন্ন সামাজিক দায়িত্ব পালনে বিভিন্ন সমাজসেবামূলক সংস্থা কাজ করছে। উদ্দীপকে মি. আলম একজন ক্যান্সার রোগ বিশেষজ্ঞ। তিনি মনে করেন ধূমপান ক্যান্সারের কারণ। তাই তিনি রোগীদের সেবা দেওয়ার পাশাপাশি 'প্রত্যয়' নামে একটি সংগঠন গড়ে তোলেন। এটি সারা দেশে ধূমপান বিরোধী প্রচার কার্যক্রম পরিচালনা করছে। ফলে সাধারণ জনগণ ধূমপানজনিত ক্ষতির বিষয়ে সচেতন হয়ে ওঠছে। এক্ষেত্রে সংগঠনটি সমাজসেবা খাতের সাথে জড়িত। 'প্রত্যয়'-এর মতো সামাজিক সংগঠনসমূহ তাদের কাজের মাধ্যমে বিভিন্ন বিষয়ে দেশের জনগণকে সচেতন করে তোলে। এ উদ্দেশ্যে তারা বিভিন্ন সমাজ সংস্কারমূলক বিষয়ে ব্যাপক প্রচারাভিযান চালায়। ফলে সাধারণ মানুষ প্রয়োজনীয় বিভিন্ন বিষয়ে সচেতন হয়ে ওঠে। এভাবে তারা সচেতনতামূলক কার্যক্রমের মাধ্যমে সামাজিক আন্দোলনকে আরও বেগবান করতে ভূমিকা রাখে। তাই বলা যায়, 'প্রত্যয়' নামে সংগঠনটি সমাজসেবা খাতে গুরুত্বপূর্ণ ভূমিকা রাখছে।"
        }
      ]
    },
    {
      "number": "5",
      "uddipok": "মি. লিওন ইউরো ব্র্যান্ডের অত্যাধুনিক ঘড়ি প্রস্তুতকারক। তিনি ক্রেতাদের আয়, পছন্দ, রুচি প্রভৃতি বিবেচনা করে স্বল্পসংখ্যক ক্রেতার নিকট থেকে অর্ডার গ্রহণ করেন এবং সে মোতাবেক ঘড়ি তৈরি করেন। তার উৎপাদিত ঘড়ির মূল্য অনেক বেশি হলেও গ্রাহকরা পণ্য পেয়ে খুবই সন্তুষ্ট।",
      "tag": "DRMC 24",
      "sub_questions": [
        {
          "label": "ক",
          "question": "সুবিধাজনক পণ্য কী?",
          "explanation": "সুবিধাজনক জায়গা থেকে সহজে কেনা যায়, এরূপ পণ্যকে সুবিধাজনক পণ্য বলে।"
        },
        {
          "label": "খ",
          "question": "সেবা অস্পর্শনীয়- ব্যাখ্যা করো।",
          "explanation": "যা দেখা ও স্পর্শ করা যায় না, অথচ মানুষের প্রয়োজন ও অভাব পূরণ করে এমন কাজ, উপকার বা সুবিধাকে সেবা বলে। সেবার অন্যতম বৈশিষ্ট্য হলো অস্পর্শনীয়তা। বস্তুগত পণ্যের মতো সেবা কেনার সময় বা ব্যবহারের আগে স্বাদ নেওয়া, দেখা ও স্পর্শ করা যায় না। এমনকি সেবা নেওয়ার আগে এর কার্যকারিতাও উপলব্ধি করা যায় না। তাই বলা হয়, সেবা অস্পর্শনীয়।"
        },
        {
          "label": "গ",
          "question": "মি. লিওন কোন ধরনের পণ্য উৎপাদন করছেন? ব্যাখ্যা করো।",
          "explanation": "মি. লিওন বিশিষ্ট পণ্য উৎপাদন করছেন। বিশেষ বৈশিষ্ট্যসম্পন্ন, আকর্ষণীয় এবং উন্নত প্রযুক্তিনির্ভর পণ্যকে বিশিষ্ট পণ্য বলে। এসব পণ্যকে অন্য কোনো পণ্য থেকে সহজেই আলাদা করা যায়। এ ধরনের পণ্য কিনতে ক্রেতারা বিশেষভাবে চেষ্টা করে। মি. লিওন অত্যাধুনিক ইউরো ব্র্যান্ডের ঘড়ি প্রস্তুতকারক। তিনি ক্রেতাদের আয়, পছন্দ ও রুচি অনুযায়ী অর্ডার গ্রহণ করেন। পরবর্তীতে সে মোতাবেক তিনি, ঘড়ি তৈরি করেন। তার উৎপাদিত ঘড়িটি অত্যাধুনিক বৈশিষ্ট্যসম্পন্ন। তাছাড়া উৎপাদিত ঘড়িসমূহের মূল্য অনেক বেশি। এসব বৈশিষ্ট্য বিশিষ্ট পণ্যের সাথে সাদৃশ্যপূর্ণ। এ পণ্য তুলনামূলক দামি হওয়ায় তা বিশেষ বৈশিষ্ট্যমণ্ডিত হয়ে থাকে। সুতরাং, মি. লিওন বিশিষ্ট পণ্য উৎপাদন করেন।"
        },
        {
          "label": "ঘ",
          "question": "'কাস্টমাইজেশনের যথাযথ অনুসরণই মি. লিওনের সফলতার মূল কারণ'- উদ্দীপকের আলোকে বিশ্লেষণ করো।",
          "explanation": "\"কাস্টমাইজেশনের যথাযথ অনুসরণই মি. লিওনের সফলতার মূল কারণ\"- উক্তিটি যৌক্তিক। কাস্টমাইজেশন বা ক্রেতাকেন্দ্রিকতা হলো ক্রেতার প্রয়োজন অনুযায়ী এ পণ্য ও সেবাসামগ্রী তৈরি ও সরবরাহ করা। এতে ক্রেতার রুচি, আয়, পছন্দ প্রভৃতি বিবেচনায় পণ্য বা সেবা সরবরাহ করা হয়। অর্থাৎ, ক্রেতার চাহিদা অনুযায়ী পণ্য তৈরি করা হয়। মি. লিওন ইউরো ব্র্যান্ডের অত্যাধুনিক ঘড়ি প্রস্তুতকারক। তিনি ক্রেতাদের সামর্থ্য, রুচি ও পছন্দের প্রতি গুরুত্ব দিয়ে প্রত্যেক ক্রেতার স্বতন্ত্র প্রয়োজন ও চাহিদা অনুযায়ী ঘড়ি তৈরি করেন। ফলে সর্বোচ্চ ক্রেতা সন্তুষ্টি নিশ্চিত হয়। মি. লিওন ক্রেতাদের চাহিদা, প্রয়োজন ও রুচিকে বিবেচনা করে ঘড়ি তৈরি করেন। তিনি প্রত্যেক ক্রেতার আলাদা পছন্দ অনুযায়ী ঘড়ি তৈরি করেন। এতে ক্রেতারা তার স্বতন্ত্র অভাব পূরণ হওয়ায় খুশি হয়। ফলে মি. লিওনের প্রতি তারা আরও বেশি অনুগত হয়। আবার এ কাজের মাধ্যমে তার সুনামও বাড়ে। এ কারণে তার পণ্যের বিক্রি ও মুনাফা বাড়ে যা সাফল্য এনে দেয়। এগুলো সবই কাস্টমাইজেশনের সুবিধা ও বৈশিষ্ট্য। তাই বল যায়, মি. লিওনের সফলতার মূল কারণ হলো কাস্টমাইজেশন।"
        }
      ]
    },
    {
      "number": "6",
      "uddipok": "মিলকো বেকারি' উন্নতমানের বিস্কুট ও গাউরুটি উৎপাদনকারী প্রতিষ্ঠান। প্রতিষ্ঠানটি আধুনিক ও উন্নত প্রযুক্তি ব্যবহার করে পণ্য উৎপাদন করে। ইদানীং প্রতিষ্ঠানটি তীব্র প্রতিযোগিতার সম্মুখীন হওয়ায় আকর্ষণীয় মোড়ক 'ব্যবহার করে পণ্য বাজারজাত করার চিন্তা করছে।",
      "tag": "DRMC 24",
      "sub_questions": [
        {
          "label": "ক",
          "question": "ধারণা উন্নয়ন কী?",
          "explanation": "কডিজাইনকৃত পণ্যের সম্ভাব্যতা যাচাই করার জন্য তথ্য সংগ্রহকে ধারণা উন্নয়ন বলে।"
        },
        {
          "label": "খ",
          "question": "\"পরীক্ষামূলক উৎপাদনে পণ্যের ভবিষ্যৎ সম্ভাবনা যাচাই করা হয়\"- ব্যাখ্যা করো।",
          "explanation": "বাজারে নতুন ডিজাইনের পণ্যের গ্রহণযোগ্যতা যাচাইয়ের জন্য অল্প পরিমাণে পণ্য উৎপাদন করাকে পরীক্ষামূলক উৎপাদন বলা হয়। নতুন ডিজাইনকৃত পণ্যটির উৎপাদন সফল হবে কি না সে সম্পর্কে প্রতিষ্ঠান চিন্তিত থাকে। তাই পরীক্ষামূলক উৎপাদনের মাধ্যমে পণ্যটির ডিজাইনের গ্রহণযোগ্যতা কতটুকু হবে তা নিশ্চিত হওয়া যায়। পরীক্ষামূলক উৎপাদন সফল হলেই কেবল প্রতিষ্ঠান নতুন ডিজাইনের পণ্যটি বেশি পরিমাণে উৎপাদন করে। এতে প্রতিষ্ঠান আর্থিক ক্ষতির হাত থেকে রক্ষা পায়। তাই বলা যায়, পরীক্ষামূলক উৎপাদনে পণ্যের ভবিষ্যৎ সম্ভাবনা যাচাই করা হয়।"
        },
        {
          "label": "গ",
          "question": "'মিলকো বেকারি' কোন ধরনের পণ্য ডিজাইন ব্যবহার করে পণ্য উৎপাদন করে? ব্যাখ্যা করো।",
          "explanation": "নিম্নের অনুরূপঃ 'অদিতি বেকারি' উৎপাদন ডিজাইন ব্যবহার করে পণ্য উৎপাদন করে। উৎপাদন ডিজাইনের ক্ষেত্রে নতুন প্রযুক্তি এবং উন্নত কৌশল ব্যবহার করে পণ্য উৎপাদন করা হয়। এ ডিজাইনের মূল লক্ষ্য হলো উৎপাদনশীলতা বাড়িয়ে উৎপাদন ব্যয় ও অপচয় কমানো। 'অদিতি বেকারি' উন্নতমানের বিস্কুট ও পাউরুটি উৎপাদনকারী একটি প্রতিষ্ঠান। তারা আধুনিক ও উন্নত প্রযুক্তি ব্যবহার করে পণ্য তৈরি করে। এতে তাদের অপচয় ও ব্যয় কমেছে। অন্যদিকে, এটি উৎপাদনশীলতা বাড়াতেও ভূমিকা রাখছে। এ বৈশিষ্ট্যগুলো উৎপাদন ডিজাইনের সাথে মিলে যায়। তাই বলা যায়, 'অদিতি বেকারি' তাদের পণ্যের উৎপাদন ডিজাইন করেছে।"
        },
        {
          "label": "ঘ",
          "question": "'আকর্ষণীয় মোড়কের ব্যবহার প্রতিযোগিতা মোকাবিলায় ভূমিকা রাখবে'- উদ্দীপকের আলোকে মতামত দাও।",
          "explanation": "নিম্নের অনুরূপঃ \"আকর্ষণীয় মোড়কের ব্যবহার প্রতিযোগিতা মোকাবিলায় ভূমিকা রাখবে\"- এ বিষয়টির সাথে আমি একমত। পণ্যের গুণগত মানের কোনো পরিবর্তন না করে শুধু এর মোড়ক পরিবর্তন করাই হলো প্যাকেজিং ডিজাইন। এ ডিজাইনের ক্ষেত্রে নতুন মোড়কের মাধ্যমে ক্রেতার কাছে পণ্যকে আকর্ষণীয়ভাবে উপস্থাপন করা হয়। ফলে -- তীব্র প্রতিযোগিতামূলক বাজারে এগিয়ে থাকা যায়।' 'অদিতি বেকারি' উন্নতমানের বিস্কুট ও পাউরুটি উৎপাদন ও বিপণনকারী একটি প্রতিষ্ঠান। তারা আধুনিক ও উন্নত প্রযুক্তি ব্যবহার করে পণ্য উৎপাদন করে। এতে উৎপাদনশীলতা বাড়ে এবং অপচয় কম হয়। ইদানীং প্রতিষ্ঠানটি তীব্র প্রতিযোগিতার সম্মুখীন হওয়ায় আকর্ষণীয় মোড়কে পণ্য বিক্রির সিদ্ধান্ত নেয়। প্রতিষ্ঠানটির উৎপাদিত পণ্য ভালো ও গুণগত মানসম্পন্ন। কিন্তু বর্তমানে বাজারে তীব্র প্রতিযোগিতা থাকায় প্রতিষ্ঠানটির পণ্যের বিক্রি আশানুরূপ হচ্ছে না। এ অবস্থায় বিভিন্ন রং ও ডিজাইনের মোড়কে পণ্য বিক্রি করলে ক্রেতাদের মনে হবে বাজারে নতুন পণ্য এসেছে। ফলে তারা পণ্য কিনতে আগ্রহী হবে। এটি প্রতিযোগীদের তুলনায় প্রতিষ্ঠানটির বিক্রি ও মুনাফা বাড়াতে সহায়তা করবে। তাই আমি মনে করি, প্রতিযোগিতা মোকাবিলা প্রতিষ্ঠানটির প্যাকেজিং ডিজাইনের ব্যবহার অত্যন্ত কার্যকর হবে।"
        }
      ]
    },
    {
      "number": "7",
      "uddipok": "জনাব আত্তার কাঠের তৈরি আসবাবপত্র তৈরি করেন। এক্ষেত্রে তিনি সবসময়, ভোক্তাদের পছন্দ অনুযায়ী ডিজাইন নির্ধারণের চেষ্টা করেন। তার প্রতিষ্ঠানটি অপেক্ষাকৃত কম মূল্যে উন্নতমানের ফার্নিচার বিক্রয় করে ব্যাপক খ্যাতি অর্জন করে।",
      "tag": "DRMC 24",
      "sub_questions": [
        {
          "label": "ক",
          "question": "ক্রিয়াগত বা ব্যবহারিক ডিজাইন কী?",
          "explanation": "পণ্যের বিদ্যমান কার্যকারিতা ও উপযোগিতায় পরিবর্তন আনলে তাকে ক্রিয়াগত বা ব্যবহারিক ডিজাইন বলে।"
        },
        {
          "label": "খ",
          "question": "'পণ্যের বহিরাবরণকে আকর্ষণীয় করাই প্যাকিং ডিজাইনের মূল লক্ষ্য'- ব্যাখ্যা করো।",
          "explanation": "পণ্যের কোনো আকার-আকৃতি, রং, গুণাগুণ পরিবর্তন না করে শুধু পণ্যের মোড়ক পরিবর্তন করাকে প্যাকেজিং ডিজাইন বলে। প্রতিষ্ঠানগুলো তাদের পণ্যের বাহ্যিক আকর্ষণ বাড়ানোর জন্য প্যাকেজিং ডিজাইন অনুসরণ করে। আধুনিক প্রযুক্তি ব্যবহার করে বহুবিধ রঙের সংমিশ্রণে আকর্ষণীয় মোড়ক অল্প সময়ে এবং খরচে তৈরি করা সম্ভব . হয়। যেমন: চিপস, পারফিউম প্রভৃতি পণ্যের ক্ষেত্রে ক্রেতা আকর্ষণের জন্য প্যাকেজিং ডিজাইন গুরুত্বপূর্ণ ভূমিকা পালন করে। তাই বলা যায়, পণ্যের বহিরাবরণকে আকর্ষণ করাই প্যাকেজিং ডিজাইনের মূল লক্ষ্য।"
        },
        {
          "label": "গ",
          "question": "জনাব আক্তারের প্রাথমিক কার্যক্রম পণ্য ডিজাইনের কোন পর্যায়ের অন্তর্ভুক্ত? ব্যাখ্যা করো।",
          "explanation": "জনাব আক্তারের প্রাথমিক কার্যক্রম পণ্য ডিজাইনের ধারণা উন্নয়ন পর্যায়ের অন্তর্ভুক্ত। পণ্য ডিজাইনের দ্বিতীয় পর্যায় হলো ধারণা উন্নয়ন। এ পর্যায়ে ক্রেতার রুচি ও পছন্দের পর্যালোচনা করা হয়। এক্ষেত্রে নতুন পণ্য ডিজাইনের সুবিধার্থে বাজার সম্পর্কে ব্যাপক ধারণা সংগ্রহ করতে হয়। জনাব আক্তার কাঠের তৈরি আসবাবপত্র তৈরি করেন। এক্ষেত্রে তিনি সবসময় পরিবর্তিত সময়ে ভোক্তাদের পছন্দ অনুযায়ী ডিজাইন নির্ধারণের চেষ্টা করেন। অর্থাৎ, তিনি ভোক্তাদের রুচি ও পছন্দ পর্যালোচনা করেন। এজন্য তাকে বিভিন্ন উৎস থেকে ধারণা সংগ্রহ করতে হয়। তাছাড়া ধারণা উন্নয়নের জন্য ভোক্তা জরিপ, বাজার গবেষণা, প্রতিযোগী প্রতিষ্ঠানের পণ্য বিশ্লেষণ প্রভৃতি কার্যক্রম পরিচালনা করতে হয়। ফলে জনাব আক্তার দ্রুত সময়ে ভোক্তাদের পছন্দকে গুরুত্ব দিয়ে পণ্য ডিজাইন করতে পারেন। এসব বৈশিষ্ট্য পণ্য ডিজাইনের ধারণা উন্নয়ন পর্যায়ের সাথে মিলে। তাই বলা যায়, জনাব আক্তারের প্রাথমিক পর্যায়ের কাজ পণ্য ডিজাইনের ধারণা উন্নয়ন পর্যায়ের অন্তর্ভুক্ত।"
        },
        {
          "label": "ঘ",
          "question": "জনাব আক্তারের খ্যাতি অর্জনের কারণ পণ্য ডিজাইনের ধরনের আলোকে বিশ্লেষণ করো।",
          "explanation": "জনাব আক্তারের খ্যাতি অর্জনের কারণ হলো ব্যবহারিক বা ক্রিয়াগত ডিজাইনের অনুসরণ। এ ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এ ধরনের ডিজাইনের ফলে পণ্যের কার্যকারিতা এবং মান প্রত্যক্ষভাবে বাড়ে। তাই এটি ক্রেতাসন্তুষ্টি বাড়াতে সহায়তা করে। জনাব আক্তার কাঠের তৈরি আসবাবপত্র তৈরি করেন। তিনি সবসময় ক্রেতাদের গুরুত্ব দিয়ে পণ্য ডিজাইন করে থাকেন। তার প্রতিষ্ঠানটি অপেক্ষাকৃত কম মূল্যে উন্নতমানের ফার্নিচার বিক্রয় করে। অর্থাৎ, প্রতিষ্ঠানটি পণ্যমান ও কার্যকারিতার ওপর গুরুত্ব দেয়। ফলে প্রতিষ্ঠানটি ব্যাপক খ্যাতি অর্জন করে। জনাব আক্তারের প্রতিষ্ঠানটি ব্যবহারিক বা ক্রিয়াগত ডিজাইন অনুসরণ করে। তারা পণ্যের বিদ্যমান কার্যকারিতা ও উপযোগিতায় পরিবর্তন আনে। অর্থাৎ, তারা পণ্যের মান বাড়ায়। প্রতিষ্ঠানটি অপেক্ষাকৃত কম মূল্যে উন্নত পণ্য সরবরাহ ও বিক্রি করেন। এটি ক্রেতাকে দারুণভাবে আকৃষ্ট করে। ফলে তাদের পণ্যের বিক্রি ও মুনাফা বেড়ে যায়। এটি জনাব আক্তারকে সফলতা এনে দিতে সাহায্য করে। তাই বলা যায়, জনাব আক্তারের খ্যাতি অর্জনের কারণ হলো ক্রিয়াগত বা ব্যবহারিক ডিজাইনের অনুসরণ।"
        }
      ]
    },
    {
      "number": "8",
      "uddipok": "'সপ্নীল ইলেকট্রনিক্স' ওভেন, রাইস কুকার ও ইনডাকশান চুলা উৎপাদন করে। প্রতিষ্ঠানটি পণ্যের মান উন্নয়নের জন্য উৎপাদন প্রক্রিয়ার পুনঃবিন্যাস, পুনঃনকশাকরণ এবং কর্মীদের প্রশিক্ষণের জন্য প্রচুর অর্থ ব্যয় করে থাকে। সম্প্রতি প্রতিষ্ঠানটি আফ্রিকার বিভিন্ন দেশে পণ্য রপ্তানির পরিকল্পনা গ্রহণ করে এবং সে লক্ষ্যে একটি আন্তর্জাতিক সংস্থা থেকে সনদ গ্রহণ করে। এতে ব্যবসায় সম্প্রসারণের পাশাপাশি। রপ্তানির পরিমাণ বৃদ্ধি পায়।",
      "tag": "DRMC 24",
      "sub_questions": [
        {
          "label": "ক",
          "question": "উৎপাদন ক্ষতি কী?",
          "explanation": "উৎপাদনের সময় পণ্য পরিপূর্ণভাবে ধ্বংস হলে তাকে উৎপাদন ক্ষতি বলে।"
        },
        {
          "label": "খ",
          "question": "\"মান নিয়ন্ত্রণের মাধ্যমে অপচয় হ্রাস পায়\"- ব্যাখ্যা করো।",
          "explanation": "পূর্ব নির্ধারিত মান অনুযায়ী পণ্য উৎপাদিত হচ্ছে কিনা তা তদারকি করাই হলো মান নিয়ন্ত্রণ। এর মাধ্যমে পণ্য যথাযথ প্রক্রিয়ায় উৎপাদন করা সহজ হয়। এছাড়া কোনো ত্রুটি-বিচ্যুতি থাকলে সেগুলো সংশোধনের ব্যবস্থা করা হয়। এতে, পণ্য বাতিল বা নষ্ট হওয়ার আশঙ্কা কমে। ফলে অপচয় বা ব্যয় কমে যায়।"
        },
        {
          "label": "গ",
          "question": "উদ্দীপকের প্রতিষ্ঠানটি পণ্যের মান উন্নয়নের জন্য যেসব ব্যয় করেছে তা কোন ধরনের ব্যয়? ব্যাখ্যা করো।",
          "explanation": "নিম্নের অনুরুপ 'মাইক্রো ইলেকট্রনিক্স' পণ্যের মান উন্নয়নের জন্য প্রতিরোধমূলক ব্যয় নির্বাহ করেছে। পণ্যের নিম্নমান হওয়া প্রতিরোধে প্রতিরোধমূলক ব্যয় নির্বাহ করা হয়। এজন্য কর্মীদের প্রশিক্ষণ দিতে হয়। আবার ত্রুটি চিহ্নিত করে পুনঃডিজাইন করতে হয়। এ ব্যয় প্রতিষ্ঠানের জন্য মঙ্গলজনক। কারণ এটি ভবিষ্যতে ক্ষতির হাত থেকে প্রতিষ্ঠানকে রক্ষা করে। 'মাইক্রো ইলেকট্রনিক্স' ওভেন, রাইস কুকার ও ইনডাকশন চুলা উৎপাদন করে। তারা উন্নত পণ্য উৎপাদনের জন্য উৎপাদন প্রক্রিয়া পুনঃডিজাইন করে। এক্ষেত্রে তারা পণ্যের মান, ডিজাইন, সাইজ, ইত্যাদির পরিবর্তন করে। এতে প্রতিষ্ঠানটির ব্যয় হয়। আবার ভালো মানের পণ্য' উৎপাদন, অবচয় কমানোসহ ত্রুটি-বিচ্যুতি কমাতে প্রতিষ্ঠানটি কর্মীদের প্রশিক্ষণ দেয়। এতে তাদের বড় অংকের অর্থ ব্যয় হয়। এসব কার্যক্রমের ফলে মানসম্মত পণ্য উৎপাদিত হয়। আর এক্ষেত্রে যে ব্যয় হয় তা প্রতিরোধমূলক ব্যয়ের অন্তর্গত। তাই বলা যায়, 'মাইক্রো ইলেকট্রনিক্স' পণ্যের মান উন্নয়নের জন্য প্রতিরোধমূলক ব্যয় নির্বাহ করছে।"
        },
        {
          "label": "ঘ",
          "question": "সপ্নীল ইলেকট্রনিক্সের রপ্তানি বৃদ্ধিতে কোন সনদটি ভূমিকা পালন করেছে বলে তুমি মনে করো? যুক্তিসহ উত্তর দাও।",
          "explanation": "নিম্নের অনুরুপ 'মাইক্রো ইলেকট্রনিক্স'-এর রপ্তানি বাড়াতে ISO এর সনদটি ভূমিকা পালন করেছে বলে আমি মনে করি। ISO হলো আন্তর্জাতিক মান নিয়ন্ত্রণকারী সংস্থা। পণ্যের মান যাচাই করে প্রতিষ্ঠানটি মান সনদ দিতে থাকে। বিদেশে পণ্য বিক্রি করতে হলে ISO সনদ থাকা বাধ্যতামূলক। এ সনদ নিয়ে সহজে বিশ্বের যেকোনো দেশে পণ্য রপ্তানি করে বাজার সম্প্রসারণ করা যায়। 'মাইক্রো ইলেকট্রনিক্স' ওভেন, রাইস কুকার, ইনডাকশন চুলা উৎপাদন করে। প্রতিষ্ঠানটি প্রতিরোধমূলক ব্যয় নির্বাহের মাধ্যমে মানসম্মত পণ্য উৎপাদন করে। তাই দেশীয় বাজারে প্রতিষ্ঠানটির পণ্যের চাহিদা ভালো। সম্প্রতি প্রতিষ্ঠানটি আফ্রিকা মহাদেশের বিভিন্ন দেশে পণ্য রপ্তানি করার পরিকল্পনা করে। সে লক্ষ্যে একটি আন্তর্জাতিক সংস্থা থেকে সনদ নেয়। এতে তাদের ব্যবসায় সম্প্রসারণের পাশাপাশি রপ্তানির পরিমাণ বাড়ে। এক্ষেত্রে প্রতিষ্ঠানটি ISO থেকে সনদ নিয়েছে। ISO পণ্যের মান যাচাই করে সনদ দিয়ে থাকে। এ সনদ বিদেশে পণ্য রপ্তানির ক্ষেত্রে বাধ্যতামূলক। ISO সনদ ছাড়া কোনো দেশের সরকার অন্য দেশের পণ্য বিক্রি করার অনুমতি দেয় না। 'মাইক্রো ইলেকট্রনিক্স' সনদ সংগ্রহ করায় আফ্রিকার দেশগুলোতে পণ্য রপ্তানি করতে পেরেছে। ফলে প্রতিষ্ঠানটির বিক্রি বেড়েছে। এতে প্রতিষ্ঠানটির মুনাফা অর্জনের সাথে সাথে ব্যবসায়ের পরিধিও বেড়েছে। আবার এর ফলে দেশের বৈদেশিক মুদ্রার রিজার্ভও বেড়েছে। ISO এর মান সনদ না থাকলে কেউ প্রতিষ্ঠানটির পণ্য কিনত না। তাই বলা যায়, 'মাইক্রো ইলেকট্রনিক্স'-এর রপ্তানি বাড়াতে ISO সনদ ভূমিকা পালন করেছে।"
        }
      ]
    },
    {
      "number": "9",
      "uddipok": "ঈশাখা গার্মেন্টস হলো চট্টগ্রামে প্রতিষ্ঠিত একটি রপ্তানিমুখী তৈরি পোশাক কারখানা। কিছুদিন আগে বিদেশি ক্রেতার কাছ থেকে একটি বড় অর্ডার পায়ো করে নতুন পণ্য উৎপাদন করতে হয়। এতে প্রতিষ্ঠানটিকে বড় অঙ্কের লোকসান বহন করতে হয়।",
      "tag": "DRMC 24",
      "sub_questions": [
        {
          "label": "ক",
          "question": "মান ব্যবস্থাপনা কী?",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন নতুন ক্রেতা তৈরি করাকে মান ব্যবস্থাপনা বলে।"
        },
        {
          "label": "খ",
          "question": "সার্বিক মান ব্যবস্থাপনা বলতে কী বোঝায়?",
          "explanation": "ক্রেতা সন্তুষ্টি অর্জন এবং কর্মীদের পণ্য মান নিয়ন্ত্রণের সব স্তরে প্রত্যক্ষভাবে সম্পৃক্ত করার মাধ্যমে ধারাবাহিকভাবে পণ্যের মান উন্নয়নের চেষ্টাকে সার্বিক মান ব্যবস্থাপনা বলে। এটি হলো মান নিয়ন্ত্রণ ও মান নিশ্চিতকরণের সমন্বিত রূপ। সার্বিক মান ব্যবস্থাপনায় ক্রেতাদের প্রত্যাশা অনুযায়ী পণ্য বা সেবার নকশা তৈরি ও ধারাবাহিকভাবে আরও উন্নত করার চেষ্টা করা হয়। বর্তমানে মান নিয়ন্ত্রণ ও মান নিশ্চিতকরণের ক্ষেত্রে সার্বিক মান ব্যবস্থাপনা সর্বাধিক ব্যবহৃত হচ্ছে।"
        },
        {
          "label": "গ",
          "question": "উদ্দীপকে উল্লিখিত ঈশাখা গার্মেন্টসের ত্রুটিযুক্ত পণ্য বাতিল করার বিষয়টি কোন ধরনের ব্যয়ের অন্তর্ভুক্ত? ব্যাখ্যা করো।",
          "explanation": "'বিথী গার্মেন্টস'-এর ত্রুটিযুক্ত পণ্য বাতিল হওয়া উৎপাদন ক্ষতির অন্তর্ভুক্ত। উৎপাদনের সময় নিম্নমানের পণ্য বাতিল করে দেওয়ার কারণে যে লোকসান হয় তাই উৎপাদন ক্ষতি। এটি যেকোনো প্রতিষ্ঠানের জন্য বড় ধরনের লোকসানের কারণ। 'বিথী গার্মেন্টস' চট্টগ্রামের পোশাক তৈরির একটি কারখানা। প্রতিষ্ঠানটি বিদেশ থেকে বড় মাপের অর্ডার পায়। অর্ডার অনুযায়ী পোশাক তৈরি করার পর কিছু পোশাকে ত্রুটি চিহ্নিত হয় বলে সেগুলো বাতিল করা হয়। ফলে প্রতিষ্ঠানটি ক্ষতির সম্মুখীন হয়। এভাবে নিম্ন মানের পণ্য বাতিল করার ফলে সৃষ্টি ক্ষতি উৎপাদন ক্ষতির অন্তর্ভুক্ত। সুতরাং, 'বিথী গার্মেন্টস'-এর ত্রুটিযুক্ত পণ্য বাতিল হওয়া হলো উৎপাদন ক্ষতি।"
        },
        {
          "label": "ঘ",
          "question": "তুমি কি মনে করো মানসম্মত পণ্য উৎপাদন না করা প্রতিষ্ঠানের জন্য আর্থিক ক্ষতির কারণ? উত্তরের সপক্ষে যুক্তি দাও।",
          "explanation": "আমি মনে করি, মানসম্মত পণ্য উৎপাদন না করাই বিথী গার্মেন্টস- এর আর্থিক ক্ষতির কারণ। মান হলো পণ্যের গুণগত বৈশিষ্ট্য, যা ক্রেতাদের ঐ পণ্যের প্রতি আকৃষ্ট করে। উন্নতমানের পণ্য প্রতিষ্ঠানের সামগ্রিক ব্যয় ও অপচয় কমাতে সাহায্য করে। তাছাড়া মানসম্মত পণ্য ক্রেতা সন্তুষ্টি অর্জনে সহায়ক। বিথী গার্মেন্টস চট্টগ্রামের একটি রপ্তানিমুখী তৈরি পোশাক কারখানা। কিছু দিন আগে প্রতিষ্ঠানটি বিদেশি ক্রেতার কাছ থেকে বড় একটি অর্ডার পায়। প্রতিষ্ঠানটি অর্ডার অনুযায়ী পণ্য তৈরিও করে। কিন্তু পরবর্তীতে ত্রুটি চিহ্নিত হওয়ায় প্রতিষ্ঠানটির উৎপাদন ক্ষতি হয়। এতে প্রতিষ্ঠানটি বড় অঙ্কের লোকসানের সম্মুখীন হয়। বিথী গার্মেন্টস-এর উৎপাদিত পণ্য ক্রেতার প্রত্যাশা অনুযায়ী হয়নি। আর ক্রেতার প্রত্যাশা পূরণে ব্যর্থ পণ্যই হলো মানহীন পণ্য। মানহীন পণ্য উৎপাদনের কারণে প্রতিষ্ঠানটির ব্যয় বেড়ে যায়। কেননা মানহীন পণ্য উৎপাদনে প্রতিষ্ঠানটির খরচ হয়। আবার ঐ পণ্য বাতিল করে নতুন পণ্য উৎপাদনে প্রতিষ্ঠানটির ব্যয় আরও বেড়ে যায়। এভাবে প্রতিষ্ঠানটির অপচয় ও ব্যয় বেড়ে যায়। ফলে প্রতিষ্ঠানটি আর্থিক ক্ষতির সম্মুখীন হয়। তাই বলা যায়, মানসম্মত পণ্য উৎপাদন না করা প্রতিষ্ঠানের জন্য আর্থিক ক্ষতির কারণ।"
        }
      ]
    },
    {
      "number": "10",
      "uddipok": "জনাব মামুন একটি উৎপাদন প্রতিষ্ঠানের মালিক। প্রতিষ্ঠানটিতে বার্ষিক ১০,০০০ একক পণ্য উৎপাদিত হয়। পণ্যের এককপ্রতি বিক্রয়মূল্য ৫ টাকা। এক্ষেত্রে কাঁচামাল বাবদ ব্যয় ২০,০০০ টাকা, শ্রম বাবদ ব্যয় ৫,০০০ টাকা এবং ৫০০ ঘণ্টা যন্ত্র সময় ব্যবহৃত হয় যার মূল্য ৫,০০০ টাকা। প্রতিষ্ঠানটির পূর্ববর্তী বৎসরের সার্বিক উৎপাদনশীলতা ছিল ২.০।",
      "tag": "DRMC 24",
      "sub_questions": [
        {
          "label": "ক",
          "question": "যন্ত্রের উৎপাদনশীলতার সূত্রটি লেখো।",
          "explanation": "যন্ত্রের উৎপাদনশীলতার সূত্র হলো- যন্ত্রের উৎপাদনশীলতা= মোটউৎপাদনেরএক ক ′ মোটযান্ত্রিকসময় \\frac{মোট উৎপাদনের একক'}{মোট যান্ত্রিক সময়} মোটযান্ত্রিকসময় মোটউৎপাদনেরএক ক ′ ​"
        },
        {
          "label": "খ",
          "question": "'উৎপাদনশীলতা মুনাফা বৃদ্ধি করে'- ব্যাখ্যা করো।",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকৈ উৎপাদনশীলতা বলে। উৎপাদনশীলতা বাড়লে একই পরিমাণ উৎপাদনের উপকরণ ব্যবহার করে আগের থেকে বেশি পরিমাণে পণ্য উৎপাদন করা যায়। এতে এককপ্রতি উৎপাদন ব্যয় কম হয়। উৎপাদন বেড়ে যাওয়া ও পণ্যমূল্য কম হওয়ার কারণে বিক্রি ও মুনাফা উভয়ই বেড়ে যাওয়ার সম্ভাবনা বাড়ে।"
        },
        {
          "label": "গ",
          "question": "জনাব মামুনের প্রতিষ্ঠানের কাঁচামালের উৎপাদনশীলতা নির্ণয় করো।",
          "explanation": "মোট উৎপাদিত পণ্যের দাম ও মোট কাঁচামালের দামের অনুপাতকে কাঁচামালের উৎপাদনশীলতা বলে। কাঁচামালের উৎপাদনশীলতা নির্ণয়ের সূত্রটি হচ্ছে- কাঁচামালের উৎপাদনশীলতা = মোটউৎপাদিতপণ্যেরমূল্য মোটকাঁচামালেরমূল্য \\frac{মোট উৎপাদিত পণ্যের মূল্য}{মোট কাঁচামালের মূল্য} মোটকাঁচামালেরমূল্য মোটউৎপাদিতপণ্যেরমূল্য ​ দেওয়া আছে, জনাব মামুনের প্রতিষ্ঠানের, উৎপাদিত পণ্য ১০,০০০ একক এককপ্রতি বিক্রয়মূল্য ৫ টাকা মোট উৎপাদিত পণ্যের মূল্য = (১০,০০০ x ৫) = ৫০,০০০ টাকা মোট কাঁচামাল বাবদ ব্যয়= ২০,০০০ টাকা কাঁচামালের উৎপাদনশীলতা = ৫০ , ০০০ ২০ , ০০০ \\frac{৫০,০০০}{২০,০০০} ২০ , ০০০ ৫০ , ০০০ ​ = ২.৫ সুতরাং, জনাব মামুনের প্রতিষ্ঠানের কাঁচামালের উৎপাদনশীলতা ২.৫।"
        },
        {
          "label": "ঘ",
          "question": "জনাব মামুনের প্রতিষ্ঠানের বর্তমান অবস্থা মূল্যায়ন করো।",
          "explanation": "মোট উৎপাদনশীলতা নির্ণয়ের মাধ্যমে 'জনাব মামুনের' প্রতিষ্ঠানের বর্তমান অবস্থা মূল্যায়ন করা যাবে। উৎপাদনশীলতা বলতে উৎপাদনের দক্ষতাকে বোঝায়। অর্থাৎ, একটি প্রতিষ্ঠান কী পরিমাণ উপকরণ ব্যবহার করে কতটুকু উৎপাদন করল, তার অনুপাতই হলো উৎপাদনশীলতা। উৎপাদনশীলতা নির্ণয়ের সূত্রটি হচ্ছে- মোট উৎপাদনশীলতা = মোটউৎপাদিতপণ্যেরমূল্য মোটউপকরণেরমূল্য \\frac{মোট উৎপাদিত পণ্যের মূল্য}{মোট উপকরণের মূল্য} মোটউপকরণেরমূল্য মোটউৎপাদিতপণ্যেরমূল্য ​ জনাব মামুনের প্রতিষ্ঠানের, মোট উৎপাদন মূল্য = ৫০,০০০ টাকা, কাঁচামাল বাবদ ব্যয় = ২০,০০০ টাকা শ্রম বাবদ ব্যয় = ৫,০০০ টাকা যন্ত্রপাতি বাবদ ব্যয় = ৫,০০০ টাকা তাহলে, মোট উৎপাদনশীলতা = ৫০ , ০০০ ২০ , ০০০ + ৫ , ০০০ + ৫ , ০০০ \\frac{৫০,০০০}{২০,০০০ + ৫,০০০ + ৫,০০০} ২০ , ০০০ + ৫ , ০০০ + ৫ , ০০০ ৫০ , ০০০ ​ = ১.৬৭ (প্রায়) বর্তমান বছরে জনাব মামুনের প্রতিষ্ঠানের মোট উৎপাদনশীলতা ১.৬৭ (প্রায়) কিন্তু পূর্ববর্তী বছরে মোট উৎপাদনশীলতা ছিল ২.০। অর্থাৎ, পূর্ববর্তী বছরে উৎপাদনশীলতা বেশি ছিল। তাই বলা যায়, প্রতিষ্ঠানটির উৎপাদন দক্ষতা কমেছে। প্রতিষ্ঠানটির উচিৎ উৎপাদনের উপকরণগুলোর যথাযথ ব্যবহার নিশ্চিত করা।"
        }
      ]
    },
    {
      "number": "11",
      "uddipok": "জি এন্ড জি বিশ্বখ্যাত একটি মোবাইল উৎপাদনকারী প্রতিষ্ঠান। ক্রেতাদের প্রত্যাশিত মোবাইল সরবরাহের জন্য 'তারা একটি মান নিয়ন্ত্রণ বিভাগ খুলেছেন। এছাড়াও তারা কর্মীদের দক্ষতা বৃদ্ধির জন্য প্রশিক্ষণ বাবদ প্রতি বছর ৫০ লক্ষ টাকা ব্যয় করেন। উৎপাদনে কিছু ত্রুটি থাকায় ২০২২ সালে ওয়ারেন্টি বাবদ ১০ লক্ষ টাকা ব্যয় ধার্য করেন।",
      "tag": "DRMC 24",
      "sub_questions": [
        {
          "label": "ক",
          "question": "প্রশিক্ষণ ব্যয় কী?",
          "explanation": "মানসম্মত পণ্য উৎপাদনে কর্মীদের প্রশিক্ষণ দিতে যে ব্যয় হয় তাকে প্রশিক্ষণ ব্যয় বলে।"
        },
        {
          "label": "খ",
          "question": "'মান নিয়ন্ত্রণের মাধ্যমে অপচয় হ্রাস পায়'- ব্যাখ্যা করো।",
          "explanation": "পূর্ব নির্ধারিত মান অনুযায়ী পণ্য উৎপাদিত হচ্ছে কি না তা তদারকি করাই হলো মান নিয়ন্ত্রণ। এর মাধ্যমে পণ্য যথাযথ প্রক্রিয়ায় উৎপাদন করা সহজ হয়। এক্ষেত্রে কোনো ত্রুটি-বিচ্যুতি থাকলে সেগুলো সংশোধনের ব্যবস্থা করা হয়। এতে পণ্য বাতিল বা নষ্ট হওয়ার হার কমে। ফলে অপচয় বা ব্যয় কমে যায়।"
        },
        {
          "label": "গ",
          "question": "জি এন্ড জি-এর প্রথম পর্যায়ের ব্যয়টি কোন ধরনের ব্যয়ের অন্তর্ভুক্ত? বর্ণনা করো।",
          "explanation": "কাজি এন্ড জি-এর প্রথম পর্যায়ের প্রশিক্ষণ ব্যয়টি হলো প্রতিরোধমূলক ব্যয়। কোনো পণ্যের ত্রুটি সংঘটিত হওয়ার আগেই তা রোধের জন্য যে ব্যয় করা হয় তা-ই প্রতিরোধমূলক ব্যয়। উৎপাদন প্রক্রিয়া পুনর্বিন্যাস, পণ্য পুনঃনকশাকরণ, প্রশিক্ষণ বাবদ খরচ এ ব্যয়ের অন্তর্ভুক্ত। জি এন্ড জি হলো মোবাইল উৎপাদনকারী একটি প্রতিষ্ঠান। ক্রেতাদের প্রত্যাশিত পণ্য সরবরাহের জন্য এটি মান নিয়ন্ত্রণ বিভাগ খুলেছে। তারা নিয়োজিত কর্মীদের দক্ষতা বাড়ানোরও প্রয়োজন অনুভব করে। তাই প্রতিষ্ঠানটি প্রতি বছর কর্মীদের প্রশিক্ষণের জন্য ৫০ লক্ষ টাকা ব্যয় করে। প্রশিক্ষণ দেওয়ার প্রধান উদ্দেশ্যই হলো কর্মীদের দক্ষতা বাড়িয়ে পণ্য উৎপাদনে ত্রুটি কমানো। উৎপাদন সংক্রান্ত ত্রুটিসমূহ প্রতিরোধ করতে এ কাজটি পণ্য উৎপাদনের আগেই করা হয় যা, প্রতিরোধমূলক ব্যয়ের অন্তর্ভুক্ত। এজন্য বলা যায়, 'জি এন্ড জি-এর প্রশিক্ষণ ব্যয়টি হলো প্রতিরোধমূলক ব্যয়।"
        },
        {
          "label": "ঘ",
          "question": "২০২২ সালে 'জি এন্ড জি' ইলেকট্রনিক্স ওয়ারেন্টি বাবদ ব্যয় ১০ লক্ষ টাকা নির্ধারণ করেছে তা কতটুকু বাস্তবসম্মত বলে তুমি মনে করো? ব্যয়ের ধরন উল্লেখপূর্বক তোমার মতামত দাও।",
          "explanation": "২০২২ সালে জি এন্ড জি-এর ওয়ারেন্টি ব্যয় বাবদ ১০ লক্ষ টাকা নির্ধারণ করাকে বাস্তবসম্মত বলে আমি মনে করি। ওয়ারেন্টি হলো উৎপাদকের সাথে ক্রেতার লিখিত চুক্তি। এ চুক্তির মাধ্যমে উৎপাদক বিক্রীত পণ্যের কোনো সমস্যা হলে তা সমাধান করার নিশ্চয়তা দিয়ে থাকে। এ ধরনের সেবা দেওয়া হলে ক্রেতারা প্রতিষ্ঠানের ওপর সন্তুষ্ট থাকে। জি এন্ড জি হলো মোবাইল উৎপাদনকারী প্রতিষ্ঠান। ক্রেতাদের প্রত্যাশিত পণ্যটি সরবরাহের জন্য এটি প্রয়োজনীয় সব ব্যবস্থা (যেমন: মান নিয়ন্ত্রণের কাজ, কর্মীদের প্রশিক্ষণ দেওয়া প্রভৃতি কাজ) করে। পরবর্তীতে উৎপাদনে কিছুটা ত্রুটি থাকায় ক্রেতাদের ওয়ারেন্টি সুবিধা দেওয়ায় সিদ্ধান্ত নেয়। এ বাবদ প্রতিষ্ঠানটি ১০ লক্ষ টাকা ব্যয় নির্ধারণ করে। জি এন্ড জি-এর উৎপাদিত মোবাইলে কোনো ত্রুটি থাকলে ক্রেতারা সমস্যার সম্মুখীন হবে। আর এ সমস্যাগুলোর সমাধান না করলে ক্রেতারা পরবর্তীতে এ প্রতিষ্ঠানের পণ্য কিনবে না। এটি প্রতিষ্ঠানটির জন্য ভবিষ্যতে বড় ধরনের আর্থিক ক্ষতির কারণ হতে পারে। ওয়ারেন্টি সুবিধা দিলে ক্রেতা সন্তুষ্টি বাড়ে। ক্রেতারা মনে করে প্রতিষ্ঠান তাদের পর্যাপ্ত সুযোগ-সুবিধা দিচ্ছে। আর সন্তুষ্ট ক্রেতারাই নতুন ক্রেতা সৃষ্টি করে। তাই বলা যায়, ২০২০ সালে জি এন্ড জি-এর ওয়ারেন্টি ব্যয় বাবদ ১০ লক্ষ টাকা নির্ধারণ করা সম্পূর্ণ বাস্তবসম্মত।"
        }
      ]
    }
  ]
}