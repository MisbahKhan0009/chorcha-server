{
  "title": "ঢাকা কমার্স কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'সততা ট্রান্সপোর্ট লি' দেশের একটি প্রতিষ্ঠিত পরিবহন সংস্থা। উক্ত প্রতিষ্ঠানটির ব্যবসায়ের দু'টি শাখা রয়েছে। তাদের একটি শাখার নাম 'সততা' ট্রান্সপোর্ট' যা পণ্য পরিবহনের কাজের সাথে সম্পৃক্ত এবং অন্য শাখাটির নাম 'সততা ট্রাভেলস', যা যাত্রী পরিবহনের কাজে নিয়োজিত।",
      "tag": "DCC 24",
      "sub_questions": [
        {
          "label": "ক",
          "question": "কৃষি খাত কী?",
          "explanation": "উৎপাদনের সবচেয়ে প্রাচীন এবং পুরাতন খাত যা থেকে মানুষের খাবার তৈরি এবং শিল্পে ব্যবহারের জন্য কাঁচামাল সংগ্রহ করা হয় সেটিই কৃষি খাত।"
        },
        {
          "label": "খ",
          "question": "\"উৎপাদনশীলতা বৃদ্ধি পেলে মুনাফা বৃদ্ধি পায়\"- ব্যাখ্যা করো।",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা বাড়লে একই পরিমাণ উৎপাদনের উপকরণ ব্যবহার করে আগের থেকে বেশি পরিমাণে পণ্য উৎপাদন করা যায়। এতে এককপ্রতি উৎপাদন ব্যয় কম হয়। উৎপাদন বেড়ে যাওয়া ও পণ্যমূল্য কম হওয়ার কারণে বিক্রি ও মুনাফা উভয়ই বেড়ে যাওয়ার সম্ভাবনা বাড়ে।"
        },
        {
          "label": "গ",
          "question": "উদ্দীপকে উল্লিখিত 'সততা ট্রান্সপোর্ট' কোন ধরনের উপযোগ সৃষ্টি করেছে? ব্যাখ্যা করো।",
          "explanation": "উদ্দীপকের 'সততা ট্রান্সপোর্ট' স্থানগত উপযোগ সৃষ্টি করেছে। এক স্থানে উৎপাদিত পণ্য অন্য স্থানে সরবরাহের মাধ্যমে স্থানগত উপযোগ সৃষ্টি হয়। এতে বিভিন্ন স্থানের ক্রেতারা পণ্য ভোগের সুযোগ পায়। পরিবহনের মাধ্যমে এ উপযোগ সৃষ্টি করা হয়। 'সততা ট্রান্সপোর্ট' একটি প্রতিষ্ঠিত পরিবহন সংস্থা। প্রতিষ্ঠানটি দুই ধরনের সেবা দিয়ে থাকে। 'সততা ট্রান্সপোর্ট' দেশের অভ্যন্তরে পণ্য পরিবহনের জন্য কাজ করে থাকে। এতে দেশের এক অঞ্চলে উৎপাদিত পণ্য দেশের অন্য অঞ্চলের ভোক্তাদের কাছে পৌঁছানো যায়। ফলে ভোক্তারা তাদের চাহিদা অনুযায়ী পণ্য খুব সহজেই পেয়ে থাকে। এটি স্থানগত উপযোগ সৃষ্টির বৈশিষ্ট্যের সাথে সামঞ্জস্যপূর্ণ। তাই বলা যায়, 'সততা ট্রান্সপোর্ট' স্থানগত উপযোগ সৃষ্টি করেছে।"
        },
        {
          "label": "ঘ",
          "question": "'সততা ট্রান্সপোর্ট' এবং 'সততা ট্রাভেলস' উভয়ই পরিবহন ব্যবসায়ের সাথে জড়িত থাকলেও উপযোগ সৃষ্টির দৃষ্টিকোণ থেকে তাদের পার্থক্য নিরূপণ করো।",
          "explanation": "উপযোগ সৃষ্টির দিক থেকে 'সততা ট্রান্সপোর্টট' স্থানগত উপযোগ এবং 'সততা ট্রাভেলস' সেবা উপযোগ সৃষ্টি করে। এক স্থানের উৎপাদিত পণ্য অন্য স্থানে সরবরাহের মাধ্যমে স্থানগত উপযোগ সৃষ্টি হয়। এতে বিভিন্ন স্থানের ক্রেতারা পণ্য ভোগের সুযোগ পায়। অপরদিকে, কোনো কাজ বা সুবিধার মাঝে মানুষের যে অভাব পূরণের সামর্থ্য থাকে তাই সেবাগত উপযোগ। উদ্দীপকে সততা ট্রান্সপোর্ট লি. দেশের একটি প্রতিষ্ঠিত পরিবহন সংস্থা। সততা ট্রান্সপোর্টের মাধ্যমে প্রতিষ্ঠানটি পণ্য পরিবহন করে থাকে। অন্যদিকে, 'সততা ট্রাভেলস' এর মাধ্যমে যাত্রী পরিবহন সেবা দেওয়া হয়। প্রতিষ্ঠানটি সুনামের সাথে ব্যবসায় করছে। সততা ট্রান্সপোর্টের মাধ্যমে এক স্থানের উৎপাদিত পণ্য অন্য স্থানের ক্রেতা বা ভোক্তারা ভোগ করতে পারে। এটি স্থানগত উপযোগের বৈশিষ্ট্য। অপরদিকে, 'সততা ট্রাভেলস'-এর মাধ্যমে ভোক্তারা এক স্থান থেকে অন্য স্থানে যাতায়াত করে থাকে। এর মাধ্যমে পাওয়া সুবিধা ভোক্তারা দেখতে বা স্পর্শ করতে পারে না। কিন্তু উপযোগ নিঃশেষ করতে পারে। এগুলো সেবাগত উপযোগের বৈশিষ্ট্য। তাই বলা যায়, 'সততা ট্রাভেলস' সেবাগত উপযোগ সৃষ্টি করছে। সুতরাং, উপযোগ সৃষ্টির দিক থেকে 'সততা ট্রাভেলস' ও 'সততা ট্রান্সপোর্ট'-এর মধ্যে পার্থক্য বিদ্যমান।"
        }
      ]
    },
    {
      "number": "2",
      "uddipok": "নূর গার্মেন্টস লি. একটি জিন্স প্যান্ট প্রস্তুতকারী প্রতিষ্ঠান। উক্ত প্রতিষ্ঠানের উৎপাদন সংক্রান্ত দুই মাসের তথ্য নিম্নরূপ: বিবরণ জানুয়ারি-২০২৪ ফেব্রুয়ারি-২০২৪ উৎপাদনের পরিমাণ ৪,৫০০ টাকা ৬,০০০ একক বিক্রয়মূল্য (প্রতি একক) ১,০০০ টাকা ১,২০০ টাকা কাঁচামালের ব্যয় (প্রতি একক) ২৫০ টাকা ২২৫ টাকা শ্রম বাবদ ব্যয় (প্রতি একক) ২০০ টাকা ২৫০ টাকা যন্ত্রপাতি বাবদ ব্যয় (মোট) ৩,০০,০০০ টাকা ৩,২৫,০০০ টাকা অন্যান্য ব্যয় (মোট) ১,০০,০০০ টাকা ১,২৫,০০০ টাকা",
      "tag": "DCC 24",
      "sub_questions": [
        {
          "label": "ক",
          "question": "উৎপাদন কী?",
          "explanation": "মানুষের কারিগরি জ্ঞান ও বুদ্ধিমত্তা দিয়ে, প্রাকৃতিক সম্পদের, সাহায্যে উপযোগ সৃষ্টি ও পণ্য তৈরি করাকে উৎপাদন বলে।"
        },
        {
          "label": "খ",
          "question": "আর্থিক উৎপাদশীলতা কীভাবে নির্ণয় করা হয়? ব্যাখ্যা করো।",
          "explanation": "সংযোজিত মূল্যের পরিমাণকে মোট রূপান্তর মূল্য দিয়ে ভাগ দিয়ে যা পাওয়া যায় তাই হলো আর্থিক উৎপাদনশীলতা। আর্থিক উৎপাদনশীলতা নির্ণয়ের সূত্রটি হলো: আর্থিক উৎপাদনশীলতা = সংযোজিতমূল্য রূপান্তরমূল্য \\frac{সংযোজিত মূল্য}{রূপান্তর মূল্য} রূপান্তরমূল্য সংযোজিতমূল্য ​ এখানে, সংযোজিত মূল্য = (বিক্রয়মূল্য কাঁচামালের মূল্য) আর, রূপান্তর মূল্য হলো কাঁচামাল থেকে ভোগ উপযোগী পণ্য উৎপাদন করতে যে ব্যয় হয় তার সমষ্টি।"
        },
        {
          "label": "গ",
          "question": "উদ্দীপকের আলোকে 'নূর গার্মেন্টস লি.'-এর জানুয়ারি মাসের শ্রমের উৎপাদনশীলতা নির্ণয় করো।",
          "explanation": "মোট উৎপাদিত পণ্যের মূল্য ও মোট শ্রম ব্যয়ের অনুপাতকে শ্রমের উৎপাদনশীলতা বলে। 'নূর গার্মেন্টস লি.'-এর জানুয়ারি মাসের, উৎপাদনের পরিমাণ = ৪,৫০০ একক এককপ্রতি বিক্রয়মূল্য = ১,০০০ টাকা মোট উৎপাদিত পণ্যের মূল্য = (৪,৫০০ × ১,০০০) টাকা' = ৪৫,০০,০০০ টাকা এককপ্রতি শ্রম বাবদ ব্যয় ২০০ টাকা মোট শ্রম বাবদ ব্যয় = (২০০ × ৪,৫০০) টাকা = ৯,০০,০০০ টাকা ∴ \\therefore ∴ শ্রমের উৎপাদনশীলতা = মোটউৎপাদিতপণ্যেরমূল্য মোটশ্রমব্যয় \\frac{মোট উৎপাদিত পণ্যের মূল্য}{মোট শ্রম ব্যয়} মোটশ্রমব্যয় মোটউৎপাদিতপণ্যেরমূল্য ​ = ৪৫ , ০০ , ০০০ ৯ , ০০ , ০০০ \\frac{৪৫,০০,০০০}{৯,০০,০০০} ৯ , ০০ , ০০০ ৪৫ , ০০ , ০০০ ​ অতএব, 'নূর গার্মেন্টস লি.' এর জানুয়ারি মাসের শ্রমের উৎপাদনশীলতা ৫।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির মোট উৎপাদনশীলতার ওপর তোমার মতামত দাও।",
          "explanation": "মোট উৎপাদিত পণ্যের মূল্য ও মোট উপকরণের মূল্যের অনুপাতই হলো মোট উৎপাদনশীলতা। দেওয়া আছে, 'নূর গার্মেন্টস লি.'-এর জানুয়ারি মাসের, উৎপাদনের পরিমাণ = ৪,৫০০ একক মোট উৎপাদনের মূল্য (১,০০০ × ৪,৫০০) = ৪৫,০০,০০০ টাকা মোট কাঁচামালের ব্যয় (২৫০×৪,৫০০) = ১১,২৫,০০০ টাকা মোট শ্রম বাবদ ব্যয় (২০০ × ৪,৫০০) = ৯,০০,০০০ টাকা যন্ত্রপাতি বাবদ ব্যয় = ৩,০০,০০০ টাকা অন্যান্য ব্যয় = ১,০০,০০০ টাকা ∴ \\therefore ∴ মোট উৎপাদনশীলতা = মোটউৎপাদনেরমূল্য মোটউপকরণেরমূল্য \\frac{মোট উৎপাদনের মূল্য}{মোট উপকরণের মূল্য} মোটউপকরণেরমূল্য মোটউৎপাদনেরমূল্য ​ = ৪৫ , ০০ , ০০০ ১১ , ২৫ , ০০০ + ৯ , ০০ , ০০০ + ৩ , ০০ , ০০০ + ১ , ০০ , ০০০ \\frac{৪৫,০০,০০০}{১১,২৫,০০০ + ৯,০০,০০০ + ৩,০০,০০০ + ১,০০,০০০} ১১ , ২৫ , ০০০ + ৯ , ০০ , ০০০ + ৩ , ০০ , ০০০ + ১ , ০০ , ০০০ ৪৫ , ০০ , ০০০ ​ = ৪৫ , ০০ , ০০০ ২৪ , ২৫ , ০০০ \\frac{৪৫,০০,০০০ }{২৪,২৫,০০০} ২৪ , ২৫ , ০০০ ৪৫ , ০০ , ০০০ ​ ফেব্রুয়ারি মাসের, উৎপাদনের পরিমাণ = ৬,০০০ একক মোট উৎপাদনের মূল্য = (১,২০০ x ৬,০০০) = ৭২,০০,০০০ টাকা মোট কাঁচামালের ব্যয় (২২৫ × ৬,০০০) = ১৩,৫০,০০০ টাকা মোট শ্রম বাবদ ব্যয় (২৫০×৬,০০০) = ১৫,০০,০০০ টাকা যন্ত্রপাতি বাবদ ব্যয় = ৩,২৫,০০০ টাকা অন্যান্য ব্যয় = ১,২৫,০০০ টাকা, ∴ \\therefore ∴ মোট উৎপাদনশীলতা = মোটউৎপাদনেরমূল্য মোটউপকরণেরমূল্য \\frac{মোট উৎপাদনের মূল্য}{মোট উপকরণের মূল্য} মোটউপকরণেরমূল্য মোটউৎপাদনেরমূল্য ​ = ৭২ , ০০ , ০০০ ১৩ , ৫০ , ০০০ + ১৫ , ০০ , ০০০ + ৩ , ২৫ , ০০০ + ১ , ২৫ , ০০০ \\frac{৭২,০০,০০০}{১৩,৫০,০০০ + ১৫,০০,০০০ + ৩,২৫,০০০+ ১,২৫,০০০} ১৩ , ৫০ , ০০০ + ১৫ , ০০ , ০০০ + ৩ , ২৫ , ০০০ + ১ , ২৫ , ০০০ ৭২ , ০০ , ০০০ ​ = ৭২ , ০০ , ০০০ ৩৩ , ০০ , ০০০ \\frac{৭২,০০,০০০}{৩৩,০০,০০০} ৩৩ , ০০ , ০০০ ৭২ , ০০ , ০০০ ​ = ২.১৮ (প্রায়) দেখা যাচ্ছে, 'নূর গার্মেন্টস লি.' এর উৎপাদনশীলতা বেড়েছে। জানুয়ারি মাসে উৎপাদনশীলতা ছিল ১.৮৫ (প্রায়)। ফেব্রুয়ারি মাসে তা বেড়ে ২.১৮ (প্রায়) হয়েছে। সুতরাং বলা যায়, প্রতিষ্ঠানটির মোট উৎপাদনশীলতা বৃদ্ধি পেয়েছে।"
        }
      ]
    },
    {
      "number": "3",
      "uddipok": "রাজশাহীর আবহাওয়া ও জলবায়ু রেশম চাষের উপযোগী হওয়ার কারণে জনাব নিরব সেখানে একটি রেশম কারখানা গড়ে তোলেন। উন্নতমানের রেশম উৎপাদনের কারণে প্রতিষ্ঠানটির উৎপাদিত রেশমের চাহিদা বেড়ে যায়। এতে উৎপাদন বৃদ্ধি করার প্রয়োজন দেখা দেয়। জনাব নিরবের ব্যবস্থাপকীয় দক্ষতা, সস্তা শ্রম ও ভূমির মূল্য কম থাকা সত্ত্বেও তিনি রেশম কারখানাটির আয়তন বাড়াতে পারছেন না।",
      "tag": "DCC 24",
      "sub_questions": [
        {
          "label": "ক",
          "question": "শ্রমের দক্ষতা কী?",
          "explanation": "কাজের গুণাগুণ বা মান অক্ষুণ্ণ রেখে নির্দিষ্ট সময়ে একজন শ্রমিকের উৎপাদন করার সর্বোচ্চ ক্ষমতাকে শ্রমের দক্ষতা বলে।"
        },
        {
          "label": "খ",
          "question": "রাষ্ট্রীয় সংগঠন বলতে কী বোঝায়? ব্যাখ্যা করো।",
          "explanation": "দেশের সরকার বা রাষ্ট্র কর্তৃক গঠিত, পরিচালিত ও নিয়ন্ত্রিত সংগঠনকে রাষ্ট্রীয় সংগঠন বলে। দেশের জনগণের কল্যাণে এ ধরনের সংগঠন গড়ে ওঠে। এসব সংগঠন সম্পূর্ণরূপে রাষ্ট্রীয় মালিকানাধীন হয়ে থাকে। এ ধরনের সংগঠন বড় পরিসরে ব্যবসায় পরিচালনা করে। যেমন- পানি সরবরাহ, গ্যাস সরবরাহ ইত্যাদি রাষ্ট্রীয় সংগঠনের উদাহরণ।"
        },
        {
          "label": "গ",
          "question": "উদ্দীপকে উল্লিখিত জনাব নিরব রেশম কারখানা স্থাপনের ক্ষেত্রে উৎপাদনের কোন উপকরণের সহায়তা পেয়েছেন? ব্যাখ্যা করো।",
          "explanation": "উদ্দীপকে উল্লিখিত জনাব নিরব রেশম কারখানা স্থাপনের ক্ষেত্রে উৎপাদনের ভূমি উপকরণের সহায়তা পেয়েছেন। প্রকৃতি থেকে পাওয়া সব সম্পদই ভূমি। মাটি, মাটির উর্বরতা, বৃষ্টিপাত, আবহাওয়া, জলবায়ু, নদ-নদী প্রভৃতি ভূমির অন্তর্ভুক্ত। এটি প্রকৃতির আদি ও অবিনশ্বর উপাদান। জনাব নিরব রাজশাহীতে একটি রেশম কারখানা স্থাপন করেন। রাজশাহীর আবহাওয়া ও জলবায়ু রেশম চাষের উপযোগী। এছাড়া রাজশাহীর মাটির গুণগতমান ভালো। ফলে প্রচুর পরিমাণে রেশম চাষ হয়। আবহাওয়া, জলবায়ু, মাটির উর্বরতা প্রভৃতি ভূমির অন্তর্ভুক্ত। তাছাড়া এগুলো প্রকৃতির দান। মানুষ এসব সৃষ্টি করতে পারে না। এসব বৈশিষ্ট্যের আলোকে বলা যায়, উদ্দীপকে জনাব নিরব কারখানা স্থাপনের ক্ষেত্রে ভূমির সহায়তা পেয়েছেন।"
        },
        {
          "label": "ঘ",
          "question": "\"জনাব নিরবের ব্যবসায় সম্প্রসারণ করতে না পারার কারণ হচ্ছে উৎপাদনের একটি নির্দিষ্ট উপকরণের অভাব\"- উক্তিটির তাৎপর্য উদ্দীপকের আলোকে বিশ্লেষণ করো",
          "explanation": "জনাব নিরবের ব্যবসায় সম্প্রসারণ করতে না পারার কারণ উৎপাদনের মূলধন উপকরণের অভাব বলে আমি মনে করি। উৎপাদনের উপকরণগুলোর মধ্যে মূলধন অন্যতম। এটি উৎপাদনের উৎপাদিত উপাদান। এটি বর্তমান ভোগে ব্যবহৃত না হয়ে পুনরায় উৎপাদনের কাজে ব্যবহৃত হয়। ব্যবসায় স্থাপন, পরিচালনা ও সম্প্রসারণে এটি সহায়তা করে। উদ্দীপকে জনাব নিরব রাজশাহীতে রেশম কারখানা স্থাপন করেন। উন্নতমানের' রেশম সরবরাহের কারণে প্রতিষ্ঠানটির রেশমের চাহিদা বৃদ্ধি পায়। জনাব নিরবের ব্যবস্থাপকীয় দক্ষতা, সস্তা শ্রম ও ভূমির মূল্য কম থাকা সত্ত্বেও কারখানার আয়তন বাড়াতে পারছে না। এক্ষেত্রে মূলধনের অভাব লক্ষণীয়। উৎপাদনের জন্য ৪টি উপকরণ ভূমি, শ্রম, মূলধন ও সংগঠন প্রয়োজন হয়। উদ্দীপকে জনাব নিরবের ভূমি, শ্রম ও সংগঠন থাকলেও পর্যাপ্ত মূলধন নেই। পর্যাপ্ত মূলধন থাকলে জনাব নিরব তার কারখানার আয়তন বৃদ্ধি করতে পারবেন। মূলধন ব্যবহার করে নতুন মেশিন ও যন্ত্রপাতি কিনতে পারেন। এর মাধ্যমে তার প্রতিষ্ঠানের উৎপাদন বেড়ে যেত। সুতরাং, উদ্দীপকের জনাব নিরবের ব্যবসায় সম্প্রসারণ করতে না পারার কারণ হচ্ছে মূলধনের অভাব'।"
        }
      ]
    },
    {
      "number": "4",
      "uddipok": "জনাব আবরার ঢাকার একটি নামকরা কলেজের ইংরেজি শিক্ষক। সম্প্রতি তিনি শিক্ষকতা ছেড়ে তার জমাকৃত অর্থ বিনিয়োগ করে একটি রিয়েল স্টেট ব্যবসায় স্থাপনের সিদ্ধান্ত নিলেন যাতে করে তিনি ছাড়াও আরও কিছু লোকের কর্মসংস্থান সৃষ্টি হয়।",
      "tag": "DCC 24",
      "sub_questions": [
        {
          "label": "ক",
          "question": "মূলধন গঠন কী?",
          "explanation": "সঞ্চিত অর্থকে পুঁজিতে রূপান্তর করাই হলো মূলধন গঠন।"
        },
        {
          "label": "খ",
          "question": "সকল অর্থ কি মূলধন? ব্যাখ্যা করো।",
          "explanation": "সব অর্থই মূলধন হিসেবে বিবেচিত হয় না। যে অর্থ মানুষ ভোগ না করে উৎপাদন কাজে বিনিয়োগ করে, তাকে মূলধন বলে। এক্ষেত্রে এটি উৎপাদনে ব্যবহৃত হয় বা অন্য কোনো কাজে মুনাফার উদ্দেশ্যে বিনিয়োগ করা হয়। কিন্তু অন্য কোনো উদ্দেশ্যে অর্থ সঞ্চয় বা খরচ করলে সেটি মূলধন বলে বিবেচিত হবে না। তাই 'বলা যায়, সব অর্থই মূলধন নয়।"
        },
        {
          "label": "গ",
          "question": "উদ্দীপকে উল্লিখিত জনাব আবরার প্রাথমিক পর্যায়ে কোন ধরনের শ্রমের সাথে সম্পৃক্ত ছিলেন? ব্যাখ্যা করো।",
          "explanation": "উদ্দীপকে উল্লিখিত জনাব আবরার প্রাথমিক পর্যায়ে মানসিক শ্রমের সাথে সম্পৃক্ত ছিলেন। মানুষের বুদ্ধিবৃত্তিক কর্মপ্রচেষ্টাকে মানসিক শ্রম বলে। মানসিক শ্রমের জন্য মেধার প্রয়োজন বেশি। যেমন: ডাক্তার, উকিল, শিক্ষক, ম্যানেজার প্রভৃতি পেশায় মানসিক শ্রমের প্রয়োজন হয়। জনাব আবরার ঢাকার নামকরা একটি কলেজের শিক্ষক। তিনি ইংরেজি বিষয়ে শিক্ষকতা করেন। অর্থাৎ, তাকে ইংরেজি ভাষার বই পড়তে ও ইংরেজি সম্পর্কে ভালো ধারণা রাখতে হয়। আবার, নিজের জ্ঞান ও মেধাকে কাজে লাগিয়ে শিক্ষার্থীদের পড়াতে হয়। কীভাবে পড়ালে শিক্ষার্থীরা সহজে এ ভাষায় দক্ষ হয়ে ওঠবে তা বিশ্লেষণ করতে হয়। এছাড়া তাকে শিক্ষার্থীদের সকল প্রশ্নের উত্তর দেওয়ার জন্য তৈরি থাকতে হয়, যা মানসিক শ্রমের অন্তর্ভুক্ত। তাই বলা যায়, জনাব আবরার প্রাথমিক পর্যায়ে মানসিক শ্রমের সাথে সম্পৃক্ত ছিলেন।"
        },
        {
          "label": "ঘ",
          "question": "জনাব আবরারের সাম্প্রতিক সিদ্ধান্তের যৌক্তিকতা শ্রমের গতিশীলতার ধরন উল্লেখপূর্বক মূল্যায়ন করো।",
          "explanation": "জনাব আবরারের পেশাগত শ্রম গতিশীলতার সিদ্ধান্তটি যৌক্তিক। এক পেশা ছেড়ে অন্য পেশায় যোগদান করাই হলো পেশাগত গতিশীলতা। এক্ষেত্রে শ্রমিক স্বেচ্ছায় পেশা পরিবর্তন করে। যেমন: শিক্ষক যদি শিক্ষকতা ছেড়ে ব্যবসায় শুরু করেন তখন তাকে পেশাগত গতিশীলতা বলে। জনাব আবরার একজন শিক্ষক। তিনি ইংরেজি বিষয়ে শিক্ষকতা করেন। সম্প্রতি তিনি শিক্ষকতা ছেড়ে তার জমাকৃত অর্থ ব্যবসায় বিনিয়োগ করতে চান। এক্ষেত্রে তিনি রিয়েল স্টেট ব্যবসায় স্থাপনের সিদ্ধান্ত নিয়েছেন। এতে করে আরও কিছু লোকের কর্মসংস্থান তৈরি হবে। জনাব আবরার শ্রমের পেশাগত গতিশীলতার সিদ্ধান্ত নিয়েছেন। তিনি শিক্ষকতা ছেড়ে ব্যবসায় করতে চান। এক্ষেত্রে তিনি নিজ সঞ্চয় মূলধন হিসেবে ব্যবহার করে রিয়েল স্টেট ব্যবসায় করবেন। তার সঞ্চিত অর্থ মুনাফা তৈরির কাজে ব্যবহৃত হবে। এতে করে তার আর্থিক উন্নতি হবে। আবার, তার এ ব্যবসায় অনেক লোকের কর্মসংস্থান তৈরি করবে। ফলে বেকারত্ব কমবে। তার ব্যবসায়ে নিয়োজিত শ্রমিকরা আর্থিকভাবে সচ্ছল হবে। এতে নিয়োজিত শ্রমিকদের জীবনযাত্রার মানোন্নয়ন হবে। অর্থাৎ, তার এ ব্যবসায়ের পরিকল্পনা বাস্তবায়িত হলে তা দেশের অর্থনীতিতে ব্যাপক ভূমিকা রাখবে। তাই বলা যায়, জনাব আবরারের পেশাগত শ্রম গতিশীলতার সিদ্ধান্তটি যৌক্তিক।"
        }
      ]
    },
    {
      "number": "5",
      "uddipok": "জনাব ইকরাম ও জনাব আরমান দুই বন্ধু। তারা পারস্পারিক সমঝোতার ভিত্তিতে একটি পোশাক কারখানা স্থাপন করেন। প্রতিষ্ঠানটি ছোট হলেও দ্রুত ও দক্ষতার সাথে কাজ সম্পাদনের জন্য তারা আলাদা আলাদা বিভাগ যেমন: কাপড় কাটা, সেলাই, বোতাম লাগানো এবং লন্ড্রি ও প্যাকিং-এর জন্য দক্ষতার ভিত্তিতে ভিন্ন ভিন্ন শ্রমিক নিয়োগ করেন।",
      "tag": "DCC 24",
      "sub_questions": [
        {
          "label": "ক",
          "question": "সংগঠন কী?",
          "explanation": "উৎপাদনের উদ্দেশ্যে ভূমি, শ্রম ও মূলধনের আনুপাতিক সংগ্রহ, সংযোজন এবং উৎপাদনে নিয়োগ করার উদ্যোগ বা প্রচেষ্টাকে সংগঠন বলা হয়।"
        },
        {
          "label": "খ",
          "question": "\"উচ্চ মজুরি শ্রমের যোগান বৃদ্ধি করে না\"- ব্যাখ্যা করো।",
          "explanation": "কোনো কাজ সম্পাদনের জন্য যে পরিমাণ শ্রমিকের প্রয়োজন হয় তার যোগানকে শ্রমের যোগান বলা হয়। 'মজুরি হলো শ্রমের বিনিময়মূল্য। তবে মজুরি বেশি হলেই যে শ্রমের যোগান বাড়ে কিংবা মজুরি কম হলে শ্রমের যোগান কমে তা নয়। শ্রমের যোগান নির্ভর করে জনসংখ্যার পরিমাণ, শ্রমের দক্ষতা, উন্নত কাজের পরিবেশ এগুলোর ওপর। কোনো অঞ্চলের অধিক জনসংখ্যা কিংবা দক্ষতাসম্পন্ন শ্রম থাকলে সেখানে সাধারণত শ্রমের যোগান বাড়ে। তাই বলা হয়, 'উচ্চ মজুরি শ্রমের যোগান বৃদ্ধি করে না'।"
        },
        {
          "label": "গ",
          "question": "উদ্দীপকে উল্লিখিত পোশাক কারখানাটি কোন ধরনের সংগঠন? ব্যাখ্যা করো।",
          "explanation": "দ্রুত ও দক্ষতার সাথে কাজ সম্পাদনের জন্য জনাব ইকরাম ও জনাব আরমান তাদের কারখানার শ্রমবিভাগের ব্যবস্থা গ্রহণ করেছেন যা যৌক্তিক। প্রতিষ্ঠানের কাজগুলোকে ক্ষুদ্র ক্ষুদ্র অংশে ভাগ করে সম্পন্ন করাই হলো শ্রমবিভাগ। এক্ষেত্রে যে কর্মী যে কাজে দক্ষ তাকে সেই কাজের দায়িত্ব দেওয়া হয়।' এতে উৎপাদনশীলতা বাড়ে এবং সময়, শ্রম ও অর্থের অপচয় কমে আসে। জনাব ইকরাম ও জনাব আরমান একটি অংশীদারি ব্যবসায় গড়ে তুলেছেন। তারা তাদের পোশাক কারখানাটিতে আলাদা আলাদা বিভাগ করেন। প্রতিটি বিভাগে দক্ষতার ভিত্তিতে ভিন্ন ভিন্ন শ্রমিক নিয়োগ দেন। এর ফলে প্রতিষ্ঠানটি যথাসময়ে কাজ শেষ করে মুনাফা অর্জন করতে সক্ষম হচ্ছে। দুই বন্ধু যদি প্রতিষ্ঠানের যাবতীয় কাজ ভাগ করে না দিতেন তাহলে যথাসময়ে কাজ সম্পন্ন করে মুনাফা অর্জন করা কঠিন হতো। কারণ সবাই সব কাজে পারদর্শী হয় না। তাই যে কর্মী যে কাজে পারদর্শী তাকে দিয়ে সেই কাজই করানো উচিত, দুই বন্ধুও তাই করেছেন। যেমন যে কাপড় কাটতে পারে সে শুধু কাটার কাজই করে। আবার, যারা সেলাইয়ে দক্ষ তারা শুধু সেলাই কাজই করে। এভাবে সকল কর্মী নির্দিষ্টভাবে একটি কাজই করছে। এভাবে তারা কম সময় ব্যয় করে বেশি কাজ করতে পারছে। এতে অপচয় বা ব্যয় কমছে, যা মানসম্মত পোশাক তৈরিতেও সহায়তা করছে। ফলে প্রতিষ্ঠানটি নটি মুনাফা অর্জনে সক্ষম হচ্ছে। উপর্যুক্ত কাজগুলো শ্রমবিভাগের বৈশিষ্ট্য। তাই বলা যায়, উদ্দীপকের প্রতিষ্ঠানটির শ্রমবিভাগের ব্যবস্থা গ্রহণ করা যথার্থ।"
        },
        {
          "label": "ঘ",
          "question": "দ্রুত ও দক্ষতার সাথে কাজ সম্পাদনের জন্য জনাব ইকরাম ও জনাব আরমান তাদের কারখানায় যে ব্যবস্থা গ্রহণ করেছেন তার যথার্থতা মূল্যায়ন করো।",
          "explanation": "দ্রুত ও দক্ষতার সাথে কাজ সম্পাদনের জন্য জনাব ইকরাম ও জনাব আরমান তাদের কারখানার শ্রমবিভাগের ব্যবস্থা গ্রহণ করেছেন যা যৌক্তিক। প্রতিষ্ঠানের কাজগুলোকে ক্ষুদ্র ক্ষুদ্র অংশে ভাগ করে সম্পন্ন করাই হলো শ্রমবিভাগ। এক্ষেত্রে যে কর্মী যে কাজে দক্ষ তাকে সেই কাজের দায়িত্ব দেওয়া হয়।' এতে উৎপাদনশীলতা বাড়ে এবং সময়, শ্রম ও অর্থের অপচয় কমে আসে। জনাব ইকরাম ও জনাব আরমান একটি অংশীদারি ব্যবসায় গড়ে তুলেছেন। তারা তাদের পোশাক কারখানাটিতে আলাদা আলাদা বিভাগ করেন। প্রতিটি বিভাগে দক্ষতার ভিত্তিতে ভিন্ন ভিন্ন শ্রমিক নিয়োগ দেন। এর ফলে প্রতিষ্ঠানটি যথাসময়ে কাজ শেষ করে মুনাফা অর্জন করতে সক্ষম হচ্ছে। দুই বন্ধু যদি প্রতিষ্ঠানের যাবতীয় কাজ ভাগ করে না দিতেন তাহলে যথাসময়ে কাজ সম্পন্ন করে মুনাফা অর্জন করা কঠিন হতো। কারণ সবাই সব কাজে পারদর্শী হয় না। তাই যে কর্মী যে কাজে পারদর্শী তাকে দিয়ে সেই কাজই করানো উচিত, দুই বন্ধুও তাই করেছেন। যেমন যে কাপড় কাটতে পারে সে শুধু কাটার কাজই করে। আবার, যারা সেলাইয়ে দক্ষ তারা শুধু সেলাই কাজই করে। এভাবে সকল কর্মী নির্দিষ্টভাবে একটি কাজই করছে। এভাবে তারা কম সময় ব্যয় করে বেশি কাজ করতে পারছে। এতে অপচয় বা ব্যয় কমছে, যা মানসম্মত পোশাক তৈরিতেও সহায়তা করছে। ফলে প্রতিষ্ঠানটি নটি মুনাফা অর্জনে সক্ষম হচ্ছে। উপর্যুক্ত কাজগুলো শ্রমবিভাগের বৈশিষ্ট্য। তাই বলা যায়, উদ্দীপকের প্রতিষ্ঠানটির শ্রমবিভাগের ব্যবস্থা গ্রহণ করা যথার্থ।"
        }
      ]
    },
    {
      "number": "6",
      "uddipok": "ট্রাস্ট টেলিকম লি. একটি মোবাইল ফোন উৎপাদনকারী প্রতিষ্ঠান। উক্ত প্রতিষ্ঠানটি বিভিন্ন মূল্যমানের মোবাইল ফোন প্রস্তুত করে থাকে। সম্প্রতি প্রতিষ্ঠানটি লক্ষ করলো যে, তাদের কিছু উচ্চশ্রেণির রুচিশীল ক্রেতা মোবাইল ফোনে তাদের পছন্দমতো কিছু স্বতন্ত্র বৈশিষ্ট্য প্রত্যাশা করে। তাই প্রতিষ্ঠানটি ঐসব ক্রেতাদের কথা চিন্তা করে তাদের ওয়েবসাইটের মাধ্যমে ক্রেতারা যাতে প্রত্যেকে তাদের স্বতন্ত্র পছন্দমতো মোবাইল ফোন প্রস্তুতের জন্য অর্ডার দিতে পারে সে ব্যবস্থা গ্রহণ করলো।",
      "tag": "DCC 24",
      "sub_questions": [
        {
          "label": "ক",
          "question": "সেবা কী?",
          "explanation": "অভাব বা প্রয়োজন মেটাতে পারে এমন অস্পর্শনীয় শনাক্তযোগ্য কাজ বা উপকার কিংবা সুবিধাকে সেবা বলে।"
        },
        {
          "label": "খ",
          "question": "\"মান নিশ্চিতকরণের দুটি নীতি বিদ্যমান\"- ব্যাখ্যা করো।",
          "explanation": "মান নিশ্চিতকরণে ১. পণ্য উদ্দেশ্যের সাথে সামঞ্জস্যপূর্ণ হবে এবং ২. ভুলত্রুটি-দূর করা হবে- এ দুইটি নীতি বিদ্যমান। পণ্যের মান নিশ্চিত এমনভাবে সম্পন্ন করতে হয় যেন তা উৎপাদিত পণ্য তৈরির উদ্দেশ্যের সাথে সামঞ্জস্যপূর্ণ হয়। অন্যদিকে, উৎপাদনের কোনো পর্যায়ে ভুল-ত্রুটি থাকলে তা সংশোধনের মাধ্যমে মান নিশ্চিত করতে হয়। আর এ দুইটি নীতির অনুসরণই মান নিশ্চিতকরণ কাজকে সফল করে তোলে।"
        },
        {
          "label": "গ",
          "question": "উদ্দীপকে উল্লিখিত 'ট্রাস্ট টেলিকম লি' কী প্রস্তুত করে? ব্যাখ্যা করো।.",
          "explanation": "উদ্দীপকে উল্লেখিত \"ট্রাস্ট টেলিকম লি.” শপিং পণ্য প্রস্তুত করে। শপিং পণ্য সাধারণত ক্রেতারা ঘন ঘন কেনে না। এমন পণ্য কিনতে তারা অনেক দোকান ঘুরে দেখে। আবার, এ ধরনের পণ্য কেনার সময় একটির সাথে অন্যটি তুলনা করে দেখা হয়। তাছাড়া বিশেষ আয়োজন উপলক্ষ্যে এগুলো কেনা হয়। 'ট্রাস্ট টেলিকম লি. মোবাইল ফোন উৎপাদনকারী একটি প্রতিষ্ঠান। এটি বিভিন্ন মূল্যমানের মোবাইল ফোন প্রস্তুত করে থাকে। আর মোবাইল ফোন আমরা ঘন ঘন কিনি না। একটি ফোন কেনার ক্ষেত্রে আমরা বিভিন্ন ফোন উৎপাদনকারী প্রতিষ্ঠানগুলোর, পণ্য যাচাই করি। তাছাড়া ফোন কেনার ক্ষেত্রে পছন্দের ফোনটিকে অন্যগুলোর সাথে তুলনা করি। এ বৈশিষ্ট্যগুলো শপিং পণ্যের বৈশিষ্ট্যের সাথে সামঞ্জস্যপূর্ণ। তাই বলা যায়, 'ট্রাস্ট টেলিকম লি.' শপিং পণ্য প্রস্তুত করে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটি তাদের রুচিশীল ক্রেতাদের কথা চিন্তা করে স্বতন্ত্র চাহিদা মেটাতে যে ব্যবস্থা গ্রহণ করেছে তা বিশ্লেষণ করো।",
          "explanation": "ট্রাস্ট টেলিকম লি.' রুচিশীল ক্রেতাদের কথা চিন্তা করে স্বতন্ত্র ক্রেতাদের চাহিদা মেটাতে কাস্টমাইজেশনের ব্যবস্থা করেছে। প্রত্যেক ক্রেতার চাহিদা ও পছন্দ অনুযায়ী পণ্য বা সেবা উৎপাদন ও সরবরাহ করাই হলো কাস্টমাইজেশন। এখানে উৎপাদক নিজস্ব - ধারণাকে প্রাধান্য না দিয়ে প্রত্যেক ক্রেতার ভিন্ন ভিন্ন চাহিদাকে প্রাধান্য দেয়। অর্থাৎ, কাস্টমাইজেশনে ক্রেতাদের ভিন্ন রুচি ও প্রয়োজনের ভিত্তিতে চাহিদা মেটানোর চেষ্টা করা হয়। 'ট্রাস্ট টেলিকম লি.' মোবাইল ফোন উৎপাদনকারী প্রতিষ্ঠান। এটি বিভিন্ন মূল্যমানের ফোন প্রস্তুত করে। তাদের কিছু রুচিশীল ক্রেতা মোবাইল ফোনে তাদের পছন্দমতো কিছু স্বতন্ত্র বৈশিষ্ট্য প্রত্যাশা করে। এজন্য প্রতিষ্ঠানটি ঐসব ক্রেতাদের কথা চিন্তা করে ওয়েবসাইটের মাধ্যমে অর্ডার গ্রহণের ব্যবস্থা করে। এখানে প্রত্যেক ক্রেতারা তাদের স্বতন্ত্র পছন্দ উল্লেখপূর্বক মোবাইল ফোন অর্ডার দিতে পারে। ট্রাস্ট টেলিকম লি. প্রত্যেক ক্রেতাকে স্বতন্ত্র বা আলাদাভাবে মূল্যায়ন করছে। প্রতিষ্ঠানটি ক্রেতার রুচি ও চাহিদা মোতাবেক মোবাইল ফোন উৎপাদন করায় ক্রেতার চাহিদা পূরণ হচ্ছে। অর্থাৎ, তারা ক্রেতাদের প্রয়োজন ও চাহিদাকে বেশি প্রাধান্য দিয়েছে। এতে প্রতিষ্ঠানটির ক্রেতারা চাহিদা মোতাবেক পণ্য পেয়ে সন্তুষ্ট হবে। ফলে প্রতিষ্ঠানটির বিক্রি ও মুনাফা বাড়বে। আর এগুলো কাস্টমাইজেশনের বৈশিষ্ট্য। তাই বলা যায়, ট্রাস্ট টেলিকম লি. রুচিশীল ক্রেতাদের কথা চিন্তা করে স্বতন্ত্র চাহিদা মেটাতে কাস্টমাইজেশনের ব্যবস্থা করেছে।"
        }
      ]
    },
    {
      "number": "7",
      "uddipok": "'মর্ডান 'ডেন্টাল কেয়ার' ঢাকার একটি প্রতিষ্ঠিত দন্ত চিকিৎসা কেন্দ্র। প্রতিষ্ঠানটির ব্যবস্থাপনা কর্তৃপক্ষ রোগীদের দন্ত চিকিৎসা সেবা সরবরাহে উন্নত যন্ত্রপাতি, অত্যাধুনিক প্রযুক্তি ও বিভিন্ন কম্পিউটারাইজড পদ্ধতির সহায়তা নিয়ে থাকে। কিন্তু সাম্প্রতিক সময়ে প্রতিষ্ঠানটির সুনাম বৃদ্ধি পাওয়ায় রোগীর সংখ্যা আগের তুলনায় অনেক বৃদ্ধি পেয়েছে। যার ফলে প্রতিষ্ঠানটি রোগীদের পূর্বের ন্যায় মানসম্পন্ন সেবা প্রদান করতে ব্যর্থ হচ্ছে।",
      "tag": "DCC 24",
      "sub_questions": [
        {
          "label": "ক",
          "question": "6M কী?",
          "explanation": "6M এর পূর্ণরূপ হলো মানুষ (Men), অর্থ (Money), যন্ত্রপাতি (Machines), মালামাল (Materials), পদ্ধতি (Methods) ও বাজার (Market)।"
        },
        {
          "label": "খ",
          "question": "\"উৎপাদন ব্যবস্থাপনা সম্পদের সঠিক ব্যবহার নিশ্চিত করে\" ব্যাখ্যা করো।",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, উন্নয়ন এবং নিয়ন্ত্রণ সংক্রান্ত কাজের সমষ্টি। উৎপাদন ব্যবস্থাপনার মাধ্যমে উৎপাদনের উপকরণগুলোর প্রয়োজন অনুযায়ী ব্যবহার নিশ্চিত করা যায়। এর মাধ্যমে পরিকল্পনা অনুযায়ী সব কাজ নিয়ন্ত্রণ এবং সঠিক সময়ে পণ্য উৎপাদন করা হয়। ফলে সম্পদের অপচয় কম হয়। এভাবেই উৎপাদন ব্যবস্থাপনা সম্পদের সঠিক ব্যবহার নিশ্চিত করে।"
        },
        {
          "label": "গ",
          "question": "\"মডার্ন ডেন্টাল কেয়ারের ব্যবস্থাপনা কর্তৃপক্ষ রোগীদের দন্ত চিকিৎসা সেবা সরবরাহের ক্ষেত্রে উৎপাদন ব্যবস্থাপনার ঐতিহাসিক পটভূমির কোন যুগ অনুসরণ",
          "explanation": "'মডার্ন ডেন্টাল কেয়ার'-এর ব্যবস্থাপনা কর্তৃপক্ষ রোগীদের দত্ত চিকিৎসা সেবা সরবরাহের ক্ষেত্রে উৎপাদন ব্যবস্থাপনার ঐতিহাসিক পটভূমির আধুনিক যুগ অনুসরণ করে। উৎপাদন ব্যবস্থাপনার ঐতিহাসিক পটভূমিকে শিল্প বিপ্লব-পূর্ব ও পরবর্তী এবং আধুনিক এ তিন যুগে বিভাজন করা হয়। আধুনিক যুগে উৎপাদন ব্যবস্থাপনা ও এর সমস্যা বিশ্লেষণ এবং সমাধানের জন্য বিভিন্ন পদ্ধতি চালু হয়। এ যুগে আধুনিক প্রযুক্তি ব্যবহার করে উন্নত ও মানসম্মত সেবা দেওয়া হয়। 'মডার্ন ডেন্টাল কেয়ার' ঢাকার একটি প্রতিষ্ঠিত দন্ত চিকিৎসাকেন্দ্র। প্রতিষ্ঠানটি উন্নত যন্ত্রপাতি, অত্যাধুনিক প্রযুক্তি ও বিভিন্ন কম্পিউটারাইজড পদ্ধতির সহায়তা নিয়ে থাকে। এসব ব্যবহার করে ক্রেতাদের উন্নত সেবা দেওয়া সম্ভব হয়। ফলে সর্বোচ্চ ক্রেতা সন্তুষ্টি নিশ্চিত হয়। এ আধুনিক যন্ত্রপাতি ও কৌশল আধুনিক যুগে ব্যবহার শুরু হয়। সুতরাং, 'মডার্ন ডেন্টাল কেয়ার'-এর ব্যবস্থাপনা কর্তৃপক্ষ সেবা সরবরাহের ক্ষেত্রে আধুনিক যুগ অনুসরণ করে।"
        },
        {
          "label": "ঘ",
          "question": "\"মডার্ন ডেন্টার কেয়ারের পূর্বের ন্যায় মানসম্পন্ন সেবা প্রদানে ব্যর্থতার জন্য সেবার একটি বিশেষ বৈশিষ্ট্য দায়ী\"- উক্তিটির তাৎপর্য উদ্দীপকের আলোকে বিশ্লেষণ করো।",
          "explanation": "মডার্ন ডেন্টাল কেয়ার'-এর পূর্বের ন্যায় মানসম্পন্ন সেবা দেওয়ায় ব্যর্থতার জন্য সেবার বৈসাদৃশ্যতা বৈশিষ্ট্যটি দায়ী। সেবার মাধ্যমে মানুষ সুবিধা বা সন্তুষ্টি লাভ করতে পারে। পরিবেশ ও পরিস্থিতির ওপর ভিত্তি করে সেবার মান ভিন্ন হয়ে থাকে। কে, কখন, কোথায় ও কীভাবে সেবা দিচ্ছে তার ওপর সেবার মান নির্ভর করে। 'মডার্ন ডেন্টাল কেয়ার' ঢাকার একটি প্রতিষ্ঠিত দন্ত চিকিৎসাকেন্দ্র। প্রতিষ্ঠানটির ব্যবস্থাপনা কর্তৃপক্ষ রোগীদের উন্নত যন্ত্রপাতি, প্রযুক্তি ও বিভিন্ন কম্পিউটারাইজড পদ্ধতি ব্যবহার করে সেবা দিয়ে থাকে। এতে প্রতিষ্ঠানটির সুনাম বৃদ্ধি পাওয়ায় রোগীর সংখ্যা আগের তুলনায় অনেক বেড়েছে। ফলে প্রতিষ্ঠানটি রোগীদের আগের মতো সেবা দেওয়ায় ব্যর্থ হচ্ছে। সেবার বৈসাদৃশ্যতা এর জন্য দায়ী। সেবা পরিবর্তনশীল। সেবাদানকারী সবসময় একই মানের সেবা দিতে পারে না। উদ্দীপকে 'মডার্ন ডেন্টাল কেয়ার'-এর চাহিদা বাড়ায় মানসম্মত সেবা সরবরাহ করতে পারছে না। কারণ পরিস্থিতি ও পরিবেশের ওপর সেবার মান ভিন্ন হয়ে থাকে। চাহিদা পরিবর্তন হওয়ায় প্রতিষ্ঠানটি সেবার মান বজায় রাখতে পারছে না। সুতরাং, 'মডার্ন ডেন্টাল কেয়ার'-এর আগের ন্যায় মানসম্পন্ন সেবা দেওয়ায় ব্যর্থতার জন্য সেবার বৈসাদৃশ্যতা বৈশিষ্ট্যটি দায়ী।"
        }
      ]
    },
    {
      "number": "8",
      "uddipok": "'জিসান কার্পেট লি', ক্রেতাদের রুচি ও পছন্দকে গুরুত্ব দিয়ে আকর্ষণীয় ডিজাইনের কার্পেট তৈরি করে, যা ক্রেতাদের নিকট ব্যাপক জনপ্রিয়। অন্যদিকে রুশান কার্পেট লি. নামের আরেকটি প্রতিষ্ঠান উন্নত কলাকৌশল ব্যবহার করে অটোমেটিক পদ্ধতিতে কার্পেট তৈরি করে। এতে প্রতিষ্ঠানটির উৎপাদন ব্যয় ও অপচয় উভয়ই হ্রাস পেলেও প্রতিষ্ঠানটি সকল শ্রেণির ক্রেতাকে আকৃষ্ট করতে ব্যর্থ হয়।",
      "tag": "DCC 24",
      "sub_questions": [
        {
          "label": "ক",
          "question": "মডিউলার ডিজাইন কী?",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে।"
        },
        {
          "label": "খ",
          "question": "পণ্য ডিজাইন কীভাবে বাজার সম্প্রসারণে সহায়তা করে? ব্যাখ্যা করো।",
          "explanation": "ক্রেতাদের চাহিদা পূরণের মাধ্যমে পণ্য ডিজাইন বাজার সম্প্রসারণে সহায়তা করে। নতুন ও আকর্ষণীয় ডিজাইন ক্রেতাদের মনোযোগ আকর্ষণ করে। ক্রেতাদের চাহিদা অনুযায়ী পণ্য ডিজাইন করা হলে ক্রেতাদের কাছে এসব পণ্যের গ্রহণযোগ্যতা বেড়ে যায়। পণ্যের ডিজাইন উন্নত হলে ক্রেতারা পণ্যের প্রতি আগ্রহী হয়। এটি পণ্যের বাজার সম্প্রসারণ করতে সহায়তা করে।"
        },
        {
          "label": "গ",
          "question": "উদ্দীপকে উল্লিখিত 'জিসান কার্পেট লি.' কোন ধরনের পণ্য ডিজাইন অনুসরণ করে? ব্যাখ্যা করো।",
          "explanation": "'জিসান কার্পেট লি.' পণ্য ডিজাইনে নান্দনিক বা রুচিসম্মত ডিজাইন অনুসরণ করে। ভোক্তাদের রুচি, চাহিদা ও পছন্দ অনুযায়ী পণ্য ডিজাইন করাই নান্দনিক পণ্য ডিজাইন। এ ডিজাইনে পণ্যের মানকে গুরুত্ব দেওয়া হয় না, বরং ক্রেতাদের কাছে পণ্যটিকে কীভাবে আকর্ষণীয় করে তোলা যায় সে ব্যবস্থাই করা হয়। উদ্দীপকে 'জিসান কার্পেট লি.' ক্রেতাদের রুচি ও পছন্দকে গুরুত্ব দিয়ে আকর্ষণীয় ডিজাইনের কার্পেট তৈরি করে।। এক্ষেত্রে প্রতিষ্ঠানটি পণ্যের বাহ্যিক সৌন্দর্যকে বেশি গুরুত্ব দিয়ে থাকে। এর পাশাপাশি পণ্য ডিজাইনে ক্রেতার পছন্দকেও প্রাধান্য দেওয়া হয়। ক্রেতার চাহিদা ও পছন্দ অনুযায়ী পণ্য উৎপাদন করা হয়। সুতরাং, উদ্দীপকের 'জিসান কার্পেট লি' এ নান্দনিক ডিজাইন অনুসরণ করা হয়েছে।"
        },
        {
          "label": "ঘ",
          "question": "'বুশান কার্পেট লি.-এর সকল শ্রেণির ক্রেতা আকর্ষণে ব্যর্থ হওয়ার কারণ পণ্য ডিজাইনের ধরন উল্লেখপূর্বক বিশ্লেষণ করো।",
          "explanation": "রুশান কার্পেট লিমিটেড পণ্যের উৎপাদন ডিজাইন অনুসরণ করে। এটি ক্রেতাদের চাহিদার প্রতি গুরুত্ব না দেওয়ায় ক্রেতাদের আকৃষ্ট করতে ব্যর্থ হচ্ছে। নতুন প্রযুক্তি ও উন্নত কৌশল ব্যবহার করে পণ্য উৎপাদন করাই হলো উৎপাদন ডিজাইন। এ ডিজাইনের মূল লক্ষ্য হচ্ছে উৎপাদনশীলতা বাড়িয়ে প্রতিষ্ঠানের ব্যয় কমানো। 'জিসান কার্পেট লি.' নান্দনিক ডিজাইন অনুসরণ করে কার্পেট উৎপাদন করে। তাই এটি বাজারে বেশ জনপ্রিয়তা অর্জন করে। অন্যদিকে, রুশান কার্পেট লি. কার্পেট তৈরিতে আধুনিক কম্পিউটারভিত্তিক প্রযুক্তি ও উন্নত কলাকৌশল ব্যবহার করে। অর্থাৎ, প্রতিষ্ঠানটি উৎপাদন ডিজাইন অনুসরণ করছে। কিন্তু তারপরও এটি ক্রেতা আকর্ষণে ব্যর্থ হচ্ছে। উৎপাদনশীলতা বাড়ানো কিংবা অপচয় কমানো ব্যবসায়ে সাফল্যের মূলমন্ত্র নয়। ক্রেতাদের ইচ্ছা, চাওয়া-পাওয়াও বিবেচনার প্রয়োজন রয়েছে। এ বিষয়টি বিবেচনা করেনি বলেই রুশান কার্পেট লি. ব্যর্থ হয়েছে। প্রতিষ্ঠানটি শুধু উন্নত উৎপাদন কৌশলই ব্যবহার করেছে। এর উচিত ছিল ক্রেতাদের চাহিদাকে গুরুত্ব দিয়ে উৎপাদন ডিজাইন অনুসরণ করা। তাহলেই রুশান কার্পেট লি. ব্যবসায়ে সফলতা অর্জন করতে পারতো। সুতরাং বলা যায়, ক্রেতা চাহিদার প্রতি অবহেলার কারণেই রুশান কার্পেট লি. ব্যবসায়ে ব্যর্থ হয়েছে।"
        }
      ]
    },
    {
      "number": "9",
      "uddipok": "জনাব পলাশ একটি প্লাস্টিক সামগ্রী প্রস্তুতকারী প্রতিষ্ঠানের উৎপাদন ব্যবস্থাপক। বর্তমানে তিনি একটি নতুন পণ্য ডিজাইনের কাজ শুরু করেছেন। প্রাথমিক পর্যায়ে তিনি ভোক্তাদের রুচি, পছন্দ ও চাহিদা সম্পর্কে তথ্য সংগ্রহ ও পর্যালোচনা করলেন। কিন্তু বর্তমানে তীব্র প্রতিযোগিতা বিদ্যমান থাকায় এবং উৎপাদন খরচ বৃদ্ধি পাওয়ার আশঙ্কা দেখা দেওয়ায় তিনি পণ্যটির সাফল্য ও উৎপাদন সম্ভাব্যতা সম্পর্কে নিশ্চিত হতে প্রথমে অল্প পরিমাণে পণ্য উৎপাদনের সিদ্ধান্ত নিলেন।",
      "tag": "DCC 24",
      "sub_questions": [
        {
          "label": "ক",
          "question": "ব্যবহারিক পণ্য ডিজাইন কী?",
          "explanation": "পণ্যের বিদ্যমান কার্যকারিতা ও উপযোগিতায় পরিবর্তন আনলে তাকে ক্রিয়াগত বা ব্যবহারিক ডিজাইন বলে।"
        },
        {
          "label": "খ",
          "question": "\"সংস্কৃতি দ্বারা পণ্য ডিজাই প্রভাবিত হয়\"- ব্যাখ্যা করো।",
          "explanation": "সংস্কৃতি হলো সমাজের মানুষের রীতিসিদ্ধ আচরণ, যা তার বিশ্বাস, মূল্যবোধ ও আচার-আচরণ, রুচি দ্বারা প্রভাবিত হয়। উন্নত এবং উন্নয়নশীল প্রতিটি দেশে তাদের নিজ নিজ সংস্কৃতিকে ধারণ করে পণ্য ডিজাইন করা হয়। কেননা মানুষ দীর্ঘদিন ধরে যে বিশ্বাস, রুচি ও মূল্যবোধ ধারণ করে জীবনযাপন করে তা সহজে পরিবর্তন করতে পারে না। এ জন্য প্রতিষ্ঠানগুলো ক্রেতাদের কথা চিন্তা করে প্রতিযোগিতায় টিকে থাকার জন্য পণ্য ডিজাইনকে দেশের সমাজ ও সংস্কৃতির সাথে মিল রেখে করে। তাই বলা যায়, সংস্কৃতি দ্বারা পণ্য ডিজাইন প্রভাবিত হয়।"
        },
        {
          "label": "গ",
          "question": "জনাব পলাশ প্রাথমিক পর্যায়ে পণ্য ডিজাইনের কোন পর্যায়টি সম্পন্ন করেছেন? ব্যাখ্যা করো।",
          "explanation": "জনাব পলাশ প্রাথমিক পর্যায়ে পণ্য ডিজাইনে ধারণা উন্নয়ন পর্যায়টি সম্পন্ন করেছেন। 'ধারণার উন্নয়ন' পর্যায়ে উদ্যোক্তা নতুন পণ্য ডিজাইনের সিদ্ধান্ত নেয়। এ উদ্দেশ্যে উদ্যোক্তাকে বিভিন্ন ধারণা বা তথ্য সংগ্রহ করতে হয়। এক্ষেত্রে ধারণা সংগ্রহের জন্য ভোক্তা জরিপ, বাজার গবেষণা, ক্রেতাদের রুচি ও পছন্দ প্রভৃতি পর্যালোচনা করতে হয়। উদ্দীপকে জনাব পলাশ প্লাস্টিক সামগ্রী প্রস্তুতকারী প্রতিষ্ঠানের উৎপাদন ব্যবস্থাপক। প্রাথমিক পর্যায়ে তিনি পণ্য ডিজাইনের ক্ষেত্রে ভোক্তাদের বুচি, পছন্দ ও চাহিদা সম্পর্কে তথ্য সংগ্রহ ও পর্যালোচনা করেন। এতে ভোক্তাদের চাহিদা ও প্রতিক্রিয়া সম্পর্কে ধারণা নিয়ে সে অনুযায়ী ডিজাইন করা সহজ হয়। এ প্রক্রিয়াটি ধারণা উন্নয়ন পর্যায়ের সাথে সাদৃশ্যপূর্ণ। সুতরাং, জনাব পলাশ পণ্য ডিজাইনের ধারণা উন্নয়ন পর্যায়টি সম্পন্ন করেন।"
        },
        {
          "label": "ঘ",
          "question": "পণ্যটির সাফল্য ও উৎপাদন সম্ভাব্যতা সম্পর্কে নিশ্চিত হতে জনাব পলাশ যে সিদ্ধান্তটি নিয়েছেন তার যথার্থতা পণ্য ডিজাইনের পর্যায় উল্লেখপূর্বক উদ্দীপকের আলোকে মূল্যায়ন করো।",
          "explanation": "পণ্যের সাফল্য ও উৎপাদন সম্ভাব্যতা সম্পর্কে নিশ্চিত হতে জনাব পলাশ পরীক্ষামূলক উৎপাদনের সিদ্ধান্ত নিয়েছেন, যা যথার্থ। 'নতুন ডিজাইন অনুযায়ী পণ্য উৎপাদন করা যাবে কি না তা জানার জন্য পরীক্ষামূলক উৎপাদন করা হয়। উৎপাদিত পণ্য প্রতিষ্ঠান ও ক্রেতা উভয়ের জন্য লাভজনক হবে কি না তা এর মাধ্যমে জানা যায়। জনাব পলাশ একটি প্লাস্টিক সামগ্রী প্রস্তুতকারী প্রতিষ্ঠানের উৎপাদন ব্যবস্থাপক। বর্তমানে তিনি ক্রেতাদের রুচি, পছন্দ ও চাহিদাকে প্রাধান্য দিয়ে নতুন ডিজাইনের কাজ শুরু করেছেন। তীব্র প্রতিযোগিতা ও উৎপাদন খরচ বৃদ্ধির আশংকা দেখা দেওয়ায় তিনি অল্প পরিমাণে উৎপাদনের সিদ্ধান্ত নিলেন। এটি হলো পরীক্ষামূলক উৎপাদনের অন্তর্ভুক্ত। পণ্যটির ভবিষ্যৎ বাজারে গ্রহণযোগ্যতা কেমন তা পরীক্ষামূলক উৎপাদনের মাধ্যমে জানা যায়। ইতিবাচক সাড়া পেলে জনাব পলাশ ডিজাইনটি চূড়ান্তভাবে উৎপাদন করবেন। নেতিবাচক সাড়া পেলে তারা উৎপাদন করবে না। প্রতিষ্ঠানটি এর মাধ্যমে পণ্যের বাজার চাহিদা সম্পর্কে ধারণা পাবে। পরীক্ষামূলক উৎপাদন ছাড়া প্রথমেই বেশি উৎপাদন করে এবং পরবর্তীতে সেগুলো বিক্রি না হলে প্রতিষ্ঠানটি ক্ষতির মুখে পড়বে। সুতরাং, পণ্যের সাফল্য ও উৎপাদন সম্ভাব্যতা সম্পর্কে নিশ্চিত হতে জনাব পলাশের পরীক্ষামূলক উৎপাদনের সিদ্ধান্তটি যৌক্তিক।"
        }
      ]
    },
    {
      "number": "10",
      "uddipok": "এলিট ফার্নিচার লি. ২০০৫ সালে আসবাবপত্র জগতে যাত্রা শুরু করে ২০১০ সালের মধ্যে বাজারে শীর্ষস্থান দখল করে। কিন্তু প্রতিষ্ঠানটি সময়ের সাথে তাল মিলিয়ে। পণ্যের মান ও ডিজাইনে পরিবর্তন না আনায় এবং কর্মীদের কাজের সাথে পরিপূর্ণভাবে সম্পৃক্ত না করতে পারায় কয়েক বছরের মধ্যেই তাদের অবস্থান হারায়। এ অবস্থা থেকে উত্তরণের জন্য প্রতিষ্ঠানটি উৎপাদন প্রক্রিয়া ও পণ্য পুনঃডিজাইন, কর্মীদের প্রশিক্ষণ ও সরবরাহকারীদের সাথে কাজ করা বাবদ প্রচুর অর্থ ব্যয় করে। ফলে প্রতিষ্ঠানটি ধীরে ধীরে তাদের আগের অবস্থানে ফিরে আসছে।",
      "tag": "DCC 24",
      "sub_questions": [
        {
          "label": "ক",
          "question": "মান নিয়ন্ত্রণ কী?",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদন হচ্ছে কি না তা তদারকি করার প্রক্রিয়াকে মান নিয়ন্ত্রণ বলে।"
        },
        {
          "label": "খ",
          "question": "\"মান ব্যবস্থাপনা ভোক্তা সন্তুষ্টি ও আনুগত্য সৃষ্টি করে\" ব্যাখ্যা করো।",
          "explanation": "মান ব্যবস্থাপনা হলো মানসম্মত পণ্য তৈরি, মান ধরে রাখা, অপচয় কমানো এবং ক্রেতা সন্তুষ্টির মাধ্যমে নতুন ক্রেতা সৃষ্টি করা। মান ব্যবস্থাপনা পণ্য ও সেবার মান নিশ্চয়তা বিধান করে। এটি অপচয় কমিয়ে কম দামে ভালোমানের পণ্য বিপণনে সহায়তা করে। ফলে ভোক্তারাও অল্প দামে মানসম্মত পণ্য পায়। আর এভাবে তারা সন্তুষ্ট হয় এবং পণ্য বার বার কিনতে আগ্রহী হয়।"
        },
        {
          "label": "গ",
          "question": "'এলিট ফার্নিচার লি.' শীর্ষস্থান ধরে রাখতে মান ব্যবস্থাপনায় ঐতিহাসিক প্রেক্ষাপটের কোন পর্যায়টি অনুসরণ করতে ব্যর্থ হয়েছে? ব্যাখ্যা করো।",
          "explanation": "'এলিট ফার্নিচার লি.' সার্বিক মান ব্যবস্থাপনার যে নীতিটি অনুসরণ করতে ব্যর্থ হয়েছে, তা হলো পণ্যের ধারাবাহিক মান উন্নয়ন। পণ্যের ধারাবাহিক মান উন্নয়ন মান ব্যবস্থাপনার অন্যতম নীতি। ক্রেতার রুচি, অভ্যাস, ক্রয়ক্ষমতা প্রভৃতি পরিবর্তনের সাথে সাথে পণ্যের ধারাবাহিক মান উন্নয়নের কাজ করতে হয়। 'এলিট' ফার্নিচার লি.' আসবাবপত্র উৎপাদনকারী, একটি প্রতিষ্ঠান। উৎপাদন শুরুর পর থেকে এটি বাজারে শীর্ষে ছিল। কিন্তু সময়ের সাথে তাল মিলিয়ে প্রতিষ্ঠানটি পণ্যের মান ও ডিজাইন পরিবর্তন করেনি। ধারাবাহিকভাবে পণ্যের মান উন্নয়ন না করায় প্রতিষ্ঠানটি বাজার হারায়। ক্রেতাদের দিকে লক্ষ রেখে প্রতিনিয়ত পণ্যের মানোন্নয়ন করলে এমন হতো না। এতে বাজারে অবস্থান টিকিয়ে রাখা সম্ভব হতো। তাই বলা যায়, এলিট ফার্নিচার লি. পণ্যের ধারাবাহিক মান উন্নয়ন নীতিটি অনুসরণ করতে ব্যর্থ হয়েছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটি পূর্বের অবস্থায় ফিরে আসতে যে ধরনের ব্যয় নির্বাহ করেছে তার যৌক্তিকতা তুলে ধরো।",
          "explanation": "উদ্দীপকে উল্লিখিত প্রতিষ্ঠানটি পূর্বের অবস্থায় ফিরতে 'মূল্যায়ন ব্যয়' করছে, যা যৌক্তিক। কোনো প্রতিষ্ঠানে নিম্নমানের পণ্য উৎপাদনে যে ব্যয় করা হয় সেটিই হলো মূল্যায়ন ব্যয়। পরিদর্শন ব্যয়, পরীক্ষা ব্যয় প্রভৃতি হলো এর উদাহরণ। মূল্যায়ন ব্যয় আপাতদৃষ্টিতে ব্যয় মনে হলেও এটি প্রতিষ্ঠানের জন্য মঙ্গল বয়ে আনে। 'এলিট ফার্নিচার লি.' উৎপাদন শুরুর দিকে বাজারে শীর্ষস্থানে ছিলো। কিন্তু তারা সময়ের সাথে তাল মিলিয়ে পণ্যের মান উন্নয়ন করেনি। তাছাড়া, কর্মীদের কাজের সাথে সম্পৃক্ত করতে না পারায় তারা বাজারে তাদের অবস্থান হারায়। তারা কারণ নির্ণয়ের জন্য বিভিন্ন মূল্যায়নমূলক কার্যাবলি সম্পন্ন করে। মূল্যায়ন ব্যয় করার ফলে প্রতিষ্ঠানটি তাদের ত্রুটি সম্পর্কে জানতে পেরেছে। উৎপাদন প্রক্রিয়া, পুনঃডিজাইন, কর্মীদের প্রশিক্ষণ প্রদানে প্রচুর অর্থ ব্যয় হলেও পণ্য নিম্নমানের হওয়ার কারণ অনুসন্ধান করতে পেরেছে। এতে করে তারা পণ্যের মান উন্নয়নে সক্ষম হয়েছে। অর্থাৎ, মূল্যায়ন ব্যয় করার ফলে প্রতিষ্ঠানটি তাদের অবস্থান ফিরে পেয়েছে। তাই বলা যায়, প্রতিষ্ঠানটি পূর্বের অবস্থায় ফিরে আসতে যে মূল্যায়ন ব্যয় করেছে, তা যৌক্তিক।"
        }
      ]
    },
    {
      "number": "11",
      "uddipok": "'সুপার স্পিড' দীর্ঘদিন ধরে বাইসাইকেল উৎপাদন করে আসছে। প্রতিষ্ঠানটি তাদের প্রস্তুতকৃত বাইসাইকেলের মান নিশ্চিত করতে নিয়মিতভাবে উৎপাদিত পণ্য পরীক্ষণ ও পরিদর্শনের পেছনে অতিরিক্ত ব্যয় নির্বাহ করে থাকে। বর্তমানে প্রতিষ্ঠানটি তাদের প্রস্তুতকৃত বাইসাইকেল দেশের বাইরেও রপ্তানির সিদ্ধান্ত নিয়েছে। তাই এরই অংশ হিসেবে প্রতিষ্ঠানটি আর্ন্তজাতিক মান নিয়ন্ত্রণকারী সংস্থা বরাবর মান সনদের জন্য আবেদন করেছে।",
      "tag": "DCC 24",
      "sub_questions": [
        {
          "label": "ক",
          "question": "বেঞ্চমার্কিং কী?",
          "explanation": "বাজারে নেতৃত্বদানকারী ফার্মের পণ্য, সেবা ও কার্য প্রক্রিয়া পরিমাপের ধারাবাহিক পদ্ধতিকেই বেঞ্চমার্কিং বলে।"
        },
        {
          "label": "খ",
          "question": "বাহ্যিক ব্যর্থতার ব্যয় বলতে কী বোঝ? ব্যাখ্যা করো।",
          "explanation": "নিম্নমানের পণ্য বিক্রির পর যে ব্যয় হয় তাকে বাহ্যিক ব্যর্থতার ব্যয় কস্ট বলে। উৎপাদিত পণ্য বিক্রির পর ক্রেতা বা বিক্রেতার কাছে কোনো বিচ্যুতি ধরা পড়লে বাহ্যিক ব্যর্থতার ব্যয়ের মাধ্যমে তা সমাধান করা হয়। যেমন: ওয়ারেন্টি ব্যয়। এছাড়া কোনো কারণে ক্রেতা প্রতিষ্ঠানের বিরুদ্ধে মামলা করলো ঐ মামলা পরিচালন ব্যয়ও বাহ্যিক ব্যর্থতার ব্যয় হিসেবে বিবেচিত হবে।"
        },
        {
          "label": "গ",
          "question": "'সুপার স্পিড' প্রতিষ্ঠানটি তাদের প্রস্তুতকৃত বাইসাইকেলের মান নিশ্চিত করতে কোন ধরনের ব্যয় নির্বাহ করে থাকে? ব্যাখ্যা করো।",
          "explanation": "'সুপার স্পিড' প্রতিষ্ঠানটি তাদের প্রস্তুতকৃত বাইসাইকেলের মান নিশ্চিত করতে মূল্যায়ন ব্যয় নির্বাহ করে থাকে। উৎপাদন কার্যক্রমের ত্রুটি উদ্ঘাটনের লক্ষ্যে যে ব্যয় নির্বাহ করা হয় তাই মূল্যায়ন ব্যয়। কোনো প্রতিষ্ঠানের পণ্যের মান যাচাইয়ের জন্য এ খরচ সংঘটিত হয়। পণ্য পরিদর্শন, পরীক্ষা ও পরিসংখ্যানিক বিশ্লেষণের মাধ্যমে উৎপাদন প্রক্রিয়া তদারকি করার জন্য এ ব্যয় সংঘটিত হয়। উদ্দীপকে 'সুপার স্পিড' প্রতিষ্ঠানটি দীর্ঘদিন ধরে বাইসাইকেল উৎপাদন করে আসছে। প্রতিষ্ঠানটি তাদের প্রস্তুতকৃত বাইসাইকেলের মান নিশ্চিত করতে নিয়মিতভাবে উৎপাদিত পণ্য পরীক্ষণ ও পরিদর্শনের পেছনে অতিরিক্ত ব্যয় নির্বাহ করে। পরীক্ষণ ব্যয় ও পরিদর্শন মূল্যায়ন ব্যয়ের অন্তর্গত। পণ্যের মান সম্পর্কে ধারণা পাওয়ার জন্য এ ব্যয় নির্বাহ করা হয়। এছাড়া পণ্যের মান খারাপ হলে তার কারণ উদ্ঘাটনের জন্য এ ব্যয় করা হয়ে থাকে যা মূল্যায়ন ব্যয়ের অন্তর্ভুক্ত। সুতরাং, 'সুপার স্পিড' মান নিশ্চিত করতে মূল্যায়ন ব্যয় নির্বাহ করে থাকে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠাটি তাদের পণ্য দেশের বাইরে রপ্তানির কার্যক্রম হিসেবে প্রাথমিক পর্যায়ে যে কার্যক্রম গ্রহণ করেছে তার যথার্থতা মূল্যায়ন করো।",
          "explanation": "'সুপার স্পিড'-এর পণ্য দেশের বাইরে রপ্তানির কার্যক্রম হিসেবে প্রাথমিক পর্যায়ে ISO সনদের জন্য আবেদন করে যা যথার্থ। ISO হলো আন্তর্জাতিক মান নিয়ন্ত্রণকারী সংস্থা। পণ্যের মান যাচাই করে প্রতিষ্ঠানটি মান সনদ দিয়ে থাকে। বিদেশে পণ্য বিক্রি করতে হলে ISO সনদ থাকা বাধ্যতামূলক। এ সনদ নিয়ে সহজে বিশ্বের যেকোনো দেশে পণ্য রপ্তানি করে বাজার সম্প্রসারণ করা যায়। 'সুপার স্পিড' দীর্ঘদিন ধরে বাইসাইকেল উৎপাদন করে আসছে। প্রতিষ্ঠানটি মূল্যায়ন ব্যয় নির্বাহের মাধ্যমে মানসম্মত পণ্য উৎপাদন করে। তাই দেশীয় বাজারে প্রতিষ্ঠানটির পণ্যের চাহিদা ভালো। সম্প্রতি প্রতিষ্ঠানটি দেশের বাইরে পণ্য রপ্তানি করার পরিকল্পনা করে। সে লক্ষ্যে একটি আন্তর্জাতিক সংস্থার সনদের জন্য আবেদন করে। এতে প্রতিষ্ঠানটির ব্যবসায় সম্প্রসারণের পাশাপাশি রপ্তানির পরিমাণ বাড়বে। 'সুপার স্পিড' প্রতিষ্ঠানটি ISO থেকে সনদের জন্য আবেদন করেছে। ISO পণ্যের মান যাচাই করে সনদ দিয়ে থাকে। এ সনদ বিদেশে পণ্য রপ্তানির ক্ষেত্রে বাধ্যতামূলক। ISO সনদ ছাড়া কোনো দেশের সরকার অন্য দেশের পণ্য বিক্রি করার অনুমতি দেয় না। সুপার স্পিড সনদ সংগ্রহ করায় বাইরের দেশগুলোতে পণ্য রপ্তানি করতে পারবে। ফলে প্রতিষ্ঠানটির বিক্রি বাড়বে। এতে প্রতিষ্ঠানটির মুনাফা অর্জনের সাথে সাথে ব্যবসায়ের পরিধিও বাড়বে। আবার এর ফলে দেশের বৈদেশিক মুদ্রার রিজার্ভও বাড়বে। ISO এর মান সনদ না থাকলে কেউ প্রতিষ্ঠানটির পণ্য কিনবে না। তাই বলা যায়, উদ্দীপকে উল্লিখিত প্রতিষ্ঠানটির ISO সনদ প্রাপ্তির আবেদন যথার্থ।"
        }
      ]
    }
  ]
}