{
  "title": "সিলেট বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "পদ্মা ডোরস লি. ২০১৬ সালে ৬,০০০ টাকা মূল্যের ১,০০০ টি দরজা উৎপাদন করে, যার মূল্য ৬০,০০,০০০ টাকা। দরজা উৎপাদনে ২০,০০,০০০ টাকার কাঁচামাল, ২,৪০,০০০ টাকার যন্ত্রপাতি এবং ২,৮০,০০০ টাকা শ্রমিকদের মজুরি বাবদ ব্যয় হয়। প্রতিষ্ঠানটির ২০১৫ সালের মোট উৎপাদনশীলতা ছিল ৩.২।",
      "tag": "SB 17",
      "sub_questions": [
        {
          "label": "ক",
          "question": "স্বত্বগত উপযোগ কী?",
          "explanation": "পণ্যের মালিকানা বা স্বত্ব বিক্রেতার কাছ থেকে ক্রেতার কাছে হস্তান্তরের ফলে যে উপযোগ সৃষ্টি হয় তাকে স্বত্ত্বগত উপযোগ বলে।"
        },
        {
          "label": "খ",
          "question": "উৎপাদনের মাধ্যমে কোন ধরনের উপযোগ সৃষ্টি হয়? ব্যাখ্যা করো ।",
          "explanation": "উৎপাদনের মাধ্যমে রূপগত উপযোগ সৃষ্টি হয়। প্রকৃতি থেকে সংগৃহীত সম্পদের রূপ বা আকৃতি পরিবর্তন করে পণ্যকে ব্যবহার উপযোগী করার মাধ্যমে রূপগত উপযোগ সৃষ্টি হয়। প্রকৃতি থেকে পাওয়া অনেক পণ্য সরাসরি ভোগ করা যায় না। উৎপাদনের মাধ্যমে কাঁচামালের রূপ বা আকৃতি পরিবর্তন করে ব্যবহার বা ভোগের উপযোগী করে তোলা হয়। যেমন: আম (কাঁচামাল) থেকে ম্যাংগো জুস উৎপাদনের মাধ্যমে রূপগত উপযোগ সৃষ্টি করা হয় ।"
        },
        {
          "label": "গ",
          "question": "উদ্দীপকের আলোকে পদ্মা ডোরস লিমিটেড-এর ২০১৬ সালের কাঁচামালের উৎপাদনশীলতা নির্ণয় করো ।",
          "explanation": "মোট উৎপাদিত পণ্যের দাম ও মোট কাঁচামালের দামের অনুপাতকে কাঁচামালের উৎপাদনশীলতা বলে। এক্ষেত্রে কী পরিমাণ কাঁচামাল ব্যবহার করে কতটা উৎপাদন করা সম্ভব হচ্ছে তা জানা যায় । কাঁচামালের উৎপাদনশীলতা নির্ণয়ের সূত্রটি হচ্ছে— কাঁচামালের উৎপাদনশীলতা =  মোট উৎপাদিত পণ্যের মূল্য   মোট কাঁচামালের মূল্য  =\\frac{\\text { মোট উৎপাদিত পণ্যের মূল্য }}{\\text { মোট কাঁচামালের মূল্য }} =   মোট   কাঁচামালের   মূল্য     মোট   উৎপাদিত   পণ্যের   মূল্য   ​ কাঁচামালের উৎপাদনশীলতা মোট উৎপাদিত পণ্যের মূল্য মোট কাঁচামালের মূল্য দেয়া আছে, পদ্মা ডোরস লিমিটেডের ২০১৬ সালের মোট উৎপাদন = ৬০,০০,০০০ টাকা মোট কাঁচামাল = ২০,০০,০০০ টাকা তাহলে, পদ্মা ডোরস লি.-এর কাঁচামালের উৎপাদনশীলতা = ৬ 0 , 00 , 000 20 , 00 , 000 ∘ = 0 ৩। =\\frac{৬ 0,00,000}{20,00,000^{\\circ}}=0৩। = 20 , 00 , 00 0 ∘ ৬ 0 , 00 , 000 ​ = 0 ৩। পদ্মা ডোরস লি.-এর ২০১৬ সালের কাঁচামালের উৎপাদনশীলতা হচ্ছে ৩।"
        },
        {
          "label": "ঘ",
          "question": "উদ্দীপকের প্রতিষ্ঠানটিতে সালের মোট উৎপাদনশীলতার সাথে ২০১৫ সালের উৎপাদনশীলতার তুলনামূলক মূল্যায়ন করো ।",
          "explanation": "উৎপাদনশীলতা বলতে উৎপাদনের দক্ষতাকে বোঝায়। অর্থাৎ একটি প্রতিষ্ঠান কী পরিমাণ উপকরণ ব্যবহার করে কতটুকু উৎপাদন করলো, তার অনুপাতই হল উৎপাদনশীলতা । উৎপাদনশীলতা নির্ণয়ের সূত্রটি হচ্ছে— মোট উৎপাদনশীলতা =  মোট উৎপাদন মূল্য   মোটকরণের মূন্য  \\frac{\\text { মোট উৎপাদন মূল্য }}{\\text { মোটকরণের মূন্য }}   মোটকরণের   মূন্য     মোট   উৎপাদন   মূল্য   ​ দেয়া আছে, পদ্মা ডোরস লিমিটেডের মোট উৎপাদিত পণ্যের মূল্য = ৬০,০০,০০০ টাকা কাঁচামাল = ২০,০০,০০০ টাকা যন্ত্রপাতি = ২,৪০,০০০ টাকা এবং শ্রমিকদের মজুরি = ২,৮০,০০০ টাকা তাহলে,  মোট উৎপাদনশীলতা  = 40 , 00 , 000 20 , 00 , 000 + ২ , 80 , 000 + 2 , ৮০ , 000 = ২ . ৩৮। \\begin{aligned} \\text { মোট উৎপাদনশীলতা } & =\\frac{40,00,000}{20,00,000+২, 80,000+2, ৮ ০, 000} \\\\ & =২ . ৩ ৮ ।\\end{aligned}   মোট   উৎপাদনশীলতা   ​ = 20 , 00 , 000 + ২ , 80 , 000 + 2 , ৮০ , 000 40 , 00 , 000 ​ = ২ . ৩৮। ​ সুতরাং, ২০১৬ সালে পদ্মা ডোরস লিমিটেড-এর মোট উৎপাদনশীলতা হচ্ছে ২.৩৮, কিন্তু ২০১৫ সালে প্রতিষ্ঠানটির মোট উৎপাদনশীলতা ছিল ৩.২। অর্থাৎ, ২০১৫ সালে প্রতিষ্ঠানটির উৎপাদনশীলতা বেশি ছিল। তাই বলা যায়, ২০১৫ সালের তুলনায় ২০১৬ সালে প্রতিষ্ঠানটি উৎপাদন দক্ষতা কমেছে।"
        }
      ]
    },
    {
      "number": "2",
      "uddipok": "জনাব রাহি নিজস্ব তত্ত্বাবধানে নিজের বাগানের উৎপাদিত ফুল শহরের বিভিন্ন দোকানে বিক্রি করেন। সম্প্রতি বাজারে ফুলের চাহিদা বাড়ায় তিনি কয়েকজন শ্রমিক নিয়োগ দিয়ে যোগ্যতা অনুযায়ী তাদের মাঝে দায়িত্ব বণ্টন করে দেন। কিন্তু পর্যাপ্ত সংরক্ষণ ও যানবাহনের অভাবে সময়মতো ফুল সরবরাহে সমস্যা হয়। তাই তিনি উক্ত সমস্যা সমাধানে ব্যাংক ঋণের কথা ভাবছেন।",
      "tag": "SB 17",
      "sub_questions": [
        {
          "label": "ক",
          "question": "শ্রম বিভাগ কী?",
          "explanation": "কোনো পণ্যের উৎপাদন প্রক্রিয়াকে বিভিন্ন স্তরে ভাগ করে শ্রমিকের সামর্থ্য ও যোগ্যতা অনুযায়ী একেকটি অংশের কাজের দায়িত্ব একেকজনের ওপর দেওয়াকে শ্রম বিভাগ বলে ।"
        },
        {
          "label": "খ",
          "question": "ভূমি উৎপাদনের মূল ভিত্তি'— ব্যাখ্যা করো।",
          "explanation": "প্রকৃতির সব সৃষ্টি (যেমন: মাটি, পানি, বায়ু) যা মানুষ কখনও সৃষ্টি করতে পারে না, এমন সম্পদকে ভূমি বলে। ভূমি উপাদানটি ছাড়া উৎপাদনের অন্যান্য উপাদান ভিত্তিহীন। উৎপাদনের চারটি উপাদান হলো: ভূমি, শ্রম, মূলধন ও সংগঠন। ভূমিই একমাত্র উপাদান, যার ওপর ভিত্তি করে অন্য তিনটি উপাদানের কাজ পরিচালিত হয়। এটি ছাড়া এসব উপাদান কাজে লাগানো যায় না। তাই ভূমিকে উৎপাদনের মূল ভিত্তি বলা হয়।"
        },
        {
          "label": "গ",
          "question": "উদ্দীপকে জনাব রাহি উৎপাদনের কোন উপকরণ হিসেবে কাজ করছেন? ব্যাখ্যা করো।",
          "explanation": "জনাব রাহি হলো উৎপাদনের 'সংগঠন' উপকরণের প্রতীক। সংগঠন উৎপাদন উপকরণের সর্বশেষ ধাপ। সংগঠন উৎপাদনের অন্যান্য উপকরণ তথা- ভূমি, শ্রম ও মূলধন একত্র করে উৎপাদন কাজ পরিচালনা করে। জনাব রাহি নিজস্ব তত্ত্বাবধানে নিজের বাগানের উৎপাদিত ফুল শহরের বিভিন্ন দোকানে বিক্রি করেন। পরবর্তিতে চাহিদা বেড়ে যাওয়ায় তিনি কয়েকজন শ্রমিক রেখে ব্যবসায় পরিচালনা করেন। তিনি ফুল চাষের জন্য পর্যাপ্ত ভূমির ব্যবস্থা করেন। ফুল গাছ বেড়ে ওঠা কিংবা ফুল ধরাকালীন গাছের যত্ন নেওয়ার শ্রম উপাদানটি ব্যবহার করেন। তাছাড়া সার কেনা, ভূমি প্রস্তুতসহ বিভিন্ন কাজে তার মূলধনের প্রয়োজন হয়। তিনিই ভূমি, শ্রম ও মূলধন একত্রিত করে ফুল উৎপাদন করেন, যা সংগঠনের বৈশিষ্ট্যের সাথে সামঞ্জস্যপূর্ণ। তাই বলা যায় জনাব রাহি সংগঠন উপাদান হিসেবে কাজ করছেন।"
        },
        {
          "label": "ঘ",
          "question": "উদ্দীপকে জনাব রাহির এ সমস্যা সমাধানে উৎপাদনের কোন উপকরণ বেশি কার্যকর বলে তুমি মনে করো? উত্তরের সপক্ষে যুক্তি দেখাও ।",
          "explanation": "উদ্দীপকের জনাব রাহির এ সমস্যা সমাধানে উৎপাদনের মূলধন উপকরণটি বেশি কার্যকর বলে আমি মনে করি। মূলধন বলতে মানুষের শ্রমের মাধ্যমে তৈরি দ্রব্যসামগ্রীকে বোঝায়, যা বর্তমানে ভোগে ব্যবহৃত না হয়ে ভবিষ্যৎ উৎপাদনে সহায়তা করে। ব্যবসায়ে বিনিয়োজিত অর্থ (বিভিন্ন যন্ত্রপাতি, কাঁচামাল প্রভৃতি) উপাদান ব্যবসায়ের মূলধন হিসেবে বিবেচিত হয়। উদ্দীপকের জনাব রাহি নিজস্ব তত্ত্বাবধানে উৎপাদিত ফুল শহরের বিভিন্ন দোকানে বিক্রি করেন। সম্প্রতি বাজারে ফুলের চাহিদা বাড়ায় তিনি কয়েকজন শ্রমিক নিয়োগ দেন। কিন্তু পর্যাপ্ত সংরক্ষণ ও যানবাহনের অভাবে সময়মতো ফুল সরবরাহে ব্যর্থ হন। এক্ষেত্রে পর্যাপ্ত মূলধনের অভাবেই জনাব রাহি এ সমস্যার সম্মুখীন হয়েছেন। জনাব রাহির নিজস্ব কোনো সংরক্ষণাগার ও পরিবহন ব্যবস্থা নেই । এজন্য তাকে এসব বিষয়ে অন্যের ওপর নির্ভর করতে হয়। এ কারণেই তার ফুল সরবরাহে সমস্যা হয়। এ সমস্যা সমাধানে তার নিজস্ব সংরক্ষণাগার ও পরিবহন ব্যবস্থা গড়ে তোলা জরুরি। কারণ, ফুল সংগ্রহের পরেই তা সংরক্ষণ করতে হয়। এছাড়া, নিজস্ব পরিবহন ব্যবস্থা থাকলে তিনি সহজেই ফুলগুলো যেকোনো সময় বিভিন্ন দোকানে পৌঁছাতে পারবেন। কিন্তু এ সংরক্ষণ ও পরিবহন ব্যবস্থা গড়ে তুলতে পর্যাপ্ত অর্থ অর্থাৎ মূলধন আবশ্যক। তাই বলা যায়, জনাব রাহির সমস্যা সমাধানে মূলধনের প্রয়োজন ।"
        }
      ]
    },
    {
      "number": "3",
      "uddipok": "১৬ নিম্নে ২০১৬ সালের দুইটি উৎপাদনকারী প্রতিষ্ঠানের তুলনামূলক চিত্র দেওয়া হলো— প্রতিষ্ঠানের নাম মূলধন (কোটি) শ্ৰমিক সংখ্যা উৎপাদনের পরিমাণ (মেট্রিক টন) ক ৮ ৯০ ২০০০ খ ১২ ১৪০ ৩০০০",
      "tag": "SB 17",
      "sub_questions": [
        {
          "label": "ক",
          "question": "উৎপাদনের কাম্যমাত্রা কী?",
          "explanation": "একটি প্রতিষ্ঠান উৎপাদনের যে স্তরে সর্বনিম্ন ব্যয়ে সর্বোচ্চ পরিমাণ পণ্য উৎপাদন করতে পারে, তাই হলো উৎপাদনের কাম্য মাত্রা।"
        },
        {
          "label": "খ",
          "question": "“শ্রমের সদ্ব্যবহার উৎপাদন মাত্রাকে প্রভাবিত করে”— ব্যাখ্যা করো ।",
          "explanation": "প্রতিষ্ঠানে নিয়োগকৃত শ্রমের সদ্ব্যবহারের দ্বারা একটি প্রতিষ্ঠানের উৎপাদনের মাত্রা প্রভাবিত হয় । মানুষের শারীরিক, মানসিক এবং বুদ্ধিভিত্তিক কর্মপ্রচেষ্টা, যা পণ্য উৎপাদনে ব্যবহার করে অর্থ উপার্জন করা হয়, 'তাকেই শ্রম' বলে । শ্রমের সদ্ব্যবহার হলে প্রতিষ্ঠান স্বল্প সম্পদ ব্যবহার করে উৎপাদনশীলতা বাড়াতে পারে। আবার, এর সদ্ব্যবহার না হলে শ্রমের অপচয় ঘটে। ফলে প্রতিষ্ঠানের উৎপাদনশীলতা কমে যায়। তাই বলা যায়, শ্রমের সদ্ব্যবহার উৎপাদন মাত্রাকে ইতিবাচকভাবে প্রভাবিত করে।"
        },
        {
          "label": "গ",
          "question": "উদ্দীপকে ‘ক' প্রতিষ্ঠানটি কোন ধরনের এন্টারপ্রাইজ? ব্যাখ্যা করো ।",
          "explanation": "'ক' প্রতিষ্ঠানটি হলো একটি ক্ষুদ্র এন্টারপ্রাইজ। যে শিল্প প্রতিষ্ঠানের মূলধনের পরিমাণ ৭৫ লক্ষ থেকে ১৫ কোটি টাকা অথবা শ্রমিকসংখ্যা ৩১ থেকে ১২০ জনের মধ্যে থাকে তাকে ক্ষুদ্র এন্টারপ্রাইজ বলে। এ এন্টারপ্রাইজে মূলধন ও শ্রমিক সংখ্যা কম হওয়ায় উৎপাদনের পরিমাণও কম হয়ে থাকে। 'ক' একটি উৎপাদনধর্মী প্রতিষ্ঠান। এর উৎপাদনের পরিমাণ ২,০০০ মেট্রিক টন। এখানে প্রায় ৯০ জন শ্রমিক কাজ করে। প্রতিষ্ঠানটির মূলধনের পরিমাণ ৮ কোটি টাকা। উদ্দীপকের 'ক' ফার্মের মুলধন ৭৫ লক্ষ হতে ১৫ কোটি টাকার মধ্যে। তাছাড়া শ্রমিক-কর্মীর সংখ্যাও ৩১ থেকে ১২০ জনের মধ্যে সীমাবদ্ধ, যা শিল্প আইন ২০১৬ অনুযায়ী ক্ষুদ্র এন্টারপ্রাইজের বৈশিষ্ট্যের সাথে সামঞ্জস্যপূর্ণ। তাই বলা যায়, প্রতিষ্ঠানটি একটি ক্ষুদ্র এন্টারপ্রাইজ।"
        },
        {
          "label": "ঘ",
          "question": "উদ্দীপকে 'খ' প্রতিষ্ঠানের ধরন উল্লেখপূর্বক কর্মসংস্থানের ক্ষেত্রে কোন প্রতিষ্ঠানটি বেশি ভূমিকা রাখে তা বিশ্লেষণ করো।",
          "explanation": "'খ' শিল্প প্রতিষ্ঠান মূলধন বিবেচনায় ক্ষুদ্র শিল্প কিংবা শ্রমিক সংখ্যা বিবেচনায় মাঝারি শিল্প প্রতিষ্ঠান । তবে দেশের কর্মসংস্থান সৃষ্টিতে ‘ক’ শিল্প অপেক্ষা ‘খ’ শিল্পের অবদান বেশি। বাংলাদেশে প্রচলিত শিল্পনীতি ২০১৬ অনুযায়ী, ক্ষুদ্র শিল্পের মূলধনের পরিমাণ ৭৫ লক্ষ থেকে ১৫ কোটি টাকা এবং শ্রমিক সংখ্যা ৩১ জন থেকে ১২০ জন। আবার, মাঝারি শিল্প প্রতিষ্ঠানের মূলধন ১৫ কোটি থেকে ৫০ কোটি টাকার মধ্যে থাকে এবং শ্রমিক সংখ্যা থাকে ১২১ জন থেকে ৩০০ জন । উদ্দীপকে দেখা যাচ্ছে, ২০১৬ সালে 'ক' প্রতিষ্ঠানের শ্রমিক সংখ্যা ৯০ জন। আবার, ‘খ’ প্রতিষ্ঠানের শ্রমিক সংখ্যা ১৪০ জন। অর্থাৎ শ্রমিক সংখ্যা অনুযায়ী ‘ক’ প্রতিষ্ঠানটি ক্ষুদ্র শিল্প প্রতিষ্ঠান এবং ‘খ’ প্রতিষ্ঠানটি মাঝারি শিল্প প্রতিষ্ঠান। তবে মূলধন বিচারে দুটি প্রতিষ্ঠানই হলো ক্ষুদ্র এন্টারপ্রাইজ । কর্মসংস্থানের ক্ষেত্রে 'ক' শিল্প প্রতিষ্ঠানের চেয়ে 'খ' শিল্প প্রতিষ্ঠান বেশিতর ভূমিকা রাখে । কেননা ‘খ’ প্রতিষ্ঠানটি একটি মাঝারি শিল্প প্রতিষ্ঠান। এ প্রতিষ্ঠানে বেশি সংখ্যক শ্রমিকের প্রয়োজন হয়। কিন্তু ‘ক’ ক্ষুদ্র প্রতিষ্ঠান হওয়ায় এখানে কম সংখ্যক শ্রমিকের প্রয়োজন হয় । তাছাড়া 'খ' প্রতিষ্ঠানটির উৎপাদনের পরিমাণ 'ক' প্রতিষ্ঠান থেকে বেশি। ফলে ‘খ’ প্রতিষ্ঠানে পণ্য উৎপাদন ও বণ্টনের ক্ষেত্রে বেশি সংখ্যক শ্রমিকের প্রয়োজন হয়। তাই বলা যায়, কর্মসংস্থানের ক্ষেত্রে ‘খ' শিল্প প্রতিষ্ঠান তুলনামূলক বেশি ভূমিকা রাখে।"
        }
      ]
    },
    {
      "number": "4",
      "uddipok": "২০১৬ সালে 'মা' দেশের জনসংখ্যা ছিল ২ কোটি। ঐ দেশের মোট ভোগ ব্যয় ৯০০ কোটি টাকা, বিনিয়োগ ব্যয় ৭০০ কোটি টাকা, সরকারি ব্যয় ৩০০ কোটি টাকা, রপ্তানি আয় ১,৬০০ কোটি টাকা, আমদানি ব্যয় ১,০০০ কোটি টাকা। উল্লেখ্য, ২০১৫ সালে 'মা' দেশের মাথাপিছু আয় ছিল ১,০০০ টাকা।",
      "tag": "SB 17",
      "sub_questions": [
        {
          "label": "ক",
          "question": "সামষ্টিক পর্যায়ে উৎপাদন কী?",
          "explanation": "কোনো দেশে সামগ্রিকভাবে কোন খাতে কি পরিমাণ উৎপাদন হচ্ছে তার পরিমাণ নির্ধারণ এবং এর গতি-প্রকৃতি বিশ্লেষণ করাকেই সামষ্টিক পর্যায়ে উৎপাদন বলে।"
        },
        {
          "label": "খ",
          "question": "“রপ্তানি বেড়ে যাওয়া নিট জাতীয় উৎপাদনকে প্রভাবিত করে”- ব্যাখ্যা করো ।",
          "explanation": "একটি দেশে নির্দিষ্ট সময়ের (সাধারণত এক বছর) মোট জাতীয় উৎপাদন থেকে মূলধনী সম্পত্তির অবচয় বাদ দিলে প্রাপ্ত অংশকেই নিট জাতীয় উৎপাদন বলে । নিট জাতীয় উৎপাদন (NNP) গণনার আগে মোট জাতীয় উৎপাদন নিৰ্ণয় করতে হয়। এ মোট জাতীয় উৎপাদন (GNP) থেকেই মূলধনী সম্পত্তির অবচয় বাদ দিয়ে নিট জাতীয় উৎপাদন নির্ণয় করা হয়। এখানে, GNP - এর একটি অংশ হচ্ছে নিট রপ্তানি। মোট রপ্তানি থেকে মোট আমদানি বাদ দিয়ে এটি নির্ণয় করা হয়। রপ্তানি যতই বাড়বে, সাথে সাথে নিট রপ্তানি এবং GNPও বাড়বে। আর GNP বাড়লেই নিট জাতীয় উৎপাদনের পরিমাণ বাড়বে ।"
        },
        {
          "label": "গ",
          "question": "উদ্দীপকে 'মা' দেশের জাতীয় আয় নির্ণয় করো ।",
          "explanation": "একটি নির্দিষ্ট সময়ে উৎপাদনের সব উপকরণ ব্যবহার করে যে পরিমাণ বস্তুগত ও অবস্তুগত দ্রব্যসামগ্রী ও সেবাকর্ম উৎপাদিত হয় তার আর্থিক বা বাজার মূল্যকে জাতীয় আয় বলে । দেওয়া আছে, ‘মা’ দেশের মোট ভোগ ব্যয় (C) = ৯০০ কোটি টাকা বিনিয়োগ ব্যয় (I) = ৭০০ কোটি টাকা সরকারি ব্যয় (G) = ৩০০ কোটি টাকা রপ্তানি আয় (X) = ১,৬০০ কোটি টাকা এবং আমদানি ব্যয় (M) = ১,০০০ কোটি টাকা এক্ষেত্রে দেশটির মোট জাতীয় উৎপাদন, NI = C + I + G + (X - M ) = ৯০০ + ৭০০ + ৩০০ + (১,৬০০ – ১,০০০) কোটি টাকা = ১,৯০০ + ৬০০ কোটি টাকা = ২,৫০০ কোটি টাকা। সুতরাং, ‘মা’ দেশের জাতীয় আয় হলো ২,৫০০ কোটি টাকা ।"
        },
        {
          "label": "ঘ",
          "question": "উদ্দীপকে ২০১৬ সালের মাথাপিছু আয় নির্ণয়পূর্বক 'মা' দেশের গতি-প্রকৃতি মূল্যায়ন করো।",
          "explanation": "মোট জাতীয় আয়কে একটি দেশের মোট জনসংখ্যা দিয়ে ভাগ করলে যে ফলাফল পাওয়া যায় তাই হচ্ছে মাথাপিছু আয় । মাথাপিছু আয় দ্বারা একটি দেশের জনগণের জীবনযাত্রার মানকে নির্দেশ করা হয়। দেওয়া আছে, 'মা' দেশটির জনসংখ্যা = ২ কোটি জাতীয় আয় = ২,৫০০ কোটি টাকা [গ থেকে প্রাপ্ত] ∴ \\therefore ∴ মাথাপিছু আয় =  মোট জাতীয় আয়   মোট জনসংখ্যা  \\frac{\\text { মোট জাতীয় আয় }}{\\text { মোট জনসংখ্যা }}   মোট   জনসংখ্যা     মোট   জাতীয়   আয়   ​ =  ২,৫০০ কোটি টাকা   ২ কোটি  =\\frac{\\text { ২,৫০০ কোটি টাকা }}{\\text { ২ কোটি }} =   ২   কোটি     ২ , ৫০০   কোটি   টাকা   ​ = ১ , ২৫০ =১, ২ ৫ ০ = ১ , ২৫০ টাকা। ২০১৬ সালের ‘মা’ দেশটির মাথাপিছু আয় ১,২৫০ টাকা। কিন্তু ২০১৫ সালে মাথাপিছু আয় ছিল ১,০০০ টাকা। অর্থাৎ দেশটির জনগণের জীবনযাত্রার মান ২০১৫ সালের তুলনায় ২০১৬ সালে বেড়েছে । তাছাড়া দেশের আর্থসামাজিক অবস্থারও উন্নতি হয়েছে। ২০১৬ সালের মাথাপিছু আয় বেড়ে যাওয়া ‘মা’ দেশের অর্থনীতির গতিপ্রকৃতির প্রতি ইতিবাচক ইঙ্গিত করে।"
        }
      ]
    },
    {
      "number": "5",
      "uddipok": "দিনা কোম্পানি গত নভেম্বর মাসে ১০ লক্ষ সোয়েটার তৈরি করে, যা জানুয়ারি মাসের মধ্যে সম্পূর্ণ বিক্রি হয়ে যায়। এতে উদ্বুদ্ধ হয়ে তারা ফেব্রুয়ারি মাসে ২০ লক্ষ সোয়েটার তৈরি করে। কিন্তু ঋতু পরিবর্তনের কারণে পরবর্তী তিন মাসে মাত্র ৫ লক্ষ পোশাক বিক্রি হয় এবং অবশিষ্ট পোশাক অবিক্রীত থেকে যায়, যেগুলো ভবিষ্যতে ডিজাইন পরিবর্তনের কারণে তেমন বিক্রির সম্ভাবনাও নেই। অপরদিকে প্রতিষ্ঠানটি স্কুলের ছাত্র-ছাত্রীদের চাহিদা মোতাবেক বিশেষ ডিজাইন- এর 'রেইন কোট' তৈরি করে বাজারে সরবরাহ করে। বছর শেষে দেখা যায় 'দিনা কোম্পানি' সোয়েটারে লোকসান দিলেও রেইন কোট বিক্রিতে প্রচুর মুনাফা করে।",
      "tag": "SB 17",
      "sub_questions": [
        {
          "label": "ক",
          "question": "উৎপাদন ব্যবস্থাপনা কী?",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণ সংক্রান্ত কার্যাবলির সমষ্টি হলো উৎপাদন ব্যবস্থাপনা ।"
        },
        {
          "label": "খ",
          "question": "“সেবা অস্পর্শনীয়”- ব্যাখ্যা করো।",
          "explanation": "যা দেখা ও স্পর্শ করা যায় না অথচ মানুষের প্রয়োজন ও অভাব পূরণ করে, এমন কাজ, উপকার বা সুবিধাকে সেবা বলে । সেবার অন্যতম বৈশিষ্ট্য হলো অস্পর্শনীয়তা। বস্তুগত পণ্যের মতো সেবা কেনা বা ব্যবহারের আগে স্বাদ নেওয়া, দেখা ও স্পর্শ করা যায় না। এমনকি সেবা নেওয়ার আগে এর কার্যকারিতাও উপলব্ধি করা যায়। না। তাই বলা হয়, সেবা অস্পর্শনীয় ।"
        },
        {
          "label": "গ",
          "question": "সোয়েটার তৈরিতে দিনা কোম্পানি উৎপাদন ব্যবস্থাপনার কোন কাজটি যথাযথ অনুসরণ করতে পারেনি? ব্যাখ্যা করো।",
          "explanation": "সোয়েটার তৈরিতে দিনা কোম্পানি উৎপাদন ব্যবস্থাপনার পরিকল্পনার কাজটি যথাযথভাবে অনুসরণ করতে পারেনি। উৎপাদন পরিকল্পনা প্রণয়ন করা প্রতিষ্ঠানের সফলতার প্রথম শর্ত। বাজার জরিপের মাধ্যমে ক্রেতাদের চাহিদা যাচাই করে উৎপাদন পরিকল্পনা প্রণয়ন করতে হয়। দিনা কোম্পানি নভেম্বর মাসে ১০ লক্ষ সোয়েটার তৈরি করে। উৎপাদিত সব সোয়েটার জানুয়ারি মাসের মধ্যে বিক্রি হয়ে যায়। এতে উদ্বুদ্ধ হয়ে ফেব্রুয়ারি মাসে এটি আরও ২০ লক্ষ সোয়েটার তৈরি করে। কিন্তু ঋতু পরিবর্তনের কারণে পরবর্তী তিন মাসে মাত্র ৫ লক্ষ সোয়েটার বিক্রি হয়। প্রতিষ্ঠানটি যদি সঠিকভাবে পরিকল্পনা করতো তাহলে এমন হতো না। তাদের আবহাওয়া ও জলবায়ুর বিষয়টি বিবেচনা করে সোয়েটার তৈরি করা উচিত ছিল। সাধারণত আমাদের দেশে ফেব্রুয়ারি মাস থেকে শীত কমে আসে এবং গ্রীষ্মকালের প্রভাব পড়তে শুরু করে। তাই স্বাভাবিকভাবেই তখন ক্রেতারা সোয়েটার কেনে না। এভাবে সঠিক উৎপাদন পরিকল্পনার অভাবে দিনা কোম্পানি লোকসানের সম্মুখীন হয়।"
        },
        {
          "label": "ঘ",
          "question": "তুমি কি মনে করো, কাস্টমাইজেশনের যথাযথ অনুসরণই 'রেইন কোট' বিক্রিতে সফলতার মূল কারণ? উদ্দীপকের আলোকে বিশ্লেষণ করো।",
          "explanation": "কাস্টমাইজেশনের যথাযথ অনুসরণই রেইন কোট বিক্রয়ের সফলতার মূল কারণ বলে আমি মনে করি। কাস্টমাইজেশন হলো ক্রেতার প্রয়োজন অনুযায়ী পণ্য ও সেবাসামগ্রী তৈরি ও সরবরাহ করা। এতে ক্রেতার রুচি, আয়, পছন্দ ইত্যাদি দিক বিবেচনা করে পণ্য উৎপাদন করা হয় । দিনা কোম্পানি অপরিকল্পিতভাবে সোয়েটার তৈরি করে আর্থিক ক্ষতির সম্মুখীন হয়। অপরদিকে প্রতিষ্ঠানটি ছাত্রছাত্রীদের চাহিদা মোতাবেক বিশেষ ডিজাইনের রেইন কোট তৈরি করে। এতে প্রতিষ্ঠানটি প্রচুর মুনাফা অর্জন করে। দিনা কোম্পানি পরবর্তীতে স্কুলের ছাত্র-ছাত্রীদের চাহিদার বিষয়টিকে গুরুত্ব দিয়েছে। কাস্টমাইজেশনে ক্রেতাদের চাহিদার বিষয়টি গুরুত্বের সাথে বিবেচনা করা হয়। দিনা কোম্পানিও এ দিকটি বিবেচনা করে বিশেষ ডিজাইনের রেইন কোট তৈরি ও বিপণন করেছে। এতে তাদের বিক্রি ও মুনাফা বেড়েছে। তাই আমি মনে করি, কাস্টমাইজেশনের যথাযথ অনুসরণই প্রতিষ্ঠানের রেইন কোট বিক্রয়ে সফলতার মূল কারণ ।"
        }
      ]
    },
    {
      "number": "6",
      "uddipok": "'X' ফ্যাশন লিমিটেড পণ্যের মান না বাড়িয়ে ক্রেতার রুচি পছন্দ মোতাবেক আকৃতি ও গঠন পরিবর্তন করে মেয়েদের পোশার তৈরি করে বাজারজাতকরণের মাধ্যমে বেশ জনপ্রিয়তা অর্জন করে। অপরদিকে, \"Y\" ফ্যাশন লিমিটেড আধুনিক উন্নত কম্পিউটারভিত্তিক নতুন প্রযুক্তি ও কলাকৌশল ব্যবহার করে মেয়েদের পোশাক তৈরি করে বাজারজাতকরণ করে। এতে প্রতিষ্ঠানটির উৎপাদনশীলতা বেড়েছে, অপচয়ও অনেকাংশে কমেছে। কিন্তু তারা ক্রেতাদের আকৃষ্ট করতে ব্যর্থ হচ্ছে।",
      "tag": "SB 17",
      "sub_questions": [
        {
          "label": "ক",
          "question": "পণ্য ডিজাইন কী?",
          "explanation": "পণ্য উৎপাদন করার আগেই পণ্যের আকার, রং, ওজন, প্যাকেজসহ বিভিন্ন গুণাগুণ ও বৈশিষ্ট্য নির্ধারণ করাকেই পণ্যের ডিজাইন বলা হয় ।"
        },
        {
          "label": "খ",
          "question": "'অবিরাম উৎকর্ষ সাধন সার্বিক মান ব্যবস্থাপনায় একটি গুরুত্বপূর্ণ উপাদান'— ব্যাখ্যা করো।",
          "explanation": "সার্বিক মান ব্যবস্থাপনায় পণ্য বা সেবার মান প্রতিনিয়ত উন্নয়নের চেষ্টা চালানো হয়। সবসময় পণ্যের মান উন্নয়নের চেষ্টা করতে হয়। বর্তমান পণ্যের মানকে যথেষ্ট মানসম্পন্ন বলে মনে করা যাবে না। আরও উন্নত মানের পণ্য উৎপাদনের চেষ্টা করতে হবে। মান ব্যবস্থাপক কখনোই মান নিয়ে সন্তুষ্ট থাকে না। ধারাবাহিকভাবে মান উন্নয়নে গুরুত্ব দেয়। তাই বলা যায়, অবিরাম উৎকর্ষ সাধন সার্বিক মান ব্যবস্থাপনার একটি গুরুত্বপূর্ণ উপাদান ।"
        },
        {
          "label": "গ",
          "question": "উদ্দীপকে 'X' ফ্যাশন লিমিটেড কোন ধরনের পণ্য ডিজাইন করছে? ব্যাখ্যা করো।",
          "explanation": "'X' ফ্যাশন লিমিটেড পণ্য ডিজাইনে নান্দনিক বা রুচিসম্মত ডিজাইন পদ্ধতি ব্যবহার করছে। এ ডিজাইনে পণ্যের মানের ওপর গুরুত্ব দেওয়া হয় না। বরং ক্রেতাদের কাছে পণ্যটিকে কীভাবে আকর্ষণীয় করে তোলা যায়, সে ব্যবস্থাই করা হয়। 'X' ফ্যাশন লিমিটেড মেয়েদের পোশাক উৎপাদনকারী একটি প্রতিষ্ঠান। এটি ক্রেতার রুচি, পছন্দ মোতাবেক আকৃতি ও গঠন পরিবর্তন করে পোশাক তৈরি করে। কিন্তু প্রতিষ্ঠানটি পণ্য মানের ব্যাপারে গুরুত্ব দেয় না। তারপরও এটি বেশ জনপ্রিয়তা অর্জন করে। এ প্রতিষ্ঠান পোশাক ডিজাইনে ক্রেতার পছন্দ এবং হাল ফ্যাশনের ওপর গুরুত্ব দিয়ে থাকে । ক্রেতা যেভাবে পণ্যটি চায়, ঠিক সেভাবেই উৎপাদন করা হয়। সুতরাং, 'X' ফ্যাশন লিমিটেড নান্দনিক ডিজাইন অনুসরণ করছে।"
        },
        {
          "label": "ঘ",
          "question": "উদ্দীপকে 'Y' ফ্যাশন লিমিটেড-এর পণ্য ডিজাইনের ধরন উল্লেখপূর্বক ক্রেতাদের আকৃষ্ট করতে ব্যর্থ হওয়ার কারণ বর্ণনা করো।",
          "explanation": "'Y' ফ্যাশন লিমিটেড পণ্যের উৎপাদন ডিজাইন অনুসরণ করে। এটি ক্রেতাদের চাহিদার প্রতি গুরুত্ব না দেওয়ায় ক্রেতাদের আকৃষ্ট করতে ব্যর্থ হচ্ছে । নতুন প্রযুক্তি ও উন্নত কৌশল ব্যবহার করে পণ্য উৎপাদন করাই হলো উৎপাদন ডিজাইন। এ ডিজাইনের মূল লক্ষ্য হচ্ছে উৎপাদনশীলতা বাড়িয়ে প্রতিষ্ঠানের ব্যয় কমানো । 'X' ফ্যাশন নান্দনিক ডিজাইন অনুসরণ করে মেয়েদের পোশাক উৎপাদন করে। তাই এটি বাজারে বেশ জনপ্রিয়তা অর্জন করে । অন্যদিকে 'Y' ফ্যাশন লিমিটেড মেয়েদের পোশাক তৈরিতে আধুনিক কম্পিউটারভিত্তিক প্রযুক্তি ও উন্নত কলাকৌশল ব্যবহার করে। অর্থাৎ প্রতিষ্ঠানটি উৎপাদন ডিজাইন অনুসরণ করছে। কিন্তু তারপরও এটি ক্রেতা আকর্ষণে ব্যর্থ হচ্ছে ।"
        }
      ]
    },
    {
      "number": "7",
      "uddipok": "সাবাহ কোম্পানি লিমিটেড 'ক' দেশ থেকে ইলেকট্রনিক পণ্য | (যেমন: টেলিভিশন, ফ্রিজ, ওভেন প্রভৃতি) আমদানি করে গুলশান এলাকায় নিজস্ব শো-রুমের মাধ্যমে বাজারজাত করে। ক্রেতাদের আন্দা অর্জনের জন্য তারা ১ বছরের ওয়ারেন্টি সেবাও দিয়ে থাকে। উত্ত সময়ের মধ্যে বিক্রীত পণ্যের কোনো সমস্যা দেখা দিলে কোম্পানি বিনামূল্যে মেরামত করে দেয়। মাঝে মধ্যে কোম্পানি ওয়ারেন্টিজনিত সেবা নিয়ে মামলা-মোকদ্দমায় গ্রাহকদের সাথে জড়িয়ে পড়ে।",
      "tag": "SB 17",
      "sub_questions": [
        {
          "label": "ক",
          "question": "ISO কী?",
          "explanation": "ISO (International Organization for Standardization) হলো একটি আন্তর্জাতিক মান নিয়ন্ত্রণকারী সংস্থা।"
        },
        {
          "label": "খ",
          "question": "\"মান নিয়ন্ত্রণ পণ্যের আদর্শমান নিশ্চিত করে”- ব্যাখ্যা করো।",
          "explanation": "যা পূর্বনির্ধারিত মান অনুসারে পণ্য উৎপাদন নিশ্চিত করা এবং কোনো বিচ্যুতি ঘটলে তার সংশোধনমূলক ব্যবস্থা করার প্রক্রিয়াকে মান নিয়ন্ত্রণ বলে । ভোক্তাদের প্রয়োজন, চাহিদা, ডাভাব পূরণ এবং সন্তুষ্ট করার লক্ষ্যে কোম্পানি পণ্যের একটি আদর্শ মান নির্ধারণ করে থাকে। প্রতিষ্ঠান ঐ পূর্বনির্ধারিত মান অনুযায়ী পণ্য উৎপাদিত হচ্ছে কিনা তা তদারকি এবং প্রয়োজনে সংশোধনমূলক ব্যবস্থা করার মাধ্যমে পণ্যের সঠিক মান বজায় রাখার চেষ্টা চালায়। এজন্য বলা যায়, মান নিয়ন্ত্রণ পণ্যের আদর্শমান নিশ্চিত করে।"
        },
        {
          "label": "গ",
          "question": "উদ্দীপকে সাবাহ কোম্পানি লিমিটেড-এর পণ্যের ওয়ারেন্টিজনিত ও মামলা সংক্রান্ত খরচ কোন ধরনের নিম্নমানের পণ্য উৎপাদনজনিত ব্যয়? ব্যাখ্যা করো।",
          "explanation": "সাবাহ কোম্পানি লিঃ-এর পণ্যের ওয়ারেন্টিজনিত ও মামলা সংক্রান্ত খরচ বাহ্যিক ব্যর্থতাজনিত ব্যয়ের অন্তর্ভুক্ত। ক্রেতাসাধারণ পণ্য প্রাপ্তির পর ঐ পণ্যের কোনো ত্রুটি সংশোধনের জন্য প্রতিষ্ঠানে যে ব্যয় সংঘটিত হয় তা-ই হলো বাহ্যিক ব্যর্থতার ব্যয় বলে। পণ্য বিক্রির পর পণ্যের ত্রুটি, বিচ্যুতি মেরামত বারদ এ ধরনের বায় হয় । সাবাহ কোম্পানি লি. 'ক' দেশ হতে ইলেকট্রনিক পণ্য আমদানি করে। গুলশান এলাকায় নিজস্ব শোরুম স্থাপনের মাধ্যমে তারা এসব পণ্য বিক্রয় করে। তারা ক্রেতাদের জন্য ১ বছরের ওয়ারেন্টি সেবাও দেয়। অর্থাৎ, বিক্রিত পণ্যে এক বছরের মধ্যে কোনো ত্রুটি দেখা দিলে প্রতিষ্ঠানটি তা মেরামত বা পরিবর্তন করে দেয়, যা ওয়ারেন্টি হিসেবে পরিচিত। এটি একটি বাহ্যিক ব্যর্থতার ব্যয়। পণ্য বিক্রির পর ক্রেতাকে এ ধরনের সুবিধা দেয়া হয়। প্রতিষ্ঠানটি মাঝে মাঝে ওয়ারেন্টিজনিত সেবা নিয়ে মামলা-মোকদ্দমায় জড়িয়ে পড়ে। আর এ ব্যয় সাবাহ কোম্পানি লি.-কে বহন করতে হয়। সুতরাং, সাবাহ কোম্পানি লি. কর্তৃক প্রদত্ত ওয়ারেন্টি ও মামলা সংক্রান্ত খরচ বাহ্যিক ব্যর্থতাজনিত ব্যয়।"
        },
        {
          "label": "ঘ",
          "question": "“ক্রেতাদের আকৃষ্ট করার জন্য কোম্পানির ওয়ারেন্টিজনিত সেবা দেওয়ার বিষয়টি যৌক্তিক কি না” – ব্যাখ্যা করো।",
          "explanation": "ক্রেতাদের আকৃষ্ট করার জন্য কোম্পানির ওয়ারেন্টিজনিত সেবা দেওয়ার বিষয়টি যৌক্তিক। পণ্য বিক্রির পর উৎপাদনকারী কর্তৃক ত্রুটিপূর্ণ পণ্য মেরামত বা পরিবর্তন করে দেওয়ার সুবিধাই হলো ওয়ারেন্টি। সাধারণত ইলেকট্রনিকস পণ্যের ক্ষেত্রে ওয়ারেন্টি দেওয়া হয়। ওয়ারেন্টি সেবা একটি নির্দিষ্ট সময়ের জন্য দেওয়া হয়। সাবাহ কোম্পানি লি. আমদানিকৃত টেলিভিশন, ফ্রিজ, ওভেন ইত্যাদি গুলশানে শোরুমের মাধ্যমে বিক্রি করে। প্রতিষ্ঠানটি ক্রেতাদের আস্থা অর্জনের জন্য ১ বছরের ওয়ারেন্টি সেবাও দিয়ে থাকে। উক্ত সময়ের মধ্যে পণ্যের কোনো প্রকার সমস্যা দেখা দিলে কোম্পানি তা বিনামূল্যে মেরামত করে দেয়।"
        }
      ]
    },
    {
      "number": "8",
      "uddipok": "জনাব ইলাহি একটি আইসক্রিম ফ্যাক্টরির মালিক। তিনি সম্প্রতি 'ক' দেশ থেকে একটি আধুনিক আইসক্রিম তৈরির যন্ত্র আমদানি করেন। যন্ত্রটির গায়ে দৈনিক উৎপাদন ক্ষমতা ১০,০০০ কেজি লেখা থাকলেও প্রকৃতপক্ষে দৈনিক ৮,০০০ কেজি উৎপাদন হচ্ছে। এমতাবস্থায় জনাব ইলাহি যন্ত্রটির উৎপাদন ক্ষমতা সর্বোচ্চ ব্যবহার নিশ্চিতকল্পে শ্রমঘণ্টা বাড়ানোর কর্মসূচি নেয় ।",
      "tag": "SB 17",
      "sub_questions": [
        {
          "label": "ক",
          "question": "সর্বোচ্চ উৎপাদন ক্ষমতা কী?",
          "explanation": "স্বাভাবিক অবস্থায় সব সুযোগ-সুবিধা ব্যবহার করে কোনো উৎপাদন প্রক্রিয়ায় সর্বোচ্চ যে পরিমাণ পণ্য বা সেবা উৎপাদন করা যায় তাই হলো সর্বোচ্চ উৎপাদন ক্ষমতা ।"
        },
        {
          "label": "খ",
          "question": "উৎপাদন ক্ষমতা বাড়ানোর জন্য দক্ষ ব্যবস্থাপনা কি আবশ্যক? ব্যাখ্যা করো ।",
          "explanation": "কোনো প্রতিষ্ঠানের সর্বোচ্চ উৎপাদনের পরিমাণকে উৎপাদন ক্ষমতা বলে। এটি সবসময় উৎপাদনের সর্বোচ্চ পরিমাণকে নির্দেশ করে । একটি প্রতিষ্ঠানে বিদ্যমান ব্যবস্থাপনা দক্ষ হলে তারা সহজেই বৃহদায়তন কাজের প্রক্রিয়াকে পরিচালনা করতে পারে। দক্ষ ব্যবস্থাপনা বেশি মাত্রায় উৎপাদন ক্ষমতা নির্ধারণ করে এবং যথাযথভাবে পরিচালনার মাধ্যমে তা অর্জন করে। অন্যদিকে, অদক্ষ ব্যবস্থাপনার ক্ষেত্রে উৎপাদন মাত্রা কম নির্ধারণ করা উত্তম। তাই বলা যায়, উৎপাদন ক্ষমতা বাড়ানোর জন্য দক্ষ ব্যবস্থাপনা আবশ্যক ।"
        },
        {
          "label": "গ",
          "question": "উদ্দীপকে জনাব ইলাহির আইসক্রিম তৈরি যন্ত্রটির বর্তমান উৎপাদন ক্ষমতার নাম কী? ব্যাখ্যা করো।",
          "explanation": "জনাব ইলাহির আইসক্রিম তৈরির যন্ত্রটির বর্তমান উৎপাদন ক্ষমতাটি হচ্ছে প্রকৃত উৎপাদন ক্ষমতা । স্বাভাবিকভাবে একটি উৎপাদন ব্যবস্থা থেকে একটি নির্দিষ্ট সময়ে যে পরিমাণ পণ্য বা সেবা উৎপাদন করা যায় তাই হলো প্রকৃত উৎপাদন ক্ষমতা। প্রকৌশলগত উৎপাদন ক্ষমতা থেকে প্রকৃত উৎপাদন ক্ষমতা সবসময় কম হয়। জনাব ইলাহি একটি আইসক্রিম ফ্যাক্টরির মালিক। তিনি সম্প্রতি আইসক্রিম তৈরির একটি আধুনিক যন্ত্র কেনেন। যন্ত্রটির গায়ে উৎপাদন ক্ষমতা ১০,০০০ কেজি লেখা থাকলেও প্রকৃতপক্ষে দৈনিক ৮,০০০. কেজি উৎপাদন হচ্ছে। মূলত বিভিন্ন প্রতিকূলতার কারণে মেশিনের গায়ে যে উৎপাদন ক্ষমতা লেখা থাকে তার চেয়ে কম পণ্য উৎপাদিত হয়। পণ্যের বর্তমান বাজার অবস্থার পরিবর্তন, যন্ত্রপাতির বয়স বাড়া কিংবা শ্রমিকজনিত ইত্যাদি কারণে উৎপাদন ক্ষমতা কমে যায়। এ ধরনের উৎপাদন ক্ষমতা প্রকৃত উৎপাদন ক্ষমতা নামে পরিচিত। সুতরাং, যন্ত্রটির বর্তমান উৎপাদন ক্ষমতা হলো প্রকৃত উৎপাদন ক্ষমতা ।"
        },
        {
          "label": "ঘ",
          "question": "জনাব ইলাহি যন্ত্রের সর্বোচ্চ ব্যবহার নিশ্চিতকল্পে যে পরিকল্পনা নেন তা কতটা যৌক্তিক বলে মনে করো? এ ব্যাপারে করণীয় বিষয়ে পরামর্শ দাও।",
          "explanation": "জনাব ইলাহি যন্ত্রের সর্বোচ্চ ব্যবহার নিশ্চিতকল্পে শ্রমঘণ্টা বাড়ানোর যে পরিকল্পনা নেন তা অত্যন্ত যৌক্তিক বলেই আমি মনে করি। শ্রমঘণ্টা বাড়ানো বলতে শ্রমিকদের কাজের সময় বাড়ানোকে বোঝায় । শ্রমঘণ্টা বাড়ানো হলে যন্ত্রের ব্যবহার বাড়ে। ফলে উৎপাদনশীলতাও বেড়ে যায় । জনাব ইলাহি একটি আইসক্রিম ফ্যাক্টরির মালিক। তিনি সম্প্রতি আইসক্রিম তৈরির একটি আধুনিক যন্ত্র কেনেন। এর দৈনিক উৎপাদন ক্ষমতা ১০,০০০ কেজি হলেও নানান কারণে ৮,০০০ কেজি উৎপাদন হচ্ছে। এ অবস্থায় ইলাহি শ্রমঘণ্টা বাড়িয়ে উৎপাদন ক্ষমতার সর্বোচ্চ ব্যবহারের উদ্যোগ নেন । জনাব ইলাহি শ্রমঘণ্টা বাড়ালে শ্রমিকদের কাজের সময় বাড়বে। ফলে যন্ত্রটি বেশি সময় সচল থাকবে। তিনি সতর্কতার সাথে শ্রমঘণ্টা বাড়ালে আইসক্রিমের উৎপাদন বাড়তে পারে। কেননা এর ফলে যন্ত্রটির পূর্ণ ব্যবহার নিশ্চিত হবে। আর বেশি উৎপাদনের ফলে এককপ্রতি ব্যয় কমে মুনাফার পরিমাণও বাড়বে। সুতরাং বলা যায়, জনাব ইলাহির পরিকল্পনাটি অত্যন্ত যৌক্তিক।"
        }
      ]
    },
    {
      "number": "9",
      "uddipok": "মি. শফি লেখাপড়া শেষ করে চাকরির আশায় বসে না থেকে সাভারে একটি ডেইরি ফার্ম প্রতিষ্ঠা করেন। তার ফার্মে ১০টি গর্ আছে। এগুলো থেকে তিনি দৈনিক ৫০ লিটার দুধ পান। ফার্মের আশপাশে স্থানীয় বাজারে গরুর দুধের ব্যাপক চাহিদা থাকা সত্ত্বেও তার এক বন্ধুর পরামর্শে গ্রাম্য মহাজন থেকে তিনি অত্যন্ত উচ্চ সুদে ৫ লক্ষ টাকা ঋণ নিয়ে ক্রেতার আধিক্যের কথা মাথায় রেখে ঢাকায় একটি মিষ্টির দোকান দেন। দোকানে বেচা-কেনা মোটামুটি হচ্ছে, তবে ঋণ নিয়ে তিনি খুবই চিন্তিত ।",
      "tag": "SB 17",
      "sub_questions": [
        {
          "label": "ক",
          "question": "ব্যবসায়ের অবস্থান কী?",
          "explanation": "ব্যবসায় কর্মকাণ্ড পরিচালনার জন্য যে স্থানে ব্যবসায় প্রতিষ্ঠান স্থাপন ও পরিচালনা করা হলে তাকে ব্যবসায়ের অবস্থান বলে ।"
        },
        {
          "label": "খ",
          "question": "\"ব্যবসায়ের সফলতার জন্য অবস্থান খুবই গুরুত্বপূর্ণ'— ব্যাখ্যা করো।",
          "explanation": "উপযুক্ত স্থান বলতে ব্যবসায়ের কার্যাবলি পরিচালনায় সুবিধা হয় এমন স্থানকে বোঝায় । সঠিক অবস্থান একটি প্রতিষ্ঠানের সফলতায় গুরুত্বপূর্ণ ভূমিকা রাখে । কারণ এখানে ব্যবসায়ের জন্য প্রয়োজনীয় কাঁচামাল, উন্নত যোগাযোগ ব্যবস্থা, শক্তি সম্পদের সহজপ্রাপ্যতা, প্রশিক্ষণ প্রভৃতি সুবিধা সহজে পাওয়া যায়। আবার, পণ্য সহজে ভোক্তাদের কাছে পৌঁছানো যায়। এতে মুনাফার সম্ভাবনা বাড়ে। এজন্যই বলা হয়, ব্যবসায়ের সফলতা নির্ভর করে উপযুক্ত স্থান নির্বাচনের ওপর।"
        },
        {
          "label": "গ",
          "question": "উদ্দীপকের ডেইরি ফার্ম স্থাপন কোন ধরনের ব্যবসায়ের অবস্থানের সাথে সংগতিপূর্ণ? ব্যাখ্যা করো ।",
          "explanation": "মি. শফির ডেইরি ফার্ম স্থাপন ব্যবসায়ের 'গ্রাম্য অবস্থানের' সাথে সংগতিপূর্ণ । ব্যবসায়ের অবস্থান হলো এমন একটি স্থান যেখানে ব্যবসায় স্থাপন ও পরিচালনা করা হয়। এক্ষেত্রে স্থানটি গ্রামে কিংবা শহরে বা শিল্প এলাকায়ও হতে পারে। তবে কৃষিপণ্য উৎপাদনের ক্ষেত্রে গ্রাম্য অবস্থানকেই বেছে নেওয়া হয়। মি. শফি সাভারে একটি ডেইরি ফার্ম প্রতিষ্ঠা করেন। তার ফার্মে ১০টি গরু আছে । এখানে প্রতিদিন প্রায় ৫০ লিটার দুধ উৎপাদন করা হয়। ফার্মের আশপাশে স্থানীয় বাজারে গরুর দুধের ব্যাপক চাহিদা রয়েছে। মূলত এ চাহিদার বিষয়টিকে প্রাধান্য দিয়েই তিনি ব্যবসায় স্থাপন করেন। গরুর খাবার, বাসস্থান এবং অন্যান্য কাজ পরিচালনার জন্য প্রাকৃতিক পরিবেশ এবং অনেক জমির প্রয়োজন আর তা কেবল গ্রাম্য অবস্থানেই পাওয়া যায় । তাই বলা যায়, মি. শফির ফার্মটি গ্রাম্য অবস্থানে গড়ে উঠেছে।"
        },
        {
          "label": "ঘ",
          "question": "উদ্দীপকে উল্লিখিত ঢাকায় মিষ্টির দোকান স্থাপন কতটুকু বাস্তবসম্মত হয়েছে বলে তুমি মনে করো? বিশ্লেষণ করো ।",
          "explanation": "মি. শফির ঢাকায় মিষ্টির দোকান স্থাপন করার বিষয়টি শহুরে অবস্থানের অন্তর্ভুক্ত। এখানে মিষ্টির দোকান স্থাপন বাস্তবসম্মত বলেই আমি মনে করি। শহর বা তার উপকণ্ঠে ব্যবসায় স্থাপন ও পরিচালনাই হচ্ছে ব্যবসায়ের শহুরে অবস্থান। বাজার সুবিধা, সহায়ক প্রতিষ্ঠানের উপস্থিতি, উন্নত পরিবহন ব্যবস্থা প্রভৃতি সুবিধার কথা মাথায় রেখেই শহরে ব্যবসায় স্থাপন করা হয় । মি. শফির সাভারে একটি ডেইরি ফার্ম রয়েছে। এখানে ১০টি গরু রয়েছে, যা থেকে দৈনিক ৫০ লিটার দুধ উৎপাদিত হয়। মি. শফি তার এক বন্ধুর পরামর্শে ঋণ নিয়ে ঢাকায় একটি মিষ্টির দোকান দেন । মিষ্টির জন্য প্রয়োজনীয় দুধ তিনি তার ফার্ম থেকেই পান । ঢাকায় মিষ্টির দোকান স্থাপন করাটা যুক্তিসঙ্গত। কারণ শহরে ক্রেতার সংখ্যা বেশি। তাছাড়া সাভার ঢাকার কাছেই। ঢাকা-সাভার যোগাযোগ ব্যবস্থাও ভালো। ফলে মিষ্টি তৈরির জন্য দুধ পরিবহন করে ঢাকার দোকানে নিয়ে আসতে তার খুব একটা সমস্যা হবে না। তাছাড়া দক্ষ ও অভিজ্ঞ কারিগর বা কর্মচারী পেতেও তাকে সমস্যায় পড়তে হবে না। আবার ঢাকায় সহায়ক প্রতিষ্ঠান যেমন: ব্যাংক-বিমা, বিদ্যুৎ সরবরাহকারী প্রতিষ্ঠানের আধিক্য রয়েছে। তাই বলা যায়, মি. শফির ঢাকায় মিষ্টির দোকানটি স্থাপন করা অত্যন্ত যুক্তিযুক্ত।"
        }
      ]
    },
    {
      "number": "10",
      "uddipok": "জনাব রহমান একজন প্রথম শ্রেণির ঠিকাদার। তিনি চট্টগ্রাম শহর থেকে প্রায় ৫০ কি.মি. দূরে প্রত্যন্ত গ্রাম অঞ্চলে খালের ওপর ১টি সেতু নির্মাণ করার জন্য শহর থেকে ৫০ জন শ্রমিক নিয়োগ দেন ৷ শ্রমিকরা সেতুর পাশে একটি অস্থায়ী তাঁবু নির্মাণ করে যাবতীয় নির্মাণসামগ্রী ও যন্ত্রপাতি শহর থেকে তাঁবুতে নিয়ে যান। তাঁবুতে অবস্থান করে শ্রমিকগণ সেতুর নির্মাণ কাজ পরিচালনা করেন।",
      "tag": "SB 17",
      "sub_questions": [
        {
          "label": "ক",
          "question": "কোন বিন্যাসে 'U' আকৃতি দেখা যায়?",
          "explanation": "পণ্য বিন্যাসের ক্ষেত্রে 'U' আকৃতি দেখা যায় ।"
        },
        {
          "label": "খ",
          "question": "“ব্যবসায়ের প্রকৃতি যন্ত্রপাতি বিন্যাসে প্রভাব বিস্তার করে”- ব্যাখ্যা করো।",
          "explanation": "প্রতিষ্ঠানের বিভিন্ন বিভাগ, যন্ত্রপাতি ও কর্মকেন্দ্রসমূহকে সঠিক ও সুশৃঙ্খলভাবে সাজানোকে বিন্যাস (Layout) বলে। বিন্যাসের ক্ষেত্রে সর্বপ্রথম ব্যবসায়ের প্রকৃতি বিবেচনা করতে হয়। উৎপাদনমুখী প্রতিষ্ঠানের ক্ষেত্রে যে ধরনের যন্ত্রপাতি ব্যবহার করা হয়, সেবাধর্মী প্রতিষ্ঠানে নিঃসন্দেহে সে ধরনের হয় না। যন্ত্রপাতির ধরন অনুযায়ী বিন্যাস ব্যবস্থাও ভিন্ন হয়। তাই বলা যায় ব্যবসায়ের প্রকৃতি যন্ত্রপাতি বিন্যাসে প্রভাব বিস্তার করে ।"
        },
        {
          "label": "গ",
          "question": "উদ্দীপকে জনাব রহমান সেতু তৈরিতে কোন ধরনের বিন্যাস অনুসরণ করেন? ব্যাখ্যা করো ।",
          "explanation": "জনাব রহমান সেতু তৈরিতে স্থির বিন্যাস অনুসরণ করেন । স্থির বিন্যাস ব্যবস্থায় পণ্য একটি নির্দিষ্ট স্থানে স্থির থাকে। কর্মীরা তাদের প্রয়োজনীয় যন্ত্রপাতি নিয়ে পণ্যটির কাছে যায় এবং কাজ সম্পন্ন করে। সাধারণত ভারী, বড় ও ঝুঁকিপূর্ণ পণ্য উৎপাদন বা নির্মাণের ক্ষেত্রে স্থির বিন্যাস কার্যকর । জনাব রহমান একজন ঠিকাদার, তিনি চট্টগ্রাম শহর থেকে ৫০ কি.মি. দূরে ১টি সেতু নির্মাণের কাজ পান। এ সেতুটিই হবে উৎপাদিত পণ্য। এ সেতু নির্মাণের জন্য তিনি ৫০ জন শ্রমিক নিয়োগ দেন। নির্মাণ শ্রমিকরা সেতুর পাশে অস্থায়ী তাঁবু তৈরি করে বসবাস করেন। এক্ষেত্রে প্রয়োজনীয় জিনিসপত্র ও যন্ত্রপাতি শহর থেকে নিয়ে আসা হয়। অতঃপর ধারাবাহিকভাবে পণ্য উৎপাদনের কাজ করা হয়। এভাবে পণ্য এক স্থানে স্থির থাকা এবং উপকরণাদি কার্যক্ষেত্রে নিয়ে পণ্য তৈরি করাকে স্থির অবস্থান বিন্যাস বলে। তাই বলা যায়, সেতু নির্মাণ স্থির অবস্থান বিন্যাসের অন্তর্গত।"
        },
        {
          "label": "ঘ",
          "question": "উদ্দীপকের সেতু তৈরিতে প্রক্রিয়া বিন্যাস অনুসরণ করা কি সম্ভব ছিল? যুক্তিসহ মতামত দাও ।",
          "explanation": "সেতু তৈরিতে প্রক্রিয়া বিন্যাস অনুসরণ করা সম্ভব ছিল না। প্রক্রিয়া বিন্যাসে সমজাতীয় কাজগুলো করার জন্য একই বৈশিষ্ট্যের মেশিন ও কর্মকেন্দ্রসমূহকে একই বিভাগে অন্তর্ভুক্ত করে বিন্যাস করা হয়। প্রক্রিয়া বিন্যাসে বিশেষজ্ঞতার নীতি অনুসরণ করা হয়। জনাব রহমান একজন ঠিকাদার। তিনি চট্টগ্রামে একটি সেতু নির্মাণের কাজ পান। এজন্য তিনি ৫০ জন শ্রমিক নিয়োগ দেন। এরপর শ্রমিকরা নির্মাণসামগ্রী ও যন্ত্রপাতি শহর থেকে সেতু নির্মাণের স্থানে নিয়ে যান এবং সেতুর নির্মাণ কাজ পরিচালনা করেন। স্থির অবস্থান বিন্যাসে নির্মিত পণ্য কখনই প্রক্রিয়া বিন্যাসে উৎপাদন করা সম্ভব নয়। কেননা স্থির বিন্যাসে পণ্যটি স্থির থাকে। তাই যন্ত্রপাতি ও শ্রমিক সেতুর কাছে নিয়ে গিয়ে সেতু নির্মাণ কাজ করতে হয়। কিন্তু প্রক্রিয়া বিন্যাসে মেশিনগুলো স্থির থাকে, পণ্যটি নয়। এ বিন্যাসে সমশ্রেণির কাজগুলো একই বৈশিষ্ট্যের মেশিনে উৎপাদন করা হয়। প্রক্রিয়া বিন্যাসের ক্ষেত্রে সেতুকে মেশিনের কাছে নিয়ে আসা অসম্ভব। তাছাড়া প্রক্রিয়া বিন্যাসে নমনীয়তার নীতি অনুসৃত হয়। কিন্তু সেতু নির্মাণে নমনীয়তা কম। তাই বলা যায়, সেতুটি নির্মাণে প্রক্রিয়া বিন্যাসের ব্যবহার করাটা বাস্তবসম্মত নয় ।"
        }
      ]
    },
    {
      "number": "11",
      "uddipok": "অভি, রাহি ও তাদের ১৭ জন বন্ধু মিলে পারস্পরিক সমঝোতার ভিত্তিতে সাভারে 'লুনা ফ্যাশন' নামে গার্মেন্টস ব্যবসায় শুরু করেন। চুক্তি অনুযায়ী তারা লাভ-লোকসান বণ্টন করে নেয়। বর্তমানে তাদের ব্যবসায়ের অবস্থা তেমন ভালো না হওয়ায় ব্যাংক ব্যবসায় শুরু করতে চায়। কিন্তু আইনগত জটিলতার কারণে তারা এ ব্যবসায় শুরু করতে পারছে না। তাই তারা সীমিত দায়সম্পন্ন ও নিবন্ধিত ব্যবসায় সংগঠনের মাধ্যমে ব্যাংক ব্যবসায় শুরু করার চিন্তাভাবনা করেন ।",
      "tag": "SB 17",
      "sub_questions": [
        {
          "label": "ক",
          "question": "ব্যবসায় জোট কী?",
          "explanation": "কয়েকটি ব্যবসায় প্রতিষ্ঠান অতিরিক্ত ব্যবসায়িক সুবিধা পাওয়ার আশায় একত্র হয়ে একই ব্যবস্থাপনার অধীনে ব্যবসায় পরিচালনা করলে, তাকে ব্যবসায় জোট বলে ।"
        },
        {
          "label": "খ",
          "question": "'ভূমি অবিনশ্বর'— ব্যাখ্যা করো ।",
          "explanation": "ভূমি বলতে ভূপৃষ্ঠের উপরিভাগকে বোঝায়। কিন্তু অর্থনীতির ভাষায়, প্রকৃতি থেকে পাওয়া সব সম্পদকেই ভূমি বলে। ভূমি হলো প্রকৃতির সৃষ্টি। এটি চিরন্তন অস্তিত্বসম্পন্ন। এর যোগান মানুষ বাড়াতে পারে না। আবাদি জমির উর্বরতা শক্তি কমতে পারে। একে ভূমি ক্ষয় বলা হলেও তা ধ্বংস হয় না। প্রকৃতির অন্যান্য সৃষ্টি (যেমন- চন্দ্র, সূর্য, বাতাস প্রভৃতি) এর মতো ভূমি অবিনশ্বর।"
        },
        {
          "label": "গ",
          "question": "আলোচ্য উদ্দীপকে ‘লুনা ফ্যাশন' কোন ধরনের ব্যবসায় সংগঠন? ব্যাখ্যা করো ।",
          "explanation": "লুনা ফ্যাশন একটি অংশীদারি ব্যবসায় সংগঠন। দুই বা ততোধিক ব্যক্তি যখন মুনাফা অর্জনের উদ্দেশ্যে একত্র হয়ে চুক্তির ভিত্তিতে ব্যবসায় সংগঠন গড়ে তোলে তাকে অংশীদারি ব্যবসায় বলে । অংশীদারি ব্যবসায়ের মূলভিত্তি হলো চুক্তি । অভি, রাহি ও তাদের ১৭ জন বন্ধু পারস্পরিক সমঝোতার ভিত্তিতে সাভারে ‘লুনা ফ্যাশন' নামে একটি গার্মেন্টস শুরু করেন। ব্যবসায়ের লাভ-লোকসান তারা চুক্তি মোতাবেক নিজেদের মধ্যে বণ্টন করে নেয় । অংশীদারি ব্যবসায়ের মালিকদের নিজেদের মধ্যে সমঝোতা থাকে এবং লিখিত বা মৌখিক চুক্তির মাধ্যমে লাভ-লোকসান বণ্টিত হয়। লুনা ফ্যাশনের বৈশিষ্ট্য অংশীদারি ব্যবসায়ের বৈশিষ্ট্যের সাথে সামঞ্জস্যপূর্ণ। তাই বলা যায়, অভি, রাহি ও তাদের ১৭ জন বন্ধুর 'লুনা ফ্যাশন' ব্যবসায়টি একটি অংশীদারি ব্যবসায় সংগঠন।"
        },
        {
          "label": "ঘ",
          "question": "উদ্দীপকে ব্যাংক ব্যবসায় গঠনে নতুন ব্যবসায় সংগঠনের যৌক্তিকতা বিশ্লেষণ করো।",
          "explanation": "উদ্দীপকে ব্যাংক ব্যবসায় গঠনে অভি, রাহি ও তার বন্ধুদের প্রাইভেট লিমিটেড কোম্পানি প্রতিষ্ঠা করার সিদ্ধান্তটি অত্যন্ত যৌক্তিক হয়েছে। প্রাইভেট লিমিটেড কোম্পানির সদস্য সংখ্যা সর্বনিম্ন ২ জন ও সর্বোচ্চ ৫০ জন। এর শেয়ার আবাধে স্থান্তরযোগ্য নয় এবং জনগণের উদ্দেশে শেয়ার ও ঋণপত্র বিক্রির আহ্বান জানানো যায় না । উদ্দীপকের অভি, রাহিসহ তাদের ১৭ জন বন্ধু লুনা ফ্যাশন-এর মালিক। ব্যবসায়ের অবস্থা তেমন ভালো না হওয়ায় তারা ব্যবসায়ের ধরন পরিবর্তনে ইচ্ছুক। এজন্য তারা একটি ব্যাংক ব্যবসায় গঠনে উদ্যোগী হয়। কিন্তু এতে অংশীদার সর্বোচ্চ ১০ জন থাকতে পারবে । তাই তারা ব্যবসায়টি শুরু করতে পারছে না। তাই তারা সীমিত দায়সম্পন্ন ও নিবন্ধিত ব্যবসায় সংগঠনের মাধ্যমে ব্যাংক ব্যবসায় শুরু করার চিন্তা ভাবনা করে । অভি, রাহি ও তাদের বন্ধুরা সীমিত দায়সম্পন্ন ও নিবন্ধিত প্রাইভেট লিমিটেড কোম্পানির কথা ভাবছে। এতে তাদের সকলের দায় সীমিত হবে। এছাড়া কোম্পানি নিবন্ধিত থাকবে। অর্থাৎ, আইনগত বৈধতার সার্টিফিকেট পাবে। পরবর্তীতে যখন প্রতিষ্ঠানটি ব্যাংক ব্যবসায় শুরু করবে, ক্রেতাদের কাছে এটি সম্পর্কে ইতিবাচক ধারণার সৃষ্টি হবে। তাই বলা যায়, প্রাইভেট লি. কোম্পানিতে রূপান্তর করার সিদ্ধান্তটি যৌক্তিক হয়েছে।"
        }
      ]
    }
  ]
}