{
  "title": "মুন্সী আব্দুর রউফ কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "রাহাত গার্মেন্টস একটি পোশাক উৎপাদনকারী প্রতিষ্ঠান। প্রতিষ্ঠানটি তাদের উৎপাদিত পণ্যের গুণগত মানের দিকে বিশেষভাবে গুরুত্ব দিয়ে থাকে। পণ্য উৎপাদনে পরিদর্শন, পরীক্ষণ ও মান নিয়ন্ত্রণ বারদ অর্থ ব্যয় করার মাধ্যমে প্রতিষ্ঠানটি তাদের উৎপাদিত পোশাকেরও গুণগত মান বাড়ায়। অন্যদিকে প্রতিযোগী প্রতিষ্ঠান 'রাশেদ গার্মেন্টস' ও গুণগত মানের পোশাক তৈরি করে। প্রতিষ্ঠানটি যেকোনো সিদ্ধান্ত গ্রহনের ক্ষেত্রে কর্মীদের মতামতের গুরুত্ব দেয় না। ফলে কর্মীরা কাজের প্রতি আগ্রহ হারিয়ে ফেলে এবং পণ্যের গুণগত মানও কমে যায়।",
      "tag": "BMARPC 24",
      "sub_questions": [
        {
          "label": "ক",
          "question": "বেঞ্চমার্কিং কী?",
          "explanation": "বাজারে নেতৃত্বদানকারী প্রতিষ্ঠানের পণ্য, সেবা ও কার্যপ্রক্রিয়া পরিমাপের ধারাবাহিক পদ্ধতিকেই বেঞ্চমার্কিং বলে।"
        },
        {
          "label": "খ",
          "question": "\"উৎপাদন ক্ষতি কোনো অবস্থাতেই উদ্ধারযোগ্য নয়\"- ব্যাখ্যা করো।",
          "explanation": "উৎপাদনের সময় পরিপূর্ণভাবে পণ্য ধ্বংস হলে তাকে উৎপাদন ক্ষতি বলে, যা কোনো অবস্থায় উদ্ধারযোগ্য নয়। মেরামতের মাধ্যমে যদি কোনো পণ্যকে পুনরায় ব্যবহার উপযোগী পণ্যে রূপান্তর করা যায়, তাহলে সেই পণ্যকে মেরামত করার চিন্তা করা যেতে পারে। কিন্তু উৎপাদন ক্ষতির ক্ষেত্রে পণ্যটি এমনভাবে ক্ষতিগ্রস্ত হয় যে, কোনোভাবেই তা মেরামত করা সম্ভব হয় না। যেমন: বিল্ডিং তৈরির সময় হঠাৎ তা ধসে পড়লে তা কোনো অবস্থাতেই মেরামত করা যায় না। এরূপ অবস্থায় বিল্ডিংটি পুনরায় তৈরি করা হয়। তাই বলা যায়, উৎপাদন ক্ষতি কোনো অবস্থাতেই উদ্ধারযোগ্য নয়।"
        },
        {
          "label": "গ",
          "question": "উদ্দীপকে 'রাশেদ গার্মেন্টস' সার্বিক মান ব্যবস্থাপনার কোন নীতি অনুসরণ করেনি? ব্যাখ্যা করো।",
          "explanation": "নিম্নের অনুরূপঃ 'নাজাত গার্মেন্টস' সার্বিক মান ব্যবস্থাপনার কর্মী সম্পৃক্ততার নীতি অনুসরণ করেনি। সার্বিক মান ব্যবস্থাপনায় ক্রেতা সন্তুষ্টি, কর্মী সম্পৃক্ততা ও মানের ধারাবাহিক উন্নয়নের প্রতি গুরুত্ব দেওয়া হয়। এগুলোর কোনো একটির অভাব মান ব্যবস্থাপনার উদ্দেশ্য অর্জনে বাধা হয়ে দাঁড়ায়। কর্মীদের সম্পৃক্ততার অভাব মানহীন পণ্য উৎপাদনের অন্যতম কারণ। 'নাজাত গার্মেন্টস' গুণগত মানের পণ্য উৎপাদন করে। তবে প্রতিষ্ঠানটি যেকোনো সিদ্ধান্ত নেওয়ার ক্ষেত্রে কর্মীদের মতামতকে গুরুত্ব দেয় না। কর্মীরা সবসময় নিজেদের উৎপাদক বা সংশ্লিষ্ট ব্যবস্থাপককে উৎপাদন সংক্রান্ত বিভিন্ন বিষয়ে জানাতে আগ্রহী থাকে। তাদের মতামতকে গুরুত্ব দিয়ে সিদ্ধান্ত গ্রহণ করা হলে তারা খুশি হয়। আবার কোনো সিদ্ধান্ত বাস্তবায়নের সাথে যাবতীয় সুবিধা-অসুবিধা কর্মীরাই মোকাবিলা করে। এক্ষেত্রে ঊর্ধ্বতন কর্তৃপক্ষকে এগুলো জানিয়ে প্রয়োজনীয় ব্যবস্থা নিতে তারা আগ্রহী থাকে। ফলে মানসম্পন্ন পণ্য উৎপাদিত হয়। এর পাশাপাশি তারা অনুপ্রাণিত হয়ে সর্বোচ্চ দক্ষতার সাথে কাজ করে। এতে উৎপাদনশীলতা বাড়ে ও অপচয় কমে। 'নাজাত গার্মেন্টস'-এর ক্ষেত্রে তা হয় না বলে পণ্যের গুণগত মান কমে গিয়েছে। তাই বলা যায়, 'নাজাত গার্মেন্টস' সার্বিক মান ব্যবস্থাপনায় কর্মী সম্পৃক্ততার নীতি অনুসরণ করেনি।"
        },
        {
          "label": "ঘ",
          "question": "রাহাত গার্মেন্টসসের নিম্নমানের পণ্য উৎপাদনজনিত খরচটি উল্লেখপূর্বক ধারাবাহিক মান উন্নয়নে এর ভূমিকা বিশ্লেষণ করো।",
          "explanation": "নিম্নের অনুরূপঃ 'রাহাত গার্মেন্টস'-এর নিম্নমানের পণ্য উৎপাদনজনিত খরচটি হলো মূল্যায়ন ব্যয় যা ধারাবাহিক মান উন্নয়নে গুরুত্বপূর্ণ। পণ্য নিম্নমানের হওয়ার কারণ নির্ণয় এবং ত্রুটি ঠিক করার জন্য মূল্যায়ন ব্যয় করা হয়। এজন্য পরিদর্শন ব্যয়, পরীক্ষণ ব্যয় ইত্যাদি করতে হয়। ধারাবাহিক মান উন্নয়নের জন্য মূল্যায়ন ব্যয় নির্বাহ করে মানসম্পন্ন ও আধুনিক পণ্য উৎপাদন করা যায়। 'রাহাত গার্মেন্টস' একটি পোশাক উৎপাদনকারী প্রতিষ্ঠান। প্রতিষ্ঠানটি পণ্যের গুণগত মানের দিকে বিশেষ গুরুত্ব দেয়। তাই তারা নিয়মিত পরিদর্শন ব্যয় করে। এতে চিহ্নিত ত্রুটির পরিমাণ কতটুকু তা জানা যায়। আবার প্রতিষ্ঠানটি ত্রুটিযুক্ত পণ্য পরীক্ষা করে এর কারণ খুঁজে বের করতে পরীক্ষণ ব্যয় করে। এক্ষেত্রে পরিদর্শন ও পরীক্ষণের মাধ্যমে প্রতিষ্ঠানটি মূল্যায়ন ব্যয় করছে। মূল্যায়ন ব্যয় পণ্যের গুণগত মান নিশ্চিত করে। কারণ এটি ত্রুটি অনুসন্ধান করে প্রয়োজনীয় ব্যবস্থা নিতে সহায়তা করে। এছাড়া নিয়মিত পরিদর্শন ও পরীক্ষণ ধারাবাহিক মান উন্নয়নের জন্য গুরুত্বপূর্ণ। এ ব্যয় আপাতদৃষ্টিতে ক্ষতি মনে হলেও প্রতিষ্ঠানের জন্য লাভজনক। 'রাহাত গার্মেন্টস' এ কাজটি সফলতার সাথে করে বলে মানসম্মত পণ্য উৎপাদিত হয়। তাই বলা যায়, 'রাহাত গার্মেন্টস'-এর ধারাবাহিক মান উন্নয়নের জন্য মূল্যায়ন ব্যয় করা যৌক্তিক হয়েছে।"
        }
      ]
    },
    {
      "number": "2",
      "uddipok": "জনাব হামিম আনন্দ বেকারির মালিক। 'ক্রেতারা তার বেকারি থেকে বিভিন্ন ধরনের আইটেম যেমন: কেক, বিস্কুট, চানাচুর ইত্যাদি ক্রয় করে থাকেন। কিন্তু একদিন একজন ক্রেতা কেক ক্রয়ের পর সেই কেক নিম্নমানের হওয়ায় তা বেকারিতে ফেরত দিল। এর ফলে আনন্দ বেকারির সুনাম নষ্ট হয়। পরবর্তীতে ক্রেতাদের সন্তুষ্টি অর্জনের লক্ষ্যে তিনি তার প্রস্তুতকৃত পণ্যের ধারাবাহিক মান উন্নয়ন নিশ্চিতকরণে কার্যকর পদক্ষেপ গ্রহণ করেন। এর ফলে তার হারানো সুনাম ফিরে পাওয়া সম্ভব হয়েছে।",
      "tag": "BMARPC 24",
      "sub_questions": [
        {
          "label": "ক",
          "question": "মান কী?",
          "explanation": "মান হলো কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে।"
        },
        {
          "label": "খ",
          "question": "বেঞ্চমার্কিং কীভাবে পণ্যমানের উন্নয়ন ঘটায়?",
          "explanation": "মান নিয়ন্ত্রণে একটি আদর্শমান অনুসরণ করাই হলো বেঞ্চমার্কিং। বাজারে নেতৃত্বদানকারী ফার্মের পণ্য, সেবা ও প্রক্রিয়া ধারাবাহিক ও পদ্ধতিগতভাবে পরিমাপ করা হয় বেঞ্চমার্কিং-এর মাধ্যমে। এ ব্যবস্থায় বাজারে নেতৃত্বদানকারী প্রতিষ্ঠানের পণ্যমানকে আদর্শ হিসেবে ধরা হয়। পরবর্তীতে উক্ত মান অর্জনের চেষ্টা করা হয়। এভাবে বেঞ্চমার্কিং পণ্য মানের উন্নয়ন ঘটায়।"
        },
        {
          "label": "গ",
          "question": "কেক ক্রয়ের পর সেই কেক নিম্নমানের হওয়ায় তা বেকারিতে ফেরত দেওয়ার বিষয়টি নিম্নমানের পণ্য উৎপাদনজনিত কোন ধরনের ব্যয়? ব্যাখ্যা করো।",
          "explanation": "নিম্নের অনুরূপঃ কেক কেনার পর তা নিম্নমানের হওয়ায় বেকারিতে ফেরত দেওয়ার বিষয়টি নিম্নমানের পণ্য উৎপাদজনিত বাহ্যিক ব্যর্থতার ব্যয়ের অন্তর্ভুক্ত। ক্রেতারা পণ্য কেনার পর বাহ্যিক ব্যর্থতার ব্যয় সংঘটিত হয়ে থাকে। অনেক সময় ক্রেতারা পণ্য বা সেবা কেনার পর পণ্যের ত্রুটি ও বিচ্যুতি ধরা পড়ে। এতে প্রতিষ্ঠানের খরচ বেড়ে যাওয়ার পাশাপাশি সুনাম নষ্ট হয়। 'আনন্দ' বেকারির মালিক জনাব জামিল। ক্রেতারা তার বেকারি থেকে কেক, বিস্কুট প্রভৃতি কিনে থাকেন। কিন্তু 'একদিন একজন ক্রেতা নিম্নমানের একটি কেক ফেরত দিয়ে যায়। এর ফলে বেকারিটির সুনাম নষ্ট হয়। এক্ষেত্রে উল্লেখ্য, কেক তৈরির পর তা ক্রেতার কাছে বিক্রি করা হয়। বিক্রির পরেই কেকটি যে নিম্নমানের তা ধরা পড়ে। উৎপাদনকালীন সময়ে পণ্যের কোনো ত্রুটি ধরা পড়েনি। পণ্যসামগ্রী বিক্রির পরে ত্রুটি ধরা পড়লে তা বাহ্যিক ব্যর্থতার ব্যয়ের অন্তর্গত হয়। এক্ষেত্রে প্রতিষ্ঠানটির খরচ হিসেবে সুনাম নষ্ট হয়। তাই বলা যায়, কেক ত্রুটিপূর্ণ হওয়ার কারণে 'আনন্দ' বেকারির বাহ্যিক ব্যর্থতার ব্যয় হয়।"
        },
        {
          "label": "ঘ",
          "question": "'ব্যবসায়িক সফলতা নির্ভর করে ধারাবাহিক মান উন্নয়ন নিশ্চিতকরণের দ্বারা'- উক্তিটির যথার্থতা মূল্যায়ন করো।",
          "explanation": "নিম্নের অনুরূপঃ 'আনন্দ' বেকারির ব্যবসায়িক সফলতা নির্ভর করে ধারাবাহিক মান উন্নয়ন নিশ্চিতকরণের ওপর। মান নিয়ন্ত্রণ ও মান নিশ্চিতকরণের সমন্বিত রূপ হলো সার্বিক মান ব্যবস্থাপনা। এক্ষেত্রে পণ্যের ধারাবাহিক মান উন্নয়ন নিশ্চিত করা হয়। ফলে মানসম্পন্ন পণ্য উৎপাদন করা সম্ভব হয়। আর মানসম্মত পণ্য পেয়ে ক্রেতারাও সন্তুষ্ট হয়। জনাব জামিল 'আনন্দ' বেকারির মালিক। তার বেকারির উৎপাদিত কেক নিম্নমানের হওয়ায় একজন, ক্রেতা তা ফেরত দেয়। এর ফলে বেকারিটির সুনাম নষ্ট হয়। তাই ক্রেতা সন্তুষ্টি অর্জনের লক্ষ্যে তিনি ধারাবাহিক মান উন্নয়ন নিশ্চিতকরণের ওপর গুরুত্ব দেন। এতে তার বেকারির হারানো সুনাম ফিরে আসে। 'আনন্দ\" বেকারি ধারাবাহিক মান উন্নয়নের পদক্ষেপ গ্রহণ করে। মানের ধারাবাহিক উন্নয়ন সার্বিক মান ব্যবস্থাপনার অন্তর্ভুক্ত। এক্ষেত্রে ক্রেতা সন্তুষ্টি, কর্মীদের সম্পৃক্ততা ও মানের ধারাবাহিক উন্নয়ন নিশ্চিত করা হয়। পণ্যের মান উন্নত হলে ক্রেতারা মানসম্মত পণ্য পেয়ে সন্তুষ্ট হয়। ফলে ব্যবসায়ের বিক্রি বাড়ে। এভাবেই আনন্দ বেকারি ব্যবসায়ে সফলতা লাভ করে। তাই বলা যায়, ব্যবসায়ের সফলতা নির্ভর করে ধারাবাহিক মান উন্নয়ন নিশ্চিতকরণের ওপর।"
        }
      ]
    },
    {
      "number": "3",
      "uddipok": "স্বর্ণা কোম্পানি' ওলিভ নামে একটি সাবান বিপণন করে আসছে। এরই মধ্যে বাজারে তারা বেশ সুনামও অর্জন করেছে। এটি সাবানের কার্যকারিতা ছাড়া মাথার চুল পরিষ্কার ও উকুননাশক হিসেবে ব্যবহার করা যাবে। যদি ভোক্তাদের মাঝে এই ধরনের সাবানের গ্রহণযোগ্যতা পায় তাহলে চূড়ান্তভাবে বানিজ্যিক ভিত্তিতে তা উৎপাদন করবে বলে প্রতিষ্ঠানটি আশা করছে।",
      "tag": "BMARPC 24",
      "sub_questions": [
        {
          "label": "ক",
          "question": "মডিলার ডিজাইন কী?",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে।"
        },
        {
          "label": "খ",
          "question": "পণ্য ডিজাইন নমনীয় ব্যাখ্যা করো।",
          "explanation": "সময়ের পরিবর্তনের সাথে কোনো বস্তুর খাপ খাওয়ানোর গুণকে নমনীয়তা বলে। অনেক কারণে পণ্য ডিজাইন পরিবর্তনের প্রয়োজন হতে পারে। যেমন: ক্রেতাদের রুচির পরিবর্তন, প্রযুক্তি পরিবর্তন, পণ্যের সমস্যা বা ত্রুটি প্রভৃতি কারণে পণ্যের ডিজাইন পরিবর্তন করতে হতে পারে। পণ্য এমনভাবে ডিজাইন করতে হবে, যেন প্রয়োজনে তা পুনঃডিজাইন করা যায়। অর্থাৎ, ডিজাইনটি নমনীয় হতে হবে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি পণ্যের কোন ধরনের ডিজাইন করেছে? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি পণ্যের ক্রিয়াগত ডিজাইন করছে। ক্রিয়াগত ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এ ধরনের পরিবর্তন ক্রেতাসন্তুষ্টি বাড়াতে সাহায্য করে। ক্রিয়াগত ডিজাইনের ফলে পণ্যের কার্যকারিতা ও মান প্রত্যক্ষভাবে বাড়ে। উদ্দীপকের 'স্বর্ণা' কোম্পানি ওলির্ড নামে সাবান বিপণন করে আসছে। সম্প্রতি কোম্পানিটি নতুন একটি সাবান স্বল্প পরিসরে বাজারজাত করছে। সাবানটি সাধারণ কার্যকারিতা ছাড়াও মাথার চুল পরিষ্কার ও উকুননাশক হিসেবে ব্যবহার করা যাবে। 'স্বর্ণা' কোম্পানি সাবানের কার্যকারিতায় পরিবর্তন ঘটিয়েছে। সাবানে মাথার চুল পরিষ্কার ও উকুননাশকের উপাদান আছে। তাই সাবানটির কার্যকারিতা বেশি এবং বেশি উপযোগ সৃষ্টি করতে পারে। এটি ক্রিয়াগত ডিজাইনের বৈশিষ্ট্য বহন করে। সুতরাং 'স্বর্ণা' কোম্পানি সাবানের ক্রিয়াগত ডিজাইন করেছে।"
        },
        {
          "label": "ঘ",
          "question": "প্রতিষ্ঠানটি পণ্য ডিজাইনের যে স্তরে রয়েছে তার কার্যকারিতার মূল্যায়ন করো।",
          "explanation": "স্বর্ণা' কোম্পানি পণ্য ডিজাইনের পরীক্ষামূলক উৎপাদন স্তরে রয়েছে, যার কার্যকারিতা খুবই ইতিবাচক। নতুন ডিজাইন অনুযায়ী পণ্য উৎপাদন করা যাবে কি না, তা জানার জন্য, পরীক্ষামূলক ডিজাইন করা হয়। এর মাধ্যমে উৎপাদিত পণ্যের চাহিদা ও লাভজনকতা যাচাই করা হয়।' উদ্দীপকের 'স্বর্ণা' কোম্পানি সাবান বিপণন করে। সম্প্রতি কোম্পানিটি একটি নতুন ধরনের সাবান' স্বল্প পরিসরে বাজারজাত করছে। সাবানটির গ্রহণযোগ্যতার ভিত্তিতে কোম্পানিটি বাণিজ্যিক উৎপাদনের কথা ভাবছে। অর্থাৎ, কোম্পানিটি সাবান উৎপাদনে পরীক্ষামূলক স্তরে রয়েছে। 'স্বর্ণা' কোম্পানি তাদের নতুন সাবানটির চাহিদা ও গ্রহণযোগ্যতা কেমন তা যাচাই করতে এ কাজটি করছে। যদি ইতিবাচক সাড়া পায়, তাহলে বাণিজ্যিকভাবে বেশি পরিমাণে পণ্য উৎপাদন করা হবে। আর নেতিবাচক সাড়া পেলে উৎপাদন করবে না। কোম্পানিটি যে ফলাফল আশা করছে, তা এ পরীক্ষার মাধ্যমে জানা সম্ভব। প্রথমেই বেশি উৎপাদনের পর বিক্রি না হলে প্রতিষ্ঠানটির ক্ষতি হতো। তাই বলা যায়, পরীক্ষামূলক পণ্য উৎপাদন 'স্বর্ণা' কোম্পানির জন্য খুবই গুরুত্বপূর্ণ ভূমিকা পালন করবে।"
        }
      ]
    },
    {
      "number": "4",
      "uddipok": "জাকির সাহেব দীর্ঘদিন ধরে চাঁদপুর থেকে বিপুল পরিমাণে ইলিশ মাছ ক্রয় করে ঢাকার কারওয়ান বাজারে বিক্রয়, করে লাভবান হন। কিন্তু মাছের একটি বড় চালান দুর্ঘটনার কবলে পড়ায় কারওয়ান বাজারে বিলম্ব হয়। ফলে স্থানীয় পাইকারদের কাছে মাছ বিক্রয় করতে ব্যর্থ হন। এদিকে বাজার এলাকার পর্যাপ্ত হিমাগার না থাকায় মাছগুলো নিয়ে জাকির সাহেব খুবই চিন্তিত হয়ে পড়েছেন।",
      "tag": "BMARPC 24",
      "sub_questions": [
        {
          "label": "ক",
          "question": "সেবাগত উপযোগ কী?",
          "explanation": "কোনো কাজ বা সুবিধার মধ্যে মানুষের যে অভাব পূরণের সামর্থ্য বিদ্যমান থাকে তাকেই সেবাগত উপযোগ বলে।"
        },
        {
          "label": "খ",
          "question": "\"উৎপাদন রূপগত উপযোগ সৃষ্টি করে\"- ব্যাখ্যা করো।",
          "explanation": "উৎপাদনের মাধ্যমে রূপগত উপযোগ সৃষ্টি হয়। প্রকৃতি থেকে পাওয়া সম্পদের রূপ বা আকৃতি পরিবর্তন করে পণ্যকে ব্যবহার উপযোগী করার মাধ্যমে রূপগত উপযোগ সৃষ্টি করা হয়। অনেক পণ্য সরাসরি ভোগ করা যায় না। উৎপাদনের মাধ্যমে সেগুলোর রূপ বা আকৃতি পরিবর্তন করে ব্যবহার বা ভোগের উপযোগী করে তোলা হয়। যেমন: কাঁচামাল হিসেবে 'তুলা' ব্যবহার করে তা থেকে সুতা ও কাপড় উৎপাদন করাই হলো রূপগত উপযোগ।"
        },
        {
          "label": "গ",
          "question": "উদ্দীপকে কারওয়ান বাজারে ইলিশ মাছ সরবরাহের মাধ্যমে কোন ধরনের উপযোগ সৃষ্টি হয়েছে? ব্যাখ্যা করো।",
          "explanation": "কারওয়ান বাজারে ইলিশ মাছ সরবরাহের মাধ্যমে স্থানগত উপযোগ সৃষ্টি হয়েছে। এক জায়গায় উৎপাদিত পণ্য অন্য জায়গায় সরবরাহের মাধ্যমে স্থানগত উপযোগ সৃষ্টি হয়। সাধারণত পরিবহনের মাধ্যমে এটি সৃষ্টি হয়। এতে বিভিন্ন জায়গার ক্রেতারা ভিন্ন জায়গায় উৎপাদিত পণ্য ভোগের সুযোগ পায়। জাকির সাহেব দীর্ঘদিন ধরে চাঁদপুর থেকে ইলিশ কিনে কারওয়ান বাজারে বিক্রি করেন। এক্ষেত্রে মাছ উৎপাদিত হচ্ছে চাঁদপুরের নদীতে। কিন্তু চাহিদা থাকার কারণে তিনি চাঁদপুরের মাছ ঢাকার কারওয়ান . বাজারে এনে বিক্রি করছেন। ফলে ঢাকার ভোক্তারা চাঁদপুরের মাছ খেতে পারছে। আর এটি সম্ভব হচ্ছে শুধু পরিবহন ব্যবস্থার সহায়তায়, যা স্থানগত উপযোগ সৃষ্টির সাথে সামঞ্জস্যপূর্ণ। তাই বলা যায়, কারওয়ান বাজারে ইলিশ মাছ সরবরাহের মাধ্যমে স্থানগত উপযোগ সৃষ্টি হচ্ছে।"
        },
        {
          "label": "ঘ",
          "question": "\"সময়গত উপযোগ সৃষ্টি করতে না পারাই জাকির সাহেবের চিন্তার কারণ\"- তুমি কী একমত? তোমার উত্তরের সপক্ষে যুক্তি দাও।",
          "explanation": "ঘ \"সময়গত উপযোগ সৃষ্টি করতে না পারাই জাকির সাহেবের চিন্তার কারণ\"- উক্তিটির সাথে আমি একমত। পণ্যকে গুদামজাতকরণের মাধ্যমে সময়গত উপযোগ সৃষ্টি করা হয়। পণ্য উৎপাদন থেকে ভোগের সময় পর্যন্ত সংরক্ষণ করে রাখলে সময়গত উপযোগ সৃষ্টি হয়। এতে পণ্য অপচয় বা নষ্ট হয় না। আবার এক মৌসুমের পণ্য অন্য মৌসুমেও সরবরাহ করা যায়। জাকির সাহেব চাঁদপুর থেকে ইলিশ সংগ্রহ করে ঢাকার কারওয়ান বাজারে এনে বিক্রি করেন। কিন্তু সম্প্রতি দুর্ঘটনার কারণে মাছের একটি বড় চালান আসতে দেরি হয়। ফলে মাছগুলো বিক্রি করা সম্ভব হয় না। আবার, বাজার এলাকায় পর্যাপ্ত হিমাগার নেই। তাই জাকির সাহেব মাছগুলো নিয়ে চিন্তিত হয়ে পড়েছেন। কারওয়ান বাজার এলাকায় পর্যাপ্ত হিমাগার থাকলে মাছগুলো সংরক্ষণ করা সহজ হতো। এতে মাছগুলো নষ্ট হওয়ার আশঙ্কা কমে যেত। কিন্তু হিমাগার, না থাকায় এখন মাছগুলোতে পচন ধরে নষ্ট হয়ে যাবে। এতে আর্থিকভাবে তিনি ক্ষতিগ্রস্ত হবেন। গুদাম' বা হিমাগারের ব্যবস্থা থাকলে তিনি সেগুলো সংরক্ষণের মাধ্যমে সময়গত উপযোগ সৃষ্টি করতে পারতেন। কিন্তু পর্যাপ্ত গুদাম না থাকায় জাকির সাহেব চিন্তিত হয়ে পড়েছেন। তাই আমি মনে করি, \"সময়গত উপযোগ সৃষ্টি করতে না পারাই জাকির সাহেবের চিন্তার কারণ\"- উক্তিটি যথার্থ।"
        }
      ]
    },
    {
      "number": "5",
      "uddipok": "মেঘনা ইলেকট্রনিকস লি. ২০১৫ সালে ৮০০০ টাকা মূল্যের ১০০০ পিস সিআরটি টিভি উৎপাদন করে, যার মূল্য ৮০,০০,০০০ টাকা। টিভি উৎপাদনে ৩০,০০,০০০ টাকার যন্ত্রপাতি এবং মজুরি বাবদ ব্যয় হয় ৩,৫০,০০০ টাকা। উত্ত উৎপাদনে মোট যন্ত্রসময় বাবদ ব্যয় হয় ২৫০ ঘন্টা। প্রতিষ্ঠানটির ২০১৪ সালে মোট উৎপাদনশীলতা ছিল ৩.৩।",
      "tag": "BMARPC 24",
      "sub_questions": [
        {
          "label": "ক",
          "question": "স্থানগত উপযোগ কী?",
          "explanation": "পণ্যসামগ্রী একস্থান থেকে অন্য স্থানে স্থানান্তরের মাধ্যমে। মানুষের অভাব পূরণের যে ক্ষমতা সৃষ্টি হয় তাকে স্থানগত উপযোগ বলে।."
        },
        {
          "label": "খ",
          "question": "\"উৎপাদন একটি চলমান প্রক্রিয়া\" ব্যাখ্যা করো।",
          "explanation": "মানুষের অভাব মেটানোর জন্য প্রতিনিয়ত পণ্য উৎপাদন কাজ চালিয়ে যেতে হয় বলে একে চলমান প্রক্রিয়া বলা হয়। এ প্রক্রিয়ার মাধ্যমে কাঁচামাল প্রক্রিয়াজাত করে ভোগ বা ব্যবহার উপযোগী পণ্যে রূপান্তর করা হয়। উৎপাদিত এসব পণ্য ভোগ বা ব্যবহারের মাধ্যমে ভোক্তা নিজের প্রয়োজন মেটায়। মানুষের অভাব মেটাতে কাঁচামাল সংগ্রহ থেকে চূড়ান্ত পণ্য উৎপাদন ও সরবরাহের কাজ প্রতিনিয়ত চলতে থাকে। তাই উৎপাদনকে চলমান প্রক্রিয়া বলা হয়।"
        },
        {
          "label": "গ",
          "question": "উদ্দীপকের আলোকে মেঘনা ইলেকট্রনিকস লি.-এর ২০১৫ সালের যন্ত্রের উৎপাদনশীলতা নির্ণয় করো।",
          "explanation": "মোট উৎপাদনের পরিমাণ ও মোট যন্ত্রসময়ের অনুপাতই হলো যন্ত্রের উৎপাদনশীলতা। দেওয়া আছে, মেঘনা ইলেকট্রনিক্স লি.-এর ২০১৫ সালের, মোট উৎপাদনের পরিমাণ = ১,০০০ একক মোট যন্ত্রসময় = ২৫০ ঘণ্টা যন্ত্রের উৎপাদনশীলতা = মোটউৎপাদনেরপরিমাণ মোটযন্ত্রসময় \\frac{মোট উৎপাদনের পরিমাণ}{মোট যন্ত্রসময়} মোটযন্ত্রসময় মোটউৎপাদনেরপরিমাণ ​ = ১ , ০০০ ২৫০ \\frac{১,০০০}{২৫০} ২৫০ ১ , ০০০ ​ = ৪ সুতরাং, মেঘনা ইলেকট্রনিক্সের ২০১৫ সালের যন্ত্রের উৎপাদনশীলতা হলো ৪।"
        },
        {
          "label": "ঘ",
          "question": "উদ্দীপকের প্রতিষ্ঠানটিতে ২০১৫ সালের মোট উৎপাদনশীলতার সাথে ২০১৪ সালের মোট উৎপাদনশীলতার তুলনামূলক মূল্যায়ন করো।",
          "explanation": "মোট উৎপাদিত পণ্যের মূল্য ও উৎপাদনে ব্যবহৃত উপকরণের মোট ব্যয়ের অনুপাতই হলো মোট উৎপাদনশীলতা। দেওয়া আছে, মেঘন্য ইলেকট্রনিক্স লি.-এর ২০১৫ সালের, মোট উৎপাদনের পরিমাণ = ৮০,০০,০০০ টাকা যন্ত্রপাতি বাবদ ব‍্যয় = ৩০,০০,০০০ টাকা মজুরি বাবদ ব্যয় = ৩,৫০,০০০ টাকা ∴ \\therefore ∴ মোট উৎপাদনশীলতা = মোটউৎপাদিতমূল্য মোটউপকরণেরমূল্য \\frac{মোট উৎপাদিত মূল্য}{মোট উপকরণের মূল্য} মোটউপকরণেরমূল্য মোটউৎপাদিতমূল্য ​ = ৮০ , ০০ , ০০০ ৩০ , ০০ , ০০০ + ৩ , ৫০ , ০০০ \\frac{৮০,০০,০০০}{৩০,০০,০০০ + ৩,৫০,০০০} ৩০ , ০০ , ০০০ + ৩ , ৫০ , ০০০ ৮০ , ০০ , ০০০ ​ = ২.৩৯ (প্রায়) মেঘনা ইলেকট্রনিক্স লি.-এর ২০১৪ সালের মোট উৎপাদনশীলতা ছিলো ৩.৩। ২০১৫ সালে তা কমে হয়েছে ২.৩৯ (প্রায়)। অর্থাৎ প্রতিষ্ঠানটি ২০১৪ সালের তুলনায় ২০১৫ সালে উৎপাদনের উপকরণের যথাযথ ব্যবহারে ব্যর্থ হয়েছে। আর এ থেকে বোঝা যায়, প্রতিষ্ঠানটির উৎপাদন দক্ষতা ২০১৫ সালে কমে গিয়েছে। প্রতিষ্ঠানটির ভবিষ্যতে উৎপাদন দক্ষতা বাড়ানোর মাধ্যমে উৎপাদনশীলতা বাড়াতে সচেষ্ট থাকা উচিত।"
        }
      ]
    },
    {
      "number": "6",
      "uddipok": "কুড়িগ্রাম জেলার নাগেশ্বরীর ৭০ জন কৃষক একত্রিত হয়ে সম অধিকারের ভিত্তিতে একটি প্রতিষ্ঠান গঠন করলো, যাদের প্রধান উদ্দেশ্য হলো মধ্যস্থ ব্যবসায়ীদের হাত থেকে নিজেদের রক্ষা করে পণ্যের ন্যায্যমূল্য নিশ্চিত করা। সৎ, উদ্যমী ও যোগ্য নেতৃত্বের কারণে এ উদ্দেশ্য সফল হওয়ায় স্বল্পসময়ের মধ্যেই এর সদস্যরা আর্থিকভাবে লাভবান হয় এবং পাশাপাশি সামাজিকভাবেও প্রতিষ্ঠা লাভ করে। বর্তমানে এই পরিবারগুলো সচ্ছলতার মুখ দেখছে।",
      "tag": "BMARPC 24",
      "sub_questions": [
        {
          "label": "ক",
          "question": "শ্রম কী?",
          "explanation": "পারিশ্রমিকের বিনিময়ে উৎপাদন' কাজে নিয়োজিত মানুষের সব ধরনের শারীরিক ও মানসিক কর্মপ্রচেষ্টাকে শ্রম বলে।"
        },
        {
          "label": "খ",
          "question": "সকল অর্থই কি মূলধন? ব্যাখ্যা করো।",
          "explanation": "সব অর্থই মূলধন হিসেবে বিবেচিত হয় না। যে অর্থ মানুষ ভোগ না করে উৎপাদন কাজে বিনিয়োগ করে, তাকে মূলধন বলে। এক্ষেত্রে এটি উৎপাদনে ব্যবহৃত হয় বা অন্য কোনো কাজে মুনাফার উদ্দেশ্যে বিনিয়োগ করা হয়। কিন্তু অন্য কোনো উদ্দেশ্যে অর্থ সঞ্চয় বা খরচ করলে সেটি মূলধন বলে বিবেচিত হবে না। তাই বলা যায়, সব অর্থই মূলধন নয়।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের সংগঠন? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি একটি সমবায় সংগঠন। কমপক্ষে ২০ জন সমজাতীয় ব্যক্তির পারস্পরিক ঐক্য, সহযোগিতা ও সমঝোতার ভিত্তিতে আইন অনুযায়ী গঠিত প্রতিষ্ঠানকে সমবায় সংগঠন বলে। এ সংগঠনের প্রধান উদ্দেশ্য সদস্যদের আর্থিক কল্যাণসাধন করা। কুড়িগ্রাম জেলার নাগেশ্বরীর ৭০ জন কৃষক সম-অধিকারের ভিত্তিতে একটি সংগঠন গড়ে তুলেছেন। তাদের উদ্দেশ্য হলো মধ্যস্থব্যবসায়ীদের হাত থেকে নিজেদের রক্ষা করা এবং পণ্যের ন্যায্যমূল্য নিশ্চিত করা। অর্থাৎ, মুনাফা অর্জন করা তাদের উদ্দেশ্য নয়। আবার, তারা সবাই কৃষক অর্থাৎ সম-পেশায় নিয়োজিত। তাছাড়া তারা সবাই সমান অধিকার ভোগ করবেন এবং নিজেদের কল্যাণে সংগঠনের মাধ্যমে কাজ করবেন। এগুলো সমবায় সংগঠনের প্রধান বৈশিষ্ট্য। তাই বলা যায়, কৃষকদের গঠন করা প্রতিষ্ঠানটি সমবায় সংগঠন।"
        },
        {
          "label": "ঘ",
          "question": "দারিদ্র্য বিমোচনে উদ্দীপকে উল্লিখিত প্রতিষ্ঠানটির ভূমিকা বিশ্লেষণ করো।",
          "explanation": "দারিদ্র্য বিমোচনে কৃষকদের সমবায় সংগঠনটির ভূমিকা অনেক বেশি। সমবায় সংগঠন সদস্যদের পারস্পরিক কল্যাণের জন্য গঠন করা হয়। এখানে সব সদস্যের সমান অধিকার নিশ্চিত করা হয়। মুনাফা নয় বরং সদস্যদের কল্যাণে কাজ করে সমবায় সংগঠন। কুড়িগ্রাম জেলার নাগেশ্বরীর ৭০ জন কৃষক একটি সমবায় সংগঠন স্থাপন করেন। তারা মধ্যস্থব্যবসায়ীর হাত থেকে রক্ষা এবং পণ্যের ন্যায্যমূল্য পেতে একসাথে কাজ করেন। সৎ, যোগ্য ও উদ্যমী নেতৃত্বের কারণে সদস্যরা লাভবান হন ও সামাজিকভাবে প্রতিষ্ঠা লাভ করেন।' সমবায় সংগঠনটির ফলে ৭০ জন কৃষক তাদের উৎপাদিত পণ্য একসাথে বিক্রি করতে পারেন। এতে মধ্যস্থব্যবসায়ীরা আগের মতো। সুযোগ নিতে পারে না। আবার, তারা একতাবদ্ধ থাকায় যেকোনো সিদ্ধান্ত বিচার-বিশ্লেষণ করে নিতে পারেন। কৃষিপণ্যের যথাযথ দাম পাওয়ায় তারা লাভবান হচ্ছেন। ফলে তাদের দারিদ্র্য বিমোচনের পাশাপাশি আর্থিক অবস্থার উন্নয়ন ঘটছে। সমবায় সংগঠনটি স্থাপন না করলে তারা এসব সুবিধা পেতেন না। তাই আমি মনে করি, দারিদ্র্য বিমোচনে সমবায় সংগঠনটির ভূমিকা অনেক বেশি।"
        }
      ]
    },
    {
      "number": "7",
      "uddipok": "একদিন জনৈক শিক্ষক শ্রেণিকক্ষে উৎপাদনের উপকরণ নিয়ে আলোচনা করছেন। তিনি উৎপাদনের এমন দুটি উপকরণের কথা বললেন, যার প্রথমটির যোগান সীমিত ও অবিনশ্বর এবং দ্বিতীয়টি ধ্বংসশীল এবং মজুদও করা যায় না। তিনি বললেন, দ্বিতীয় উপকরণটি বাংলাদেশে পর্যাপ্ত পরিমাণে পাওয়া গেলেও উন্নত বিশ্বের অনেক দেশে এর অভাব লক্ষ করা যায়। বাংলাদেশ উত্ত উপকরণ বিদেশে রপ্তানি করলেও সরকারের উচিৎ এটি রপ্তানিতে আরও বেশি উদ্যোগী হওয়া।",
      "tag": "BMARPC 24",
      "sub_questions": [
        {
          "label": "ক",
          "question": "পেশাগত শ্রম বিভাগ কী?",
          "explanation": "কোনো ব্যক্তি যখন একাই বিভিন্ন স্বতন্ত্র পেশায় নিয়োজিত থাকেন তখন তাকে পেশাগত শ্রম বিভাগ বলে।"
        },
        {
          "label": "খ",
          "question": "\"শ্রম বিভাগের মাধ্যমে সময়ের সদ্ব্যবহার হয়\"- ব্যাখ্যা করো।",
          "explanation": "শ্রমিকের যোগ্যতা ও দক্ষতার সর্বোচ্চ ব্যবহার করে প্রাতিষ্ঠানিক সফলতা অর্জনের জন্য শ্রম বিভাজন প্রয়োজন। উৎপাদন প্রক্রিয়ায় শ্রমিকের যোগ্যতা ও দক্ষতা অনুযায়ী বিভিন্ন কাজ বণ্টন করে দেওয়ার প্রক্রিয়াই হলো শ্রম বিভাগ। এর মাধ্যমে উপযুক্ত শ্রমিক উপযুক্ত কাজে নিয়োগ দেওয়া হয়। তাদের দক্ষতা উৎপাদন বাড়াতে সহায়তা করে। আর দক্ষ শ্রমিক নিয়োজিত থাকে বলে সময় ও যন্ত্রপাতির সদ্ব্যবহার করা সম্ভব হয়।"
        },
        {
          "label": "গ",
          "question": "উদ্দীপকে বর্ণিত জনৈক শিক্ষক শ্রেণিকক্ষে প্রথমে উৎপাদনের কোন উপকরণের কথা বলেছেন? ব্যাখ্যা করো।",
          "explanation": "নিম্নের অনুরূপঃ জনৈক শিক্ষক শ্রেণিকক্ষে প্রথমে উৎপাদনের 'ভূমি' উপকরণের কথা বলেছেন। প্রকৃতি থেকে পাওয়া সব সম্পদই হলো ভূমি। এটি মানুষ সৃষ্টি বা ধ্বংস করতে পারে না। ভূমি সৃষ্টির সময় যে পরিমাণ ছিল, এখনও সে পরিমাণই আছে। একে ব্যবহার করে উৎপাদন কাজ পরিচালনা করা হয়। একদিন জনৈক শিক্ষক শ্রেণিকক্ষে উৎপাদনের উপকরণ নিয়ে আলোচনা করেছেন। তিনি উৎপাদনের দুইটি উপকরণের কথা বলেছেন। এর প্রথমটির যোগান সীমিত ও অবিনশ্বর। এক্ষেত্রে সীমিত বলতে তিনি বুঝিয়েছেন যা নির্দিষ্ট পরিমাণে পাওয়া যায় এমন কিছু। আবার, অবিনশ্বর বলতে বুঝিয়েছেন, যা নষ্ট বা ধ্বংস করা যায় না। এগুলো ভূমির বৈশিষ্ট্যের সাথে সামঞ্জস্যপূর্ণ। তাই বলা যায়, শিক্ষক শ্রেণিকক্ষে প্রথমে উৎপাদনের ভূমি উপকরণের কথা বলেছেন।"
        },
        {
          "label": "ঘ",
          "question": "\"উদ্দীপকে বর্ণিত দ্বিতীয় উপকরণটি পর্যাপ্ত পরিমাণে বিদেশে রপ্তানি করা গেলে দেশের অর্থনৈতিক উন্নয়ন ত্বরান্বিত হবে\"- উক্তিটি বিশ্লেষণ করো।",
          "explanation": "নিম্নের অনুরূপঃ উদ্দীপকে বর্ণিত দ্বিতীয় উপকরণটি অর্থাৎ 'শ্রম' পর্যাপ্ত পরিমাণে বিদেশে রপ্তানি করা গেলে দেশের অর্থনৈতিক উন্নয়ন ত্বরান্বিত হবে বলে আমি মনে করি। পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্মপ্রচেষ্টাকে শ্রম বলে। এটি সংরক্ষণ করা যায় না। এমনকি শ্রমিক থেকে শ্রম আলাদা করাও যায় না। জনৈক শিক্ষক একদিন শ্রেণিকক্ষে প্রথমে ভূমি নিয়ে আলোচনা করেন। পরে তিনি আরও একটি উপাদানের কথা বলেন যা ধ্বংসশীল এবং মজুদ করা যায় না। এটি আমাদের দেশে অনেক পরিমাণে পাওয়া গেলেও অন্যান্য দেশে এর অভাব আছে। বিদেশে এ উপকরণটি রপ্তানিতে বাংলাদেশ সরকারের উচিত আরও মনোযোগী হওয়া। শিক্ষকের দেওয়া বৈশিষ্ট্য অনুযায়ী দ্বিতীয় উপকরণটি হলো 'শ্রম'। কারণ, এটি ধ্বংসশীল এবং মজুদ করা যায় না। তাছাড়া আমাদের দেশে এ উপাদানের মজুদ অনেক বেশি। মানব সম্পদ রপ্তানি বৈদেশিক মুদ্রা অর্জনের একটি উল্লেখযোগ্য খাত। এ খাতে বাংলাদেশের সম্ভাবনা ব্যাপক। তবে এ ব্যাপারে সরকারকে যথাযথ ব্যবস্থা নিতে হবে। এতে বাংলাদেশের বৈদেশিক রিজার্ভ আরও বাড়বে এবং বাণিজ্যিক ঘাটতি কমে আসবে। এভাবে শ্রম উপাদানটি রপ্তানির মাধ্যমে দেশের অর্থনৈতিক উন্নয়ন ত্বরান্বিত করা যাবে।"
        }
      ]
    },
    {
      "number": "8",
      "uddipok": "ডা. এস কে নারায়ণ একজন শিশু বিশেষজ্ঞ। তিনি খিলগাঁয়ে 'নিরাপদ শিশু' নামে একটি হাসপাতাল প্রতিষ্ঠা করেন। এখানে মনোরম পরিবেশে অত্যাধুনিক প্রযুক্তি ও যন্ত্রপাতি ব্যবহার করে বিভিন্ন বিশেষজ্ঞ চিকিৎসক প্রশিক্ষিত নার্স ও অন্যান্য কর্মীদের মাধ্যমে বিশ্বমানের চিকিৎসা সেবা প্রদান করা হয়। এরপরও রোগীর অভিভাবকের মনে সংশয় থাকে এ প্রতিষ্ঠান থেকে কাঙ্খিত চিকিৎসা সেবা পাবেন কী না? এক্ষেত্রে প্রতিষ্ঠানের পক্ষ থেকে বিভিন্ন তথ্য উপস্থাপন করে রোগিদের আস্থা অর্জনের চেষ্টা করেন।",
      "tag": "BMARPC 24",
      "sub_questions": [
        {
          "label": "ক",
          "question": "মানসম্মত দ্রব্য ও সেবা কী?",
          "explanation": "সঠিক মান, গুণ বা বৈশিষ্ট্যসম্পন্ন পণ্যকে মানসম্মত দ্রব্য ও সেবা বলে।"
        },
        {
          "label": "খ",
          "question": "কাস্টমাইজেশন বলতে কী বোঝায়?",
          "explanation": "বিশেষ কোনো ক্রেতার ফরমায়েশ অনুযায়ী পণ্য তৈরি এবং সরবরাহ করাই হলো কাস্টমাইজেশন বা ক্রেতাকেন্দ্রিকতা। এক্ষেত্রে পণ্যের উৎপাদক তাদের নিজস্ব মান, আকার, সংখ্যা প্রভৃতিকে প্রাধান্য না দিয়ে ক্রেতার চাহিদাকে প্রাধান্য দেয়। প্রত্যেক ক্রেতার রুচি, পছন্দ, আয় প্রভৃতি আলাদা হয়। এসব দিক বিবেচনা করে প্রত্যেক ক্রেতার জন্য আলাদা পণ্য তৈরি এবং সরবরাহ করাকে ক্রেতাকেন্দ্রিকতা (Customization) বলে।"
        },
        {
          "label": "গ",
          "question": "উদ্দীপকে উল্লিখিত উৎপাদন ব্যবস্থাপনার ক্রমবিবর্তনের কোন যুগের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে উৎপাদন ব্যবস্থাপনার ক্রমবিবর্তনের আধুনিক যুগের প্রতি ইঙ্গিত করা হয়েছে। উৎপাদন ব্যবস্থাপনার আধুনিক যুগে সমস্যা নির্ণয়, সমাধান ও সিদ্ধান্ত নেওয়ার ক্ষেত্রে প্রযুক্তির ব্যবহার বেড়েছে। এ যুগে কম্পিউটারের ব্যবহার বেড়ে যাওয়ায় কাজে নির্ভুলতা, দক্ষতা ও অভাবনীয় গতি এসেছে। ডা. এস কে নারায়ণ একজন শিশু বিশেষজ্ঞ। তিনি আধুনিক প্রযুক্তি ও যন্ত্রপাতি ব্যবহার করেন। আধুনিক প্রযুক্তি নির্ভুল ও যথাযথ সেবা দিতে সহায়ক। ফলে সহজে ক্রেতা সন্তুষ্টি অর্জন করা যায়। অত্যাধুনিক প্রযুক্তি ও যন্ত্রপাতির ব্যবহার উৎপাদন ব্যবস্থাপনার আধুনিক যুগের বৈশিষ্ট্য বহন করে। তাই বলা যায়, উদ্দীপকে উল্লিখিত হাসপাতালটি উৎপাদন ব্যবস্থাপনার ক্রমবিবর্তনের আধুনিক যুগে অবস্থান করছে।"
        },
        {
          "label": "ঘ",
          "question": "সম্প্রতি প্রতিষ্ঠানটি সেবার কোন বৈশিষ্ট্যের প্রভাবে ক্রেতার আস্থা অর্জনে ব্যর্থ হচ্ছে বলে তুমি মনে করো? তোমার মতামত দাও।",
          "explanation": "উদ্দীপকের প্রতিষ্ঠানটি সেবার অস্পর্শনীয়তা বৈশিষ্ট্যের কারণে ক্রেতাদের আস্থা অর্জন করতে পারছেন না বলে আমি মনে করি। সেবা দেখা ও স্পর্শ করা যায় না। কিন্তু মানুষের প্রয়োজন ও অভাব পূরণ করে থাকে। সেবা দেখা যায় না বলে তা ভোগ না করা পর্যন্ত এর কার্যকারিতা বোঝা যায় না। ডা. এস কে নারায়ণ একজন শিশু বিশেষজ্ঞ। তিনি একটি শিশু হাসপাতাল প্রতিষ্ঠা করেন। এখানে উন্নত প্রযুক্তি ও যন্ত্রপাতির সাহায্যে চিকিৎসা সেবা দেওয়া হয়। প্রতিষ্ঠানটি বিশেষজ্ঞ চিকিৎসক, প্রশিক্ষিত নার্স ও অন্য কর্মীদের মাধ্যমে বিশ্বমানের চিকিৎসা সেবা দিয়ে থাকে। কিন্তু তারপরও রোগীদের মনে সংশয় থাকে। হাসপাতাল থেকে রোগীরা চিকিৎসা সেবা পেয়ে থাকে। এ সেবা রোগীর চাহিদা পূরণ করে। উদ্দীপকের 'নিরাপদ শিশু' প্রতিষ্ঠানটি রোগীদের যথেষ্ট সেবা দেওয়ার সামর্থ্য রাখে। কিন্তু সেবা ভোগ না করা পর্যন্ত এর মান বা কার্যকারিতা বোঝা যায় না। তাই রোগীরা সংশয়ে থাকেন। সেবা দেখা গেলে বা স্পর্শ করা গেলে এ সংশয় থাকতো না। তাই আমি মনে করি, সেবার অস্পর্শনীয়তা বৈশিষ্ট্যের প্রভাবে প্রতিষ্ঠানটি রোগীদের আস্থা অর্জনে ব্যর্থ হচ্ছে।"
        }
      ]
    },
    {
      "number": "9",
      "uddipok": "\"কিউ ট্রাভেলস\" ঢাকা হতে কক্সবাজার এসি বাস সার্ভিস পরিচালনা করে। গত সপ্তাহে তাদের ২০ শতাংশ টিকেট অবিক্রীত থাকে। ফলে প্রতিষ্ঠানটি লোকসানের সম্মুখীন হয়। বর্তমানে প্রতিষ্ঠানটি লোকসান পুষিয়ে নেওয়ার জন্য ভোক্তাদের চাহিদা ও সামর্থ অনুসারে একেবারেই তার উপযোগী করে পণ্য উৎপাদন ও বিপণন করে। এর ফলে প্রতিষ্ঠানটির পণ্যের চাহিদা ব্যাপক হারে বৃদ্ধি পাচ্ছে।",
      "tag": "BMARPC 24",
      "sub_questions": [
        {
          "label": "ক",
          "question": "উৎপাদন ব্যবস্থাপনা কী?",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টি।"
        },
        {
          "label": "খ",
          "question": "\"সেবা অদৃশ্যমান\"- ব্যাখ্যা করো।",
          "explanation": "সেবা হলো কোনো কাজ বা সুবিধা, যা স্পর্শ করা যায় না, কিন্তু মানুষের প্রয়োজন এবং অভাব মেটায়। বস্তুত সেবার কোনো নির্দিষ্ট আকার-আকৃতি নেই। গ্রাহক সেবা কেনার আগে চোখে দেখতে পারে না; অনুভব করতে পারে না। সেবার স্বাদ কিংবা গন্ধ কিছুই নেই। শুধু গ্রাহকরা সেবার উপযোগিতার কথা চিন্তা করে সেবা কিনে থাকে। সুতরাং, সেবা অদৃশ্যমান।"
        },
        {
          "label": "গ",
          "question": "উদ্দীপকে উল্লিখিত \"কিউ ট্রাভেলস\" কোন খাতের অন্তর্গত? ব্যাখ্যা করো।",
          "explanation": "নিম্নের অনুরূপঃ 'কিউ ট্রাভেলস' সেবা খাতের অন্তর্ভুক্ত। মানুষের অভাব বা প্রয়োজন মেটাতে পারে এমন কাজ বা সুবিধাই হলো সেবা। এটি মানুষের প্রয়োজন মিটিয়ে উপযোগ সৃষ্টি করতে পারে। সেবা দেখা যায় না, শুধু অনুভব করা যায়। 'কিউ ট্রাভেলস' ঢাকা থেকে কক্সবাজার এসি বাস সার্ভিস পরিচালনা করে। অর্থাৎ, তারা গ্রাহকদের একস্থান থেকে অন্য স্থানে বহন করে নিয়ে যায়। এক্ষেত্রে গ্রাহকরা প্রতিষ্ঠানটি থেকে পাওয়া সেবা স্পর্শ করতে বা দেখতে পারে না। কিন্তু তারা এটি ব্যবহার করে তাদের প্রয়োজন মেটাতে পারে। এছাড়াও এর ব্যবহারে তারা চাহিদা পূরণের মাধ্যমে সন্তুষ্ট হয়। আর এসব বৈশিষ্ট্যের আলোকে বলা যায়, 'কিউ ট্রাভেলস' সেবা খাতের অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত \"কিউ ট্রাভেলস\" কর্তৃক গৃহীত উদ্যোগ কোন ধারণাকে গুরুত্ব দিয়েছে বলে তুমি মনে করো? তোমার উত্তরের সপক্ষে যুক্তি দাও।",
          "explanation": "নিম্নের অনুরূপঃ 'কিউ ট্রাভেলস' কর্তৃক নেওয়া উদ্যোগ কাস্টমাইজেশন ধারণাকে গুরুত্ব দিয়েছে বলে আমি মনে করি। প্রত্যেক ক্রেতার স্বতন্ত্র প্রয়োজন বা চাহিদা অনুসারে পণ্য ও সেবাসামগ্রী তৈরি ও সরবরাহ করাই হলো কাস্টমাইজেশন। এতে প্রত্যেক ক্রেতাদের প্রয়োজন ও চাহিদাকে প্রাধান্য দেওয়া হয় বলে সবাইকে সন্তুষ্ট করা যায়। 'কিউ ট্রাভেলস' ঢাকা-কক্সবাজার এসি বাস সার্ভিস পরিচালনা করে। গত সপ্তাহে ২০ শতাংশ টিকিট অবিক্রীত থাকে। ফলে প্রতিষ্ঠানটি লোকসানে পড়ে। বর্তমানে তারা লোকসান পোষাতে ভোক্তাদের চাহিদা ও সামর্থ্য অনুযায়ী এসি ও নন এসি গাড়ির বিভিন্ন টিকিটের ব্যবস্থা করে। ফলে সব ধরনের ভোক্তার কাছে এটি গ্রহণযোগ্যতা পায়। 'কিউ ট্রাভেলস' এখন এসি ও নন এসি বাস সার্ভিসের ব্যবস্থা করেছে। আর, বাসের ধরন অনুযায়ী টিকিটের মূল্যও কম-বেশি করেছে। এতে গ্রাহকরা তাদের চাহিদা ও সামর্থ্য অনুযায়ী বাসে ভ্রমণ করতে পারছে। অর্থাৎ, গ্রাহকরা তাদের আর্থিক সামর্থ্য অনুযায়ী এসি বা নন এসি বাস ব্যবহার করতে পারছে। এভাবে সকল শ্রেণির গ্রাহকদের প্রয়োজনীয় সেবার ব্যবস্থা করা হয়েছে। ফলে বেশি সংখ্যক ক্রেতা প্রতিষ্ঠানটির সেবা নিতে পারবে এবং প্রতিষ্ঠানের সেবা অবিক্রীত থাকবে না। আর এসব কিছু কাস্টমাইজেশনের সাথে সামঞ্জস্যপূর্ণ। সুতরাং, 'কিউ ট্রাভেলস' কাস্টমাইজেশনের ধারণাকে গুরুত্ব দিয়েছে বলে আমি মনে করি।"
        }
      ]
    },
    {
      "number": "10",
      "uddipok": "\"দি ফ্যাশনস\" ক্রেতার পছন্দ ও রুচিকে গুরুত্ব দিয়ে টি-শার্টের বাহ্যিক সৌন্দর্যকে আকর্ষণীয় করে তোলায় ব্যাপক জনপ্রিয়তা অর্জন করে। অন্যদিকে \"দি আর্টিস্ট\" নামক প্রতিষ্ঠানটি কম্পিউটারভিত্তিক কলাকৌশল ব্যবহার করে টি-শার্ট তৈরি করে। ফলে তাদের উৎপাদনশীলতা বৃদ্ধি পায়। কিন্তু প্রতিষ্ঠানটি সকল শ্রেণির ক্রেতাকে আকৃষ্ট করতে ব্যর্থ হয়।",
      "tag": "BMARPC 24",
      "sub_questions": [
        {
          "label": "ক",
          "question": "পণ্য ডিজাইন কী?",
          "explanation": "পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করাকে পণ্য ডিজাইন বলে।"
        },
        {
          "label": "খ",
          "question": "পণ্য ডিজাইনে প্রযুক্তির ব্যবহার উৎপাদন ব্যয় কমায়- ব্যাখ্যা করো।",
          "explanation": "পণ্যের আকার, রং, ওজন, প্যাকেজিং সহ বিভিন্ন গুণ ও বৈশিষ্ট্য নির্ধারণ করাকে পণ্য ডিজাইন বলে। আধুনিক যুগের সাথে ক্রেতাদের রুচি, আচার-আচরণ, চাহিদা পরিবর্তিত হচ্ছে। তাই বর্তমানে নতুন প্রযুক্তি ও উন্নত কৌশল ব্যবহার করে ক্রেতাদের চাহিদানুযায়ী পণ্য ডিজাইন করা হয়। এতে কম সময় ও তুলনামূলক কাঁচামাল কম প্রয়োজন হয়। তাছাড়া এটি উৎপাদনশীলতা ও বাড়ায়। তাই বলা যায়, পণ্য ডিজাইনে প্রযুক্তির ব্যবহার উৎপাদন ব্যয় কমায়।"
        },
        {
          "label": "গ",
          "question": "\"দি ফ্যাশনস\" কোন ধরনের পণ্য ডিজাইন করছে? ব্যাখ্যা করো।",
          "explanation": "নিম্নের অনুরূপঃ 'X' ফ্যাশন লিমিটেড পণ্য ডিজাইনে নান্দনিক বা রুচিসম্মত ডিজাইন পদ্ধতি ব্যবহার করছে। এ ডিজাইনে পণ্যের মানের ওপর গুরুত্ব দেওয়া হয় না, বরং ক্রেতাদের কাছে পণ্যটিকে কীভাবে আকর্ষণীয় করে তোলা যায়, সে ব্যবস্থাই করা হয়। 'X' ফ্যাশন লিমিটেড মেয়েদের পোশাক উৎপাদনকারী একটি প্রতিষ্ঠান। এটি ক্রেতার রুচি, পছন্দ মোতাবেক আকৃতি ও গঠন পরিবর্তন করে পোশাক তৈরি করে। কিন্তু প্রতিষ্ঠানটি পূণ্যমানের ব্যাপারে গুরুত্ব দেয় না। তারপরও এটি বেশ জনপ্রিয়তা অর্জন করে। এ প্রতিষ্ঠান পোশাক ডিজাইনে ক্রেতার পছন্দ এবং হাল ফ্যাশনের ওপর গুরুত্ব দিয়ে থাকে। ক্রেতা যেভাবে পণ্যটি চায়, ঠিক সেভাবেই উৎপাদন করা হয়। সুতরাং, 'X' ফ্যাশন লিমিটেড নান্দনিক ডিজাইন অনুসরণ করছে।"
        },
        {
          "label": "ঘ",
          "question": "উদ্দীপকের \"দি আর্টিস্ট\"-এর পণ্য ডিজাইনের ধরন উল্লেখপূর্বক ক্রেতাকে আকৃষ্ট করতে ব্যর্থ হওয়ার কারণ বর্ণনা করো।",
          "explanation": "নিম্নের অনুরূপঃ 'Y' ফ্যাশন লিমিটেড পণ্যের উৎপাদন ডিজাইন অনুসরণ করে। এটি ক্রেতাদের চাহিদার প্রতি গুরুত্ব না দেওয়ায় ক্রেতাদের আকৃষ্ট করতে ব্যর্থ হচ্ছে। নতুন প্রযুক্তি ও উন্নত কৌশল ব্যবহার করে পণ্য উৎপাদন করাই হলো উৎপাদন ডিজাইন। এ ডিজাইনের মূল লক্ষ্য হচ্ছে উৎপাদনশীলতা বাড়িয়ে প্রতিষ্ঠানের ব্যয় কমানো। 'X' ফ্যাশন নান্দনিক ডিজাইন অনুসরণ করে মেয়েদের পোশাক উৎপাদন করে। তাই এটি বাজারে বেশ জনপ্রিয়তা অর্জন করে। অন্যদিকে 'Y' ফ্যাশন লিমিটেড মেয়েদের পোশাক তৈরিতে আধুনিক কম্পিউটারভিত্তিক প্রযুক্তি ও উন্নত কলাকৌশল ব্যবহার করে। অর্থাৎ, প্রতিষ্ঠানটি উৎপাদন ডিজাইন অনুসরণ করছে। কিন্তু তারপরও এটি ক্রেতা আকর্ষণে ব্যর্থ হচ্ছে। উৎপাদনশীলতা বাড়ানো কিংবা অপচয় কমানো ব্যবসায়ে সাফল্যের মূলমন্ত্র নয়। ক্রেতাদের ইচ্ছা, চাওয়া-পাওয়াও বিবেচনার প্রয়োজন রয়েছে। এ বিষয়টি বিবেচনা করেনি বলেই 'Y' ফ্যাশন ব্যর্থ হয়েছে। প্রতিষ্ঠানটি শুধু উন্নত উৎপাদন কৌশলই ব্যবহার করেছে। প্রতিষ্ঠানটির উচিত ছিল ক্রেতাদের চাহিদাকে গুরুত্ব দিয়ে পণ্যের উৎপাদন ডিজাইন অনুসরণ করা। তাহলেই 'Y' ফ্যাশন ব্যবসায়ে সফলতা অর্জন করতে পারতো। সুতরাং বলা যায়, ক্রেতা চাহিদার প্রতি অবহেলার কারণেই 'Y' ফ্যাশন ব্যবসায়ে ব্যর্থ হয়েছে।"
        }
      ]
    },
    {
      "number": "11",
      "uddipok": "মি. শাহিন' এমবিএ শেষ করে মান ব্যবস্থাপক হিসেবে একটি পোশাক কারখানায় যোগদান করেন। সম্প্রতি মান ব্যবস্থাপনার ওপর জাপান থেকে উচ্চতর প্রশিক্ষণ গ্রহণ করেন। তাই মান ব্যবস্থাপনায় ভোক্তাদের সন্তুষ্টি বিধানের জন্য পরিদর্শন, পরীক্ষণ সংক্রান্ত ব্যয়ের ওপর বেশি জোর দেন। এছাড়াও পণ্যের মান নিয়ন্ত্রণের প্রতিটি পর্যায়ে যত্নসহকারে পর্যবেক্ষণ করেন।",
      "tag": "BMARPC 24",
      "sub_questions": [
        {
          "label": "ক",
          "question": "আইএসও (ISO) কী?",
          "explanation": "ISO হলো একটি আন্তর্জাতিক মান নিয়ন্ত্রণকারী সংস্থা।"
        },
        {
          "label": "খ",
          "question": "\"মান ব্যবস্থাপনা মুনাফা বৃদ্ধি করে\"- 'ব্যাখ্যা করো।",
          "explanation": "মান ব্যবস্থাপনা হলো মানসম্মত পণ্য ও সেবা তৈরি, মান ধরে রাখা ও সরবরাহের মাধ্যমে ক্রেতা সন্তুষ্টি অর্জন করা এবং অপচয় কমানোর মাধ্যমে মুনাফা বাড়ানো। মান ব্যবস্থাপনায় সর্বোত্তম বৈশিষ্ট্যের পণ্য উৎপাদনের চেষ্টা করা হয়। সর্বোত্তম বৈশিষ্ট্যের পণ্য নতুন ক্রেতা তৈরি করে। এতে প্রতিষ্ঠানের বিক্রি বাড়ার সম্ভাবনা তৈরি হয়। তাছাড়া মান ব্যবস্থাপনায় উৎপাদনশীলতা বাড়ানোর চেষ্টা করা হয়। এতে অপচয় কমে এবং প্রতিষ্ঠানের মুনাফা বেড়ে যায়। তাই বলা যায়, মান ব্যবস্থাপনা মুনাফা বাড়ায়।"
        },
        {
          "label": "গ",
          "question": "মি. শাহিন যেসব খরচের প্রতি জোর দেন সেগুলো কোন ধরনের খরচের অন্তর্ভুক্ত? ব্যাখ্যা করো।",
          "explanation": "মি. শাহিন যেসব খরচের ওপর জোর দেন সেগুলো মূল্যায়ন ব্যয়। নিম্নমানের পণ্য উৎপাদনের কারণ জানা এবং ত্রুটি ঠিক করার জন্য মূল্যায়ন ব্যয় করা হয়। পণ্যের মান ঠিক রাখার জন্য পরিদর্শন, পরীক্ষণ এবং পরিসংখ্যানিক মান নিয়ন্ত্রণ ব্যয় করা হয়, যা মূল্যায়ন ব্যয়ের অন্তর্ভুক্ত। মি. শাহিন এমবিএ শেষ করে একটি পোশাক কারখানায় মান ব্যবস্থাপক হিসেবে কর্মরত আছেন। তিনি মান ব্যবস্থাপনার ওপর উচ্চতর প্রশিক্ষণপ্রাপ্ত। তিনি তার কর্মরত প্রতিষ্ঠানের পণ্যের মানের ব্যাপারে আপেসহীন। এজন্য তিনি পরিদর্শন, পরীক্ষণ প্রভৃতি ব্যয় করে থাকেন। এ ধরনের ব্যয়ের ফলে পণ্যের মান নিম্ন হলে তার কারণ জানা যায়। পণ্য মূল্যায়নে এ ব্যয় করায় এগুলো হলো মূল্যায়ন ব্যয়। এসব ব্যয়ের উদ্দেশ্য পণ্যকে ত্রুটিমুক্ত রাখা এবং ভোক্তা সন্তুষ্টি নিশ্চিত করা। সুতরাং, মি. শাহিন যেসব ব্যয় করেন সেগুলো মূল্যায়ন ব্যয়।"
        },
        {
          "label": "ঘ",
          "question": "\"মি. শাহীন পণ্যের মান নিয়ন্ত্রণের প্রতিটি পর্যায় অত্যন্ত যত্নসহকারে পর্যবেক্ষণ করেন\"- উদ্দীপকের আলোকে উক্তিটির যথাযর্থতা মূল্যায়ন করো।",
          "explanation": "\"মি. শাহিন পণ্যের মান নিয়ন্ত্রণের প্রতিটি পর্যায় অত্যন্ত যত্নসহকারে পর্যবেক্ষণ করেন\"- উক্তিটি যথার্থ বলে আমি মনে করি। মান ব্যবস্থাপক হলো কোনো প্রতিষ্ঠানের পণ্যের মান নির্ধারক এবং সংরক্ষণকারী। এক্ষেত্রে তাকে পণ্যের মান নির্ধারণের পাশাপাশি মান রক্ষা করার জন্য ব্যক্তিগত পর্যবেক্ষণ, অভ্যন্তরীণ নিরীক্ষাসহ বিভিন্ন কাজ করতে হয়। মি. শাহিন হলেন একটি পোশাক কারখানার মান ব্যবস্থাপক। তাই ভোক্তা সন্তুষ্টি অর্জনের জন্য পণ্যের মান ঠিক রাখতে তিনি মূল্যায়ন ব্যয় করেন। এমনকি মান নিয়ন্ত্রণের প্রতিটি পর্যায় যেমন: ক্রেতা মূল্যায়ন থেকে পণ্যের মান নির্ধারণ, মান মূল্যায়ন করাসহ যাবতীয় কাজ যত্নসহকারে পর্যবেক্ষণ করেন। পণ্যের মান যেকোনো কারণেই বিচ্যুত হতে পারে। যেমন: মেশিনের' কোনো অংশ নষ্ট হয়ে যাওয়া বা কাঁচামালে ত্রুটি থাকা প্রভৃতি কারণে কাঙ্ক্ষিত মানের পণ্য উৎপাদনে বাঁধা সৃষ্টি হতে পারে। তাই পণ্যের মান নিয়ন্ত্রণের প্রতিটি পর্যায় পর্যবেক্ষণ করা প্রয়োজনীয়। আর এ পর্যবেক্ষণ কাজটিই করেন মি. শাহিন। তিনি চান পণ্য উৎপাদন থেকে ভোক্তার কাছে পৌছানো পর্যন্ত পণ্য মান যেন অক্ষুণ্ণ থাকে। কারণ, মান ভালো থাকলে ক্রেতাসন্তুষ্টি অর্জিত হয়। তাই মি. শাহিন পণ্যের মান নিয়ন্ত্রণের প্রতিটি পর্যায় অত্যন্ত যত্নসহকারে পর্যবেক্ষণ করেন।"
        }
      ]
    }
  ]
}