{
  "title": "আইডিয়াল কলেজ ধানমন্ডি ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব হাসিবুল 'বিশ্বাস কোম্পানির' একজন মালিক। তিনি দিনাজপুর থেকে ট্রাকে করে ঢাকায় আম নিয়ে আসেন এবং সেগুলো প্রাথমিক পর্যায়ে কারওয়ান বাজারের একটি আধুনিক মানের গুদামে সংরক্ষণ করেন। বাজারে যখন আম একেবারেই থাকে না, তখন তিনি মজুদকৃত আম বাজারে সরবরাহের মাধ্যমে মুনাফা অর্জনের সিদ্ধান্ত নেন।",
      "tag": "ISCD 24",
      "sub_questions": [
        {
          "label": "ক",
          "question": "উৎপাদন কী?",
          "explanation": "কমানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে।"
        },
        {
          "label": "খ",
          "question": "\"উৎপাদন সম্পদের সার্বিক ব্যবহার নিশ্চিত করে\" ব্যাখ্যা করো।",
          "explanation": "মানুষের কারিগরি জ্ঞান ও বুদ্ধিমত্তা কাজে লাগিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে। এটি সম্পন্ন করতে কাঁচামাল, শ্রমিক, কৃষি, মূলধন প্রয়োজন হয়। আর এগুলো হলো সম্পদ। পণ্য উৎপাদনের মাধ্যমে এসব উপাদানের সঠিক ব্যবহার নিশ্চিত হয়। ফলে সম্পদের অপচয় হয় না। সবশেষে এগুলো আমরা ভোগ বা ব্যবহার করে উপযোগ নিঃশেষ করি। এভাবে উৎপাদন সম্পদের সঠিক ব্যবহার নিশ্চিত করে।"
        },
        {
          "label": "গ",
          "question": "উদ্দীপকে প্রাথমিক পর্যায়ে কোন ধরনের উপযোগ সৃষ্টি হয়েছে? ব্যাখ্যা করো।",
          "explanation": "জনাব হাসিবুল প্রাথমিক পর্যায়ে আম সংরক্ষণের মাধ্যমে সময়গত উপযোগ সৃষ্টি করেছেন। এক সময়ের উৎপাদিত পণ্য অন্য সময়ে ভোগ বা ব্যবহার করার মাধ্যমে সময়গত উপযোগ সৃষ্টি হয়। এতে এক মৌসুমের উৎপাদিত পণ্য সারা বছর ধরে ব্যবহার করা যায়। গুদামজাতকরণের মাধ্যমে সময়গত উপযোগ সৃষ্টি হয়। জনাব হাসিবুল একজন আম ব্যবসায়ী। তিনি দিনাজপুর থেকে ট্রাকে করে ঢাকায় আম নিয়ে আসেন। প্রাথমিক পর্যায়ে কারওয়ান বাজারের আধুনিক মানের গুদামে সংরক্ষণ করেন। এতে তার আমগুলো পরবর্তীতে বিক্রি করার সুযোগ তৈরি হচ্ছে। যখন আমের দাম বাড়ে বা বাজারে ঘাটতি সৃষ্টি হয়, তখন আম বিক্রি করলে চাহিদা মেটানো সম্ভব হবে। অর্থাৎ উৎপাদন মৌসুমে আম উৎপাদিত হলেও বছরের অন্যান্য সময় সেগুলো ভোগের সুযোগ তৈরি হচ্ছে। এ বৈশিষ্ট্যগুলো সময়গত উপযোগের সাথে মিলে যায়। তাই বলা যায়, জনাব হাসিবুল আম সংরক্ষণের মাধ্যমে সময়গত উপযোগ সৃষ্টি করছেন।"
        },
        {
          "label": "ঘ",
          "question": "\"গুদামজাতকরণের ফলে ক্রেতারা দীর্ঘ সময় পর্যন্ত আম ভোগের সুযোগ পায়\"- উদ্দীপকের আলোকে বিশ্লেষণ করো।",
          "explanation": "\"গুদামজাতকরণের ফলে ক্রেতারা দীর্ঘ সময় পর্যন্ত আম ভোগের সুযোগ পায়\"- উক্তিটি যথার্থ। পণ্যের গুদামজাতকরণের মাধ্যমে সময়গত উপযোগ সৃষ্টি করা হয়। পণ্য উৎপাদন থেকে ভোগের সময় পর্যন্ত সংরক্ষণ করলে সময়গত উপযোগ সৃষ্টি হয়। এতে পণ্য অপচয় বা নষ্ট হয় না। উদ্দীপকে জনাব হাসিবুল দিনাজপুর থেকে ঢাকায় আম নিয়ে আসেন। প্রাথমিক পর্যায়ে কারওয়ান বাজারে আধুনিক মানের গুদামে সংরক্ষণ করেন। ফলে যখন বাজারে আমের সরবরাহ থাকে না তখন তিনি আম সরবরাহ করেন। জনাব হাসিবুল আমগুলো গুদামে সংরক্ষণ করার ফলে আমগুলো নষ্ট হবে না। গুদামজাতকরণ সময়গত উপযোগ সৃষ্টি করে। গুদামজাতকরণের ফলে এক সময়ে উৎপাদিত পণ্য অন্য সময়ে ভোগ করা যায়। ফলে অ-মৌসুমে ক্রেতারা আম খেতে পারবেন। সুতরাং, \"গুদামজাতকরণের ফলে ক্রেতারা দীর্ঘসময় পর্যন্ত আম ভোগের সুযোগ পায়\"- উক্তিটি যৌক্তিক।"
        }
      ]
    },
    {
      "number": "2",
      "uddipok": "রাজশাহীর বিশিষ্ট শিল্পপতি মি. কামাল চৌধুরী চর-খিদিরপুরে একশত একর পতিত জমিতে একটি বিনোদন, পার্ক গড়ে তোলেন। এতে ঐ এলাকার মানুষের কর্মের সুযোগ সৃষ্টি হয়। তাছাড়া বিনোদন পিপাসু জনসাধারণের পার্কে যাতায়াতের জন্য রাস্তাঘাট নির্মাণসহ বিদ্যুতেরও ব্যবস্থা করা হয়। ফলে ঐ এলাকার সার্বিক অবস্থার ব্যাপক উন্নয়ন সাধিত হয়।",
      "tag": "ISCD 24",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো পণ্য বা সেবার মধ্যে মানুষের অভাব পূরণের যে ক্ষমতা ও গুণ বিদ্যমান থাকে তাকে ঐ পণ্য বা সেবাসামগ্রীর উপযোগ বলে।"
        },
        {
          "label": "খ",
          "question": "\"উৎপাদন কর্মসংস্থান সৃষ্টি করে\" ব্যাখ্যা করো।",
          "explanation": "উৎপাদনের বিভিন্ন কাজের সাথে জড়িত থাকার মাধ্যমে অনেক মানুষের কর্মসংস্থান হয়। উৎপাদনের উপকরণসমূহ সংগ্রহ, সংরক্ষণ, ব্যবহার ও চূড়ান্ত প্য উৎপাদনের সাথে বিভিন্ন দক্ষতার মানুষ জড়িত থাকে। এছাড়া উৎপাদনের আগে ও পরে একাধিক স্তরে মানুষের কর্মসংস্থানের সুযোগ সৃষ্টি হয়। দেশে নতুন নতুন কলকারখানা প্রতিষ্ঠিত হয়, যেখানে মানুষ তার জীবিকা অর্জনের পথ খুঁজে পায়। সুতরাং, উৎপাদন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "উদ্দীপকে উল্লিখিত মি. কামাল চৌধুরীর কার্যক্রম উৎপাদনের কোন খাতের অন্তর্ভুক্ত? ব্যাখ্যা করো।",
          "explanation": "উদ্দীপকে উল্লিখিত মি. কামাল চৌধুরীর কার্যক্রম উৎপাদনের সেবা খাতের অন্তর্ভুক্ত। কোনো কাজ বা সুবিধার মাধ্যমে মানুষের অভাব পূরণের সাথে সম্পর্কিত কাজ সেবা খাতের অন্তর্ভুক্ত। মানুষ একটু আরামদায়ক স্বাচ্ছন্দ্যময় -জীবন প্রত্যাশা করে। মৌলিক চাহিদার পাশাপাশি মানুষ প্রশান্তি পেতে চায় যা সেবা খাতের মাধ্যমে সম্ভব। মি. কামাল চৌধুরী চর-খিদিরপুরে একশত একর জমিতে একটি বিনোদন পার্ক গড়ে তোলেন। সেবা খাতের মাধ্যমে মানুষের মৌলিক চাহিদা পূরণের পাশাপাশি বিনোদনের সুযোগ সৃষ্টি হয়, যা তার কাজের মাধ্যমে হয়েছে। বিনোদন পার্ক তৈরি করায় ঐ এলাকার মানুষের কাজের সুযোগ তৈরি হয়েছে। পাশাপাশি বিভিন্ন এলাকার মানুষ পার্কে গিয়ে স্বাচ্ছন্দ্যময় সময় উপভোগ করতে পারছে। এছাড়া বিনোদন পার্ক ছাড়াও ঐ এলাকায় রাস্তাঘাট নির্মাণ ও বিদ্যুতের ব্যবস্থা করা হয়েছে। ফলে মানুষ ঠিকমতো চলাচল করতে পারছে এবং বিদ্যুতের নানান সুবিধা ভোগ করতে পারছে। তার কাজের ফলে মানুষ উপকৃত হচ্ছে। তাই বলা যায়, মি. কামাল চৌধুরীর কাঁজ উৎপাদনের সেবা খাতের অন্তর্ভুক্ত।"
        },
        {
          "label": "ঘ",
          "question": "\"উৎপাদন প্রাকৃতিক সম্পদের সর্বোত্তম ব্যবহারের মাধ্যমে কর্মসংস্থান সৃষ্টি ও আর্থ-সামাজিক উন্নয়নে সহায়তা করে\" উদ্দীপকের আলোকে উক্তিটির যথার্থতা",
          "explanation": "\"উৎপাদন প্রাকৃতিক সম্পদের সর্বোত্তম ব্যবহারের মাধ্যমে কর্মসংস্থান সৃষ্টি ও আর্থ-সামাজিক উন্নয়নে সহায়তা করে\"- উদ্দীপকের আলোকে উক্তিটি যথার্থ বলা যায়। প্রকৃতি থেকে বিভিন্ন সম্পদ সংগ্রহ করে তা কাঁচামালে রূপান্তর করা হয়। উক্ত কাঁচামাল থেকে মানুষের ব্যবহার উপযোগী পণ্য তৈরি করে রূপগত উপযোগ সৃষ্টি করা হলো উৎপাদন। উৎপাদনের মাধ্যমে প্রাকৃতিক সম্পদের সঠিক ব্যবহার করা হয়। মি. কামাল চৌধুরী একজন শিল্পপতি। তিনি রাজশাহী অঞ্চলের চর- খিদিরপুর এলাকায় একশ একর জমিতে একটি বিনোদন পার্ক তৈরি করেন। বিনোদন পিপাসু জনসাধারণের কথা চিন্তা করে তিনি পার্কে যাতায়াতের সুবিধার জন্য রাস্তাঘাট নির্মাণ করেন। এছাড়াও তিনি সেখানে বিদ্যুতের ব্যবস্থা করেন। এতে ঐ অঞ্চলের মানুষ উপকৃত হয়। মি. কামাল চৌধুরীর ঐ বিনোদন পার্ক নির্মাণের জন্য অনেক রকম উপকরণের দরকার হয়। এগুলো প্রকৃতি থেকে সরাসরি বা পরোক্ষভাবে সংগ্রহ করা হয়। প্রকৃতির নানা উপাদানের সংমিশ্রণে বিনোদন পার্ক, রাস্তাঘাট নির্মাণ, বিদ্যুতের আনুষঙ্গিক উপকরণ তৈরি করা হয়। এসব উপকরণ তৈরিতে অনেক মানুষ যুক্ত থাকে। এতে তাদের কর্মসংস্থানের সুযোগ সৃষ্টি হয়। কর্মসংস্থানের কারণে তারা অর্থনৈতিকভাবে সাবলম্বী হতে পারে। এতে তাদের জীবনযাত্রার মান বাড়ে এবং সামগ্রিকভাবে তা দেশের অর্থনীতির উন্নয়নে সহায়তা করে। তাছাড়া রাস্তাঘাট নির্মাণের মাধ্যমে মি. কামাল চৌধুরী সামাজিক উন্নয়নেও অবদান রেখেছেন। এভাবে মি. কামাল চৌধুরী উৎপাদন প্রক্রিয়ায় অংশগ্রহণ করে কর্মসংস্থান সৃষ্টি ও আর্থ-সামাজিক উন্নয়নে সহায়তা করেন।"
        }
      ]
    },
    {
      "number": "3",
      "uddipok": "পুরো পৃথিবীতে মহামারী আকার ধারণ করেছে করোনা ভাইরাস। এতে নিত্য প্রয়োজনীয় পণ্যসামগ্রীর চাহিদা ও সরবরাহ ব্যবস্থা প্রায় ভেঙে পড়ার উপক্রম। এমতাবস্থায় বিশেষজ্ঞরা দেশের স্বল্প জমিতে বেশি খাদ্য উৎপাদনের তাগিদ দিয়েছেন। এতে উৎপাদন ব্যবস্থা সচল রাখার পাশাপাশি শ্রমের সঠিক ব্যবহার সম্ভব হবে।",
      "tag": "ISCD 24",
      "sub_questions": [
        {
          "label": "ক",
          "question": "উৎপাদনের উপকরণ কী?",
          "explanation": "যেসব উপাদান যৌথ ও সমন্বিত ভূমিকায় উৎপাদনের কাজ সম্পন্ন করে সেগুলোকে উৎপাদনের উপকরণ বলে।"
        },
        {
          "label": "খ",
          "question": "শ্রম কী শুধুই শারীরিক? ব্যাখ্যা করো।",
          "explanation": "মানুষের শারীরিক, মানসিক এবং বুদ্ধিবৃত্তিক কর্মপ্রচেষ্টা, যা উৎপাদন কাজে ব্যবহার করে অর্থ বা আয় উপার্জন করা হয় তাকে শ্রম বলে। একজন মানুষ দৈহিক বা কায়িক শ্রম দিয়ে অর্থ উপার্জন করতে পারে। আবার মানসিক প্রচেষ্টার মাধ্যমেও অর্থ উপার্জন করতে পারে। যেমন- কোনো শিক্ষকের ক্লাসে পাঠদান অথবা ডাক্তারের স্বাস্থ্য বিষয়ক পরামর্শ দেওয়া প্রভৃতি মানসিক কাজের মাধ্যমে হয়। তাই বলা যায়, শ্রম শুধুই শারীরিক নয়, মানসিকও।"
        },
        {
          "label": "গ",
          "question": "ফসলি জমি উৎপাদনের কোন উপকরণের অন্তর্ভুক্ত? ব্যাখ্যা করো।",
          "explanation": "ফসলি জমি উৎপাদনের ভূমি উপকরণের অন্তর্ভুক্ত। ভূমি বলতে প্রকৃতির দান সব সম্পদকে বোঝায় যেমন: মাটি, পানি, বাতাস প্রভৃতি। মানুষ কখনও এগুলো সৃষ্টি করতে পারে না। ভূমিকে ধ্বংস করা যায় না। উদ্দীপকের বিশেষজ্ঞরা দেশের স্বল্প জমিতে বেশি খাদ্য উৎপাদনের। তাগিদ দিয়েছেন। আর খাদ্য উৎপাদনে প্রয়োজন জমি বা মাটি যা প্রকৃতির একটি অবিচ্ছেদ্য উপাদান। এটি মানুষ সৃষ্টি করতে পারে না। অর্থাৎ উৎপাদনের মাধ্যমে এর পরিমাণ বাড়ানো সম্ভব নয়। আবার, এটি ধ্বংস করাও সম্ভব নয়। মানুষ এটি ব্যবহার করে প্রয়োজন, মেটাতে পারে। এ বৈশিষ্ট্যগুলোর আলোকে বলা যায়, ফসলি জমি উৎপাদনের ভূমি উপকরণের বৈশিষ্ট্য।"
        },
        {
          "label": "ঘ",
          "question": "স্বল্প জমিতে বেশি খাদ্য উৎপাদনে শ্রম দক্ষতার ভূমিকা কীরূপ বলে তুমি মনে করো? বিশ্লেষণ করো।",
          "explanation": "য স্বল্প জমিতে বেশি খাদ্য উৎপাদনে শ্রম দক্ষতার ভূমিকা অপরিহার্য বলে আমি মনে করি। শ্রমের দক্ষতা বলতে পারদর্শিতার সাথে শ্রমিকের কাজ করার ক্ষমতাকে বোঝায়। এটি সম্পদের সর্বোচ্চ ব্যবহারে সহায়ক। ফলে কম ব্যয়ে বেশি পরিমাণ উৎপাদন সম্ভব হয়। করোনা ভাইরাসের মহামারীর ফলে নিত্যপ্রয়োজনীয় পণ্যসামগ্রীর চাহিদা ও সরবরাহ ব্যবস্থা ভেঙে পড়ার উপক্রম। তাই বিশেষজ্ঞরা স্বল্প জমিতে বেশি খাদ্য উৎপাদনে জোড় দিয়েছেন। এতে উৎপাদন ব্যবস্থা সচল থাকবে এবং শ্রমের সঠিক ব্যবহার সম্ভব হবে। শ্রমদক্ষতা হলো শ্রমিকের বিশেষ গুণ বা যোগ্যতা। আর এদেশের কৃষকরা পারিবারিক ঐতিহ্য ও ধারাবাহিকতা রক্ষায় বছরের পর বছর ধরে কৃষি কাজ করছে। এতে তারা ফসল উৎপাদনে অত্যন্ত দক্ষ। আবার, এই সংকটকালে সরকার প্রশিক্ষণের মাধ্যমে আধুনিক চাষ ব্যবস্থা শেখাতে পারে। ফলে কৃষকরা আরও দক্ষ হয়ে ওঠবে। এতে তারা তাদের দক্ষতা কাজে লাগিয়ে বেশি ফসল উৎপাদন করতে পারবে। এভাবে দেশের স্বল্প পরিমাণে জমি ও সম্পদের সর্বোচ্চ ব্যবহার সম্ভব হবে। তাই আমি মনে করি, স্বল্প জমিতে বেশি খাদ্য উৎপাদনে শ্রমদক্ষতার ভূমিকা অপরিহার্য।"
        }
      ]
    },
    {
      "number": "4",
      "uddipok": "মি. তাহের খুলনা বিশ্ববিদ্যালয় থেকে পাস করা একজন উচ্চশিক্ষিত যুবক। তিনি সবসময় নিজ গ্রামের স্বল্প শিক্ষিত বেকার যুবকদের কথা ভেবেছেন। এ ভাবনার আলোকেই স্বল্পশিক্ষিত যুবকদের নিয়ে নিজ গ্রামে ক্ষুদ্র ও কুটির শিল্প গড়ে তুলেছেন। এ শিল্পে গ্রামের যুবকরা কাজ করে যে বেতন পান তা দিয়ে একদিকে এনেছেন তাদের পারিবারিক সচ্ছলতা, অন্যদিকে মি. তাহেরও পেয়েছেন আর্থিক ও সামাজিক প্রতিষ্ঠা।",
      "tag": "ISCD 24",
      "sub_questions": [
        {
          "label": "ক",
          "question": "শ্রম কী?",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক 'কর্মপ্রচেষ্টাকে শ্রম বলে।"
        },
        {
          "label": "খ",
          "question": "সব অর্থই কি মূলধন? ব্যাখ্যা করো।",
          "explanation": "সব অর্থই মূলধন হিসেবে বিবেচিত হয় না। অর্থ হচ্ছে বিনিময়ের মাধ্যম। আর যে অর্থ মানুষ ভোগ না করে উৎপাদন কাজে বিনিয়োগ করে, তাকে মূলধন বলে। এক্ষেত্রে অর্থ উৎপাদনে ব্যবহৃত হয় বা মুনাফার উদ্দেশ্যে অন্য কোনো কাজে বিনিয়োগ করা হয়। কিন্তু অন্য কোনো উদ্দেশ্যে অর্থ সঞ্চয় বা খরচ করলে সেটি মূলধন বলে বিবেচিত হবে না। তাই বলা যায়, সব অর্থই মূলধন নয়।"
        },
        {
          "label": "গ",
          "question": "মি. তাহের উৎপাদনের কোন উপাদানকে গুরুত্ব দিয়ে গ্রামে ক্ষুদ্র ও কুটির শিল্প স্থাপন করেছেন? ব্যাখ্যা করো।",
          "explanation": "মি. সেলিম উৎপাদনের শ্রম উপাদানটিকে গুরুত্ব দিয়ে গ্রামে ক্ষুদ্র ও কুটির শিল্প স্থাপন করেছেন। শ্রম হচ্ছে মানুষের শারীরিক ও মানসিক কর্মপ্রচেষ্টা। শ্রম একটি জীবন্ত উপাদান। এটি উৎপাদনে ও অর্থ উপার্জনে সহায়তা করে। শ্রমকে উৎপাদনের জীবনীশক্তি বলা হয়। মি. সেলিম একজন উচ্চ শিক্ষিত যুবক। তিনি সবসময় তার গ্রামের বেকার যুবকদের নিয়ে কিছু করার চিন্তা করেন। সেই ভাবনা থেকে গ্রামের স্বল্পশিক্ষিত যুবকদের নিয়ে ক্ষুদ্র ও কুটির শিল্প গড়ে তুলেছেন। ফলে যুবকদের আয়ের ব্যবস্থা হয়েছে এবং পরিবারে সচ্ছলতা ফিরে এসেছে। এক্ষেত্রে গ্রামের যুবকরা ক্ষুদ্র ও কুটির শিল্পে শ্রমিক হিসেবে কাজ করে অর্থ উপার্জন করছে। তাদের পরিশ্রমের ফলে উৎপাদন কাজ সচল রয়েছে। অর্থাৎ, বেকার যুবকরা এখানে উৎপাদনের শ্রম উপাদানের ভূমিকা পালন করছে। আর মি. সেলিম তাদের কথা ভেবেই ব্যবসায় স্থাপন করেছেন। তাই বলা যায়, তিনি শ্রম উপাদানটিকেই গুরুত্ব দিয়েছেন।"
        },
        {
          "label": "ঘ",
          "question": "\"মি. তাহের একজন সার্থক সংগঠন\"- উৎপাদনের অন্যতম উপকরণ সংগঠনের আলোকে উক্তিটির যথার্থতা মূল্যায়ন করো।",
          "explanation": "উৎপাদনের অন্যতম উপকরণ সংগঠনের আলোকে আমি মনে করি মি. সেলিম একজন সার্থক সংগঠক। সংগঠন হলো একই লক্ষ্য অর্জনে সমবেত কতিপয় ব্যক্তির সমষ্টি। এর মাধ্যমে উৎপাদনের অন্য উপাদানগুলোকে একত্র করে একই উদ্দেশ্য অর্জনে ব্যবহার করা হয়। আর সংগঠনের এ কাজটি যিনি করেন তাকে বলে সংগঠক। মি. সেলিম রাজশাহী বিশ্ববিদ্যালয় থেকে পড়াশোনা শেষ করেন। তিনি সবসময়ই তার গ্রামের গরিব, স্বল্পশিক্ষিত ও বেকার যুবকদের কথা ভেবেছেন। ভাবনা অনুসারে গ্রামের যুবকদের নিয়ে তিনি ক্ষুদ্র ও কুটির শিল্প প্রতিষ্ঠা করেন। এখানে কাজ করে গ্রামের যুবকরা আর্থিকভাবে সচ্ছল হচ্ছে। মি. সেলিমও আর্থিক ও সামাজিকভাবে প্রতিষ্ঠা লাভ করেছেন। অর্থাৎ, মি. সেলিমের কাজটি সংগঠনের সাথে সংশ্লিষ্ট। আর তিনি একজন সংগঠক। মি. সেলিমের প্রতিষ্ঠানে কাজ করার মাধ্যমে গ্রামের যুবকদের শ্রমের সদ্ব্যবহার হচ্ছে। প্রতিষ্ঠানটি পরিচালনার জন্য মি. সেলিম ভূমি সংগ্রহ ও মূলধন সরবরাহ করেছেন। তার প্রতিষ্ঠান থেকে পাওয়া মজুরি দিয়ে শ্রমিকদের আর্থিক সচ্ছলতা এসেছে। পাশাপাশি মি. সেলিমের নিজ অবস্থাও উন্নতি হয়েছে। তিনি আর্থিক ও সামাজিক প্রতিষ্ঠা পেয়েছেন। ফলে তিনি তার উদ্দেশ্য অর্জনে সক্ষম হয়েছেন। আর তা সম্ভব হয়েছে তার মধ্যকার সংগঠন গুণের ফলে। তাই আমি মনে করি, \"মি সেলিম একজন সার্থক সংগঠক\"।"
        }
      ]
    },
    {
      "number": "5",
      "uddipok": "'জনতা' ব্যাংকের সেবার মান অত্যন্ত উন্নত ও আধুনিক প্রযুক্তিসম্পন্ন। ব্যাংকের কর্মকর্তা ও কর্মচারীগণ গ্রাহকদের সাথে সহযোগিতাপূর্ণ আচরণ করে এবং গ্রাহকরা খুব দ্রুত লেনদেন সম্পন্ন করতে পারে। ফলে ব্যাংকটি গ্রাহকদের কাছে খুবই জনপ্রিয়। সম্প্রতি গ্রাহক সংখ্যা বেড়ে যাওয়ায় ব্যাংকটি গ্রাহকদের প্রত্যাশা অনুযায়ী সেবা দিতে পারছে না।",
      "tag": "ISCD 24",
      "sub_questions": [
        {
          "label": "ক",
          "question": "সেবার অবিচ্ছেদ্যতা কী?",
          "explanation": "সেবার অবিচ্ছেদ্যতা বলতে সেবাদানকারী মানুষ বা যন্ত্রপাতি থেকে সেবাকে আলাদা না করতে পারাকে বোঝায়।"
        },
        {
          "label": "খ",
          "question": "\"সেবা অস্পর্শনীয়”- ব্যাখ্যা করো।",
          "explanation": "সেবার অন্যতম বৈশিষ্ট্য হলো অস্পর্শনীয়তা। দেখা ও স্পর্শ করা যায় না, অথচ মানুষের প্রয়োজন ও অভাব পূরণ করে এমন কাজ, উপকার বা সুবিধার্কে সেবা বলে। বস্তুগত পণ্যের মতো সেবা কেনার সময় বা ব্যবহারের আগে স্বাদ নেওয়া, দেখা ও স্পর্শ করা যায় না। এমনকি সেবা নেওয়ার আগে এর কার্যকারিতাও উপলব্ধি করা যায় না। তাই বলা হয়, সেবা অস্পর্শনীয়।"
        },
        {
          "label": "গ",
          "question": "উদ্দীপকে 'জনতা' ব্যাংক ব্যবসায়ের কোন খাতের অন্তর্গত? ব্যাখ্যা করো।",
          "explanation": "উদ্দীপকে 'গোমতী' ব্যাংক ব্যবসায়ের সেবা খাতের অন্তর্গত। অভাব বা প্রয়োজন মেটাতে পারে এমন অস্পর্শনীয় কাজ কিংবা সুবিধাকে সেবা বলে। এটি দেখা যায় না, এমনকি স্পর্শও করা যায় না। কিন্তু এর মাধ্যমে মানুষ তৃপ্তি বা সন্তুষ্টি পায়। 'গোমতী' ব্যাংকের সেবার মান অত্যন্ত উন্নত ও আধুনিক প্রযুক্তিসম্পন্ন। ব্যাংকের কর্মকর্তা ও কর্মচারীরা গ্রাহকদের সাথে সহযোগিতাপূর্ণ আচরণ করে। তাই গ্রাহকরা খুব দ্রুত লেনদেন সম্পন্ন করতে পারে। ফলে ব্যাংকটি গ্রাহকদের কাছে খুবই জনপ্রিয়। এক্ষেত্রে সেবা যেমন দেখা বা স্পর্শ করা যায় না, তেমনি ব্যাংক থেকে পাওয়া সুবিধাও দেখা বা স্পর্শ করা যায় না। তবে এক্ষেত্রে 'ব্যাংকটি গ্রাহকদের চাহিদামতো ব্যাংকিং সেবা দিতে সক্ষম। আর এ সুযোগ-সুবিধা পেয়ে গ্রাহকদের প্রয়োজন মিটছে। সুতরাং, উদ্দীপকের ব্যবসায়টি সেবা খাতের অন্তর্ভুক্ত।"
        },
        {
          "label": "ঘ",
          "question": "\"গ্রাহকদের প্রত্যাশা অনুযায়ী সেবা দিতে না পারায় ব্যাংকটির সুনাম নষ্ট হচ্ছে\"- সেবার বৈশিষ্ট্যের ধরন উল্লেখপূর্বক তোমার মতামত দাও।",
          "explanation": "\"গ্রাহকদের প্রত্যাশা অনুযায়ী সেবা দিতে না পারায় ব্যাংকটির সুনাম নষ্ট হচ্ছে\"- সেবার বৈসাদৃশ্যতা বৈশিষ্ট্য অনুসারে উক্তিটি যথার্থ। সেবার পরিবর্তনশীলতা বা বৈসাদৃশ্যতা বলতে সেবার মানের ভিন্নতাকে বোঝায়। সেবার মান নির্ভর করে কে, কখন, কোথায় এবং কীভাবে সেবা প্রদান করবে তার ওপর। ব্যক্তি, স্থান এবং সময়ের পার্থক্যের কারণে সেবার মানের মধ্যেও পার্থক্য বা পরিবর্তন দেখা যায়। উদ্দীপকে 'গোমতী' ব্যাংকের সেবার মান অত্যন্ত উন্নত ও আধুনিক প্রযুক্তিসম্পন্ন'। ব্যাংকের কর্মকতা ও কর্মচারীদের আচরণ সহযোগিতাপূর্ণ। এ কারণে গ্রাহকরা খুব দ্রুত লেনদেন সম্পন্ন করতে পারে। ফলে ব্যাংকটি গ্রাহকদের কাছে খুবই জনপ্রিয়। সম্প্রতি গ্রাহক সংখ্যা বেড়ে যাওয়ায় ব্যাংকটি প্রত্যাশা অনুযায়ী সেবা দিতে পারছে না। অর্থাৎ, বর্ধিত গ্রাহকদের - প্রত্যাশা অনুযায়ী সেবা দিতে ব্যাংকের কর্মকর্তা-কর্মচারীরা ব্যর্থ হচ্ছে। পরিবেশ ও পরিস্থিতির ওপর সেবার মান নির্ভর করে। সব পরিস্থিতিতে সেবাদানকারী একই মানের সেবা দিতে পারে না। 'গোমতী' ব্যাংকের সেবায় গ্রাহকরা সন্তুষ্ট থাকলেও গ্রাহক সংখ্যা বেড়ে যাওয়ায় পরিস্থিতি বদলে যায়। ফলে ব্যাংকটি গ্রাহকদের প্রত্যাশা । অনুযায়ী একই মানের সেবা দিতে পারছে না। এতে গ্রাহকদের মধ্যে অসন্তোষ তৈরি হয়। এক্ষেত্রে সেবাদানকারীর সেবাদানের সময় ও এ পরিস্থিতির ওপর সেবার মান নির্ভর করে। এটি সেবার বৈসাদৃশ্যতা বৈশিষ্ট্যকে নির্দেশ করে। আর এ কারণে গ্রাহকদের প্রত্যাশা অনুযায়ী ' সেবা দিতে না পারায় ব্যাংকটির সুনাম নষ্ট হচ্ছে।"
        }
      ]
    },
    {
      "number": "6",
      "uddipok": "Lotus কোম্পানি জুন মাসে ১০,০০০ পিস জুতা উৎপাদন করে, যা আগস্ট মাসেই শেষ হয়ে যায়। এতে প্রতিষ্ঠানটি বেশ লাভবান হয়। বেশি লাভের প্রত্যাশায় প্রতিষ্ঠানটি সেপ্টেম্বর মাসে আরও ১৫,০০০ পিস জুতা উৎপাদন করে। কিন্তু সে সময় মাত্র ১২,০০০ পিস জুতা বিক্রি হয় এবং বাকি ৩,০০০ জুতা অবিক্রীত থেকে যায়। ফলে প্রতিষ্ঠানটি ক্ষতির সম্মুখীন হয়।",
      "tag": "ISCD 24",
      "sub_questions": [
        {
          "label": "ক",
          "question": "ক্রেতাকেন্দ্রিকতা (Customization) কী?",
          "explanation": "প্রত্যেক ক্রেতার রুচি, পছন্দ, আয় প্রভৃতি বিবেচনা করে পণ্য তৈরি এবং সরবরাহ করাকে ক্রেতাকেন্দ্রিকতা (Customization) বলে।"
        },
        {
          "label": "খ",
          "question": "দ্রব্য এবং পণ্য কি একই? ব্যাখ্যা করো।",
          "explanation": "সাধারণ অর্থে, বস্তুগত দ্রব্যকেই পণ্য বলা হয় কিন্তু অর্থশাস্ত্রে সমজাতীয় দ্রব্যকে পণ্য বলা হয়। যেমন: ডাল একটি দ্রব্য। কিন্তু সব ডাল এক রকম নয়, মুগ ডাল মসুরের ডাল থেকে আলাদা। এ জন্য মুগ ডাল ও মসুর ডাল দুটি আলাদা পণ্য হিসেবে বিবেচিত হয়। অর্থাৎ একই গুণসম্পন্ন পণ্যের সমষ্টিকে দ্রব্য বলা হয়। সুতরাং বলা যায়, দ্রব্য এবং পণ্য এক নয়।"
        },
        {
          "label": "গ",
          "question": "প্রতিষ্ঠানটি দ্রব্য না সেবা উৎপাদন করছে- ব্যাখ্যা করো।",
          "explanation": "Lotus কোম্পানি জুতা উৎপাদনের মাধ্যমে দ্রব্য উৎপাদন করছে। যা স্পর্শ করা যায়, এবং মানুষের প্রয়োজন ও অভাব পূরণ করতে পারে। তাকে দ্রব্য বলে। এর স্বাদ, গন্ধ, আকার-আকৃতি ও ওজন আছে। দ্রব্য কেনার আগে যাচাই করা যায়। Lotus কোম্পানি জুতা উৎপাদন করে। জুতা ব্যবহারকারীকে চলাচলে স্বাচ্ছন্দ্যবোধ করতে সহায়তা করে। জুতা দেখা ও স্পর্শ করা যায়। জুতার নির্দিষ্ট আকার আছে। তাছাড়া জুতা সংরক্ষণ করা যায় ও দীর্ঘ সময় ব্যবহার করা যায়। জুতা কেনার আগে মূল্যায়ন করা যায়, যা দ্রব্যের অন্যতম বৈশিষ্ট্য। এটি ব্যবহারের মাধ্যমে ক্রেতা সুবিধা পায়, যা অভাব ও প্রয়োজন মেটাতে পারে। উদ্দীপকে জুতার বৈশিষ্ট্য দ্রব্যের বৈশিষ্ট্যের সাথে সামঞ্জস্যপূর্ণ। তাই বলা যায়, Lotus কোম্পানি জুতা উৎপাদনের মাধ্যমে দ্রব্য উৎপাদন করছে।"
        },
        {
          "label": "ঘ",
          "question": "উৎপাদন ব্যবস্থাপনার কোন কাজটি যথাযথভাবে অনুকূলে না থাকায় কোম্পানি ক্ষতির সম্মুখীন হয়েছে? মতামত দাও।",
          "explanation": "উৎপাদন ব্যবস্থাপনায় উৎপাদন পরিকল্পনা কাজটি যথাযথভাবে অনুকূলে না থাকায় Lotus কোম্পানি ক্ষতির সম্মুখীন হয়েছে। কোনো পণ্য বা সেবা উৎপাদন করার আগে এ সম্পর্কিত যাবতীয় কাজের নকশা তৈরি করা এবং সে অনুযায়ী উৎপাদন করাকে উৎপাদন পরিকল্পনা বলে। উৎপাদন পরিকল্পনা গ্রহণের মাধ্যমে পণ্যের ভবিষ্যৎ চাহিদা নিরূপণ করা যায়। সে অনুযায়ী প্রয়োজনীয় কর্মসূচি নেওয়া সম্ভব হয়। এক্ষেত্রে বিভিন্ন দিক বিচার-বিশ্লেষণ করা আবশ্যক। Lotus কোম্পানি জুন মাসে ১০,০০০ পিস জুতা উৎপাদন করে, যা আগস্ট মাসে বিক্রি হয়ে যায়। এতে উৎসাহিত হয়ে প্রতিষ্ঠানটি সেপ্টেম্বর মাসে আরও ১৫,০০০ পিস জুতা উৎপাদন করে। কিন্তু সে সময় বিক্রি কম হয় এবং ৩,০০০ পিস জুতা জুতা অবিক্রীত থেকে যায়। এতে প্রতিষ্ঠানটি ক্ষতিগ্রস্ত হয়। জুতা একটি ভোগ্য পণ্য। সময়ের সাথে সাথে ভোক্তার চাহিদা পরিবর্তন হতে থাকে। তাই ভোক্তার চাহিদা ও বাজার যাচাই করে উৎপাদন পরিকল্পনা করতে হয়। Lotus কোম্পানি জুতা উৎপাদনের সময় এসব ভাবেনি। যদি ক্রেতার চাহিদা অনুসরণ করে পণ্য উৎপাদন করতো তবে পণ্য অবিক্রীত থাকতো না। এখন অতিরিক্ত উৎপাদনের ফলে প্রতিষ্ঠানটির ব্যয় বেড়েছে এবং ক্ষতি হয়েছে। তাই বলা যায়, Lotus কোম্পানি উৎপাদন পরিকল্পনার কাজটি যথাযথ অনুসরণ না করায় ক্ষতির সম্মুখীন হয়েছে।"
        }
      ]
    },
    {
      "number": "7",
      "uddipok": "'বেবি কেয়ার' ঢাকায় অবস্থিত বিখ্যাত শিশু পোশাক প্রস্তুতকারী প্রতিষ্ঠান। প্রতিষ্ঠানটি দীর্ঘদিন ধরে শিশুদের জন্য বিভিন্ন রং ও মডেলের পোশাক প্রস্তুত করে আসছে। 'বেবি কেয়ার' বর্তমানে দেশের বিভিন্ন শহরে নতুন শোরুম স্থাপনের মাধ্যমে সম্পদের সর্বোচ্চ ব্যবহারের সিদ্ধান্ত গ্রহণ করেছে।",
      "tag": "ISCD 24",
      "sub_questions": [
        {
          "label": "ক",
          "question": "পণ্য ডিজাইন কী?",
          "explanation": "পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করাকে পণ্য ডিজাইন বলে।"
        },
        {
          "label": "খ",
          "question": "\"সংস্কৃতি দ্বারা পণ্য ডিজাইন প্রভাবিত হয়\" ব্যাখ্যা করো।",
          "explanation": "সংস্কৃতি হলো সমাজের মানুষের রীতিসিদ্ধ আচরণ, যা তার বিশ্বাস, মূল্যবোধ, আচার-আচরণ ও বুচি দ্বারা প্রভাবিত হয়। উন্নত এবং উন্নয়নশীল প্রতিটি দেশে তাদের নিজ নিজ সংস্কৃতিকে ধারণ করে পণ্য ডিজাইন করা হয়। কেননা মানুষ দীর্ঘদিন ধরে যে বিশ্বাস, রুচি ও মূল্যবোধ ধারণ করে জীবনযাপন করে তা সহজে পরিবর্তন করতে পারে না। এজন্য প্রতিষ্ঠানগুলো ক্রেতাদের কথা চিন্তা করে, প্রতিযোগিতায় টিকে থাকার জন্য পণ্য ডিজাইনকে দেশের সমাজ ও সংস্কৃতির সাথে মিল রেখে করে। তাই বলা যায়, সংস্কৃতি দ্বারা পণ্য ডিজাইন প্রভাবিত হয়।"
        },
        {
          "label": "গ",
          "question": "'বেবি কেয়ার' পণ্য ডিজাইনের ক্ষেত্রে কোন ধরনের ডিজাইন অনুসরণ করেছে?' ব্যাখ্যা করো।",
          "explanation": "'বেবি কেয়ার' পণ্য ডিজাইনের ক্ষেত্রে নান্দনিক বা রুচিসম্মত ডিজাইন অনুসরণ করেছে। নান্দনিক ডিজাইনে পণ্যের মানকে গুরুত্ব না দিয়ে পণ্যের ডিজাইনকে ক্রেতাদের কাছে আকর্ষণীয় করে তোলা হয়। এক্ষেত্রে পণ্যের মান আগের মতো রেখেই পণ্যের রং, স্টাইল, ও বাহ্যিক ডিজাইনে পরিবর্তন আনা হয়। 'বেবি কেয়ার' ঢাকায় অবস্থিত বিখ্যাত শিশু পোশাক প্রস্তুতকারী প্রতিষ্ঠান। এটি দীর্ঘদিন ধরে শিশুদের জন্য বিভিন্ন রং ও মডেলের পোশাক প্রস্তুত করে আসছে। এক্ষেত্রে প্রতিষ্ঠানটি শিশুদের রুচি ও পছন্দকে গুরুত্ব দিয়েছে। শিশুরা সাধারণত বাহারি রং ও ডিজাইনের পোশাক পছন্দ করে। বিষয়টি বিবেচনায় রেখে প্রতিষ্ঠানটি সেই অনুযায়ী পোশাকের ডিজাইন করে। এক্ষেত্রে এটি পণ্যের মানে গুরুত্ব না দিলেও আকর্ষণীয় ডিজাইনে গুরুত্ব দেয়। এতে সহজেই পোশাকগুলো শিশুরা পছন্দ করে। এতে প্রতিষ্ঠানটির বিক্রি বেড়ে যায়। আর প্রতিষ্ঠানটির এ ডিজাইন নান্দনিক ডিজাইনের সাথে সাদৃশ্যপূর্ণ। সুতরাং 'বেবি কেয়ার' পণ্যের ক্ষেত্রে নান্দনিক ডিজাইন ব্যবহার করেছে।"
        },
        {
          "label": "ঘ",
          "question": "সম্পদের সর্বোচ্চ ব্যবহারের জন্য 'বেবি কেয়ার' এর নতুন শোরুমের স্থাপনের সিদ্ধান্তের যৌক্তিকতা বিশ্লেষণ করো।",
          "explanation": "সম্পদের সর্বোচ্চ ব্যবহারের জন্য 'বেবি কেয়ার' এর নতুন শোরুম স্থাপনের সিদ্ধান্ত অত্যন্ত যৌক্তিক বলে আমি মনে করি। স্বনামধন্য প্রতিষ্ঠানের বিভিন্ন কাজের ক্ষেত্রে প্রচুর লোকবলের প্রয়োজন হয়। এছাড়াও পণ্যের জন্য কাঁচামাল সরবরাহের পরিমাণও পণ্যের চাহিদা বাড়ার সাথে সাথে বাড়তে থাকে। এ পর্যায়ে প্রতিষ্ঠানের শ্রম ও মূলধন বাড়তি চাহিদার যোগানে ব্যবহার করা যায়। এতে সম্পদের সর্বোচ্চ ব্যবহার করা সম্ভব হয়। 'বেবি কেয়ার' ঢাকায় অবস্থিত বিখ্যাত শিশু পোশাক প্রস্তুতকারী প্রতিষ্ঠান। এটি দীর্ঘদিন ধরে শিশুদের জন্য বিভিন্ন রং ও মডেলের পোশাক প্রস্তুত করে আসছে। প্রতিষ্ঠানটি বর্তমানে বাজারে বেশ ভালো অবস্থানে রয়েছে। তাই এটি তার ব্যবসায়কে আরও সম্প্রসারিত করার চিন্তা করছে। এজন্য দেশের বিভিন্ন শহরে এটি নতুন শো-রুম স্থাপন করতে চায়। এর মাধ্যমে সম্পদের সর্বোচ্চ ব্যবহার নিশ্চিত করা যাবে। উদ্দীপকের প্রতিষ্ঠানটি বিভিন্ন শহরে শো-রুম স্থাপন করলে এর জনপ্রিয়তা সারাদেশে ছড়িয়ে পড়বে। ফলে এর পোশাকের চাহিদা পূর্বের তুলনায় আরও বেড়ে যাবে। এক্ষেত্রে প্রতিষ্ঠানটি বিভিন্ন ডিজাইনের নতুন নতুন পণ্য প্রস্তুত করতে পারবে। ফলে পোশাক উৎপাদনে ব্যবহৃত কাঁচামালের যথাযথ ব্যবহার নিশ্চিত হবে। তাছাড়া এসব শো-রুমে প্রত্যক্ষ ও পরোক্ষভাবে অনেক লোকের কাজের সুযোগ সৃষ্টি হবে। এর মাধ্যমে তারা বেকারত্ব থেকে রক্ষা পাবে এবং জনসম্পদে পরিণত হবে। এভাবে 'বেবি কেয়ার' সম্পদের সর্বোচ্চ ব্যবহার নিশ্চিত করতে পারবে। সুতরাং, প্রতিষ্ঠানটির নতুন শো-রুম স্থাপনের সিদ্ধান্তটি যথার্থ হয়েছে।"
        }
      ]
    },
    {
      "number": "8",
      "uddipok": "নিচের ছকটি দেখো এবং প্রশ্নগুলোর উত্তর দাও:",
      "tag": "ISCD 24",
      "sub_questions": [
        {
          "label": "ক",
          "question": "প্যাকিং ডিজাইন কী?",
          "explanation": "পণ্যের কোনো আকার-আকৃতি, রং, ওজন ও গুণাগুণ পরিবর্তন না করে শুধু পণ্যের মোড়ক পরিবর্তন করাকে প্যাকেজিং বা প্যাকিং ডিজাইন বলে।"
        },
        {
          "label": "খ",
          "question": "মডিউলার ডিজাইন বলতে কী বোঝায়? ব্যাখ্যা করো।",
          "explanation": "সম্পূর্ণ পণ্যটিকে ক্ষুদ্র ক্ষুদ্র বিভিন্ন অংশে ভাগ করা হলে প্রতিটি অংশকে একেকটি মডিউলার বলে। মানসম্মত পণ্য ডিজাইনের মধ্যে মডিউলার ডিজাইন অন্যতম। এটিতে সম্পূর্ণ পণ্যকে ক্ষুদ্র ক্ষুদ্র অংশে ভাগ করে ডিজাইন করা হয়। এর মাধ্যমে পণ্যের কোনো অংশ নষ্ট হলে তা মেরামত করে আবার ব্যবহার উপযোগী করে তোলা যায়। ফলে ক্রেতারা মডিউলার ডিজাইনের প্রতি আকৃষ্ট হয়।"
        },
        {
          "label": "গ",
          "question": "উদ্দীপকের ছকে? চিহ্নিত স্থানে কী বসালে ছকটি সম্পূর্ণ হবে? ব্যাখ্যা করো।",
          "explanation": "উদ্দীপকের ছকে '?' চিহ্নিত স্থানে 'পরীক্ষামূলক উৎপাদন' বসালে চিত্রটি সম্পূর্ণ হবে। পণ্য ডিজাইনের 'পরীক্ষামূলক উৎপাদন' পর্যায়ে নতুন ডিজাইন অনুযায়ী পণ্য উৎপাদন করা যাবে কি না তা যাচাই-বাছাই করা হয়। এ পর্যায়ে স্বল্পপরিমাণে পণ্য উৎপাদন করা হয়। পরীক্ষামূলক উৎপাদনের ফলাফল ইতিবাচক হলে চূড়ান্তভাবে পণ্য উৎপাদন করা হয়। পণ্য ডিজাইনের প্রথম তিনটি পর্যায় যথাক্রমে উদ্যোগ গ্রহণ, ধারণা উন্নয়ন ও সামর্থ্য বিশ্লেষণ। এগুলোর কোনো পর্যায়েই পণ্য উৎপাদিত হয় না। সামর্থ্য বিশ্লেষণের পর পণ্য ডিজাইনের চতুর্থ পর্যায় পরীক্ষামূলক উৎপাদনে প্রতিষ্ঠান তার সামর্থ্য অনুযায়ী পরীক্ষামূলকভাবে পণ্য উৎপাদন করে। এ পর্যায়ে প্রথমবারের মতো পণ্য উৎপাদনের চেষ্টা করা হয়। এক্ষেত্রে সাধারণত অল্প পরিমাণে পণ্য উৎপাদিত হয়। পণ্য উৎপাদনে কোনো সমস্যা হচ্ছে কি না, ক্রেতারা পণ্য পছন্দ করেছে কি না তা এ পর্যায়ে দেখা হয়। ফলাফল ইতিবাচক হলেই প্রতিষ্ঠান চূড়ান্তভাবে পণ্য উৎপাদন করে। তাই বলা যায়, উদ্দীপকের ছকে'?' চিহ্নিত স্থানে 'পরীক্ষামূলক উৎপাদন' বসালে চিত্রটি সম্পূর্ণ হবে।"
        },
        {
          "label": "ঘ",
          "question": "উদ্দীপক অনুযায়ী পণ্য ডিজাইনের ৪র্থ স্তরটি যেকোনো প্রতিষ্ঠানের জন্য কতটুকু গুরুত্বপূর্ণ বলে তুমি মনে করো? বিশ্লেষণ করো।",
          "explanation": "উদ্দীপক অনুযায়ী পণ্য ডিজাইনের ৪র্থ স্তর বা পরীক্ষামূলক উৎপাদন যেকোনো প্রতিষ্ঠানের জন্যই অত্যন্ত গুরুত্বপূর্ণ বলে আমি মনে করি। পরীক্ষামূলক উৎপাদনের মাধ্যমে যাচাই করা হয় প্রকৃতপক্ষে প্রতিষ্ঠানটি পণ্য উৎপাদনে সমর্থ কি না। এ স্তরের ইতিবাচক ফলের ভিত্তিতে চূড়ান্ত পণ্য উৎপাদন শুরু করা হয়। উদ্দীপকে পণ্য ডিজাইনের পাঁচটি স্তরের কথা বলা হয়েছে। এখানে পণ্য ডিজাইনের কাজ শুরু হয় উদ্যোগ নেওয়া থেকে। এরপর আসে ধারণা উন্নয়ন স্তর। আর এর পরবর্তী অর্থাৎ, ৩য় ধাপে পণ্যের বাজার সামর্থ্য বিশ্লেষণ করা হয়। তারপর পণ্যটির পরীক্ষামূলক উৎপাদন করা হয়। আর এ ধাপের ফল অনুযায়ী চূড়ান্ত উৎপাদনের সিদ্ধান্ত নেওয়া হয়। পরীক্ষামূলক উৎপাদনের মাধ্যমে ক্রেতার কাছে নতুন ডিজাইনের পণ্যের গ্রহণযোগ্যতা যাচাই করা হয়। বাজারে একটি পণ্যের চাহিদা কেমন হতে পারে তা জানা প্রয়োজন। তাই প্রথমে অল্পপরিমাণে পণ্য উৎপাদন করা হয়। এ উৎপাদনে কোনো ত্রুটি থাকলে তা দূর করার জন্য প্রতিষ্ঠান পদক্ষেপ নেয়। তাছাড়া পরীক্ষামূলক উৎপাদনের বিক্রির ওপর ভবিষ্যতের চূড়ান্ত উৎপাদন নির্ভর করে। এ কাজটি না করা হলে ব্যবসায়ে ক্ষতির আশঙ্কা থাকে। তাই পণ্য ডিজাইনের ৪র্থ স্তর বা পরীক্ষামূলক উৎপাদন যেকোনো প্রতিষ্ঠানের জন্য খুবই গুরুত্বপূর্ণ।"
        }
      ]
    },
    {
      "number": "9",
      "uddipok": "জহির সাহেব একটি প্রতিষ্ঠানের মান ব্যবস্থাপক। তিনি পণ্যের মান নির্ধারণে ৯. ভোক্তাদের প্রত্যাশার বিষয়টি বিবেচনা করেন এবং তা পূরণের চেষ্টা চালান। কিন্তু উৎপাদনকার্যে কর্মীদের মতামতকে কোনো গুরুত্ব না দেওয়ায় প্রতিষ্ঠানটির সার্বিক মান ব্যবস্থাপনার কাজটি অসম্পূর্ণ থাকে।",
      "tag": "ISCD 24",
      "sub_questions": [
        {
          "label": "ক",
          "question": "মান ব্যবস্থাপনা কী?",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে মুনাফা বাড়ানো এবং ক্রেতা সন্তুষ্টি অর্জন করাকে মান ব্যবস্থাপনা বলে।"
        },
        {
          "label": "খ",
          "question": "\"মান নিয়ন্ত্রণ পণ্যের আদর্শমান নিশ্চিত করে\" ব্যাখ্যা করো।",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদিত হচ্ছে কি না তা তদারকি করার প্রক্রিয়াকে মান নিয়ন্ত্রণ বলে। ভোক্তাদের প্রয়োজন, অভাব, চাহিদা পূরণ এবং সন্তুষ্টি করার লক্ষ্যে কোম্পানি পণ্যের একটি মান নির্ধারণ করে থাকে। মান নিয়ন্ত্রণ পূর্ব নির্ধারিত মান অনুযায়ী পণ্য উৎপাদিত হচ্ছে কি না তা তদারকি এবং প্রয়োজনে সংশোধনমূলক কার্যাবলির মাধ্যমে পণ্যের সঠিক মান বজায় রাখার প্রচেষ্টা চালায়। এজন্য বলা যায়, মান নিয়ন্ত্রণ পণ্যের আদর্শমান নিশ্চিত করে।"
        },
        {
          "label": "গ",
          "question": "জহির সাহেব কোন নীতিটি অনুসরণ করেছেন? ব্যাখ্যা করো।",
          "explanation": "নিম্নের অনুরুপঃ জুয়েল সাহেব সার্বিক মান ব্যবস্থাপনার ক্রেতাসন্তুষ্টি নীতিটি অনুসরণ করেছেন। মান নিয়ন্ত্রণ ও মান নিশ্চিতকরণের সমন্বিত রূপ হলো সার্বিক মান ব্যবস্থাপনা। ক্রেতাসন্তুষ্টি সার্বিক মান ব্যবস্থাপনার একটি উল্লেখযোগ্য নীতি। এক্ষেত্রে পণ্যের মান যেন ক্রেতাদের সন্তুষ্টি অর্জনে সমর্থ হয়, সেদিকে খেয়াল রাখা হয়। জুয়েল সাহেব একটি প্রতিষ্ঠানের মান ব্যবস্থাপক। তিনি পণ্যের মান নির্ধারণে ভোক্তাদের প্রত্যাশার বিষয়টি বিবেচনা করেন এবং তা পূরণে পর্যাপ্ত চেষ্টা চালান। ক্রেতাদের সন্তুষ্ট রাখতে ধারাবাহিক মান উন্নয়নেও গুরুত্ব দেন। এখানে উল্লেখ্য, সার্বিক মান ব্যবস্থাপনার তিনটি নীতি হলো ক্রেতা সন্তুষ্টি, কর্মীদের সম্পৃক্ততা ও মানের ধারাবাহিক উন্নয়ন। জুয়েল সাহেব ক্রেতাদের প্রত্যাশা পূরণের মাধ্যমে ক্রেতাসন্তুষ্টি নীতির ওপর গুরুত্ব দেন। তাই বলা যায়, জুয়েল সাহেব ক্রেতাসন্তুষ্টি নীতিটি অনুসরণ করেন।"
        },
        {
          "label": "ঘ",
          "question": "\"সার্বিক মান ব্যবস্থাপনায় কর্মীদের সংশ্লিষ্টতা প্রয়োজন\"- উদ্দীপকের আলোকে বিশ্লেষণ করো।",
          "explanation": "নিম্নের অনুরুপঃ জুয়েল সাহেব কর্তৃক সার্বিক মান ব্যবস্থাপনা অনুসরণে প্রতিষ্ঠানের কর্মীদের সংশ্লিষ্টতা প্রয়োজন। মান নিয়ন্ত্রণ ও. নিশ্চিতকরণের সমন্বিত রূপ সার্বিক মান ব্যবস্থাপনা। এর অন্তর্গত একটি নীতি হলো কর্মী সংশ্লিষ্টতা। সিদ্ধান্ত গ্রহণে কর্মীদের অংশগ্রহণ, প্রেষণা দেওয়া প্রভৃতি উপায়ে কর্মী সংশ্লিষ্টতা বাড়ানো যায়। জুয়েল সাহেব একটি প্রতিষ্ঠানের মান ব্যবস্থাপক। তিনি সার্বিক মান ব্যবস্থাপনার ক্রেতাসন্তুষ্টি নীতিকে সর্বোচ্চ গুরুত্ব দেন। কিন্তু তিনি উৎপাদন কার্যে কর্মীদের মতামতকে গুরুত্ব দেন না। এতে কর্মীরা সিদ্ধান্ত নেওয়ায় অংশ নিতে পারে না। ফলে কর্মীরা প্রেষণার অভাবে কাজের প্রতি অনাগ্রহ অনুভব করতে পারে। এখানে কর্মীদের প্রাতিষ্ঠানিক সিদ্ধান্তে অংশ নিতে না। পারার প্রধান কারণ হলো কর্মী সংশ্লিষ্টতার অভাব। সার্বিক মান ব্যবস্থাপনা অনুসরণে জুয়েল সাহেবের জন্য কর্মী সংশ্লিষ্টতা গুরুত্বপূর্ণ বিষয়। কেননা কর্মী সংশ্লিষ্টতা ব্যতীত সার্বিক মান ব্যবস্থাপনা অসম্পূর্ণ থাকে। কর্মীরা স্বতঃস্ফূর্তভাবে পণ্যের মান উন্নয়নে অংশ না নিলে প্রাতিষ্ঠানিক উদ্দেশ্য অর্জন সম্ভব নয়। তাছাড়া কর্মী সম্পৃক্ততার অভাবে উচ্চ মানসম্পন্ন পণ্য তৈরিও কঠিন হয়ে পড়ে। এতে ক্রেতাসন্তুষ্টি নষ্ট হয়। ফলে প্রতিষ্ঠানটি দীর্ঘমেয়াদে ক্ষতির সম্মুখীন হয়। তাই বলা যায়, সার্বিক মান ব্যবস্থাপনায় কর্মীদের সংশ্লিষ্টতা প্রয়োজন।"
        }
      ]
    },
    {
      "number": "10",
      "uddipok": "'আফরিন গ্রুপ' ফোম উৎপাদন ও বাজারজাতকরণে দেশীয় একটি মান নিয়ন্ত্রণকারী সংস্থা থেকে নিবন্ধনপত্র নিয়েছে। সম্প্রতি প্রতিষ্ঠানটি চীনে ফোম রপ্তানির পরিকল্পনা করে। কিন্তু চীন প্রতিষ্ঠানটির কাছে ফোম বাজারজাতকরণের জন্য একটি আন্তর্জাতিক সংস্থার মান সনদ দেখতে চায়। এজন্য প্রতিষ্ঠানটি আন্তর্জাতিক সংস্থা থেকে মান সনদ সংগ্রহ করে চীনে ফোম রপ্তানি শুরু করে। এতে প্রতিষ্ঠানটির রপ্তানি কার্যক্রম সম্প্রসারিত হয় এবং তারা বৈদেশিক মুদ্রা অর্জনে সক্ষম হয়।",
      "tag": "ISCD 24",
      "sub_questions": [
        {
          "label": "ক",
          "question": "ওয়ারেন্টি কী?",
          "explanation": "যে লিখিত চুক্তির মাধ্যমে উৎপাদক বা বিক্রেতা বিক্রয়কৃত পণ্যের নির্দিষ্ট সময়ের মধ্যে কোনো ত্রুটি হলে তা মেরামতের নিশ্চয়তা দেয় তাকে ওয়ারেন্টি বলে।"
        },
        {
          "label": "খ",
          "question": "\"মান নিশ্চিতকরণ ছাড়া ক্রেতা সন্তুষ্টি অসম্ভব\"- ব্যাখ্যা করো।",
          "explanation": "পণ্য বা সেবার মান যথাযথ রাখতে ব্যবস্থাপনা কার্যাবলির সুনির্দিষ্ট প্রয়োগকে মান নিশ্চিতকরণ বলে। এর মাধ্যমে উৎপাদিত পণ্যের মান যাচাই করা হয়ে থাকে। এর মাধ্যমে যেকোনো পর্যায়ে উদ্ভূত সমস্যা সমাধানের চেষ্টা করা হয়। ফলে ক্রেতাদের কাছে মানসম্মত পণ্য সরবরাহ করা যায়। আর ভালোমানের পণ্য ক্রেতাদের সন্তুষ্ট করে। সুতরাং, মান নিশ্চিতকরণ ছাড়া ক্রেতা সন্তুষ্টি সম্ভব নয়।"
        },
        {
          "label": "গ",
          "question": "'আফরিন গ্রুপ' দেশীয় কোন সংস্থা থেকে মান সনদ সংগ্রহ করেছে? ব্যাখ্যা করো।",
          "explanation": "'আফরিন গ্রুপ' দেশীয় মান নিয়ন্ত্রণকারী সংস্থা বিএসটিআই স (BSTI) থেকে মান সনদ সংগ্রহ করেছে। Bangladesh Standards & Testing Institution (BSTI) হলো উ বাংলাদেশের একমাত্র পণ্য মান নির্ধারণকারী প্রতিষ্ঠান। দেশীয় ও প্রতিষ্ঠানের উৎপাদিত পণ্য বা সেবা পরীক্ষা-নিরীক্ষা করে মানসম্মত অবস্থায় পাওয়া গেলে প্রতিষ্ঠানটি মান সনদ সরবরাহ করে। 'আফরিন গ্রুপ' ফোম উৎপাদন ও বিপণনকারী একটি প্রতিষ্ঠান। প্রতিষ্ঠানটি দেশীয় একটি মান নিয়ন্ত্রণকারী সংস্থা থেকে সনদ গ্রহণ করেছে। উক্ত সংস্থাটি সাধারণত পরীক্ষা-নিরীক্ষার মাধ্যমে যাচাই- বাছাই করে মান নিশ্চিত করে থাকে। ফলে ক্রেতাদের কাছে পণ্যের গ্রহণযোগ্যতা বাড়ে। এতে ক্রেতা ও ভোক্তারা নিশ্চিন্তে পণ্য কিনতে পারে। এ সংস্থার মান সনদের কারণে ক্রেতার আস্থা অর্জন করা সহজ হয়। পণ্য মান পরীক্ষা-নিরীক্ষা করার পরেই বিএসটিআই 'আফরিন গ্রুপ'-কে পণ্য বিপণনের অনুমোদন দিয়েছে। যেহেতু এসব বৈশিষ্ট্য BSTIএর সাথে মিলে। তাই বলা যায়, প্রতিষ্ঠানটি বিএসটিআই থেকে মান সনদ সংগ্রহ করেছে।"
        },
        {
          "label": "ঘ",
          "question": "উদ্দীপকের 'আফরিন গ্রুপ' এর রপ্তানি সম্প্রসারণে আন্তর্জাতিক সংস্থাটির ভূমিকা মূল্যায়ন করো।",
          "explanation": "'আফরিন গ্রুপ'-এর রপ্তানি সম্প্রসারণে আন্তর্জাতিক মান নিয়ন্ত্রণকারী সংস্থা ISO-এর ভূমিকা উল্লেখযোগ্য। International Organization for Standardization (ISO) হচ্ছে আন্তর্জাতিক মান নিয়ন্ত্রণকারী সংস্থা। এ সংস্থাটি পণ্যের আন্তর্জাতিক মান নির্ধারণ, সংরক্ষণ ও সরবরাহ সম্পর্কে বিভিন্ন বিষয় মীমাংসা করে। এ প্রতিষ্ঠান থেকে প্রাপ্ত মান সনদ রপ্তানি বাড়াতে ভূমিকা রাখে। আফরিন গ্রুপ' ফোম উৎপাদন ও বিপণনকারী একটি প্রতিষ্ঠান। বিএসটিআই কর্তৃক নিবন্ধিত প্রতিষ্ঠানটি সম্প্রতি চীনে ফোম রপ্তানির পরিকল্পনা করে। কিন্তু'চীন ফোমের একটি আন্তর্জাতিক মান সংস্থার সনদ দেখতে চায়। এজন্য প্রতিষ্ঠানটি ISO থেকে মান সনদ সংগ্রহ করে চীনে ফোম রপ্তানি শুরু করে। পণ্যের দেশীয় মান ও আন্তর্জাতিক মান সবসময় এক হয় না। বিদেশে পণ্য রপ্তানি করতে হলে পণ্য আন্তর্জাতিক মানের হওয়া আবশ্যক। এক্ষেত্রে ISO পণ্যের আন্তর্জাতিক মান নির্ধারণ ও এ বিষয়ে সার্টিফিকেট দেয়। এজন্যই 'আফরিন গ্রুপ' ISO-এর মান সনদ সংগ্রহ করে চীনে ফোম রপ্তানি শুরু করে। এখন 'আফরিন গ্রুপ'-এর ফোম আন্তর্জাতিক মানের। ফলে প্রতিষ্ঠানটি চীন ছাড়াও অন্যান্য দেশে ফোম রপ্তানি করতে পারবে। ক্রেতাদের কাছে প্রতিষ্ঠানটির পণ্যের গ্রহণযোগ্যতাও বেশি হবে। এতে প্রতিষ্ঠানটির ব্যবসায় আরও সম্প্রসারিত হবে। সুতরাং, প্রতিষ্ঠানটির পণ্য রপ্তানি সম্প্রসারণে ISO-এর ভূমিকা তাৎপর্যপূর্ণ।"
        }
      ]
    },
    {
      "number": "11",
      "uddipok": "মাইমুনা লেখাপড়া শেষ করে নারায়ণগঞ্জে কয়েকজন তাঁতীকে নিয়ে জামদানি শাড়ির ব্যবসায় শুরু করেন। চাহিদা বৃদ্ধি পাওয়ায় মাইমুনা আরও ১৫ জন মহিলা নিয়োগ দেন। পরবর্তীতে ব্যবসায় সম্প্রসারণের জন্য তিনি ২০ লক্ষ টাকা ব্যাংক থেকে ঋণ নেন।",
      "tag": "ISCD 24",
      "sub_questions": [
        {
          "label": "ক",
          "question": "মূলধন কী?",
          "explanation": "কমানুষের পরিশ্রমের মাধ্যমে উৎপাদিত যে সম্পদ সরাসরি ভোগ না করে বেশি পরিমাণ উৎপাদনের জন্য ব্যবহৃত হয় বা উৎপাদন কাজে নিয়োজিত হয় তাকে মূলধন বলা হয়।"
        },
        {
          "label": "খ",
          "question": "\"ভূমির উৎপাদন ব্যয় নেই\"- ব্যাখ্যা করো।",
          "explanation": "মানুষ এবং তাদের সৃষ্ট পণ্য ছাড়া সব ধরনের উপাদানই হলো ভূমি। ভূমি বলতে ভূপৃষ্ঠের উপরিভাগকে বোঝায়। কিন্তু অর্থনীতির ভাষায় প্রকৃতি থেকে পাওয়া সব সম্পদকেই ভূমি বলে। ভূমি প্রকৃতির এমন একটি উপাদান, যা মানুষ কখনো সৃষ্টি বা উৎপাদন করতে পারে না। এ কারণে ভূমির কোনো যোগান বা উৎপাদন খরচ নেই।"
        },
        {
          "label": "গ",
          "question": "উদ্দীপকে মাইমুনার কাজটি উৎপাদনের কোন উপকরণ নির্দেশ করে? ব্যাখ্যা করো।",
          "explanation": "উদ্দীপকে মাইমুনার কাজটি উৎপাদনের 'সংগঠন' উপকরণটিকে নির্দেশ করে। সংগঠনের মাধ্যমে নির্দিষ্ট উদ্দেশ্য অর্জনের লক্ষ্যে উৎপাদনের উপকরণগুলোকে একত্রিত করা হয়। এর মাধ্যমে অন্যান্য উপাদান, যেমন: ভূমি, শ্রম, মূলধনকে পরিচালনা ও নিয়ন্ত্রণ করা হয়। সংগঠন ছাড়া উৎপাদনের অন্যান্য উপাদান অচল ও গতিহীন। মাইমুনা কয়েকজন তাঁতিকে নিয়ে জামদানি শাড়ির ব্যবসায় শুরু করেন। এ ব্যবসায় স্থাপনে তিনি ভূমিকে কাজে লাগিয়েছেন। মূলধন হিসেবে অর্থ বিনিয়োগ করেছেন। আবার চাহিদা বেড়ে যাওয়ায় ১৫ জন মহিলা কর্মীকে নিয়োগ দিয়েছেন। তিনি তাদের তত্ত্বাবধান করেন এবং ব্যবসায়ের সব কাজ নিয়ন্ত্রণ করেন। অর্থাৎ প্রতিষ্ঠানের লক্ষ্য অর্জনে প্রয়োজনীয় সব কাজই তিনি করেন। এগুলো সংগঠনের বৈশিষ্ট্যের সাথে সামঞ্জস্যপূর্ণ। তাই বলা যায়, মাইমুনার কাজটি উৎপাদনের সংগঠন উপকরণের বৈশিষ্ট্য বহন করেন।"
        },
        {
          "label": "ঘ",
          "question": "উদ্দীপকে মাইমুনার প্রতিষ্ঠানটির ধরন উল্লেখপূর্বক এর গুরুত্ব ব্যাখ্যা করো।",
          "explanation": "উদ্দীপকে মাইমুনার প্রতিষ্ঠানটি একমালিকানা সংগঠন এবং এর গুরুত্ব অপরিসীম। একমালিকানা সংগঠনের মালিক একজন। তিনিই সব দায় বহন এবং মুনাফা ভোগ করে থাকেন। বিশ্বে সবচেয়ে বেশি সংখ্যক ব্যবসায় একমালিকানা। কর্মসংস্থান তথা একটি দেশের অর্থনীতিতেও এ ধরনের সংগঠন গুরুত্বপূর্ণ ভূমিকা রাখে। মাইমুনা একটি জামদানি শাড়ির ব্যবসায় শুরু করেন। তার ব্যবসায়ের মালিক তিনি একাই। তাই এটি একমালিকানা সংগঠন। তিনি প্রতিষ্ঠানে ১৫ জন কর্মী নিয়োগ দিয়েছেন। পরবর্তীতে ব্যবসায় সম্প্রসারণের জন্য তিনি ২০ লক্ষ টাকা ব্যাংক থেকে ঋণ নেন। মাইমুনা জামদানি শাড়ির ব্যবসায়ের মাধ্যমে প্রথমত নিজের কর্মসংস্থানের ব্যবস্থা করেছেন। এর পাশাপাশি তিনি আরও ১৫ জনের কাজের ব্যবস্থা করেছেন। বাংলাদেশের মতো বেকার সমস্যায় জর্জরিত দেশে ১৫ জন মানুষের কাজের ব্যবস্থা করা অত্যন্ত ইতিবাচক। এর মাধ্যমে তিনি দেশের অর্থনৈতিক উন্নয়নে ভূমিকা রাখছেন। তাছাড়া তিনি ব্যবসায় সম্প্রসারণ করলে সেখানে আরও অনেকের কাজের ব্যবস্থা হবে। দেশের অর্থনীতি শক্তিশালী হবে। তাই বলা যায়, বর্তমান প্রেক্ষাপটে মাইমুনার একমালিকানা সংগঠনটির গুরুত্ব অপরিসীম।"
        }
      ]
    }
  ]
}