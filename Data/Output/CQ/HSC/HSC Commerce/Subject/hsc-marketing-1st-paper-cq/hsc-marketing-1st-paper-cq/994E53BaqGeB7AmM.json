{
  "title": "ভিকারুননিসা কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "রাজশাহীর আম সুস্বাদু হওয়ায় জনাব হাসান রাজশাহী থেকে আম এনে ঢাকার বিভিন্ন পাইকারি বাজারে সরবরাহ করে থাকেন। এ বছর আমের ফলন বেশি হওয়ায় বাজারে আমের দাম কমে যায়। এ কারণে জনাব হাসান এ বছর জুস উৎপাদনকারী প্রতিষ্ঠানকে আম সরবরাহের সিদ্ধান্ত নেন।",
      "tag": "VNSC25,VNSC 25",
      "sub_questions": [
        {
          "label": "ক",
          "question": "উৎপাদন কী?",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির, মাধ্যমে নতুন উপযোগ সৃষ্টি করাকে উৎপাদন বলে।"
        },
        {
          "label": "খ",
          "question": "সময়গত উপযোগ কীভাবে সৃষ্টি হয়? ব্যাখ্যা করো।",
          "explanation": "পণ্য গুদামজাতকরণের মাধ্যমে সময়গত উপযোগ সৃষ্টি হয়। গুদামজাতকরণের মাধ্যমে নির্দিষ্ট সময় পর্যন্ত পণ্যকে সংরক্ষণ করে রাখা হয়। এতে ঘাটতি মৌসুমে ঐ পণ্য সরবরাহের মাধ্যমে চাহিদা পূরণ করা যায়। এভাবে উৎপাদিত পণ্য নির্দিষ্ট সময় পর্যন্ত গুদামে সংরক্ষণ করে সময়গত উপযোগ সৃষ্টি করা হয়।"
        },
        {
          "label": "গ",
          "question": "জনাব হাসানের প্রাথমিক কাজের মাধ্যমে কোন ধরনের উপযোগ সৃষ্টি হয়? ব্যাখ্যা করো।",
          "explanation": "জনাব হাসানের প্রাথমিক কাজের মাধ্যমে স্থানগত উপযোগ সৃষ্টি হয়। এক স্থানে উৎপাদিত পণ্য অন্য স্থানে সরবরাহের মাধ্যমে স্থানগত উপযোগ সৃষ্টি হয়। এর ফলে দূরবর্তী অঞ্চলের ভোক্তারাও পণ্য ভোগের সুযোগ পায়। সাধারণত পরিবহনের মাধ্যমে স্থানগত উপযোগ সৃষ্টি করা হয়। রাজশাহী সুস্বাদু আমের জন্য খুবই বিখ্যাত। তাই সারাদেশে এ অঞ্চলের আমের ব্যাপক চাহিদা। মুনাফা লাভের উদ্দেশে জনাব হাসান রাজশাহী থেকে আম কিনে এনে ঢাকার বিভিন্ন পাইকারি বাজারে সরবরাহ করেন। এতে ঢাকার ক্রেতারা রাজশাহীর আম ভোগ করতে পারে। আর এটি সম্ভব হয়েছে মূলত পরিবহন ব্যবস্থার সুফলে, যা স্থানগত উপযোগ সৃষ্টির একমাত্র উপায়। তাই বলা যায়, জনাব হাসানের প্রাথমিক কাজের মাধ্যমে স্থানগত উপযোগ সৃষ্টি হয়।"
        },
        {
          "label": "ঘ",
          "question": "আম থেকে জুস উৎপাদনের মাধ্যমে যে উপযোগের সৃষ্টি হয় তার ধরন উল্লেখপূর্বক জনাব হাসানের বর্তমান সিদ্ধান্তের যৌক্তিকতা বিশ্লেষণ করো।",
          "explanation": "আম থেকে জুস উৎপাদনের মাধ্যমে রূপগত উপযোগের সৃষ্টি হয় এবং বর্তমান অবস্থার পরিপ্রেক্ষিতে জনাব হাসানের সিদ্ধান্তটি যৌক্তিক। প্রকৃতি থেকে পাওয়া সম্পদের রূপ বা আকার-আকৃতি পরিবর্তনের মাধ্যমে রূপগত উপযোগ সৃষ্টি করা হয়। এর মাধ্যমে ব্যবহার অনুপযোগী অনেক প্রাকৃতিক সম্পদ ব্যবহার উপযোগী রূপ ধারণ করে। মূলত উৎপাদনের ফলে রূপগত উপযোগের সৃষ্টি হয়। উদ্দীপকের জনাব হাসান একজন আম ব্যবসায়ী। তিনি রাজশাহী থেকে আম কিনে এনে ঢাকায় পাইকারি বাজারগুলোতে সরবরাহ করেন। কিন্তু এ বছর আমের ফলন বেশি হওয়ায় বাজারে আমের দাম কমে যায়। এ কারণে তিনি একটি জুস উৎপাদনকারী প্রতিষ্ঠানকে আম সরবরাহের মাধ্যমে রূপগত উপযোগ সৃষ্টিতে সাহায্য করার সিদ্ধান্ত নেন। বর্তমান পরিস্থিতিতে তার এ সিদ্ধান্তের ফলে জুস উৎপাদনকারী 'প্রতিষ্ঠানটি নিরবচ্ছিন্নভাবে তাদের উৎপাদন কাজ চালিয়ে যেতে পারবে। এতে করে জুসের নিয়মিত সরবরাহ বজায় থাকবে। অন্যদিকে, জনাব হাসানও তার বিনিয়োজিত অর্থ দ্রুততম সময়ে উত্তোলন করতে পারবেন। এছাড়া গুদামজাত করতে গিয়ে যে অতিরিক্ত ব্যয় বহন করতে হতো তা থেকেও তিনি রেহাই পাবেন। পাশাপাশি পণ্য পচে যাওয়ার ঝুঁকিও কমবে। এসব দিক বিবেচনায় নিয়ে বলা যায়, জনাব হাসানের সিদ্ধান্তটি যৌক্তিক।"
        }
      ]
    },
    {
      "number": "2",
      "uddipok": "নিচের সারণিতে একটি উৎপাদনধর্মী প্রতিষ্ঠানের দুই মাসের কিছু তথ্য দেওয়া হলো- বিবরণ প্রথম মাস দ্বিতীয় মাস উৎপাদনের পরিমাণ ৮,০০০ একক ৯,০০০ একক বিক্রয়মূল্য (এককপ্রতি) ৩০ টাকা ৪০ টাকা কাঁচামালের ব্যয় (এককপ্রতি) ৮ টাকা ৭ টাকা শ্রমব্যবহারের ব্যয় (এককপ্রতি) ১০ টাকা ১২ টাকা অন্যান্য ব্যয় (মোট) ১০,০০০ টাকা ১১,০০০ টাকা",
      "tag": "VNSC25,VNSC 25",
      "sub_questions": [
        {
          "label": "ক",
          "question": "মূলধনের উৎপাদনশীলতা কী?",
          "explanation": "মোট উৎপাদনের মূল্য বা মোট আয়কে মোট মূলধনের পরিমাণ দিয়ে ভাগ করে যে ফল পাওয়া যায় তাই হলো মূলধনের উৎপাদনশীলতা।"
        },
        {
          "label": "খ",
          "question": "উৎপাদন কীভাবে কর্মসংস্থানের সুযোগ সৃষ্টি করে? ব্যাখ্যা করো।",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। উৎপাদনের উপকরণসমূহ সংগ্রহ, সংরক্ষণ, ব্যবহার ও চূড়ান্ত পণ্য উৎপাদনের সাথে বিভিন্ন দক্ষতার মানুষ জড়িত থাকে। এছাড়া উৎপাদনের আগে ও পরে একাধিক স্তরে মানুষের কর্মসংস্থানের সুযোগ সৃষ্টি হয়। তাছাড়া উৎপাদনকার্য সম্প্রসারিত হলে দেশের নতুন নতুন কলকারখানা প্রতিষ্ঠিত হয়, যেখানে মানুষ তার জীবিকা অর্জনের পথ খুঁজে পায়। এভাবে উৎপাদন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "উদ্দীপকের আলোকে ১ম মাসের শ্রম উৎপাদনশীলতা নির্ণয় করো।",
          "explanation": "মোট উৎপাদনের আর্থিক মূল্য ও মোট শ্রম ব্যয়ের পরিমাণের অনুপাতকে শ্রমের উৎপাদনশীলতা বলে। শ্রমের উৎপাদনশীলতা নির্ণয়ের সূত্রটি হলো- শ্রমের উৎপাদনশীলতা = মোট উৎপাদনের মূল্য/মোট শ্রম বাবদ ব্যয়ের পরিমাণ উদ্দীপকের প্রতিষ্ঠানটির ১ম মাসের, মোট উৎপাদিত পণ্যের মূল্য = (৮,০০০ × ৩০) টাকা [উৎপাদনের পরিমাণ ৮,০০০ একক এবং এককপ্রতি বিক্রয়মূল্য ৩০ টাকা] = ২,৪০,০০০ টাকা শ্রম বাবদ ব্যয় = (৮,০০০ × ১০) টাকা [উৎপাদনের পরিমাণ ৮,০০০ একক এবং এককপ্রতি শ্রম বাবদ ব্যয় ১০ টাকা। = ৮০,০০০ টাকা ∴ \\therefore ∴ শ্রমের উৎপাদনশীলতা = ২,৪০,০০০/৮০,০০০=৩ ∴ \\therefore ∴ ১ম মাসে প্রতিষ্ঠানটির শ্রমের উৎপাদনশীলতা ৩।"
        },
        {
          "label": "ঘ",
          "question": "১ম ও ২য় মাসের মোট উৎপাদনশীলতার ভিত্তিতে উদ্দীপকের প্রতিষ্ঠানটির অগ্রগতি মূল্যায়ন করো।",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে মোট উৎপাদনশীলতা বলে। উৎপাদনের দক্ষতার ওপর উৎপাদনশীলতা নির্ভর করে। উৎপাদনের দক্ষতা বৃদ্ধি পেলে উৎপাদনশীলতা বৃদ্ধি পায়। উদ্দীপকের প্রতিষ্ঠানটির ১ম মাসের, মোট উৎপাদিত পণ্যের মূল্য = ২,৪০,০০০ টাকা ['গ' হতে প্রাপ্ত] শ্রম বাবদ ব্যয়= ৮০,০০০ টাকা 'গ' হতে প্রাপ্ত) কাঁচামালের ব্যয় = (৮,০০০ ০-৮) টাকা [উৎপাদনের পরিমাণ ৮,০০০ একক এবং এককপ্রতি কাঁচামালের ব্যয় ৮ টাকা] = ৬৪,০০০ টাকা অন্যান্য ব্যয় = ১০,০০০ টাকা ∴ \\therefore ∴ ১ম মাসের মোট উৎপাদনশীলতা = মোট উৎপাদনের মূল্য/মোট উপকরণের মূল্য ∴ \\therefore ∴ প্রতিষ্ঠানটির ১ম মাসের মোট উৎপাদনশীলতা ১,৫৬ (প্রায়) এবং ২য় মাসের মোট উৎপাদনশীলতা ১.৯৮ (প্রায়)। এক্ষেত্রে প্রতিষ্ঠানটির উৎপাদনশীলতা ২য় মাসে বেড়েছে। এটি প্রতিষ্ঠানের উৎপাদন দক্ষতার বৃদ্ধিকে ইঙ্গিত করেছে। এ বিষয়টি প্রতিষ্ঠানটির জন্য ইতিবাচক। তাই প্রতিষ্ঠানটিকে উৎপাদনশীলতার এ অগ্রগতি বজায় রাখার জন্য উপকরণগুলোর ধারাবাহিক কার্যকর ব্যবহার নিশ্চিত করতে হবে।"
        }
      ]
    },
    {
      "number": "3",
      "uddipok": "জনাব রফিক ঢাকার মুন্সীগঞ্জে একটি চিপস তৈরির কারখানা স্থাপন করেন। উক্ত কারখানাটি ২০০ জন দক্ষ শ্রমিক দ্বারা পরিচালিত হয়। কারখানাটিতে উন্নতমানের প্রযুক্তি ব্যবহারের ফলে চিপসের গুণগতমান অক্ষুণ্ণ থাকে। জনাব রফিকের উদ্যোগে ও যোগ্য নেতৃত্বের কারণে উক্ত কারখানাটি খুবই সফলভাবে পরিচালিত হচ্ছে।",
      "tag": "VNSC 25",
      "sub_questions": [
        {
          "label": "ক",
          "question": "শ্রমের দক্ষতা কী?",
          "explanation": "কাজের গুণাগুণ বা মান অক্ষুণ্ণ রেখে নির্দিষ্ট সময়ে একজন শ্রমিকের। উৎপাদন করার সর্বোচ্চ ক্ষমতাকে শ্রমের দক্ষতা বলে।"
        },
        {
          "label": "খ",
          "question": "\"চুক্তিই অংশীদারি ব্যবসায়ের মূলভিত্তি\"-ব্যাখ্যা করো।",
          "explanation": "চুক্তির মাধ্যমে অংশীদারি, ব্যবসায় গঠিত ও পরিচালিত হয় বলে একে অংশীদারি ব্যবসায়ের মূল' ভিত্তি বলা হয়। একাধিক ব্যক্তি সমঝোতার ভিত্তিতে অংশীদারি ব্যবসায় গঠন ও পরিচালনা করে। চুক্তির মাধ্যমে অংশীদারি ব্যবসায় গঠিত ও পরিচালিত হয়। চুক্তির বাইরে অংশীদারগণ কোনো কাজ করতে পারে না। তাই বলা হয়, চুক্তিই অংশীদারি ব্যবসায়ের মূল ভিত্তি।"
        },
        {
          "label": "গ",
          "question": "জনাব রফিক চিপস্ উৎপাদনের কোন উপাদানটি ব্যবহার করেছেন? ব্যাখ্যা করো।",
          "explanation": "জনাব রফিক চিপস উৎপাদনের ক্ষেত্রে উৎপাদনের শ্রম উপাদানটি ব্যবহার করেছেন। শ্রম হচ্ছে মানুষের শারীরিক ও মানসিক কর্মপ্রচেষ্টা। এটি উৎপাদন ও অর্থ উপার্জনে সহায়তা করে। নিছক আনন্দ উপভোগের জন্য ব্যয়িত শ্রম অর্থনীতির দৃষ্টিকোণ থেকে শ্রম হিসেবে গণ্য হবে না। জনাব রফিক একটি চিপস তৈরির কারখানা স্থাপন করেন। এটি তিনি ঢাকার মুন্সিগঞ্জে স্থাপন করেন। কারখানাটিতে ২০০ জন দক্ষ শ্রমিক কাজ করে। শ্রমিকরা দক্ষ হওয়ায় তারা তাদের প্রতিষ্ঠানের কাজের ধরন এবং পদ্ধতি সম্পর্কে পর্যাপ্ত ধারণা রাখে। এতে তারা যথাযথ সম্পদ ব্যবহার করে উৎকৃষ্ট পণ্য উৎপাদনে অবদান রাখতে পারে। এক্ষেত্রে শ্রমিকরা চিপস কারখানায় তাদের শারীরিক শ্রম দিচ্ছে। এভাবেই প্রতিষ্ঠানটিতে ২০০ জন শ্রমিকের শ্রম ব্যবহৃত হচ্ছে। সুতরাং, জনাব রফিক চিপস উৎপাদনের ক্ষেত্রে উৎপাদনের শ্রম উপাদানটি ব্যবহার করেছেন।"
        },
        {
          "label": "ঘ",
          "question": "উল্লিখিত উদ্দীপকে উৎপাদনের যে উপকরণের প্রভাবে প্রতিষ্ঠানটি সাফল্য অর্জন করতে সক্ষম হয়েছে তা বিশ্লেষণ করো।",
          "explanation": "উল্লিখিত উদ্দীপকে উৎপাদনের সংগঠন উপকরণের প্রভাবে প্রতিষ্ঠানটি সাফল্য অর্জন করতে সক্ষম হয়েছে বলে আমি মনে করি। নির্দিষ্ট উদ্দেশ্যকে কেন্দ্র করে সংগঠন গঠিত ও পরিচালিত হয়। সংগঠনের মাধ্যমে অন্যান্য উপকরণকে (যথা: ভূমি, শ্রম ও মূলধন) একত্রিত করা হয়। এক্ষেত্রে উৎপাদনের, উপকরণসমূহের মাঝে সমন্বয় ও এদের কার্যকর ব্যবহার নিশ্চিত করা হয়। জনাব রফিক মুন্সিগঞ্জে চিপস তৈরির একটি কারখানা স্থাপন করেন। তার কারখানায় ২০০ জন দক্ষ শ্রমিক নিয়োজিত আছে। কারখানাটিতে উন্নতমানের প্রযুক্তি ব্যবহারের ফলে চিপসের গুণগত মান বজায় থাকে। তার উদ্যমী ও যোগ্য নেতৃত্বের কারণে কারখানাটি সফলভাবে পরিচালিত হচ্ছে। জনাব রফিক একজন উদ্যমী ব্যবসায়ী। তিনি তার চিপস কারখানায় দক্ষ শ্রমিকদের নিয়োগের মাধ্যমে উপকরণের সুষ্ঠু ব্যবহার নিশ্চিত করেছেন। এছাড়া তিনি তার উৎপাদিত চিপসের মান অক্ষুণ্ণ রাখতে উন্নতমানের প্রযুক্তি ব্যবহার করেছেন। এতে বাজারে তার চিপসের জনপ্রিয়তা তৈরি সহজ হয়েছে। ফলে উৎপাদনশীলতা বাড়ানোর পাশাপাশি তা প্রতিষ্ঠানের সাফল্য অর্জনে সহায়ক হয়েছে। তিনি ভূমি, শ্রম ও মূলধনের যোগান দিয়েছেন। আর এগুলোর সুষ্ঠু সমন্বয় জনাব রফিকের যোগ্য নেতৃত্বের কারণেই সম্ভব হয়েছে। তার এ গুণগুলো দক্ষ সংগঠনের গুণের সাথে মিলে যায়। তাই উল্লিখিত উদ্দীপকে উৎপাদনের সংগঠন উপকরণের প্রভাবে প্রতিষ্ঠানটি সাফল্য অর্জন করতে সক্ষম হয়েছে বলে আমি মনে করি।"
        }
      ]
    },
    {
      "number": "4",
      "uddipok": "জনাব রুবেল নিজ এলাকার রেন্ট-এ-কারের ড্রাইভার। তার অর্জিত আয় দিয়ে পরিবারের ব্যয় বহন করা সম্ভব হচ্ছে না। তাই তিনি ঢাকায় গার্মেন্টস কারখানায় যোগদান করেন। তার সাথে তার পরিবারও ঢাকায় এসেছেন। কিছুদিন পর তার স্ত্রীও গার্মেন্টস কারখানায় যোগদান করেন। এতে তাদের জীবনযাত্রার মান বাড়বে বলে তিনি মনে করেন।",
      "tag": "VNSC25,VNSC 25",
      "sub_questions": [
        {
          "label": "ক",
          "question": "",
          "explanation": "শ্রমিকের সামর্থ্য ও যোগ্যতা অনুযায়ী প্রতিষ্ঠানের প্রতিটি অংশের কাজ আলাদা আলাদা ব্যক্তি বা দলের ওপর ন্যস্ত করাই শ্রম বিভাগ ।"
        },
        {
          "label": "খ",
          "question": "",
          "explanation": "মানুষের শারীরিক ও মানসিক কর্মপ্রচেষ্টা যা পণ্য উৎপাদন কাজে ব্যবহার করে অর্থ উপার্জন করা হয় তাকে শ্রম বলে। অন্যান্য যেকোনো উপাদানের থেকে শ্রমকে ধ্বংসশীল হতে বেশি দেখা যায়। কেননা এটি যদি কোনো দিনের বা সময়ের জন্য একবার নষ্ট হয়, তা আর কখনও পুনরায় ফিরে আসে না। উদাহরণ হিসেবে বলা যায়, কোনো শ্রমিক যদি একদিন পরিশ্রম বা কাজ না করে তাহলে ঐ দিনের কাজ বা শ্রমটি তার জীবদ্দশায় আর কখনও ফিরে আসবে না। এ কারণেই শ্রমকে অধিক ধ্বংসশীল উপাদান বলা হয় ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব রুবেল গার্মেন্টস কারখানায় যোগদানের মাধ্যমে শ্রমের ভৌগোলিক গতিশীলতা সৃষ্টি করেছেন। শ্রমিক তার বিদ্যমান পেশা থেকে অন্যত্র স্থানান্তরিত হলে শ্রমের গতিশীলতা সৃষ্টি হয়। আর শ্রমিক তার কর্মস্থল দেশের অভ্যন্তরে বা বাইরে পরিবর্তন করে তবে তা ভৌগোলিক গতিশীলতার সৃষ্টি করে । এর মাধ্যমে শ্রমিক তার সুবিধামতো একাধিক প্রতিষ্ঠানে কাজের সুযোগ পায়। উদ্দীপকের জনাব রুবেল রেন্ট-এ-কারের একজন ড্রাইভার। তিনি তার নিজ এলাকায় ড্রাইভার হিসেবে কাজ করেন। এ থেকে অর্জিত আয় দিয়ে তার পক্ষে পরিবারের ব্যয় বহন করা সম্ভব হচ্ছে না। এ কারণে তিনি ঢাকায় আসেন এবং একটি গার্মেন্টস কারখানায় যোগদান করেন । এক্ষেত্রে তিনি নিজ এলাকা থেকে ঢাকায় চাকরির সুবাদে স্থানান্তরিত হন। আর নিজ প্রয়োজন বা ইচ্ছায় বিদ্যমান পেশা দর্শ 44/60 পরিবর্তন করে অন্য অঞ্চলে চাকরি নিলে তা ভৌগে৷ শী বলে বিবেচিত হয়। উদ্দীপকের জনাব রুবেলের কাজও শ্রমের ভৌগোলিক গতিশীলতার আওতায় পড়ে। তাই বলা যায়, জনাব রুবেল গার্মেন্টস কারখানায় যোগদানের মাধ্যমে শ্রমের ভৌগোলিক গতিশীলতা সৃষ্টি করেছেন ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব রুবেলের স্ত্রীর গার্মেন্টস-এ যোগদান তাদের জীবনযাত্রার মান বাড়াবে বলে আমি মনে করি । জীবনধারণ করার জন্য আয় উপার্জনের প্রয়োজন। অনেক সময় একজনের পক্ষে পরিবারের ব্যয় বহন করা সম্ভব হয় না। তখন পরিবারের অন্য সদস্যের সহযোগিতা বা চাকরিতে যোগদান জীবনধারণকে সহজ করে তোলে । উদ্দীপকের জনাব রুবেল নিজ এলাকায় একজন রেন্ট-এ-কার ড্রাইভার। এ থেকে প্রাপ্ত পারিশ্রমিকে তার পক্ষে পরিবারের ব্যয় বহন করা সম্ভব হয় না। এ কারণে তিনি ঢাকায় গার্মেন্টসে যোগদান করেন। কিছুদিন পর তার স্ত্রীও তার সাথে গার্মেন্টসে কারখানায় কাজ শুরু করেন। জনাব রুবেল মনে করেন এতে তাদের জীবনযাত্রার মান বাড়বে। উদ্দীপকের জনাব রুবেল তার পরিবারের একমাত্র উপার্জনক্ষম ব্যক্তি ছিলেন। এ কারণে পরিবারের ব্যয় বহনে তাকে হিমশিম খেতে হতো। পরবর্তীতে তারা স্বামী-স্ত্রী দুজন গার্মেন্টস কারখানায় কাজ শুরু করায় তাদের আয়ের পরিমাণ দ্বিগুণ হবে। আর্থিকভাবে তারা স্বচ্ছল হয়ে উঠবেন তাদের ভোগপ্রবণতা বাড়ার পাশাপাশি সঞ্চয় বাড়বে। এতে তাদের জীবনযাত্রা উন্নত হবে। তাই বলা যায়, জনাব রুবেলের স্ত্রীর গার্মেন্টস এ যোগদান তাদের জীবনযাত্রার মান বাড়াবে।"
        }
      ]
    },
    {
      "number": "5",
      "uddipok": "মি. লিওন ইউরো ব্র্যান্ডের অত্যাধুনিক ঘড়ি প্রস্তুতকারক। তিনি ক্রেতাদের আয়, পছন্দ, রুচি প্রভৃতি বিবেচনা করে স্বল্পসংখ্যক ক্রেতার নিকট থেকে অর্ডার গ্রহণ করেন এবং সে মোতাবেক ঘড়ি তৈরি করেন। তার উৎপাদিত ঘড়ির মূল্য অনেক বেশি হলেও গ্রাহকরা পণ্য পেয়ে খুবই সন্তুষ্ট।",
      "tag": "VNSC 25",
      "sub_questions": [
        {
          "label": "ক",
          "question": "সুবিধাজনক পণ্য কী?",
          "explanation": "কম সময় ব্যয় করে কাছাকাছি সমান থেকে সহজে কেনা যায়, এরূপ পণ্যকে সুবিধাজনক পণ্য বলে।"
        },
        {
          "label": "খ",
          "question": "\"সেবা অস্পর্শনীয়\"- ব্যাখ্যা করো।",
          "explanation": "যা দেখা ও স্পর্শ করা যায় না, অথচ মানুষের প্রয়োজন ও অভাব পূরণ করে এমন কাজ, উপকার বা সুবিধাকে সেবা বলে। বস্তুগত পণ্যের মতো সেবা কেনার সময় বা ব্যবহারের আগে স্বাদ নেওয়া, দেখা ও স্পর্শ করা যায় না। এমনকি সেবা নেওয়ার আগে এর কার্যকারিতাও উপলব্ধি করা যায় না। তাই বলা হয়, সেবা অস্পর্শনীয়।"
        },
        {
          "label": "গ",
          "question": "মি. লিওন কোন ধরনের পণ্য উৎপাদন করছেন? ব্যাখ্যা করো।",
          "explanation": "নিম্নের অনুরূপঃ মি. জন বিশিষ্ট পণ্য উৎপাদন করছেন। বিশেষ বৈশিষ্ট্যসম্পন্ন, আকর্ষণীয় এবং উন্নত প্রযুক্তিনির্ভর পণ্যই হলো বিশিষ্ট পণ্য। এগুলোকে অন্য পণ্য থেকে সহজে আলাদা করা যায়। এসব পণ্যের দাম অনেক বেশি থাকে এবং ব্র্যান্ড ইমেজসম্পন্ন হয়ে থাকে। যেমন: RADO ঘড়ি, ম্যাকবুক ল্যাপটপ, ওয়ানম্যান শো পারফিউম প্রভৃতি। মি. জন একজন ঘড়ি প্রস্তুতকারক। তিনি 'ম্যাক্স' ব্র্যান্ডের অত্যাধুনিক ঘড়ি উৎপাদন করেন। অর্থাৎ, তিনি বিশেষ বৈশিষ্ট্যসম্পন্ন ও আধুনিক ঘড়ি প্রস্তুতের প্রতি প্রাধান্য দেন। তার ঘড়ির নিজস্ব ব্র্যান্ড ইমেজ রয়েছে। তিনি স্বল্প সংখ্যক ক্রেতার কাছ থেকে অর্ডার নেন এবং সেই মোতাবেক ঘড়ি তৈরি করেন। তার উৎপাদিত ঘড়ির মূল্য অনেক বেশি। তবুও গ্রাহকরা চাহিদা ও পছন্দ অনুযায়ী পণ্য পেয়ে বেশ সন্তুষ্ট থাকে। এ বিষয়গুলো বিশিষ্ট পণ্যের বৈশিষ্ট্যের সাথে সামঞ্জস্যপূর্ণ। তাই বলা যায়, মি. জনের উৎপাদিত ঘড়ি হলো একটি বিশিষ্ট পণ্য।"
        },
        {
          "label": "ঘ",
          "question": "“কাস্টমাইজেশনের যথাযথ অনুসরণই মি. লিওনের সফলতার মূল কারণ\"- উদ্দীপকের আলোকে বিশ্লেষণ করো।",
          "explanation": "নিম্নের অনুরূপঃ \"কাস্টমাইজেশনের যথাযথ অনুসরণই মি. জনের সফলতার মূল কারণ\"- উক্তিটি যথার্থ। কাস্টমাইজেশন বা ক্রেতাকেন্দ্রিকতা বলতে ক্রেতার প্রয়োজন অনুযায়ী পণ্য বা সেবাসামগ্রী তৈরি ও সরবরাহকে বোঝায়। কাস্টমাইজেশন প্রক্রিয়ায় প্রত্যেক ক্রেতার চাহিদা বা প্রয়োজন আলাদাভাবে পূরণের প্রচেষ্টা চালানো হয়। প্রত্যেক ক্রেতাকে সন্তুষ্ট করাই এর মূল উদ্দেশ্য এ মি. জন 'ম্যাক্স' ব্র্যান্ডের অত্যাধুনিক ঘড়ির প্রস্তুতকারক। তিনি ক্রেতাদের আয়, পছন্দ, রুচি প্রভৃতি বিবেচনা করে, স্বল্পসংখ্যক ক্রেতার কাছ থেকে অর্ডার নেন। পরবর্তীতে তিনি সেই মোতাবেক ঘড়ি তৈরি করেন। এভাবে প্রত্যেক ক্রেতার চাহিদাকে আলাদাভাবে গুরুত্ব দেওয়া হয়। মি. জন কাস্টমাইজেশনের প্রতি গুরুত্ব দেন। এর ফলে ক্রেতারা প্রতিষ্ঠানের পণ্যের প্রতি অনুগত থাকে। ক্রেতার পছন্দ ও রুচির ভিত্তিতে পণ্য তৈরি করা হয় বিধায় ক্রেতা সন্তুষ্টি বাড়ে। এতে প্রতিষ্ঠানের কাঙ্ক্ষিত বিক্রি ও মুনাফার লক্ষ্যমাত্রা অর্জন সহজ হয়। এর পাশাপাশি পণ্যের সুনামও বেড়ে যায়। তাই বলা যায়, কাস্টমাইজেশন যথাযথভাবে অনুসরণ করায় মি. জন সফল হয়েছেন।"
        }
      ]
    },
    {
      "number": "6",
      "uddipok": "জাপানের বিশ্বখ্যাত মোটরবাইক উৎপাদনকারী প্রতিষ্ঠান 'ইয়ামাহা' সম্প্রতি বাংলাদেশে তাদের কারখানা স্থাপন করেছে। কারখানাটিতে তরুণ প্রজন্মের চাহিদা বিবেচনায় তারা আকর্ষণীয় রং ও সম্পূর্ণ নতুন মডেলের মোটরবাইক উৎপাদন করছে। প্রতিযোগিতায় টিকে থাকতে তারা প্রতিবছর সর্বাধুনিক প্রযুক্তি ও নতুন নতুন ডিজাইন ব্যবহার করে থাকে।",
      "tag": "VNSC 25",
      "sub_questions": [
        {
          "label": "ক",
          "question": "ব্যবহারিক ডিজাইন কী?",
          "explanation": "পণ্যের বিদ্যমান কার্যকারিতা ও উপযোগিতায় পরিবর্তন আনাকে ক্রিয়াগত বা ব্যবহারিক ডিজাইন বলে।"
        },
        {
          "label": "খ",
          "question": "\"উত্তম পণ্য ডিজাইন প্রযুক্তিনির্ভর\"-ব্যাখ্যা করো।",
          "explanation": "উৎপাদনের আগে পণ্যের আকার-আকৃতি, ধাঁচ, রং, ওজন প্রভৃতি নির্ধারণ করাই হলো পণ্য ডিজাইন। প্রথাগতভাবে পণ্য ডিজাইন হাতে ছবি অঙ্কন অথবা নমুনা প্রস্তুতকরণের মাধ্যমে করা হয়। আধুনিক তথ্য প্রযুক্তিনির্ভর যুগে পণ্য ডিজাইন করতে কম্পিউটার ও তথ্যপ্রযুক্তি ব্যবহার করে পণ্যের আকার-আকৃতি, ওজন, রং প্রভৃতি নির্ধারণ করার মাধ্যমে উত্তম ডিজাইন করা হয়। এ বিষয়গুলো প্রথাগত নিয়মে করা সম্ভব নয়। তাই বলা যায়, উত্তম পণ্য ডিজাইন প্রযুক্তিনির্ভর।"
        },
        {
          "label": "গ",
          "question": "উদ্দীপকের উল্লিখিত প্রতিষ্ঠানটি পণ্য উৎপাদনের ক্ষেত্রে কোন ধরনের ডিজাইন ব্যবহার করে? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি পণ্য উৎপাদনের ক্ষেত্রে নান্দনিক বা রুচিসম্মত ডিজাইন ব্যবহার করে। ক্রেতা আকর্ষণের জন্য এ ডিজাইনে পণ্যের কাঠামো, রং, স্টাইল পরিবর্তন করে পণ্যকে আকর্ষণীয় করে তোলা হয়। এক্ষেত্রে পণ্যের মানের পরিবর্তন না করে বাহ্যিক সৌন্দর্যের ওপর বেশি গুরুত্ব দেওয়া হয়। জাপানের মোটরবাইক উৎপাদনকারী প্রতিষ্ঠান 'ইয়ামাহা' বাংলাদেশে কারখানা স্থাপন করেছে। কারখানাটি তরুণ প্রজন্মের চাহিদা বিবেচনায় আকর্ষণীয় রং ও সম্পূর্ণ নতুন মডেলের মোটরবাইক উৎপাদন করছে। এক্ষেত্রে প্রতিষ্ঠানটি পণ্যের মানের কোনোরূপ পরিবর্তন করেনি। কেবল বাহ্যিক সৌন্দয্য অর্থাৎ, রং, আকৃতি প্রভৃতিতে গুরুত্ব দিয়েছে। এসব বৈশিষ্ট্য পণ্যের নান্দনিক বা বুচিসম্মত ডিজাইনের সাথে সাদৃশ্যপূর্ণ। সুতরাং, প্রতিষ্ঠানটি পণ্য উৎপাদনে নান্দনিক ডিজাইন ব্যবহার করেছে।"
        },
        {
          "label": "ঘ",
          "question": "পণ্য উৎপাদনে প্রতি বছর প্রতিষ্ঠানটির প্রযুক্তি ও ডিজাইনে পরিবর্তনের যৌক্তিকতা বিশ্লেষণ করো।",
          "explanation": "পণ্য উৎপাদনে প্রতি বছর প্রতিষ্ঠানটির প্রযুক্তি ও ডিজাইন পরিবর্তন - যৌক্তিক বলে আমি মনে করি। নতুন প্রযুক্তি ও উন্নত কলাকৌশল ব্যবহার করে পণ্য ডিজাইন করা উৎপাদন ডিজাইনের আওতাভুক্ত। এর মূল লক্ষ্য হলো আধুনিক প্রযুক্তি ব্যবহারের মাধ্যমে প্রতিষ্ঠানের উৎপাদনশীলতা বাড়ানো। এতে প্রতিষ্ঠানের উৎপাদন ব্যয় কম হয়। জাপানের মোটরবাইক উৎপাদনকারী প্রতিষ্ঠান 'ইয়ামাহা' বাংলাদেশে তাদের কারখানা স্থাপন করেছে। প্রতিযোগিতায় টিকে থাকতে তারা প্রতি বছর সর্বাধুনিক প্রযুক্তি ও নতুন নতুন ডিজাইন ব্যবহার করে থাকে। উন্নত প্রযুক্তি ব্যবহারের ফলে উৎপাদন পদ্ধতি আধুনিক হবে। এছাড়া নতুন মডেল বিক্রি বাড়াতে সহায়ক ভূমিকা রাখবে। আধুনিক প্রযুক্তি মানেই আধুনিক ও আকর্ষণীয় ডিজাইন। পণ্য ডিজাইনে আধুনিক প্রযুক্তি ব্যবহারের ফলে প্রতিষ্ঠানটি পণ্যের ডিজাইনে নতুনত্ব ও আকর্ষণীয়তা নিয়ে আসতে পারে। আর মোটরবাইকের নতুন ধরনের মডেল ক্রেতাদের আকর্ষণ বাড়াতে সহায়তা করবে। এর পাশাপাশি - প্রতিষ্ঠানটির নতুন ডিজাইন অন্যান্য মোটরবাইক উৎপাদনকারী প্রতিষ্ঠানের সাথে প্রতিযোগিতা মোকাবিলায় সহায়তা করবে। ফলে প্রতিষ্ঠানটি কাঙ্ক্ষিত সফলতা অর্জনে সক্ষম হবে। সুতরাং, ইয়ামাহা প্রতিষ্ঠানটির প্রতি বছর তাদের পণ্যে প্রযুক্তি ও ডিজাইনের পরিবর্তন নিয়ে আসা যৌক্তিক।"
        }
      ]
    },
    {
      "number": "7",
      "uddipok": "পার্থ ঢাকা বিশ্ববিদ্যালয় থেকে আন্তর্জাতিক ব্যবসায় বিষয়ে এমবিএ ডিগ্রি শেষ করে একটি বহুজাতিক প্রতিষ্ঠানে যোগদান করেছেন। ব্যবসায়ের ছাত্র হওয়ায় প্রতিষ্ঠান তাকে পণ্য উন্নয়ন এবং গবেষণা বিভাগের দায়িত্ব দেয়। তাকে নতুন পণ্যের জন্য ভোক্তা জরিপের দায়িত্ব দেওয়া হয়। ভোক্তা জরিপ শেষে প্রতিষ্ঠানটি স্বল্প পরিমাণে পণ্য উৎপাদন করলো।",
      "tag": "VNSC 25",
      "sub_questions": [
        {
          "label": "ক",
          "question": "পণ্য ডিজাইন কী?",
          "explanation": "পণ্য ডিজাইন হলো পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করা।"
        },
        {
          "label": "খ",
          "question": "মডিউলার ডিজাইন ব্যাখ্যা করো।",
          "explanation": "সম্পূর্ণ পণ্যটিকে ক্ষুদ্র ক্ষুদ্র বিভিন্ন অংশে ভাগ করা হলে প্রতিটি অংশকে একেকটি মডিউলার বলে। মানসম্মত পণ্য ডিজাইনের মধ্যে মডিউলার ডিজাইন অন্যতম। এটিতে সম্পূর্ণ পণ্যকে ক্ষুদ্র ক্ষুদ্র অংশে ভাগ করে ডিজাইন করা হয়। এর মাধ্যমে পণ্যের কোনো অংশ নষ্ট হলে তা মেরামত করে আবার ব্যবহার উপযোগী করে তোলা যায়। ফলে ক্রেতারা মডিউলার ডিজাইনের প্রতি আকৃষ্ট হয়।"
        },
        {
          "label": "গ",
          "question": "পার্থ পণ্য ডিজাইনের কোন স্তরে কাজ করে? ব্যাখ্যা করো।",
          "explanation": "পার্থ পণ্য ডিজাইনের ধারণা উন্নয়ন স্তরে কাজ করে। পণ্য ডিজাইনের দ্বিতীয় ধাপ হলো ধারণা উন্নয়ন। এ স্তরে উদ্যোক্তাকে ক্রেতা ও বাজার সম্পর্কে ধারণা নিতে হয়। এক্ষেত্রে ক্রেতাদের রুচি ও পছন্দ যাচাই, বাজার গবেষণা প্রভৃতি কাজ করতে হয়। ধারণা উন্নয়ন স্তরের ইতিবাচক ফলাফলের ওপর ভবিষ্যতে পণ্য উৎপাদন নির্ভর করে। পার্থ ঢাকা বিশ্ববিদ্যালয় থেকে আন্তর্জাতিক ব্যবসায় বিষয়ে এমবিএ ডিগ্রি সম্পন্ন করেছেন। কর্মজীবনে তিনি একটি বহুজাতিক প্রতিষ্ঠানে যোগদান করেন। ব্যবসায়ের ছাত্র হওয়ায় প্রতিষ্ঠানটি তাকে পণ্য উন্নয়ন ও গবেষণা বিভাগের দায়িত্ব দেয়। এজন্য তাকে নতুন পণ্যের ভোক্তা জরিপ করতে হয়। ভোক্তা জরিপ করার মাধ্যমে পার্থ ভোক্তাদের রুচি ও পছন্দ সম্পর্কে জানতে পারবেন। এর প্রেক্ষিতে প্রতিষ্ঠানটির নতুন পণ্য বাজারে কেমন গ্রহণযোগ্যতা পাবে তা জানতে পারবেন। তার এসব কাজ পণ্যের ধারণা উন্নয়ন স্তরে উদ্যোক্তারা করে থাকেন। তাই বলা যায়, নতুন পণ্যের ভোক্তা জরিপের কারণে পার্থ পণ্য ডিজাইনের ধারনা উন্নয়ন স্তরে কাজ করেন।"
        },
        {
          "label": "ঘ",
          "question": "ভোক্তা জরিপ শেষে স্বল্প পরিমাণ পণ্য উৎপাদনের সিদ্ধান্ত কতখানি যৌক্তিক? বিশ্লেষণ করো।",
          "explanation": "ভোক্তা জরিপ শেষে স্বল্প পরিমাণে পরীক্ষামূলক উৎপাদনের সিদ্ধান্ত অত্যন্ত যৌক্তিক বলে আমি মনে করি। পরীক্ষামূলক উৎপাদন পর্যায়ে ধারণা অনুসারে পণ্য প্রস্তুত করা হয়। বাজারে ঐ পণ্যের চাহিদা যাচাইয়ের জন্য এটি করা হয়। পরীক্ষামূলক উৎপাদনের পর ক্রেতাদের কাছ থেকে ইতিবাচক সাড়া পাওয়া গেলে পণ্যটি পর্যাপ্ত পরিমাণে উৎপাদন ও বিপণন করা হয়। পার্থ ঢাকা বিশ্ববিদ্যালয়ের আন্তর্জাতিক ব্যবসায় বিভাগ থেকে এমবিএ সম্পন্ন করেছেন। পরবর্তীতে তিনি একটি বহুজাতিক প্রতিষ্ঠানে যোগদান করেন। ব্যবসায়ের ছাত্র হওয়ায় প্রতিষ্ঠানটি তাকে পণ্য উন্নয়ন ও গবেষণা বিভাগের দায়িত্ব দেয়। এক্ষেত্রে নতুন পণ্যের জন্য তাকে বাজার জরিপ করতে হয়। আর বাজার জরিপ শেষে প্রতিষ্ঠানটি স্বল্প পরিমাণ পণ্য উৎপাদন করে। বহুজাতিক প্রতিষ্ঠানটি ভোক্তা জরিপ শেষে স্বল্প পরিমাণ উৎপাদন অর্থাৎ পরীক্ষামূলক পণ্য উৎপাদন করে। কারণ অল্প পরিমাণে পণ্য উৎপাদন করে বাজারে ছাড়লে ঐ পণ্যের প্রকৃত গ্রহণযোগ্যতা জানা যায়। এর মাধ্যমে প্রতিষ্ঠানটি জানতে পারবে নতুন পণ্যটি বাজারে চলবে কি না। ঐ পণ্যের প্রতি ক্রেতাদের ইতিবাচক সাড়া পাওয়া গেলে বেশি পরিমাণে উৎপাদন করা হবে। আর যদি নেতিবাচক সাড়া পায় তবে সংশোধনের ব্যবস্থা নেওয়া হবে। ফলে প্রতিষ্ঠানটিকে ক্ষতির সম্মুখীন হতে হবে না। পরবর্তীতে ক্রেতাদের পছন্দমতো পণ্য বিপণন করে সহজেই ক্রেতা সন্তুষ্টি অর্জনে সক্ষম হবে। তাই আমি মনে করি, ভোক্তা জরিপ শেষে স্বল্প পরিমাণ উৎপাদনের সিদ্ধান্তটি অত্যন্ত যৌক্তিক।"
        }
      ]
    },
    {
      "number": "8",
      "uddipok": "বিশ্বকাপ ক্রিকেটকে সামনে রেখে দেশের প্রখ্যাত মোবাইল কোম্পানি তাদের প্রচারভিত্তিক কার্যক্রমের অংশ হিসেবে ‘লারা ফ্যাশন’ কে নির্দিষ্ট ডিজাইনের ১০ লক্ষ পিস টি-শার্টের অর্ডার দেয়। এ লক্ষ্যে ‘লারা ফ্যাশন’ উৎপাদন পরিকল্পনা, উৎপাদন নিয়ন্ত্রণ, মান নিয়ন্ত্রণসহ যাবতীয় কার্য এমনভাবে সম্পাদন করেন যাতে টি-শার্ট কম সময়ে এবং কম খরচে উৎপাদিত হয়।",
      "tag": "VNSC25,VNSC 25",
      "sub_questions": [
        {
          "label": "ক",
          "question": "",
          "explanation": "অতি আবশ্যকীয় এবং আকস্মিক পরিস্থিতি মোকাবিলায় যেসব পণ্য ক্রেতারা তাৎক্ষণিকভাবে কেনে তাকে জরুরি পণ্য বলে।"
        },
        {
          "label": "খ",
          "question": "",
          "explanation": "প্রত্যেক প্রতিষ্ঠান একটি নির্দিষ্ট উদ্দেশ্য নিয়ে পরিচালিত হয়।মানসম্মত পণ্য উৎপাদনের উদ্দেশ্য অর্জনে অনুকূল প্রভাব রাখে।ক্রেতারা সবসময় মানসম্মত দ্রব্য আশা করে। মানসম্মত দ্রব্য তাদের সন্তুষ্টি অর্জনে সহায়ক ভূমিকা পালন করে। পণ্যের মান আশানুরূপ হলে বর্তমান ক্রেতারা স্থায়ী ক্রেতায় পরিণত হয়, যা প্রতিষ্ঠানের লক্ষ্য অর্জনে খুবই গুরুত্বপূর্ণ। আর প্রতিটি প্রতিষ্ঠান চাই তাদের বিক্রয় বৃদ্ধি করে মুনাফার সর্বাধীকিকরণ। তাই বলা যায়, বিক্রয় বৃদ্ধিতে মানসম্মত পণ্য উৎপাদনের ভূমিকা গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের 'লারা ফ্যাশনের ' টি শার্ট তৈরি উৎপাদন ব্যবস্থাপনার ক্রেতাকেন্দ্রিকতার ধারণাকে নির্দেশ করে।তা নিচে ব্যাখা করা হলোঃ প্রত্যেক ক্রেতার রুচি, পছন্দ, আয় প্রভৃতি বিবেচনা করে পণ্য তৈরি এবং সরবরাহ করাকে ক্রেতাকেন্দ্রিকতা বলে। এখানে ক্রেতার পছন্দকে প্রাধান্য দেওয়া হয়। তাছাড়া প্রতিটি ক্রেতার চাহিদা আলাদা করে মূল্যয়ন করা হয়ে থাকে।ক্রেতাকেন্দ্রিকতার কারণে ক্রেতার ফরমায়েশ অনুযায়ী পণ্য তৈরি ও বিক্রি করা হয়। যেমনঃ জুয়েলারী সামগ্রী, জামা-কাপড় তৈরি,বিউটি পার্লারের সেবা ইত্যাদি। ক্রেতাকেন্দ্রিকতার ফলে কোম্পানি লাভবান হয়।কারণ,এখানে ক্রেতাকে বেশি গুরুত্ব দেওয়া হয়।  উদ্দীপকে বিশ্বকাপকে সামনে রেখে দেশের প্রখ্যাত মোবাইল কোম্পানি তাদের প্রচারভিত্তিক কাজের অংশ হিসেবে 'লারা ফ্যাশনকে' নির্দিষ্ট ডিজাইনের ১০ লক্ষ পিস টি শার্টের অর্ডার দেয়। উদ্দীপক পর্যালোচনা করে দেখা যাচ্ছে, 'লারা ফ্যাশনের' টি শার্ট তৈরি উৎপাদন ব্যবস্থাপনার ক্রেতাকেন্দ্রিকতার ধারণার সাথে সামঞ্জস্যপূর্ণ। তাই বলা যায়, উদ্দীপকের 'লারা ফ্যাশনের ' টি শার্ট তৈরি উৎপাদন ব্যবস্থাপনার ক্রেতাকেন্দ্রিকতার ধারণাকে নির্দেশ করে।"
        },
        {
          "label": "ঘ",
          "question": "",
          "explanation": "হ্যাঁ,উৎপাদন ব্যবস্থার সঠিক প্রয়োগের মাধ্যমে লারা ফ্যাশন কম খরচে উৎপাদন করতে সক্ষম হয়।উক্তিটির সাথে আমি একমত। তা নিচে উপস্থাপন করা হলোঃ উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন, এবং নিয়ন্ত্রণসহ অন্যান্য কাজের সমষ্টি।  উৎপাদন ব্যবস্থাপনা হলো ব্যবস্থাপনার একটি গুরুত্বপূর্ণ শাখা।পণ্য উৎপাদনের পরিকল্পনা, উৎপাদন কাজ পরিচালনা, উৎপাদন নিয়ন্ত্রণ, শ্রমিকদের প্রেষণা দেওয়া এবং নিয়ন্ত্রণ উৎপাদন কার্যাবলীর মধ্যে অন্তর্ভুক্ত।  উৎপাদন ব্যবস্থাপনার কার্যাবলীর অন্তর্ভুক্ত হলোঃ উৎপাদন পরিকল্পনা, কার্যসমীক্ষা,উৎপাদন পদ্ধতি সমীক্ষা, পণ্য ও যন্ত্রপাতি নকশায়ন,উৎপাদন নিয়ন্ত্রণ, মজুদ নিয়ন্ত্রণ, মান নিয়ন্ত্রণ, গবেষণা, উৎপাদন বাজেট তৈরি,যন্ত্রপাতি বিন্যাস,সংগ্রহ করা, কর্মীদের মনোবল উন্নয়ন।  কোনো কোম্পানি উৎপাদন ব্যবস্থাপনার কার্যাবলী সঠিকভাবে সম্পাদন করতে পারলে কম খরচে বেশি পরিমাণে মানসম্মত পণ্য উৎপাদন করতে পারবে। উদ্দীপকে 'লারা ফ্যাশন ' উৎপাদন পরিকল্পনা, উৎপাদন নিয়ন্ত্রণ, মান নিয়ন্ত্রণসহ যাবতীয় কার্যক্রম এমনভাবে সম্পাদন করেন যাতে টি শার্ট কম সময়ে এবং কম খরচে উৎপাদিত হয়। শুধু 'লারা ফ্যাশন' নই যেকোনো কোম্পানি যদি উৎপাদন ব্যবস্থার সঠিক প্রয়োগ ঘটায় তাহলে কম সময়ে কম খরচে বেশি পরিমাণে মান সম্মত পণ্য উৎপাদন করতে পারবে। উদ্দীপক এবং উৎপাদন ব্যবস্থার কার্যাবলী পর্যালোচনা করে এই সিদ্ধান্তে উপনীত হওয়া যায় যে,উৎপাদন ব্যবস্থার সঠিক প্রয়োগের মাধ্যমে লারা ফ্যাশন কম খরচে উৎপাদন করতে সক্ষম হয়।"
        }
      ]
    },
    {
      "number": "9",
      "uddipok": "নিক্কন কোম্পানি বাংলাদেশে টি.ভি., ফ্রিজ, এ.সি ইত্যাদি ইলেকট্রনিক পণ্য উৎপাদন ও বাজারজাত করে। কোম্পানি তাদের পণ্য উৎপাদনের ক্ষেত্রে ক্রেতার সন্তুষ্টি, কর্মচারীদের সম্পৃক্ততা ও গুণগত মানের ধারাবাহিকতা বজায় রাখতে সচেষ্ট থাকে। ক্রেতাদের সন্তুষ্টি অর্জনের জন্য বিক্রীত পণ্যের উপর ১ বছরের ওয়ারেন্টি সেবা প্রদান করে থাকে। এর ফলে প্রতিষ্ঠানটির সুনাম সৃষ্টি হওয়ায় বিক্রয় ব্যাপকভাবে বৃদ্ধি পেয়েছে।",
      "tag": "VNSC25,VNSC 25",
      "sub_questions": [
        {
          "label": "ক",
          "question": "",
          "explanation": "সরকার কর্তৃক গঠিত ও পরিচালিত ব্যবসায় সংগঠনকে রাষ্ট্রীয় সংগঠন বলে।"
        },
        {
          "label": "খ",
          "question": "",
          "explanation": "উৎপাদনের সামগ্রিক ব্যবস্থাকে বিভিন্ন স্তরে ভাগ করে শ্রমিকের দক্ষতা, যোগ্যতা ও সামর্থ্য অনুযায়ী তাদের কাজ বণ্টন করে দেওয়াকে শ্রম বিভাগ বলে। সকল কাজে সকল শ্রমিকের সমান দক্ষতা থাকে না। যোগ্যতা অনুযায়ী কাজ ভাগ করে দেওয়া হলে একজন শ্রমিক একই কাজ দীর্ঘদিন ধরে সম্পাদন করে। যার ফলে ওই কাজের প্রতি শ্রমিকের দক্ষতা বৃদ্ধি পায় এবং শ্রমিক তার যোগ্যতা অনুযায়ী কাজ করে। এতে তাদের কাজে আনন্দ সৃষ্টি হয় এবং উৎপাদনশীলতা বৃদ্ধি পায়।"
        },
        {
          "label": "গ",
          "question": "",
          "explanation": "উদ্দীপকে নিক্কন কোম্পানি পণ্য উৎপাদনের ক্ষেত্রে সার্বিক মান ব্যবস্থাপনা অনুসরণ করে। যে ব্যবস্থাপনায় ক্রেতাস্মৃষ্টি, কর্মীদের সম্পূন্নতা এবং মানের ধারাবাহিক উন্নয়নের দিকে গুরুত্ব দিয়ে কাজ সম্পাদন করা হয় তাকে সার্বিক মান ব্যবস্থাপনা বলে। সার্বিক মান ব্যবস্থাপনার মূল উদ্দেশ্যই হলো ভোক্তাসন্তুষ্টি অর্জনের লক্ষ্যে উৎপাদনের প্রতিটি ক্ষেত্রে কর্মীদের সম্পৃক্তকরণ এবং তার ধারাবাহিকতা বজায় রাখা। উদ্দীপকে নিক্কন কোম্পানি বাংলাদেশে টি.ভি.. ফ্রিজ, এ.সি ইত্যাদি ইলেকট্রনিক পণ্য উৎপাদন ও বাজারজাত করে। কোম্পানি তাদের পণ্য উৎপাদনের ক্ষেত্রে ক্রেতার সন্তুষ্টি, কর্মচারীদের সম্পৃক্ততা ও গুণগত মানের ধারাবাহিকতা বজায় রাখতে সচেষ্ট কে। এখানে দেখা যাচ্ছে, তারা তাদের উৎপাদন প্রক্রিয়ায় ক্রেতাই, কর্মীদের সম্পৃক্ততা এবং মানের ধারাবাহিক উন্নয়নের দর্শনের প্রতি বেশি গুরুত্ব দেয়, যা মান ব্যবস্থাপনার ঐতিহাসিক পটভূমি সার্বিক মান ব্যবস্থাপনাকে নির্দেশ করে।"
        },
        {
          "label": "ঘ",
          "question": "",
          "explanation": "নিক্কন কোম্পানির ব্যাপকভাবে বিক্রয় বৃদ্ধির কারণ হচ্ছে বিক্রয়োত্তর সেবা বা ওয়ারেন্টি প্রদান। পণ্য বিক্রয়ের পর যে সেবা প্রদান করা হয় তাকে বিক্রয়োত্তর সেবা বলে। ওয়ারেন্টি, গ্যারান্টি, সংস্থাপন ইত্যাদি এ ধরনের সেবার অন্তর্গত। যে লিখিত চুক্তির মাধ্যমে উৎপাদক বা বিক্রেতা একটি নির্দিষ্ট সময়ের মধ্যে তার পণ্যের ত্রুটি সংঘঠিত হলে তা মেরামতের নিশ্চয়তা প্রদান করে তাকে ওয়ারেন্টি বলে। উদ্দীপকে নিক্কন কোম্পানি সার্বিক মান ব্যবস্থাপনা অনুসরণ করে তাদের উৎপাদনকার্য সম্পাদন করে। তাছাড়া ক্রেতাদের সন্তুষ্টি অর্জনের জন্য বিক্রীত পণ্যের উপর ১ বছরের ওয়ারেন্টি সেবা প্রদান করে থাকে। এর ফলে প্রতিষ্ঠানটির সুনাম সৃষ্টি হওয়ায় বিক্রয় ব্যাপকভাবে বৃদ্ধি পেয়েছে। এখানে দেখা যাচ্ছে, প্রতিষ্ঠানটি ক্রেতাদের একটি নির্দিষ্ট সময়ের মধ্যে পণ্যে ত্রুটি দেখা গেলে তা মেরামতের নিশ্চয়তা প্রদান করে; যা ওয়ারেন্টিকে নির্দেশ করে। ভ্যারেন্টি এক ধরনের নিশ্চয়তা চুক্তি। যা উৎপাদক ও ক্রেতার মাঝে একটি নির্দিষ্ট সময়ের জন্য হয়ে থাকে। উক্ত চুক্তির মাধ্যমে ক্রেতা পণ্যের নিরাপত্তা গ্রহণ করে এবং পণ্য ক্রয়ে উদ্বুদ্ধ হয়। তাই নিৱন কোম্পানির ওয়ারেন্টি প্রদানের সিদ্ধান্তটি যৌক্তিক; যা তাদের পণ্যের বিক্রয় বৃদ্ধির একটি অন্যতম কারণ ।"
        }
      ]
    },
    {
      "number": "10",
      "uddipok": "সুপার ডিলাক্স একটি বৃহৎ এনার্জি বাল্ব প্রস্তুতকারক প্রতিষ্ঠান। গত তিন মাসে প্রতিষ্ঠানটির সরবরাহকৃত ৪০% বাল্ব নষ্ট হওয়াতে ফেরত আসে। ফলে প্রতিষ্ঠানটি প্রচুর লোকসানের সম্মুখীন হয়। ভবিষ্যতে কাঁচামাল ও প্রযুক্তি উন্নয়নের মাধ্যমে প্রতিষ্ঠানটি এ অবস্থা থেকে মুক্তি পেতে চায়।",
      "tag": "VNSC 25",
      "sub_questions": [
        {
          "label": "ক",
          "question": "মান ব্যবস্থাপনা কী?",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানে। এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে।"
        },
        {
          "label": "খ",
          "question": "মূল্যায়ন ব্যয় বলতে কী বোঝায়?",
          "explanation": "উৎপাদন কার্যক্রমের ত্রুটি নির্ণয় ও তা ঠিক করার জন্য প্রতিষ্ঠান যে ব্যয় করে তাই মূল্যায়ন ব্যয়। কোনো প্রতিষ্ঠানের পণ্যের মান খারাপ না কি ভালো তা যাচাইয়ের জন্য উৎপাদনস্থল পরিদর্শনের প্রয়োজন হয়। মান খারাপ হলে তা কতটুকু খারাপ তা জানার জন্য পণ্য পরীক্ষা বাবদ খরচ করতে হয়। তাছাড়া পণ্যের মান নির্ধারণের জন্য পরিসংখ্যানিক তথ্যাদি ব্যবহার এবং বিশ্লেষণ করার জন্য প্রতিষ্ঠানকে ব্যয় করতে হয়। এভাবে পরিদর্শন, পরীক্ষা ও পরিসংখ্যানিক বিশ্লেষণের মাধ্যমে উৎপাদন প্রক্রিয়া তদারকি করার জন্য সংঘটিত ব্যয়ই হলো মূল্যায়ন ব্যয়।"
        },
        {
          "label": "গ",
          "question": "বাল্ব নষ্ট হওয়ার ফলে সুপার ডিলাক্স এর কোন ধরনের ব্যয় বৃদ্ধি পায়? ব্যাখ্যা করো।",
          "explanation": "বাল্ব নষ্ট হওয়ার ফলে সুপার ডিলাক্স-এর বাহ্যিক ব্যর্থতার ব্যয় বেড়ে যায়। ক্রেতার কাছে পণ্য বিক্রির পর কোনো ত্রুটি ধরা পড়লে ওয়ারেন্টির আওতায় ঐ পণ্য মেরামত সংক্রান্ত যে ব্যয় হয় তা বাহ্যিক ব্যর্থতার ব্যয়ের অন্তর্ভুক্ত। পণ্যমান নিম্ন হলে এ ব্যয় বেড়ে যায়। এ ধরণের ব্যয়ের মাধ্যমে ক্রেতা সন্তুষ্টি অর্জিত হয়। সুপার ডিলাক্স এনার্জি বাহু বিক্রয়কারী একটি বৃহৎ প্রতিষ্ঠান। তবে গত তিন মাসে প্রতিষ্ঠানটির সরবরাহকৃত ৪০% বাল্ব নষ্ট হওয়ায় ফেরত আসে। বাল্ব একটি ইলেকট্রনিকস পণ্য। সাধারণত ইলেকট্রনিকস পণ্যের ক্ষেত্রে ওয়ারেন্টি দেওয়া হয়। পণ্যটি যদি ত্রুটিযুক্ত ও মানহীন হয় তা বিক্রির পর ফেরত আসে। তাই ওয়ারেন্টি বাবদ প্রচুর অর্থ ব্যয় করতে হয়, যা সুপার ডিলাক্স প্রতিষ্ঠানটির ক্ষেত্রে ঘটেছে। তাই বলা যায়, বাল্ব নষ্ট হওয়ার ফলে সুপার ডিলাক্স-এর বাহ্যিক ব্যর্থতার ব্যয় বেড়ে যায়।"
        },
        {
          "label": "ঘ",
          "question": "প্রযুক্তির উন্নয়ন ঘটিয়ে সুপার ডিলাক্স কি লোকসানের হাত হতে রক্ষা পেতে পারে? মতামত দাও।",
          "explanation": "প্রযুক্তির উন্নয়ন ঘটিয়ে সুপার ডিলাক্স লোকসানের হাত থেকে রক্ষা পেতে পারে বলে আমি মনে করি। উন্নত প্রযুক্তি যেমন পণ্যের উৎপাদনশীলতা বাড়ায়, তেমনি এর মাধ্যমে সঠিক ও আদর্শ মানসম্পন্ন পণ্য উৎপাদন করা যায়। এটি প্রতিষ্ঠানকে আর্থিক ক্ষতির হাত থেকে রক্ষা করে। সুপার ডিলাক্স এনার্জি বাল্ব উৎপাদনকারী একটি প্রতিষ্ঠান। বিগত কয়েক মাসে তাদের বিক্রীত বাল্বের ৪০% ফেরত আসে। কার্যকারিতাহীন ও আদর্শমানের নিচে এ বাল্বগুলো থাকায় এমনটি ঘটে। তাই প্রতিষ্ঠানটি ভবিষ্যতে কাঁচামাল ও প্রযুক্তি উন্নয়নের মাধ্যমে এ অবস্থা থেকে মুক্তি পেতে চায়। উন্নত প্রযুক্তির বদৌলতে নিত্যনতুন মেশিন ও যন্ত্রপাতি আবিষ্কৃত হয়েছে। বাল্ব উৎপাদনে এসব উন্নত মেশিন ব্যবহার করলে সুপার ডিলাক্স আদর্শ মানসম্পন্ন পণ্য উৎপাদন করতে পারবে। কাঁচামাল ভালো ও মানসম্পন্ন হলেও উন্নত মেশিন ব্যবহার ছাড়া ভালো বাল্ব উৎপাদন করা সম্ভব হবে না। তাছাড়া কাঁচামাল ও উন্নত প্রযুক্তি ব্যবহারের ফলে ত্রুটিযুক্ত পণ্য কম উৎপাদিত হবে। এতে বাহ্যিক ব্যর্থতার ব্যয় কমে যাবে এবং প্রতিষ্ঠানের সুনামও রক্ষা পাবে। তাই বলা যায়, প্রযুক্তির উন্নয়নের ফলে সুপার ডিলাক্স লোকসানের হাত থেকে রক্ষা পেতে পারে।"
        }
      ]
    },
    {
      "number": "11",
      "uddipok": "মি. জহির বাড়িতে ব্যবহারের জন্য একটি খ্যাতনামা ইলেকট্রনিক্স শো-রুম থেকে এয়ার কন্ডিশনার মেশিন ক্রয় করেন। মেশিনটির গায়ে ISO-১৪০০০ লেখা আছে। প্রমে সে লেখাটির মর্মার্থ বুঝতে পারেনি। পরবর্তীতে সে জেনেছে এটি আন্তর্জাতিক মানসম্পনড়ব। তাই সে অনেক খুশি।",
      "tag": "VNSC25,VNSC 25",
      "sub_questions": [
        {
          "label": "ক",
          "question": "",
          "explanation": "কোনো প্রতিষ্ঠান যদি নিম্নমানের পণ্য উৎপাদন করে তবে পণ্যের নিম্নমানের কারণ নির্ণয় ও ত্রুটি ঠিক করার জন্য প্রতিষ্ঠানের যে ব্যয় হয় তাকে মূল্যায়ন ব্যয় বলে ।"
        },
        {
          "label": "খ",
          "question": "",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদিত হচ্ছে কি না তা তদারকি করার প্রক্রিয়াকে মান নিয়ন্ত্রণ বলে। ভোক্তাদের প্রয়োজন, অভাব, চাহিদা পূরণ এবং সন্তুষ্টি অর্জন করার লক্ষ্যে কোম্পানি পণ্যের একটি মান নির্ধারণ করে থাকে। মান নিয়ন্ত্রণ পূর্ব নির্ধারিত মান অনুযায়ী পণ্য উৎপাদিত হচ্ছে কি না তা তদারকি করে। প্রয়োজনে সংশোধনমূলক কার্যাবলির মাধ্যমে পণ্যের সঠিক মান বজায় রাখার প্রচেষ্টা চালায়। এজন্য বলা যায়, মান নিয়ন্ত্রণ পণ্যের আদর্শমান নিশ্চিত করে।"
        },
        {
          "label": "গ",
          "question": "",
          "explanation": "মি. জহির শপিং পণ্যের অন্তর্গত সেবা পণ্য কিনেছে। যেসব ভোগ্য পণ্য ক্রেতারা পূর্ব পরিকল্পনা অনুযায়ী অনেক সময় নিয়ে কেনে তাই শপিং পণ্য। এক্ষেত্রে ক্রেতারা বিভিন্ন দোকান ঘুরে বিভিন্ন বৈশিষ্ট্য তুলনা করে পণ্য কেনে। যেসব শপিং পণ্যের স্থায়িত্ব অনেক বেশি, ভোক্তাদের সুবিধা দেয় এবং মাঝে মাঝে সার্ভিসিং-এর প্রয়োজন হয় তাই সেবা পণ্য । মি. জহির বাড়িতে ব্যবহারের জন্য একটি খ্যাতনামা ইলেকট্রনিক্স শো-রুম থেকে এয়ার কন্ডিশনার মেশিন কেনে। নিজস্ব ভোগ বা ব্যবহারের জন্য কেনায় এটি একটি ভোগ্য পণ্য। তবে এয়ার কন্ডিশনারের মতো পণ্যগুলোর মূল্য একটু বেশি হয়। তাছাড়া ক্রেতারা দীর্ঘদিন এসব পণ্য থেকে সুবিধা পেতে চায়। এজন্য তারা অনেক দোকান ঘুরে বিভিন্ন বৈশিষ্ট্য তুলনা করে এসব পণ্য কেনে। তাছাড়া দীর্ঘদিন ব্যবহারের জন্য সার্ভিসিং সুবিধা পাওয়া যাবে কি না তাও বিবেচনা করে। এসব বৈশিষ্ট্য শপিং পণ্যের অন্তর্গত সেবা পণ্যের বৈশিষ্ট্যের সাথে সামঞ্জস্যপূর্ণ। তাই বলা যায়, মি. জহিরের ক্রয়কৃত এয়ার কন্ডিশনার হলো শপিং পণ্যের অন্তর্গত সেবা পণ্য ।"
        },
        {
          "label": "ঘ",
          "question": "",
          "explanation": "এয়ার কন্ডিশনারে ISO-14000 লেখার অর্থ হলো পণ্যটি পরিবেশের জন্য ক্ষতিকর নয়। ISO-14000 হলো আন্তর্জাতিক মান নিয়ন্ত্রণ সংস্থা ISO কর্তৃক প্রদত্ত একটি মানসনদ। এটি পরিবেশ বিষয়ক একটি ব্যবস্থাপনা পদ্ধতি। কোনো পণ্যের গায়ে ISO-14000 লেখাটির মানে হলো পণ্যটির মাধ্যমে পরিবেশ দূষণের আশঙ্কা নেই। মি. জহির বাড়িতে ব্যবহারের জন্য একটি এয়ার কন্ডিশনার কেনে। মেশিনটির গায়ে ISO-14000 লেখা আছে। প্রথমে সে কিছু না বুঝলেও পরে বুঝতে পারে এটি একটি আন্তর্জাতিক মানদণ্ড। আন্তর্জাতিক মানসম্পন্ন পণ্য হওয়ায় সে পণ্যটি কিনতে পেরে খুশি । International Organization for Standardization (ISO) পরিবেশ বিষয়ক একটি মানদণ্ড প্রবর্তন করে। এর নাম হলো ISO-14000 এটি কারখানার উৎপাদন পরিবেশ সম্পর্কিত শর্তাবলির ওপর ভিত্তি করে প্রতিষ্ঠিত একটি মানদণ্ড। এয়ার কন্ডিশনারের গায়ে লিখিত ISO- 14000 দ্বারা বোঝায় যে, পণ্যটির উৎপাদন প্রক্রিয়ায় কোনোভাবে পরিবেশের ক্ষতি হয়নি। তাছাড়া পণ্যটি পরিবেশের প্রতি বন্ধুভাবাপন্ন। এটি একটি পরিবেশ বিষয়ক ব্যবস্থাপনা পদ্ধতি। তাই বলা যায়, এয়ার কন্ডিশনারে ISO-14000 লেখার মর্মার্থ হলো এটি পরিবেশের জন্য কোনো বিরূপ পরিস্থিতি তৈরি করবে না"
        }
      ]
    }
  ]
}