{
  "title": "কুমিল্লা সরকারি কলেজ ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব আমিন একজন চাকরিজীবী। সীমিত বেতন পান। তাই বেশ হিসাব করে সংসার চালান। সামনে ঈদ, তাই ভাবছেন যে বোনাস পাবেন তার সাথে জমানো কিছু টাকা যোগ করে একটি ফ্রিজ কিনবেন। তাই তিনি 'শো-রুমে গিয়ে ফ্রিজ দেখছেন এবং চিন্তা করছেন কোন মডেলটি তার জন্য সঠিক হবে। অন্যদিকে, তার এক বন্ধুর বাসায় ফ্রিজ থাকা সত্ত্বেও তিনি বিশেষ ব্র্যান্ডের ফ্রিজ কিনতে চাচ্ছেন। এর কারণ হলো তিনি সকলের নিকট থেকে নিজেকে আলাদা ভাবতে পছন্দ করেন।",
      "tag": "CGC 23",
      "sub_questions": [
        {
          "label": "ক",
          "question": "মানসম্মত পণ্য কী?",
          "explanation": "ক্রেতা সন্তুষ্টির লক্ষ্যে নির্দিষ্ট গুণগত বৈশিষ্ট্য বজায় রেখে যে পণ্য উৎপাদন করা হয় তা-ই মানসম্মত পণ্য।"
        },
        {
          "label": "খ",
          "question": "উৎপাদন ব্যবস্থাপনা কী?",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, উৎপাদন পদ্ধতি উন্নয়ন এবং নিয়ন্ত্রণসহ অন্যান্য কাজের সমষ্টি। উৎপাদন ব্যবস্থাপনা কোনো প্রতিষ্ঠানের পণ্য উৎপাদনের প্রথম থেকে শেষ পর্যন্ত দরকার হয়। এটি ব্যবস্থাপনার একটি বিশেষায়িত শাখা। এরূপ ব্যবস্থাপনা কাঁচামালকে চূড়ান্ত পণ্যে রূপান্তর করে। আবার এটি পণ্যের গুণগত মান উন্নত করতেও সহায়তা করে। তাছাড়া উৎপাদন ব্যবস্থাপনা পরিকল্পনা, সংগঠন, নির্দেশনা, সমন্বয় ও নিয়ন্ত্রণ সংক্রান্ত কাজ সম্পন্ন করে।"
        },
        {
          "label": "গ",
          "question": "জনাব আমিনের প্রয়োজনীয় পণ্যটি কোন ধরনের পণ্য?",
          "explanation": "জনাব আমিনের প্রয়োজনীয় ফ্রিজটি বিপণনের ভাষায় শপিং পণ্য। শপিং পণ্য সাধারণত ক্রেতারা ঘন ঘন কেনে না। এমন পণ্য কিনতে তারা অনেক দোকান ঘুরে দেখে। আবার এ ধরনের পণ্য কিনতে একটির সাথে অন্যটি তুলনা করে দেখা হয়। তাছাড়া বিশেষ আয়োজন উপলক্ষে এগুলো কেনা হয়। জনাব আমিন সীমিত আয়ের একজন সরকারি কর্মচারী। তিনি কোরবানির ঈদ উপলক্ষে ফ্রিজ কিনতে চান। এজন্য তিনি পূর্ব পরিকল্পনা করেছেন। আবার তিনি বিভিন্ন শো-রুমে গিয়ে ফ্রিজ দেখছেন। তাছাড়া তিনি পছন্দের পণ্যটি অন্যগুলোর সাথে তুলনা করে উপযুক্তটি খুঁজছেন। এ বৈশিষ্ট্যগুলো শপিং পণ্যের বৈশিষ্ট্যের সাথে সামঞ্জস্যপূর্ণ। তাই বলা যায়, জনাব আমিনের প্রয়োজনীয় পণ্যটি বিপণনের ভাষায় শপিং পণ্য।"
        },
        {
          "label": "ঘ",
          "question": "জনাৰ আমিন এবং তার বন্ধুর প্রয়োজনীয় পণ্য একই রকম হলেও বিপণনের দৃষ্টিকোণ থেকে এ দুটি পণ্যের ধরন কোনো অবস্থাতেই এক নয়\"- এ বক্তব্যের যৌক্তিকতা ও যথার্থতা মূল্যায়ন করো।",
          "explanation": "জনাব আমিন ও তার বন্ধুর প্রয়োজনীয় পণ্য একই হলেও বিপণনের দৃষ্টিকোণ থেকে একটি হলো শপিং পণ্য আর অন্যটি বিশিষ্ট পণ্য। শপিং পণ্য সাধারণত বেশি সময় এবং পরিকল্পনা করে কিনতে হয়। অন্যদিকে, বিশিষ্ট পণ্য ব্র্যান্ড এবং আলাদা বৈশিষ্ট্য সম্পন্ন হয়। এ ধরনের পণ্য উন্নত প্রযুক্তি নির্ভর হয়ে থাকে। জনাব আমিন সীমিত আয়ের একজন সরকারি কর্মচারী। তিনি কোরবানির ঈদ উপলক্ষে টাকা জমিয়ে ফ্রিজ কিনতে মনস্থির করলেন। অন্যদিকে, তার বন্ধু বাসায় ফ্রিজ থাকা সত্ত্বেও বিশেষ ব্র্যান্ডের ফ্রিজ কিনবেন। কারণ তিনি নিজেকে সকলের থেকে আলাদা ভাবতে পছন্দ করেন। জনাব আমিনের ফ্রিজ কেনার বৈশিষ্ট্যগুলো থেকে বোঝা যায়, তিনি শপিং পণ্য কিনবেন। অন্যদিকে, তার বন্ধু ব্র্যান্ডের ফ্রিজ কিনবেন। এতে তিনি নিজেকে অন্যদের থেকে আলাদা ভাবতে পারবেন। এমন পণ্য সাধারণত বিশেষ বৈশিষ্ট্যসম্পন্ন হয়। এছাড়াও তার পণ্যটি সাধারণত উন্নত প্রযুক্তি নির্ভর হয়। আর এ বৈশিষ্ট্যগুলো থেকে বোঝা যায় যে, তিনি বিশিষ্ট পণ্য কিনবেন। উপরিউক্ত আলোচনা থেকে বলা যায়, জনাব আমিন ও তার বন্ধুর প্রয়োজনীয় পণ্য একই হলেও বিপণনের দৃষ্টিকোণ থেকে এ দুটি পণ্যের ধরন এক নয়।"
        }
      ]
    },
    {
      "number": "2",
      "uddipok": "নিম্নে দুটি সিমেন্ট কারখানার ১ মাসের কিছু তথ্য দেওয়া হলো বিবরণ ACL লি DCL লি বিক্রয়ের পরিমাণ ১০,০০০ বস্তা ১২,০০০ বস্তা বিক্রয়মূল্য (একক প্রতি ৪০০ টাকা ৪১০ টাকা শ্রম বাবদ ব্যয় প্রতি বস্তা ১০০ টাকা ১০০ টাকা কাঁচামাল বাবদ ব্যয় প্রতি বস্তা ১০০ টাকা ১৫০ টাকা যন্ত্রপাতি বাবদ ব্যয় ১০ লক্ষ টাকা ১২ লক্ষ টাকা অন্যান্য ব্যয় ১ লক্ষ ১.৫ লক্ষ",
      "tag": "CGC 23",
      "sub_questions": [
        {
          "label": "ক",
          "question": "শ্রমের উৎপাদনশীলতা কী?",
          "explanation": "উৎপাদিত পণ্যদ্রব্যের মোট একককে মোট শ্রমঘন্টা দিয়ে ভাগ করা হলে যে ফল পাওয়া যায় তাকে শ্রমের উৎপাদনশীলতা বলে।"
        },
        {
          "label": "খ",
          "question": "স্বত্বগত উপযোগ কীভাবে সৃষ্টি হয়?",
          "explanation": "সৃজনশীল রচনামূলক প্রশ্ন নং ১০ (খ) দ্রষ্টব্য। পৃষ্ঠা-২৪।"
        },
        {
          "label": "গ",
          "question": "উভয় কোম্পানির যন্ত্রের উৎপাদনশীলতা নির্ণয় করো।",
          "explanation": "মোট উৎপাদনের আর্থিক মূল্য ও মোট যন্ত্রব্যয়ের অনুপাতকে যন্ত্রের উৎপাদনশীলতা বলে। উদ্দীপকে ACL লি. এর, মোট উৎপাদিত পণ্যের মূল্য = ১০,০০০ × ৪০০ = ৪০,০০,০০০ টাকা মোট যন্ত্রপাতি বাবদ ব্যয় = ১০,০০,০০০ টাকা .. প্রতিষ্ঠানটির যন্ত্রের উৎপাদনশীলতা = মোট উৎপাদিত পণ্যের মূল্য মোট যন্ত্র পাতি বাবদ ব্যয় \\frac{মোট\\ উৎপাদিত\\ পণ্যের\\ মূল্য}{মোট\\ যন্ত্র\\ পাতি\\ বাবদ\\ ব্যয়} মোট   যন্ত্র   পাতি   বাবদ   ব্যয় মোট   উৎপাদিত   পণ্যের   মূল্য ​ = ৪০ , ০০ , ০০০ ১০ , ০০ , ০০০ = ৪ \\frac{৪০,০০,০০০}{১০,০০,০০০}=৪ ১০ , ০০ , ০০০ ৪০ , ০০ , ০০০ ​ = ৪ ACL লি. এর যন্ত্রের উৎপাদনশীলতা ৪। আবার, উদ্দীপকে DCL লি. এর, মোট উৎপাদিত পণ্যের মূল্য = ১২,০০০ × ৪১০ = ৪৯,২০,০০০ টাকা মোট যন্ত্রপাতি বাবদ ব্যয় = ১২,০০,০০০ টাকা প্রতিষ্ঠানটির যন্ত্রের উৎপাদনশীলতা = মোট উৎপাদিত পণ্যের মূল্য মোট যন্ত্র পাতিবাবদ ব্যয় \\frac{মোট\\ উৎপাদিত\\ পণ্যের\\ মূল্য}{মোট\\ যন্ত্র\\ পাতিবাবদ\\ ব্যয়} মোট   যন্ত্র   পাতিবাবদ   ব্যয় মোট   উৎপাদিত   পণ্যের   মূল্য ​ = ৪৯ , ২০ , ০০০ ১২ , ০০ , ০০০ = ৪ . ১ \\frac{৪৯,২০,০০০}{১২,০০,০০০}=৪.১ ১২ , ০০ , ০০০ ৪৯ , ২০ , ০০০ ​ = ৪ . ১ ... DCL লি. এর যন্ত্রের উৎপাদনশীলতা ৪.১। .: ACL লি. ও DCL লি.-এর যন্ত্রের উৎপাদনশীলতা যথাক্রমে ৪ ৪৪.১।"
        },
        {
          "label": "ঘ",
          "question": "মোট উৎপাদনশীলতা নির্ণয়পূর্বক কোন কোম্পানিটি দক্ষ বলে তুমি মনে করো",
          "explanation": "মোট উৎপাদিত পণ্যের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। এটি বাড়লে প্রতিষ্ঠানের উৎপাদন ও মুনাফা বাড়ে। উদ্দীপকে ACL লি. এর, মোট উৎপাদিত পণ্যের মূল্য = ৪০,০০,০০০ টাকা (গ নং হতে) মোট শ্রম বাবদ ব্যয় = ১০,০০০ x ১০০ = ১০,০০,০০০ টাকা মোট কাঁচামালের ব্যয় = ১০,০০০ x ১০০ = ১০,০০,০০০ টাকা মোট যন্ত্রপাতির ব্যয় = ১০,০০,০০০ টাকা অন্যান্য ব্যয় = ১,০০,০০০ টাকা ২০২১ সালের মোট উৎপাদনশীলতা = মোট উৎপাদিত পণ্যের মূল্য মোট উপকরণের মূল্য \\frac{মোট\\ উৎপাদিত\\ পণ্যের\\ মূল্য}{মোট\\ উপকরণের\\ মূল্য} মোট   উপকরণের   মূল্য মোট   উৎপাদিত   পণ্যের   মূল্য ​ = ২ , ৪০ , ০০ , ০০০ ( ৬৪ , ০০ , ০০০ + ৮০ , ০০ , ০০০ + ১ , ০০ , ০০০ ) \\frac{২,৪০,০০,০০০}{(৬৪,০০,০০০+৮০,০০,০০০+১,০০,০০০)} ( ৬৪ , ০০ , ০০০ + ৮০ , ০০ , ০০০ + ১ , ০০ , ০০০ ) ২ , ৪০ , ০০ , ০০০ ​ ২ , ৪০ , ০০ , ০০০ ১ , ৪৫ , ০০ , ০০০ = ১ . ৬৬ ( প্রায় ) \\frac{২,৪০,০০,০০০}{১,৪৫,০০,০০০}=১.৬৬(প্রায়) ১ , ৪৫ , ০০ , ০০০ ২ , ৪০ , ০০ , ০০০ ​ = ১ . ৬৬ ( প্রায় ) ২০২২ সালে, মোট উৎপাদিত পণ্যের মূল্য = ৯০,০০০.০ ৪০০ = ৩,৬০,০০,০০০ টাকা মোট কাঁচামালের ব্যয় ৯০,০০০ × ৭০ = ৬৩,০০,০০০ টাকা মোট যন্ত্র ব্যয় = ৯০,০০০ × ১২০ = ১,০৮,০০,০০০ মোট শ্রম বাবদ ব্যয় = ১,১০,০০০ টাকা ২০২২ সালের মোট উৎপাদনশীলতা = মোট উৎপাদিত পণ্যের মূল্য মোট উপকরণের মূল্য \\frac{মোট\\ উৎপাদিত\\ পণ্যের\\ মূল্য}{মোট\\ উপকরণের\\ মূল্য} মোট   উপকরণের   মূল্য মোট   উৎপাদিত   পণ্যের   মূল্য ​ ৩ , ৬০ , ০০ , ০০০ ৬৩ , ০০ , ০০০ + ১ , ০৮ , ০০ , ০০০ + ১ , ১০ , ০০০ \\frac{৩,৬০,০০,০০০}{৬৩,০০,০০০+১,০৮,০০,০০০+১,১০,০০০} ৬৩ , ০০ , ০০০ + ১ , ০৮ , ০০ , ০০০ + ১ , ১০ , ০০০ ৩ , ৬০ , ০০ , ০০০ ​ ৩ , ৬০ , ০০ , ০০০ ১ , ৭২ , ১০ , ০০০ = = ২ . ০৯ ( প্রায় ) \\frac{৩,৬০,০০,০০০}{১,৭২,১০,০০০}==২.০৯(প্রায়) ১ , ৭২ , ১০ , ০০০ ৩ , ৬০ , ০০ , ০০০ ​ == ২ . ০৯ ( প্রায় ) প্রতিষ্ঠানটি ২০২১ সালের উৎপাদনশীলতা ১.৬৬ (প্রায়) এবং ২০২২ সালের উৎপাদনশীলতা ২.০৯ (প্রায়)। অর্থাৎ ২০২২ সালে উৎপাদনশীলতা বেড়েছে। এটি প্রতিষ্ঠানের অগ্রগতির প্রতি ইঙ্গিত করছে। উৎপাদন দক্ষতা বেড়েছে। উৎপাদনশীলতা বাড়ানোর এ গতি ধরে রাখতে হবে।"
        }
      ]
    },
    {
      "number": "3",
      "uddipok": "মলি শখ করে মাটি দিয়ে বিভিন্ন ধরনের পুতুল তৈরি করে বন্ধুদের উপহার দেয়। একদিন স্থানীয় একটি প্রতিষ্ঠান পুতুলগুলো দেখে পছন্দ হওয়ায় একশত পুতুল তৈরির জন্য মলিকে দশ হাজার টাকা অগ্রিম প্রদান করেন। এভাবেই শুরু হয 'মলি ডল হাউজ'-এর অগ্রযাত্রা। পরবর্তীতে ব্যবসায় সম্প্রসারণ করার জন্য মলি তার দুই বন্ধু পলি ও ডলিকে অন্তর্ভুক্ত করেন। পলি দোকান এবং ডলি মূলধন সরবরাহ করেন। বর্তমানে 'মলি ডল হাউজ' সকল ক্রেতার নিকট জনপ্রিয়।",
      "tag": "CGC 23",
      "sub_questions": [
        {
          "label": "ক",
          "question": "সংগঠন কী?",
          "explanation": "উৎপাদনের উদ্দেশ্যে ভূমি, শ্রম ও মূলধনের আনুপাতিক সংগ্রহ, সংযোজন এবং উৎপাদনে নিয়োগ করার উদ্যোগ বা প্রচেষ্টাকে সংগঠন বলা হয়।"
        },
        {
          "label": "খ",
          "question": "\"ভূমি অবিনশ্বর\"- ব্যাখ্যা করো।",
          "explanation": "প্রকৃতি থেকে পাওয়া সব সম্পদকে ভূমি বলে। ভূমি প্রকৃতির দান, আদিম ও অক্ষয়। এটা চিরন্তন অস্তিত্বসম্পন্ন। অবশ্য আবাদি জমির উর্বরতা কমতে পারে। যাকে ভূমিক্ষয় বলা হলেও তা ধ্বংস হয় না। প্রকৃতির দান, যেমন- চন্দ্র, সূর্য, বাতাস প্রভৃতির ন্যায় ভূমি অবিনশ্বর। সৃষ্টিকর্তার ইচ্ছায় এগুলো একদিন ধ্বংস হলেও আপাতদৃষ্টিতে বলা যায় ভূমি অবিনশ্বর।"
        },
        {
          "label": "গ",
          "question": "প্রথম পর্যায়ে 'মলি ডল হাউজ' কোন ধরনের সংগঠন ছিল? ব্যাখ্যা করো।",
          "explanation": "প্রথম পর্যায়ে 'মলি ডল হাউজ' একমালিকানা সংগঠন ছিল । এক মালিকানা ব্যবসায়ে একজন মালিক থাকে। এক্ষেত্রে মূলধন সরবরাহ করা থেকে শুরু করে ব্যবসায় পরিচালনার যাবতীয় কাজ মালিক একাই সম্পাদন করেন। ব্যবসায়ের সমস্ত ঝুঁকি বহন ও মুনাফা মালিক একাই ভোগ করেন। উদ্দীপকে মলি শখ করে মাটি দিয়ে পুতুল তৈরি করে বন্ধুদের দেন। স্থানীয় একটি প্রতিষ্ঠান পুতুলগুলো পছন্দ করে এবং তাকে পুতুল তৈরির জন্য দশ হাজার টাকা অগ্রিম দেয়। এভাবে শুরু হয় 'মিলি ডল হাউজ'-এর অগ্রযাত্রা। এক্ষেত্রে মলি প্রতিষ্ঠানটির একক মালিক। তিনি একাই পুতুল তৈরি ও সরবরাহ করেন। এভাবে তিনি ব্যবসায় পরিচালনার সব কাজ একাই সম্পাদন করেন। এর পাশাপাশি পণ্য ও ব্যবসায়ের যাবতীয় ঝুঁকি তিনি একাই বহন করেন। আর প্রতিষ্ঠানটির এসব বৈশিষ্ট্য একমালিকানা সংগঠনের সাথে সাদৃশ্যপূর্ণ। তাই বলা যায়, প্রথম পর্যায়ে 'মলি ডল হাউজ' একমালিকানা সংগঠন ছিল।"
        },
        {
          "label": "ঘ",
          "question": "\"চুক্তিই দ্বিতীয় পর্যায়ের সংগঠনের মূলভিত্তি\"- উদ্দীপকের আলোকে উক্তিটি মূল্যায়ন করো।",
          "explanation": "দ্বিতীয় পর্যায়ে অংশীদারি ব্যবসায় সংগঠন গঠিত হয়, যার মূল ভিত্তি দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি সংগঠন গড়ে তোলে। এক্ষেত্রে চুক্তির ভিত্তিতেই অংশীদারদের মধ্যে সম্পর্ক গড়ে ওঠে। এমনকি মুনাফা ও দায়-দায়িত্ব চুক্তির ভিত্তিতেই অংশীদারদের মাঝে বণ্টিত হয়। উদ্দীপকে মলি এককভাবে 'মলি ডল হাউজ' নামক পুতুল তৈরি একটি প্রতিষ্ঠান গড়ে তোলেন। পরবর্তীতে ব্যবসায় সম্প্রসারণের জন্য মলি তার দুই বন্ধু পলি ও ডলিকে অন্তর্ভুক্ত করেন। পলি দোকান এবং ডলি মূলধন সরবরাহ করেন। বর্তমানে প্রতিষ্ঠানটি সকল ক্রেতাদের নিকট জনপ্রিয়। অর্থাৎ, প্রতিষ্ঠানটি প্রথম পর্যায়ে একমালিকানা হলেও দ্বিতীয় পর্যায়ে অংশীদারি ব্যবসায়ে পরিণত হয়। অংশীদারি ব্যবসায়ের মূলভিত্তি হলো চুক্তি। এই চুক্তির ভিত্তিতেই ব্যবসায়ের যাবতীয় কাজ সম্পাদিত হয়। উদ্দীপকে 'মলি ডল হাউজ' বর্তমানে একটি অংশীদারি ব্যবসায় সংগঠন। ব্যবসায়টিতে মলি, ডলি ও পলি নামের তিনজন অংশীদার আছে। চুক্তির ভিত্তিতে পলি দোকান এবং ডলি মূলধন সরবরাহ করেন। ব্যবসায়ের কার্যাবলিও চুক্তির ভিত্তিতে তাদের মাঝে বণ্টিত হয়। এভাবে চুক্তির ভিত্তিতে তাদের মধ্যে ব্যবসায়িক সম্পর্ক গড়ে ওঠে। তাছাড়া ব্যবসায়ে অর্জিত মুনাফা ও দায়-দায়িত্ব চুক্তি অনুযায়ী তাদের মধ্যে বণ্টন করা হয়। তাই বলা যায়, চুক্তিই দ্বিতীয় পর্যায়ে গঠিত অংশীদারি ব্যবসায়ের মূলভিত্তি।"
        }
      ]
    },
    {
      "number": "4",
      "uddipok": "অনুকূল জলবায়ুকে বিবেচনা করে জনাব আরমান সিলেটে চা বাগান স্থাপন করলেন। কয়েক বছরের মধ্যে তিনি দেশীয় বাজার দখল করতে সক্ষম হন। বর্তমানে তার বাগানে অধিক পরিমাণে চা উৎপাদিত হওয়ায়। বিদেশে রপ্তানির সিদ্ধান্ত নিতে যাচ্ছেন",
      "tag": "CGC 23",
      "sub_questions": [
        {
          "label": "ক",
          "question": "অংশীদারি ব্যবসায়ের সর্বনিম্ন সদস্য সংখ্যা কত জন?",
          "explanation": "অংশীদারি ব্যবসায়ের সর্বনিম্ন সদস্য সংখ্যা ২ জন।"
        },
        {
          "label": "খ",
          "question": "কর্মীদের দক্ষতা বৃদ্ধিতে শ্রম বিভাগ কেন গুরুত্বপূর্ণ?",
          "explanation": "কর্মীদের যোগ্যতা অনুযায়ী কাজ বণ্টনের মাধমে শ্রম বিভাগ কর্মীদের দক্ষতা বাড়ায়। সামগ্রিক উৎপাদন প্রক্রিয়ার বিভিন্ন স্তরে শ্রমিকদের যোগ্যতা ও সামর্থ্য অনুসারে তাদের কাজ বণ্টন করে দেওয়ার নামই হলো শ্রম বিভাগ। যে শ্রমিক যে কাজে দক্ষ, অথবা যে কাজ করতে পছন্দ করে, তা শ্রম বিভাগের মাধ্যমে বণ্টন করা হয়। এতে শ্রমিকেরা কাজটি খুশিমনে করতে পারে। ফলে শ্রমিকদের কাছ থেকে কাজের সর্বোচ্চ ফল পাওয়া যায়। এভাবে শ্রমদক্ষতা বাড়াতে শ্রম বিভাগ সহায়তা করে।"
        },
        {
          "label": "গ",
          "question": "উপকরণকে বিবেচনায় এনে উদ্দীপকের চা বাগানটি স্থাপন করা হয়েছে ? ব্যাখ্য করা হলো?",
          "explanation": "উৎপাদনের ভূমি উপকরণকে বিবেচনায় এনে জনাব আরমানের চা বাগানটি স্থাপন করা হয়েছে। মাটি, পানি, বায়ু, বনভূমি, পাহাড়, আবহাওয়া, জলবায়ু প্রভৃতি নিয়ে ভূমি উপাদানটি গঠিত। এটি প্রকৃতির সবচেয়ে আদি ও মৌলিক উপাদান এবং এর যোগান সীমিত। জনাব আরমান সিলেটে চা বাগান স্থাপন করেছেন। এক্ষেত্রে তিনি-অনুকূল জলবায়ুকে বিবেচনা করেছেন। কারণ চা চাষের জন্য সবচেয়ে বেশি গুরুত্বপূর্ণ উপাদান হলো পাহাড়ী জমি ও বৃষ্টিপাত। সিলেট একটি পাহাড়ী এলাকা হিসেবে পরিচিত। আর সিলেটে অনেক বেশি বৃষ্টিপাত হলেও পাহাড়ী ঢালের কারণে পানি জমে থাকে না। এটি চা চাষের জন্য খুবই উপযোগী। জনাব আরমান তাই কয়েক বছরে সফল হয়েছেন। পাহাড়ের মাটি, বৃষ্টিপাত, জলাবদ্ধতা সৃষ্টি না হওয়া, তাপমাত্রা প্রভৃতি ভূমি উপকরণের অন্তর্ভুক্ত। তাই বলা যায়, জনাব আরমান ভূমি উপকরণকে বিবেচনায় নিয়েছেন।"
        },
        {
          "label": "ঘ",
          "question": "জনাব আরমানের বর্তমান সিদ্ধান্তটির যথার্থতা উপযোগের ধরন উল্লেখপূর্বক বিশ্লেষণ করো।",
          "explanation": "জনাব আরমানের সিদ্ধান্তটি সম্পূর্ণ সঠিক যা স্থানগত উপযোগ সৃষ্টি করবে। এক স্থানের উৎপাদিত পণ্য অন্য স্থানের ক্রেতাদের কাছে ভোগের সুযোগ করে দেওয়াই হলো স্থানগত উপযোগ। এটি করা হয় পরিবহনের মাধ্যমে। ফলে স্থানগত বাধা দূর হয়। জনাব আরমান সিলেটে চা বাগান স্থাপন করেছেন। অল্প কয়েক বছরের মধ্যে তিনি দেশীয় বাজার দখল করতে সক্ষম হন। বর্তমানে তার বাগানে বেশি পরিমাণে চা উৎপাদিত হচ্ছে। তাই তিনি বিদেশে চা রপ্তানির সিদ্ধান্ত নিয়েছেন। এজন্য তার প্রয়োজন পরিবহন ব্যবস্থা। এটি থাকলে তিনি খুব সহজে স্থানগত বাধা দূর করে পণ্য সরবরাহ করতে পারবেন। জনাব আরমান বিদেশে চা রপ্তানি করলে প্রচুর পরিমাণে বৈদেশিক মুদ্রা অর্জন করতে পারবেন। এতে দেশের বৈদেশিক মুদ্রার রিজার্ভের পরিমাণ বাড়বে। আবার, বিদেশে বাংলাদেশের পণ্যের সুনামও বাড়বে। পাশাপাশি অনেক দেশীয় শ্রমিকের কাজের ব্যবস্থা হবে। এতে বেকার সমস্যা সমাধান হবে। আবার, দেশীয় কাঁচামালেরও যথাযথ ব্যবহার নিশ্চিত হবে। এছাড়াও প্রতিষ্ঠানের বিক্রি, মুনাফা ও সুনাম বাড়ার সম্ভাবনা তৈরি হবে। তাই আমি মনে করি, জনাব আরমানের সিদ্ধান্তটি সম্পূর্ণ সঠিক।"
        }
      ]
    },
    {
      "number": "5",
      "uddipok": "জনাব জনি উৎপাদন ব্যবস্থাপক। তিনি বর্তমানে নতুন পণ্য ডিজাইনের কাজ করছেন। এরই অংশ হিসেবে সম্প্রতি তিনি ভোক্তা জরিপ ও গবেষণা, ক্রেতাদের রুচি ও আকাঙ্ক্ষা পর্যালোচনা করলেন। এ পর্যায়ে তিনি দেখলেন যে নতুন ডিজাইনের পণ্যটি ক্রেতারা পছন্দ করবে কিন্তু উৎপাদন খরচ বৃদ্ধি পাওয়ার সম্ভাবনা আছে, যা প্রতিযোগী পণ্যের সাথে নাও টিকতে পারে। তাই তিনি চূড়ান্তভাবে পণ্যটি উৎপাদনের আগে স্বর পরিমাণে পণ্যটি উৎপাদনের সিদ্ধান্ত নিলেন।",
      "tag": "CGC 23",
      "sub_questions": [
        {
          "label": "ক",
          "question": "প্যাকেজিং ডিজাইন কী?",
          "explanation": "পণ্যের আকার-আকৃতি, রং, ওজন ও গুণাগুণ পরিবর্তন না করে শুধু পণ্যের মোড়ক পরিবর্তন করাকে প্যাকেজিং ডিজাইন বলে।"
        },
        {
          "label": "খ",
          "question": "উপযোগ সংযোগ কীভাবে পণ্যের উপযোগিতা বৃদ্ধি করে?",
          "explanation": "উপযোগ সংযোগ নতুন করে অভাব পূরণের ক্ষমতা সৃষ্টির মাধ্যমে পণ্যের উপযোগিতা বৃদ্ধি করে। অনেক প্রতিষ্ঠান এখন তাদের পুরোনো পণ্যের সাথে নতুন নতুন সুবিধা যুক্ত করে নতুন সুবিধা যুক্ত করে নতুনভাবে বাজারে উপস্থাপন করে। এভাবে পণ্যে নতুন সুবিধা যুক্ত করাই হলো উপযোগ সংযোগ। যেমন: মোবাইল ফোনের সাথে ক্যামেরা, ভিডি, ঘড়ি, রেডিও এবং ইন্টানেটের সুবিধা যুক্ত হয়েছে। এভাবে উপযোগ সংযোগ পণ্যের উপযোগিতা বাড়াতে সহায়তা করে।"
        },
        {
          "label": "গ",
          "question": "জনাব জনি পণ্য ডিজাইনের কোন স্তরে রয়েছে? ব্যাখ্যা করো।",
          "explanation": "উদ্দীপকে জনাব জনি পণ্য উৎপাদনের ধারণার উন্নয়ন পর্যায়ে রয়েছেন। ধারণার উন্নয়ন পর্যায়ে উদ্যোক্তা নতুন পণ্য ডিজাইনের সিদ্ধান্ত নেয়। এ উদ্দেশ্যে উদ্যোক্তাকে বিভিন্ন বিষয়ে ধারণা বা তথ্য সংগ্রহ করতে হয়। এক্ষেত্রে ধারণা সংগ্রহের জন্য ভোক্তা জরিপ, গবেষণা, ক্রেতাদের রুচি ও পছন্দ পর্যালোচনা প্রভৃতি কাজ করতে হয়। জনাব জনি একটি কোম্পানির উৎপাদন ব্যবস্থাপক। তিনি একটি নতুন পণ্য ডিজাইনের কাজ করছেন। এরই অংশ হিসেবে তিনি ভোস্তা জরিপ ও গবেষণা, ভোক্তাদের বুচি ও আকাঙ্ক্ষা পর্যালোচনা করেন। এর মাধ্যমে তিনি ক্রেতাদের চাহিদামতো পণ্য উৎপাদন করতে পারবেন। ফলে ক্রেতারাও তাদের সামর্থ্যের মধ্যে উৎপাদিত পণ্য কিনতে পারবে। আর চূড়ান্ত পণ্য উৎপাদনের আগে এরূপ ভোক্তা জরিপ ও গবেষণা পণ্য ডিজাইনের ধারণা উন্নয়ন স্তরের অন্তর্ভুক্ত। তাই বলা যায়, জনাব জনি পণ্য ডিজাইনের ধারণার উন্নয়ন পর্যায়ে অবস্থান করছেন।"
        },
        {
          "label": "ঘ",
          "question": "জনাব জনি গৃহীত সিদ্ধান্তের যথার্থতা উদ্দীপকের আলোকে মূল্যায়ন করো।",
          "explanation": "উদ্দীপকে দ্বিতীয় পর্যায়ে জনাব জনি পরীক্ষামূলক পণ্য উৎপাদনের সিদ্ধান্ত গ্রহণ করেন, যা যথার্থ। পরীক্ষামূলক পণ্য উৎপাদন পর্যায়ে ধারণা ও নতুন ডিজাইন অনুসারে স্বল্প পরিমাণে পণ্য উৎপাদন করা হয়। এটি করা হয় বাজারে ঐ পণ্যের চাহিদা ও গ্রহণযোগ্যতা যাচাই করার জন্য। এ পর্যায়ে ইতিবাচক সাড়া পাওয়া গেলে পণ্যটি বেশি পরিমাণে উৎপাদন করা হয়। জনাব জনি একটি কোম্পানির উৎপাদন ব্যবস্থাপক। তিনি একটি নতুন পণ্য ডিজাইনের কাজ করছেন। তিনি প্রত্যাশা করছেন নতুন ডিজাইনের পণ্যটি ক্রেতারা পছন্দ করবে। কিন্তু পণ্যটির উৎপাদন খরচ বেড়ে যাওয়ার আশঙ্কা আছে। তাই তিনি প্রতিযোগিতা মোকাবিলার কথা চিন্তা করে স্বল্প পরিমাণে পণ্য উৎপাদনের সিদ্ধান্ত নিয়েছেন। জনাব জনি পরীক্ষামূলক পণ্য উৎপাদনের সিদ্ধান্ত নিয়েছেন। এক্ষেত্রে তিনি স্বল্প পরিমাণে ডিজাইনকৃত পণ্যটি উৎপাদন করে বাজারজাত করবেন। ফলে তিনি বুঝতে পারবেন বাজারে পণ্যটির গ্রহণযোগ্যতা কেমন। যদি পণ্যটি ক্রেতাদের গ্রহণযোগ্যতা পায়, তাহলে তিনি পরবর্তীতে চূড়ান্ত পর্যায়ে উৎপাদন করবেন। আর গ্রহণযোগ্যতা না পেলে ডিজাইনকৃত পণ্যটি বাতিল অথবা প্রয়োজনীয় সংশোধন করবেন। এভাবে নতুন পণ্যের সফলতা বা ব্যর্থতা যাচাই করা যায়। তাই বলা যায়, জনাব জনির পরীক্ষামূলক পণ্য উৎপাদনের সিদ্ধান্তটি যৌক্তিক।"
        }
      ]
    },
    {
      "number": "6",
      "uddipok": "জনাব শিবলি বনানীতে শিবলী ব্রাদার্স লি, নামে একটি হোটেল ব্যবসায় শুরু করেন। মানসম্মত খাবার পরিবেশনের ফলে তার হোটেলের সুনাম বৃদ্ধি পায়। কিন্তু একসময় ধীরে ধীরে রান্নার মান খারাপ হওয়ায় হোটেলটি লোকসানের সম্মুখীন হয়। পরবর্তীতে প্রশিক্ষণপ্রাপ্ত বাবুর্চি নিয়োগ দেওয়ার পর হোটেলটি পুনরায় লাভবান হয়।",
      "tag": "CGC 23",
      "sub_questions": [
        {
          "label": "ক",
          "question": "'সেবা অস্পর্শনীয়' বুঝিয়ে দাও।",
          "explanation": "সেবা মানুষের প্রয়োজন বা অভাব পূরণ করলেও এটিকে দেখা বা স্পর্শ করা যায় না। তাই সেবা অস্পর্শনীয়।"
        },
        {
          "label": "খ",
          "question": "লোভনীয় পণ্য ধারণাটি কী?",
          "explanation": "সৃজনশীল রচনামূলক প্রশ্ন নং ২২ (খ) দ্রষ্টব্য। পৃষ্ঠা-১২৪।"
        },
        {
          "label": "গ",
          "question": "হোটেল কর্তৃপক্ষ কোন কাজটি যথাযথভাবে অনুসরণ করেনি? ব্যাখ্যা করো।",
          "explanation": "হোটেল কর্তৃপক্ষ মান ব্যবস্থাপনা যথাযথভাবে অনুসরণ করেনি। মান ব্যবস্থাপনার মাধ্যমে মানসম্মত পণ্য বা সেবা উৎপাদন করা সম্ভব হয়। এর মাধ্যমে কীভাবে পণ্যের মান উন্নত ও নিয়ন্ত্রণ করা যাবে, তা নির্ধারণ করা হয়। এতে গুণগত ও মানসম্পন্ন পণ্য ক্রেতা বা ভোক্তাদেরকে সরবরাহ করা যায়। জনাব শিবলী বনানীতে 'শিবলী ব্রাদার্স লি.' নামে একটি হোটেল ব্যবসায় শুরু করেন। মানসম্মত খাবার পরিবেশনের কারনে হোটেলের সুনাম বাড়ে। কিন্তু এক সময় রান্নার মান খারাপ হওয়ায় হোটেলটি লোকসানের সম্মুখীন হয়। এক্ষেত্রে হোটেল কর্তৃপক্ষ খাবার ও রান্নার মান পর্যবেক্ষণ ও নিয়ন্ত্রণ করেনি। অর্থাৎ হোটেল কর্তৃপক্ষ মান ব্যবস্থাপনা অনুসরণ করেনি। তাই হোটেলটিতে খারাপ মানের খাবার উৎপন্ন হয়। এতে ভোক্তা বা ক্রেতারা অসন্তুষ্ট হয়। ফলে হোটেলটি ক্ষতির সম্মুখীন হয়। তাই বলা যায়, হোটেল কর্তৃপক্ষ মান ব্যবস্থাপনা যথাযথভাবে অনুসরণ করেনি।"
        },
        {
          "label": "ঘ",
          "question": "'কাস্টমাইজেশন-ই হোটেল ব্যবসায় সফলতার মূল কারণ'-উদ্দীপকের আলোকে বিশ্লেষণ করো।",
          "explanation": "\"কাস্টমাইজেশন-ই হোটেল ব্যবসায় সফলতার মূল কারণ\"-উক্তিটি যথার্থ। কাস্টমাইজেশনে ক্রেতাদের স্বতন্ত্র রুচি, চাহিদা, আয়, পছন্দ প্রভৃতি বিবেচনা করা হয়। এর মাধ্যমে প্রত্যেক ক্রেতার চাহিদা আলাদাভাবে পূরণ করার প্রচেষ্টা চালানো হয়। ফলে সর্বোচ্চ ক্রেতা সন্তুষ্টি অর্জন করা যায়। জনাব শিবলী বনানীতে 'শিবলী ব্রাদাস লি.' নামে একটি হোটেল ব্যবসায় শুরু করেন। হোটেলটির খাবার মানসম্মত হওয়ায় এর সুনাম বৃদ্ধি পায়। কিন্তু ধীরে ধীরে খাবারের মান খারাপ হতে থাকে। ফলে হোটেলটি লোকসানের সম্মুখীন হয়। পরবর্তীতে প্রশিক্ষণ প্রাপ্ত বাবুর্চি নিয়োগ করায় হোটেলটি পুনরায় লাভবান হয়। উদ্দীপকে হোটেলটি প্রশিক্ষণ প্রাপ্ত বাবুর্চির মাধ্যমে ক্রেতা বা ভোক্তাদেরকে বুচিসম্মত খাবার পরিবেশন করে। এক্ষেত্রে হোটেল কর্তৃপক্ষ ভোক্তাদের রুচি, পছন্দ, ও চাহিদা অনুযায়ী খাবার তৈরি ও সরবরাহ করে সাধারণত হোটেলে আসা প্রতিটি ক্রেতা বা ভোক্তাদের বুচি ও দ্বাদ আলাদা হয়। ভোক্তাদের স্বতন্ত্র রুচি ও স্বাদ অনুযায়ী হোটেলটি খাবার পরিবেশন করে। অর্থাৎ এটি কাস্টমাইজেশন পদ্ধতি অনুসরণ করে। এতে ভোক্তারা নিজস্ব স্বাদ, পছন্দ ও চাহিদা অনুযায়ী খাবার ভোগ করতে পারে। ফলে ভোক্তারা সন্তুষ্ট হয়। তাই হোটেলের খাবারের বিক্রি ও সুনাম আবারও বেড়ে যায়। এভাবে হোটেলটি ব্যবসায়ে সফলতা অর্জন করে। তাই বলা যায়, কাস্টমাইজেশন-ই হোটেল ব্যবসায় সফলতার মূল কারণ।"
        }
      ]
    },
    {
      "number": "7",
      "uddipok": "মিস রুবি একটি ডিজাইন হাউজে কর্মরত। তিনি তাদের পণ্যের ডিজাইন উন্নত করার জন্য সদা ব্যস্ত। এরই ফলশ্রুতিতে দেশে প্রতিষ্ঠিত অন্য একটি ডিজাইন হাউজের যাবতীয় কাজকে মূল্যায়ন করে নিজেদের কাজের ধারাবাহিক উন্নয়নের চেষ্টা চালিয়ে যাচ্ছেন। তার মতে, 'ক্রেতা সন্তুষ্টি অর্জন করতে পারলে দীর্ঘমেয়াদি বাজারে টিকে থাকা কোনো কঠিন বিষয় হবে না।'",
      "tag": "CGC 23",
      "sub_questions": [
        {
          "label": "ক",
          "question": "প্রতিরোধমূলক ব্যয় কী?",
          "explanation": "কপণ্য নিম্নমানের হওয়ার আগে বা নিম্নমান প্রতিরোধ করার জন্য যে ব্যয় সংঘটিত হয় তাকে প্রতিরোধমূলক ব্যয় বলে।"
        },
        {
          "label": "খ",
          "question": "প্রশিক্ষণ ব্যয় কীভাবে কর্মীদের দক্ষতা বাড়ায়?",
          "explanation": "প্রশিক্ষণ ব্যয়ের মাধ্যমে কর্মীদের জ্ঞান, নৈপুণ্যতা বাড়ানো হয় বলে দক্ষতা বাড়ে। কর্মীদের ক্রমাগত মান উন্নয়নের লক্ষ্যে প্রশিক্ষণ দেওয়ার জন্য যে ব্যয় হয় তাকে প্রশিক্ষণ ব্যয় বলা হয়। প্রশিক্ষণের মাধ্যমে কর্মীদের কাজের সম্পর্কে হাতে-কলমে শিক্ষা দেওয়া হয়। এর মাধ্যমে কাজের প্রতি তাদের আগ্রহী করে তোলা হয়। সর্বোপরি সঠিকভাবে কাজটি কীভাবে করা যায়, সে সম্পর্কে ধারণা দেওয়া হয়। এভাবে প্রশিক্ষণ ব্যয় কর্মীদের কর্মদক্ষতা বাড়ায়।"
        },
        {
          "label": "গ",
          "question": "মিস রুবি যে কাজটি করছেন তা কি বেঞ্চমার্কিং? মতের সপক্ষে যুক্তি দাও।",
          "explanation": "মিস রুবি যে কাজটি করছেন তা হলো বেঞ্চমার্কিং। বেঞ্চমার্কিং হলো একটি নেতৃত্বদানকারী প্রতিষ্ঠানের পণ্য, সেবা ও প্রক্রিয়া পরিমাপের ধারাবাহিক ও পদ্ধতিগত প্রক্রিয়া। এর মাধ্যমে প্রতিষ্ঠানের পণ্য বা সেবার মান বাড়ানো সম্ভব। মিস বুবি একটি ডিজাইন হাউজে কর্মরত আছেন। তিনি তাদের পণ্যের ডিজাইন উন্নত করার জন্য সদা ব্যস্ত থাকেন। তিনি দেশের প্রতিষ্ঠিত অন্য একটি ডিজাইন হাউজের যাবতীয় কাজকে মূল্যায়ন করে নিজের কাজের ধারাবাহিক উন্নয়নের চেষ্টা চালিয়ে যাচ্ছেন। তিনি বাজারে প্রতিষ্ঠিত প্রতিষ্ঠানের পণ্য, সেবা, প্রক্রিয়া পরিমাপ প্রভৃতি কাজ মূল্যায়ন করে নিজের কাজের ধারাবাহিক উন্নয়ন করছেন। যা বেণ্যমার্কিং এর বৈশিষ্ট্য বহন করে। তাই বলা যায়, মিস রুবি যে কাজটি করছেন তা বেঞ্চমার্কিং।"
        },
        {
          "label": "ঘ",
          "question": "বাজারে টিকে থাকার জন্য মিস রুবির মতামতের যৌক্তিকতা বিশ্লেষণ করো।",
          "explanation": "বাজারে টিকে থাকার জন্য মিস রুবির মতামতটি যৌক্তিক বলে আমি মনে করি। ক্রেতাদের রুচি, প্রয়োজন, চাহিদা, অভাব, পছন্দ-অপছন্দ প্রভৃতি সম্পর্কে তথ্য সংগ্রহের মাধ্যমে ক্রেতা চাহিদা মোতাবেক পণ্য তৈরি করে সন্তুষ্টি অর্জন করাই ক্রেতা সন্তুষ্টি। পণ্যের দীর্ঘস্থায়ী বাজার সৃষ্টিতে ক্রেতা সন্তুষ্টি আবশ্যক। মিস রুবি একটি ডিজাইন হাউজে কর্মরত। তিনি পণ্যের ডিজাইন উন্নত করার জন্য অন্য একটি প্রতিষ্ঠানের কাজকে বেঞ্চমার্ক হিসেবে বিবেচনা করেন। তিনি বাজারে দীর্ঘমেয়াদে টিকে থাকার জন্য ক্রেতা সন্তুষ্টির ওপর গুরুত্ব দিয়েছেন। মিস বুবির মতে ক্রেতা সন্তুষ্টি অর্জন করতে পারলে বাজারে দীর্ঘদিন টিকে থাকা কোনো কঠিন বিষয় হবে না। যেকোনো প্রতিষ্ঠান পণ্য বা সেবা উৎপাদন করে ক্রেতা সন্তুষ্টি অর্জনের মাধ্যমে বিক্রি বাড়ানোর জন্য। আর দীর্ঘমেয়াদি এবং প্রতিযোগিতামূলক বাজারে টিকে থাকতে হলে ক্রেতা সন্তুষ্টির বিকল্প নেই। মিস রুবি বেঞ্চমার্কিং-এর সাহায্যে পণ্য ডিজাইন করলে তার ক্রেতারা আকর্ষণীয় পণ্য পাবে। তারা নিত্যনতুন ডিজাইনের পোশাক পেয়ে সন্তুষ্ট হবে। তাই মিস রুবির মতামতটি সম্পূর্ণ যৌক্তিক।"
        }
      ]
    },
    {
      "number": "8",
      "uddipok": "হোটেল সী-ব্রিজ দেশি ও বিদেশি পর্যটকদের কাছে অতি পরিচিত নাম।' সমুদ্র সৈকতের পাশে অবস্থিত হওয়ায় এটির গুরুত্ব আরও বেশি বৃদ্ধি পেয়েছে। সম্প্রতি ইতালি থেকে একদল বিশ্ববিদ্যালয় শিক্ষার্থী কক্সবাজার সমুদ্র সৈকতে বেড়াতে এসে এ হোটেলে ওঠে। হোটেল-কর্তৃপক্ষ তাদের চাহিদা ও পছন্দ মোতাবেক সেবা প্রদান করায় শিক্ষার্থীগণ উপকৃত হয়। ফলে এ হোটেলের সুনাম দেশের বাইরেও ছড়িয়ে পড়ে।",
      "tag": "CGC 23",
      "sub_questions": [
        {
          "label": "ক",
          "question": "দ্রব্য কী ?",
          "explanation": "দ্রব্য হলো ঐ সব বস্তু, যা দৃশ্যমান, বিনিময়যোগ্য এবং অর্থের মূল্যে মূল্যায়ন করা যায়।"
        },
        {
          "label": "খ",
          "question": "\"উৎপাদন ব্যবস্থাপনা উৎপাদন নিয়ন্ত্রণ করে\"- ব্যাখ্যা করো।",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণ সংক্রান্ত কাজের সমষ্টি। উৎপাদন ব্যবস্থাপনার মাধ্যমে কোন পণ্য, কখন, কোথায় ও কীভাবে তৈরি করা হবে তা নির্ধারণ করা হয়। সেই অনুযায়ী পরবর্তীতে প্রয়োজনীয় উপকরণ একত্রিত করে পণ্য উৎপাদন করা হয়। এভাবে উৎপাদন ব্যবস্থাপনা উৎপাদন নিয়ন্ত্রণে সাহায্য করে।"
        },
        {
          "label": "গ",
          "question": "উদ্দীপকে উল্লিখিত ব্যবসায়টি কোন খাতের অন্তর্গত? ব্যাখ্যা করো।",
          "explanation": "উদ্দীপকের হোটেল ব্যবসায়টি সেবা খাতের অন্তর্ভুক্ত। সাধারণভাবে অভাব বা প্রয়োজন মেটাতে পারে এমন অস্পর্শনীয় কাজ বা সুবিধাই হলো সেবা। এটি দেখা এবং সংরক্ষণ করা যায় না। এর মাধ্যমে মানুষের প্রয়োজন মেটানো হয়। সেবার মান বেশ উন্নত হওয়ায় কক্সবাজারের হোটেল 'সী-ব্রিজ'-এ দেশি ও বিদেশি ভ্রমণ পিপাসুদের সংখ্যা দিন দিন বেড়েই চলেছে। সম্প্রতি ইতালির একদল শিক্ষার্থী কক্সবাজার ঘুরতে এসে উক্ত হোটেলে উঠেছে। হোটেল কর্তৃপক্ষ শিক্ষার্থীদের চাহিদামতো খাবার ও রাত্রি যাপনের ব্যবস্থা করে। ফলে শিক্ষার্থীরা তাদের প্রয়োজনীয় সুযোগ-সুবিধা পেয়ে উপকৃত হয়। হোটেল থেকে দেওয়া সুবিধা দেখা বা স্পর্শ করা যায় না, শুধু অনুভব করা যায়। এক্ষেত্রে ইতালির শিক্ষার্থীরা এসব সুযোগ-সুবিধা পেয়ে প্রয়োজন মেটাচ্ছে যা সেবার বৈশিষ্ট্য। সুতরাং, উদ্দীপকের ব্যবসায়টি সেবা খাতের অন্তর্ভুক্ত।"
        },
        {
          "label": "ঘ",
          "question": "তুমি কি মনে করো শুধু কাস্টমাইজেশনের কারণেই হোটেলটির সুনাম বৃদ্ধি পেয়েছে তোমার উত্তরের সপক্ষে যুক্তি দেখাও।",
          "explanation": "\"শুধু কাস্টমাইজেশনের কারণে হোটেল 'সী-ব্রিজ'-এর সুনাম বেড়েছে\" এ উক্তিটির সাথে আমি একমত। কাস্টমাইজেশনের মাধ্যমে ক্রেতার স্বতন্ত্র্য রুচি, চাহিদা, আয়, পছন্দ প্রভৃতি বিবেচনা করে পণ্য বা সেবা তৈরি ও সরবরাহ করা হয়। এর মাধ্যমে প্রত্যেক ক্রেতার চাহিদা আলাদাভাবে পূরণ করার প্রচেষ্টা চালানো হয়। ফলে সর্বোচ্চ ক্রেতা সন্তুষ্টি অর্জন করা যায়। কক্সবাজারের হোটেল 'সী-ব্রিজ'-এর সেবার মান বেশ উন্নত। তাই এ হোটেলে দেশি ও বিদেশি পর্যটকদের সংখ্যা দিন দিন বাড়ছে। সম্প্রতি ইতালির একদল শিক্ষার্থী হোটেলটিতে থাকতে আসে। হোটেল কর্তৃপক্ষ তাদের চাহিদা মোতাবেক সেবা দেয়। বিদেশি শিক্ষার্থীদের চাহিদা, সংস্কৃতি, প্রয়োজন প্রভৃতি আমাদের থেকে আলাদা। তারা তাদের সংস্কৃতি বা জীবনধাঁচ অনুযায়ী সেবা প্রত্যাশা করে। আর হোটেল 'সী-ব্রিজ' কর্তৃপক্ষও তাদের সংস্কৃতি বা প্রয়োজনের সাথে সামঞ্জস্যপূর্ণ সেবা দিচ্ছে। এ থেকে বোঝা যায়, এক্ষেত্রে কাস্টমাইজেশনের ব্যবস্থা করা হয়েছে। কারণ এখানে প্রত্যেক ক্রেতার চাহিদা আলাদাভাবে পূরণ করা হচ্ছে। এতে হোটেলটির সেবা গ্রহণকারীরা উপকৃত হচ্ছে এবং তাদের সন্তুষ্ট করা সম্ভব হচ্ছে। এভাবে ক্রেতা সন্তুষ্টি অর্জন করার মাধ্যমে প্রতিষ্ঠানটির সুনাম বেড়েছে। ফলে হোটেলে আসা গ্রাহকের সংখ্যা আরও বাড়ছে। এসব কারণে আমি মনে করি, কাস্টমাইজেশনের কারণেই হোটেল 'সী-ব্রিজ'-এর সুনাম বেড়েছে।"
        }
      ]
    },
    {
      "number": "9",
      "uddipok": "রাফার আম্মা বাসার পুরাতন অনেক কিছু ফেলে দিলেও সিলভারের হাঁড়িপাতিল ফেলে দেন না। তিনি তা হকারদের কাছে বিক্রি করেন। হকাররা তা কিনে নিয়ে পাইকারের কাছে বিক্রি করে। এভাবে বিভিন্ন হাত ঘুরে উক্ত সিলভার দিয়ে পুনরায় নতুন হাঁড়িপাতিলসহ নানা ধরনের পণ্য তৈরি হয়, যা আমরা ক্রয় করে আমাদের প্রয়োজন মিটিয়ে থাকি।",
      "tag": "CGC 23",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো পণ্য বা সেবার মধ্যে মানুষের অভাব পূরণের যে ক্ষমতা থাকে তাকে ঐ পণ্য বা সেবা সামগ্রীর উপযোগ বলে।"
        },
        {
          "label": "খ",
          "question": "গুদামজাতকরণ কোন ধর। উপযোগ সৃষ্টি করে? উদাহরণ দাও।",
          "explanation": "গুদামজাতকরণ সময়গত উপযোগ সৃষ্টি করে। গুদামজাতকরণের মাধ্যমে নির্দিষ্ট সময় পর্যন্ত পণ্যকে সংরক্ষণ করে রাখা হয়। এতে ঘাটতি মৌসুমে ঐ পণ্য সরবরাহের মাধ্যমে চাহিদা পূরণ করা যায়। এভাবে উৎপাদিত পণ্য নির্দিষ্ট সময় পর্যন্ত গুদামে সংরক্ষণ করে সময়গত উপযোগ সৃষ্টি করা হয়।"
        },
        {
          "label": "গ",
          "question": "রাফার আম্মা কোন ধরনের উপযোগ সৃষ্টি করেছেন? ব্যাখ্যা করো।",
          "explanation": "রাফার আম্মা স্বত্বগত উপযোগ সৃষ্টি করেছেন। পণ্যের মালিকানা হস্তান্তরের মাধ্যমে যে উপযোগ সৃষ্টি হয় তাই স্বত্বগত উপযোগ। পণ্যদ্রব্য ক্রয়-বিক্রয়ের মাধ্যমে এ উপযোগের সৃষ্টি হয়। রাফার আম্মা বাসার পুরাতন অনেক কিছু ফেলে দিলেও সিলভারের হাঁড়ি-পাতিল ফেলে দেন না। তিনি তা হকারদের কাছে বিক্রি করে দেন। অর্থাৎ, পুরাতন হাঁড়িপাতিলের বিক্রেতা হিসেবে রাফার আম্মা হাঁড়ি-পাতিলের স্বত্ব হকারদের কাছে হস্তান্তর করেন। এতে হাঁড়ি-পাতিলের মালিকানা রাফার আম্মার কাছ থেকে হকারদের কাছে হস্তান্তরিত হয়। বিক্রয় কার্য সম্পাদনের মাধ্যমে এ স্বত্বগত উপযোগ সৃষ্টি হয়েছে। তাই বলা যায়, রাফার আম্মা স্বত্বগত উপযোগ সৃষ্টি করেছেন।"
        },
        {
          "label": "ঘ",
          "question": "পুরাতন হাঁড়িপাতিল দিয়ে যে ধরনের উপযোগ সৃষ্টি হচ্ছে, ভোক্তাদের চাহিদা পূরণে তার ভূমিকা মূল্যায়ন করো।",
          "explanation": "পুরাতন হাঁড়ি-পাতিল দিয়ে রূপগত উপযোগ সৃষ্টি হচ্ছে, ভোক্তাদের চাহিদা পূরণে যার ভূমিকা অপরিসীম। প্রাকৃতিক বা অপ্রাকৃতিক সম্পদের আকার-আকৃতি পরিবর্তন করে রূপগত উপযোগ সৃষ্টি করা হয়। পুনঃউৎপাদনের মাধ্যমেও রূপগত উপযোগ সৃষ্টি করা হয়। এটি পণ্য উৎপাদনের সাথে জড়িত। রাফার আম্মা পুরাতন সিলভারের হাঁড়িপাতিল ফেলে না দিয়ে হকারদের কাছে বিক্রি করেন। হকাররা তা নিয়ে পাইকারের কাছে বিক্রি করে। এভাবে বিভিন্ন হাত ঘুরে উক্ত সিলভার দিয়ে উৎপাদক পুনরায় নতুন হাঁড়ি-পাতিলসহ নানা পণ্য তৈরি করেন। এভাবে রূপগত উপযোগ সৃষ্টি হয়। সিলভারের হাঁড়িপাতিল বিভিন্ন হাত ঘুরে প্রক্রিয়াজাত হয়ে নতুন পণ্যে রূপান্তরিত হচ্ছে। নতুন এসব হাঁড়ি-পাতিলের মাধ্যমেই আমরা আমাদের রান্নাসহ নানান প্রয়োজন মিটিয়ে থাকি। অর্থাৎ, হাঁড়িপাতিলের রূপগত উপযোগ সৃষ্টিই ভোক্তাদের চাহিদা পূরণে ব্যবহৃত হচ্ছে। পুরাতন হাড়িপাতিল ফেলে দিলে তা অপচয় হত। এসব হাঁড়িপাতিল নষ্ট না করে পুনঃউৎপাদনে ব্যবহারের ফলে সম্পদের সদ্ব্যবহার হচ্ছে। আবার সহজে ক্রেতার চাহিদা পূরণ করা সম্ভব হবে। তাই বিভিন্ন হাত ঘুরে হাঁড়িপাতিল যে রূপগত উপযোগ সৃষ্টি করে, তা ভোক্তাদের চাহিদা পূরণে গুরুত্বপূর্ণ ভূমিকা রাখছে।"
        }
      ]
    },
    {
      "number": "10",
      "uddipok": "জামদানি শাড়ির ইতিহাস অনেক পুরাতন। বর্তমানে বিদেশি শাড়ি এদেশের বাজারে বিক্রি হলেও জামদানি শাড়ির চাহিদা ব্যাপক চাহিদার প্রেক্ষিতে ঢাকার মিরপুরে গড়ে ওঠেছে জামদানি পল্লি। জামদানি পল্লির প্রতিষ্ঠিত ব্যবসায়ী জনাব শহীদ বললেন, \"মানের দিক দিয়ে আমাদের শাড়ি অনেক উন্নত।” তাই আমাদের উচিত ক্রেতাদের মাবো পণ্যটিকে আকর্ষণীয় করে তোলার জন্য শাড়ির রঙ স্টাইল ও বাহ্যিক ডিজাইনের পরিবর্তন করা। অন্যদিকে আরেক ব্যবসায়ী জনাব রশীদ বললেন অন্য কথা। তার মতে, শাড়ির মান আরও উন্নত করার সুযোগ আছে। তাই আমাদের উচিত শাড়ির মান বৃদ্ধির পাশাপাশি দেশি ও বিদেশি বাজার দখলের চেষ্টা করা।",
      "tag": "CGC 23",
      "sub_questions": [
        {
          "label": "ক",
          "question": "উৎপাদন ডিজাইন কি?",
          "explanation": "পণ্য উৎপাদনে নতুন প্রযুক্তি এবং উন্নয়ন কৌশল ব্যবহার করাকে উৎপাদন ডিজাইন বলে।"
        },
        {
          "label": "খ",
          "question": "পণ্যের নকশাকরণ বলতে কী বোঝায়?",
          "explanation": "উৎপাদনের আগে পণ্যের আকার-আকৃতি, ধাঁচ, রং, ওজন, অলংকরণ প্রভৃতি নির্ধারণ করাই পণ্যের নকশাকরণ বা ডিজাইন। পণ্যের নকশাকরণ নতুন পণ্য প্রবর্তনে সাহায্য করে। এর মাধ্যমে ক্রেতার চাহিদা ও ইচ্ছা অনুযায়ী পণ্য তৈরি করা হয়। এটি পণ্যের উপযোগিতা বাড়ানোর পাশাপাশি ক্রেতাদের কাছে পণ্যকে আকর্ষণীয় কারে তোলে। এতে পণ্যের কার্যকারিতা, মান ও বাহ্যিক সৌন্দর্য বৃদ্ধি পায়।"
        },
        {
          "label": "গ",
          "question": "জনাব শহীদ পণ্য ডিজাইনের কোন ধরনের ওপর গুরুত্ব দিয়েছেন?",
          "explanation": "জনাব শহীদ নান্দনিক বা রুচিসসম্মত ডিজাইনের ওপর গুরত্ব দিয়েছেন। নান্দনিক বা রুচিসম্মত ডিজাইন বলতে পণ্যের রং ও আকার পরিবর্তন করাকে বোঝায়। এ ডিজাইনের মাধ্যমে পণ্যকে ক্রেতাদের কাছে আরও আকর্ষণীয় করে তোলা হয়। এক্ষেত্রে পণ্যের মানের চেয়ে বাহ্যিক সৌন্দর্যের ওপর বেশি গুরত্ব দেওয়া হয়। জনাব শহীদ মিরপুরে জামদানি শাড়ির একজন প্রতিষ্ঠিত ব্যবসায়ী। তিনি মনে করেন, মানের দিক থেকে তাদের শাড়ি উন্নত। তাই তিনি পণ্যকে আরও আকর্ষণীয় করে তুলতে চান। এজন্য তিনি শাড়ির রঙ ও বাহ্যিক ডিজাইনে পরিবর্তন আনার বিষয়ে মত দেন। এক্ষেত্রে তিনি শাড়ির মানকে গুরত্ব না দিয়ে বাহ্যিক সৌন্দর্যের ওপর বেশি গুরুত্ব দেন। এতে শাড়িগুলো ক্রেতাদের কাছে আরও আকর্ষনীয় হয়ে ওঠবে। ফলে পণ্য সম্পর্কে ক্রেতাদের মনে ইতিবাচক ধারণার সৃষ্টি হবে। আর এসব বৈশিষ্ট্য নান্দনিক বা রুচিসম্মত ডিজাইনর সাথে সাদৃশ্যপূর্ণ। তাই বলা যায়, জনাব শহীদ তার বক্তব্যে নান্দনিক বা কুচিসম্মত ডিজাইনের ওপর গুরুত্ব দিয়েছেন।"
        },
        {
          "label": "ঘ",
          "question": "\"জনাব রশীদের অভিমত, দীর্ঘমেয়াদি চাহিদা সৃষ্টির পেছনে কার্যকর ভূমিকা রাখবে”- এ বক্তব্যের যথার্থতা মূল্যায়ন করো।",
          "explanation": "জনাব রশীদের অভিমত হলো ব্যবহারিক বা ক্রিয়াগত, ডিজাইন অনুসরণ করা যা দীর্ঘমেয়াদি চাহিদা সৃষ্টির পেছনে কার্যকর ভূমিকা রাখবে। ব্যবহারিক বা ক্রিয়াগত ডিজাইনের মাধ্যমে পণ্যের কার্যকারিতা ও উপযোগিতায় পরিবর্তন আনা হয়। এতে পণ্যের মান বেড়ে যায়। আর এভাবে ক্রেতা সন্তুষ্টিও নিশ্চিত করা যায়। বর্তমান বাজারে বিদেশি শাড়ি বিক্রি হলেও জামদানি শাড়ির চাহিদা ব্যাপক। কারণ মানের দিক দিয়ে জামদানি শাড়ি যথেষ্ট উন্নত। জনাব রশীদ একজন জামদানি শাড়ির ব্যবসায়ী। তিনি মনে করেন শাড়ির মান আরও উন্নত করার সুযোগ আছে। তার মতে, শাড়ির মান বৃদ্ধির পাশাপাশি দেশি ও বিদেশি বাজার দখলের চেষ্টা করা উচিত। জনাব রশীদের অভিমত শাড়ির ব্যবহারিক বা ক্রিয়াগত ডিজাইনের প্রতি ইঙ্গিত করে। এ ডিজাইন অনুসরণ করা হলে শাড়ির মান ও কার্যকারিতা বাড়বে। এতে ক্রেতারা উন্নতমানের শাড়ি ব্যবহার করে বেশি উপযোগিতা লাভ করবে। তাই ক্রেতাদের কাছে শাড়ির গ্রহণযোগ্যতা বাড়বে। ফলে ক্রেতা সন্তুষ্টি অর্জিত হবে। এটি পণ্যের দীর্ঘমেয়াদি চাহিদা ও বিক্রি বাড়াতে সাহায্য করবে। এতে খুব সহজেই দেশে ও বিদেশে বাজার সম্প্রসারণ করা যাবে। তাই বলা যায়, জনাব রশিদের অভিমত অনুযায়ী ব্যবহারিক বা ক্রিয়াগত ডিজাইন অনুসরণ করলে দীর্ঘমেয়াদি চাহিদা সৃষ্টি সম্ভব হবে।"
        }
      ]
    },
    {
      "number": "11",
      "uddipok": "সুনির্দিষ্ট অভিযোগের ভিত্তিতে ভ্রাম্যমান আদালত কুমিল্লার একটি সেমাই তৈরির কারখানা পরিদর্শন করে সেখানে অনেক নোংরা পরিবেশ এবং অন্য একটি প্রতিষ্ঠিত নামীদামী প্রতিষ্ঠানের সেমাইয়ের অসংখ্য, খালি প্যাকেট দেখতে পায়। যার ফলশ্রুতিতে কারখানা ম্যানেজারকে গ্রেপ্তারসহ এক লক্ষ টাকা জরিমানা করে এবং কারখানাটি সিল করে দেওয়া হয়। উপস্থিত সাংবাদিকদের প্রশ্নের জবাবে ম্যাজিস্ট্রেট জানান সেমাই উৎপাদনে কারখানাটি রাষ্ট্রের স্বীকৃত গুণগতমান নিশ্চিতকারী প্রতিষ্ঠানের কোনো অনুমতি গ্রহণ করেনি।",
      "tag": "CGC 23",
      "sub_questions": [
        {
          "label": "ক",
          "question": "বাংলাদেশে পণ্যের মান নির্ধারণ ও নিয়ন্ত্রণকারী সংস্থার নাম কী?",
          "explanation": "বাংলাদেশের পণ্যের মান নির্ধারণ ও নিয়ন্ত্রণকারী সংস্থার নাম বিএসটিআই (BSTI)।"
        },
        {
          "label": "খ",
          "question": "বেঞ্চমার্কিং কী? ব্যাখ্যা করো।",
          "explanation": "সৃজনশীল রচনামূলক প্রশ্ন নং ৭০ (খ) দ্রষ্টব্য। পৃষ্ঠা-২১০"
        },
        {
          "label": "গ",
          "question": "উদ্দীপকের আলোকে সেমাই তৈরির কারখানাটি কোন বিষয়টির ব্যত্যয় ঘটিয়েছে? ব্যাখ্যা করো।",
          "explanation": "বাউদ্দীপকের সেমাই তৈরির কারখানাটি বিএসটিআই-এর অনুমতি নেয়নি। বিএসটিআই-এর পূর্ণরূপ হলো বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন। বাংলাদেশের অভ্যন্তরে কোনো খাদ্যসামগ্রীর প্রতিষ্ঠান স্থাপন ও বিপণনের ক্ষেত্রে বিএসটিআই-এর অনুমোদন নিতে হয়। কুমিল্লার একটি সেমাই কারখানায় নোংরা পরিবেশ এবং একটি প্রতিষ্ঠিত কোম্পানির সেমাইয়ের অসংখ্য খালি প্যাকেট পাওয়া যায়। এসব অভিযোগের প্রেক্ষিতে ম্যাজিস্ট্রেট কারখানাটি সিল করেন। এ প্রসঙ্গে তিনি সাংবাদিকদের জানান, প্রতিষ্ঠানটি রাষ্ট্রের স্বীকৃত গুণগত মান নিশ্চিতকারী প্রতিষ্ঠানের অনুমোদন নেয়নি। বাংলাদেশে বিএসটিআই পণ্যের মান নির্ধারণ ও নিয়ন্ত্রণকারী একটি সংস্থা। এটি প্রত্যেক খাদ্যসামগ্রীর প্রতিষ্ঠানের মান নির্ধারণ, মানের ব্যবহার নিশ্চিত, ব্র্যান্ড চিহ্ন নির্ধারণ, অসাধু ও নিম্নমানের প্রতিষ্ঠানের বিরুদ্ধে ব্যবস্থা নেয়। আর এসব বিষয়ের ব্যত্যয় কুমিল্লার প্রতিষ্ঠানটির ক্ষেত্রে ঘটেছে। তাই বলা যায়, সেমাই তৈরির কারখানাটি বিএসটিআই-এর অনুমোদন নেয়নি।"
        },
        {
          "label": "ঘ",
          "question": "প্রতিষ্ঠানটি প্রিভেনশন কস্ট বা নিবারণ ব্যয়ের সমস্যার সমাধান করতে পারে-বিশ্লেষণ করো।",
          "explanation": "প্রতিষ্ঠানটি প্রিভেনশন কস্ট বা নিবারণ ব্যয়ের মাধ্যমে সমস্যার সমাধান করতে পারে- উক্তিটি যথার্থ। পণ্য নিম্নমানের হওয়ার আগে বা নিম্নমান প্রতিরোধ করার জন্য যে ব্যয় সংঘটিত হয় তাকে প্রিভেনশন কস্ট বা নিবারণ ব্যয় বলে। এটি এক ধরনের ব্যয় হলেও প্রতিষ্ঠানের জন্য মঙ্গলজনক। কুমিল্লার একটি সেমাই কারখানায় ভ্রাম্যমাণ আদালত অভিযান চালায়। সেখানকার নোংরা পরিবেশ এবং অন্য প্রতিষ্ঠানের সেমাইয়ের প্যাকেট নকল করায় প্রতিষ্ঠানটি সিল করে দেয়। তাছাড়া ম্যাজিস্ট্রেট জানান, প্রতিষ্ঠানটি রাষ্ট্রের স্বীকৃত গুণগত মান নিশ্চিতকারী প্রতিষ্ঠানের অনুমোদন নেয়নি। অর্থাৎ প্রতিষ্ঠানটি বিএসটিআই-এর অনুমোদন নেয়নি। সেমাই উৎপাদনকারী প্রতিষ্ঠানটির উচিত বিএসটিআই-এর অনুমোদন নিয়ে সেমাই উৎপাদন করা। এক্ষেত্রে অনুমোদনের জন্য কিছু অর্থ ব্যয় হবে। তাছাড়া প্রতিষ্ঠানটির অভ্যন্তরীণ পরিবেশ নোংরা। এজন্য প্রতিষ্ঠানের পরিবেশ পরিষ্কার রাখার ব্যবস্থা করতে পারে। এর পাশাপাশি ভালো মানসম্পন্ন আটা, তেল, যন্ত্রপাতি ব্যবহার ছাড়াও প্রশিক্ষণপ্রাপ্ত শ্রমিক নিয়োগের মাধ্যমে পরিবেশ সুষ্ঠু রাখতে পারে। এসব কার্যক্রম বাবদ যে ব্যয় হবে তা নিবারণ ব্যয়ের অন্তর্ভুক্ত। তাই বলা যায়, প্রতিষ্ঠানটি প্রিভেনশন কস্ট বা নিবারণ ব্যয়ের মাধ্যমে সমস্যার সমাধান করতে পারে।"
        }
      ]
    }
  ]
}