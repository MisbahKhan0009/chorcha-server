{
  "title": "ঢাকা কমার্স কলেজ ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "স্টার লাইট' ইলেকট্রনিক্স কোম্পানি একটি টিভি উৎপাদনকারী প্রতিষ্ঠান। উক্ত প্রতিষ্ঠানের ২০২২ সালের উৎপাদন সংক্রান্ত তথ্য নিম্নরূপ:প্রতিষ্ঠানটির ২০২১ সালের সার্বিক উৎপাদনশীলতা ছিল, ১.৫০। বিবরণ ২০২২ সাল টিভি উৎপাদনের পরিমাণ ১,০০০ পিস এককপ্রতি টিভির মূল্য ৪০,০০০ টাকা যন্ত্রপাতি বাবদ ব্যয় ১,০০,০০,০০০ টাকা মজুরি ব্যয় ৮০,০০,০০০ টাকা কাঁচামাল বাবদ ব্যয় ২,০০,০০,০০০ টাকা অন্যান্য ব্যয় ২০,০০,০০০ টাকা",
      "tag": "DCC 23",
      "sub_questions": [
        {
          "label": "ক",
          "question": "উৎপাদন কী ?",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে।"
        },
        {
          "label": "খ",
          "question": "শিল্প খাত বলতে কী বোঝায়? ব্যাখ্যা করো।",
          "explanation": "প্রযুক্তি ও যন্ত্রপাতির সাহায্যে প্রাকৃতিক সম্পদ প্রক্রিয়াজাত করে রূপগত উপযোগ সৃষ্টির সংশ্লিষ্ট খাতকে শিল্প খাত বলে। নতুন কোনো পণ্য বা সেবা তৈরি করাই হলো উৎপাদন। অন্যদিকে, খনিজ সম্পদ অনুসন্ধান, খনন ও আহরণ, বিদ্যুৎ, গ্যাস, পানি এবং এর প্রয়োজনীয় অন্যান্য কাঁচামাল ব্যবহার করে শ্রম শক্তির বিনিময়ে পণ্যের রূপগত উপযোগ সৃষ্টি করা হয় শিল্পের মাধ্যমে। কোনো দ্রব্যসামগ্রীর রূপের পরিবর্তন করাই হচ্ছে শিল্প। তাই শিল্প খাতকে উৎপাদনের একমাত্র বাহন বলা হয়।"
        },
        {
          "label": "গ",
          "question": "উদ্দীপকের 'স্টার লাইট'-এর ২০২২ সালের কাঁচামালের উৎপাদনশীলতা নির্ণয় করো।",
          "explanation": "কাঁচামালের উৎপাদনশীলতা। এক্ষেত্রে কী পরিমাণ কাঁচামাল ব্যবহার করে কতটা পণ্য উৎপাদন করা সম্ভব তা জানা যায়। উদ্দীপকে 'স্টার লাইট' ইলেকট্রনিক্স কোম্পানি একটি টিভি উৎপাদনকারী প্রতিষ্ঠান। ২০২১ সালে প্রতিষ্ঠানটির, মোটর উৎপাদিত পণ্য বা টিভির মূল্য = (১,০০০ x ৪০,০০০) টাকা = ৪,০০,০০,০০০ টাকা মোট কাঁচামালবাবদ ব্যয় = ২,০০,০০,০০০ টাকা ∴ \\therefore ∴ প্রতিষ্ঠানটির কাঁচামালের উৎপাদনশীলতা, মোট উৎপাদিত পণ্যেরমূল্য ৪ , ০০ , ০০ , ০০০ মোট কাঁচা মাল বারদ ব্যয় = ৪ , ০০ , ০০ , ০০০ ২০০ , ০০ , ০০০ \\frac{মোট\\ উৎপাদিত\\ পণ্যেরমূল্য\\ ৪,০০,০০,০০০}{মোট\\ কাঁচা\\ মাল\\ বারদ\\ ব্যয়}=\\frac{৪,০০,০০,০০০}{২০০,০০,০০০} মোট   কাঁচা   মাল   বারদ   ব্যয় মোট   উৎপাদিত   পণ্যেরমূল্য   ৪ , ০০ , ০০ , ০০০ ​ = ২০০ , ০০ , ০০০ ৪ , ০০ , ০০ , ০০০ ​ =2 সূতরাং, ২০২২ সালে 'স্টার লাইট' ইলেকট্রনিক্স কোম্পানি-এর কাঁচামালের উৎপাদনশীলতা ২।"
        },
        {
          "label": "ঘ",
          "question": "স্টার লাইট'-এর ২০২২ সালের সার্বিক উৎপাদনশীলতার ওপর তোমার মতামত দাও।",
          "explanation": "মোট উৎপাদিত পণ্যের মূল্য ও মোট উপকরণের মূল্যের অনুপাতকে উৎপাদনশীলতা বলে। এর মাধ্যমে কী পরিমাণ উপকরণ ব্যবহার করে কতটুকু পণ্য উৎপাদন করা সম্ভব তা জানা যায়। সার্বিক উৎপাদনশীলতা বাড়লে উৎপাদনের দক্ষতা বৃদ্ধি পায়। উদ্দীপকে 'স্টার লাইট' ইলেকট্রনিক্স কোম্পানি একটি টিভি উৎপাদনকারী প্রতিষ্ঠান। ২০২২ সালে প্রতিষ্ঠানটির, মোট উৎপাদিত পণ্য বা টিভির মূল্য ৪,০০,০০,০০০ টাকা ('প' থেকে প্রাপ্ত) মোট যন্ত্রপাতি বাবদ ব্যয় = ১,০০,০০,০০০ টাকা মোট মজুরি ব্যয় = ৮০,০০,০০০ টাকা মোট কাঁচামাল বাবদ ব্যয় = ২,০০,০০,০০০ টাকা অন্যান্য ব্যয় = ২০,০০,০০০ টাকা ∴ \\therefore ∴ প্রতিষ্ঠানটির সার্বিক উৎপাদনশীলতা = মোট উৎপাদিত পণ্যের মূল্য মোট উপকরণের মূল্য \\frac{মোট\\ উৎপাদিত\\ পণ্যের\\ মূল্য}{মোট\\ উপকরণের\\ মূল্য} মোট   উপকরণের   মূল্য মোট   উৎপাদিত   পণ্যের   মূল্য ​ = ৪ , ০০ , ০০ , ০০০ ১ , ০০ , ০০ , ০০০ + ৮০ , ০০ , ০০০ + ২ , ০০ , ০০ , ০০০ + ২০ , ০০ , ০০০ \\frac{৪,০০,০০,০০০}{১,০০,০০,০০০+৮০,০০,০০০+২,০০,০০,০০০+২০,০০,০০০} ১ , ০০ , ০০ , ০০০ + ৮০ , ০০ , ০০০ + ২ , ০০ , ০০ , ০০০ + ২০ , ০০ , ০০০ ৪ , ০০ , ০০ , ০০০ ​ = ৪ , ০০ , ০০ , ০০০ ৪ , ০০ , ০০ , ০০০ \\frac{৪,০০,০০,০০০}{৪,০০,০০,০০০} ৪ , ০০ , ০০ , ০০০ ৪ , ০০ , ০০ , ০০০ ​ =১ সুতরাং, 'স্টার লাইট' ইলেককট্রনিক্স কোম্পানি-এর ২০২২ সালের সার্বিক উৎপাদনশীলতা ১। ২০২১ সালে প্রতিষ্ঠানটির সার্বিক উৎপাদনশীলতা ছিল ১.৫০। অর্থাৎ, ২০২২ সালের সার্বিক উৎপাদনশীলতা ২০২১ সালের চেয়ে কম। এ থেকে বোঝা যায়, প্রতিষ্ঠানটির উৎপাদন দক্ষতা কমে যাচ্ছে। তাই 'প্রতিষ্ঠানটিকে উৎপাদন খরচ কমিয়ে ও উৎপাদন বাড়িয়ে উৎপাদনশীলতা বৃদ্ধির চেষ্টা করতে হবে। এজন্য প্রতিষ্ঠানটির উচিত উৎপাদনের উপকরণের সদ্ব্যবহার করা।"
        }
      ]
    },
    {
      "number": "2",
      "uddipok": "জনাব মুকবুল যুবকদের আত্মকর্মসংস্থান সৃষ্টির উদ্দেশ্যে একটি ট্রেনিং সেন্টার, গড়ে তোলেন। এখান থেকে প্রশিক্ষণ গ্রহণ করে স্থানীয় যুবক 'জনাব মাহির মৌমাছি ও মধু সংগ্রহ করেন এবং তার বেকারত্ব থেকে বেরিয়ে এসেছেন।",
      "tag": "DCC 23",
      "sub_questions": [
        {
          "label": "ক",
          "question": "আর্থিক উৎপাদনশীলতা কী?",
          "explanation": "সংযোজিত মূল্যের পরিমাণকে মোট রূপান্তর মূল্য দ্বারা ভাগ দিয়ে যা পাওয়া যায় তাই হলো আর্থিক উৎপাদনশীলতা।"
        },
        {
          "label": "খ",
          "question": "স্বত্বগত উপযোগ কীভাবে সৃষ্টি হয়? ব্যাখ্যা করো।",
          "explanation": "পণ্য কেনা-বেচা করে মালিকানা হস্তান্তরের মাধ্যমে স্বত্বগত উপযোগ সৃষ্টি হয়। পণ্য কেনার ফলে পণ্যের নতুন মালিকানার আবির্ভাব ঘটে। আবার বিক্রির ফলে পন্যের স্বত্ব হস্তান্তরিত হয়। এতে ক্রেতা ও বিক্রেতার মাঝে ' সুসম্পর্ক তৈরি হয় এবং প্রতিষ্ঠানের লক্ষ্যও অর্জিত হয়। আর এভাবে মালিকানা পরিবর্তনের মাধ্যমে স্বত্বগত উপযোগ সৃষ্টি হয়।"
        },
        {
          "label": "গ",
          "question": "জনাব মুকবুল কোন ধরনের উপযোগ সৃষ্টির সাথে সংশ্লিষ্ট? ব্যাখ্যা করো।",
          "explanation": "জনাব মুকবুল সেবাগত উপযোগ সৃষ্টির সাথে সংশ্লিষ্ট। কোনো কাজের মাধ্যমে সুবিধা দেওয়া-নেওয়া বা হস্তান্তরের মাধ্যমে সেবাগত উপযোগ সৃষ্টি হয়। এর মাধ্যমে সেবাগ্রহীতার অভাব বা প্রয়োজন মেটানো হয়। যেমন: উকিলের পরামর্শ, ডাক্তারের স্বাস্থ্য সেবা, ট্রেনিং সেন্টারের প্রশিক্ষণ প্রভৃতি সেবাগত উপযোগের উদাহরণ। উদ্দীপকে জনাব মুকবুল যুবকদের আত্মকর্মসংস্থানের উদ্দেশ্যে একটি ট্রেনিং সেন্টার গড়ে তোলেন। প্রতিষ্ঠানটি থেকে যুবকরা প্রশিক্ষণ গ্রহণ করে। তারা প্রতিষ্ঠানটি থেকে প্রশিক্ষণের পাশাপাশি বিভিন্ন ধরনের পরামর্শ পেয়ে থাকে। এর মাধ্যমে যুবকরা জানতে পারে কীভাবে নিজের কর্মসংস্থান সৃষ্টি করা যায়। ফলে তারা নিজেদের জন্য কর্মসংস্থানের সুযোগ সৃষ্টি করতে পারে। এভাবে জনাব মুকবুলের প্রতিষ্ঠানটি যুবকদের প্রশিক্ষণ ও পরামর্শমূলক সেবা প্রদান করে। আর এগুলো সেবাগত উপযোগ সৃষ্টির সাথে সামঞ্জস্যপূর্ণ। তাই বলা যায়, জনাব মুকবুল সেবাগত উপযোগ সৃষ্টির সাথে সংশ্লিষ্ট।"
        },
        {
          "label": "ঘ",
          "question": "জনাব মাহির বেকারত্ব থেকে বেরিয়ে আসার কারণ উৎপাদনের খাতের আলোকে বিশ্লেষণ করো।",
          "explanation": "কৃষিখাতে আত্মকর্মসংস্থানের কারণে জনাব মাহির বেকারত্ব থেকে বেরিয়ে আসেন। বিশ্বে উৎপাদিত পণ্যগুলোর মধ্যে কৃষিখাতে উৎপাদিত পণ্যই সবচেয়ে বেশি। ধান চাষ, মৎস্য চাষ, পশুপালন, মৌমাছি পালন প্রভৃতি কৃষি খাতের আওতাভুক্ত। এখাতে খুব সহজেই কর্মসংস্থানের সুযোগ সৃষ্টি করা যায়। উদ্দীপকে জনাব মুকবুল, যুবকদের আত্মকর্মসংস্থানের উদ্দেশ্যে একটি ট্রেনিং সেন্টার গড়ে তোলেন। স্থানীয় যুবক জনাব মাহির এ প্রতিষ্ঠানটি থেকে প্রশিক্ষণ গ্রহণ করেন। তিনি পরবর্তীতে মৌমাছি পালন ও মধু সংগ্রহের কাজে নিয়োজিত হন। ফলে তিনি বেকারত্ব থেকে বেরিয়ে আসেন। অর্থাৎ, জনাব মাহির নিজের কর্মসংস্থানের ব্যবস্থা করেন। বাংলাদেশ কৃষি প্রধান দেশ। এদেশের মাটি বা ভূমি কৃষিকাজের জন্য খুবই উপযুক্ত। তাই সহজেই কৃষিখাতে আত্মকর্মস্থানের ব্যবস্থা করা যায়। এজন্য জনাব মাহির প্রশিক্ষণ নিয়ে মৌমাছি পালন ও মধু সংগ্রহ করেন। তার এ কাজ কৃষিখাতের অন্তর্ভুক্ত। তিনি মৌমাছি পালনের মাধ্যমে মধু সংগ্রহ করে বাজারে বিক্রি করেন। এতে তিনি পর্যাপ্ত অর্থ বা আয় উপার্জন করতে পারেন। এভাবেই তিনি নিজের কর্মসংস্থান করেন, যা আত্মকর্মসংস্থান নামে পরিচিত। ফলে তিনি বেকারত্ব থেকে বেরিয়ে আসেন। তাই বলা যায়, কৃষিখাতে আত্মকর্মসংস্থানের কারণে জনাব মাহির বেকারত্ব থেকে বেরিয়ে আসেন"
        }
      ]
    },
    {
      "number": "3",
      "uddipok": "আনিমা ও সানারি দুই বান্ধবী মিলে ৫০ লক্ষ টাকা বিনিয়োগের মাধ্যমে 'AS' নামক একটি বুটিক হাউজ গড়ে তোলে। তারা সকল ধরনের আইনগত আনুষ্ঠানিকতা পালনের মাধ্যমে প্রতিষ্ঠানটি নিবন্ধন করে। প্রতিষ্ঠানটি তাদের কার্যক্রম কর্মীদের দক্ষতা ও যোগ্যতা অনুযায়ী বণ্টন করে থাকে। ফলে প্রতিষ্ঠানটি খুব অল্প দিনের মধ্যে সফলতা অর্জন করেছে।",
      "tag": "DCC 23",
      "sub_questions": [
        {
          "label": "ক",
          "question": "ভূমি কী ?",
          "explanation": "ভূমি হলো প্রকৃতি প্রদত্ত সব সম্পদ যা উৎপাদন কাজে ব্যবহৃত হয়।"
        },
        {
          "label": "খ",
          "question": "\"মূলধন উৎপাদনের উৎপাদিত উপাদান\"- ব্যাখ্যা করো।",
          "explanation": "মূলধন শ্রমের মাধ্যমে উৎপাদিত হয়ে আরও বেশি আয় অর্জনের জন্য পরবর্তী উৎপাদনে ব্যবহৃত হয় বলে এটিকে উৎপাদনের উৎপাদিত উপাদান বলে। উৎপাদনের উপকরণগুলোর মধ্যে মূলধন অন্যতম। মূলধনকে উৎপাদনের উৎপাদিত উপাদান বলার কারণ মূলধন মানুষের শ্রম থেকে উৎপাদিত হয়। এটি বর্তমান ভোগের জন্য ব্যবহৃত না হয়ে অধিকতর উৎপাদনের জন্য পুনরায় উৎপাদন কাজে ব্যবহৃত হয়।"
        },
        {
          "label": "গ",
          "question": "উদ্দীপকে উল্লিখিত বুটিক হাউজটি কোন ধরনের সংগঠন? ব্যাখ্যা করো।",
          "explanation": "উদ্দীপকে উল্লিখিত বুটিক হাউজটি প্রাইভেট লিমিটেড কোম্পানি। 'সর্বনিম্ন দুইজন সদস্য মিলে আইন অনুযায়ী এ ধরনের ব্যবসায় গড়ে তোলে। এক্ষেত্রে ব্যবসায়ের কাজ শুরু করার আগে ব্যবসায়টিকে নিবন্ধন করতে হয়। নিবন্ধন করতে সদস্যদের আইনগত আনুষ্ঠানিকতার মধ্য দিয়ে যেতে হয়। উদ্দীপকে আনিশা ও সানারি দুই বান্ধবী মিলে একটি বুটিক হাউজ প্রতিষ্ঠা করে। তারা সকল প্রকার আনুষ্ঠানিকতা পালনের মাধ্যমে প্রতিষ্ঠানটির নিবন্ধন করে। এক্ষেত্রে বুটিক হাউজটির সদস্য বা মালিক দুইজন। আর এটি প্রাইভেট লিমিটেড কোম্পানি গঠনের সর্বনিম্ন সদস্যের কোটা পূরণ করে। তাছাড়া আইনানুযায়ী ব্যবসায়টি গঠন করতে তাদের নিবন্ধন করতে হয়েছে। তাই বলা যায়, উদ্দীপকে উল্লিখিত বুটিক হাউজটি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "উদ্দীপকের প্রতিষ্ঠানটির সফলতার কারণ বিশ্লেষণ করো।",
          "explanation": "উদ্দীপকের প্রতিষ্ঠানটির সফলতার কারণ শ্রম বিভাগ। একটি উৎপাদন প্রক্রিয়াকে বিভিন্ন ভাগে ভাগ করে শ্রমিকদের মাঝে কাজ বণ্টন করে দেওয়াই হলো শ্রম বিভাগ। এক্ষেত্রে শ্রমিকের দক্ষতা, যোগ্যতা ও সামর্থ্য অনুযায়ী কাজ ভাগ করা হয়। এর ফলে শ্রমিকের দক্ষতা ও নৈপুণ্য বেড়ে যায়। উদ্দীপকে আনিশা ও সানারি একটি বুটিক হাউজ গড়ে তোলে। তারা সকল আইনগত আনুষ্ঠানিকতা পালন করে প্রতিষ্ঠানটি নিবন্ধন করে। 'এ প্রতিষ্ঠানে তারা তাদের কর্মীদের দক্ষতা ও যোগ্যতা অনুযায়ী কাজ বণ্টন করে দেয়। অর্থাৎ, তারা শ্রম বিভাগ করে। ফলে প্রতিষ্ঠানটি অগ্ন দিনের মধ্যে সফলতা অর্জন করে। শ্রম বিভাগের ফলে বুটিক হাউজের কর্মীরা নিজেদের যোগ্যতা ও সামর্থ্য অনুযায়ী কাজ পায়। এতে তাদের কাজের প্রতি আগ্রহ বেড়ে যায়। পাশাপাশি একই কাজ ক্রমাগত করতে থাকায় কার্য সম্পাদনে তারা আরও দক্ষ হয়ে ওঠে। ফলে প্রতিষ্ঠানটির কাজে গতিশীলতা বাড়ে। এতে দুই বান্ধবী তাদের কর্মীদের থেকে বেশি আউটপুট পায়। এসব বিষয়ই প্রতিষ্ঠানটিকে সফল হতে সাহায্য করেছে। অতএব বলা যায়, শ্রম বিভাগই প্রতিষ্ঠানটির সফলতার কারণ।"
        }
      ]
    },
    {
      "number": "4",
      "uddipok": "জনাব নাফিস আনসারি ঢাকা বিশ্ববিদ্যালয় থেকে মাস্টার্স পাস করে ঢাকার একটি নামকরা কলেজে শিক্ষক হিসেবে যোগদান করেন। পরবর্তীতে তিনি বাংলাদেশ ব্যাংকে সহকারী পরিচালক পদে যোগদান করে। জনাব নাফিস আনসারি ঢাকার অফিসে তিন বছর কর্মরত থাকার পর বরিশাল শাখা অফিসে বদলি হন।",
      "tag": "DCC 23",
      "sub_questions": [
        {
          "label": "ক",
          "question": "অংশীদারি ব্যবসায় কী ?",
          "explanation": "দুই বা ততোধিক ব্যক্তি যখন মুনাফা অর্জনের উদ্দেশ্যে চুক্তির ভিত্তিতে ব্যবসায় সংগঠন গড়ে তোলে তখন তাকে অংশীদারি সংগঠন বলে।"
        },
        {
          "label": "খ",
          "question": "\"শ্রমকে শ্রমিক থেকে আলাদা করা যায় না।\" -ব্যাখ্যা করো।",
          "explanation": "উভয়ের মধ্যে নিবিড় সম্পর্ক বিদ্যমান থাকায় শ্রমিক এবং শ্রমের সম্পর্ক অবিচ্ছিন্ন। পণ্যদ্রব্য বিক্রির সময় বিক্রেতা ক্রেতার কাছে পণ্যের মালিকানা হস্তান্তর করতে পারে। কিন্তু শ্রম বিক্রির সময় শ্রমিক তার শ্রমকে হস্তান্তর করতে পারে না। তাই যেখানে শ্রমের প্রয়োজন, সেখানেই শ্রমিককে যেতে হয়। - এজন্যই বলা হয়, 'শ্রমিক ও শ্রম অবিচ্ছিন্ন'।"
        },
        {
          "label": "গ",
          "question": "উদ্দীপকের প্রাথমিক পর্যায়ে কোন ধরনের শ্রমের গতিশীলতার কথা বলা হয়েছে\"- ব্যাখ্যা করো।",
          "explanation": "উদ্দীপকের প্রাথমিক পর্যায়ে পেশাগত গতিশীলতার কথা বলা হয়েছে। এক পেশা ছেড়ে অন্য পেশায় যোগদানের ফলে পেশাগত শ্রম গতিশীলতার সৃষ্টি হয়। মূলত কর্মী উন্নত 'সুযোগ-সুবিধা বা বেশি বেতনের আশায় অন্য পেশায় যোগ দেয়। এর মাধ্যমে কর্মী নতুন নতুন কাজের অভিজ্ঞতা অর্জন করে। উদ্দীপকে জনাব নাফিস আনসারি ঢাকা বিশ্ববিদ্যালয় থেকে মাস্টার্স পাশ - করেন। তারপর তিনি ঢাকার নামকরা একটি কলেজে শিক্ষক হিসেবে যোগ ি দেন। কিন্তু পরবর্তীতে তিনি বাংলাদেশ ব্যাংকে সহকারী পরিচালক পদে যোগদান করেন। এক্ষেত্রে জনাব নাফিস আনসারি শিক্ষকতার পেশা ছেড়ে সম্পূর্ণ ভিন্ন একটি পেশায় তথা ব্যাংকিং পেশায় যোগ দিয়েছেন। মূলত উন্নত সুযোগ-সুবিধা বা বেশি বেতনের আশায় তিনি এ কাজটি করেছেন। আর এসব বৈশিষ্ট্য পেশাগত শ্রম গতিশীলতার সাথে সাদৃশ্যপূর্ণ। সুতরাং, উদ্দীপকের প্রাথমিক পর্যায়ে শ্রম গতিশীলতার কথা বলা হয়েছে।"
        },
        {
          "label": "ঘ",
          "question": "উদ্দীপকের জনাব নাফিস আনসারি শাখা অফিসে যোগদানের ফলে কোন ধরনের শ্রমের গতিশীলতায় সৃষ্টি হয় তা উল্লেখপূর্বক বিশ্লেষণ করো।",
          "explanation": "উদ্দীপকে জনাব নাফিস আনসারি শাখা অফিসে যোগদানের ফলে ভৌগোলিক শ্রম গতিশীলতার সৃষ্টি হয়, যা তার পেশাগত দক্ষতা ও সুযোগ-সুবিধা বাড়াতে সহায়তা করবে বলে আমি মনে করি। শ্রমিক তার বর্তমান পেশা, স্থান বা শিল্প প্রতিষ্ঠান থেকে অন্যত্র স্থানান্তরিত হলে শ্রম গতিশীলতার সৃষ্টি হয়। আর স্থান পরিবর্তনের মাধ্যমে যে গতিশীলতার সৃষ্টি হয় তা-ই ভৌগোলিক গতিশীলতা। এর মাধ্যমে শ্রমিক তার সুবিধামতো বিভিন্ন অঞ্চলে কাজ করার সুযোগ পায়। উদ্দীপকে জনাব নাফিস আনসারি কলেজের শিক্ষকতা ছেড়ে বাংলাদেশ • ব্যাংকে যোগ দেন। সেখানে ঢাকা অফিসে তিন বছর কাজ করার পর বরিশাল শাখা অফিসে তার বদলি হয়। এক্ষেত্রে জনাব নাফিস আনসারি একই পেশায় নিয়োজিত রয়েছেন। তবে দেশের অভ্যন্তরে এক অঞ্চল থেকে অন্য অঞ্চলে তিনি স্থানান্তরিত হয়েছেন। অর্থাৎ, এখানে ভৌগোলিক শ্রম গতিশীলতার সৃষ্টি হয়েছে। এর ফলে জনাব নাফিস আনসারি সম্পূর্ণ ভিন্ন একটি পরিবেশে নতুন মানুষদের সাথে কাজ করার সুযোগ পাবেন। ফলে তার কাজের অভিজ্ঞতা বাড়বে। তাছাড়া তিনি তার মেধা ও শ্রমের মাধ্যমে বরিশাল অঞ্চলের ব্যাংকিং ব‍্যবস্থার উন্নয়নে সরাসরি ভূমিকা রাখতে পারবেন। এই শ্রম গতিশীলতার ফলে তার বেতন-ভাতা ও অন্যান্য সুবিধাদিও বেড়ে যাবে। ফলে তিনি সার্বিকভাবে লাভবান হবেন। তাই আমি মনে করি, জনাব নাফিস আনসারির শাখা অফিসের যোগদানের ফলে ভৌগোলিক শ্রম গতিশীলতার সৃষ্টি হয়, যা তার পেশাগত দক্ষতা বাড়াতে ভূমিকা রাখবে।"
        }
      ]
    },
    {
      "number": "5",
      "uddipok": "'NR' কর্পোরেশন দুবাই থেকে ক্রেতাদের স্বতন্ত্র চাহিদা ও মাপ অনুসারে বিভিন্ন সাইজের জুতা আমদানি করে। এতে ক্রেতারা তাদের পছন্দ ও সঠিক মাপের জুতা পেয়ে খুবই সন্তুষ্ট হয়।",
      "tag": "DCC 23",
      "sub_questions": [
        {
          "label": "ক",
          "question": "6M কী?",
          "explanation": "6M হলো মানুষ (Men), অর্থ (Money), যন্ত্রপাতি (Machines), মালামাল (Materials), পদ্ধতি (Methods) ও বাজার (Market)-এর সময়।"
        },
        {
          "label": "খ",
          "question": "\"উৎপাদন ব্যবস্থাপনা মান নিয়ন্ত্রণে সহায়তা করে\" - ব্যাখ্যা করো।",
          "explanation": "উৎপাদন ব্যবস্থাপনা, ব্যবস্থাপনা হিসেবে প্রতিষ্ঠানের প্রতিটি কাজ অত্যন্ত দক্ষতার সাথে পরিচালনা ও নিয়ন্ত্রণের মাধ্যমে মান নিয়ন্ত্রণে সাহায্য করে। উৎপাদন ব্যবস্থাপনা কোনো প্রতিষ্ঠানের পণ্য উৎপাদনের' প্রথম থেকে শেষ পর্যন্ত দরকার হয়। উৎপাদন ব্যবস্থা সঠিকভাবে পরিচালনা করলে কর্মীরা পণ্যের মান ও গুণাগুণে খেয়াল রাখতে পারে। এতে উৎপাদনকালীন সময়ে পণ্যের মান ও গুণাগুণ বজায় থাকে। তাই বলা যায়, উৎপাদন, ব্যবস্থাপনা মান নিয়ন্ত্রণে সহায়তা করে"
        },
        {
          "label": "গ",
          "question": "উদ্দীপকের প্রতিষ্ঠানটি দ্রব্য না সেবা কী আমদানি করে? ব্যাখ্যা করো।",
          "explanation": "উদ্দীপকের প্রতিষ্ঠানটি দ্রব্য আমদানি করে। দ্রব্য হলো ঐসব বস্তু যা দৃশ্যমান, বিনিময়যোগ্য এবং অর্থের মূল্যে মূল্যায়ন করা যায়। এটি দেখা যায়, স্পর্শ করা যায়, আলাদা করে শনান্ত ও মূল্যায়ন করা যায়।। 'NR' কর্পোরেশন দুবাই থেকে ক্রেতাদের স্বতন্ত্র চাহিদা ও মাপ অনুসারে বিভিন্ন সাইজের জুতা আমদানি করে। জুতা একটি দৃশ্যমান বস্তু। ক্রেতারা বাহ্যিকভাবে তা দেখে কিনতে পারে। তারা কেনার আগে এর গুণগত মান মূল্যায়ন করতে পারে। তাছাড়া এটি ক্রেতাদের প্রয়োজন ও অভাব দূর করে তাদের সন্তুষ্টি বিধান করতে পারে। তাই বলা যায়, উদ্দীপকের 'NR' কর্পোরেশন সেবা নয়, বরং দ্রব্য আমদানি করে।"
        },
        {
          "label": "ঘ",
          "question": "উদ্দীপকে গ্রাহক সন্তুষ্টির কারণ বিশ্লেষণ করো।",
          "explanation": "উদ্দীপকে গ্রাহক সন্তুষ্টির কারণ হলো কাস্টমাইজেশন। কাস্টমাইজেশন হলো ক্রেতার প্রয়োজন অনুযায়ী পণ্য ও সেবাসামগ্রী তৈরি ও সরবরাহ করা এতে ক্রেতার রুচি, আয়, পছন্দ ইত্যাদি দিক বিবেচনা করে পণ্য সরবরাহ করা হয়। মূলত কাস্টমাইজেশন ক্রেতাকে প্রাধান্য দেয়। 'NR' কর্পোরেশন একটি আমদানিনির্ভর প্রতিষ্ঠান। প্রতিষ্ঠানটি দুবাই থেকে জুতা আমদানি করে। এক্ষেত্রে প্রতিষ্ঠানটি ক্রেতাদের স্বতন্ত্র চাহিদা ও মাপ অনুসারে জুতা আমদানি করে। ক্রেতাদের ফরমায়েশ অনুযায়ী প্রতিষ্ঠানটি বিভিন্ন সাইজের ডিজাইনের জুতা সরবরাহ করে। এতে ক্রেতারা তাদের পছন্দ ও চাহিদামতো সঠিক মাপের জুতা কিনতে পেরে খুশি হয়। NR' কর্পোরেশন জুতা আমদানির ক্ষেত্রে ক্রেতাদের চাহিদার বিষয়টিকে গুরুত্ব দেয়। কাস্টমাইজেশনে ক্রেতাদের চাহিদার বিষয়টি গুরুত্বের সাথে বিবেচনা করা হয়। 'NR' কর্পেরেশনও এ দিকটি বিবেচনা করে জুতা আমদানি করে। এতে গ্রাহকরা তাদের পছন্দমতো সঠিক পণ্যটি পেয়ে অত্যন্ত খুশি হয়। ফলে প্রতিষ্ঠানটির বিক্রি ও মুনাফা বাড়ার সম্ভাবনা তৈরি হয়। তাই আমি মনে করি, কাস্টমাইজেশনের যথাযথ অনুসরণ উদ্দীপকে গ্রাহক সন্তুষ্টির মূল কারণ।"
        }
      ]
    },
    {
      "number": "6",
      "uddipok": "জনাব শরীফা একজন গণিত শিক্ষিকা। তার পাঠদান সহজ ও সাবলীল হওয়ায় তিনি ছাত্র-ছাত্রীদের নিকট অত্যন্ত জনপ্রিয়। সামনে কয়েকদিন পরে স্কুলে শিক্ষার্থীদের ফাইনাল পরীক্ষা। কিন্তু জনাব শরীফার সন্তান অসুস্থ থাকার কারণে তিনি স্কুলে কয়েকদিন উপস্থিত হতে পারেননি। এতে শিক্ষার্থীরা কিছুটা ক্ষতিগ্রস্ত হয়।",
      "tag": "DCC 23",
      "sub_questions": [
        {
          "label": "ক",
          "question": "উৎপদিন ব্যবস্থাপনা কী ?",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টি।"
        },
        {
          "label": "খ",
          "question": "\"সেবা অস্পর্শনীয়\"- ব্যাখ্যা করো।",
          "explanation": "সেবা বস্তুগত কিছু নয় বলে এটিকে স্পর্শ করা যায় না। সেবার অন্যতম বৈশিষ্ট্য হলো অস্পর্শনীয়তা। বস্তুগত পণ্যের মতো সেবা কেনার সময় বা ব্যবহারের আগে স্বাদ নেওয়া, দেখা ও স্পর্শ করা যায় না। এমনকি সেবা নেওয়ার আগে এর কার্যকারিতাও উপলব্ধি করা যায় না। তাই বলা হয়, সেবা অস্পর্শনীয়।"
        },
        {
          "label": "গ",
          "question": "উদ্দীপকে জনাব শরীফা কী প্রদান করেন? ব্যাখ্যা করো।",
          "explanation": "জনাব শরীফা সেবা প্রদান করেন । সেবা দেখা যায় না, ছোঁয়া বা স্পর্শ করা যায় না। কিন্তু এটি ভোক্তার চাহিদা মেটায়। সেবা ভোগ করে ভোক্তারা এর উপযোগ নিঃশেষ করে। ডাক্তারের পরামর্শ, আইনজীবীর পরামর্শ, শিক্ষকের পাঠদান প্রভৃতি সেবার উদাহরণ। জনাব শরীফা একজন গণিত শিক্ষিকা। তার পাঠদান সহজ ও সাবলীল হওয়ায় তিনি ছাত্র-ছাত্রীদের কাছে অত্যন্ত জনপ্রিয়। এক্ষেত্রে তার কাছ থেকে শিক্ষা লাভ করে শিক্ষার্থীরা এর উপযোগ নিঃশেষ করে। কিন্তু - জনাব শরীফার এ শিক্ষাদান দেখা বা স্পর্শ করা যায় না। আবার, শিক্ষা - প্রদানের সময় তিনি ও তার শিক্ষার্থীদেরকে সরাসরি উপস্থিত থাকতে ও হয়। এগুলো সেবার বৈশিষ্ট্যের সাথে সামঞ্জস্যপূর্ণ। তাই বলা যায়, । জনাব শরীফা সেবা প্রদানের সাথে জড়িত।"
        },
        {
          "label": "ঘ",
          "question": "উদ্দীপকে শিক্ষার্থীদের ক্ষতিগ্রস্ত হওয়ার কারণ সেবার বৈশিষ্ট্যের আলোকে বিশ্লেষণ করো।",
          "explanation": "শিক্ষার্থীদের ক্ষতিগ্রস্ত হওয়ার কারণ সেবার অবিচ্ছিন্নতা ও নশ্বরতা বৈশিষ্ট্যের প্রভাব। ও সেবাগ্রহীতা ও সেবাদাতা একে অপরের সাথে ওতপ্রোতভাবে জড়িত। সেবাকে সেবাদানকারী থেকে বিচ্ছিন্ন করা যায় না। কারণ সেবাদানকারী অনুপস্থিত থাকলে তার থেকে সেবা পাওয়া সম্ভব হয় না। আর সেবা বনশ্বর বলে একে সংরক্ষণও করা যায় না। । জনাব শরীফা একজন গণিত শিক্ষিকা। তিনি সহজভাবে শিক্ষার্থীদের পড়ান। কয়েকদিন পর স্কুলে শিক্ষার্থীদের ফাইনাল পরীক্ষা। কিন্তু জনাব শরীফার ও সন্তান অসুস্থ থাকায় তিনি কয়েকদিন স্কুলে যেতে পারেননি। এতে , শিক্ষার্থীরা তার ক্লাস করতে পারেনি। ফলে তারা ক্ষতিগ্রস্ত হয়। জনাব শরীফা শিক্ষাদান করেন যা সেবার অন্তর্গত। কিন্তু এই সেবা আগে থেকে সংরক্ষণ করা যায় না। সেবাকে সংরক্ষণ 'না করতে পারার ও এ বিষয়টি সেবার নশ্বরতাকে নির্দেশ করে। আবার সেবাদাতার এর অনুপস্থিতিতে সেবাগ্রহীতাদের সেবা থেকে বঞ্চিত হতে হয়। কারণ সেবাদানকারী থেকে সেবা আলাদা করা যায় না। তাই জনাব শরীফা ক স্কুলে যেতে না পারায় তার শিক্ষার্থীরা শিক্ষাসেবা থেকে বঞ্চিত হয়। প শিক্ষা তথা সেবা প্রদান করতে হলে জনাব শরীফাকে শিক্ষার্থীদের টি সামনে সরাসরি উপস্থিত হতে হবে। এটি সেবার অবিচ্ছিন্নতা এর বৈশিষ্ট্যের সাথে সামঞ্জস্যপূর্ণ। তাই বলা যায়, উদ্দীপকের শিক্ষার্থীদের ক্ষতিগ্রস্ত হওয়ার কারণ সেবার নশ্বরতা ও অবিচ্ছিন্নতার বৈশিষ্ট্যদ্বয়।"
        }
      ]
    },
    {
      "number": "7",
      "uddipok": "'সুমিতোমো পাওয়ার লি.' একটি ব্যাটারি উৎপাদনকারী প্রতিষ্ঠান। সম্প্রতি প্রতিষ্ঠানটি মোটরগাড়িতে ব্যবহার উপযোগী এক ধরনের ব্যাটারি ডিজাইন করে যা ৪ বছর ব্যবহার করা যাবে। প্রতিষ্ঠানটি পণ্য তৈরির পূর্বে তাদের কারিগরি দক্ষতা ও আর্থিক অবস্থা পুঙ্খানুপুঙ্খভাবে বিবেচনা করে উৎপাদনের সিদ্ধান্ত গ্রহণ করে। প্রতিষ্ঠানটি তাদের কাঙ্ক্ষিত লক্ষ্য অর্জনে অত্যন্ত আশাবাদী।",
      "tag": "DCC 23",
      "sub_questions": [
        {
          "label": "ক",
          "question": "মডিউলার ডিজাইন কী ?",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে।"
        },
        {
          "label": "খ",
          "question": "\"পণ্য ডিজাইন প্রতিযোগিতা মোকাবিলায় সহায়তা করে\"- ব্যাখ্যা করো।",
          "explanation": "বাজারে প্রতিষ্ঠানের নতুন পণ্যের আগমন ঘটিয়ে পণ্য ডিজাইন ক্রেতার সংখ্যা বাড়ায় যা প্রতিযোগিতা মোকাবিলায় সাহায্য করে। পণ্য ডিজাইন করার আগে ক্রেতার ইচ্ছা ও পছন্দকে প্রাধান্য দেওয়া হয়। আকর্ষণীয় ডিজাইনের পণ্য বাজারে আনার ফলে তা ক্রেতাকে আকর্ষণ করে। এতে অন্যান্য প্রতিযোগী প্রতিষ্ঠানের তুলনায় পণ্যের বিক্রি ও মুনাফা বাড়ে। সেই সাথে প্রতিযোগী প্রতিষ্ঠানের পণ্যের বিক্রি কমে যায়।"
        },
        {
          "label": "গ",
          "question": "'সুমিতোমো পাওয়ার লি.' কোন ধরনের পণ্য ডিজাইনের ওপর গুরুত্ব দিয়েছে? ব্যাখ্যা করো।",
          "explanation": "'সুমিতোমো পাওয়ার লি.' ব্যবহারিক বা ক্রিয়াগত ডিজাইনের ওপর গুরুত্ব দিয়েছে। পণ্যের বিদ্যমান কার্যকারিতা ও উপযোগিতায় পরিবর্তন আনাকে ক্রিয়াগত বা ব্যবহারিক ডিজাইন বলে। এ ধরনের ডিজাইন পণ্যের কার্যকারিতা ও মান প্রত্যক্ষভাবে বাড়ায়। ফলে এটি ক্রেতা সন্তুষ্টি বাড়াতে সহায়তা করে। 'সুমিতোমো পাওয়ার লি.' একটি ব্যাটারি উৎপাদনকারী প্রতিষ্ঠান। সম্প্রতি প্রতিষ্ঠানটি মোটরগাড়িতে ব্যবহার উপযোগী এক ধরনের ব্যাটারি ডিজাইন করে। ব্যাটারিটি ৪ বছর ব্যবহার করা যাবে। অর্থাৎ, তারা পণ্যের কার্যকারিতার দিকটিতে 'খেয়াল রেখে পণ্য ডিজাইন করছে। এক্ষেত্রে পণ্যের মান প্রত্যক্ষভাবে বাড়ে। এতে পণ্যের উপযোগিতাও বেড়ে যায়। আর এসব বৈশিষ্ট্য পণ্য ডিজাইনের ক্রিয়াগত বা ব্যবহারিক ডিজাইনের সাথে সাদৃশ্যপূর্ণ। তাই বলা যায়, 'সুমিতোমো পাওয়ার লি.' ক্রিয়াগত বা ব্যবহারিক ডিজাইনের ওপর গুরুত্ব দিয়েছে।"
        },
        {
          "label": "ঘ",
          "question": "তুমি কি মনে কর 'সুমিতোমো পাওয়ার লি.' তাদের লক্ষ্য অর্জনে সফল হবে? পণ্য ডিজাইনের পর্যায় উল্লেখপূর্বক তোমার মতামত দাও।",
          "explanation": "'সুমিতোমো পাওয়ার লি.' পণ্য ডিজাইনের 'উৎপাদনের সামর্থ্য বিশ্লেষণ' পর্যায়টি সঠিকভাবে সম্পন্ন করায় লক্ষ্য অর্জনে সফল হবে বলে আমি মনে করি।এ পর্যায়ে প্রতিষ্ঠানকে বাছাইকৃত ধারণা অনুযায়ী পণ্য উৎপাদনের সামর্থ্যকে বিবেচনা করতে হয়। উৎপাদন সামর্থ্য বিশ্লেষণকে উৎপাদনমুখী পর্যায় হিসেবে গণনা করা হয়। বাজারের চাহিদা মোকাবিলা করার মতো আর্থিক ও কারিগরি দক্ষতা প্রতিষ্ঠানের আছে কি না তাও এই পর্যায়ে যাচাই করা হয়। 'সুমিতোমো পাওয়ার লি.' ব্যাটারি উৎপাদনকারী একটি প্রতিষ্ঠান। প্রতিষ্ঠানটি মোটরগাড়িতে ব্যবহার 'উপযোগী ব্যাটারি তৈরি করে। এক্ষেত্রে তারা ক্রিয়াগত বা ব্যবহারিক ডিজাইনকে গুরুত্ব দেয়। তারা পণ্য তৈরির আগে তাদের কারিগরি দক্ষতা ও আর্থিক অবস্থা বিবেচনা করে সিদ্ধান্ত নেয়। 'সুমিতোমো পাওয়ার লি.' উৎপাদনের সামর্থ্য বিশ্লেষণ পর্যায়ে রয়েছে। এ পর্যায়ে তারা তাদের আর্থিক সামর্থ্য বিবেচনা করে। এক্ষেত্রে বর্তমান সামর্থ্যের সাথে ভবিষ্যৎ সামর্থ্যের তুলনা করা হয়। এ পর্যায়ে প্রতিযোগীদের বাজার অবস্থানের সাথে নিজেদের সামর্থ্য তুলনা করা হয়। এটি প্রতিষ্ঠানকে যৌক্তিক ও সময়োপযোগী সিদ্ধান্ত নিতে সহায়তা করে। এর ওপর উৎপাদিত পণ্যের' ভবিষ্যৎ চাহিদা নির্ভর করে। এ স্তরে যত সূক্ষ্মভাবে বিশ্লেষণ করে সিদ্ধান্ত নেওয়া যায় প্রতিষ্ঠানের সফলতার সম্ভাবনা তত বেড়ে যায়। 'সুমিতোমো পাওয়ার লি.' তাই পুঙ্খানুপুঙ্খভাবে দক্ষতা ও আর্থিক অবস্থা বিবেচনা করে সিদ্ধান্ত নেয়। এসব দিক বিবেচনায় আমি মনে করি, প্রতিষ্ঠানটি তাদের লক্ষ্য অর্জনে সফল হবে।"
        }
      ]
    },
    {
      "number": "8",
      "uddipok": "'আইরিন'স ক্রিয়েশন' ধানমন্ডিতে অবস্থিত একটি বুটিক হাউজ। প্রতিষ্ঠানটি হাতের কাজ, ব্লক ও বাটিকের শাড়ি উৎপাদন করে। সম্প্রতি তাদের অর্ডার প্রাপ্ত ৫০টি শাড়ির মধ্যে কিছু শাড়ির ব্লক প্রিন্টে সমস্যা ধরা পড়ে। তাই ঐ শাড়িগুলো পুনরায় তৈরি করায় তাদের খরচ বৃদ্ধি পায়। পরবর্তীতে যাতে এ ধরনের সমস্যা না হয় সেজন্য প্রতিষ্ঠানটি তাদের কর্মীদের দক্ষ প্রশিক্ষক কর্তৃক হাতে কলমে শিক্ষা প্রদান করে।",
      "tag": "DCC 23",
      "sub_questions": [
        {
          "label": "ক",
          "question": "মান নিয়ন্ত্রণ কী?",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদিত হচ্ছে কি না তা তদারকি করার প্রক্রিয়াকে মান নিয়ন্ত্রণ বলে।"
        },
        {
          "label": "খ",
          "question": "\"মান ব্যবস্থাপনা অপচয় হ্রাস করে\"- ব্যাখ্যা করো।",
          "explanation": "মান ব্যবস্থাপনা হলো মানসম্মত পণ্য এবং সেবা তৈরি করা, মান ধরে রাখা, অপচয় কমানো এবং ক্রেতা সন্তুষ্টির মাধ্যমে নতুন ক্রেতা তৈরি করা। মান ব্যবস্থাপনার মাধ্যমে পণ্যমান সম্পর্কে একটি সুপরিকল্পিত এবং নিয়ন্ত্রণমূলক কাজ সম্পাদন করা হয়। এক্ষেত্রে কর্মীরা কাজগুলো টিম ওয়ার্কের ভিত্তিতে সুসমন্বয়ের মাধ্যমে সম্পন্ন করতে পারে-বলে পণ্যের ত্রুটি কমে যায়। তাই বলা যায়, মান ব্যবস্থাপনা ত্রুটি কমানোর মাধ্যমে অপচয় কমিয়ে থাকে।"
        },
        {
          "label": "গ",
          "question": "উল্লিখিত উদ্দীপকের প্রাথমিক পর্যায়ে প্রতিষ্ঠানটি কোন ধরনের ব্যয় নির্বাহ করে? ব্যাখ্যা করো।",
          "explanation": "প্রাথমিক পর্যায়ে প্রতিষ্ঠানটি পুনঃকার্য ব্যয় নির্বাহ করে। সাধারণত পণ্য উৎপাদনের সময় ক্ষতিগ্রস্ত বা ত্রুটিপূর্ণ হলে সেগুলো বাতিল করে পুনরায় উৎপাদন করা হয়। এজন্য যে ব্যয় হয় সেটিই হলো পুনঃকার্য ব্যয়। এটি প্রতিষ্ঠানের জন্য আর্থিক ক্ষতির কারণ। 'আইরিন'স ক্রিয়েশন' একটি বুটিক হাউজ। প্রতিষ্ঠানটি হাতের কাজ, ব্লক ও বাটিকের শাড়ি উৎপাদন করে। সম্প্রতি তাদের কিছু শাড়ির ব্লক প্রিন্ট ত্রুটিপূর্ণ হয়। ফলে প্রতিষ্ঠানটিকে আবার নতুন করে ঐ শাড়িগুলো 'তৈরি করতে হয়। কারণ ত্রুটিপূর্ণ শাড়িগুলো সরবরাহ করলে প্রতিষ্ঠানটির সুনামহানি হবে। তাই সেগুলো বাতিল করে পুনরায় তৈরি করা হয়েছে। এজন্য প্রতিষ্ঠানটির অতিরিক্ত অর্থ ব্যয় করতে হয়েছে। এ বৈশিষ্ট্যগুলো পুনঃকার্য ব্যয়ের সাথে মিলে যায়। সুতরাং 'আইরিন'স ক্রিয়েশন' প্রাথমিকভাবে পুনঃকার্য ব্যয় নির্বাহ করে।"
        },
        {
          "label": "ঘ",
          "question": "সম্প্রতি পণ্যের মান বজায় রাখার জন্য 'আইরিন'স ক্রিয়েশন': এর নির্বাহকৃত ব্যয়ের ধরন উল্লেখপূর্বক যৌক্তিকতা তুলে ধরো",
          "explanation": ""
        }
      ]
    },
    {
      "number": "9",
      "uddipok": "জনাব প্লাবন কাঠের তৈরি আসবাবপত্র তৈরি করেন। এক্ষেত্রে তিনি সবসময় পরিবর্তিত সময়ে ভোক্তাদের পছন্দ অনুযায়ী ডিজাইন নির্ধারণের চেষ্টা করেন। তার প্রতিষ্ঠানটি অপেক্ষাকৃত কম মূল্যে উন্নতমানের ফার্নিচার বিক্রয় করে ব্যাপক খ্যাতি অর্জন করে।",
      "tag": "DCC 23",
      "sub_questions": [
        {
          "label": "ক",
          "question": "ধারণা উন্নয়ন কী?",
          "explanation": "ডিজাইনকৃত পণ্যের সম্ভাব্যতা যাচাই করার জন্য তথ্য সংগ্রহকে ধারণা উন্নয়ন বলে।"
        },
        {
          "label": "খ",
          "question": "\"সঠিক সময়ে উদ্যোগ গ্রহণই প্রতিষ্ঠানের সফলতা অর্জনে সহায়ক\"- ব্যাখ্যা করো।",
          "explanation": "সঠিক সময়ে উদ্যোগ গ্রহণ প্রতিষ্ঠানের সফলতা অর্জনে সহায়তা করে। পণ্য ডিজাইন প্রক্রিয়ার প্রথম ধাপ হলো প্রতিষ্ঠানের উদ্যোগ গ্রহণ স্তর। যেকোনো পণ্য ডিজাইন করতে হলে প্রতিষ্ঠানকে সর্বপ্রথম উদ্যোগ নিতে হয়। এ পর্যায়ে প্রতিষ্ঠানকে ভাবতে হবে উদ্যোগটি লাভজলক হবে কি না। তাই সঠিক সময়ে প্রতিষ্ঠানকে সঠিক উদ্যোগ নিতে হয়। এতে প্রতিষ্ঠানটি সহজেই লক্ষ্য অর্জন করতে পারে।"
        },
        {
          "label": "গ",
          "question": "জনাব প্লাবনের প্রাথমিক কার্যক্রম পণ্য ডিজাইনের কোন পর্যায়ের অন্তর্ভুক্ত? ব্যাখ্যা করো।",
          "explanation": "জনাব প্লাবনের প্রাথমিক কার্যক্রম পণ্য ডিজাইনের ধারণা উন্নয়ন পর্যায়ের অন্তর্ভুক্ত। পণ্য ডিজাইনের দ্বিতীয় পর্যায়ে হলো ধারণা উন্নয়ন। এ পর্যায়ে ক্রেতার রুচি ও পছন্দের পর্যালোচনা করা হয়। এ পর্যায়ে নতুন পণ্য ডিজাইনের ক্ষেত্রে বাজার সম্পর্কে ব্যাপক ধারণা সংগ্রহ করতে হয়। জনাব প্লাবন' কাঠের তৈরি আসবাবপত্র তৈরি করেন। এক্ষেত্রে তিনি সবসময় পরিবর্তিত সময়ে ভোক্তাদের পছন্দ অনুযায়ী ডিজাইন নির্ধারণের চেষ্টা করেন। অর্থাৎ, তিনি ভোক্তাদের রুচি ও পছন্দ পর্যালোচনা করেন। এজন্য তাকে বিভিন্ন উৎস থেকে ধারণা সংগ্রহ করতে হয়। তাছাড়া ধারণা উন্নয়নের জন্য ভোক্তা, জরিপ, বাজার গবেষণা, প্রতিযোগী পণ্য বিশ্লেষণ প্রভৃতি কার্যক্রম পরিচালনা করতে হয়। ফলে জনাব প্লাবন দ্রুত সময়ে ভোক্তাদের পছন্দকে গুরুত্ব দিয়ে পণ্য ডিজাইন করতে পারেন। এসব বৈশিষ্ট্য পণ্য ডিজাইনের ধারণা উন্নয়ন পর্যায়ের সাথে সাদৃশ্যপূর্ণ। তাই বলা যায়, জনাব প্লাবনের প্রাথমিক পর্যায়ের কাজ পণ্য ডিজাইনের ধারণা উন্নয়ন পর্যায়ের অন্তর্ভুক্ত।"
        },
        {
          "label": "ঘ",
          "question": "জনাব প্লাবনের খ্যাতি অর্জনের কারণ পণ্য ডিজাইনের ধরনের আলোকে বিশ্লেষণ করো।",
          "explanation": "জনাব প্লাবনের খ্যাতি অর্জনের কারণ হলো ব্যবহারিক বা ক্রিয়াগত ডিজাইনের অনুসরণ। যে পণ্য ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয় তাকে ক্রিয়াগত ডিজাইন বলে। এ ধরনের ডিজাইনের ফলে পণ্যের কার্যকারিতা এবং মান প্রত্যক্ষভাবে বাড়ে। তাই এটি ক্রেতা সন্তুষ্টি বাড়াতে সহায়তা করে। - জনাব প্লাবন কাঠের তৈরি আসবাবপত্র তৈরি করেন। তিনি সবসময় ক্রেতাদের গুরুত্ব দিয়ে পণ্য ডিজাইন করে থাকেন। তার প্রতিষ্ঠানটি । অপেক্ষাকৃত কম মূল্যে উন্নতমানের ফার্নিচার বিক্রয় করে। অর্থাৎ, প্রতিষ্ঠানটি পণ্যমান ও কার্যকারিতার ওপর গুরুত্ব দেয়। ফলে প্রতিষ্ঠানটি ব্যাপক খ্যাতি অর্জন করে। জনাব প্লাবনের প্রতিষ্ঠানটি ব্যবহারিক বা ক্রিয়াগত ডিজাইন অনুসরণ করে। - তারা পণ্যের বিদ্যমান কার্যকারিতা ও উপযোগিতায় পরিবর্তন আনে। অর্থাৎ, । তারা পণ্যের মান বাড়ায়। প্রতিষ্ঠানটি অপেক্ষাকৃত কম মূল্যে উন্নত পঞ্চ সরবরাহ ও বিক্রি করেন। এটি ক্রেতাকে দারুণভাবে আকৃষ্ট করে। ফলে • তাদের পণ্যের বিক্রি ও মুনাফা বেড়ে যায়। এটি জনাব প্লাবনকে সফলতা এনে দিতে সাহায্য করে। তাই বলা যায়, জনাব প্লাবনের খ্যাতি অর্জনের ও কারণ হলো ক্রিয়াগত বা ব্যবহারিক ডিজাইনের অনুসরণ ।"
        }
      ]
    },
    {
      "number": "10",
      "uddipok": "A & Z. একটি পোশাক উৎপাদনকারী প্রতিষ্ঠান। প্রতিষ্ঠানটি একটি আন্তর্জাতিক মান নিয়ন্ত্রণকারী সংস্থা থেকে সনদ অর্জন করে। সম্প্রতি প্রতিষ্ঠানটির কর্মীরা একটি রপ্তানি আদেশের পোশাক উৎপাদনকালীন সময়ে কিছু পোশাকের কাটিঃ-এ ত্রুটি দেখতে পায়। তাৎক্ষণিকভাবে উক্ত ত্রুটি সংশোধন করেও প্রতিষ্ঠানটি নির্দিষ্ট সময়ে কাঙ্ক্ষিত পরিমাণ পণ্য উৎপাদনে ব্যর্থ হয়।",
      "tag": "DCC 23",
      "sub_questions": [
        {
          "label": "ক",
          "question": "কৃষি খাত কী?",
          "explanation": "ভূমি থেকে সম্পদ ও পণ্য উৎপাদন সংশ্লিষ্ট খাতই হলো কৃষি খাত।"
        },
        {
          "label": "খ",
          "question": "\"মান নিয়ন্ত্রণ উচ্চমান নিশ্চিত করে\" ব্যাখ্যা করো।",
          "explanation": "মান নিয়ন্ত্রণের মাধ্যমে পণ্য বা সেবার মান নিশ্চিত করা যায় বলে এটি, উচ্চমানের নিশ্চয়তা দেয়। ভোক্তাদের প্রয়োজন, অভাব ও চাহিদা পুরণ এবং সন্তুষ্টি অর্জন করার লক্ষ্যে প্রতিষ্ঠান পণ্যের একটি মান নির্ধারণ করে থাকে। মান নিয়ন্ত্রণ কার্যাবলির মাধ্যমে পূর্বনির্ধারিত মান অনুযায়ী পণ্য উৎপাদিত হচ্ছে কি না তা তদারকি এবং প্রয়োজনে সংশোধনমূলক পদক্ষেপ নিয়ে সঠিক মান বজায় রাখার চেষ্টা চালানো হয়। এজন্য বলা যায়, মান নিয়ন্ত্রণ পণ্যের উচ্চ, মান নিশ্চিত করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন প্রতিষ্ঠান থেকে সনদ গ্রহণ করে? ব্যাখ্যা করো।",
          "explanation": "উদ্দীপকের উল্লিখিত প্রতিষ্ঠানটি আন্তর্জাতিক মান নিয়ন্ত্রণকারী প্রতিষ্ঠান ISO থেকে সনদ গ্রহণ করে। ISO সুইজারল্যান্ডের জেনেভাতে অবস্থিত। এর পূর্ণরূপ হলো International Organization for standardization। এটি একটি আন্তর্জাতিক মান নির্ধারণকারী প্রতিষ্ঠান। এ প্রতিষ্ঠান পণ্য বা সেবার গুণগতমান পরীক্ষা- নিরীক্ষা করে আন্তর্জাতিক মান নিশ্চিত করে সনদ দিয়ে থাকে। A & Z. পোশাক উৎপাদনকারী একটি প্রতিষ্ঠান। প্রতিষ্ঠানটি একটি আন্তর্জাতিক মান নিয়ন্ত্রণকারী সংস্থা থেকে সনদ অর্জন করে। ISO-ই একমাত্র প্রতিষ্ঠান যারা পণ্যমানের ক্ষেত্রে পরীক্ষা-নিরীক্ষা করে সনদ প্রদান করে। ISO-এর সনদ না পেলে কোনো প্রতিষ্ঠান আন্তর্জাতিক বাজারে পণ্য রপ্তানি করতে পারে না। সুতরাং' A & Z আন্তর্জাতিক পোশাক রপ্তানির ক্ষেত্রে ISO থেকে মান সনদ গ্রহণ করে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানের কাঙ্ক্ষিত পরিমাণ উৎপাদনে ব্যর্থ হওয়ার কারণ ব্যয়ের ধরন উল্লেখপূর্বক বিশ্লেষণ করো",
          "explanation": "প্রতিষ্ঠানটির কাঙ্ক্ষিত পরিমাণ উৎপাদনে ব্যর্থ হওয়ার কারণ। প্রতিরোধমূলক ব্যয় না করা। পণ্যের নিম্নমান প্রতিরোধ করার জন্য যে ব্যয় সংঘটিত হয় তা প্রতিরোধমূলক বা নিবারণ ব্যয়। কর্মীদের প্রশিক্ষণ ব্যয়, পুনঃডিজাইন ব্যয়, সরবরাহকারীদের সাথে কাজ সম্পন্নের ব্যয় প্রভৃতি প্রতিরোধমূলক ব্যয়ের অন্তর্ভুক্ত। এটি এক ধরনের ব্যয় হলেও প্রতিষ্ঠানের জন্য মঙ্গলজনক। A & Z পোশাক উৎপাদনকারী একটি প্রতিষ্ঠান। এটি সম্প্রতি আন্তর্জাতিক মান নিয়ন্ত্রণকারী সংস্থা ISO থেকে সনদ গ্রহণ করে। সম্প্রতি প্রতিষ্ঠানটি একটি রপ্তানি আদেশ পায়। কর্মীরা সেই পোশাক * উৎপাদনকালীন সময়ে কিছু পোশাকের কাটিং-এ ত্রুটি দেখতে পায়। তাৎক্ষণিকভাবে উক্ত ত্রুটি সংশোধন করেও প্রতিষ্ঠানটি কাঙ্ক্ষিত পরিমাণ 'উৎপাদনে ব্যর্থ হয়। কিন্তু নিম্নমান প্রতিরোধে করণীয় কাজ সম্পন্ন করে প্রতিষ্ঠানটি কাঙ্ক্ষিত পরিমাণ উৎপাদন করতে পারত। A & Z প্রতিষ্ঠানটি প্রাথমিক পর্যায়ে অভ্যন্তরীণ ব্যর্থতার ব্যয় সঠিকভাবে অনুসরণ করে। তবুও সঠিক পরিমাণ পণ্য উৎপাদনে ব্যর্থ হয়। প্রতিষ্ঠানটি যদি কর্মীদেরকে সঠিকভাবে প্রশিক্ষণ দিত তবে তাদের এ ক্ষতি হতো না। কেননা প্রশিক্ষিত কর্মীরা অনেক দক্ষভাবে স্বল্প সময়ে কাজ সম্পাদন করতে পারে। দক্ষ কর্মীদের কাজের ফলে ভুল-ত্রুটি হওয়ার আশংকা কম থাকে। তাছাড়া উৎপাদন প্রক্রিয়া পুন:ডিজাইন করেও সঠিক পরিমাণে পণ্য উৎপাদন করা যেত। এগুলো প্রতিরোধমূলক ব্যয়ের অন্তর্ভুক্ত। তাই, আমি মনে করি, প্রতিরোধমূলক ব্যয় নির্বাহের মাধ্যমে প্রতিষ্ঠানটি ব্যর্থতা এড়াতে পারত।"
        }
      ]
    },
    {
      "number": "11",
      "uddipok": "'লামিসা গার্মেন্টস লি.' সাভার ইপিজেডে অবস্থিত পোশাক রপ্তানিকারক একটি প্রতিষ্ঠান। প্রতিষ্ঠানটি পণ্যের মান নিশ্চিতকরণের জন্য উৎপাদন চলাকালীন সময়ে পণ্য পরিদর্শনের ব্যবস্থা করে থাকে। এর ফলে প্রতিষ্ঠানটির ব্যয় বৃদ্ধি পেলেও উন্নতমানের পণ্য উৎপাদন সম্ভব হচ্ছে। আন্তর্জাতিক বাজারে প্রতিযোগিতা মোকাবিলার জন্য কর্মীদের বিভিন্ন ধরনের সুবিধা প্রদানের মাধ্যমে তাদের স্বতঃস্ফূর্ত অংশগ্রহণ নিশ্চিত করার পাশাপাশি প্রতিষ্ঠানটি নিয়মিত পণ্যের মান উন্নয়ন করে থাকে। ফলে প্রতিষ্ঠানটি তাদের কাঙ্ক্ষিত লক্ষ্য অর্জনে সফল হয়েছে।",
      "tag": "DCC 23",
      "sub_questions": [
        {
          "label": "ক",
          "question": "BSTI-এর পূর্ণরূপ কী?",
          "explanation": "BSTI-এর পূর্ণরূপ হলো- Bangladesh Standards and Testing Institution."
        },
        {
          "label": "খ",
          "question": "ISO-14000 কী? ব্যাখ্যা করো।",
          "explanation": "১৯৯৬ সালে International Organization for Standardization (ISO) এক সেট নতুন মানদণ্ড প্রবর্তন করে, যাঁর নাম হলো ISO-14000। ISO-14000 কারখানার উৎপাদন পরিবেশ সম্পর্কিত শর্তাবলির ওপর ভিত্তি করে প্রতিষ্ঠিত একটি মানদণ্ড। ISO-14000 সনদ প্রাপ্তিতে পরিবেশগত ব্যবস্থাপনা পদ্ধতি, পরিবেশগত কার্যাবলির মূল্যায়ন, পরিবেশগত মোড়ক এবং পণ্যের জীবন চক্রের নির্ধারণ সংক্রান্ত শর্তাবলি অনুসরণ করতে হয়। সুতরাং, এ সনদ প্রাপ্তিতে কোম্পানিকে পরিবেশ সংরক্ষণ সংক্রান্ত একটি সুস্পষ্ট অঙ্গীকার করতে হয়। ISO-14000 একটি পরিবেশ বিষয়ক ব্যবস্থাপনার পদ্ধতি।"
        },
        {
          "label": "গ",
          "question": "উল্লিখিত উদ্দীপকের প্রাথমিক পর্যায়ে 'লামিয়া গার্মেন্টস লি.' কোন ধরনের ব্যয় নির্বাহ করে? ব্যাখ্যা করো।",
          "explanation": "উদ্দীপকের প্রাথমিক পর্যায়ে 'লামিসা গার্মেন্টস লি.' মূল্যায়ন ব্যয় নির্বাহ করে। কোনো প্রতিষ্ঠানের নিম্নমানের পণ্য উৎপাদনের কারণ নির্ণয় ও তা সমাধানে মূল্যায়ন ব্যয় করা হয়। পরিদর্শন, পরীক্ষা, মান নিয়ন্ত্রণ প্রভৃতির জন্য এ ধরনের ব‍্যয় হয়। এটি মানসম্মত পণ্য তৈরিতে ভূমিকা রাখে। মূল্যায়ন ব্যয় এক ধরনের বিনিয়োগ। উদ্দীপকে 'লামিসা গার্মেন্টস লি.' সাভার ইপিজেডে অবস্থিত একটি পোশাক রপ্তানিকারক প্রতিষ্ঠান। প্রতিষ্ঠানটি পণ্যের মান নিশ্চিতকরণে জোর দেয়। এজন্য প্রতিষ্ঠানটি উৎপাদন চলাকালীন সময়ে পণ্য পরিদর্শনের ব্যবস্থা করে। এক্ষেত্রে পণ্য উৎপাদন আদর্শমান অনুযায়ী হচ্ছে কি না তা জানা যায়। এর পাশাপাশি পণ্যমান ভালো কিনা। খারাপ তা পরিমাণ করা যায়। তাছাড়া উৎপাদন প্রক্রিয়ায় কোনো সমস্যা হলে তা সমাধানের ব্যবস্থা করা যায়। এভাবে পণ্যমান নিশ্চিত করা সম্ভব হয়। আর এসব কাজ সম্পাদনের জন্য যে ব্যয় হয়। তা মূল্যায়ন ব্যয়ের অন্তর্ভুক্ত। তাই বলা যায়, উদ্দীপকের প্রাথমিক পর্যায়ে 'লামিসা গার্মেন্টস লি.'- মূল্যায়ন ব্যয় নির্বাহ করে।"
        },
        {
          "label": "ঘ",
          "question": "আন্তর্জাতিক বাজারে 'লামিসা গার্মেন্টস লি.-এর কাঙ্ক্ষিত লক্ষ্য অর্জনের কারণ মান ব্যবস্থাপনার ঐতিহাসিক প্রেক্ষাপট অনুসারে বিশ্লেষণ করো।",
          "explanation": "আন্তর্জাতিক বাজারে 'লামিসা গার্মেন্টস লি.'-এর কাঙ্ক্ষিত লক্ষ্য অর্জনের কারণ হলো সার্বিক মান ব্যবস্থাপনার অনুসরণ। মান ব্যবস্থাপনার ঐতিহাসিক প্রেক্ষাপটের একটি গুরুত্বপূর্ণ অংশ হলো। সার্বিক মান ব্যবস্থাপনা। এটি কাঁচামাল কেনা থেকে শুরু করে চূড়ান্ত পণ্য উৎপাদন পর্যন্ত সর্বস্তরে পণ্যের গুণগত মান নিশ্চিত করে। সার্বিক মান ব্যবস্থাপনা ক্রেতা সন্তুষ্টি, কর্মীদের সম্পৃক্ততা ও মানের ধারাবাহিক উন্নয়নের নীতি অনুসরণ করে। উদ্দীপকে 'লামিসা গার্মেন্টস লি.' পোশাক রপ্তানিকারক একটি প্রতিষ্ঠান। প্রতিষ্ঠানটি পণ্যের মান নিশ্চিতকরণের জন্য উৎপাদন চলাকালীন পণ্য পরিদর্শনের ব্যবস্থা করে থাকে। এতে উন্নতমানের পণ্য উৎপাদন সম্ভব হচ্ছে। আন্তর্জাতিক বাজারে প্রতিযোগিতা মোকাবেলা করার জন্য প্রতিষ্ঠানটি কর্মীদের স্বতঃস্ফূর্ত অংশগ্রহণ নিশ্চিত করে। তাছাড়া প্রতিষ্ঠানটি নিয়মিত পণ্যের উন্নয়ন করে।উদ্দীপকে প্রতিষ্ঠানটি আন্তর্জাতিক বাজারে মানসম্মত পণ্য সরবরাহ করে। এতে ক্রেতারা মানসম্মত পণ্য ভোগ বা ব্যবহার করতে পারে। ফলে, ক্রেতা সন্তুষ্টি অর্জিত হয়। পাশাপাশি প্রতিষ্ঠানটি কর্মীদের বিভিন্ন ধরনের সুবিধা প্রদান করে। এতে কর্মীরা প্রতিষ্ঠানের জন্য মানসম্পন্ন পণ্য উৎপাদনে আগ্রহী হয়। তাছাড়া প্রতিষ্ঠানটি পণ্যের নিয়মিত বা ধারাবাহিক মান উন্নয়নের ব্যবস্থা করে। এভাবে প্রতিষ্ঠানটি ক্রেতা সন্তুষ্টি, কর্মী সংশ্লিষ্টতা ও পণ্যের ধারাবাহিক মান উন্নয়নের মাধ্যমে সার্বিক মান ব্যবস্থাপনা অনুসরণ করে। ফলে আন্তর্জাতিক বাজারে এ প্রতিষ্ঠানের ক্রেতার সংখ্যা ও সুনাম বাড়ে। তাই প্রতিষ্ঠানটি তাদের কাঙ্ক্ষিত লক্ষ্য অর্জনের সক্ষম হয়। সুতরাং, আন্তর্জাতিক বাজারে 'লামিসা গার্মেন্টস লি.'-এর কাঙ্ক্ষিত লক্ষ্য অর্জনের কারণ সার্বিক মান ব্যবস্থাপনার অনুসরণ।"
        }
      ]
    }
  ]
}