{
  "title": "যশোর বোর্ড ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "রফিক ও রমিজ দুই বন্ধু প্রশিক্ষণ কেন্দ্র থেকে টেইলারিং কাজ শিখেছেন। তবে রফিক শুধু নিজ পরিবারের সদস্যদের ব্যবহারের জন্য পোশাক তৈরি করে। অপরদিকে রমিজ নিউমার্কেটে একটি টেইলারিং এর দোকান প্রতিষ্ঠা করেন। সেখানে তিনি পাঁচজন কর্মচারীর সহায়তায় গ্রাহকদের জন্য পোশাক তৈরি করেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "কোন দ্রব্য সামগ্রী এক স্থান থেকে অন্য স্থানে স্থানান্তর করার ফলে যে অতিরিক্ত উপযোগ সৃষ্টি হয় তাকে স্থানগত উপযোগ বলে।"
        },
        {
          "label": "খ",
          "question": "",
          "explanation": "উৎপাদনের উপকরণ ব্যবহার করে যে পরিমাণ পণ্যদ্রব্য উৎপাদিত হয় তার অনুপাতই হলো উৎপাদনশীলতা। কোন প্রতিষ্ঠানের উৎপাদনশীলতা উক্ত প্রতিষ্ঠানে কর্মরত কর্মীদের দক্ষতার উপর নির্ভর করে। উৎপাদনের দক্ষতা বৃদ্ধি পেলে উৎপাদনশীলতা বৃদ্ধি পায়। আবার উৎপাদনশীলতার বৃদ্ধি পেলে উৎপাদন বৃদ্ধি পায়। তাই বলা যায়, উৎপাদনশীলতা নির্ভর করে উৎপাদনের দক্ষতার উপর।"
        },
        {
          "label": "গ",
          "question": "",
          "explanation": "উদ্দীপকে রফিক ও রমিজের কাজ রূপগত উপযোগের সাথে জড়িত। দ্রব্যের আকার আকৃতি পরিবর্তনের মাধ্যমে যে উপযোগ সৃষ্টি হয় তাকে রূপগত উপযোগ বলে। যেমন: কাঠকে আকার পরিবর্তনের মাধ্যমে কাজ আবার কাঠের রূপ পরিবর্তন করে তৈরি করা হয়। উদ্দীপকে রফিক ও রমিজ দুই বন্ধু প্রশিক্ষণ কেন্দ্র থেকে টেইলারিং কাজ শিখে। টেলোরিং কাজ একটি শিল্প যা কাঁচামালের রূপ পরিবর্তন এর মাধ্যমে চূড়ান্ত পণ্য হিসেবে রূপান্তর করা হয়। অর্থাৎ পন্য উৎপাদনের ক্ষেত্রে প্রক্রিয়াজাত করে তা প্রকৃত পন্যে রূপদান করা হয়। পন্যের রূপ পরিবর্তনের কারণে বলা যায়, তাদের কাজটি রূপগত উপযোগ সৃষ্টি করে।"
        },
        {
          "label": "ঘ",
          "question": "",
          "explanation": "উদ্দীপকে দুই বন্ধুর কাজের মধ্যে দ্বিতীয় বন্ধু রমিজের কাজটি উৎপাদন।  প্রয়োজনীয় উপকরণ (ভূমি, শ্রম,মূলধন ও সংগঠন) ব্যবহার করে মানুষের ব্যবহার উপযোগী দ্রব্য বা সেবা তৈরি করাকে উৎপাদন বলে। উৎপাদনের মাধ্যমে প্রকৃতি প্রদত্ত দ্রব্যের রূপ বা আকার আকৃতি পরিবর্তন করে নতুন উপযোগ সৃষ্টি করা যায়।  উদ্দীপকের রফিক ও রমিজ দুই বন্ধু প্রশিক্ষণ কেন্দ্র থেকে টেইলারিং কাজ শিখেন। তবে রফিক শুধু নিজ পরিবারের সদস্যদের ব্যবহারের জন্য পোশাক তৈরি করেন। অপর দিকে রমিজ নিউমার্কেটে একটি টেলারিং এর দোকান প্রতিষ্ঠা করেন। এখানে তিনি পাঁচজন কর্মচারীর সহায়তায় গ্রাহকদের জন্য পোশাক তৈরি করেন। এখানে দেখা যাচ্ছে, রফিক যে উদ্দেশ্যে পণ্য উৎপাদন করেছেন তার কোন ব্যবসায়িক উদ্দেশ্য নয়। উদ্দেশ্য তৈরি করে তা পরবর্তীতে কর্মচারীদের সহায়তা গ্রাহকের জন্য কোন সরবরাহ করে থাকে।  সকল সম্পদ সরাসরি ভোগ বা ব্যবহার করা যায় না। তাই এগুলোকে ব্যবহার করার জন্য ব্যবহার উপযোগী পন্যে রূপান্তর করতে হয়। একটা উৎপাদন কার্যক্রমের জড়িত বিভিন্ন প্রকারসমূহ তথা জনবলের প্রয়োজন হয়। এর মাধ্যমে কর্মসংস্থানের সুযোগ সৃষ্টি হয় এবং দেশের বেকারত্ব দূর হয়ে অর্থনৈতিক অগ্রগতি ঘটে। উদ্দীপকের  কাজটি ব্যবসায়িক উদ্দেশ্য করা হয়ে যা পরবর্তীতে দেশের অর্থনীতিতে অবদান রাখবে। আবার জনাব রফিকের কাজের মাধ্যমে শুধু তার পরিবারের প্রয়োজন মিটবে, যার মাধ্যমে কোন আয় উপার্জন হয় না।  তাই বলা যায়, রমিজের কাজটি উৎপাদন হিসেবে বিবেচনা করা যায়।"
        }
      ]
    },
    {
      "number": "2",
      "uddipok": "\"শান লি.\" ২০২২ সালে ২,৭০,০০,০০০ টাকা মূল্যের পণ্য উৎপাদন করেছে। এ সময় প্রতিষ্ঠানের কাচাঁমাল বাবদ ৯০,০০,০০০ টাকা, বেতন ও মজুরি বাবদ ৩৫,০০,০০০ টাকা এবং যন্ত্রপাতি ও অন্যান্য বাবদ ১০,০০,০০০ টাকা ব্যয় হয়। ২০২১ সালে একই উপকরণ ব্যবহার করে প্রতিষ্ঠানটির মোট উৎপাদশীলতা ১.২০। সার্বিক বিবেচনায় প্রতিষ্ঠানটির ব্যবস্থাপনা কর্তৃপক্ষের ব্যবসায় সম্প্রসারণের সিদ্ধান্ত নিয়েছে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "প্রকৃত ভোগকারীদের নিকট অথবা তাদের স্বত্বাধীনে বা মালিকানায় বিক্রয়কারী বা উৎপাদকের পণ্য পৌঁছানোর ফলে যে উপযোগ সৃষ্টি হয় তাকে মালিকানা গত বা সত্বগত উপযোগ বলে।"
        },
        {
          "label": "খ",
          "question": "",
          "explanation": "প্রয়োজনীয় উপকরণ (ভূমি, শ্রম, মূলধন ও সংগঠন) ব্যবহার করে মানুষের ব্যবহার উপযোগী দ্রব্য বা সেবা তৈরি করাকে উৎপাদন বলে।  উৎপাদনের মাধ্যমে সম্পদের সদ্যবহার নিশ্চিত হয়।উৎপাদনে বিদ্যমান সম্পদের সঠিক ব্যবহার উৎপাদনের মাধ্যমে সম্ভব। একটি দেশের প্রাকৃতিক ও অপ্রাকৃতিক সম্পদ আহরণ করে উৎপাদন কাজে ব্যবহার করা হয়। ফলে এসব সম্পদের সদ্যবহার করা সম্ভব হয়।"
        },
        {
          "label": "গ",
          "question": "",
          "explanation": "২০২২ সালের জন্য শান লিমিটেড এর কাঁচামালের উৎপাদনশীলতা নির্ণয় করা হলো: এখানে, প্রতিষ্ঠানটি ২০২২ সালে ২,৭০,০০,০০০ টাকার পণ্য উৎপাদন করে। অর্থাৎ তাদের মোট উৎপাদনের মূল্য =২,৭০,০০,০০০ টাকা কাঁচামাল বাবদ ব্যায়=৯০,০০,০০০ টাকা। আমরা জানি, কাঁচামালের উৎপাদনশীলতা = মোট উৎপাদনের মূল্য ÷ মোট কাঁচামালের মূল্য = ২,৭০,০০,০০০÷৯০,০০,০০০ টাকা = ৩ টাকা প্রতি একক সুতরাং, ২০২২ সালের জন্য শান লিমিটেড এর কাঁচামালের উৎপাদনশীলতা হল ৩ টাকা প্রতি একক।"
        },
        {
          "label": "ঘ",
          "question": "",
          "explanation": "শান লিমিটেড এর ২০২২সালের মোট উৎপাদনশীলতা নির্ণয়: আমরা জানি,  মোট উৎপাদনশীলতা = মোট উৎপাদন মূল্য ÷ মোট উপকরণ ব্যয়  =মোট উৎপাদন মূল্য ÷ (কাঁচামাল বাবদ ব্যয় +বেতন ও মজুরি ব্যয় +অন্যান্য ব্যয়)  =২,৭০,০০,০০০÷ (৯০,০০,০০০+৩৫,০০,০০০+১০,০০,০০০) =২,৭০,০০,০০০÷১,৩৫,০০,০০০ = ২ টাকা প্রতি একক।  শান লিমিটেড এর ২০২২ সালের মোট উৎপাদনশীলতা দুই টাকা প্রতি একক।  মন্তব্য: দেখা যাচ্ছে ২০২১ সালে কোম্পানির মোট উৎপাদশীলতা ছিল ১.২ টাকা এবং ২০২২ সালের বৃদ্ধি পেয়ে ২ টাকা হয়েছে। অর্থাৎ ২০২২ সালের মোট উৎপাদনশীলতা বেশি হওয়ায় বলা যায় প্রতিষ্ঠানের মোট উৎপাদনশীলতার সন্তোষজনক।"
        }
      ]
    },
    {
      "number": "3",
      "uddipok": "পৈত্রিক সূত্রে প্রাপ্ত পাঁচ বিঘা সম্পত্তিতে মি. বাসিত আলী একটি পোল্ট্রি ফার্ম স্থাপন করেন। প্রথম অবস্থায় প্রয়োজনে অর্থ ও পর্যাপ্ত শ্রমিক নিয়োগ দিয়েও সমন্বয়ের অভাবে তিনি কাঙ্খিত সাফল্য অর্জনে ব্যর্থ হন। এমতাবস্থায় কৃষি কর্মকর্তার পরামর্শে সার্বিক নিয়ন্ত্রণ এবং প্রত্যক্ষ তত্ত্বাবধায়নের মাধ্যমে তিনি স্বল্প সময়ের মধ্যে ব্যবসায়িক সাফল্য অর্জনের সক্ষম হন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "কর্মীদের দক্ষতা ও যোগ্যতা অনুযায়ী কাজ ভাগ করে দেওয়াকে শ্রম বিভাগ বলে।"
        },
        {
          "label": "খ",
          "question": "",
          "explanation": "যে সকল আয় বা সম্পদ পরবর্তীতে আয় বৃদ্ধিতে সহায়তা করে তাকে মূলধন বলে। উৎপাদনের সকল উপকরণের সমন্বয়ে উৎপাদনের উদ্দেশ্যে অর্জন হয়। উৎপাদনের সকল উপকরণের মধ্যে অন্যতম হচ্ছে মূলধন। মূলধন ব্যবসায় বা উৎপাদনের চালিকাশক্তি। উৎপাদন এর সকল উপকরণ সংগ্রহের জন্য অর্থের প্রয়োজন।শ্রমিকের কাজ এর শ্রমিক অর্থের মাধ্যমে প্রদান করা হয়। উক্ত অর্থ মূলধন হিসেবে বিবেচিত।"
        },
        {
          "label": "গ",
          "question": "",
          "explanation": "উদ্দীপকে মি. বসিত আলী পৈত্রিক সূত্রে উৎপাদনের ভূমি উপকরণ পেয়েছে। প্রকৃতিপ্রদত্ত সম্পদ যা উৎপাদন কাজে ব্যবহৃত হয় তাকে ভূমি বলে। ভূমি উৎপাদনের মৌলিক উপাদান যার যোগান সীমিত এবং এটি প্রকৃত প্রদত্ত এবং এটি অবিনশ্বর। পৈত্রিক সম্পত্তিতে বাসিত আলী একটি পোল্ট্রি ফার্ম স্থাপন করেন। জমি পেয়ে তিনি সেখানে একটি পোল্ট্রি ফার্ম স্থাপন করেন। উক্ত জমি একটি প্রাকৃতিক সম্পদ যা কেউ তৈরি করতে পারবে না বা ধ্বংস করতে পারবে না। উক্ত সম্পদ প্রকৃতি প্রদত্ত যা আমরা উৎপাদন কাজে ব্যবহার করি। তাই বলা যায়, পৈত্রিক সূত্রে পাওয়া জমি টি হল উৎপাদনের ভূমি উপকরণ।"
        },
        {
          "label": "ঘ",
          "question": "",
          "explanation": "\"দক্ষ সংগঠন গড়ে তোলায় বাসিত আলীর ব্যবসায় সফলতার মূল কারণ\"- কথাটির সাথে আমি একমত। যে মানবীয় উপাদান উৎপাদনের অন্যান্য উপকরণের মধ্যে সমন্বয় সাধন করে প্রতিষ্ঠানের উদ্দেশ্য অর্জন করে তাকে সংগঠন বলে। সংগঠন উৎপাদনের সকল উপকরণকে একত্র করে তার পরিচালনার মাধ্যমে উৎপাদন কাজ সম্পন্ন করে। উদ্দীপকের  পৈত্রিক সূত্রের প্রাপ্ত ৫ বিঘা সম্পত্তিতে বাসিত আলী একটি পল্ট্রি কারখানা স্থাপন করেন। প্রথম অবস্থায় অর্থ ও পর্যাপ্ত শ্রমিক নিয়োগ দিয়েও সমন্বয়ের অভাবে তিনি কাঙ্ক্ষিত সফলতা অর্জন করতে ব্যর্থ হন। পরবর্তীতে তিনি কৃষি কর্মকর্তার পরামর্শ অনুযায়ী সার্বিক নিয়ন্ত্রণ ও প্রত্যক্ষ তত্ত্বাবধানে মাধ্যমে সময়ের ব্যবসার সাফল্য লাভ করেন। ভূমি ,শ্রম ও মূলধন উপকরণের  সমন্বয় হীনতার তথা সংগঠনের অভাবে তার ব্যবসা সাফল্য অর্জনে ব্যর্থ হন তিনি। পরবর্তীতে তিনি কৃষি কর্মকর্তার নিয়ন্ত্রণ ও প্রত্যক্ষ তত্ত্বাবধানের মাধ্যমে সফলতা লাভ করেন। যা উৎপাদনের সংগঠন উপকরণটি নির্দেশ করে থাকে। একটি প্রতিষ্ঠান লক্ষ্য অর্জনের ক্ষেত্রে শক্তিশালী সংগঠন কাঠামো প্রয়োজন হয়। একটি প্রতিষ্ঠানের সফলতা নির্ভর করে তার উপকরণগুলোর সঠিক ব্যবহারের উপর। সংগঠন হলো উৎপাদনের এমন একটি উপকরণ যার মাধ্যমে উৎপাদনের অন্যান্য উৎকরণকে একত্রিত করা হয়। এসবের কাম্য ব্যবহার নিশ্চিত হয় এবং উপকরণের সর্বোচ্চ ব্যবহার কর। জনাব বাসিত আলী উৎপাদনের সংগঠন উপকরণের প্রভাবে প্রাতিষ্ঠানিক সাফল্য অর্জনের সক্ষম হয়েছেন বলে আমি মনে করি।"
        }
      ]
    },
    {
      "number": "4",
      "uddipok": "মি. আবুল হাসান তার তিন বন্ধুর নিকট থেকে ৯০ লক্ষ টাকা ঋণ নিয়ে \"পল্লী শাড়ি ঘর\" নামে একটি শাড়ি তৈরির কারখানা স্থাপন করেন। শ্রমিক এখানে কাজ করলেও তিনি নিজে ব্যবসাটি পরিচালনা করেন। প্রতিষ্ঠানটির উৎপাদিত শাড়ি মান সম্পন্ন হওয়ায় চাহিদা ক্রমাগত বৃদ্ধি পাচ্ছে। এ বছর বাণিজ্য মেলায় প্রতিষ্ঠান বিদেশি ক্রেতাদের মাঝে সাড়া ফেলেছে। এতে আবুল হাসান বর্ণিত চাহিদা পূরণের চুক্তির ভিত্তিতে তিনি আরো দুই বন্ধুর নিকট থেকে মূলধন সংগ্রহের মাধ্যমে উদৎপাদন বাড়ানোর সিদ্ধান্ত নিয়েছেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "সরকার কর্তৃক গঠিত ও পরিচালিত ব্যবসার সংগঠনকে রাষ্ট্রীয় সংগঠন বলে।"
        },
        {
          "label": "খ",
          "question": "",
          "explanation": "উৎপাদনের সামগ্রিক ব্যবস্থাকে বিভিন্ন স্তরে ভাগ করে শ্রমিকের দক্ষতা, সমর্থ্য ও যোগ্যতা অনুযায়ী তাদের কাজ বন্টন করে দেওয়াকে শ্রমবিভাগ বলে। সকল কাজে সকল শ্রমিকের সমান দক্ষতা থাকে না, সে অনুযায়ী কাজ ভাগ করে দেওয়া হলে একজন শ্রমিক একই কাজদের সম্পাদন করতে পারে। যার ফলে ওই কাজের প্রতি শ্রমিকের দক্ষতা বৃদ্ধি পায় এবং শ্রমিক তার যোগ্যতা অনুযায়ী কাজ করে। এতে তাদের কাজে আনন্দ সৃষ্টি হয় এবং উৎপাদনশীলতা বৃদ্ধি পায়। তাই বলা যায়, শ্রম বিভাগ কর্মীদের দক্ষতা বৃদ্ধিতে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত \"পল্লী শাড়ি ঘর\" প্রতিষ্ঠানটি এক মালিকানা ব্যবসায় সংগঠন।  একক মালিকানায় গঠিত ও পরিচালিত ব্যবসায় সংগঠনকে এক মালিকানা ব্যবসায় বলে। এ ধরনের ব্যবসায় মালিক একাই সকল দায়ভার গ্রহণ করেন এবং তিনি একাই মুনাফার অংশীদারিত্ব লাভ করে।  তিনি তার তিন বন্ধুর থেকে ৯০লক্ষ টাকা ঋণ নিয়ে \"পল্লী শাড়িঘর\" নামে একটি শাড়ি তৈরীর কারখানা স্থাপন করেন। ৫০ জন শ্রমিক এখানে কাজ করলেও তিনি নিজে ব্যবসায়ীটি পরিচালনা করেন। এখানে দেখা যাচ্ছে প্রতিষ্ঠানটির মালিক আবুল পরিচালনা সংক্রান্ত কাজ সহ সবকিছু তিনি একাই সম্পাদন করেন। উল্লেখ্য তিনি তিন বন্ধুর নিকট থেকে অর্থ নিলেও তাদেরকে তিনি অংশীদার হিসেবে গ্রহণ করেননি বরং ঋণ হিসেবে গ্রহণ করেছেন।  অর্থাৎ একক পরিচালনা ও সকল কর্মকান্ড একা সম্পাদন করে বিধায় বলা যায় প্রতিষ্ঠানটি একটি এক মালিকানা সংগঠন।  তাই বলা যায়,উদ্দীপকে উল্লিখিত \"পল্লী শাড়ি ঘর\" প্রতিষ্ঠানটি একটি এক মালিকানা সংগঠন।"
        },
        {
          "label": "ঘ",
          "question": "",
          "explanation": "উদ্দীপকে প্রথম পর্যায়ে সংগঠনটি হচ্ছে এক মালিকানা সংগঠন ও দ্বিতীয় পর্যায়ে সংগঠনটি হচ্ছে অংশীদারের সংগঠন। দুই সংগঠনের মধ্যে অংশীদারের সংগঠন দেশের অর্থনৈতিক উন্নয়ন অধিক ভূমিকা রাখে। একক মালিকানায় গঠিত ও পরিচালিত ব্যবসায়কে এক মালিকানা ব্যবসায় বলে। ব্যবসায়ের মালিক একাই সবকিছুর দায়ভার বহন করে। দুই বা ততোধিক ব্যক্তি পরস্পর চুক্তিবদ্ধ হয়ে যে ব্যবসার সংগঠন গড়ে তুলে তাকে অংশীদারি ব্যবসা বলে। ১৯৩২ সালের আইন অনুযায়ী এ ব্যবসায় সর্বনিম্ন ২ জন এবং সর্বোচ্চ ২০ জন সদস্য মিলে গঠিত হয়। আর্থিক ও ব্যাংক ব্যবসায়ের ক্ষেত্রে সদস্যদের সর্বোচ্চ সীমা ১০ জন। উদ্দীপকে আবুল হাসান প্রাথমিক পর্যায়ে এক মালিকানা ব্যবসায় সংগঠন গড়ে তোলেন। প্রতিষ্ঠানটির উৎপাদিত শাড়ি মানসম্পন্ন হওয়ায় তাদের চাহিদাও ক্রমাগত বৃদ্ধি পায়। এ বছর বাণিজ্য মেলার প্রতিষ্ঠানের বিদেশী ক্রেতাদের মাঝে ব্যাপক সাড়া ফেলেছে। এতে আবুল হাসান অর্জিত চাহিদা পূরণে চুক্তির ভিত্তিতে দুই বন্ধুর নিকট থেকে মূলধন সংগ্রহের মাধ্যমে উৎপাদন বাড়ানোর সিদ্ধান্ত নিয়েছেন। আমরা জানি চুক্তির মাধ্যমে অর্থ নিয়ে ব্যবসার পরিচালনা করলে তা অংশীদারী সংগঠন হিসেবে গড়ে ওঠে। তাই বলা যায়, বর্ধিত চাহিদা মোকাবেলায় আবুল হাসান এক মালিকানা সংগঠন থেকে অংশীদার সংগঠন হিসেবে রূপান্তর করেন।"
        }
      ]
    },
    {
      "number": "5",
      "uddipok": "মিস লীরা ব্যস্ততম রাস্তার মোড়ে একটি বিউটি পার্লার স্থাপন করেন। সেখানে ক্রেতাদের পছন্দ অনুযায়ী চুল কাটা,  সাজানো ও ফেসিয়াল সহ পার্লারে যাবতীয় কাজ সম্পন্ন করা হয়। দক্ষ ও অভিজ্ঞ বিউটিশিয়ানদের নিপুন হাতের কাজে ক্রেতারা সন্তুষ্ট। ফলে পার্লারটিতে তাদের সংখ্যা দিন দিন বৃদ্ধি পাচ্ছে। ক্রেতাদের আস্থা ও নির্ভরশীলতার কারণে প্রতিষ্ঠানটি অল্প সময়ের মধ্যে সফলতা লাভে সক্ষম হন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যা মানুষের অভাব পূরণের সক্ষম এবং বিক্রয়ের জন্য বাজারে উপস্থাপন করা হয় তাকে পণ্য বলা হয়।"
        },
        {
          "label": "খ",
          "question": "",
          "explanation": "না, সেবা কে সেবা দানকারী থেকে আলাদা করা যায় না।  এসব কাজ বা সুবিধা মানুষের প্রয়োজন মেটাতে পারে কিন্তু দেখা যায় না বা স্পর্শ করা যায় না, তাকে সেবা বলা হয়।সেবার সাথে সেবা প্রদানকারী ও সেবা গ্রহীতা উভয়েই সরাসরি জড়িত থাকে  সেবা উৎপাদন ও ব্যবহারের সময় একই বা সামান্য পার্থক্য থাকে। উৎপাদনের সাথে সাথে এটি ব্যবহার করতে হয় কারণ এটি ক্ষণস্থায়ী। উৎপাদন ও ব্যবহারের সময় একই হওয়ায় সেবাদানকারী ব্যক্তি বা যন্ত্রপাতি থেকে আলাদা করা যায় না।"
        },
        {
          "label": "গ",
          "question": "",
          "explanation": "মিস লীরার ব্যবসায় প্রতিষ্ঠান সেবা খাতের সাথে জড়িত। উৎপাদনের যে খাত কোন ধরনের দৃশ্যমান কোন সামগ্রী উৎপাদন করে না এমন কিছু সুবিধা বা সৃষ্টি করে যা মানুষের জীবনকে আর উন্নত, সুখ স্বাচ্ছন্দ্যময়, নিরাপদ, আরামদায়ক ও বৈচিত্র্যময় করে তোলে তাকে সেবা খাত বলে। সেবা একটি অদৃশ্য বিষয় যার মালিকানা হস্তান্তর করা সম্ভব নয়। উদ্দীপকে মিস লীরা ব্যস্ততম রাস্তার মোড়ে একটি বিউটি পার্লার স্থাপন করেন। যেখানে ক্রেতাদের পছন্দ অনুযায়ী চুল কাটা, পার্লারে যাবতীয় কাজ সম্পন্ন করা হয়। এখানে মিস লিরা এমন একটি কাজ সম্পাদন করেছেন যা আমাদের কোন প্রকার দৃশ্যমান প্রদান না করে কিছু অদৃশ্যমান সেবা প্রদান করেছে। যার মাধ্যমে আমাদের জীবন সহজ ও স্বাচ্ছন্দ্যময় হয়ে উঠেছে । তাই বলা যায়, ব্যবসার প্রতিষ্ঠানটি উৎপাদনের সেবা খাতের অন্তর্ভুক্ত।"
        },
        {
          "label": "ঘ",
          "question": "",
          "explanation": "সফলতার মূল কারণ উৎপাদনের ব্যবস্থাপনার প্রবণতা ক্রেতামুখিতা। চূড়ান্ত পণ্য তৈরির উদ্দেশ্যে পণে্যর পরিকল্পনা, সংগঠন, উন্নয়ন এবং নিয়ন্ত্রণ সংক্রান্ত কার্যাবলী কে উৎপাদন ব্যবস্থাপনা বলে। উৎপাদন ব্যবস্থাপনা হলো ব্যবস্থাপনার একটি অংশ যা উৎপাদনে ব্যবহার করা হয়। বর্তমান বাজার পরিস্থিতি প্রতিযোগিতায় ক্রেতার রুচি, চাহিদা ও প্রতিযোগী প্রতিষ্ঠানের প্রভাব ইত্যাদি বিবেচনা করে ব্যবস্থাপনা ক্রেতামুখী পণ্য উৎপন্ন করে। মিস লিরা তার বিউটি পার্লারে ক্রেতাদের পছন্দ অনুযায়ী চুল কাটা, ও সাজানো, ফেসিয়ালস সহ পার্লারের যাবতীয় কাজ সম্পন্ন করেন।দক্ষ ও অভিজ্ঞ বিউটিশিয়ানদের নিপুন হাতের কাজে ক্রেতারাও সন্তুষ্ট। ফলে পার্লার টিতে ক্রেতাদের সংখ্যা দিন দিন বৃদ্ধি পাচ্ছে। আস্থা ও নির্ভরশীলতার কারণে প্রতিষ্ঠানটি অল্প সময়ের মধ্যে সফলতা অর্জনে সক্ষম হয়।উদ্দীপকের থেকে  বোঝা যাচ্ছে ক্রেতাদের ইচ্ছা ও প্রবণতার উপর ভিত্তি করে প্রতিষ্ঠানটি তাদের সেবা প্রদান করেছে। যা উৎপাদন ব্যবস্থাপনার ক্রেতামূখীতাকে নির্দেশ করেন। উৎপাদন  ব্যবস্থাপনা হলো চূড়ান্ত পণ্য বা সেবা তৈরীর উদ্দেশ্যে পণ্য ডিজাইন, মান নিয়ন্ত্রণ, সমন্বয় সংক্রান্ত কাজের সমষ্টি। নতুন নতুন প্রযুক্তির কল্যাণে প্রতিনিয়ত উৎপাদন ব্যবস্থাপনা জটিল থেকে জটিলতার হচ্ছে। এ কারণে উৎপাদন ব্যবস্থাপনায় গতি ও প্রকৃতির দ্রুত পরিবর্তন হচ্ছে। ব্যবসায় জোট, বিশ্বায়নের চ্যালেঞ্জ, পরিবেশের প্রতি গুরুত্ব ক্রেতা মুখিতা ইত্যাদি প্রবণতা উৎপাদন ব্যবস্থাপনায় লক্ষ করা যায়। উদ্দীপকে প্রতিষ্ঠানটি ক্রেতাদের চাহিদা ও পছন্দকে সর্বোচ্চ গুরুত্ব প্রদান করে এবং তাদের পরিবর্তিত চাহিদার জন্য সেবা প্রদান করে থাকে যা ক্রেতামুখীতাকে প্রকাশ করে।"
        }
      ]
    },
    {
      "number": "6",
      "uddipok": "ডা. দিজেন একজন \"ডেঙ্গু রোগ\" বিশেষজ্ঞ। ডেঙ্গু রোগ নির্ণয় আধুনিক যন্ত্রপাতি না থাকায় তিনি তা ক্রয়ের জন্য বিদেশে যান। এদিকে তার এলাকায় ডেঙ্গুর প্রকোপ বৃদ্ধি পাওয়ায় রোগীরা বেশ চিন্তিত। এ সময় অনেক রোগী তার চিকিৎসা থেকে বঞ্চিত হয়। তিনি দেশে ফিরে উন্নত প্রযুক্তির যন্ত্রপাতি দিয়ে অল্প সময়ের মধ্যে রোগ নির্ণয় করে চিকিৎসা দেন।রোগীরা রোগ মুক্ত হওয়ায় খুশি।",
      "tag": "DB 23,JB 23",
      "sub_questions": [
        {
          "label": "ক",
          "question": "",
          "explanation": "কাঁচামালকে পরিপূর্ণ পণ্যে রূপান্তরের জন্য পরিকল্পনা প্রণয়ন,উপকরণ সংগ্রহ, ক্রয়করন ও নিয়ন্ত্রণ সংক্রান্ত কার্যাবলী কে উৎপাদন ব্যবস্থাপনা বলে।"
        },
        {
          "label": "খ",
          "question": "",
          "explanation": "বিশেষ কোনো ক্রেতার ফরমায়েশ অনুযায়ী পণ্য তৈরি করা এবং সরবরাহ দেওয়া হলে তাকে কাস্টমাইজেশন বা ক্রেতা কেন্দ্রিকতা বলে। উৎপাদক তাদের নিজস্ব মান, আকার,সংখ্যা, মোড়কীকরণ ইত্যাদিকে প্রাধান্য না দিয়ে ক্রেতার স্বতন্ত্র চাহিদাকেই প্রাধান্য দেন। সাধারণত অটোমোবাইল, বড় বড় যন্ত্রপাতি তৈরি, উড়োজাহাজ তৈরি, কেমিক্যাল সামগ্রী উৎপাদন, অস্ত্রশস্ত্র তৈরি ও সরবরাহ, ফ্যাশন হাউজের জন্য বিশেষ ধরনের পোশাক তৈরি, বিশেষ অনুষ্ঠানের জন্য পণ্য তৈরি প্রভৃতি ক্ষেত্রে কাস্টমাইজেশন প্রয়োগ লক্ষ্য করা যায়। কাস্টমাইজেশন ক্রেতার স্বতন্ত্র চাহিদা পূরণের প্রতি সর্বাধিক গুরুত্ব দেওয়া হয়।"
        },
        {
          "label": "গ",
          "question": "",
          "explanation": "উল্লেখিত প্রাথমিক পর্যায়ে সেবার অবিচ্ছিন্নতা বৈশিষ্ট্য ফুটে উঠেছে। সেবা কে সেবা দানকারী থেকে আলাদা করা যায় না সেবার এরূপ বৈশিষ্ট্যকে অবিচ্ছন্নতা বলে। সেবা প্রদানকারী ও সেবা দানকারীর সাথে প্রত্যক্ষ সম্পর্ক বিদ্যমান। সেবা গ্রহণ করতে হলে সেবা দানকারীকে অবশ্যই সেবা প্রদানের সময় উপস্থিত থাকতে হবে। উদ্দীপকে ডাক্তার দিজেন একজন ডেঙ্গু রোগ বিশেষজ্ঞ। ডেঙ্গু রোগ নির্ণয়ের আধুনিক যন্ত্রপাতি না থাকায় তিনি তা ক্রয়ের জন্য বিদেশে যান। এদিকে তার এলাকায় ডেঙ্গুর প্রকোপ বৃদ্ধি পাওয়ায় রোগীরা বেশ চিন্তিত। এ সময়ে অনেক রোগী তার চিকিৎসা থেকে বঞ্চিত হয়। এখানে দেখা যাচ্ছে ডাক্তার উপস্থিত না থাকায় তিনি সেবা দিতে পারছেন না। কেননা সেবাদানকারী থেকে সেবা কে আলাদা করা যায় না। দ্রব্যের ক্ষেত্রে দ্রব্য কে উৎপাদনের পর বিচ্ছিন্ন করে ক্রেতাদের নিকট উপস্থাপন করা সম্ভব কিন্তু সেবার ক্ষেত্রে সেবা দানকারী উপস্থিত না থাকলে সেবা প্রদান করা সম্ভব হয় না।সেবার এরূপ বৈশিষ্ট্যই হচ্ছে সেবার অবিচ্ছিন্নতা। যা উদ্দীপকের ডাক্তার উপস্থিত না থাকার ফলে রোগীদের সেবা প্রদান করা সম্ভব হয়নি। তাই বলা যায়, সেবার অবিচ্ছন্নতা বৈশিষ্ট্যটি প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে রোগীর সন্তুষ্টির কারণ হচ্ছে আধুনিক যন্ত্রপাতির ব্যবহার করে রোগীদের চিকিৎসা প্রদান। যা উৎপাদন ব্যবস্থাপনায় ঐতিহাসিক পটভূমি আধুনিক যুগকে প্রকাশ করে। উদ্দীপকে ডাক্তার দিজেন একজন ডেঙ্গু রোগ বিশেষজ্ঞ। প্রাথমিক পর্যায়ে আধুনিক যন্ত্রপাতি না থাকায় ডাক্তার রোগীদের উন্নত চিকিৎসা দেওয়ার উদ্দেশ্যে আধুনিক যন্ত্রপাতি ক্রয়ের জন্য বিদেশে যান। পরবর্তীতে তিনি দেশে ফিরে উন্নত প্রযুক্তির যন্ত্রপাতি দিয়ে অল্প সময়ের মধ্যে রোগ নির্ণয় করে চিকিৎসা দেন। এখানে উৎপাদন ব্যবস্থাপনায় ঐতিহাসিক পটভূমির আধুনিক যুগ প্রকাশ পায়। কেননা আধুনিক যুগে প্রযুক্তি, উন্নত কলাকৌশল ও কম্পিউটারাইজড পদ্ধতি ইত্যাদি ব্যবহার করে দ্রব্য বা সেবা উৎপাদন করা যায়। দ্বিতীয় বিশ্বযুদ্ধের পর থেকেই উৎপাদন ব্যবস্থাপনার ধারণা, তত্ত্ব ও কৌশলে ব্যাপক অগ্রগতি হয়। এ সময় উৎপাদন ব্যবস্থাপনার pert,CPM,Liner programming সহ বিভিন্ন পদ্ধতি চালু হয়।কম্পিউটারের ব্যবহার উৎপাদন ব্যবস্থাপনা কে আরো গতিশীল করে তোলে। উৎপাদনের সমস্যা সমাধানে আধুনিক যন্ত্রপাতি ও কলাকৌশল প্রয়োগ করা হয়। এসব হলো আধুনিক যুগের উৎপাদন ব্যবস্থাপনা। উদ্দীপকেও আধুনিক যুগ অনুসরণ করে রোগীদের সেবা প্রদান করায় রোগীরা রোগমুক্ত হওয়ায় খুশি।"
        }
      ]
    },
    {
      "number": "7",
      "uddipok": "RR লি. এর সত্তাধিকারী মি. রজত রায় পন্যের ডিজাইন প্রণয়নের সময় বিবেচনার উপর গুরুত্ব দেন। প্রয়োজনে তিনি ডিজাইনের কিছু অংশের পরিবর্তন করে আধুনিক ও যুগ উপযোগী পণ্য ডিজাইন করে। এতে প্রতিষ্ঠানটি সহজে বাজার চাহিদা মোকাবেলা করতে সক্ষম হয়। সম্প্রীতি প্রতিষ্ঠানটিতে আধুনিক যন্ত্রপাতি, উন্নত প্রযুক্তি ও কলাকৌশল ব্যবহার করে পণ্য উৎপাদন করা হচ্ছে। এতে যেমন প্রতিষ্ঠানের উৎপাদনশীলতা বেড়েছে তেমনি অবচয় কমেছে। ফলশ্রুতিতে স্বল্পমূল্যের পণ্য বিক্রয় করা হলেও প্রতিষ্ঠানটি ব্যবসার সাফল্য অর্জনে সক্ষম হন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "উৎপাদিত দ্রব্য পণ্যের আকার, ধরন, মান ইত্যাদি পন্য উৎপাদনের পূর্বেই ঠিক করাকে পণ্য ডিজাইন বলে।"
        },
        {
          "label": "খ",
          "question": "",
          "explanation": "যে ডিজাইনে পণ্যের কার্যকারিতা বা উপযোগিতা পরিবর্তন করা হয় তাকে ব্যাবহারিক ডিজাইন বলে। অধিক সচেতন ক্রেতারা সাধারণত পন্য ক্রয়ের ক্ষেত্রে গুণগত মান, উপযোগিতা ও স্থায়িত্বের উপর সর্বোচ্চ গুরুত্ব রোপ করে থাকে। কেননা এ ধরনের ক্রেতারা ব্যায়িত অর্থ থেকে সর্বোচ্চ উপযোগ পেতে চায়। যেমন: টেলিটক,বাংলালিংক, গ্রামীনফোন তাদের বিক্রিত সিমে সর্বোচ্চ সুবিধা প্রদান করে এই সিমের উপযোগিতা ও মান প্রত্যক্ষভাবে বৃদ্ধি পেয়েছে।"
        },
        {
          "label": "গ",
          "question": "",
          "explanation": "উদ্দীপকে রজত রায়ের প্রতিষ্ঠানের পণ্য ডিজাইনের নমনীয়তা পরিলক্ষিত হয়। উদ্দীপকে RR লিমিটেডের স্বত্বাধিকারী রজত রায় পণ্যের ডিজাইন প্রণয়নের সময় বিবেচনার উপর গুরুত্ব দেন। তাছাড়া প্রয়োজনে তিনি ডিজাইনের কিছু অংশের পরিবর্তন এনে আধুনিক ও যুগ উপযোগী পণ্য ডিজাইন করেন। এতে প্রতিষ্ঠানটি সহজে বাজার চাহিদা মোকাবেলা করতে সক্ষম হয়। পন্য ডিজাইনের ক্ষেত্রে তা প্রয়োজনে পরিবর্তন বা পরিমার্জনের ব্যবস্থা রেখেছেন। যা পন্য ডিজাইনের অন্যতম বৈশিষ্ট্য নমনীয়তাকে প্রকাশ করে। তাই বলা যায়, উদ্দীপকে রজত রায়ের প্রতিষ্ঠানের পন্য ডিজাইনে নমনীয়তা বৈশিষ্ট্য পরিলক্ষিত হয়।"
        },
        {
          "label": "ঘ",
          "question": "",
          "explanation": "উদ্দীপকে RR লিমিটেড এর ব্যবসায়ীক সফলতার মূল কারণ উৎপাদন ডিজাইন। কোন পণ্য ডিজাইনের ক্ষেত্রে যদি উন্নত যন্ত্রপাতি বা প্রযুক্তি ব্যবহার করা হয় তাহলে তাকে উৎপাদন বলে। উৎপাদন ডিজাইনের আধুনিক প্রযুক্তি সম্পূর্ণ যন্ত্রপাতি ও পদ্ধতি ব্যবহার করা হয়। উন্নত যন্ত্রপাতি বা প্রযুক্তির ব্যবহার করার সাথে সাথে পন্যের গুনগত মান ও বৃদ্ধি ঘটায়। প্রতিষ্ঠানটি পন্য ডিজাইনের নমনীয়তা বিষয়টি মাথায় রেখে প্রাথমিক পর্যায়ে পন্য ডিজাইন করেন। সম্প্রীতি প্রতিষ্ঠানটিতে আধুনিক যন্ত্রপাতি,উন্নত প্রযুক্তি ও কলা কৌশল ব্যবহার করে পন্য উৎপাদন করা হচ্ছে। এতে যেমন প্রতিষ্ঠানের উৎপাদনশীলতা বেড়েছে তেমনি অবচয় কমেছে। পন্য ডিজাইনের ক্ষেত্রে আধুনিক কলাকৌশল ব্যবহার করলে তা উৎপাদন  ডিজাইন হিসেবে বিবেচিত হয়।একইভাবে উদ্দীপকে প্রতিষ্ঠানটি ও তাদের পণ্য উৎপাদনের ক্ষেত্রে আধুনিক ও উন্নত কলা কৌশল ব্যবহার করায় আমরা বলতে পারি প্রতিষ্ঠানটি উৎপাদন ডিজাইন অনুসরণ করেছে। উৎপাদন ডিজাইনের মূল উদ্দেশ্য হলো: উৎপাদনের ক্ষেত্রে অপচয় কমানো, উৎপাদনশীলতা বৃদ্ধি ও গুণগত মান বৃদ্ধি করা।উৎপাদন  ডিজাইনের মাধ্যমে একদিকে যেমন পণ্যের মানের উন্নয়ন ঘটে অন্য দিকে তার ক্রেতা পণ্য ক্রয় আকৃষ্ট করে। আবার উৎপাদন ডিজাইন পণ্যের উৎপাদনশীলতা বৃদ্ধি করে একই প্রতি ব্যয় কমিয়ে দেয়। তাই বলা যায়, উদ্দীপকে ব্যবসায়ীটির সফলতার মূল কারণ হচ্ছে উৎপাদন ডিজাইন।"
        }
      ]
    },
    {
      "number": "8",
      "uddipok": "দৃশ্যকল্প ২: \"চাঁপাই ম্যাংগো\" আমের আচার বাজারজাত  করার চিন্তাভাবনা করছে। প্রতিষ্ঠানটি পন্যের ডিজাইনের বিভিন্ন পর্যায়ে পার করে পরীক্ষামূলক উপাদানের সফলতা পান। ফলে প্রতিষ্ঠানটি পরবর্তী পর্যায়ে অবসর হওয়ার সিদ্ধান্ত গ্রহণ করেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "নতুন ডিজাইনকৃত পণ্যটির উৎপাদনের সম্ভাব্যতা যাচাইয়ের জন্য নমুনা হিসেবে সীমিত পরিমাণে পণ্য উৎপাদন করাকে পরীক্ষামূলক পণ্য উৎপাদন বলে।"
        },
        {
          "label": "খ",
          "question": "",
          "explanation": "উৎপাদনের পূর্বে এর আকার আকৃতি, রং, গুনাগুন ও ওজন ইত্যাদি নির্ধারণ করাকে পণ্য ডিজাইন বলে। পন্য ডিজাইন পন্যের আকর্ষণ বৃদ্ধির পাশাপাশি উৎপাদন ব্যয় কমিয়ে তোলে। পণ্য ডিজাইন অন্যতম একটি উৎপাদন ডিজাইন। উৎপাদন ডিজাইনে নতুন ও আধুনিক যন্ত্রপাতি ও কলা কৌশল ব্যবহার করা হয়। যার মাধ্যমে উৎপাদনশীলতা বৃদ্ধি পায় এবং পণ্যের উৎপাদন ব্যয় কমে যায়।"
        },
        {
          "label": "গ",
          "question": "",
          "explanation": "দৃশ্যকল্প-১ এ লিখিত স্থানে পণ্য ডিজাইনের সামর্থ্য বিশ্লেষণ পর্যায়ের প্রতি ইঙ্গিত করা হয়েছে। পণ্য  ডিজাইনের ধারণা উন্নয়নের পর প্রতিষ্ঠানের তা উৎপাদনের জন্য শ্রম, দক্ষতা ও কারিগরি সামর্থ্য আছে কিনা তা বিশ্লেষণ করাকে সামর্থ্য বিশ্লেষণ বলে। পন্য ডিজাইন একটি ধারাবাহিক প্রক্রিয়া। কতগুলো পর্যায়ের সঠিকভাবে কার্যসম্পাদনের পর একটি পণ্য বাজারে ছাড়া হয়। প্রথমে পণ্য ডিজাইনের উদ্যোগ গ্রহণ করা হয়। এরপর তার ধারণা উন্নয়ন করা হয়। উন্নয়ন হয়ে গেলে পণ্যটি প্রতিষ্ঠানের উৎপাদনের জন্য প্রয়োজনীয় সকল সামর্থ্য আছে কিনা তা বিশ্লেষণ করাকে সামর্থ্য বিশ্লেষণ বলে। উদ্দীপকের চিত্রে ধারণা উন্নয়নের পর সামর্থ্য বিশেষণের পর্যায়টি বসবে। পরীক্ষামূলক পন্য উৎপাদন করে তার চূড়ান্ত উৎপাদন করবে। তাই বলা যায়, প্রশ্ন চিহ্নিত স্থানে সামর্থ্য বিশ্লেষণ পর্যায়ের প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ চাপাই ম্যাংগোর পরবর্তী কাজ হচ্ছে চূড়ান্ত উৎপাদন। পরীক্ষামূলক উৎপাদন ক্রেতদের কাছে গ্রহণযোগ্য হলে তা ঠিকভাবে উৎপাদন করা কি চূড়ান্ত উৎপাদন বলে। চূড়ান্ত উৎপাদন কোন ডিজাইনের সর্বশেষ পর্যায়ে। এ পর্যায়ে পন্যটি বাণিজ্যিকভাবে উৎপাদন হয়ে বাজারে চাহিদা তৈরি করে। উদ্দীপকে চাপাই ম্যাংগো আমের আচার বাজারজাত করার সিদ্ধান্তের চিন্তাভাবনা করছে। প্রতিষ্ঠানটির পণ্য ডিজাইনের বিভিন্ন পর্যায়ে পার করে পরীক্ষামূলক উৎপাদন করে সফলতা অর্জন করে। পরবর্তী পর্যায়ে অগ্রসর হওয়ার সিদ্ধান্ত গ্রহণ করে। ফলে উৎপাদন করে সফলতা অর্জন করে এবং পরবর্তী পর্যায়ে অগ্রসর হওয়ার সিদ্ধান্ত গ্রহণ করে। আর পরবর্তী পর্যায়েটি হচ্ছে চূড়ান্ত উৎপাদন। পন্য ডিজাইনের ক্ষেত্রে প্রথমে স্বল্প পরিমাণ পণ্য উৎপাদন করে বাজারে সম্ভবত যাচাই করা হয়। পরবর্তীতে যদি এসব পণ্য সঠিকভাবে বাজারে বিক্রিত হয় তাহলে পন্যটি কে বাণিজ্যিকভাবে উৎপাদন করা হয়। সাধারণত বাণিজ্যিকভাবে পণ্য উৎপাদন করার উদ্দেশ্যে পণ্য ডিজাইনের পন্য পর্যায়ে বাস্তবায়ন করা হয়। প্রতিষ্ঠানটি পরীক্ষামূলক উৎপাদনের সফলতা পায়। তাই বর্তমানে তারা চূড়ান্ত পণ্য উৎপাদন  করার সিদ্ধান্ত নেন। যা আমি যৌক্তিক বলে মনে করি।"
        }
      ]
    },
    {
      "number": "9",
      "uddipok": "মি. মুন্না আজিজ চট্টগ্রামে একটি স্টিল মিল স্থাপন করে ১০০ জন শ্রমিক নিয়োগ দেন। তিনি উৎপাদন প্রক্রিয়ায় কর্মীদের সম্পৃক্ততা নিশ্চিত করে এবং উৎপাদিত পণ্য সঠিক মান-সম্পন্ন হচ্ছে কিনা তা তদারকি করে। ফলে প্রতিষ্ঠানের উৎপাদিত পণ্য বাজারে ব্যাপক জনপ্রিয়তা অর্জনের সক্ষম হয়। বর্তমান অবস্থা ধরে রাখার জন্য তিনি বছরে দুইবার কর্মীদের প্রশিক্ষণের ব্যবস্থা করেন। তার বার্ষিক অতিরিক্ত ১০ লক্ষ টাকা খরচ হয়।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "লিখিত চুক্তির মাধ্যমে  বিক্রেতা একটি নির্দিষ্ট সময়ের মধ্যে তার পণ্যের ত্রুটি সংঘটিত হলে তা মেরামতের নিশ্চয়তা প্রদান করে তাকে ওয়ারেন্টি বলে।"
        },
        {
          "label": "খ",
          "question": "",
          "explanation": "কাঁচামালের উপর পণ্যের মান নির্ভর করে। বর্তমানে বহুল প্রতিযোগিতার বাজারে টিকে থাকতে হলে উন্নত মানের পন্যের বিকল্প নেই। পণ্য মনের উন্নয়নের জন্য উন্নত প্রযুক্তি ও কারিগরি দক্ষতা এবং উন্নত কাঁচামালের প্রয়োজনীয়তা ব্যাপক। তবে কারিগরি দক্ষতা ও প্রযুক্তির তুলনায় কাঁচামাল উন্নত হওয়া বেশি দরকার। কাঁচামাল উন্নত হলে পণ্যের গুণগত মান উন্নত হয়। তাই বলা যায়, কাঁচামালের উপর পণ্যের মান নির্ভর করে।"
        },
        {
          "label": "গ",
          "question": "",
          "explanation": "উদ্দীপকের মুন্না আজিজের সম্পাদিত কার্যক্রম সার্বিক মান ব্যবস্থাপনার অন্তর্গত। যে ব্যবস্থাপনায় ক্রেতা সন্তুষ্টি অর্জন ও কর্মীদের সম্পৃক্ততা এবং মানের ধারাবাহিক উন্নয়নের দিক থেকে গুরুত্ব দিয়ে কাজ সম্পাদন করে তাকে সার্বিক মান ব্যবস্থাপনা বলে। মান ব্যবস্থাপনার তিনটি নীতি রয়েছে। ক্রেতা সন্তুষ্টি, সম্পৃক্ততা ও ধারাবাহিক মান উন্নয়ন। উদ্দীপকে মুন্না আজিজ চট্টগ্রামে একটি স্টিল মিল তৈরি করেন এবং ১০০ জন শ্রমিক নিয়োগ দেন তিনি উৎপাদিত প্রক্রিয়ায় কর্মীদের সম্পৃক্ততা নিশ্চিত করেন এবং উৎপাদিত পণ্য বাজারে ব্যাপক জনপ্রিয়তা অর্জনের সক্ষম হন। তিনি ক্রেতা সন্তুষ্টি অর্জন ও পণ্যের মান সঠিক রাখার উদ্দেশ্যে কর্মী সম্পৃক্ততার বিষয় গুরুত্ব আরোপ করেন। ক্রেতা সন্তুষ্টি ও কর্মী সমৃদ্ধতা বিষয়টি সার্বিক মান ব্যবস্থাপনার দর্শন হিসেবে বিবেচিত। তাই বলা যায়, মুন্না আজিজের কর্মকান্ড ও সার্বিক মান ব্যবস্থাপনার অন্তর্গত।"
        },
        {
          "label": "ঘ",
          "question": "",
          "explanation": "মুন্না আজিজের গৃহীত পদক্ষেপটি হচ্ছে নিম্নমানের পণ্য উৎপাদনজনিত নিবারণ ব্যয়। ত্রুটিপূর্ণ পণ্য উৎপাদনের পূর্বে ত্রুটি নির্বাচন ও প্রতিহত করার জন্য যে ব্যয় করা হয় তাকে নিবারণ ব্যয় বলে। তবে পণ্যকে ত্রুটিমুক্ত রাখতে সহায়তা করে। উদ্দীপকে মুন্না আজিজ চট্টগ্রামে একটি স্টিল মিল স্থাপন করেন। মান ব্যবস্থাপনার দর্শন অনুযায়ী কাজ সম্পাদন করেন।ফলে তার জনপ্রিয়তা দিন দিন বৃদ্ধি পায়। অবস্থা ধরে রাখার জন্য তিনি বছরে দুইবার কর্মীদের প্রশিক্ষণের ব্যবস্থা গ্রহণ করেন। এতে তার বার্ষিক অতিরিক্ত ১০ লক্ষ টাকা খরচ হয়। প্রশিক্ষণ ব্যয় উৎপাদন করার পূর্বে পণ্যকে ত্রুটিমুক্ত রাখার জন্য করা হয়। তাই একে নিবারণ ব্যয় বলা হয়। পণ্য যেন ত্রুটি পূর্ণ না হয় এজন্য কর্মীদের প্রশিক্ষণ দেওয়া প্রয়োজন, সংশোধন করা হয় এবং ক্রেতাদের পরিবর্তিত চাহিদা পূরণের জন্য পণ্য ও প্রক্রিয়ার পুনরায় উৎপাদন ডিজাইন করা হয়। এ কারণে ব্যয়ের দিকে না তাকিয়ে পন্য মান উন্নয়নের কথা বিবেচনা করে প্রতিষ্ঠানটি তাদের পণ্যের মান উন্নয়ন করার যে সিদ্ধান্ত নিয়েছে তা আমি যৌক্তিক বলে মনে করি।"
        }
      ]
    },
    {
      "number": "10",
      "uddipok": "\"তাজ ফুড লিমিটেড\"দেশের শীর্ষ স্থানীয় ভোগ্য পণ্য উৎপাদনকারী প্রতিষ্ঠান। মানসম্পন্ন পণ্য তৈরি করায় প্রতিষ্ঠানটি দেশীয় একটি সনদ লাভ করেছে। প্রতিষ্ঠানটি নির্দিষ্ট মান অনুযায়ী পণ্য উৎপাদিত হচ্ছে কিনা তা সার্বক্ষণিক তদারকি  ও যাচাই করার জন্য কিছু বিশেষজ্ঞ নিয়োগ দিয়েছে। বিশেষজ্ঞ টিম উৎপাদন ক্ষেত্রে পণ্যের মান পরীক্ষা নিরীক্ষা ত্রুটি-বিচ্যুতির কারণ অনুসন্ধান ও গবেষণার কাজ করেন। এতে ব্যয় বৃদ্ধি পেলেও প্রতিষ্ঠানের পন্যের বাজার চাহিদা ক্রমাগত বৃদ্ধি পায়। পণ্য মনের কারণ এর সম্প্রীতি প্রতিষ্ঠানটি একটি আন্তর্জাতিক মান সনদ লাভ করেছে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "পূর্ব নির্ধারিত মান অনুযায়ী পণ্য উৎপাদন হচ্ছে কিনা তা তদারকি করা এবং কোন বিচ্যুতি ঘটলে তা সংশোধনের ব্যবস্থা করাকে মান নিয়ন্ত্রণ বলে।"
        },
        {
          "label": "খ",
          "question": "",
          "explanation": "পন্যের মান নিশ্চিত করার লক্ষ্যে উৎপাদন ব্যবস্থাপনার সকল কার্যাবলীর প্রয়োগ করাকে মান নিশ্চিত করন বলে। মান নিশ্চিতকরণ হলো পণ্য উৎপাদনের নীতি, পদ্ধতি অধিক নির্দেশনার মাধ্যমে পণ্য বা  সেবার মান বজায় রাখার ব্যবস্থা করা। পণ্যের মান পরিমাপকরণ এবং আদর্শ মানের সাথে তুলনা করে বিচ্যুতি নিরূপণ ও সংশোধন মূলক ইত্যাদি কাজ মান ব্যবস্থাপনায় জড়িত। এসব বিষয় পণ্যমান উন্নয়নে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকে তাজ ফুড লিমিটেড বিশেষজ্ঞদের জন্য মূল্যায়ন ব্যয় নির্বাহ করে। প্রতিষ্ঠানের উৎপাদিত পণ্য নিম্নমানের হলে তা পরীক্ষা-নিরীক্ষার জন্য যে ব্যয় করা হয় তাকে মূল্যায়ন ব্যয় বলে। পণ্য পরীক্ষা করার জন্য উৎপাদনকারী প্রতিষ্ঠানকে ব্যয় বহন করতে হয়। তাজ ফুড লিমিটেড দেশের শীর্ষস্থানীয় ভোগ্য পণ্য উৎপাদনকারী প্রতিষ্ঠান। সারাদেশে মান নিয়ন্ত্রণকারী সংস্থা বিএসটিআই থেকে সনদ লাভ করে। প্রতিষ্ঠানটির নির্দিষ্ট মান অনুযায়ী পণ্য উৎপাদন হচ্ছে কিনা তা সার্বক্ষণিক তদারকি করে ও যাচাই করার জন্য কিছু বিশেষজ্ঞ নিয়োগ দেন। বিশেষজ্ঞ টিম উৎপাদনের ক্ষেত্রে পণ্যের মান পরীক্ষা করে ত্রুটি-বিচ্যুতির কারণ অনুসন্ধান করে গবেষণার কাজ করে। প্রতিষ্ঠানটি পণ্যের মান বজায় রাখার জন্য প্রতিনিয়ত পরীক্ষা-নিরীক্ষা করে বিশেষ পরিদর্শনের ব্যবস্থা করেন। এ ধরনের ব্যয় পরীক্ষণ ও পরিদর্শন নিম্নমানের পণ্য উৎপাদন জনিত মূল্যায়ন ব্যায়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত আন্তর্জাতিক মান নিয়ন্ত্রণকারী সংস্থা আই এস ও সনদটি পণ্য রপ্তানিতে অধিক ভূমিকা রাখে। ISO-এর পূর্ণরূপ হল international organisation for standardization, যার অর্থ আন্তর্জাতিক মান নিয়ন্ত্রণকারী সংস্থা। যা আন্তর্জাতিক বাণিজ্যের ক্ষেত্রে মান সনদ প্রদান করে থাকে।  উদ্দীপকে তাজ ফুড লিমিটেড প্রাথমিক পর্যায়ে দেশীয় মান নিয়ন্ত্রণকারী সংস্থা বিএসটিআই থেকে মান সনদ সংগ্রহ করে। পরবর্তীতে তাদের চাহিদা ক্রমাগত বৃদ্ধি পায় এবং পণ্যমানের কারণে প্রতিষ্ঠানটি আন্তর্জাতিক লাভ করে। শিক্ষিত প্রতিষ্ঠান থেকে অনুমোদন গ্রহণ করে যা ISO নামে পরিচিত। উক্ত সংস্থা থেকে অনুমোদন দেওয়ার কারণে আন্তর্জাতিক বাজারে ক্রেতাদের সহজেই মান সংক্রান্ত তথ্য দিয়ে আকৃষ্ট করা হয় এবং বিক্রয় সহজ হয়।   দেশীয় বাজারে পণ্য বিক্রয় করতে হলে BST I থেকে অনুমোদন প্রাপ্ত হতে হয়। আন্তর্জাতিক বাজারে পন্য বিক্রয় করতে হলে ISO থেকে অনুমোদন প্রাপ্ত হতে হয়।পন্য বিক্রির ক্ষেত্রে ক্রেতার আস্থা গুরুত্বপূর্ণ।আই এস ও পন্য মান নিয়ে ক্রেতাদের মাঝে তেমন কোন সন্দেহ থাকে না। তাই তারা নির্দ্বিধায় প্রতিষ্ঠানের পন্য ক্রয় করেন। এতে উক্ত প্রতিষ্ঠানে বিক্রয় বৃদ্ধি পায়।  তাই বলা যায়, উদ্দীপকে উল্লেখিত আন্তর্জাতিক মান নিয়ন্ত্রণকারী সংস্থা ISO সনদটি পণ্য রপ্তানিতে অধিক ভূমিকা রাখে।"
        }
      ]
    },
    {
      "number": "11",
      "uddipok": "মি. রাহাত খান টঙ্গীতে একটি প্লাস্টিক কারখানা স্থাপন করেন। প্রতিষ্ঠানটির উৎপাদন প্রক্রিয়ায় পণ্যের কাঁচামাল ক্রয় থেকে শুরু করে ডিজাইন নির্ধারণ এবং চূড়ান্ত পণ্য তৈরি পর্যন্ত যাবতীয় কাজের পরিকল্পনা, তত্ত্ববোধন ও নিয়ন্ত্রণ করে থাকেন। এতে প্রতিষ্ঠানটির উৎপাদন প্রক্রিয়া অত্যন্ত সুষ্ঠুভাবে সম্পাদিত হয়। আবার প্রত্যাশা অনুযায়ী পণ্য উৎপাদনের লক্ষ্যে তিনি কর্মীদের দক্ষতার ভিত্তিতে কাজের বিভাজন করেন। ফলে অল্প সময়ের মধ্যে তিনি প্রতিষ্ঠান উৎপাদন লক্ষ্যমাত্রা অর্জনে সক্ষম হন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "পন্যের চাহিদা নিরূপণ করে সে অনুযায়ী উৎপাদন কার্যক্রম গ্রহণ করার পরিকল্পনাকে উৎপাদন পরিকল্পনা বলে।"
        },
        {
          "label": "খ",
          "question": "",
          "explanation": "সকল প্রকার প্রাকৃতিক সম্পদ যা উৎপাদন কাজে ব্যবহৃত হয় তাকে ভূমি বলে। ভূমি উৎপাদনের আবশ্যক উপাদান।মাটির উর্বরতা, আবহাওয়া, সম্পদ এসব কেউ উৎপাদন করতে পারে না। আমরা প্রকৃতি অর্থাৎ ভূমি থেকে আহরণ করে থাকি। ভূমির কিছু ক্ষয় হলেও ভূমিকে ধ্বংস বা নিঃশ্বেস করা সম্ভব নয়। তাই এটিকে চিরস্থায়ী বলা হয়।"
        },
        {
          "label": "গ",
          "question": "",
          "explanation": "উদ্দীপকে রাহাত খানের সম্পাদিত সকল কাজকে উৎপাদন ব্যবস্থাপনা বলে। চূড়ান্ত পণ্য তৈরীর উদ্দেশ্যে পন্যের পরিকল্পনা, সংগঠন, এবং নিয়ন্ত্রণসংক্রান্ত কার্যাবলী কে উৎপাদন ব্যবস্থাপনা বলে।উৎপাদন  ব্যবস্থাপনা হলো ব্যবস্থাপনার একটি অংশ যা উৎপাদনে ব্যবহৃত হয়। উদ্দীপকের রাহাত খান টঙ্গীতে একটি প্লাস্টিক কারখানা স্থাপন করেন। প্লাস্টিক উৎপাদন প্রক্রিয়ায় পণ্যের কাঁচামাল ক্রয় থেকে শুরু করে ডিজাইন নির্ধারণ এবং চূড়ান্ত পণ্য তৈরি পর্যন্ত যাবতীয় কাজের পরিকল্পনা, তত্তাবোধান ও নিয়ন্ত্রণ করে থাকেন। এতে প্রতিষ্ঠানটি উৎপাদন প্রক্রিয়ার সুষ্ঠুভাবে সম্পাদিত হয়। রাহাত খানের প্রতিষ্ঠানটি উৎপাদন কাজে জড়িত। কাঁচামাল কে চূড়ান্ত পণ্যে রূপান্তরের জন্য বিভিন্ন ধরনের পরিকল্পনা প্রণয়ন করেন এবং প্রয়োজনীয় উপকরণ সংগ্রহ করে মূল্য নির্ধারণ করেন। এসব কার্য উৎপাদন ব্যবস্থাপনা হিসেবে বিবেচিত। তাই বলা যায়, রাহাত খানের সম্পাদিত কাজকে উৎপাদন ব্যবস্থাপনা বলে।"
        },
        {
          "label": "ঘ",
          "question": "",
          "explanation": "\"শ্রম বিভাগের কারণে রাহাত খান সফলতা অর্জনের সক্ষম হয়েছেন। \"উক্তিটির সাথে আমি একমত। উৎপাদনের সামগ্রিক ব্যবস্থাকে বিভিন্ন স্তরে ভাগ করে শ্রমিকের দক্ষতা ও সামর্থ্য অনুযায়ী তাদের কাজ বন্টন করে দেওয়াকে শ্রমবিভাগ বলে।  উদ্দীপকে রাহাত খান টঙ্গীতে একটি প্লাস্টিক কারখানা স্থাপন করেন। ক্রেতাদের প্রত্যাশা অনুযায়ী পণ্য উৎপাদনের লক্ষ্যে তিনি কর্মীদের দক্ষতার ভিত্তিতে কাজ বিভাজন করেন। ফলে স্বল্প সময়ের মধ্যে তিনি প্রতিষ্ঠানের উৎপাদন লক্ষ্যমাত্রা অর্জনের সক্ষম হন। শ্রমিকদের দক্ষতা অনুযায়ী কাজ ভাগ করে দেওয়াকে শ্রম বিভাগের অন্তর্গত বলা হয়। যা শ্রমিকের কাজে দক্ষতা বৃদ্ধি করে এবং উৎপাদন কাজ তুরান্বিত করে। সকল কাজে সকল শ্রমিকের সমান দক্ষতা থাকে না। যোগ্যতা অনুযায়ী কাজ ভাগ করে দেওয়া হলে একজন শ্রমিক একই কাজ দীর্ঘদিন ধরে সম্পন্ন করে। ফলে ওই কাজের প্রতি শ্রমিকের দক্ষতা বৃদ্ধি পায় এবং শ্রমিকদের যোগ্যতা অনুযায়ী কাজ করে। এতে তাদের কাজে আনন্দ সৃষ্টি হয়। শ্রম বিভাগের মাধ্যমে উৎপাদনের কাজগুলো ক্ষুদ্র ক্ষুদ্র অংশে ভাগ করা হয়। এরপর প্রতিটি কাজের দায়িত্ব এক একজন কর্মীকে অর্পণ করা হয়। এতে শ্রমিকরা তাদের নিজস্ব কাজের অংশের দক্ষতা অর্জন করে থাকে বলে উৎপাদন কার্যের গতিশীলতা বৃদ্ধি পায়। তাই বলা যায়, শ্রম বিভাগের কারণে রাহাত খান সফলতা অর্জনের সক্ষম হয়েছেন।"
        }
      ]
    }
  ]
}