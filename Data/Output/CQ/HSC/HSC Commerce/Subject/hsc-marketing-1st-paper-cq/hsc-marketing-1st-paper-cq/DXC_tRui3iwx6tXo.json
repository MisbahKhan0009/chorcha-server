{
  "title": "যশোর বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব রহমান খুলনার রূপসায় একটি নারিকেল তেল প্রস্তুতকারী কারখানা স্থাপন করেন। খুলনা এলাকায় প্রচুর নারিকেল পাওয়া যায়, যা তার কারখানায় কাঁচামাল হিসেবে ব্যবহৃত হয়। তিনি ৩০ জন শ্রমিক নিয়োগ দিয়ে কারখানা চালু করলেও মূলধনের অভাবে যন্ত্রপাতি ক্রয় করতে পারছিলেন না।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে।"
        },
        {
          "label": "খ",
          "question": "",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। এ প্রক্রিয়ার মাধ্যমে কাঁচামাল প্রক্রিয়াজাত করে ভোগ বা ব্যবহার উপযোগী পণ্যে রূপান্তর করা হয়। উৎপাদিত এসব পণ্য ভোগ বা ব্যবহারের মাধ্যমে ভোক্তা নিজের প্রয়োজন মেটায়। মানুষের অভাব মেটাতে কাঁচামাল সংগ্রহ থেকে চূড়ান্ত পণ্য উৎপাদন ও সরবরাহের কাজ প্রতিনিয়ত চলতে থাকে। তাই উৎপাদনকে চলমান প্রক্রিয়া বলা হয়।"
        },
        {
          "label": "গ",
          "question": "",
          "explanation": "উদ্দীপকের জনাব রহমানের কারখানায় পণ্যের রূপগত উপযোগ সৃষ্টি করেছে। রূপগত উপযোগের মাধ্যমে প্রকৃতি প্রদত্ত সম্পদের রূপ বা আকৃতি পরিবর্তন করে নতুন পণ্য তৈরি করা হয়। এর মাধ্যমে ভোগ বা ব্যবহার উপযোগী পণ্য প্রস্তুত করা হয়। উৎপাদনের মাধ্যমে এ উপযোগ সৃষ্টি করা হয়। উদ্দীপকের জনাব রহমান খুলনার রূপসায় একটি নারিকেল তেল প্রস্তুতকারী কারখানা স্থাপন করেন। তার কারখানায় নারিকেল কাঁচামাল হিসেবে ব্যবহৃত হয়। এক্ষেত্রে তার কারখানায় ব্যবহৃত কাঁচামাল তৈরি হিসেবে সরাসরি ব্যবহার অনুপযোগী। তিনি বিভিন্ন প্রক্রিয়াকরণের মাধ্যমে এ কাঁচামাল থেকে ব্যবহার উপযোগী তেল তৈরি করেন। এতে - নারিকেলের আকৃতিগত পরিবর্তনের মাধ্যমে মানুষের ব্যবহার উপযোগী পণ্যে রূপান্তরিত হয়। এসব বিষয় রূপগত উপযোগ সৃষ্টির বৈশিষ্ট্যের সাথে সঙ্গতিপূর্ণ। সুতরাং, জনাব রহমান তার কারখানায় পণ্যের রূপগত উপযোগ সৃষ্টি করেন।"
        },
        {
          "label": "ঘ",
          "question": "",
          "explanation": "হাউদ্দীপকে বর্ণিত জনাব রহমান তার প্রতিষ্ঠানের মূলধনের সমস্যা ব্যাংক ঋণ গ্রহণের মাধ্যমে সমাধান করতে পারবেন বলে আমি মনে করি। প্রতিটি ব্যবসায় পরিচালনার জন্য মূলধন অত্যাবশ্যক। মালিক তার নিজস্ব অর্থায়নে ব্যবসায়ে প্রাথমিক মূলধন যোগান দেয়। এক্ষেত্রে ব্যবসায় সম্প্রসারণের জন্য বিভিন্ন উৎস থেকে মূলধন সংগ্রহ করতে পারে। উদ্দীপকের জনাব রহমান একটি নারিকেল তেল প্রস্তুতকারী কারখানা স্থাপন করেন। তিনি নারিকেলের রূপগত উপযোগ সৃষ্টির মাধ্যমে তেল উৎপাদন করেন। তিনি ৩০ জন শ্রমিক নিয়োগ করে কারখানাটি চালু করেন। কিন্তু তার প্রয়োজনীয় মূলধনের ব্যবস্থা নেই। এ কারণে তিনি কারখানার জন্য যন্ত্রপাতি ক্রয় করতে পারছেন না। জনাব রহমানের কারখানায় ব্যবসায় প্রতিষ্ঠানে মূলধনের ঘাটতি আছে। এ মূলধন ঘাটতির কারণে তিনি ভালোভাবে উৎপাদন কাজ চালাতে পারছেন না। এক্ষেত্রে তিনি ব্যাংক ঋণ গ্রহণের মাধ্যমে প্রয়োজনীয় মূলধনের ব্যবস্থা করতে পারেন। এ ঋণকৃত অর্থ দিয়ে তিনি কারখানার জন্য যন্ত্রপাতি ক্রয় করতে পারবেন। ফলে তার প্রতিষ্ঠানের উৎপাদন প্রক্রিয়া সচল থাকবে। এছাড়া তার প্রতিষ্ঠানটি চাহিদা অনুযায়ী পণ্য উৎপাদন ও সরবরাহ করতে পারবে। এভাবে তার প্রতিষ্ঠানে মূলধনের সমস্যা সমাধান হবে। তাই বলা যায়, ব্যাংক ঋণ গ্রহণের মাধ্যমে জনাব রহমানের মূলধনের সমস্যা সমাধান ঘটবে।"
        }
      ]
    },
    {
      "number": "2",
      "uddipok": "দি গোপালপুর চিনিকল লিমিটেড একটি চিনি উৎপাদনকারী প্রতিষ্ঠান। রাজশাহীর কাটাখালিতে প্রচুর আখ উৎপাদন হওয়ায় গোপালপুর থেকে প্রতিষ্ঠানটির কারখানা রাজশাহীতে স্থানান্তর করলো। প্রতিষ্ঠানটি স্থানীয় আখচাষিদের নিকট থেকে ৫০,০০,০০০ টাকার আখ ক্রয় করলো। শ্রম ও যন্ত্রপাতি বাবদ প্রতিষ্ঠানটির আরও খরচ হলো ১০,০০,০০০ টাকা। বছর শেষে প্রতিষ্ঠানটি ৯০,০০,০০০ টাকার চিনি উৎপাদন করতে সক্ষম হলো।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "পণ্যের মালিকানা একজনের কাছ থেকে অন্যের কাছে হস্তান্তরিত হলে যে উপযোগ সৃষ্টি হয়, তাকে স্বত্বগত উপযোগ বলে।"
        },
        {
          "label": "খ",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা বাড়লে একই পরিমাণ উৎপাদনের উপকরণ ব্যবহার করে আগের থেকে বেশি পরিমাণে পণ্য উৎপাদন করা যায়। এতে এককপ্রতি উৎপাদন ব্যয় কম হয়। উৎপাদন বেড়ে যাওয়া ও পণ্যমূল্য কম হওয়ার কারণে বিক্রি ও মুনাফা উভয়ই বেড়ে যাওয়ার সম্ভাবনা বাড়ে।"
        },
        {
          "label": "গ",
          "question": "",
          "explanation": "মোট উৎপাদিত পণ্যের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। এর মাধ্যমে প্রতিষ্ঠানের উৎপাদন দক্ষতা নির্ণয় করা হয়। দি গোপালপুর চিনিকল লিমিটেড-এর মোট উৎপাদিত পণ্যের মূল্য = ১০,০০,০০০ টাকা কাঁচামাল বাবদ ব্যয় = ৫০,০০,০০০ টাকা শ্রম ও যন্ত্রপাতি বাবদ ব্যয় = ১০,০০,০০০ টাকা ∴ \\therefore ∴ মোট উৎপাদনশীলতা = = = মোট উৎপাদিত পণ্যের মূল্য মোট উপকরণের মূল্য \\frac{\\text{মোট উৎপাদিত পণ্যের মূল্য}}{\\text{মোট উপকরণের মূল্য}} মোট   উপকরণের   মূল্য মোট   উৎপাদিত   পণ্যের   মূল্য ​ = = = ১০,০০,০০০ ৫০,০০,০০০ + ১০,০০,০০০ \\frac{\\text{১০,০০,০০০}}{\\text{৫০,০০,০০০ + ১০,০০,০০০}} ৫০ , ০০ , ০০০  +  ১০ , ০০ , ০০০ ১০ , ০০ , ০০০ ​ = = = ১০,০০,০০০ ৬০,০০,০০০ \\frac{\\text{১০,০০,০০০}}{\\text{৬০,০০,০০০}} ৬০ , ০০ , ০০০ ১০ , ০০ , ০০০ ​ = = = ১.৫ সুতরাং, দি গোপালপুর চিনিকল লিমিটেড-এর মোট উৎপাদনশীলতা হলো ১.৫।"
        },
        {
          "label": "ঘ",
          "question": "",
          "explanation": "দি গোপালপুর চিনিকল লিমিটেড-এর কারখানা রাজশাহীর কাটাখালিতে স্থাপন করা সম্পূর্ণ যৌক্তিক বলে আমি মনে করি। ব্যবসায় স্থাপন করার পূর্বে ব্যবসায়ী ব্যবসায়ের কাঁচামালের সহজলভ্যতা ও পর্যাপ্ততাকে অধিক গুরুত্ব দেন। কেননা কাঁচামাল সহজলভ্যতা না হলে উৎপাদন ব্যাহত হবে। রাজশাহীর কাটাখালিতে প্রচুর আখ উৎপন্ন হয়। ফলে দি গোপালপুর চিনিকল লিমিটেড-এর কারখানা গোপালপুর থেকে রাজশাহীতে স্থাপন করা হয়। কারণ প্রতিষ্ঠানটি অতি সহজেই রাজশাহী থেকে আখ সংগ্রহ করতে পারবে। স্বল্পমূল্যে অধিক পরিমাণ আখ সংগ্রহের ফলে দি গোপালপুর চিনিকল লিমিটেড অতি সহজেই তাদের চিনি উৎপাদন কার্যক্রম সফলভাবে পরিচালনা করতে পারবে। সহজে কাঁচামাল পাওয়ার উৎপাদন কাজ নিরবচ্ছিন্ন হবে। আবার প্রতিষ্ঠানটি কম মূল্যে আখ সংগ্রহ করতে পারবে এবং পরিবহন ব্যয় কম হবে। ফলে প্রতিষ্ঠানটির উৎপাদন ব্যয় কমবে এবং মুনাফা বাড়বে। তাই আমি মনে করি, দি গোপালপুর চিনিকল লিমিটেড-এর পাবনায় কারখানা স্থাপন করায় সিদ্ধান্তটি অধিক যৌক্তিক।"
        }
      ]
    },
    {
      "number": "3",
      "uddipok": "জনাব মামুন নাটোরের একজন গমচাষি। সে প্রায় ১০ একর জমিতে গম চাষ করেন। এ বছর গমের ফলন যথেষ্ট ভালো হয়েছে। তিনি গম প্রক্রিয়াকরণ করতে গিয়ে দেখলেন যে তার কারখানায় পণ্য মজুদের জন্য স্থান সংকুলান হচ্ছে না। তাই তিনি একটি অর্থ লগ্নিকারী প্রতিষ্ঠান থেকে ঋণ নিয়ে পণ্য মজুদ করার লক্ষ্যে একটি গোডাউন নির্মাণের সিদ্ধান্ত গ্রহণ করলেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "প্রকৃতি থেকে পাওয়া সব সম্পদকেই ভূমি বলে।"
        },
        {
          "label": "খ",
          "question": "",
          "explanation": "যে সম্পদ কোনো আয় সৃষ্টি করে অথবা আয় উপার্জনে সহায়তা করে তাই মূলধন। উৎপাদনের উপকরণগুলোর মধ্যে মূলধন অন্যতম। মূলধনকে উৎপাদনের উৎপাদিত উপাদান বলার কারণ মূলধন মানুষের শ্রম থেকে উৎপাদিত হয়। এটি বর্তমান ভোগের জন্য ব্যবহৃত না হয়ে অধিকতর উৎপাদনের জন্য পুনরায় উৎপাদন কাজে ব্যবহৃত হয়।"
        },
        {
          "label": "গ",
          "question": "",
          "explanation": "উদ্দীপকে জনাব মামুনের গম উৎপাদনের মূল ভিত্তি হলো ভূমি। প্রকৃতি থেকে পাওয়া সব সম্পদই ভূমি। মাটি, মাটির উর্বরতা, বৃষ্টিপাত, আবহাওয়া, জলবায়ু, নদ-নদী প্রভৃতি ভূমির অন্তর্ভুক্ত। ভূমির ওপর ভিত্তি করে একেক অঞ্চলে একেক ধরনের পণ্য উৎপাদনকারী প্রতিষ্ঠান গড়ে ওঠে। উদ্দীপকের জনাব মামুন নাটোরের একজন গমচাষি। তিনি সেখানে প্রায় ১০ একর জমিতে গম চাষ করেন। এক্ষেত্রে গম চাষের জন্য জনাব মামুনকে মাটি, আবহাওয়া ও জলবায়ু প্রভৃতি বিষয় বিবেচনা করতে হয়। কেননা অনুকূল আবহাওয়া ও উর্বর মাটি না হলে গম উৎপাদন ভালো হয় না। আবহাওয়া ও মাটি গম উৎপাদনে উপযোগী হওয়ায় তিনি গম চাষের জন্য নাটোরকে বেছে নিয়েছেন। এসব বিষয় উৎপাদনের ভূমি - উপকরণের সাথে সঙ্গতিপূর্ণ। সুতরাং, উদ্দীপকে মামুনের' গম উৎপাদনের মূল ভিত্তি হলো ভূমি।"
        },
        {
          "label": "ঘ",
          "question": "",
          "explanation": "উদ্দীপকে জনাব মামুনের ঋণ নিয়ে গোডাউন নির্মাণের মাধ্যমে মূলধন বাড়ানোর সিদ্ধান্তটি বাস্তবসম্মত হয়েছে বলে আমি মনে করি। মূলধন হলো অর্থ বা সম্পত্তি যা ব্যবসায়ে আয় সৃষ্টি করে। ব্যবসায়ে মূলধনের ঘাটতি ব্যবসায় প্রসারে বাধা সৃষ্টি করে। সঠিক সময়ে পরিমাণ মতো মূলধন সরবরাহ ব্যবসায় প্রসারে ভূমিকা রাখে। উদ্দীপকে জনাব মামুন নাটোরে প্রায় ১০ একর জমিতে গম চাষ করেন। এ বছর গমের ফলন যথেষ্ট ভালো হয়েছে। তিনি গম প্রক্রিয়াকরণ করতে গিয়ে দেখলেন তার কারখানায় পণ্য মজুদের জন্য স্থান সংকুলান হচ্ছে না। এজন্য তার গম মজুদের জন্য নতুন গোডাউন নির্মাণের প্রয়োজন হয়। তাই তিনি অর্থ লগ্নিকারী প্রতিষ্ঠান থেকে ঋণ নেওয়ার সিদ্ধান্ত নেন। জনাব মামুন ঋণ নেওয়ায় মাধ্যমে ব্যবসায়ের মূলধন বাড়াতে চান। এ ঋণকৃত মূলধন দিয়ে তিনি নতুন গোডাউন তৈরি করতে পারবেন। এর মাধ্যমে তিনি আগের থেকে অধিক পরিমাণ গম মজুদ করতে পারবেন। এতে তার ব্যবসায়ের পরিধি বৃদ্ধি পাবে। এছাড়া মজুদকৃত এসব গম বিক্রয়ের মাধ্যমে তার মুনাফা বাড়বে। ফলে তিনি সহজেই ব্যবসায়ে সফলতা অর্জন করতে পারবেন। তাই বলা যায়, জনাব মামুনের ঋণ নিয়ে গোডাউন নির্মাণের সিদ্ধান্তটি বাস্তবসম্মত হয়েছে।"
        }
      ]
    },
    {
      "number": "4",
      "uddipok": "সাগর মৎস্য খামার লিমিটেড একটি বৃহদায়তন ব্যবসায় প্রতিষ্ঠান। মৎস্য উৎপাদন, আহরণ এবং রপ্তানিকারক হিসেবে বেশ প্রসিদ্ধ। প্রতিষ্ঠানটিতে অনেক শ্রমিকের কর্মসংস্থান সৃষ্টি হয়েছে। বিভিন্ন খামার থেকে প্রচুর দক্ষ ও অভিজ্ঞ শ্রমিক এখানে যোগ দিয়েছে। প্রতিষ্ঠানটির বেতন-ভাতা আকর্ষণীয় হওয়ায় শ্রমিকরা খুবই আন্তরিকতার সাথে কাজ করে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "কোনো ব্যক্তির শারীরিক শক্তি ব্যয় করে কোনো কাজ করা হলে তাকে শারীরিক/কায়িক শ্রম বলে।"
        },
        {
          "label": "খ",
          "question": "",
          "explanation": "মানুষের শারীরিক, মানসিক এবং বুদ্ধিবৃত্তিক কর্মপ্রচেষ্টা, যা পণ্য উৎপাদন কাজে ব্যবহার করে অর্থ বা আয় উপার্জন করা হয় তাই হলো শ্রম। শ্রমিক এক স্থান থেকে অন্য স্থানে চলে গেলে শ্রমও চলে যায়। শ্রমের এ স্থানান্তর দেশে ও বিদেশে সমানভাবে হতে পারে। আবার, এই গতিশীলতা হতে পারে শিল্প থেকে শিল্পে কিংবা এক পেশা থেকে অন্য পেশায়। আবার, একই পেশায় নিচের স্তর থেকে উপরের স্তরে শ্রমের গতিশীলতা সৃষ্টি হতে পারে। এটি হলো শ্রমের গতিশীলতা।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানটিকে সফলতা অর্জনে উৎপাদনের শ্রম উপকরণটি সহায়তা করেছে। শ্রম বলতে মানুষের দৈহিক ও মানসিক কর্মপ্রচেষ্টাকে বোঝায়। শ্রমের মাধ্যমে উৎপাদনে গতিশীলতা আনা যায়। শ্রম ছাড়া উৎপাদন প্রক্রিয়া চলমান রাখা সম্ভব নয়। দক্ষ ও অভিজ্ঞ শ্রমের মাধ্যমে সহজেই ব্যবসায়ে সফলতা পাওয়া যায়। উদ্দীপকের সাগর মৎস্য খামার লিমিটেড একটি বৃহদায়তন ব্যবসায় প্রতিষ্ঠান। প্রতিষ্ঠানটি মৎস্য উৎপাদন, আহরণ ও রপ্তানিকারক হিসেবে প্রসিদ্ধ। প্রতিষ্ঠানটি প্রচুর দক্ষ ও অভিজ্ঞ শ্রমিক নিয়োগ দিয়েছে। এ কারণে তারা সঠিকভাবে মৎস্য উৎপাদন ও আহরণের কাজ করতে পারছে। এতে প্রতিষ্ঠানটিতে উৎপাদনের পরিমাণও বৃদ্ধি পাচ্ছে। আর উৎপাদিত এসব মাছ রপ্তানি করে প্রতিষ্ঠানটি প্রচুর মুনাফা অর্জন করছে। এক্ষেত্রে শ্রম উপকরণটির যথাযথ সররাহ না থাকলে প্রতিষ্ঠানটির পক্ষে উৎপাদনে গতিশীলতা ও মুনাফা অর্জন সম্ভব হতো না। সুতরাং, উৎপাদনের শ্রম উপকরণটি উদ্দীপকের প্রতিষ্ঠানটিকে সফলতা অর্জনে সহায়তা করেছে।"
        },
        {
          "label": "ঘ",
          "question": "",
          "explanation": "উদ্দীপকের সাগর মৎস্য খামার লিমিটেড আর্থ-সামাজিক উন্নয়নে ভূমিকা রেখেছে বলে আমি মনে করি। বৃহদায়তন ব্যবসায় প্রতিষ্ঠানে প্রচুর লোকের কর্মসংস্থানের সুযোগ তৈরি হয়। এতে সমাজের বেকারত্ব হ্রাস পায়। আবার এসব প্রতিষ্ঠানে উৎপাদিত পণ্য রপ্তানি করে বৈদেশিক মুদ্রা আয় করা যায়। ফলে দেশের আর্থ-সামাজিক উন্নয়ন হয়। উদ্দীপকে সাগর মৎস্য খামার লিমিটেড মৎস্য উৎপাদন ও রপ্তানিকারক একটি প্রতিষ্ঠান। বিভিন্ন খামার থেকে' প্রচুর দক্ষ শ্রমিক প্রতিষ্ঠানটিতে যোগ দেয়। এতে তাদের কর্মসংস্থান সৃষ্টি হয়েছে। প্রতিষ্ঠানটি শ্রমিকদের আকর্ষণীয় বেতন-ভাতা সরবরাহ করে। ফলে শ্রমিকরা আন্তরিকতার সাথে কাজ করে। সাগর মৎস্য খামার লিমিটেড অনেক লোকের কর্মসংস্থানের ব্যবস্থা করেছে। এতে তাদের বেকারত্ব দূর ও আয়ের সুযোগ তৈরি হয়েছে। এছাড়া প্রতিষ্ঠানটি থেকে প্রাপ্ত বেতন-ভাতা এসব শ্রমিকদের জীবনযাত্রার মান উন্নয়ন করছে। আবার প্রতিষ্ঠানটিতে উৎপাদিত মাছ বিদেশে রপ্তানি করা হয়। এতে প্রচুর 'বৈদেশিক মুদ্রা অর্জিত হয়। ফলে দেশের অর্থনৈতিক উন্নয়ন সাধিত হয়। এভাবে সাগর মৎস্য খামার লিমিটেড আর্থ-সামাজিক উন্নয়নে ভূমিকা রাখছে।"
        }
      ]
    },
    {
      "number": "5",
      "uddipok": "জনাব আশিক বড় একটি শিল্প কারখানার মালিক। যোগ্যতা, দক্ষতা ও শ্রম দিয়ে তিনি ব্যবসায়ে যথেষ্ট সফলতা লাভ করেছেন। উৎপাদিত পণ্যের চাহিদা বৃদ্ধি পেলেও কারখানার উৎপাদন সে তুলনায় যথেষ্ট নয়। তাই তিনি জনশক্তির সর্বোচ্চ ব্যবহার নিশ্চিত করে উৎপাদন বাড়াতে আগ্রহী।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "নির্দিষ্ট উদ্দেশ্য অর্জনের লক্ষ্যে উৎপাদনের উপাদানগুলোকে একত্রিত করে এদের মধ্যে সমন্বয়সাধন করে কোনো প্রতিষ্ঠান গঠন, পরিচালনা ও নিয়ন্ত্রণের কাজকে সংগঠন বলে।"
        },
        {
          "label": "খ",
          "question": "",
          "explanation": "সঞ্চিত অর্থকে পুঁজিতে রূপান্তর করার মাধ্যমে মূলধন গঠিত হয়। কোনো দেশ একটি নির্দিষ্ট সময়ের মধ্যে তার সম্পদ বা পুঁজির কিছু অংশ সঞ্চয় করে। সেই সঞ্চিত পুঁজি থেকে মূলধন গঠন প্রক্রিয়া শুরু হয়। আর এটি গঠন করতে হলে সঞ্চিত সম্পদ অবশ্যই বিনিয়োগ করতে হয়। এভাবে বিনিয়োগের মাধ্যমে সঞ্চয় পুঁজি দ্রব্যে রূপান্তরিত করলে মূলধন গঠন হয়।"
        },
        {
          "label": "গ",
          "question": "",
          "explanation": "উৎপাদন বৃদ্ধির জন্য জনাব আশিকের উৎপাদন ব্যবস্থাপনার কাজগুলোর যথাযথ অনুসরণ করতে হবে। চূড়ান্ত পণ্য তৈরির উদ্দেশ্যে পরিকল্পনা, ডিজাইন, মান নিয়ন্ত্রণ, মজুদ নিয়ন্ত্রণ, যন্ত্রপাতি বিন্যাস প্রভৃতি কাজ উৎপাদন ব্যবস্থাপনার অন্তর্ভুক্ত। সঠিকভাবে উৎপাদন ব্যবস্থাপনা করতে পারলে উৎপাদনে গতিশীলতা আসে। এতে চাহিদামাফিক কম মূল্যে মানসম্মত পণ্য সরবরাহ করা যায়। উদ্দীপকের জনাব আশিক বড় একটি শিল্পকারখানার মালিক। তার কারখানার পণ্যের চাহিদা বাড়লেও সেই তুলনায় কারখানার উৎপাদন যথেষ্ট নয়। এক্ষেত্রে জনাব আশিকের উচিত পণ্যের উৎপাদনের সাথেই কী পণ্য, কতটুকু, কখন উৎপাদন করা হবে তার পরিকল্পনা করা। সেই অনুযায়ী কর্মীদের কাজ বণ্টন করে দিয়ে যথাসময়ে কাজ সম্পাদনে তাদের প্রেষণা দেওয়া হয়। পাশাপাশি পণ্যের মান ও মজুদ নিয়ন্ত্রণের দিকে খেয়াল রাখা হয়। এতে উৎপাদনে গতিশীলতা আসবে এবং চাহিদামাফিক পণ্যের সরবরাহ বাড়ানো সম্ভব হবে। আর এসব কাজ উৎপাদন ব্যবস্থাপনার আওতাভুক্ত। অতএব, উৎপাদন বৃদ্ধির জন্য জনাব আশিকের উৎপাদন ব্যবস্থাপনার কাজগুলোর অনুসরণ করতে হবে।"
        },
        {
          "label": "ঘ",
          "question": "",
          "explanation": "জনাব আশিকের উৎপাদন সমস্যা নিরসনে জনশক্তির সর্বোচ্চ ব্যবহারের সিদ্ধান্তটি যৌক্তিক। শ্রম দক্ষতাকে কাজে লাগিয়ে সর্বনিম্ন ব্যয়ে সর্বোচ্চ উৎপাদন করা যায়। দক্ষ শ্রমিক স্বল্প সম্পদ ব্যবহার করে উৎপাদন করতে পারে। এতে কাঁচামাল ও অন্যান্য সম্পদের অপচয় কমে যায়। এভাবে শ্রম দক্ষতা জনশক্তির সর্বোচ্চ ব্যবহার নিশ্চিত করে। উদ্দীপকের জনাব আশিক বড় একটি শিল্পকারখানার মালিক। তিনি নিজের যোগ্যতা, দক্ষতা ও শ্রম দিয়ে ব্যবসায় যথেষ্ট সাফল্য অর্জন করেন। বর্তমানে তার উৎপাদিত পণ্যের চাহিদা বৃদ্ধি পেলেও উৎপাদন সে তুলনায় যথেষ্ট নয়। এজন্য তিনি জনশক্তির সর্বোচ্চ ব্যবহার নিশ্চিত করে উৎপাদন বাড়াতে আগ্রহী। জনাব আশিক পর্যাপ্ত প্রশিক্ষণের মাধ্যমে শ্রমিকদের দক্ষ করে তুলতে পারেন। এতে দক্ষ শ্রমিকরা স্বল্প খরচে ও দ্রুততার সাথে পণ্য উৎপাদন করতে পারবে। ফলে প্রতিষ্ঠানের উৎপাদনশীলতা বাড়বে এবং জনশক্তির সর্বোচ্চ ব্যবহার নিশ্চিত হবে। এটি প্রতিষ্ঠানের সাফল্য অর্জনের সম্ভাবনা বাড়াবে। অতএব, উৎপাদন সমস্যা নিরসনে জনাব আশিকের জনশক্তির সর্বোচ্চ ব্যবহারের সিদ্ধান্তটি যৌক্তিক।"
        }
      ]
    },
    {
      "number": "6",
      "uddipok": "\"ঘুমের রাজ্যে পৃথিবী ছন্দময়” এই স্লোগানকে সামনে রেখে নতুন ব্র্যান্ডের এক্সক্লুসিভ বেবি পাউডার তৈরি করে সারা দেশে ব্যবসায় করছেন ঢাকার সাদিক। শিশুদের শরীর ঠান্ডা, সতেজ, নরম ও কোমল রাখার ক্ষেত্রে এই পাউডার অতুলনীয়। তাছাড়া এটি ঘামাচির জন্য যথেষ্ট উপকারী। ক্রেতারা দ্বিধাহীন চিত্তে জনাব সাদিকের পণ্যটি ক্রয় করছেন। বর্তমানে তিনি পণ্যটি দেশের বাইরে রপ্তানির সিদ্ধান্ত নিয়েছেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "অভাব এবং প্রয়োজন মেটাতে পারে এমন কিছু যা ক্রেতার মনোযোগ আকর্ষণ এবং ব্যবহার বা ভোগের জন্য বাজারে উপস্থাপন করা হয়, তাই পণ্য।"
        },
        {
          "label": "খ",
          "question": "",
          "explanation": "মানুষের শারীরিক, মানসিক এবং বুদ্ধিবৃত্তিক কর্মপ্রচেষ্টা, যা পণ্য উৎপাদন কাজে ব্যবহার করে অর্থ উপার্জন করা হয় তাকে শ্রম বলে। শ্রম যদি কোনো দিনের বা সময়ের জন্য একবার নষ্ট হয়, তা আর কখনো পুনরায় ফিরে আসে না। উদাহরণ হিসেবে বলা যায়, কোনো শ্রমিক যদি একদিন পরিশ্রম বা কাজ না করে তাহলে ঐ দিনের কাজ বা শ্রমটি তার জীবদ্দশায় আর কখনও ফিরে আসবে না। এই কারণেই শ্রমকে পচনশীল উপাদান বলা হয়।"
        },
        {
          "label": "গ",
          "question": "",
          "explanation": "জনাব সাদিক ক্রেতাদের অভাব ও প্রয়োজন সঠিকভাবে শনাক্তকরণের কারণে তার বেবি পাউডার দ্রব্যটি ক্রেতাদের নিকট সমাদৃত হয়েছে। দ্রব্য হলো ঐসকল বস্তু যা দৃশ্যমান, বিনিময়যোগ্য এবং অর্থের মূল্যে মূল্যায়ন করা যায়। এটি মানুষের প্রয়োজন ও অভাব পূরণের জন্য ব্যবহার করা যায়। ক্রেতাদের চাহিদা সঠিকরূপে পূরণ করলে ক্রেতাদের নিকট দ্রব্যের গ্রহণযোগ্যতা বাড়ে। এর ফলস্বরূপ প্রতিষ্ঠানের সুনামও বৃদ্ধি পায়। জনাব সাদিক ঢাকার একজন ব্যবসায়ী। তিনি নতুন ব্র্যান্ডের এক্সক্লুসিভবেবি পাউডার তৈরি করে সারা দেশে বিপণন করেন। তার এই পাউডার শিশুদের শরীর নরম ও কোমল, সতেজ ও ঠান্ডা রাখার জন্য বেশ সমাদৃত। এছাড়া তার পাউডার ঘামাচির জন্য বেশ উপকারী। এক্ষেত্রে জনাব সাদিক ক্রেতাদের রুচি, আগ্রহ সঠিকরূপে নির্ণয় করেন। ক্রেতাদের চাহিদার প্রেক্ষিতে তিনি যথাযথভাবে পণ্যটি উৎপাদন করেছেন। এতে তিনি ক্রেতাদের অভাব ও প্রয়োজন পূরণে সক্ষম হয়েছেন। ফলে তার পণ্যটি ক্রেতাদের নিকট যথাযথ গ্রহণযোগ্যতা পেয়েছে। তাই বলা যায়, ক্রেতার অভাব ও প্রয়োজন সঠিকভাবে শনাক্তকরণের কারণে জনাব সাদিকের পণ্য ক্রেতার নিকট সমাদৃত হয়েছে।"
        },
        {
          "label": "ঘ",
          "question": "",
          "explanation": "দেশের অর্থনৈতিক উন্নয়নে জনাব সাদিকের পণ্যটি ইতিবাচক প্রভাব ফেলতে পারে বলে আমি মনে করি। একটি দেশের অর্থনৈতিক উন্নয়ন অনেকাংশে নির্ভর করে দেশটির উৎপাদন খাতের ওপর। উৎপাদন খাত যত সুসংগঠিত হবে দেশের অর্থনৈতিক প্রবৃদ্ধিও গতিশীল হবে। উৎপাদন খাতের উন্নয়ন একটি দেশের অর্থনৈতিক উন্নয়নের পূর্বশর্ত। জনাব সাদিক একটি নতুন ব্র্যান্ডের এক্সক্লুসিভ বেবি পাউডার তৈরি করেছেন। পাউডারটির গুণগত মান ভালো হওয়ায় ক্রেতাদের নিকট তা বেশ সমাদৃত হয়েছে। এতে তার আশানুরূপ মুনাফা অর্জিত হয়। এখন তিনি পাউডারটি বিদেশেও রপ্তানি করার সিদ্ধান্ত নেন। জনাব সাদিকের পণ্য উৎপাদন কার্যক্রমের মাধ্যমে অনেকের কর্মসংস্থানের সুযোগ সৃষ্টি হয়েছে। পণ্যের গুণগত মান ভালো হওয়ায় ক্রেতাদের জীবনযাত্রার মান প্রভাবিত হয়েছে। তিনি বিদেশে পণ্য রপ্তানি করবেন। এর ফলে দেশে প্রচুর বৈদেশিক মুদ্রা অর্জিত হবে। দ্রব্যটি বিদেশেও সমাদৃত হলে দেশের সুনাম বৃদ্ধি পাবে। পাশাপাশি এর ফলে অনেক নতুন উদ্যোক্তা তার মতো উদ্যোগ গ্রহণে উদ্বুদ্ধ হবে। এভাবে দেশের সার্বিক অর্থনৈতিক উন্নয়নে জনাব সাদিকের পণ্যটি ইতিবাচক প্রভাব ফেলতে পারে।"
        }
      ]
    },
    {
      "number": "7",
      "uddipok": "জনাব রাকিব একটি ওষুধ উৎপাদনকারী প্রতিষ্ঠানের উৎপাদক ব্যবস্থাপক হিসেবে দায়িত্ব পালন করছেন। উৎপাদনের পরিমাণ ঠিক রাখার জন্য তিনি বিভিন্ন পদক্ষেপ গ্রহণ করেন। বিক্রয়কর্মীর মতামতকে গুরুত্ব দেন। তারপরও উৎপাদিত পণ্যের বিক্রয় কমে যাওয়ার কারণ অনুসন্ধান করে দেখা গেল পণ্যটি পূর্বনির্ধারিত মান ধরে রাখতে পারছে না। তাই তিনি সমস্যা চিহ্নিত করে তা সংশোধনের ব্যবস্থা গ্রহণের পদক্ষেপ নিলেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টিকে উৎপাদন ব্যবস্থাপনা বলে।"
        },
        {
          "label": "খ",
          "question": "",
          "explanation": "যা দেখা ও স্পর্শ করা যায় না, অথচ মানুষের প্রয়োজন ও অভাব পূরণ করে এমন কাজ, উপকার বা সুবিধাকে সেবা বলে। সেবার অন্যতম বৈশিষ্ট্য হলো অস্পর্শনীয়তা। বস্তুগত পণ্যের মতো সেবা কেনার সময় বা ব্যবহারের আগে স্বাদ নেওয়া, দেখা ও স্পর্শ করা যায় না। এমনকি সেরা নেওয়ার আগে এর কার্যকারিতাও উপলব্ধি করা যায় না। তাই বলা হয়, সেবা অস্পর্শনীয়।"
        },
        {
          "label": "গ",
          "question": "",
          "explanation": "উৎপাদন ব্যবস্থাপক হিসেবে জনাব রাকিব উৎপাদন ব্যবস্থাপনার কাজটি করেছেন। উৎপাদনের পরিমাণ নির্ধারণ ও নিয়ন্ত্রণে উৎপাদন ব্যবস্থাপক গুরুত্বপূর্ণ ভূমিকা রাখে। কতটুকু উৎপাদন করতে হবে, কী কী উপকরণ ব্যবহার করা হবে, মান কেমন হবে প্রভৃতি নিয়ন্ত্রণের কাজের দায়িত্ব উৎপাদন ব্যবস্থাপকের। উদ্দীপকে জনাব রাকিব একটি ওষুধ উৎপাদনকারী প্রতিষ্ঠানের উৎপাদক ব্যবস্থাপক হিসেবে দায়িত্ব পালন করেন। উৎপাদনের পরিমাণ ঠিক রাখার জন্য তিনি বিভিন্ন পদক্ষেপ গ্রহণ করেন। উৎপাদনের পরিমাণ নির্ধারণ, বিভিন্ন জরিপ, বিক্রয়কর্মীর মতামত গ্রহণ প্রভৃতি কাজ করে থাকেন। পণ্যের মান সংক্রান্ত সিদ্ধান্তগুলোও তিনি নিয়ে থাকেন। পণ্যের মান চাহিদামাফিক না হওয়ায় তিনি মান উন্নয়নের জন্য জন্য বিভিন্ন পদক্ষেপ গ্রহণ করেন। তার এ কাজগুলোর সমষ্টিই হলো উৎপাদন ব্যবস্থাপনা। তাই বলা যায়, উদ্দীপকে জনাব রাকিব উৎপাদন ব্যবস্থাপনার কাজটি করেছেন।"
        },
        {
          "label": "ঘ",
          "question": "",
          "explanation": "নিয়ন্ত্রণের পদক্ষেপ যৌক্তিক বলে আমি মনে করি। মান নিয়ন্ত্রণ হলো পূর্বনির্ধারিত মানের সাথে উৎপাদিত পণ্যের অর্জিত মানের তুলনা করা। এছাড়াও মানের ত্রুটি-বিচ্যুতি থাকলে তা নিরসন করা। এর মূল উদ্দেশ্য হলো পণ্যের যথাযথ গুণাগুণ বজায় রেখে পণ্য উৎপাদন করা। উদ্দীপকে জনাব রাকিব একটি ওষুধ উৎপাদনকারী প্রতিষ্ঠানের উৎপাদন ব্যবস্থাপনার কাজ করেন। তিনি ক্রেতাদের চাহিদামাফিক পণ্য উৎপাদন করে থাকেন। তারপরও তার পণ্যের বিক্রয় কমে যায়। তিনি এর কারণ অনুসন্ধান করে দেখেন পণ্যটি পূর্বনির্ধারিত মান ধরে রাখতে পারছে না। তাই তিনি সমস্যা সমাধানের জন্য ব্যবস্থা গ্রহণ করেছেন। জনাব রাকিব মূলত পণ্যের মান নিয়ন্ত্রণ করতে চান। এজন্য তিনি ওষুধ তৈরির পূর্বেই মান নির্ধারণ করবেন। নির্ধারিত মান অনুযায়ী পণ্য উৎপাদন হচ্ছে কি না তা যাচাইয়ের জন্য তিনি কার্যফল পরিমাপ করবেন। কার্যফলে ত্রুটি পাওয়া গেলে সমস্যা শনাক্ত করে সংশোধনী ব্যবস্থা নিবেন। এতে ওষুধের মান বজায় থাকবে ও বিক্রয় বৃদ্ধি পাবে। ফলে তার প্রতিষ্ঠান ব্যবসায়িকভাবে সফল হবে। তাই বলা যায়, প্রতিষ্ঠানটির উদ্ভূত সমস্যা সমাধানকল্পে মান নিয়ন্ত্রণের পদক্ষেপটি যৌক্তিক।"
        }
      ]
    },
    {
      "number": "8",
      "uddipok": "ছেলের আবদার মেনে জনাব রিংকন শোরুম থেকে একটি ওয়ালটন মোবাইল সেট ক্রয় করলেন। যেহেতু পণ্যটি বারবার ক্রয় করা সম্ভব নয় তাই তিনি বাজারে যাচাই-বাছাই করেই মোবাইল সেটটি ক্রয় করলেন। কালার, মডেল এবং কার্যক্রম ব্যতিক্রমধর্মী হওয়ায় মোবাইল সেটটি পেয়ে ছেলে খুবই খুশি হলো।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "কপ্রত্যেক ক্রেতার রুচি, পছন্দ, আয় প্রভৃতি বিবেচনা করে পণ্য তৈরি এবং সরবরাহ করাকে কাস্টমাইজেশন বলে।"
        },
        {
          "label": "খ",
          "question": "",
          "explanation": "মানুষের প্রয়োজন ও অভাব পূরণের সক্ষম এমন যে কোনো কিছু বাজারে বিক্রির জন্য উপস্থাপন করা হলে তাকে দ্রব্য বলে। দ্রব্য হলো দৃশ্যমান কোনো বন্ধু। যেমন: চিপস্, আলু, ডিম প্রভৃতি। এ বস্তুগুলোকে আমরা, স্পর্শ করতে পারি এবং এর নির্দিষ্ট আকার আছে। এছাড়া এ বস্তুগুলো আমরা কিনে উপযোগ নিঃশেষ করি। আর এগুলোর মালিকানা হস্তান্তরযোগ্য। তাছাড়া দ্রব্য স্পর্শযোগ্য বলে একে স্থানান্তর করা যায়। সুতরাং, দ্রব্য স্পর্শ করা যায়।"
        },
        {
          "label": "গ",
          "question": "",
          "explanation": "জনাব রিংকন বাজার থেকে শপিং পণ্যের অন্তর্ভুক্ত সেবা পণ্য ক্রয় করলেন। সেবা পণ্যের স্থায়িত্ব বেশি কিন্তু এটি প্রতিনিয়ত কেনা হয় না। তাই কেনার আগে পর্যাপ্ত যাচাই-বাছাই করতে হয়। ক্রেতারা নির্দিষ্ট কোনো সেবা পাওয়ার আশায় এটি কেনে। মোবাইল, টিভি, ফ্রিজ প্রভৃতি সেবা পণ্যের উদাহরণ। উদ্দীপকের জনাব রিংকন, শো-রুম থেকে একটি ওয়ালটন মোবাইল সেট কেনেন। পণ্যটি বার বার কেনা সম্ভব নয়। তাই জনাব রিংকন কেনার আগে ভালোভাবে যাচাই-বাছাই করে নিলেন। এই মোবাইল সেট তিনি শখের বশে নয় বরং সেবা পাওয়ার জন্য কিনেছেন। আর এটি থেকে তিনি দীর্ঘসময় সেবা পাবেন বলে আশা রাখেন। এসব বৈশিষ্ট্য শপিং পণ্যের অন্তর্গত সেবা পণ্যের বৈশিষ্ট্যের সাথে মিলে যায়। সুতরাং, জনাব রিংকন সেবা পণ্য কিনেছেন।"
        },
        {
          "label": "ঘ",
          "question": "",
          "explanation": "নান্দনিক 'ও ব্যবহারিক ডিজাইনের অনুসরণে মোবাইল সেটের কার্যকারিতা ও আকর্ষণীয়তা বেড়ে যাওয়ায় জনাব রিংকনের ছেলে মোবাইলটি পেয়ে খুশি হয়েছে। নান্দনিক ডিজাইনে পণ্যের আকার, রং, মডেলের পরিবর্তনের মাধ্যমে পণ্যকে আকর্ষণীয় ও দৃষ্টিনন্দন করা হয়। অন্যদিকে, ব্যবহারিক ডিজাইনের ফলে পণ্যের কার্যকারিতা বেড়ে যায়। এর মাধ্যমে পণ্যের গুণাগুণ ও কার্যক্রমে পরিবর্তন আনা হয়। উদ্দীপকের জনাব রিংকন ছেলের জন্য শো-রুম থেকে একটি মোবাইল সেট কিনেন। মোবাইল সেট বার বার কেনা হয় না। তাই কেনার আগে তিনি যাচাই-বাছাই করে নেন। মোবাইলটি সেটটির কালার, মডেল এবং কার্যক্রম ব্যতিক্রমধর্মী হওয়ায় জনাব রিংকনের ছেলে মোবাইল সেটটি পেয়ে খুশি হয়। মোবাইল সেটের কালার এবং মডেলের ব্যতিক্রমধর্মিতা এটিকে জনাব রিংকনের ছেলের দৃষ্টিতে আকর্ষণীয় করেছে। এটি পণ্যের নান্দনিক ডিজাইনের একটি বৈশিষ্ট্য। এছাড়া মোবাইলের কাজের ব্যতিক্রমধর্মিতার কারণে অন্য মোবাইল সেটের তুলনায় বেশি উপযোগিতা পাওয়া যাচ্ছে। আর এটি ব্যবহারিক ডিজাইনের একটি বৈশিষ্ট্য। এসব বিষয়ের কারণে অন্যান্য মোবাইল ফোনের চেয়ে এই ওয়ালটন মোবাইল সেটের কার্যকারিতা ও আকর্ষণীয়তা বেশি। ফলে জনাব রিংকনের ছেলে মোবাইল সেটটি পেয়ে খুশি হয়েছে। তাই বলা যায়, নান্দনিক ও ব্যবহারিক ডিজাইনের মোবাইল সেট পেয়ে জনার রিংকনের ছেলে খুশি হয়েছে।"
        }
      ]
    },
    {
      "number": "9",
      "uddipok": "জনার ছালাম একজন ফ্যাশন ডিজাইনার এবং একটি ফ্যাশন হাউজের মালিক। তার দোকানের অনেক নিয়মিত ক্রেতা আছে। প্রতিবছর পহেলা বৈশাখ উপলক্ষ্যে ক্রেতাদের ক্রয়ক্ষমতা বিবেচনা করে তিনি নতুন পোশাক তৈরি করেন। তার দোকানে দিন দিন ক্রেতা বৃদ্ধি পাচ্ছে। অনুগত ক্রেতাদের ধরে রাখার জন্য জনাব ছালাম আরও পেশাদার ডিজাইনার নিয়োগ দিয়েছেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "পণ্য উৎপাদন করার আগেই পণ্যের আকার-আকৃতি, ওজন, রং, মান এবং মোড়ক প্রভৃতি বৈশিষ্ট্য নির্ধারণ করাকে পণ্য ডিজাইন বলে।"
        },
        {
          "label": "খ",
          "question": "",
          "explanation": "কোনো পণ্যের ভোক্তার চাহিদা পূরণের ক্ষমতাকে ঐ পণ্যের উপযোগিতা বলে। পণ্যের আকার-আকৃতি, মান, রং প্রভৃতি নির্ধারণ করাই পণ্য ডিজাইন। এর মাধ্যমে পণ্যের মান ও পণ্য ব্যবহারের সুযোগ-সুবিধা বৃদ্ধি পায়। পণ্যের সুযোগ-সুবিধা বৃদ্ধির সাথে সাথে পণ্যের চাহিদা পূরণের ক্ষমতাও বৃদ্ধি পায়। যেমন: মোবাইলের সাথে ক্যামেরা, রেডিও প্রভৃতি যুক্ত করা হয়েছে। এতে মোবাইলের গ্রাহকের অভাব পূরণের ক্ষমতা অর্থাৎ উপযোগিতা বৃদ্ধি পেয়েছে। এটিই পণ্য ডিজাইনের উপযোগিতা।"
        },
        {
          "label": "গ",
          "question": "",
          "explanation": "উদ্দীপকে বিশেষ দিবস উপলক্ষ্যে ডিজাইনের কথা বলা হয়েছে। কোনো বিশেষ দিনকে সামনে রেখে পণ্যের আকার, রং, গুণাগুণ ও প্যাকেজ নির্ধারণকে বিশেষ দিবস উপলক্ষ্যে পণ্য ডিজাইন বলে। আমাদের দেশের কিছু গৌরবময় দিবস আছে যেমন: ২১ ফেব্রুয়ারি, পহেলা বৈশাখ, পহেলা ফাল্গুন প্রভৃতি। বর্তমানে মানুষের মাঝে এসব বিশেষ দিবসে বিশেষ ডিজাইনের পোশাক পরার প্রবণতা দেখা যায়। উদ্দীপকে জনাব সালাম একজন ফ্যাশন ডিজাইনার। তিনি একটি ফ্যাশন হাউসের মালিক। প্রতি বছর পহেলা বৈশাখে ক্রেতাদের ক্রয়ক্ষমতা অনুযায়ী তিনি নতুন পোশাক তৈরি করেন। তিনি পোশাকের মানের কোনো পরিবর্তন করেন না। তিনি শুধু একটি বিশেষ দিবসেই পণ্য উৎপাদন করেন। এ দিবসে পণ্যের ব্যাপক চাহিদা থাকায় ক্রেতাদের দৃষ্টি আকর্ষণ করতে বিভিন্ন আকর্ষণীয় পণ্য উৎপাদন করেন। এতে তার ক্রেতার সংখ্যাও দিন দিন বৃদ্ধি পাচ্ছে। এসব বৈশিষ্ট্য বিশেষ দিবস উপলক্ষ্যে ডিজাইনের সাথে সাদৃশ্যপূর্ণ। সুতরাং, উদ্দীপকে বিশেষ দিবস উপলক্ষ্যে পণ্য ডিজাইনের কথা বলা হয়েছে।"
        },
        {
          "label": "ঘ",
          "question": "",
          "explanation": "অনুগত ক্রেতাদের ধরে রাখতে জনাব ছালামের নান্দনিক ডিজাইন করার পদক্ষেপটি যৌক্তিক। নান্দনিক বা রুচিসম্মত ডিজাইনের ক্ষেত্রে পণ্যের মানকে গুরুত্ব দেওয়া হয় না। এর মাধ্যমে শুধু পণ্যকে ক্রেতার কাছে আকর্ষণীয় করে তোলার চেষ্টা করা হয়। এক্ষেত্রে পণ্যের বাহ্যিক সৌন্দর্য্যের ওপর বেশি গুরুত্ব দেওয়া হয়। এর মাধ্যমে পণ্যের প্রতি ক্রেতা আকৃষ্ট হয়। জনাব ছালাম একজন ফ্যাশন ডিজাইনার। তিনি একটি ফ্যাশন হাউসের মালিক। শুরুতে তিনি বিশেষ দিবস উপলক্ষ্যে পণ্য ডিজাইন করতেন। বর্তমানে তার দোকানে ক্রেতার সংখ্যা বৃদ্ধি পাচ্ছে। তিনি তার অনুগত ক্রেতাদের ধরে রাখার জন্য একজন পেশাদার ফ্যাশন ডিজাইনার নিয়োগ দিয়েছেন। এক্ষেত্রে তিনি পণ্যের নান্দনিক ডিজাইন করেন। পেশাদার ফ্যাশন ডিজাইনার নিয়োগ দেওয়ার ফলে জনাব ছালামের পণ্যে নতুন নতুন ডিজাইন যোগ হবে। এতে করে পণ্যের মানে কোনো পরিবর্তন আসবে না। কিন্তু পণ্যের আকৃতি, রং প্রভৃতিতে আরও বৈচিত্র্য আসবে। এতে করে তার ক্রেতারা তার পণ্যের জন্য আরও বেশি আকৃষ্ট হবে। তাদের নিত্যনতুন চাহিদা পূরণের লক্ষ্যে জনাব ছালাম নিয়মিত পণ্য উৎপাদন করতে পারবেন। তাই বলা যায়, অনুগত ক্রেতাদের ধরে রাখতে জনাব ছালামের নান্দনিক পণ্য ডিজাইনের পদক্ষেপ যৌক্তিক।"
        }
      ]
    },
    {
      "number": "10",
      "uddipok": "\"HONDIA\" কোম্পানি লিমিটেড একটি বিখ্যাত মোটর সাইকেল নির্মাতা প্রতিষ্ঠান। প্রতিষ্ঠানটি বাংলাদেশের বাজারে \"HONDIA\" মোটর সাইকেল সরবরাহের উদ্দেশ্যে একটি কারখানা স্থাপন করেন। তিনি ক্রেতাদের পেশা, আয় ও সামাজিক বিষয় বিবেচনা করে পণ্য উৎপাদন করেন। প্রতিষ্ঠানটি তার পণ্যের গুণগত মান নির্ধারণের ক্ষেত্রে প্রতিযোগী প্রতিষ্ঠানগুলোর উৎপাদিত পণ্যের মান বিবেচনায় রাখেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "BSTI-এর পূর্ণরূপ হলো Bangladesh Standards & Testing Institution ।"
        },
        {
          "label": "খ",
          "question": "",
          "explanation": "মান নির্ধারণের শেষে চূড়ান্ত মান নির্ধারিত হয়। চূড়ান্ত মান নির্ধারণের ক্ষেত্রে পরীক্ষামূলক নির্ধারিত মানের গ্রহণযোগ্যতা সম্পর্কে ক্রেতাদের মতামতের মূল্যায়নের পর কোনো সংশোধন থাকলে প্রয়োজনীয় সংশোধনমূলক ব্যবস্থা নিতে হয়। এক্ষেত্রে চূড়ান্ত মান অনুযায়ী পণ্য উৎপাদনের জন্য সকল ধরনের মানবীয় ও অমানবীয় উপকরণ সংগ্রহ করে উৎপাদন শুরু করতে হয়। মূলত পণ্যের সবশেষ গ্রহণযোগ্যতামূলক পরীক্ষা করার জন্য সবশেষে চূড়ান্ত মান নির্ধারণ করা হয়।"
        },
        {
          "label": "গ",
          "question": "",
          "explanation": "\"HONDIA\" কোম্পানি লিমিটেড মান নির্ধারণের ক্ষেত্রে ক্রেতা মূল্যায়ন ধাপে অবস্থান করছে। মূলত ক্রেতাকে উদ্দেশ্য করে পণ্যের মান নির্ধারণ করা হয়। এজন্য মান নির্ধারণে ক্রেতা মূল্যায়ন একটি গুরুত্বপূর্ণ ধাপ। এক্ষেত্রে মান নির্ধারণে ক্রেতার ধরন, মর্যাদা, পেশা, আয়, ক্রয় আচরণ এবং সামাজিক বিষয় মূল্যায়ন করতে হয়। উদ্দীপকে \"HONDIA\" কোম্পানি লিমিটেড একটি বিখ্যাত মোটরসাইকেল নির্মাতা প্রতিষ্ঠান। এটি সম্প্রতি বাংলাদেশের বাজারে মোটরসাইকেল সরবরাহের উদ্দেশ্যে কারখানা স্থাপন করে। পণ্য উৎপাদনের ক্ষেত্রে এটি ক্রেতাদের পেশা, আয় বিবেচনা করে। এছাড়াও এটি ক্রেতাদের সামাজিক বিষয়ও বিবেচনায় নেয়। এক্ষেত্রে প্রতিষ্ঠানটি দেশে বিদ্যমান ক্রেতাদের অবস্থা বিবেচনায় উৎপাদন কাজ পরিচালনা করছে। এসব বিষয় মান নির্ধারণের ক্রেতা মূল্যায়ন ধাপে করা হয়। সুতরাং \"HONDIA\" কোম্পানি লিমিটেড মান নির্ধারণের ক্ষেত্রে ক্রেতা মূল্যায়ন ধাপে অবস্থান করছে।"
        },
        {
          "label": "ঘ",
          "question": "",
          "explanation": "\"HONDIA\" কোম্পানির মানের ক্ষেত্রে প্রতিযোগী প্রতিষ্ঠানগুলো বিবেচনা করা (বাজার বিবেচনা) যৌক্তিক বলে আমি মনে করি। পণ্য বা সেবার বর্তমান ও সম্ভাব্য ক্রেতার সমষ্টিক বাজার বলা হয়। পণ্যের মান নির্ধারণের ক্ষেত্রে বাজারে কোন ধরনের পণ্যের চাহিদা আছে তা বিবেচনা করতে হয়। এছাড়া বাজারের প্রতিযোগীদের পণ্যের মানও গুরুত্বসহকারে বিবেচনা করতে হয়। উদ্দীপকে \"HONDIA\" কোম্পানি বাংলাদেশে মোটরসাইকেল সরবরাহের উদ্দেশ্যে একটি কারখানা স্থাপন করে। পণ্য উৎপাদনের ক্ষেত্রে এটি বিদ্যমান ক্রেতার পেশা, আয় ও সামাজিক বিষয় বিবেচনা করে। এক্ষেত্রে এটি ক্রেতা মূল্যায়ন ধাপটি অনুসরণ করে। এছাড়া এটি এর মান নির্ধারণের ক্ষেত্রে প্রতিযোগী প্রতিষ্ঠানের উৎপাদিত পণ্যের মান বিবেচনায় রাখে। \"HONDIA\" কোম্পানি বাজার বিশ্লেষণের মাধ্যমে প্রতিযোগী প্রতিষ্ঠানের পণ্যের মান বিবেচনা করে। এতে বাজারে বিদ্যমান প্রতিযোগীদের পণ্য, পণ্যের ধরন ও মান সম্পর্কে প্রতিষ্ঠানটি ধারণা পায়। এ ধারণার ভিত্তিতে প্রতিষ্ঠানটি ধারাবাহিক মান উন্নয়ন কাজ করতে পারবে। ফলে এটি প্রতিযোগিতায় টিকে থাকতেও সক্ষম হবে। তাই বলা যায়, \"HONDIA\" কোম্পানির মানের ক্ষেত্রে প্রতিযোগী প্রতিষ্ঠানগুলো বিবেচনা করা যৌক্তিক।"
        }
      ]
    },
    {
      "number": "11",
      "uddipok": "ভলবো একটি অতি পরিচিত ব্যাটারি প্রস্তুতকারক প্রতিষ্ঠান। বাংলাদেশে প্রায় ৫০% এর অধিক গাড়ি ভলবো ব্যাটারি ব্যবহার করে থাকে। দীর্ঘদিন যাবৎ কোম্পানিটি বেশ সুনামের সাথে ব্যাটারি উৎপাদন ও বাজারজাতকরণ করে আসছে। কয়েক দিন পূর্বে ব্যাটারির সমস্যার কারণে একটি গাড়ি ক্ষতিগ্রস্ত হয় এবং দীর্ঘদিনের সুনাম নষ্ট হয়। ফলে প্রতিষ্ঠানটি ক্ষতিগ্রস্ত গাড়ির মালিককে বড় অংকের ক্ষতিপূরণ দিতে বাধ্য হয়।'",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদন হচ্ছে কিনা তা তদারকি করার প্রক্রিয়াকে মান নিয়ন্ত্রণ বলে।"
        },
        {
          "label": "খ",
          "question": "",
          "explanation": "মানসম্মত পণ্য এবং সেবা তৈরি, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে। এ ব্যবস্থার মাধ্যমে পণ্য উৎপাদনের প্রতিটি ধাপ পর্যবেক্ষণ করা হয়। এতে কোথাও কোনো ভুল-ত্রুটি থাকলে তা ধরা পড়ে। প্রয়োজনে সংশোধনমূলক ব্যবস্থাও নেওয়া যায়। এতে উচ্চ মানসম্মত পণ্য উৎপাদন সম্ভব হয়। এভাবে মান ব্যবস্থাপনা উচ্চ গুণগত মানের নিশ্চয়তা দেয়।"
        },
        {
          "label": "গ",
          "question": "",
          "explanation": "সঠিক মান ব্যবস্থাপনা প্রতিষ্ঠানের সুনামকে ইতিবাচকভাবে প্রভাবিত করে। কোনো প্রতিষ্ঠানে মান ব্যবস্থাপনা মানসম্মত, ত্রুটিবিহীন পণ্য সরবরাহের নিশ্চয়তা দেয়। এতে ক্রেতা-ভোক্তারা মানসম্মত পণ্য পেয়ে উত্ত প্রতিষ্ঠানের পণ্য বার বার কিনতে উৎসাহী হয়। এতে বিক্রি বাড়ে এবং ব্যবসায়িক সুনামও বাড়ে। উদ্দীপকে ভলবো অতি পরিচিত ব্যাটারি প্রস্তুতকারক প্রতিষ্ঠান। এটি পণ্য উৎপাদনে সঠিক মান নিশ্চিত করে মানসম্মত পণ্য সরবরাহ করে। এক্ষেত্রে এটি পণ্য উৎপাদনে নির্দিষ্ট মান পরিকল্পনা, সংগঠন, সমন্বয়, নিয়ন্ত্রণ প্রভৃতি কার্যাবলি সম্পাদন করে। এজন্য দীর্ঘদিন যাবৎ এটি গুণগত মানসম্পন্ন ব্যাটারি উৎপাদন ও বাজারজাত করে আসছে। এতে ক্রেতাদের কাছে প্রতিষ্ঠানটির পণ্যের গ্রহণযোগ্যতা ছিল, ভালো সুনামও ছিল। এক্ষেত্রে মান ব্যবস্থাপনার সঠিক ব্যবহারে উক্ত প্রতিষ্ঠান সুনাম ধরে রাখছিল। তাই বলা যায়, সঠিক মান ব্যবস্থাপনা প্রতিষ্ঠানের সুনামকে ইতিবাচকভাবে প্রভাবিত করে।"
        },
        {
          "label": "ঘ",
          "question": "",
          "explanation": "ক্ষতিগ্রস্ত হবে বলে আমি মনে করি। নিম্নমানের পণ্য বলতে অকার্যকর এবং প্রতিষ্ঠানের আদর্শ মানের নিচে উৎপাদিত পণ্যকে বোঝায়। পণ্য মানসম্মত না হলে বা পণ্য নিম্নমানের হলে ক্রেতারা একবার পণ্যটি ভোগ করলে পুনরায় আর সেটি ভোগ করে না। ফলে প্রতিষ্ঠানের ক্রেতার সংখ্যা কমে যাওয়ার পাশাপাশি প্রতিষ্ঠানের সুনামও কমতে থাকে। উদ্দীপকে ভলবো গাড়ির ব্যাটারি তৈরির প্রতিষ্ঠানটি দীর্ঘদিন যাবৎ যথাযথ মান ব্যবস্থাপনার মাধ্যমে মানসম্মত পণ্য উৎপাদন ও বাজারজাত করে আসছিল। কিন্তু কয়েদিন আগে প্রতিষ্ঠানটির ব্যাটারি ব্যবহার করে একটি গাড়ি ক্ষতিগ্রস্ত হয়। এতে প্রতিষ্ঠানটিকে গাড়ির মালিককে ক্ষতিপূরণ দিতে হয়। এ কারণে এটির দীর্ঘদিনের সুনাম নষ্ট হয়। উদ্দীপকের ভলবো লিমিটেড দীর্ঘদিন মানসম্মত পণ্য উৎপাদন করলেও সম্প্রতি যথাযথ নিয়ন্ত্রণ ব্যবস্থার অভাবে এটি ত্রুটিপূর্ণ পণ্য উৎপাদন করে। আর এ পণ্য ঠিকভাবে পরীক্ষা না করে বাজারে ছাড়া হয়। এক্ষেত্রে যথাযথভাবে মান নিয়ন্ত্রণ, মান নিশ্চিতকরণ হওয়ার কারণে নিম্নমানের পণ্য উৎপাদিত হয়েছে। ভলবোর এ ধরনের পণ্য ব্যবহারে বিভিন্ন ধরনের সমস্যা সৃষ্টি হয়। তাই বলা যায়, উৎপাদিত নিম্নমানের ব্যাটারি ব্যবহার করে গাড়িটি ক্ষতিগ্রস্ত হবে।"
        }
      ]
    }
  ]
}