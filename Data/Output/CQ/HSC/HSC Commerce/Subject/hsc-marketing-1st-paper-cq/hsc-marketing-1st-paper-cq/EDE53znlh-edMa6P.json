{
  "title": "ক্যান্টনমেন্ট পাবলিক স্কুল ও কলেজ, রংপুর ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব আকাশ রংপুরে একজন প্রখ্যাত মেডিসিন বিশেষজ্ঞ। তিনি সপ্তাহে ছয় দিন সন্ধ্যা ৬টা থেকে রাত ৯টা পর্যন্ত 'বেস্টকেয়ার মেডিকেল সেন্টার'-এ রোগী দেখেন। সম্প্রতি তিনি মেডিসিন বিষয়ক সেমিনারে যোগদানের জন্য যুক্তরাজ্যে গমন করেন। এ কারেন তিনি ১৫ দিন রোগী দেখতে পারবেন না বলে বিজ্ঞপ্তির মাধ্যমে জানিয়ে দিয়েছেন। এ সময়ে অনেক রোগী জরুরি প্রয়োজনেও তার সাক্ষাৎ থেকে বঞ্চিত হয়েছে।",
      "tag": "RCPC 23",
      "sub_questions": [
        {
          "label": "ক",
          "question": "উৎপাদন ব্যবস্থাপনা কী?",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টি।"
        },
        {
          "label": "খ",
          "question": "\"পণ্য স্পর্শনীয়\"- ব্যাখ্যা করো",
          "explanation": "অভাব মেটানোর জন্য ভোক্তা যেসব দৃশ্যমান বস্তু কিনে এবং তা ভোগের মাধ্যমে উপযোগ নিঃশেষ করে তাকে পণ্য বলা হয়। পণ্য হলো দৃশ্যমান কোনো বস্তু যেমন- চিপস, আলু, ডিম প্রভৃতি। এ বস্তুগুলোকে আমরা স্পর্শ করতে পারি, নির্দিষ্ট আকার আছে এবং এর মালিকানা হস্তান্তরযোগ্য। এছাড়া এ বস্তুগুলো আমরা কিনে উপযোগ নিঃশেষ করি। পণ্য স্পর্শযোগ্য বলে একে স্থানান্তর করা যায়। সুতরাং, পণ্য হলো স্পর্শনীয়।"
        },
        {
          "label": "গ",
          "question": "জনাব আকাশ কী উৎপাদনের সাথে জড়িত? ব্যাখ্যা করো",
          "explanation": "জনাব আকাশ সেবা উৎপাদনের সাথে জড়িত। সেবা দেখা, ছোঁয়া বা স্পর্শ করা যায় না। কিন্তু এটি গ্রাহকের চাহিদা মেটায়। এটি ভোগ করে ভোক্তারা উপযোগ নিঃশেষ করে। ডাক্তারের চিকিৎসা, আইনজীবীর পরামর্শ, শিক্ষকের পাঠদান প্রভৃতি হলো সেবার উদাহরণ। জনাব আকাশ একজন মেডিসিন বিশেষজ্ঞ। তিনি সপ্তাহে ছয় দিন রোগী দেখেন। অর্থাৎ, তিনি তার গ্রাহকদের চিকিৎসার চাহিদা মেটান। তার কাছে চিকিৎসা সেবা নিয়ে গ্রাহকরা উপযোগ নিঃশেষ করে। কিন্তু এটি দেখা বা স্পর্শ করা যায় না। আবার এ চিকিৎসা সেবা দেওয়ার সময় তিনি ও তার রোগীদের সরাসরি উপস্থিত থাকতে হয়। এগুলো সেবার বৈশিষ্ট্যের সাথে সামঞ্জস্যপূর্ণ। তাই বলা যায়, জনাব আকাশ সেবা উৎপাদনের সাথে জড়িত"
        },
        {
          "label": "ঘ",
          "question": "জনাব আকাশের অনুপস্থিতির দ্বারা সেবার যে বৈশিষ্ট্য ফুটে ওঠেছে তা বিশ্লেষণ করো।",
          "explanation": "জনাব আকাশের অনুপস্থিতির দ্বারা সেবার 'অবিচ্ছিন্নতা' বৈশিষ্ট্যটি ফুটে ওঠেছে। সেবাগ্রহীতা ও সেবাদাতা একে অপরের সাথে ওতপ্রোতভাবে জড়িত। সেবাকে সেবাদানকারী থেকে বিচ্ছিন্ন রেখে সেবা দেওয়া-নেওয়া অসম্ভব। কারণ সেবাদানকারী প্রতিষ্ঠান বা ব্যক্তি থেকে সেবাকে আলাদা করা যায় না। জনাব আকাশ একজন মেডিসিন বিশেষজ্ঞ। সম্প্রতি তিনি মেডিসিন বিষয়ক সেমিনারে অংশগ্রহণ করতে যুক্তরাজ্যে যান। এ কারণে তিনি আগামী ১৫ দিন রোগী দেখতে পারবেন না বলে বিজ্ঞপ্তির মাধ্যমে জানান। জনাব আকাশ সেবা বিক্রি করেন। কিন্তু এ সেবা আগেই উৎপাদন করে সংরক্ষণ করা যায় না। ফলে সেবাদাতার অনুপস্থিতিতে সেবাগ্রহীতাদের সেবা থেকে বঞ্চিত হতে হয়। সেবাদানকারী থেকে সেবা আলাদা করা যায় না বলে ১৫ দিন রোগীরা জনাব আকাশের সেবা থেকে বঞ্চিত হয়েছে। সেবা দিতে হলে রোগীদের সামনে সরাসরি উপস্থিত থাকতে হয়। উপস্থিত না থাকলে তার পক্ষে সেবা দেওয়া সম্ভব নয়। এটি সেবার অবিচ্ছিন্নতা বৈশিষ্ট্যের সাথে সামঞ্জস্যপূর্ণ। তাই বলা যায়, জনাব আকাশের সেমিনারে যোগদানের প্রেক্ষিতে সেবার 'অবিচ্ছিন্নতা' বৈশিষ্ট্যটি ফুটে উঠেছে।"
        }
      ]
    },
    {
      "number": "2",
      "uddipok": "'রাজা সু' নিজস্ব কারখানায় জুতা উৎপাদন করে দেশব্যাপী বিক্রয় করে। প্রথম পর্যায়ে তাদের উৎপাদিত জুতা নিম্ন মানের হওয়ায় তারা নৈ পরিসংখ্যানিক পদ্ধতি অনুসরণ করে পণ্যের মান পরিমাপ করে। এরপর থেকে 'রাজা সু' উন্নতমানের জুতা উৎপাদনের জন্য প্রথমেই মান স্থির করে এবং পূর্ব-নির্ধারিত মান অনুযায়ী পণ্য উৎপাদন হচ্ছে কিনাক তা নিশ্চিত করে ও প্রয়োজনে সংশোধনমূলক ব্যবস্থা গ্রহণ করে। ফলে তারা ক্রেতাদের আস্থা অর্জনে সক্ষম হয়।",
      "tag": "RCPC 23",
      "sub_questions": [
        {
          "label": "ক",
          "question": "মান কী?",
          "explanation": "মান হলো কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে।"
        },
        {
          "label": "খ",
          "question": "ISO-9000 বলতে কী বোঝায়?",
          "explanation": "ISO-9000 হলো এক সেট মানদণ্ড, যার ভিত্তিতে প্রতিষ্ঠান পণ্য বা সেবার আন্তর্জাতিক মান নিশ্চিত করে। আন্তর্জাতিক বাণিজ্যের ক্ষেত্রে ISO-9000 সহায়ক ভূমিকা রাখে। বিশেষজ্ঞরা প্রতিষ্ঠানের উৎপাদন কার্যক্রম পরীক্ষার পর এ সনদ দিয়ে থাকে। এ সনদ প্রাপ্তির জন্য প্রতিষ্ঠানকে কতগুলো প্রয়োজনীয় শর্ত মেনে চলতে হয়। কোনো প্রতিষ্ঠান ISO-9000 হিসেবে তালিকাভুক্ত হওয়ার পর ক্রেতারা পণ্যমান সম্পর্কে নিশ্চিত ধারণা অর্জন করে।"
        },
        {
          "label": "গ",
          "question": "'রাজা সু' প্রাথমিক অবস্থায় কোন ধরনের ব্যয় করে? ব্যাখ্যা করো।",
          "explanation": "'রাজা সু' প্রাথমিক অবস্থায় মূল্যায়ন ব্যয় করে। কোনো প্রতিষ্ঠান নিম্নমানের পণ্য উৎপাদন করলে পণ্যের নিম্নমানের কারণ নির্ণয় ও ত্রুটি সংশোধনের জন্য যে ব্যয় হয় তাকে মূল্যায়ন ব্যয় বলে। পরীক্ষণ ব্যয়, পরিসংখ্যানিক মান নিয়ন্ত্রণ ব্যয় প্রভৃতি হলো মূল্যায়ন ব্যয়। 'রাজা সু' একটি জুতা উৎপাদনকারী প্রতিষ্ঠান। প্রাথমিক পর্যায়ে প্রতিষ্ঠানটির উৎপাদিত জুতা নিম্নমানের হয়। নিম্নমানের পণ্য উৎপাদনের ফলে প্রতিষ্ঠানের পণ্যের চাহিদা কমে যায়। তাই প্রতিষ্ঠানকে পরিসংখ্যানিক মান নিয়ন্ত্রণ পদ্ধতি অনুসরণ করতে হয়। নিম্নমানের পণ্যের কারণ নির্ণয়ের জন্য এ ধরনের মান নিয়ন্ত্রণ ব্যয় করতে হয়। এটি মূল্যায়ন ব্যয়ের অন্তর্ভুক্ত। তাই বলা যায়, প্রতিষ্ঠানটির প্রাথমিক অবস্থায় সংঘটিত ব্যয়টি হলো মূল্যায়ন ব্যয়।"
        },
        {
          "label": "ঘ",
          "question": "উদ্দীপকে 'রাজা সু' কর্তৃক গৃহীত পদক্ষেপের যৌক্তিকতা বিশ্লেষণ করো।",
          "explanation": "'রাজা সু' কর্তৃক নেওয়া মান ব্যবস্থাপনার পদক্ষেপগুলো পুরোপুরি কার্যকর হয়েছে বলে আমি মনে করি। মানসম্মত পণ্য এবং সেবা তৈরি করা, মান ধরে রাখা এবং অপচয় কমিয়ে মুনাফা বাড়ানোর ব্যবস্থা বা প্রক্রিয়া হলো মান ব্যবস্থাপনা। এটি পণ্যের ত্রুটি কমাতে সহায়তা করে। ফলে সম্পদের সদ্ব্যবহার ও মুনাফা বৃদ্ধির সম্ভাবনা তৈরি হয়। জুতা প্রস্তুতকারী প্রতিষ্ঠান 'রাজা সু'-এর প্রাথমিক পর্যায়ে উৎপাদিত জুতা ছিল নিম্নমানের। তাই প্রতিষ্ঠানটি পরিসংখ্যানিক মান নিয়ন্ত্রণ পদ্ধতি অনুসরণ করে। পরবর্তীতে প্রতিষ্ঠানটি উন্নতমানের জুতা উৎপাদনের জন্য প্রথমেই মান স্থির করে এবং পূর্ব-নির্ধারিত মান অনুযায়ী পণ্য উৎপাদন নিশ্চিত করে। এছাড়াও প্রতিষ্ঠানটি পণ্যে কোনো ত্রুটি-বিচ্যুতি থাকলে প্রয়োজনীয় সংশোধনমূলক ব্যবস্থা করে। ফলে তারা ক্রেতাদের আস্থা অর্জনে সক্ষম হয় এবং মুনাফা বাড়ানো সহজ হয়। মান ব্যবস্থাপনার মাধ্যমে মান স্থির করার পর সেই অনুযায়ী পণ্য উৎপাদন হচ্ছে কি না, তা তুলনা করে দেখা হয়। কোনো বিচ্যুতি পাওয়া গেলে সংশোধনের জন্য প্রয়োজনীয় ব্যবস্থা করা হয়। ফলে পণ্যের মান উন্নত হয়। 'রাজা সু' এসব কাজ করায় পণ্যের মান উন্নত হয়। প্রতিষ্ঠানটিকে পণ্যের নিম্নমানের জন্য অতিরিক্ত ব্যয় করতে হয় না। এতে পণ্য উৎপাদন ব্যয় কম হয়। ফলে কম দামে ভালো মানের জুতা সরবরাহ করে ক্রেতার সন্তুষ্টি অর্জন করা সহজ হয়। তাই বলা যায় 'রাজা স' কর্তৃক মান ব্যবস্থাপনার পদক্ষেপটি নেওয়া যথাযথ হয়েছে।"
        }
      ]
    },
    {
      "number": "3",
      "uddipok": "বৈশাখী মেলাকে সামনে রেখে 'ঐশী ফ্যাশন হাউজ' বিভিন্ন ডিজাইনের পোশাক তৈরি করে। এ ফ্যাশন হাউজের পোশাকগুলো বিভিন্ন শহরের মহাজনেরা কিনে নিয়ে খুচরা বাজারে বিক্রি করে। এরপর খুচরা ব্যবসায়ীর হাত হয়ে পোশাকগুলো চূড়ান্ত ব্যবহারকারীদের কাছে পৌঁছায়।",
      "tag": "RCPC 23",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো পণ্য বা সেবা সামগ্রীর মধ্যে মানুষের অভাব পূরণের যে ক্ষমতা ও গুণ বিদ্যমান থাকে তাকে ঐ পণ্য বা সেবা সামগ্রীর উপযোগ বলে।"
        },
        {
          "label": "খ",
          "question": "মোট উৎপাদনশীলতা কীভাবে নির্ণয় করা হয়? ব্যাখ্যা করো।",
          "explanation": "নিম্নের অনুরূপ: উৎপাদিত পণ্য ও উৎপাদনে ব্যবহৃত উপকরণের অনুপাতকে উৎপাদনশীলতা বলে। উৎপাদনশীলতা নির্ণয়ের সূত্রটি হলো-= মোট উৎপাদিত পণ্যের মূল্য মোট উপকরণের মূল্য \\frac{মোট\\ উৎপাদিত\\ পণ্যের\\ মূল্য}{মোট\\ উপকরণের\\ মূল্য} মোট   উপকরণের   মূল্য মোট   উৎপাদিত   পণ্যের   মূল্য ​ এখানে উৎপাদিত পণ্য বলতে কাঁচামাল প্রক্রিয়াজাত করে যা উৎপাদিত করা হয় তাকে বোঝায়। আর উৎপাদন কাজ সম্পাদনের জন্য যা ব্যবহার করা হয় তাই উৎপাদনে ব্যবহৃত উপকরণ। ভূমি, শ্রম, মূলধন ও সংগঠন হলো উৎপাদনে ব্যবহৃত উপকরণ। উৎপাদিত পণ্য বৃদ্ধি এবং উৎপাদনে ব্যবহৃত উপকরণ কমানোর মাধ্যমে উৎপাদনশীলতা বাড়ানো"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের উপযোগ সৃষ্টি করেছে? ব্যাখ্যা করো।",
          "explanation": "ঐশী ফ্যাশন হাউজ রূপগত উপযোগ সৃষ্টি করেছে। প্রকৃতি থেকে পাওয়া সম্পদের রূপ বা আকৃতি পরিবর্তনের মাধ্যমে রূপগত উপযোগ সৃষ্টি করা হয়। এর ফলে ব্যবহার অনুপযোগী অনেক প্রাকৃতিক সম্পদ ব্যবহার উপযোগী পণ্যে রূপ নেয়। মূলত উৎপাদনকারী প্রতিষ্ঠানগুলো এই উপযোগ সৃষ্টির সাথে জড়িত। 'উদ্দীপকের 'ঐশী ফ্যাশন হাউজ' একটি পোশাক প্রস্তুতকারী প্রতিষ্ঠান। সামনের বৈশাখী মেলাকে সামনে রেখে এটি বিভিন্ন ডিজাইনের পোশাক তৈরি করেছে। এক্ষেত্রে প্রতিষ্ঠানটি তার ব্যবসায়িক কাঁচামাল তথা কাপড়ের আকার-আকৃতির পরিবর্তন করে ভোক্তাদের চাহিদা মাফিক বিভিন্ন ডিজাইনের পোশাক তৈরি করেছে। এক্ষেত্রে গজ কাপড়কে ব্যবহার উপযোগী পোশাকে রূপান্তর করা হয়েছে। উক্ত বিষয়টি রূপগত উপযোগ সৃষ্টির সাথে সামঞ্জস্যপূর্ণ। তাই বলা যায়, উদ্দীপকে উল্লিখিত প্রতিষ্ঠানটি রূপগত উপযোগ সৃষ্টি করেছে।"
        },
        {
          "label": "ঘ",
          "question": "উদ্দীপকে আলোকে খুচরা ব্যবসায়ীরা কোন ধরনের উপযোগ সৃষ্টি করেছে? পণ্য বণ্টনে তার যথার্থতা মূল্যায়ন করো।",
          "explanation": "উদ্দীপকের খুচরা ব্যবসায়ীরা স্বত্বগত উপযোগ সৃষ্টি করেছে, পণ্য বণ্টনে যার ভূমিকা খুবই গুরুত্বপূর্ণ। বাণিজ্যের প্রধান শাখা ক্রয়-বিক্রয় স্বত্বগত উপযোগ সৃষ্টি করে। বিপণন ব্যবস্থায় পাইকার, খুচরা ব্যবসায়ী প্রভৃতি মধ্যস্থব্যবসায়ীরা স্বত্বগত উপযোগ সৃষ্টিতে প্রত্যক্ষ ভূমিকা পালন করে। 'ঐশী ফ্যাশন হাউজ' একটি পোশাক প্রস্তুতকারী প্রতিষ্ঠান। এর উৎপাদিত পোশাকগুলো বিভিন্ন শহরের মহাজনরা কিনে নিয়ে খুচরা বাজারে বিক্রি' করে। পরবর্তীতে খুচরা ব্যবসায়ীরা পোশাকগুলো চূড়ান্ত ব্যবহারকারীদের কাছে পৌঁছায়। খুচরা ব্যবসায়ীরা মধ্যস্থব্যবসায়ীদের অর্ন্তগত। তারা পণ্য কেনা-বেচার মাধ্যমে স্বত্বগত উপযোগ সৃষ্টি করে।পণ্য বণ্টনে উদ্দীপকের খুচরা ব্যবসায়ীদের মতো মধ্যস্থব্যবসায়ীদের ভূমিকা অনেক। তারা সরাসরি চূড়ান্ত ভোক্তাদের কাছে পণ্য পৌঁছে দেয়। এর ফলে দেশব্যাপী ছড়িয়ে-ছিটিয়ে থাকা ভোক্তারা পণ্য ভোগের সুযোগ পায়। তাছাড়া খুচরা ব্যবসায়ীরা বিভিন্ন জাতের পণ্য নিয়ে কাজ করে বলে ক্রেতারা তাদের পছন্দসই পণ্যগুলো একসাথে নিজেদের কাছাকাছি স্থান থেকে কিনে নেওয়ার সুযোগ পায়। তাছাড়া খুচরা ব্যবসায়ীরা উৎপাদনকারী প্রতিষ্ঠানগুলোকে ক্রেতা সম্পর্কিত বিভিন্ন তথ্য সরবরাহের মাধ্যমে চাহিদা মাফিক পণ্য তৈরি ও বণ্টনে সহায়তা করে। বণ্টন ব্যবস্থায় খুচরা ব্যবসায়ীরা আছে বলেই উদ্দীপকের ফ্যাশন হাউজটিও খুব সহজে তাদের ক্রেতাদের চাহিদা পূরণের মাধ্যমে নিজেদের পণ্যের বাজার বিস্তার করতে পারছে। এসব দিক বিবেচনায় বলা যায়, পণ্য বণ্টনে খুচরা ব্যবসায়ীদের ভূমিকা অপরিসীম।"
        }
      ]
    },
    {
      "number": "4",
      "uddipok": "ফেয়ার বিউটি সোপ গতানুগতিক কলা-কৌশলের পরিবর্তে বর্তমানে আধুনিক ও অটোমেটিক মেশিনের মাধ্যমে বিউটি সোপ তৈরি করেছে। এর ফলে একদিকে যেমন অপচয় হ্রাস পেয়েছে, অন্যদিকে তেমনি উৎপাদনশীলতা বৃদ্ধি পেয়ে পণ্যের মানও উৎকৃষ্ট হয়েছে। তবে বাজারে ভোক্তাদের নানান চাহিদা থাকায় উন্নত মানের হলেও পণ্যটি কাঙ্ক্ষিত মাত্রায় বিক্রয় হচ্ছে না। এ কারণে ক্রেতাদের ধরন অনুযায়ী বিভিন্ন রং ও ডিজাইনের মোড়কে তা বিক্রয়ের সিদ্ধান্ত গ্রহণ করেছে।",
      "tag": "RCPC 23",
      "sub_questions": [
        {
          "label": "ক",
          "question": "মডিউলার ডিজাইন কী?.",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে"
        },
        {
          "label": "খ",
          "question": "প্রতিষ্ঠানের ইতিবাচক ভাবমূর্তি সৃষ্টিতে পণ্য ডিজাইনের গুরুত্ব ব্যাখ্যা করো।",
          "explanation": "উৎপাদনের আগে পণ্যের আকার-আকৃতি, রং, ওজন প্রভৃতি নির্ধারণ করাই হলো পণ্য ডিজাইন। আকর্ষণীয় ডিজাইন ক্রেতাদের কাছে পণ্য ও প্রতিষ্ঠানের গ্রহণযোগ্যতা বাড়ায়। তাছাড়া গঠনমূলক ও কার্যকর পণ্য ডিজাইন ক্রেতাদের সন্তুষ্ট করে। ফলে প্রতিষ্ঠানের প্রতি ক্রেতাদের আস্থা জন্মায়। এতে প্রতিষ্ঠানের সুনাম ছড়িয়ে পড়ে। ফলে নতুন ক্রেতার সৃষ্টি হয় ও বিক্রি বাড়ে। আর মানসম্মত ডিজাইনের পণ্য নতুন ক্রেতাদের মাঝে প্রতিষ্ঠান সম্পর্কে ইতিবাচক ভাবমূর্তি সৃষ্টি করে। সুতরাং, প্রতিষ্ঠানের ইতিবাচক ভাবমূর্তি সৃষ্টিতে পণ্য ডিজাইন গুরুত্বপূর্ণ ভূমিকা রাখে।"
        },
        {
          "label": "গ",
          "question": "ফেয়ার বিউটি সোপ বর্তমানে তাদের পণ্যের কোন ধরনের ডিজাইন করেছে? ব্যাখ্যা করো",
          "explanation": "ফেয়ার বিউটি সোপ' বর্তমানে তাদের পণ্যের উৎপাদন ডিজাইন করেছে। উৎপাদন ডিজাইনের ক্ষেত্রে নতুন প্রযুক্তি এবং উন্নত কৌশল ব্যবহার করে পণ্য উৎপাদন করা হয়। এ ডিজাইনের মূল লক্ষ্য হলো উৎপাদনশীলতা বাড়িয়ে উৎপাদন ব্যয় ও অপচয় কমানো।. 'ফেয়ার বিউটি সোপ' সাবান উৎপাদনকারী একটি প্রতিষ্ঠান। তারা বর্তমানে গতানুগতিক কৌশলের পরিবর্তে আধুনিক ও অটোমেটিক মেশিনে পণ্য তৈরি করেছে। অর্থাৎ, তারা নতুন প্রযুক্তি ও উন্নত কৌশল ব্যবহার করে পণ্য উৎপাদন করেছে। এতে তাদের অপচয় ও ব্যয় কমেছে। অন্যদিকে, এটি উৎপাদনশীলতা বাড়াতেও ভূমিকা রাখছে। এ বৈশিষ্ট্যগুলো বিবেচনায় বলা যায়, 'ফেয়ার বিউটি সোপ' তাদের পণ্যের উৎপাদন ডিজাইন করেছে।"
        },
        {
          "label": "ঘ",
          "question": "উদ্দীপকের সমস্যাটি সমাধানে তারা যে সিদ্ধান্তটি গ্রহণ করেছে পণ্য ডিজাইনের ধরন উল্লেখপূর্বক তার কার্যকারিতা আলোচনা করো।",
          "explanation": "উদ্দীপকের সমস্যাটি সমাধানে প্রতিষ্ঠানটির প্যাকেজিং ডিজাইন ব্যবহার করা অত্যন্ত কার্যকর হবে বলে আমি মনে করি। পণ্যের গুণগত মানের কোনো পরিবর্তন না করে শুধু এর মোড়ক পরিবর্তন। করাই হলো প্যাকেজিং ডিজাইন। এ ডিজাইনের ক্ষেত্রে নতুন মোড়কের মাধ্যমে ক্রেতার কাছে পণ্যকে আকর্ষণীয়ভাবে উপস্থাপন করা হয়। 'ফেয়ার বিউটি সোপ' সোপ উৎপাদন ও বিপণনকারী একটি প্রতিষ্ঠান। তারা আধুনিক প্রযুক্তি ও মেশিনের সাহায্যে পণ্য উৎপাদন করছে। এতে উৎপাদনশীলতা বাড়ে এবং অপচয় কম হয়। মানসম্মত পণ্য বিপণন সত্ত্বেও কাঙ্ক্ষিত বিক্রি না হওয়ায় তারা নতুন মোড়কে পণ্য বিক্রির সিদ্ধান্ত নেয়। 'ফেয়ার বিউটি সোপ'-এর উৎপাদিত সাবান ভালো ও গুণগত মানসম্পন্ন। কিন্তু মোড়ক বা পণ্যের আবরণ ক্রেতারা পছন্দ না করায়। তারা সেগুলো কিনছে না। আর এ কারণে প্রতিষ্ঠানটি ক্রেতাদের চাহিদার ধরন অনুযায়ী বিভিন্ন রং ও ডিজাইনের মোড়কে তা বিক্রির সিদ্ধান্ত নেয়। অর্থাৎ, পণ্যের মানের কোনো পরিবর্তন না করে এক্ষেত্রে শুধু মোড়কের ডিজাইন পরিবর্তন করা হবে। আর এ কাজটিই হলো প্যাকেজিং ডিজাইন। এটি পণ্যের মোড়ক আকর্ষণীয় করে ক্রেতাদের পণ্য কিনতে উদ্বুদ্ধ করবে। তাই আমি মনে করি, সমস্যাটি সমাধানে প্রতিষ্ঠানটির প্যাকেজিং ডিজাইনের ব্যবহার অত্যন্ত কার্যকর হবে।"
        }
      ]
    },
    {
      "number": "5",
      "uddipok": "গ্রামের ছেলে আমির পড়ালেখায় বেশিদূর এগোতে পারেনি। তাই তিনি পল্লী চিকিৎসার ওপর ডিপ্লোমা করে একটি ওষুধের দোকান দিয়েছেন। তার মেধা, শ্রম ও একাগ্রতায় বর্তমানে এ দোকানটি বড় একটি ওষুধের দোকানে রূপান্তরিত হয়েছে। বর্তমানে চারজন কর্মচারী এখানে 'কাজ করছে।",
      "tag": "RCPC 23",
      "sub_questions": [
        {
          "label": "ক",
          "question": "উৎপাদনের উপকরণ কী?",
          "explanation": "যেসব উপাদান যৌথ ও সমন্বিত ভূমিকায় উৎপাদনের কাজ সম্পন্ন করে সেগুলোকে উৎপাদনের উপকরণ বলে।"
        },
        {
          "label": "খ",
          "question": "মূলধন উৎপাদনের কোন উপকরণের অন্তর্ভুক্ত? ব্যাখ্যা করো।",
          "explanation": "'মূলধন' উৎপাদনের মূলধন উপকরণের অন্তর্ভুপ্ত। যে সম্পদ কোনো আয় সৃষ্টি করে অথবা আয় উপার্জনে সহায়তা করে তাই মূলধন। উৎপাদনের উপকরণগুলোর মধ্যে মূলধন অন্যতম। মূলধনকে উৎপাদনের উৎপাদিত উপাদান বলা হয় কারণ মূলধন মানুষের শ্রম থেকে উৎপাদিত হয়। এটি বর্তমান ভোগের জন্য ব্যবহৃত না হয়ে অধিকতর উৎপাদনের জন্য পুনরায় উৎপাদন কাজে ব্যবহৃত হয়।"
        },
        {
          "label": "গ",
          "question": "আমিরের কাজটি উৎপাদনের কোন উপকরণের অন্তর্ভুক্ত? ব্যাখ্যা করো।",
          "explanation": "আমিরের কাজটি উৎপাদনের সংগঠন উপকরণের অন্তর্ভুক্ত । সংগঠন উৎপাদনের এমন একটি উপকরণ, যা উৎপাদনের অন্যান্য উপকরণগুলোকে একত্রিত করে একটি নির্দিষ্ট লক্ষ্যে পরিচালনা করে। এর মাধ্যমে উৎপাদনের অন্য উপকরণসমূহকে সমন্বিত করে মানুষের ব্যবহার উপযোগী পণ্য বা সেবা তৈরি করা হয়। আমির খুব বেশি পড়ালেখা করতে পারেননি। তাই তিনি পল্লী চিকিৎসার ওপর ডিপ্লোমা করে গ্রামে একটি ওষুধের দোকান দিয়েছেন। বর্তমানে এ দোকানটি বড় একটি ওষুধের দোকানে রূপান্তরিত হয়েছে। অর্থাৎ, আমির গ্রামে যে জায়গাতে দোকান স্থাপন করেছেন তা ভূমি হিসেবে বিবেচ্য। আবার তিনি নিজের মেধা, শ্রম ও একাগ্রতা ওষুধের দোকানটিতে নিয়োজিত করেছেন, যা উৎপাদনের শ্রম উপকরণ হিসেবে বিবেচিত। এছাড়াও ব্যবসায় প্রতিষ্ঠার জন্য আমির মূলধন যোগান দিয়েছেন। এভাবেই তিনি সব উপকরণ একত্রিত করে তা সঠিকভাবে পরিচালনা করছেন, যা সংগঠন উপকরণের সাথে সঙ্গতিপূর্ণ।"
        },
        {
          "label": "ঘ",
          "question": "\"শ্রম দিলেও আমিরের কাজ এবং কর্মচারীর কাজ কোনো অবস্থাতেই এক নয়\"- উৎপাদনের উপকরণের আলোকে বিষয়টি মূল্যায়ন করো।",
          "explanation": "শ্রম দিলেও আমিরের কাজ হলো সংগঠন এবং কর্মচারীর কাজ হলো শ্রম যা কোনো অবস্থাতেই এক নয়। মানুষের মানসিক ও শারীরিক যেকোনো পরিশ্রম যা অর্থ উপার্জনের জন্য নিয়োজিত করা হয় তাই হলো শ্রম। আর সংগঠন ছড়িয়ে-ছিটিয়ে থাকা উৎপাদনের অন্য উপকরণগুলোকে একত্রিত করে। এটি নির্দিষ্ট লক্ষ্যে পরিচালিত হয়। বেশি পড়ালেখা করতে না পারায় আমির পল্লী চিকিৎসার ওপর ডিপ্লোমা করেন। আমির তার মেধা, শ্রম ও অর্থ একত্রিত করে তার গ্রামে ওষুধের দোকান দিয়েছেন। তার দোকানে চারজন কর্মচারী আছে। কর্মচারীরা শারীরিক পরিশ্রমের মাধ্যমে দোকানটিতে উপযোগ সৃষ্টি করে, যা শ্রম হিসেবে বিবেচিত। উদ্দীপকে আমিরের কাজটি শ্রম হলেও তিনি ব্যবসায়টির সিদ্ধান্ত গ্রহণে ' নিয়োজিত। অর্থাৎ, সংগঠক হিসেবে তিনি মানসিক শ্রম দিচ্ছেন। অন্যদিকে কর্মচারীরা শারীরিক শ্রমের সাহায্যে দোকানটি পরিচালনায় অবদান রাখছে। এটি উৎপাদনের শ্রম উপকরণটির সাথে সঙ্গতিপূর্ণ। তাই বলা যায়, শ্রম দিলেও আমিরের কাজ এবং কর্মচারীর কাজ কোনো অবস্থাতেই এক নয়। কারণ আমিরের কাজটি মানসিক এবং কর্মচারীর কাজ শারীরিক।"
        }
      ]
    },
    {
      "number": "6",
      "uddipok": "জনাব রহিম বগুড়ায় একটি ফ্যাক্টরি স্থাপন করেন। তিনি ওয়াশিং মেশিন, ইলেক্ট্রিক আয়রন, ব্রেন্ডার মেশিন ইত্যাদি উৎপাদন ও বিক্রয় করেন। তিনি ক্রেতা সন্তুষ্টি অর্জন ও ধরে রাখার জন্য 'পছন্দ আপনার পণ্য আমাদের' শ্লোগান নিয়ে ক্রেতাদের পছন্দ অনুযায়ী অর্ডার গ্রহণ ও সরবরাহ করে থাকেন। এতে দিন দিন তার ব্যবসায়ের সুনাম ও মুনাফা বৃদ্ধি পাচ্ছে।",
      "tag": "RCPC 23",
      "sub_questions": [
        {
          "label": "ক",
          "question": "জরুরি পণ্য কী?",
          "explanation": "আকস্মিক পরিস্থিতি মোকাবিলা করতে যেসব পণ্য ক্রেতারা তাৎক্ষণিকভাবে কেনে সেগুলোকে জরুরি পণ্য বলে।"
        },
        {
          "label": "খ",
          "question": "\"উৎপাদন ব্যবস্থাপনা ক্রেতাকেন্দ্রিক\"- ব্যাখ্যা করো।",
          "explanation": "ক্রেতাকেন্দ্রিক বলতে প্রত্যেক ক্রেতার স্বতন্ত্র চাহিদা ও প্রয়োজন অনুযায়ী পণ্য ও সেবা উৎপাদন এবং বিপণন কর্মকাণ্ডকে বোঝায়। বর্তমান প্রতিযোগিতামূলক বাজারে টিকে থাকতে হলে ক্রেতাদের চাহিদাকে সর্বোচ্চ গুরুত্ব দিতে হয়। কিন্তু প্রত্যেক ক্রেতার চাহিদা ও প্রয়োজনের ভিন্নতা লক্ষ করা যায়। এক্ষেত্রে এটিকে বিবেচনা করে উৎপাদন ও বিপণন কর্মকান্ড পরিচালনা করা হয়। ফলে ক্রেতা সন্তুষ্টি অর্জন করা সম্ভব। তাই বর্তমান উৎপাদন ব্যবস্থাপনা ক্রেতাকেন্দ্রিক হচ্ছে"
        },
        {
          "label": "গ",
          "question": "উদ্দীপকে উল্লিখিত ফ্যাক্টরিতে দ্রব্য না সেবা উৎপাদিত হচ্ছে? ব্যাখ্যা করো।",
          "explanation": "জনাব রহিমের ফ্যাক্টরিতে দ্রব্য উৎপাদিত হচ্ছে। দ্রব্য হলো দৃশ্যমান কোনো বস্তু। এটি স্পর্শ করা যায়। এর আকার-আকৃতি, স্বাদ, গন্ধ এবং ওজন আছে। তাছাড়া এর মাধ্যমে মানুষের প্রয়োজন ও অভাব পূরণ করা যায়। দ্রব্য কেনার আগে তা মূল্যায়ন করা যায়। জনাব রহিম বগুড়ায় একটি ফ্যাক্টরি স্থাপন করেন। তিনি ওয়াশিং প্রতি মেশিন, ইলেকট্রিক আয়রন, ব্লেন্ডার মেশিন প্রভৃতি উৎপাদন ও বিক্রি করেন। তার ফ্যাক্টরিতে উৎপাদিত এ বস্তুগুলো ধরা বা স্পর্শ করা যায়। ধর তাছাড়া এগুলো দৃশ্যমান। এগুলোর নির্দিষ্ট আকার-আকৃতি আছে। এর পাশাপাশি এগুলো কেনার আগে ক্রেতারা মূল্যায়ন করতে পারে। সান ক্রেতাদের নির্দিষ্ট প্রয়োজন ও অভাব পূরণের জন্যই তারা এগুলো কেনে। এ অর্থে জনাব রহিমের ফ্যাক্টরিতে উৎপাদিত বস্তুগুলো হলো প্রত দ্রব্য। সেবার বৈশিষ্ট্যগুলো যেমন- অদৃশ্যমানতা, অবিচ্ছিন্নতা, পচনশীলতা প্রভৃতি এখানে নেই। তাই বলা যায়, জনাব রহিমের বগুড়ার ফ্যাক্টরিতে উৎপাদিত বস্তুগুলো হলো দ্রব্য।"
        },
        {
          "label": "ঘ",
          "question": "উক্ত প্রতিষ্ঠানের সুনাম ও মুনাফা বৃদ্ধির কারণ উদ্দীপকের আলোকে বিশ্লেষণপূর্বক মতামত দাও।",
          "explanation": "জনাব রহিমের প্রতিষ্ঠানের সুনাম ও মুনাফা বৃদ্ধির কারণ হলো কাস্টমাইজেশন। কাস্টমাইজেশন বা ক্রেতাকেন্দ্রিকতা বলতে ক্রেতার প্রয়োজন অনুযায়ী পণ্য বা সেবাসামগ্রী তৈরি ও সরবরাহকে বোঝায়। কাস্টমাইজেশন প্রক্রিয়ায় প্রত্যেক ক্রেতার চাহিদা বা প্রয়োজন আলাদাভাবে পূরণের প্রচেষ্টা চালানো হয়। ক্রেতাকে সন্তুষ্ট করাই এর মূল উদ্দেশ্য। জনাব রহিমের প্রতিষ্ঠানটি বিভিন্ন ধরনের ইলেকট্রিক পণ্য উৎপাদন করে। তাদের পণ্য উন্নতমানের বিধায় ক্রেতারা পণ্যের প্রতি সন্তুষ্ট থাকে। বর্তমানে প্রতিষ্ঠানটি ক্রেতাদের পছন্দ অনুযায়ী পণ্যের অর্ডার নেয় ও সরবরাহ করে। এভাবে প্রত্যেক ক্রেতার চাহিদাকে আলাদাভাবে গুরত্ব দেওয়া হয়। জনাব রহিমের প্রতিষ্ঠানটি কাস্টমাইজেশনের প্রতি প্রাধান্য দেয়। এর ফলে ক্রেতারা প্রতিষ্ঠানের পণ্যের প্রতি অনুগত থাকে। ক্রেতার আয় ও রুচির ভিত্তিতে পণ্য তৈরি করা হয় বিধায় ক্রেতা-সন্তুষ্টি বাড়ে। এতে প্রতিষ্ঠানের বিক্রি দ্রুত বাড়ে ও মুনাফা অর্জন হয়। এর পাশাপাশি প্রতিষ্ঠানের পণ্যের সুনামও বেড়ে যায়। তাই বলা যায়, কাস্টমাইজেশনের কারণে প্রতিষ্ঠানটির সুনাম ও মুনাফা বেড়েছে।"
        }
      ]
    },
    {
      "number": "7",
      "uddipok": "জনাব পরেশ একজন কৃষক। নিচের সারণিতে কয়েক বছরে তার প্রতি বিঘা জমিতে ফসল উৎপাদনের পরিমাণ এবং উৎপাদন ব্যয় দেখানো হলো-",
      "tag": "RCPC 23",
      "sub_questions": [
        {
          "label": "ক",
          "question": "সমবায় সমিতি কী?",
          "explanation": "সমতার ভিত্তিতে একই শ্রেণিভুক্ত মানুষ সমবায় আইন অনুযায়ী নিজেদের অর্থনৈতিক উন্নয়নের লক্ষ্যে যে ব্যবসায় সংগঠন গড়ে তোলে তাকে সমবায় সমিতি বলে।"
        },
        {
          "label": "খ",
          "question": "\"শ্রম চলনশীল\"- ব্যাখ্যা করো।",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সবধরনের শারীরিক ও মানসিক কর্মপ্রচেষ্টাকে শ্রম বলে। শ্রমিক এক স্থান থেকে অন্য স্থানে চলে গেলে শ্রমও চলে যায়। শ্রমের এ স্থানান্তর দেশে ও বিদেশে সমানভাবে হতে পারে। আবার, এই চলনশীলতা হতে পারে শিল্প থেকে শিল্পে কিংবা এক পেশা থেকে অন্য পেশায়। আবার, একই পেশায় নিচের স্তর থেকে উপরের স্তরে শ্রমের চলনশীলতা সৃষ্টি হতে পারে। তাই বলা যায়, শ্রম চলনশীল।"
        },
        {
          "label": "গ",
          "question": "সারণির মাধ্যমে ভূমির কোন বৈশিষ্ট্যকে ফুটিয়ে তোলা হয়েছে? ব্যাখ্যা করো।",
          "explanation": "সারণির মাধ্যমে ভূমির ক্রমহ্রাসমান প্রান্তিক উৎপাদন বিধির প্রভাব বৈশিষ্ট্যটি ফুটে ওঠেছে। একটি নির্দিষ্ট ভূমিতে অন্যান্য অবস্থা অপরিবর্তিত রেখে শ্রম ও মূলধনের পরিমাণ বাড়িয়েও একটি নির্দিষ্ট স্তরের পর সমান অনুপাতে উৎপাদন বাড়ানো সম্ভব হয় না। এটিই ভূমির ক্রমহ্রাসমান প্রান্তিক বিধি। জনাব পরেশ একজন কৃষক। তিনি জমিতে উন্নতমানের বীজ, সার, কীটনাশক ও 'সেচের পানির ব্যবস্থা করেন। তিনি প্রথম বছর ১,০০০ টাকার শ্রম ও মূলধন ব্যয় করে ধান পেয়েছেন ১০ মণ। দ্বিতীয় বছর শ্রম ও মূলধন ব্যয় করেন ২,০০০ টাকা এবং তার প্রান্তিক ব্যয় ১,০০০ টাকা। এতে তিনি ফলন পান ২০ মণ। অর্থাৎ, ১,০০০ টাকা প্রান্তিক ব্যয় করে ১০ মণ ধান প্রান্তিক উৎপাদন পেয়েছেন। আবার, তৃতীয় বছর প্রান্তিক ব্যয় করেন ১,০০০ টাকা কিন্তু ফলন পান ৩৪ মণ ধান। অর্থাৎ সমপরিমাণ শ্রম ও মূলধন বিনিয়োগ বাড়িয়ে আগের বছরের তুলনায় প্রান্তিক উৎপাদন বেড়েছে। আবার ১,০০০ টাকা প্রান্তিক ব্যয় করেও চতুর্থ ও পঞ্চম বছর তিনি যথাক্রমে ৪৬ ও ৫৬ মণ ধান পেয়েছেন। অর্থাৎ, একই পরিমাণ খরচ হলেও এই দুই বছরে প্রান্তিক উৎপাদন আগের তুলনায় কমতে শুরু করেছে। এটি ভূমির ক্রমহ্রাসমান প্রান্তিক উৎপাদন বিধির কারণে হয়েছে।"
        },
        {
          "label": "ঘ",
          "question": "উৎপাদনের উপকরণ হিসেবে জনাব পরেশের পরিশ্রমকে কী -বলা যায়? তোমার মতামতের সপক্ষে যুক্তি দাও।",
          "explanation": "উৎপাদনের উপকরণ হিসেবে জনাব পরেশের পরিশ্রমকে সংগঠন বলা যায়। উৎপাদন কাজে নিয়োজিত শারিরীক ও মানসিক কর্মপ্রচেষ্টাই শ্রম। আর সংগঠন হলো উৎপাদনের অন্যান্য উপাদানগুলোকে নির্দিষ্ট লক্ষ্য অর্জনের জন্য ব্যবহার করা। সংগঠন ও শ্রমের মধ্যে বিস্তর পার্থক্য বিদ্যমান। জনাব পরেশ একজন কৃষক। তিনি নিজের জমি চাষ করেন। এজন্য তাকে শ্রম দিতে হয়। তিনি উন্নতমানের বীজ বপন করেন, সার প্রয়োগ করেন ও সেচের ব্যবস্থা করেন। তিনি পরিশ্রম করছেন কিন্তু তিনি শ্রমিক নন। কারণ শ্রমিকরা পারিশ্রমিক নিয়ে থাকেন। কিন্তু জনাব পরেশ উৎপাদিত ধান নেন। এখানে লাভ-ক্ষতির বিষয় আছে যা শ্রমিকের ক্ষেত্রে প্রযোজ্য নয়।জনাব পরেশ নিজেই ভূমির ব্যবস্থা করেছেন। আবার নিজেই কৃষক হওয়ায় তিনিই শ্রম দেন। এর পাশাপাশি সার, কীটনাশক, পানি সেচের জন্য মূলধনের ব্যবস্থা করেন। তিনি ধানের চারা থেকে ধান পাকা পর্যন্ত যাবতীয় কাজ তত্ত্বাবধান করেন। তিনি সবশেষে ধান কেটে বিক্রি করে মুনাফা অর্জন করেন। এগুলো সংগঠনের বৈশিষ্ট্য। তাই বলা যায়, জনাব পরেশের কাজ হলো সংগঠন।"
        }
      ]
    },
    {
      "number": "8",
      "uddipok": "ফ্রেশ ফ্লাওয়ার মিল দীর্ঘদিন ধরে আটা ও ময়দা বিক্রি করে আসছে। কোনো ধরনের হাতের স্পর্শ ছাড়া স্বয়ংক্রিয় মেশিনে মানসম্মত পণ্য হওয়ায় বাজারে এর চাহিদা ক্রমান্বয়ে বৃদ্ধি পেতে থাকে। সম্প্রতি প্রতিষ্ঠানটি ফ্রেশ সুজি উৎপাদন ও বাজারজাতকরণ শুরু করে। কিন্তু নতুন পণ্যটি বাজারে অন্যান্য প্রতিযোগীদের মতো তেমন সাড়া ফেলতে পারেনি।",
      "tag": "RCPC 23",
      "sub_questions": [
        {
          "label": "ক",
          "question": "উৎপাদন ডিজাইন কী?",
          "explanation": "পণ্য উৎপাদনে নতুন প্রযুক্তি এবং উন্নয়ন কৌশল ব্যবহার করাকে পণ্যের উৎপাদন ডিজাইন বলে।"
        },
        {
          "label": "খ",
          "question": "\"প্যাকেজিং ডিজাইন পণ্যকে আকর্ষণীয় করে তোলে\"-ব্যাখ্যা করো।",
          "explanation": "পণ্যের আকার-আকৃতি, রং, গুণাগুণ পরিবর্তন না করে শুধু এর মোড়ক পরিবর্তন করাকে প্যাকেজিং ডিজাইন বলে। প্রতিষ্ঠানগুলো তাদের পণ্যের বাহ্যিক আকর্ষণ বাড়ানোর জন্য প্যাকেজিং ডিজাইন অনুসরণ করে। আধুনিক প্রযুক্তি ব্যবহার করে বহুবিধ রঙের সংমিশ্রণে আকর্ষণীয় মোড়ক অল্প সময়ে এবং খরচে তৈরি করা সম্ভব হয়। যেমন: চিপস, পারফিউম প্রভৃতি পণ্যের ক্ষেত্রে ক্রেতা আকর্ষণের জন্য প্যাকেজিং ডিজাইন গুরুত্বপূর্ণ ভূমিকা পালন করে। তাই বলা যায়, প্যাকেজিং ডিজাইন পণ্যকে আকর্ষণীয় করে তোলে।"
        },
        {
          "label": "গ",
          "question": "উদ্দীপকে প্রতিষ্ঠানটি প্রাথমিক পর্যায়ে পণ্য ডিজাইনের কোন স্তরে আছে? ব্যাখ্যা করো।",
          "explanation": "ফ্রেশ ফ্লাওয়ার মিল পণ্য ডিজাইনের চূড়ান্ত উৎপাদন স্তরে আছে। 'এ স্তরে ক্রেতাদের কাছে পণ্য বিক্রির উদ্দেশ্যে চূড়ান্তভাবে পণ্য তৈরি করা হয়। ডিজাইনকৃত পণ্যটি পরীক্ষামূলকভাবে উৎপাদন করার পর তা ক্রেতাদের কাছে গ্রহণযোগ্যতা পেলে চূড়ান্তভাবে পণ্য উৎপাদনের সিদ্ধান্ত নেওয়া হয়। এটি পণ্য ডিজাইনের সর্বশেষ ধাপ। ফ্রেশ ফ্লাওয়ার মিল দীর্ঘদিন ধরে আটা ও ময়দা বিক্রি করে আসছে। পণ্যগুলো মানসম্মত হওয়ায় বাজারে এগুলোর চাহিদা ক্রমান্বয়ে বাড়তে থাকে। গ্রাহকদের রুচি ও পছন্দের দিকটি বিবেচনা করে প্রতিষ্ঠানটি সম্প্রতি ফ্রেশ সুজি উৎপাদন ও বাজারজাতকরণ শুরু করে। অর্থাৎ, প্রতিষ্ঠানটি ভোক্তাদের কাছে বিক্রির উদ্দেশ্যে পণ্য উৎপাদন করছে। পণ্যটি হাতে পেয়ে ক্রেতারা তা ভোগের মাধ্যমে উপযোগ নিঃশেষ করছে। এ থেকে বলা যায়, প্রতিষ্ঠানটি পণ্য ডিজাইনের চূড়ান্ত উৎপাদন পর্যায়ে আছে।"
        },
        {
          "label": "ঘ",
          "question": "পণ্য ডিজাইনের কোন স্তরের যথাযথ অনুসরণ না করায় উদ্দীপকের প্রতিষ্ঠানটি সফল হয়নি বলে তুমি মনে করো? মতামত দাও।",
          "explanation": "পণ্য ডিজাইনের ধারণা উন্নয়ন স্তরের যথাযথ অনুসরণ না করায় ফ্রেশ ফ্লাওয়ার মিল সফল হয়নি বলে আমি মনে করি। উদ্যোগ গ্রহণের পরবর্তী পর্যায় হলো ধারণা উন্নয়ন। এ স্তরে ধারণা সংগ্রহের জন্য উদ্যোক্তা গবেষণা ও উন্নয়ন বিভাগের সাথে পরামর্শ, বাজার গবেষণা, প্রতিযোগী পণ্য বিশ্লেষণ প্রভৃতি কাজ করে থাকে। ফ্রেশ ফ্লাওয়ার মিল দীর্ঘদিন ধরে মানসম্মত আটা ও ময়দা বিক্রি করে আসছে। মানসম্মত পণ্য হওয়ায় বাজারে পণ্যগুলোর চাহিদা ক্রমান্বয়ে বাড়তে থাকে। প্রতিষ্ঠানটি তাদের সুনামকে কাজে লাগিয়ে সম্প্রতি ফ্রেশ সুজি উৎপাদন ও বাজারজাতকরণ শুরু করে। কিন্তু নতুন পণ্য বাজারে ছাড়ার পূর্বে বাজার ধারণা উন্নয়ন পর্যায়ে উদ্যোক্তারা গবেষণা ও উন্নয়ন বিভাগের সাথে পরামর্শ করেন। এতে সঠিক ও মানসম্পন্ন পণ্যের ডিজাইন করা সহজ হয়। এছাড়া বাজার গবেষণা করে ক্রেতাদের অবস্থান, সংখ্যা, তাদের - পেশা, রুচি প্রভৃতি সম্পর্কে তথ্য পান। ফ্রেশ ফ্লাওয়ার মিল গবেষণা ও উন্নয়ন বিভাগের সাথে পরামর্শ করেনি। এমনকি বাজার গবেষণা না করে তাদের আটা ও ময়দার বাজারকে টার্গেট করেই পণ্যটি বাজারে ছেড়েছে। তাছাড়া প্রতিষ্ঠানটি প্রতিযোগী পণ্য বিশ্লেষণ করেনি। এতে প্রতিযোগী প্রতিষ্ঠানের তুলনায় উৎপাদিত সুজি নিম্নমানের হয়ে যায়। আর এ কাজগুলো ধারণা উন্নয়ন স্তরের অন্তর্ভুক্ত। তাই বলা যায়, ধারণা উন্নয়ন স্তরের যথাযথ - অনুসরণ না করায় ফ্রেশ ফ্লাওয়ার মিল সফল হয়নি।"
        }
      ]
    },
    {
      "number": "9",
      "uddipok": "নিম্ন সমজাতীয় দুটি প্রতিষ্ঠানের কিছু তথ্য দেওয়া হলো: বিবরণ পদ্মা লি. (কোটি টাকা) মেঘনা লি. (কোটি টাকা) বিক্রয়ের পরিমাণ ৫ ৬ শ্রম ব্যয় ১ ১.৫ কাঁচামালের ব্যয় ২ ২.৫ যন্ত্রপাতি ও অন্যান্য ব্যয় ১ ১",
      "tag": "RCPC 23",
      "sub_questions": [
        {
          "label": "ক",
          "question": "উৎপাদন কী?",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলেগ,"
        },
        {
          "label": "খ",
          "question": "রূপগত উপযোগ বলতে কী বোঝায়?",
          "explanation": "কোনো জিনিসের আকার-আকৃতি পরিবর্তন করে যে উপযোগ সৃষ্টি করা হয় তাকে রূপগত উপযোগ বলে। মানুষ ব্যবহার অনুপযোগী বিভিন্ন প্রাকৃতিক সম্পদের আকার-আকৃতি বা রূপ পরিবর্তন করে রূপগত উপযোগ সৃষ্টি করে। মূলত মাধ্যমে কাঁচামালকে ব্যবহার উপযোগী পণ্যে রূপান্তর করা হয়। যেমন: কাঠ চেরাই করে আসবাবপত্র তৈরি, মাটি থেকে ইট, লোহা থেকে যন্ত্রপাতি প্রভৃতি। এভাবে হাজারো জিনিসের রূপগত উপযোগ সৃষ্টি করে মানুষের ব্যবহার উপযোগী করা হচ্ছে।"
        },
        {
          "label": "গ",
          "question": "উদ্দীপকের উল্লিখিত তথ্য থেকে মেঘনা লিমিটেড এর কাঁচামালের উৎপাদনশীলতা নির্ণয় করো।",
          "explanation": "মোট উৎপাদিত পণ্যের মূল্য ও উৎপাদনে ব্যবহৃত মোট কাঁচামালের মূল্যের অনুপাতকে কাঁচামালের উৎপাদনশীলতা বলে। দেওয়া আছে, 'মেঘনা লি.'-এর, মোট বিক্রির পরিমাণ/মোট উৎপাদিত পণ্যের মূল্য= ৬,০০,০০,০০০ টাকা কাঁচামালের ব্যয় = ২,৫০,০০,০০০ টাকা ... 'মেঘনা লি.'-এর কাঁচামালের উৎপাদনশীলতা = = মোট উৎপাদিত , পণ্যের মূল্য মোট কাঁচা মালের মূল্য = ৬০০০০০০০ ২৫০০০০০০ = ২ . ৪ =\\frac{মোট\\ উৎপাদিত,পণ্যের\\ মূল্য}{মোট\\ কাঁচা\\ মালের\\ মূল্য}=\\frac{৬০০০০০০০}{২৫০০০০০০}=২.৪ = মোট   কাঁচা   মালের   মূল্য মোট   উৎপাদিত , পণ্যের   মূল্য ​ = ২৫০০০০০০ ৬০০০০০০০ ​ = ২ . ৪ 'মেঘনা লি.'-এর কাঁচামালের উৎপাদনশীলতা হলো ২.৪।"
        },
        {
          "label": "ঘ",
          "question": "উদ্দীপকে প্রতিষ্ঠান দুটির মধ্যে। কোন প্রতিষ্ঠানটি দক্ষতার পরিচয় দিচ্ছে মোট উৎপাদনশীলতার আলোকে বিশ্লেষণ করো।",
          "explanation": "মোট উৎপাদিত পণ্যের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। এর মাধ্যমে প্রতিষ্ঠানের দক্ষতা যাচাই করা যায়। দেওয়া আছে, 'পদ্মা লি.'-এর বিক্রির পরিমাণ = ৫,০০,০০,০০০ টাকা শ্রম ব্যয় = ১,০০,০০,০০০ টাকা কাঁচামালের ব্যয় = ২,০০,০০,০০০ টাকা যন্ত্রপাতি ও অন্যান্য ব্যয় = ১,০০,০০,০০০ টাকা .. 'পদ্মা লি.' এর মোট উৎপাদনশীলতা = মোট উৎপাদিত পণ্যের মূল্য মোট উপকরণের মূল্য \\frac{মোট\\ উৎপাদিত\\ পণ্যের\\ মূল্য}{মোট\\ উপকরণের\\ মূল্য} মোট   উপকরণের   মূল্য মোট   উৎপাদিত   পণ্যের   মূল্য ​ ৫০০০০০০০ ১ , ০০ , ০০ , ০০০ + ২ , ০০ , ০৬ , ০০০ + ১ , ০০ , ০০ , ০০০ \\frac{৫০০০০০০০}{১,০০,০০,০০০+২,০০,০৬,০০০+১,০০,০০,০০০} ১ , ০০ , ০০ , ০০০ + ২ , ০০ , ০৬ , ০০০ + ১ , ০০ , ০০ , ০০০ ৫০০০০০০০ ​ = ৫০০০০০০০ ৪০০০০০০০ = ১ . ২৫ \\frac{৫০০০০০০০}{৪০০০০০০০}=১.২৫ ৪০০০০০০০ ৫০০০০০০০ ​ = ১ . ২৫ আবার, 'মেঘনা লি.'-এর বিক্রির পরিমাণ ৬,০০,০০,০০০ টাকা শ্রম ব্যয় = ১,৫০,০০,০০০ টাকা কাঁচামালের ব্যয় = ২,৫০,০০,০০০ টাকা য়ন্ত্রপাতি ও অন্যান্য ব্যয় = ১,০০,০০,০০০ টাকা ... 'মেঘনা লি.'-এর মোট উৎপাদনশীলতা ৬০০০০০০০ ১ , ৫০ , ০০ , ০০০ + ২ , ৫০ , ০০ , ০০০ + ১ , ০০ , ০০ , ০০০ \\frac{৬০০০০০০০}{১,৫০,০০,০০০+২,৫০,০০,০০০+১,০০,০০,০০০} ১ , ৫০ , ০০ , ০০০ + ২ , ৫০ , ০০ , ০০০ + ১ , ০০ , ০০ , ০০০ ৬০০০০০০০ ​ = ৬০০০০০০০ ৫০০০০০০০ = ১ . ২০ \\frac{৬০০০০০০০}{৫০০০০০০০}=১.২০ ৫০০০০০০০ ৬০০০০০০০ ​ = ১ . ২০ দেখা যাচ্ছে 'পদ্মা লি.'-এর মোট উৎপাদনশীলতা ১.২৫ এবং 'মেঘনা লি.'-এর মোট উৎপাদনশীলতা ১.২০। অর্থাৎ, 'পদ্মা লি.' তুলনামূলক ভালো অবস্থানে আছে এবং দক্ষতার পরিচয় দিচ্ছে।"
        }
      ]
    },
    {
      "number": "10",
      "uddipok": "SFL বাংলাদেশের একটি বিখ্যাত প্লাস্টিক সামগ্রী উৎপাদনকারী প্রতিষ্ঠান। প্রতিষ্ঠানটি তাদের পণ্য উৎপাদনের ক্ষেত্রে ক্রেতার সন্তুষ্টি, কর্মচারীদের সম্পৃক্ততা ও পণ্যের গুণের ধারাবাহিকতা বজায় রাখতে সচেষ্ট। তিনি BSTI এর কাছ থেকে সনদও গ্রহণ করেছেন। বর্তমানে তারা তাদের উৎপাদিত পণ্য বাইরের দেশে রপ্তানি করতে আগ্রহী। কিন্তু ক্রেতার আস্থা অর্জন করতে পারবে কি না তা নিয়ে তারা শঙ্কিত।",
      "tag": "RCPC 23",
      "sub_questions": [
        {
          "label": "ক",
          "question": "মান নিশ্চিতকরণ কী?",
          "explanation": "পণ্য বা সেবার মান অর্জনের জন্য মান ব্যবস্থাপনার কার্যাবলির সুনির্দিষ্ট প্রয়োগকে মান নিশ্চিতকরণ বলে।"
        },
        {
          "label": "খ",
          "question": "ওয়ারেন্টি পণ্যের কোন ব্যয়ের সাথে সম্পৃক্ত? ব্যাখ্যা করো",
          "explanation": "ওয়ারেন্টি পণ্যের বাহ্যিক ব্যর্থতা ব্যয়ের সাথে সম্পৃক্ত। ত্রুটিপূর্ণ পণ্য মেরামত বা পরিবর্তন করে দেওয়ার শর্তে বিক্রেতা বা উৎপাদনকারী এবং ক্রেতার মধ্যে লিখিত অঙ্গীকারই ওয়ারেন্টি। ক্রেতারা পণ্য বা সেবা কেনার পর ওয়ারেন্টি কার্যকর হয়। কারণ তারা পণ্য পাওয়ার পর ত্রুটি ধরা পড়ে। এর মাধ্যমে ত্রুটিপূর্ণ পণ্য ক্রেতাদের মেরামত বা পরিবর্তন করে দেওয়া হয়। এজন্যই ওয়ারেন্টি পণ্যের বাহ্যিক ব্যর্থতা ব্যয়ের সাথে জড়িত।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি উৎপাদনের ক্ষেত্রে কোন ধরনের ব্যবস্থাপনা অনুসরণ করেছে? ব্যাখ্যা করো।",
          "explanation": "SFL নামক প্রতিষ্ঠানটি উৎপাদনের ক্ষেত্রে সার্বিক মান ব্যবস্থাপনা অনুসরণ করেছে। সার্বিক মান ব্যবস্থাপনা হলো মানের নিশ্চয়তা দেওয়ার মাধ্যমে ধারাবাহিকভাবে মান উন্নয়ন করার প্রক্রিয়া। এর মূল উদ্দেশ্য হলো মানসম্মত পণ্য সরবরাহ করে ক্রেতা সন্তুষ্টি অর্জন করা। SFL-বাংলাদেশের একটি বিখ্যাত প্লাস্টিক সামগ্রী উৎপাদনকারী প্রতিষ্ঠান। এটি পণ্য উৎপাদনে কর্মচারীদের সম্পৃক্ততা নিশ্চিত করেছে। এতে দক্ষতার সাথে পণ্য তৈরি সম্ভব। আবার, তারা পণ্যের মান বা গুণের ধারাবাহিকতা বজায় রাখতে সচেষ্ট। আর এ কাজগুলোর মাধ্যমে তারা ক্রেতা সন্তুষ্টি অর্জন করতে চায়। তাদের কাজের এ বৈশিষ্ট্যগুলোর সাথে সার্বিক মান ব্যবস্থাপনার মিল খুঁজে পাওয়া যায়। তাই বলা যায়, SFL উৎপাদনের ক্ষেত্রে সার্বিক মান ব্যবস্থাপনা অনুসরণ করেছে।"
        },
        {
          "label": "ঘ",
          "question": "উদ্দীপকের প্রতিষ্ঠানটি কোন পদক্ষেপ গ্রহণ করলে তাদের দুশ্চিন্তা থেকে রেহাই পেতে পারে? যুক্তিসহ বিশ্লেষণ করো",
          "explanation": "SFL আইএসও (ISO) সনদ সংগ্রহ করলে দুশ্চিন্তা থেকে রেহাই পাবে বলে আমি মনে করি। আইএসও বা International Organization for Standardization (ISO) হলো আন্তর্জাতিক মান নির্ধারণকারী সংস্থা। আন্তর্জাতিক বাজারে পণ্য বিপণনে এ সংস্থা থেকে মান সনদ সংগ্রহ করতে হয়। এর মাধ্যমে ক্রেতারা পণ্য মানের নিশ্চয়তা পায় বলে কিনতে আগ্রহী হয়। SFL বাংলাদেশের বিখ্যাত প্লাস্টিক সামগ্রী উৎপাদনকারী একটি প্রতিষ্ঠান। তারা BSTI এর কাছ থেকে মান সনদও সংগ্রহ করেছে। বর্তমানে তারা পণ্য বিদেশে রপ্তানি করতে আগ্রহী। কিন্তু ক্রেতার আস্থা অর্জন নিয়ে তারা শঙ্কিত। SFL এর উচিত আন্তর্জাতিক মান সংস্থা আইএসও থেকে তাদের পণ্যের মান সনদ সংগ্রহ করা। এতে তারা বিদেশের বাজারে পণ্য বিক্রির অনুমতি পাবে। আবার, পণ্যের গায়ে সংস্থাটির সিল দেখে বিদেশি ক্রেতারা পণ্যমান সম্পর্কে ভালো ধারণা পাবে। অর্থাৎ, ক্রেতাদের মনে পণ্যের গুণগত মান সম্পর্কে আস্থা সৃষ্টি হবে। এতে তারা পণ্যগুলো কিনতে আগ্রহী হবে। ফলে প্রতিষ্ঠানটির পণ্যের বিক্রি ও মুনাফা বাড়ার সম্ভাবনা তৈরি হবে। উপরিউক্ত যুক্তিগুলোর আলোকে আমি মনে করি, SFL আইএসও (ISO) সনদ নিলে দুশ্চিন্তা থেকে রেহাই পেতে পারে।"
        }
      ]
    },
    {
      "number": "11",
      "uddipok": "জনাব মুহিত এনজিওতে চাকরি করেন। স্বল্প বেতন পেলেও তা থেকে প্রতি মাসে তিনি কিছু সঞ্চয় করতে থাকেন। কয়েক বছর পর ২,০০,০০০ টাকা জমা হলে, তা দিয়ে গ্রামের বাড়িতে পোলট্রি খামার গড়ে তোলেন। পরবর্তীতে ব্যবসায়ের পরিধি বৃদ্ধি পেলে চাকরি ছেড়ে আরও দুই বন্ধুকে সঙ্গে নিয়ে লাভ-লোকসান বণ্টনের ভিত্তিতে ব্যবসায়টি পরিচালনা করতে থাকেন। এতে তারা বেশ সফলতা পায়",
      "tag": "RCPC 23",
      "sub_questions": [
        {
          "label": "ক",
          "question": "পাবলিক লিমিটেড কোম্পানি কী?",
          "explanation": "যে যৌথ মূলধনী কোম্পানির সদস্য সংখ্যা সর্বনিম্ন ৭ জন ও সর্বোচ্চ শেয়ার সংখ্যা দ্বারা সীমাবদ্ধ এবং যার শেয়ার অবাধে হস্তান্তরযোগ্য তাকেই পাবলিক লিমিটেড কোম্পানি বলে।"
        },
        {
          "label": "খ",
          "question": "যৌথ উদ্যোগে ব্যবসায় বিশ্বব্যাপী পণ্য বিপণনে সহায়তা করে\"- ব্যাখ্যা করো।",
          "explanation": "যখন দুই বা ততোধিক ব্যবসায় প্রতিষ্ঠান পারস্পরিক সম্মতির মাধ্যমে পৃথক সত্তার একটি ব্যবসায় প্রতিষ্ঠান গড়ে তোলে তাকে যৌথ উদ্যোগ ব্যবসায় বলে। নতুন বাজার সৃষ্টি, আন্তর্জাতিক বাজারে প্রবেশ, পণ্যের ব্যয় কমানো প্রভৃতি সুযোগ-সুবিধা লাভের আশায় যৌথ উদ্যোগে ব্যবসায় গড়ে তোলা হয়। ছোট ছোট কোম্পানি যখন বড় ধরনের ব্যবসায় পরিচালনা করতে চায় তখন এ ধরনের উদ্যোগ নেওয়া হয়। একটি নির্দিষ্ট ব্যবসায়ের পক্ষে এ ধরনের ব্যবসায় পরিচালনা করা সম্ভব হয় না। সুতরাং, যৌথ উদ্যোগে গড়ে ওঠা ব্যবসায়ের মাধ্যমে বিশ্বব্যাপী পণ্য বিপণন করা সহজ হয়।"
        },
        {
          "label": "গ",
          "question": "উৎপাদনের কোন উপকরণকে প্রাধান্য দিয়ে জনাব মুহিত ব্যবসায়টি গড়ে তুলেছেন? ব্যাখ্যা করো।",
          "explanation": "উৎপাদনের মূলধন উপকরণকে প্রাধান্য দিয়ে জনাব মুহিত ব্যবসায়টি গড়ে তুলেছেন। যে সম্পদ কোনো আয় সৃষ্টি করে অথবা অর্থ উপার্জনে সহায়তা করে তা-ই মূলধন। এটি হলো উৎপাদনের জীবনীশক্তি। তাই যথেষ্ট পরিমাণ মূলধন গঠন ও সংগ্রহ করা প্রত্যেক ব্যবসায়ীর জন্য অত্যন্ত গুরুত্বপূর্ণ কাজ। জনাব মুহিত এনজিওতে চাকরি করেন। সেখানে বেতন খুব কম। তবুও • তিনি অল্প অল্প পরিমাণে টাকা জমাতে থাকেন। অর্থাৎ, তিনি সঞ্চয়ের মাধ্যমে মূলধন গঠন করেন। কয়েক বছর পর তার ২,০০,০০০ টাকা জমা হয়। তিনি এ টাকা দিয়ে গ্রামে গিয়ে পোলট্রি খামার গড়ে তোলেন। অর্থাৎ, এ সঞ্চয় তিনি মূলধনে পরিণত করেন। এ জমানো অর্থ বা মূলধন ছাড়া তিনি ব্যবসায় শুরু করতে পারতেন না। তাই তিনি অর্থ জমিয়েছেন। তাই বলা যায়, ব্যবসায় স্থাপনে জনাব মুহিত মূলধন উপাদানটিকে গুরুত্ব দিয়েছেন।"
        },
        {
          "label": "ঘ",
          "question": "নতুন সৃষ্ট ব্যবসায়ের ধরন উল্লেখপূর্বক ব্যবসায়িক সফলতায় এর ভূমিকা উদ্দীপকের আলোকে মূল্যায়ন করো।",
          "explanation": "নতুন সৃষ্ট ব্যবসায়টি হলো অংশীদারি সংগঠন এবং জনাব মুহিতের ব্যবসায়িক সফলতায় এ সংগঠনের ভূমিকা অনেক। দুই বা ততোধিক ব্যক্তি চুক্তির মাধ্যমে কোনো ব্যবসায় সংগঠন গঠন করলে তাকে অংশীদারি সংগঠন বলে। চুক্তিই এ ধরনের সংগঠনের মূলভিত্তি। একমালিকানা সংগঠনের অসুবিধা দূর করতেই এ সংগঠনের উৎপত্তি হয়। জনাব মুহিত এনজিওতে চাকরি করেন। তিনি জমানো টাকা দিয়ে একটি পোলট্রি খামার স্থাপন করেন। পরবর্তীতে ব্যবসায়ের পরিধি বাড়ায় তিনি চাকরি ছেড়ে তার দুই বন্ধুকে নিয়ে লাভ-লোকসান বণ্টনের চুক্তিতে ব্যবসায় পরিচালনা করেন। অর্থাৎ, প্রতিষ্ঠানটির সদস্য সংখ্যা মোট তিন জন। আবার তাদের মধ্যে চুক্তি আছে। এগুলো অংশীদারি সংগঠনের বৈশিষ্ট্য। জনাব মুহিতের প্রতিষ্ঠানটি আগে একমালিকানা সংগঠন ছিল। তিনি একাই মালিক ছিলেন বলে মূলধন কম ছিল। কিন্তু বর্তমানে মূলধন বেশি। কারণ এখন সদস্য সংখ্যা তিন জন। এতে তারা বেশি মূলধন বিনিয়োগ করে ব্যবসায় বড় করতে পারছেন এবং মুনাফাও বেশি পাচ্ছেন। তাছাড়া সবার ঝুঁকি সমান বলে যেকোনো সিদ্ধান্ত তিন জন সদস্য একসাথে নিয়ে থাকেন। ফলে ঝুঁকি কমে যায়। মূলধন বেশি হওয়ায় আগের থেকে উৎপাদন, বিক্রি ও মুনাফাও বেশি হয়। তাই বলা যায়, জনাব মুহিতের ব্যবসায়িক সফলতায় অংশীদারি সংগঠনটির ভূমিকা অনেক ।"
        }
      ]
    }
  ]
}