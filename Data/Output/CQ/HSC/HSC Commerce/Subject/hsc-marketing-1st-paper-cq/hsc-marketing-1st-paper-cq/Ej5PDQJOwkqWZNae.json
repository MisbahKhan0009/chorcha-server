{
  "title": "ঢাকা বোর্ড ২০২২",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব করিম মৌসুমে শরিয়তপুর থেকে পিঁয়াজ সংগ্রহ করে দেশের বিভিনড়ব অঞ্চলে সরবরাহ করেন। সরকারি ও বেসরকারিভাবে বিভিনড়ব দেশ থেকে প্রচুর পরিমাণে পিঁয়াজ আমদানি করায় পিঁয়াজের দাম কমে যায়। তাই আর্থিক ক্ষতির হাত থেকে রক্ষা পেতে তিনি দ্রত পিঁয়াজ বিক্রি করেন। ভবিষ্যতে এরূপ পরিস্থিতি মোকাবিলায় তিনি বিকল্প ব্যবস্থা নেওয়ার কথা ভাবছেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "প্রাকৃতিক সম্পদ প্রক্রিয়াজাত করে উপযোগ সৃষ্টি ও পণ্য তৈরি করাকে উৎপাদন বলে।"
        },
        {
          "label": "খ",
          "question": "",
          "explanation": "মানুষের জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে। উৎপাদনের উপকরণসমূহ সংগ্রহ, সংরক্ষণ, ব্যবহার ও চূড়ান্ত পণ্য উৎপাদনের সাথে অনেক মানুষ জড়িত থাকে। উৎপাদন কর্মকাণ্ডের মাধ্যমে এসব মানুষের কর্মসংস্থানের সুযোগ সৃষ্টি হয়। এছাড়া উৎপাদনের আগে ও পরে বিভিন্ন স্তরে মানুষের কর্মসংস্থানের সুযোগ সৃষ্টি হয়। দেশে নতুন নতুন কলকারখানা প্রতিষ্ঠিত হয়, যেখানে মানুষ তার জীবিকা অর্জনের পথ খুঁজে পায়। সুতরাং, উৎপাদন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "",
          "explanation": "শরিয়তপুর থেকে পেঁয়াজ সংগ্রহের মাধ্যমে জনাব করিম ব্যবসায়ের পণ্য ক্রয় ও পরিবহনের কাজ করেছেন। ক্রয় ও পরিবহন বিপণনের গুরুত্বপূর্ণ দুইটি কাজ। ক্রয়ের মাধ্যমে পণ্যের মালিকানা হস্তান্তর হয়। পরিবহনের মাধ্যমে নির্দিষ্ট স্থানে উৎপাদিত পণ্য ছড়িয়ে-ছিটিয়ে থাকা ভোক্তাদের কাছে পৌঁছে যায়। ফলে স্থানগত প্রতিবন্ধকতা দূর হয় । জনাব করিম শরিয়তপুর থেকে পেঁয়াজ সংগ্রহ করেন। পরবর্তীতে সেই পেঁয়াজগুলো তিনি বিভিন্ন অঞ্চলের ভোক্তাদের সরবরাহ করেন। এক্ষেত্রে শরিয়তপুরের পেঁয়াজ উৎপাদনকারীদের থেকে পণ্য কেনার মাধ্যমে তিনি মালিকানা অর্জন করেন। পরবর্তীতে পরিবহনের মাধ্যমে সেগুলো বিভিন্ন অঞ্চলের ভোক্তাদের কাছে পৌঁছে দেন। এতে শরিয়তপুর ছাড়াও অন্যান্য এলাকার মানুষ পেঁয়াজ ভোগ করতে পারে। এভাবে জনাব করিম পেঁয়াজ সংগ্রহের মাধ্যমে বিপণনের ক্রয় ও পরিবহনের কাজে জড়িত আছেন ।"
        },
        {
          "label": "ঘ",
          "question": "",
          "explanation": "পণ্য গুদামজাত করে জনাব করিম ব্যবসায়ের ঝুঁকি কমাতে পারবেন। উৎপাদনের সময় থেকে বিক্রি বা ভোগের সময় পর্যন্ত গুদামজাতকরণের মাধ্যমে পণ্য সংরক্ষণ করা যায়। এতে এক মৌসুমের উৎপাদিত পণ্য অন্য মৌসুমেও ভোগ করা যায় । গুদামজাতকরণ পণ্যের সময়গত উপযোগ সৃষ্টি করে। জনাব করিম শরিয়তপুর থেকে পেঁয়াজ সংগ্রহ করেন। সংগ্রহ করা পেঁয়াজগুলো তিনি দেশের অন্যান্য অঞ্চলে সরবরাহ করেন। কিন্তু সরকারি ও বেসরকারিভাবে বিদেশ থেকে প্রচুর পেঁয়াজ আমদানি হওয়ায় পেঁয়াজের দাম কমে যায়। তাই আর্থিক ক্ষতির হাত থেকে রক্ষা পেতে পেঁয়াজগুলো তিনি দ্রুত বিক্রি করে দেন।বিদেশ থেকে পেঁয়াজ আমদানি করায় পণ্যের যোগান বেড়ে যায়। এতে স্বাভাবিকভাবেই পণ্যের দাম কমে যায়। এ পরিস্থিতিতে পেঁয়াজগুলো গুদামজাত করে যথাযথভাবে সংরক্ষণ করতে হবে। এতে পণ্যের গুণাগুণ অক্ষুণ্ণ থাকবে। পরবর্তী সময়ে চাহিদা বাড়লে পেঁয়াজগুলো বিক্রি করে তিনি আশানুরূপ মুনাফা অর্জন করতে পারবেন। পাশাপাশি বর্তমানে কম দামে বিক্রি করায় যে আর্থিক ক্ষতির সম্মুখীন হয়েছেন তা থেকেও রেহাই পাবেন। অতএব, ব্যবসায়ের ঝুঁকি কমাতে জনাব করিমের পণ্য গুদামজাতকরণের ব্যবস্থা করা উচিত বলে আমি মনে করি।"
        }
      ]
    },
    {
      "number": "2",
      "uddipok": "শাপলা কোম্পানি বিভিনড়ব সাইজের প্যান্ট তৈরি করে। পণ্যের গুণগতমান ভালো হওয়ায় রাশিয়ার বাজার থেকে ৩ লক্ষ পিস প্যান্টের ফরমায়েশ পায়। প্রয়োজনীয় সব উপকরণ থাকা সত্তে¡ও শ্রমিক ধর্মঘটের কারণে নির্ধারিত সময়ের একমাস পরে পণ্য সরবরাহ করলে আমদানিকারক ফরমায়েশ বাতিল করে দেয়। ফলে প্রতিষ্ঠানটি ব্যাপক ক্ষতির সম্মুখীন হয়।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "উৎপাদনের উদ্দেশ্যে ভূমি, শ্রম ও মূলধনের আনুপাতিক সংগ্রহ, সংযোজন এবং উৎপাদনে নিয়োগ করার প্রচেষ্টাকে সংগঠন বলা হয় ।"
        },
        {
          "label": "খ",
          "question": "",
          "explanation": "নির্দিষ্ট পরিমাণ উপকরণ ব্যবহার করে যে পরিমাণ পণ্য উৎপাদিত হয় তার অনুপাতকে উৎপাদশীলতা বলে। উৎপাদনশীলতা বাড়লে একই পরিমাণ উপকরণ ব্যবহার করে আগের তুলনায় বেশি পণ্য উৎপাদন করা যায়। এতে একক প্রতি উৎপাদন ব্যয় কম হয়। এতে পণ্যমূল্যও কম হয়। এ কারণে বিক্রি ও মুনাফা উভয়ই বেড়ে যাওয়ার সম্ভাবনা তৈরি হয়।"
        },
        {
          "label": "গ",
          "question": "",
          "explanation": "পণ্যের গুণগত মানই ব্যবসায়ের সফলতার একমাত্র কারণ নয় বলে আমি মনে করি। ব্যবসায়ে সফলতা অর্জনে পণ্যের গুণগত মানের পাশাপাশি আরও বেশ কিছু বিষয় ভূমিকা রাখে। সফলতা অর্জনে একজন ব্যবসায়ীকে সময়মতো পর্যাপ্ত পরিমাণ কাঁচামালের যোগান, শ্রমিক-কর্মীদের মনোবল উন্নয়ন এবং মানসম্মত ও প্রযুক্তি নির্ভর উৎপাদন ব্যবস্থায় সমন্বয় ঘটাতে হয়। শাপলা কোম্পানি বিভিন্ন সাইজের প্যান্ট তৈরি করে। তাদের উৎপাদিত পণ্যগুলোর গুণগত মান খুবই ভালো। তবে শ্রমিক অসন্তোষের কারণে সময়মতো উৎপাদন করতে না পারায় প্রতিষ্ঠানটি অর্ডার পূরণে ব্যর্থ হয়। এক্ষেত্রে পণ্যের গুণগত মান ভালো হওয়া সত্ত্বে প্রতিষ্ঠানটি সফল হতে পারছে না। এর কারণ তারা উৎপাদনের গুরুত্বপূর্ণ উপাদান কর্মী বা শ্রমের যথাযথ ব্যবহার করতে পারেনি। শ্রমিকদের পর্যাপ্ত পারিশ্রমিক দেওয়া ও তাদের মনোবল বাড়ানোর কোনো উদ্যোগ প্রতিষ্ঠানটি নিতে পারেনি। এতে কর্মীরা কাজে আগ্রহ হারিয়ে ফেলায় প্রতিষ্ঠানটির উৎপাদন কার্যক্রম ব্যাহত হয়। তাই বলা যায়, পণ্যের গুণগত মানই ব্যবসায়ের একমাত্র সফলতার কারণ নয়।"
        },
        {
          "label": "ঘ",
          "question": "",
          "explanation": "“উৎপাদনশীলতার সুবিধা না পাওয়াই প্রতিষ্ঠানটির ক্ষতির মূল কারণ”— উক্তিটির সাথে আমি একমত। উৎপাদনশীলতা হলো উৎপাদন বাড়ানোর দক্ষতা বা সক্ষমতা। একই পরিমাণ উপকরণ ব্যবহার করে আগের তুলনায় বেশি উৎপাদন করতে পারলে উৎপাদনশীলতা বাড়ে। দক্ষ ব্যবস্থাপনা, উন্নত কাঁচামাল, কর্মীদের সাথে সুসম্পর্ক রক্ষা, উন্নত উৎপাদন প্রক্রিয়া প্রভৃতি উৎপাদনশীলতা বাড়াতে সাহায্য করে। শাপলা কোম্পানি উন্নত মানের প্যান্ট তৈরি করায় রাশিয়ার বাজার থেকে ৩ লক্ষ পিস প্যান্টের ফরমায়েশ পায়। তবে শ্রমিক ধর্মঘটের কারণে প্রয়োজনীয় সব উপাদান থাকা সত্ত্বেও সময়মতো উৎপাদন ও সরবরাহ করতে পারেনি। তাই ফরমায়েশ বাতিল হয় এবং প্রতিষ্ঠানটি ক্ষতির সম্মুখীন হয় । শাপলা কোম্পানিতে শ্রমিক ধর্মঘট থাকায় উৎপাদন কার্যক্রম ব্যাহত হয়েছে। এতে একই পরিমাণ উপকরণ ব্যবহার করে আগের তুলনায় কম উৎপাদন হয়েছে। অর্থাৎ, উৎপাদনশীলতা কমে গেছে। যদি প্রতিষ্ঠানটির তার কর্মীদের সাথে সুসম্পর্ক থাকতো তাহলে এ অপ্রত্যাশিত ঘটনার জন্ম হতো না। কর্মীরা ঠিকভাবে কাজ করতো এবং উৎপাদনশীলতা বজায় রেখে যথাসময়ে পণ্য সরবরাহ করতে পারতো। ফলে প্রতিষ্ঠানটি এ ক্ষতির হাত থেকে রক্ষা পেত। এসব কারণেই আমি মনে করি, উৎপাদনশীলতার সুবিধা না পাওয়াই প্রতিষ্ঠানটির ক্ষতির মূল কারণ।"
        }
      ]
    },
    {
      "number": "3",
      "uddipok": "ফরিদপুরের আবহাওয়া ও জলবায়ু পাট চাষের জন্য উপযুক্ত হওয়ায় মি. তানভীর ফরিদপুরে একটি পাটের বস্তা তৈরির কারখানা স্থাপন করলেন। তিনি উক্ত ব্যবসায়ে পর্যাপ্ত পরিমাণে মূলধন সরবরাহের উদ্দেশ্যে তার বন্ধু আহসানকে সমহারে মুনাফা বণ্টনের চুক্তিতে অন্তর্ভুক্ত করার সিদ্ধান্ত নেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "মানুষের পরিশ্রমের ফলে উৎপাদিত যে সম্পদ সরাসরি ভোগ না করে পুনরায় উৎপাদন কাজে ব্যবহৃত হয় তাকে মূলধন বলে।"
        },
        {
          "label": "খ",
          "question": "",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্মপ্রচেষ্টাকে শ্রম বলে । পণ্যদ্রব্য বিক্রির সময় বিক্রেতা ক্রেতার কাছে পণ্যের মালিকানা হস্তান্তর করতে পারে। কিন্তু শ্রম বিক্রির সময় শ্রমিক তার শ্রমকে হস্তান্তর করতে পারে না। যেখানে শ্রমের প্রয়োজন, সেখানেই শ্রমিককে যেতে হয়। এজন্যই বলা হয় 'শ্রমিক ও শ্রম অবিচ্ছিন্ন'।"
        },
        {
          "label": "গ",
          "question": "",
          "explanation": "মি. তানভীরের ফরিদপুরে কারখানা স্থাপনের পেছনে উৎপাদনের ভূমি উপকরণটির ভূমিকা আছে। প্রকৃতি থেকে পাওয়া সব সম্পদই ভূমি। মাটি, মাটির উর্বরতা, বৃষ্টিপাত, আবহাওয়া, নদ-নদী প্রভৃতি ভূমির অন্তর্ভুক্ত। এটি প্রকৃতির আদি এবং অবিনশ্বর উপাদান। ভূমির ওপর ভিত্তি করে একেক অঞ্চলে একেক ধরনের পণ্য উৎপাদনকারী প্রতিষ্ঠান গড়ে ওঠে। মি. তানভীর ফরিদপুরে একটি পাটের বস্তা তৈরির কারখানা স্থাপন করেন। ফরিদপুরের আবহাওয়া ও জলবায়ু পাট চাষের জন্য উপযোগী। আর পাটের বস্তা তৈরির প্রধান কাঁচামাল পাট। এক্ষেত্রে ফরিদপুরের মাটির গুণগতমান ভালো হওয়ায় এখানে প্রচুর পরিমাণে পাট চাষ হয়। আবহাওয়া, জলবায়ু, মাটির উর্বরতাশক্তি প্রভৃতি ভূমির অন্তর্ভুক্ত। তাই বলা যায়, মি. তানভীরের ফরিদপুরে কারখানা স্থাপনের পেছনে ভূমি উপকরণটির ভূমিকা আছে।"
        },
        {
          "label": "ঘ",
          "question": "",
          "explanation": "মি. তানভীর তার ব্যবসায়ে আহসানকে অন্তর্ভুক্ত করায় এটি অংশীদারি ব্যবসায়ে পরিণত হয়েছে, যা যৌক্তিক বলে আমি মনে করি। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি সংগঠন গড়ে তোলে। চুক্তিই এ ব্যবসায়ের মূল দলিল। এর ভিত্তিতেই অংশীদারি ব্যবসায়ের সব কাজ পরিচালিত হয়। মি. তানভীর ফরিদপুরে একটি পাটের বস্তা তৈরির কারখানা স্থাপন করেন। এখানের আবহাওয়া ও জলবায়ু পাট চাষের জন্য উপযোগী। পরবর্তীতে তিনি ব্যবসায়ে তার বন্ধু আহসানকে সমহারে মুনাফা বণ্টনের চুক্তিতে অন্তর্ভুক্ত করার সিদ্ধান্ত নেন। এভাবে তার ব্যবসায়টি অংশীদারি সংগঠনে রূপান্তরিত হবে। যেকোনো ব্যবসায় সুষ্ঠুভাবে পরিচালনা কিংবা সম্প্রসারণের জন্য পর্যাপ্ত মূলধনের প্রয়োজন হয়। মূলধনকে ব্যবসায়ের চালিকাশক্তি বলা হয়। মি তানভীর নিজে পর্যাপ্ত পরিমাণ মূলধন সরবরাহ করতে ব্যর্থ হন। তাই তিনি তার বন্ধু আহসানকে ব্যবসায়ে অন্তর্ভুক্ত করলে এ সমস্যা দূর হবে। আহসানকে নিয়ে চুক্তির ভিত্তিতে অংশীদারি ব্যবসায় শুরু করায় তার মূলধনের ঘাটতি দূর হবে। এছাড়া একমালিকানা থেকে অংশীদারিতে রূপান্তরের কারণে ব্যবসায় ঝুঁকিও কিছুটা কমবে। তাই বলা যায়, মি. তানভীরের আহসানকে নিয়ে অংশীদারি ব্যবসায় গঠন করার সিদ্ধান্তটি যৌক্তিক।"
        }
      ]
    },
    {
      "number": "4",
      "uddipok": "মি. সেলিম রাজশাহী বিশ্ববিদ্যালয় থেকে পাস করা একজন উচ্চ শিক্ষিত যুবক। তিনি সবসময় নিজ গ্রামের স্বল্পশিক্ষিত বেকার যুবকদের কথা ভেবেছেন। এ ভাবনার আলোকেই স্বল্পশিক্ষিত যুবকদের নিয়ে নিজ গ্রামে ক্ষুদ্র ও কুটির শিল্প গড়ে তুলেছেন। এ শিল্পে গ্রামের যুবকরা কাজ করে যে বেতন পান তা দিয়ে একদিকে এনেছেন তাদের পারিবারিক সচ্ছলতা, অন্যদিকে মি. সেলিমও পেয়েছেন আর্থিক ও সামাজিক প্রতিষ্ঠা।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্মপ্রচেষ্টাকে শ্রম বলে।"
        },
        {
          "label": "খ",
          "question": "",
          "explanation": "সব অর্থই মূলধন হিসেবে বিবেচিত হয় না। অর্থ হচ্ছে বিনিময়ের মাধ্যম। আর যে অর্থ মানুষ ভোগ না করে উৎপাদন কাজে বিনিয়োগ করে, তাকে মূলধন বলে। এক্ষেত্রে অর্থ উৎপাদনে ব্যবহৃত হয় বা মুনাফার উদ্দেশ্যে অন্য কোনো কাজে বিনিয়োগ করা হয়। কিন্তু অন্য কোনো উদ্দেশ্যে অর্থ সঞ্চয় বা খরচ করলে সেটি মূলধন বলে বিবেচিত হবে না। তাই বলা যায়, সব অর্থই মূলধন নয়।"
        },
        {
          "label": "গ",
          "question": "",
          "explanation": "মি. সেলিম উৎপাদনের শ্রম উপাদানটিকে গুরুত্ব দিয়ে গ্রামে ক্ষুদ্র ও কুটির শিল্প স্থাপন করেছেন। শ্রম হচ্ছে মানুষের শারীরিক ও মানসিক কর্মপ্রচেষ্টা। শ্রম একটি জীবন্ত উপাদান। এটি উৎপাদনে ও অর্থ উপার্জনে সহায়তা করে। শ্রমকে উৎপাদনের জীবনীশক্তি বলা হয় । মি. সেলিম একজন উচ্চ শিক্ষিত যুবক। তিনি সবসময় তার গ্রামের বেকার যুবকদের নিয়ে কিছু করার চিন্তা করেন। সেই ভাবনা থেকে গ্রামের স্বল্পশিক্ষিত যুবকদের নিয়ে ক্ষুদ্র ও কুটির শিল্প গড়ে তুলেছেন। ফলে যুবকদের আয়ের ব্যবস্থা হয়েছে এবং পরিবারে সচ্ছলতা ফিরে এসেছে। এক্ষেত্রে গ্রামের যুবকরা ক্ষুদ্র ও কুটির শিল্পে শ্রমিক হিসেবে কাজ করে অর্থ উপার্জন করছে। তাদের পরিশ্রমের ফলে উৎপাদন কাজ সচল রয়েছে। অর্থাৎ বেকার যুবকরা এখানে উৎপাদনের শ্রম উপাদানের ভূমিকা পালন করছে। আর মি. সেলিম তাদের কথা ভেবেই ব্যবসায় স্থাপন করেছেন। তাই বলা যায়, তিনি শ্ৰম উপাদানটিকেই গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "উৎপাদনের অন্যতম উপকরণ সংগঠনের আলোকে আমি মনে করি মি. সেলিম একজন সার্থক সংগঠক। সংগঠন হলো একই লক্ষ্য অর্জনে সমবেত কতিপয় ব্যক্তির সমষ্টি। এর মাধ্যমে উৎপাদনের অন্য উপাদানগুলোকে একত্র করে একই উদ্দেশ্য অর্জনে ব্যবহার করা হয়। আর সংগঠনের এ কাজটি যিনি করেন তাকে বলে সংগঠক। মি. সেলিম রাজশাহী বিশ্ববিদ্যালয় থেকে পড়াশোনা শেষ করেন। তিনি সবসময়ই তার গ্রামের গরিব, স্বল্পশিক্ষিত ও বেকার যুবকদের কথা ভেবেছেন। ভাবনা অনুসারে গ্রামের যুবকদের নিয়ে তিনি ক্ষুদ্র ও কুটির শিল্প প্রতিষ্ঠা করেন। এখানে কাজ করে গ্রামের যুবকরা আর্থিকভাবে সচ্ছল হচ্ছে। মি. সেলিমও আর্থিক ও সামাজিকভাবে প্রতিষ্ঠা লাভ করেছেন। অর্থাৎ, মি. সেলিমের কাজটি সংগঠনের সাথে সংশ্লিষ্ট। আর তিনি একজন সংগঠক। মি. সেলিমের প্রতিষ্ঠানে কাজ করার মাধ্যমে গ্রামের যুবকদের শ্রমের সদ্ব্যবহার হচ্ছে। প্রতিষ্ঠানটি পরিচালনার জন্য মি. সেলিম ভূমি সংগ্রহ ও মূলধন সরবরাহ করেছেন। তার প্রতিষ্ঠান থেকে পাওয়া মজুরি দিয়ে শ্রমিকদের আর্থিক সচ্ছলতা এসেছে। পাশাপাশি মি. সেলিমের নিজ অবস্থাও উন্নতি হয়েছে। তিনি আর্থিক ও সামাজিক প্রতিষ্ঠা পেয়েছেন। ফলে তিনি তার উদ্দেশ্য অর্জনে সক্ষম হয়েছেন। আর তা সম্ভব হয়েছে তার মধ্যকার সংগঠন গুণের ফলে। তাই আমি মনে করি, “মি সেলিম একজন সার্থক সংগঠক ” ।"
        }
      ]
    },
    {
      "number": "5",
      "uddipok": "মুন্সীগঞ্জের ১০০ জন আলু চাষি একত্র হয়ে সম-অধিকারের ভিত্তিতে একটি প্রতিষ্ঠান গঠন করেন। তাদের প্রধান উদ্দেশ্য হলো মধ্যস্থ ব্যবসায়ীদের থেকে নিজেদের রক্ষা করে পণ্যের ন্যায্য মূল্য নিশ্চিত করা। সৎ, উদ্যমী ও যোগ্য নেতৃত্বের কারণে এ উদ্দেশ্য সফল হওয়ায় স্বল্প সময়ের মধ্যেই এর সদস্যরা আর্থিকভাবে লাভবান হন এবং পাশাপাশি সামাজিকভাবেও প্রতিষ্ঠা লাভ করেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "কাজের গুণাগুণ বা মান অক্ষুণ্ণ রেখে নির্দিষ্ট সময়ে একজন শ্রমিকের উৎপাদন করার সর্বোচ্চ ক্ষমতাকে শ্রমের দক্ষতা বলে।"
        },
        {
          "label": "খ",
          "question": "",
          "explanation": "মানুষ এবং তাদের সৃষ্ট পণ্য ছাড়া সব ধরনের প্রাকৃতিক উপাদানই হলো ভূমি। ভূমি বলতে ভূপৃষ্ঠের উপরিভাগকে বোঝায়। কিন্তু অর্থনীতির ভাষা প্রকৃতি থেকে পাওয়া সব সম্পদকেই ভূমি বলে। ভূমি প্রকৃতির এমন উপাদান, যা মানুষ কখনও সৃষ্টি বা উৎপাদন করতে পারে না এবং পারবেও না। এ কারণে ভূমির কোনো উৎপাদন ব্যয় নেই ।"
        },
        {
          "label": "গ",
          "question": "",
          "explanation": "আলু চাষিদের গঠন করা প্রতিষ্ঠানটি একটি সমবায় সংগঠন। কমপক্ষে ২০ জন সমজাতীয় ব্যক্তির পারস্পরিক ঐক্য, সহযোগিতা ও সমঝোতার ভিত্তিতে আইন অনুযায়ী গঠিত প্রতিষ্ঠানকে সমবায় সংগঠন বলে। এ সংগঠনের প্রধান উদ্দেশ্য সদস্যদের আর্থিক কল্যাণসাধন । মুন্সীগঞ্জের ১০০ জন আলু চাষি সম-অধিকারের ভিত্তিতে একটি সংগঠন গড়ে তুলেছেন। তাদের উদ্দেশ্য হলো মধ্যস্থব্যবসায়ীদের হাত থেকে নিজেদের রক্ষা করা এবং পণ্যের ন্যায্যমূল্য নিশ্চিত করা। অর্থাৎ, মুনাফা অর্জন করা তাদের উদ্দেশ্য না। আবার, তারা সবাই আলু চাষি অর্থাৎ সম পেশায় নিয়োজিত। তাছাড়া তারা সবাই সমান অধিকার ভোগ করবেন এবং নিজেদের কল্যাণে সংগঠনের মাধ্যমে কাজ করবেন। এগুলো সমবায় সংগঠনের প্রধান বৈশিষ্ট্য। তাই বলা যায়, আলু চাষিদের গঠন করা প্রতিষ্ঠানটি সমবায় সংগঠন।"
        },
        {
          "label": "ঘ",
          "question": "",
          "explanation": "দারিদ্র্য বিমোচনে আলু চাষিদের সমবায় সংগঠনটির ভূমিকা অনেক বেশি। সমবায় সংগঠন সদস্যদের পারস্পরিক কল্যাণের জন্য গঠন করা হয়। এখানে সব সদস্যের সমান অধিকার নিশ্চিত করা হয়। মুনাফা নয় বরং সদস্যদের কল্যাণে কাজ করে সমবায় সংগঠন। মুন্সীগঞ্জ জেলার ১০০ জন আলু চাষি একটি সমবায় সংগঠন স্থাপন করেন। তারা মধ্যস্থব্যবসায়ীর হাত থেকে রক্ষা পেতে এবং পণ্যের ন্যায্যমূল্য পেতে একসাথে কাজ করেন। সৎ, যোগ্য ও উদ্যমী নেতৃত্বের কারণে সদস্যরা লাভবান হন ও সামাজিকভাবে প্রতিষ্ঠা লাভ করেন। সমবায় সংগঠনটির ফলে ১০০ জন আলু চাষি তাদের উৎপাদিত পণ্য একসাথে বিক্রি করেন। এতে মধ্যস্থব্যবসায়ীরা আগের মতো সুযোগ নিতে পারে না। আবার, তারা একতাবদ্ধ থাকায় যেকোনো সিদ্ধান্ত বিচার-বিশ্লেষণ করে নিতে পারেন। কৃষিপণ্যের যথাযথ দাম পাওয়ায় তারা লাভবান হচ্ছেন। ফলে তাদের দারিদ্র্য বিমোচনের পাশাপাশি -আর্থিক অবস্থার উন্নয়ন ঘটছে। সমবায় সংগঠনটি স্থাপন না করলে তারা এসব সুবিধা পেতেন না । তাই আমি মনে করি, দারিদ্র্য বিমোচনে সমবায় সংগঠনটির ভূমিকা অনেক বেশি।"
        }
      ]
    },
    {
      "number": "6",
      "uddipok": "মি. সফিক একজন স্বনামধন্য আইনজীবী। দীর্ঘদিন যাবৎ তিনি সুনামের সাথে সকল শ্রেণি-পেশার মানুষকে আইনি সহায়তা প্রদান করে আসছে। তার আইন পেশার মূলনীতি হলো গ্রাহকদের আত্মসন্তুষ্টি ও তাদের সর্বোচ্চ সহায়তা প্রদান।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "দ্রব্য হলো ঐ সব বস্তু, যা দৃশ্যমান, বিনিময়যোগ্য এবং অর্থের মূল্যে মূল্যায়ন করা যায়।"
        },
        {
          "label": "খ",
          "question": "",
          "explanation": "সেবা হলো কোনো কাজ বা সুবিধা, যা স্পর্শ করা যায় না, তবে মানুষের প্রয়োজন ও অভাব মেটায়। পণ্য কেনা-বেচার ফলে বিক্রেতার কাছ থেকে মালিকানা ক্রেতার কাছে হস্তান্তরিত হয়। কিন্তু সেবা নেওয়া দেওয়ার ফলে সেবাদাতার কাছ থেকে এর মালিকানা সেবাগ্রহীতার কাছে হস্তান্তর হয় না। কারণ সেবা দৃশ্যমান নয়। আর অদৃশ্যমান কোনো জিনিসের মালিকানা পরিবর্তন হয় না। এজন্য সেবার মালিকানা হস্তান্তর করা যায় না ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মি. সফিক সেবা উৎপাদন করছেন। সেবা হলো অদৃশ্যমান সুবিধা বা কাজ, যা মানুষের অভাব পূরণ করতে পারে। এটি ভবিষ্যতের জন্য সংরক্ষণ করে রাখা যায় না। এর জন্য এক পক্ষ অন্য পক্ষকে বিনিময়মূল্য দিতে রাজি থাকে। সেবাদানকারী থেকে সেবাকে আলাদা করা যায় না। উদ্দীপকের মি. সফিক একজন স্বনামধন্য আইনজীবী। তিনি সকল শ্রেণি-পেশার মানুষকে আইনি সাহায্য দেন। এক্ষেত্রে মি. সফিকের প্রদত্ত আইনি সাহায্য দেখা যায় না। এটি ভবিষ্যতের জন্য সংরক্ষণ করেও রাখা যায় না। শুধু আইনি সাহায্য গ্রহণকারীরাই এর উপকারিতা অনুভব করতে পারে। তারা এর জন্য ফি বা বিনিময় মূল্য দেয়। এসব বৈশিষ্ট্য সেবার বৈশিষ্ট্যের সাথে মিলে যায়। সুতরাং, উদ্দীপকের মি. সফিক সেবা উৎপাদন করেছেন।"
        },
        {
          "label": "ঘ",
          "question": "",
          "explanation": "কাঙ্ক্ষিত সেবা বা পণ্যই গ্রাহক সন্তুষ্টির অন্যতম প্রধান কারণ”- উক্তিটির সাথে আমি একমত। কাঙ্ক্ষিত পণ্য বা সেবা বলতে ক্রেতা বা গ্রাহকদের চাহিদা অনুযায়ী পণ্য বা সেবাসামগ্রী তৈরি করে সরবরাহ করাকে বোঝায়। এক্ষেত্রে ক্রেতার রুচি, চাহিদা ও পছন্দকে প্রাধান্য দেওয়া হয়। প্রত্যেক গ্রাহককে আলাদাভাবে মূল্যায়ন করা হয়। উদ্দীপকের মি. সফিক একজন স্বনামধন্য আইনজীবী। তিনি সকল শ্রেণি- পেশার মানুষকে আইনি সহায়তা প্রদান করেন। তার আইন পেশার মূলনীতি হলো গ্রাহকদের আত্মসন্তুষ্টি ও তাদের সর্বোচ্চ সহায়তা প্রদান। এক্ষেত্রে তিনি গ্রাহকদের কাঙ্ক্ষিত সেবা প্রদান করতে সর্বোচ্চ চেষ্টা করেন। মানুষ বিভিন্ন আইনি ঝামেলা মোকাবিলা করার জন্য আইনজীবীর কাছে যায়। এতে তারা উপযুক্ত পরামর্শ পেয়ে উপকৃত হতে পারে। আইনজীবীগণ তাদের সমস্যা শুনে, কাঙ্ক্ষিত পরামর্শ প্রদান করেন। তারা মামলাজনিত সমস্যা সমাধানে সহায়তা করেন। মি. সফিকও একই কাজ করেন। তিনি গ্রাহকদের সমস্যার ধরন অনুযায়ী পরামর্শ প্রদান করেন। গ্রাহকরা উপযুক্ত পরামর্শ পেয়ে খুশি হয় এবং আইনি ঝামেলা মোকাবিলা করতে পারে। 'এভাবেই কাঙ্ক্ষিত সেবা গ্রাহক সন্তুষ্টি অর্জনে সাহায্য করে। তাই বলা যায়, কাঙ্ক্ষিত সেবা বা পণ্যই গ্রাহক সন্তুষ্টির অন্যতম প্রধান কারণ।"
        }
      ]
    },
    {
      "number": "7",
      "uddipok": "কুয়াকাটায় রংধনু হোটেলে অতিথিদের থাকার জন্য ১০০টি সুসজ্জিত কক্ষ আছে। সাম্প্রতিক সময়ে সি-বিচের আশপাশে হোটেলের সংখ্যা বেড়ে যাওয়ায় গড়ে প্রতিদিন ৫০ টির মতো কক্ষই অতিথিশূন্য থাকায় হোটেল কর্তৃপক্ষ অতিথিদের খাবারের মেন্যু ও হোটেলে বেশকিছু আধুনিক সুযোগসুবিধা বৃদ্ধি করেন। ফলে হোটেলে পূর্বের তুলনায় অতিথিদের সংখ্যা বৃদ্ধি পাচ্ছে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "যিনি উৎপাদন সংশ্লিষ্ট পরিকল্পনা তৈরি, পণ্যের ডিজাইন, মান উন্নয়ন এবং নিয়ন্ত্রণসংক্রান্ত কার্যাবলি সম্পন্ন করেন তাকে উৎপাদন ব্যবস্থাপক বলা হয়।"
        },
        {
          "label": "খ",
          "question": "",
          "explanation": "ক্রেতাকেন্দ্রিক বলতে প্রত্যেক ক্রেতার স্বতন্ত্র চাহিদা ও প্রয়োজন অনুযায়ী পণ্য ও সেবা উৎপাদন এবং বিপণন করাকে বোঝায়। বর্তমান প্রতিযোগিতামূলক বাজারে টিকে থাকতে হলে ক্রেতাদের চাহিদাকে সর্বোচ্চ গুরুত্ব দিতে হয়। ক্রেতা সন্তুষ্টি অর্জনের মাধ্যমে ব্যবসায় সাফল্য | অর্জন করা সম্ভব। কিন্তু প্রত্যেক ক্রেতার চাহিদা ও প্রয়োজনের ভিন্নতা আছে। তাই ক্রেতাদের চাহিদা ও প্রয়োজনের ভিন্নতাকে বিবেচনা করে উৎপাদন ও বিপণন কর্মকাণ্ড পরিচালনা করা উচিত। এর মাধ্যমে ক্রেতা সন্তুষ্টি অর্জন সম্ভব। তাই বর্তমান উৎপাদন ব্যবস্থাপনা ক্রেতাকেন্দ্রিক হচ্ছে।"
        },
        {
          "label": "গ",
          "question": "",
          "explanation": "হোটেল কর্তৃপক্ষের চিন্তিত হয়ে পড়ার কারণের সাথে সেবার পচনশীলতা বা নশ্বরতা বৈশিষ্ট্যের সাদৃশ্য রয়েছে। সেবার পচনশীলতা বলতে বোঝায় সেবা ক্ষণস্থায়ী। এটি অল্প সময়ের জন্যও সংরক্ষণ করা যায় না। যেমন: হোটেলের কক্ষ বা বাসের সিট খালি থাকলে সেবার উপযোগিতা নষ্ট হয়ে যায়। উদ্দীপকের কুয়াকাটায় রংধনু হোটেলে অতিথিদের থাকার জন্য ১০০টি সুসজ্জিত কক্ষ আছে। আশপাশে হোটেলের সংখ্যা বেড়ে যাওয়ায় গড়ে প্রতিদিন ৫০টি কক্ষ অতিথি শূন্য থাকছে। ফলে হোটেল কর্তৃপক্ষ চিন্তিত হয়ে পড়ে। হোটেলের কক্ষে অতিথিরা থাকলে হোটেলের সেবা উপভোগ করতে পারত। ফলে হোটেল কর্তৃপক্ষ বিনিময়ে অর্থ উপার্জন করতে পারত। কিন্তু হোটেলের কিছু কক্ষ অতিথি শূন্য থাকে। ফলে ঐদিনের জন্য নির্ধারিত সেবার উপযোগিতা হারিয়ে যায়। এতে হোটেল কর্তৃপক্ষের আর্থিক ক্ষতি হয়। একদিনের সেবার মাধ্যমে প্রদেয় সুবিধা অন্যদিনের জন্য সংরক্ষণ করে রাখা যায় না। সেবার এই নশ্বরতা বা পচনশীলতা বৈশিষ্ট্যের কারণেই রংধনু হোটেল কর্তৃপক্ষ চিন্তিত হয়ে পড়েছে।"
        },
        {
          "label": "ঘ",
          "question": "",
          "explanation": "হোটেল 'রংধনু'-এর সাফল্যের মূল কারণ মানসম্মত সেবা প্রদানের মাধ্যমে গ্রাহক সন্তুষ্টি অর্জন। মানসম্মত সেবা বলতে ক্রেতার প্রত্যাশা অনুযায়ী উন্নত সেবা প্রদান করাকে বোঝায়। এটি ক্রেতার আস্থা অর্জনে সাহায্য করে। মানসম্মত সেবা প্রদানের মাধ্যমে প্রতিষ্ঠান প্রতিযোগিতায় টিকে থাকতে পারে। উদ্দীপকের রংধনু হোটেল কুয়াকাটায় অবস্থিত। সম্প্রতি আশপাশে হোটেলের সংখ্যা বেড়ে গেছে। এ কারণে এর ৫০টির মতো কক্ষ অতিথি শূন্য থাকে। তাই হোটেল কর্তৃপক্ষ অতিথিদের খাবার মেন্যু ও হোটেলে আধুনিক সুযোগ-সুবিধা বাড়ায়। ফলে হোটেলে অতিথির সংখ্যা বেড়ে যায়। উদ্দীপকের হোটেল কর্তৃপক্ষ অতিথিদের খাবার মেন্যু বাড়িয়েছে। এতে গ্রাহকরা হরেক রকমের খাবারের স্বাদ গ্রহণ করতে পারবেন। তাছাড়াও হোটেলে অতিথিদের জন্য আধুনিক সুযোগ-সুবিধার ব্যবস্থা করা হয়েছে। এভাবেই হোটেল কর্তৃপক্ষ অতিরিক্ত মানসম্মত সেবা প্রদান করে। এতে হোটেলের গ্রাহকরা সন্তুষ্ট হয়। এভাবে গ্রাহক সন্তুষ্টি অর্জনের মাধ্যমে তাদের সুনাম বেড়ে যায়। ফলে হোটেলে আসা অতিথির সংখ্যা বাড়ে। সুতরাং, রংধনু হোটেলের সাফল্যের মূল কারণ মানসম্মত সেবা প্রদানের মাধ্যমে গ্রাহক সন্তুষ্টি অর্জন।"
        }
      ]
    },
    {
      "number": "8",
      "uddipok": "‘স্টার নামের একটি কোম্পানি ‘সূর্যমুখী’ নামে একটি সাবান বিপণন করে আসছে। এরই মধ্যে বাজারে তারা বেশ সুনামও অর্জন করেছে। সম্প্রতি স্টার কোম্পানি নতুন ধরনের একটি সাবান স্বল্প পরিসরে বাজারজাত করছে। এটি সাবানের সাধারণ কার্যকারিতা ছাড়াও মাথার চুল পরিষ্কার ও উকুননাশক হিসাবে ব্যবহার করা যাবে। যদি ভোক্তাদের মাঝে এই ধরনের সাবানের গ্রহণযোগ্যতা পায় তাহলে চূড়ান্তভাবে বাণিজ্যিক ভিত্তিতে তা উৎপাদন করবে বলে প্রতিষ্ঠানটি আশা করছে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করাকেই পণ্যের ডিজাইন বলা হয়।"
        },
        {
          "label": "খ",
          "question": "",
          "explanation": "সংস্কৃতি হলো সমাজের মানুষের রীতিসিদ্ধ আচরণ, যা তার বিশ্বাস, মূল্যবোধ, আচার-আচরণ ও রুচি দ্বারা প্রভাবিত হয়। উন্নত এবং উন্নয়নশীল প্রতিটি দেশে তাদের নিজ নিজ সংস্কৃতিকে ধারণ করে পণ্য ডিজাইন করা হয়। কেননা মানুষ দীর্ঘদিন ধরে যে বিশ্বাস, রুচি ও মূল্যবোধ ধারণ করে জীবনযাপন করে তা সহজে পরিবর্তন করতে পারে না। এজন্য প্রতিষ্ঠানগুলো ক্রেতাদের কথা চিন্তা করে প্রতিযোগিতায় টিকে থাকার জন্য দেশের সমাজ ও সংস্কৃতির সাথে মিল রেখে পণ্য ডিজাইন করে। তাই বলা যায়, সংস্কৃতি দ্বারা পণ্য ডিজাইন প্রভাবিত হয় ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানটি পণ্যের ক্রিয়াগত ডিজাইন করছে। ক্রিয়াগত ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এ ধরনের পরিবর্তন ক্রেতা সন্তুষ্টি বাড়াতে সাহায্য করে। ক্রিয়াগত ডিজাইনের ফলে পণ্যের কার্যকারিতা ও মান প্রত্যক্ষভাবে বাড়ে । উদ্দীপকের ‘স্টার' কোম্পানি 'সূর্যমুখী' নামে সাবান বিপণন করে আসছে। সম্প্রতি কোম্পানিটি নতুন একটি সাবান স্বল্প পরিসরে বাজারজাত করছে। সাবানটি সাধারণ কার্যকারিতা ছাড়াও মাথার চুল পরিষ্কার ও উকুননাশক হিসেবে ব্যবহার করা যাবে। 'স্টার' কোম্পানি সাবানের কার্যকারিতায় পরিবর্তন ঘটিয়েছে। সাবানে মাথার চুল পরিষ্কার ও উকুননাশকের উপাদান আছে। তাই সাবানটির কার্যকারিতা বেশি এবং বেশি উপযোগ সৃষ্টি করতে পারে। এটি ক্রিয়াগত ডিজাইনের বৈশিষ্ট্য বহন করে। সুতরাং 'স্টার' কোম্পানি সাবানের ক্রিয়াগত ডিজাইন করেছে।"
        },
        {
          "label": "ঘ",
          "question": "",
          "explanation": "'স্টার' কোম্পানি পণ্য ডিজাইনের পরীক্ষামূলক উৎপাদন স্তরে রয়েছে, যার কার্যকারিতা খুবই ইতিবাচক। নতুন ডিজাইন অনুযায়ী পণ্য উৎপাদন করা যাবে কি না, তা জানার জন্য পরীক্ষামূলক ডিজাইন করা হয়। এর মাধ্যমে উৎপাদিত পণ্যের চাহিদা ও লাভজনকতা যাচাই করা হয়। উদ্দীপকের ‘স্টার কোম্পানি সাবান বিপণন করে। সম্প্রতি কোম্পানিটি একটি নতুন ধরনের সাবান স্বল্প পরিসরে বাজারজাত করছে। সাবানটির গ্রহণযোগ্যতার ভিত্তিতে কোম্পানিটি বাণিজ্যিক উৎপাদনের কথা ভাবছে। অর্থাৎ, কোম্পানিটি সাবান উৎপাদনে পরীক্ষামূলক স্তরে রয়েছে। 'স্টার' কোম্পানি তাদের নতুন সাবানটির চাহিদা ও গ্রহণযোগ্যতা কেমন তা যাচাই করতে এ কাজটি করছে। যদি ইতিবাচক সাড়া পায়, তাহলে বাণিজ্যিকভাবে বেশি পরিমাণে পণ্য উৎপাদন করা হবে। আর নেতিবাচক সাড়া পেলে উৎপাদন করবে না। কোম্পানিটি যে ফলাফল আশা করছে, তা এ পরীক্ষার মাধ্যমে জানা সম্ভব। প্রথমেই বেশি উৎপাদনের পর বিক্রি না হলে প্রতিষ্ঠানটির ক্ষতি হতো। তাই বলা যায়, পরীক্ষামূলক পণ্য উৎপাদন ‘স্টার' কোম্পানির জন্য খুবই গুরুত্বপূর্ণ ভূমিকা পালন করবে।"
        }
      ]
    },
    {
      "number": "9",
      "uddipok": "মিসেস পারভীন একটি গার্মেন্টস দোকানের মালিক। তিনি ক্রেতাদের চাহিদা ও সময়ের সাথে তাল মিলিয়ে আকর্ষণীয় ডিজাইনের পোশাক তৈরি ও বিক্রি করে থাকেন। এতে করে তার প্রতিষ্ঠানে ক্রেতার সংখ্যা উত্তরোত্তর বৃদ্ধি পাচ্ছে। তাই ক্রেতার বাড়তি চাহিদা পূরণের জন্য তিনি অত্যাধুনিক স্বয়ংক্রিয় মেশিন কেনার সিদ্ধান্ত নিয়েছেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "পণ্যের বিদ্যমান কার্যকারিতা ও উপযোগিতায় পরিবর্তন আনলে তাকে ক্রিয়াগত ডিজাইন বলে ।"
        },
        {
          "label": "খ",
          "question": "",
          "explanation": "পণ্যের কোনো আকার-আকৃতি, রং, গুণাগুণ প্রভৃতি পরিবর্তন না করে শুধু পণ্যের মোড়ক পরিবর্তন করাকে প্যাকেজিং ডিজাইন বলে । উৎপাদনকারী প্রতিষ্ঠানগুলো তাদের পণ্যের বাহ্যিক আকর্ষণ বাড়ানোর জন্য প্যাকেজিং ডিজাইন অনুসরণ করে। আধুনিক প্রযুক্তি ব্যবহার করে বহুবিধ রঙের সংমিশ্রণে আকর্ষণীয় মোড়ক অল্প সময়ে এবং কম খরচে তৈরি করা সম্ভব হয়। যেমন: চিপস, প্রসাধনসামগ্রী বিশেষ করে পারফিউম প্রভৃতি পণ্যের ক্ষেত্রে ক্রেতা আকর্ষণের জন্য প্যাকেজিং ডিজাইন গুরুত্বপূর্ণ ভূমিকা পালন করে। তাই বলা যায়, প্যাকেজিং ডিজাইন পণ্যকে আকর্ষণীয় করে।"
        },
        {
          "label": "গ",
          "question": "",
          "explanation": "মিসেস পারভীন প্রথমে নান্দনিক বা রুচিসম্মত ডিজাইনের ওপর গুরুত্ব দিয়েছেন । নান্দনিক বা রুচিসম্মত ডিজাইনে পণ্যের মানকে গুরুত্ব দেওয়া হয় না । এ ধরনের ডিজাইনে পণ্যের বাহ্যিক সৌন্দর্যের ওপর গুরুত্ব দেওয়া হয় । নান্দনিক ডিজাইনের মূল উদ্দেশ্য হলো পণ্যকে ক্রেতার কাছে আকর্ষণীয় করে তোলা। উদ্দীপকের মিসেস পারভীন একটি গার্মেন্টস দোকানের মালিক। তিনি ক্রেতাদের চাহিদা ও সময়ের সাথে তাল মিলিয়ে আকর্ষণীয় ডিজাইনের পোশাক তৈরি ও বিক্রি করেন। এক্ষেত্রে তিনি পণ্যের বাহ্যিক সৌন্দর্যের দিকে বেশি গুরুত্ব দেন। তাই ক্রেতাদের কাছে পণ্য আকর্ষণীয় হয়ে ওঠে। ফলে বিক্রির পরিমাণ বেড়ে যায়। এভাবেই মিসেস পারভীনের পোশাক ডিজাইনের কাজটি নান্দনিক ডিজাইনের বৈশিষ্ট্য বহন করে। সুতরাং, উদ্দীপকের মিসেস পারভীন নান্দনিক ডিজাইনের ওপর গুরুত্ব দিয়েছেন ।"
        },
        {
          "label": "ঘ",
          "question": "",
          "explanation": "'মিসেস পারভীন উৎপাদন ডিজাইনের সিদ্ধান্ত নিয়েছেন', যা সার্থক বলে আমি মনে করি। নতুন প্রযুক্তি ও উন্নত কৌশল ব্যবহার করে উন্নতমানের পণ্য উৎপাদন করাই উৎপাদন ডিজাইন। এক্ষেত্রে মেশিনের সাহায্যে স্বয়ংক্রিয়ভাবে পণ্য উৎপাদিত হয়। উৎপাদন ডিজাইনের ফলে উৎপাদনশীলতা বাড়ে এবং ব্যয় কমে যায়। উদ্দীপকের মিসেস পারভীন একটি গার্মেন্টস দোকানের মালিক। তিনি আকর্ষণীয় ডিজাইনের পোশাক তৈরি ও বিক্রি করেন। তাই ক্রেতার সংখ্যা উত্তরোত্তর বাড়ছে। এই বাড়তি চাহিদা পূরণের জন্য তিনি অত্যাধুনিক স্বয়ংক্রিয় মেশিন কেনার সিদ্ধান্ত নিয়েছেন। মিসেস পারভীনের তৈরি পোশাকের চাহিদা বেশি। এ অবস্থায় উৎপাদন ডিজাইনের মাধ্যমে প্রতিষ্ঠানটি বেশি পরিমাণে পণ্য উৎপাদন করতে পারবে। ফলে প্রতিষ্ঠানটি বাড়তি চাহিদা মেটাতে সক্ষম হবে। এতে ক্রেতারা সন্তুষ্ট হবে এবং বিক্রি বেড়ে যাবে। ফলে প্রতিষ্ঠানটি আর্থিকভাবে | সাফল্য লাভ করবে। তাই আমি মনে করি, মিসেস পারভীনের অত্যাধুনিক স্বয়ংক্রিয় মেশিন বসানোর সিদ্ধান্তটি যৌক্তিক।"
        }
      ]
    },
    {
      "number": "10",
      "uddipok": "মি. জহির বাড়িতে ব্যবহারের জন্য একটি খ্যাতনামা ইলেকট্রনিক্স শো-রুম থেকে এয়ার কন্ডিশনার মেশিন ক্রয় করেন। মেশিনটির গায়ে ISO-১৪০০০ লেখা আছে। প্রমে সে লেখাটির মর্মার্থ বুঝতে পারেনি। পরবর্তীতে সে জেনেছে এটি আন্তর্জাতিক মানসম্পনড়ব। তাই সে অনেক খুশি।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "কোনো প্রতিষ্ঠান যদি নিম্নমানের পণ্য উৎপাদন করে তবে পণ্যের নিম্নমানের কারণ নির্ণয় ও ত্রুটি ঠিক করার জন্য প্রতিষ্ঠানের যে ব্যয় হয় তাকে মূল্যায়ন ব্যয় বলে ।"
        },
        {
          "label": "খ",
          "question": "",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদিত হচ্ছে কি না তা তদারকি করার প্রক্রিয়াকে মান নিয়ন্ত্রণ বলে। ভোক্তাদের প্রয়োজন, অভাব, চাহিদা পূরণ এবং সন্তুষ্টি অর্জন করার লক্ষ্যে কোম্পানি পণ্যের একটি মান নির্ধারণ করে থাকে। মান নিয়ন্ত্রণ পূর্ব নির্ধারিত মান অনুযায়ী পণ্য উৎপাদিত হচ্ছে কি না তা তদারকি করে। প্রয়োজনে সংশোধনমূলক কার্যাবলির মাধ্যমে পণ্যের সঠিক মান বজায় রাখার প্রচেষ্টা চালায়। এজন্য বলা যায়, মান নিয়ন্ত্রণ পণ্যের আদর্শমান নিশ্চিত করে।"
        },
        {
          "label": "গ",
          "question": "",
          "explanation": "মি. জহির শপিং পণ্যের অন্তর্গত সেবা পণ্য কিনেছে। যেসব ভোগ্য পণ্য ক্রেতারা পূর্ব পরিকল্পনা অনুযায়ী অনেক সময় নিয়ে কেনে তাই শপিং পণ্য। এক্ষেত্রে ক্রেতারা বিভিন্ন দোকান ঘুরে বিভিন্ন বৈশিষ্ট্য তুলনা করে পণ্য কেনে। যেসব শপিং পণ্যের স্থায়িত্ব অনেক বেশি, ভোক্তাদের সুবিধা দেয় এবং মাঝে মাঝে সার্ভিসিং-এর প্রয়োজন হয় তাই সেবা পণ্য । মি. জহির বাড়িতে ব্যবহারের জন্য একটি খ্যাতনামা ইলেকট্রনিক্স শো-রুম থেকে এয়ার কন্ডিশনার মেশিন কেনে। নিজস্ব ভোগ বা ব্যবহারের জন্য কেনায় এটি একটি ভোগ্য পণ্য। তবে এয়ার কন্ডিশনারের মতো পণ্যগুলোর মূল্য একটু বেশি হয়। তাছাড়া ক্রেতারা দীর্ঘদিন এসব পণ্য থেকে সুবিধা পেতে চায়। এজন্য তারা অনেক দোকান ঘুরে বিভিন্ন বৈশিষ্ট্য তুলনা করে এসব পণ্য কেনে। তাছাড়া দীর্ঘদিন ব্যবহারের জন্য সার্ভিসিং সুবিধা পাওয়া যাবে কি না তাও বিবেচনা করে। এসব বৈশিষ্ট্য শপিং পণ্যের অন্তর্গত সেবা পণ্যের বৈশিষ্ট্যের সাথে সামঞ্জস্যপূর্ণ। তাই বলা যায়, মি. জহিরের ক্রয়কৃত এয়ার কন্ডিশনার হলো শপিং পণ্যের অন্তর্গত সেবা পণ্য ।"
        },
        {
          "label": "ঘ",
          "question": "",
          "explanation": "এয়ার কন্ডিশনারে ISO-14000 লেখার অর্থ হলো পণ্যটি পরিবেশের জন্য ক্ষতিকর নয়। ISO-14000 হলো আন্তর্জাতিক মান নিয়ন্ত্রণ সংস্থা ISO কর্তৃক প্রদত্ত একটি মানসনদ। এটি পরিবেশ বিষয়ক একটি ব্যবস্থাপনা পদ্ধতি। কোনো পণ্যের গায়ে ISO-14000 লেখাটির মানে হলো পণ্যটির মাধ্যমে পরিবেশ দূষণের আশঙ্কা নেই। মি. জহির বাড়িতে ব্যবহারের জন্য একটি এয়ার কন্ডিশনার কেনে। মেশিনটির গায়ে ISO-14000 লেখা আছে। প্রথমে সে কিছু না বুঝলেও পরে বুঝতে পারে এটি একটি আন্তর্জাতিক মানদণ্ড। আন্তর্জাতিক মানসম্পন্ন পণ্য হওয়ায় সে পণ্যটি কিনতে পেরে খুশি । International Organization for Standardization (ISO) পরিবেশ বিষয়ক একটি মানদণ্ড প্রবর্তন করে। এর নাম হলো ISO-14000 এটি কারখানার উৎপাদন পরিবেশ সম্পর্কিত শর্তাবলির ওপর ভিত্তি করে প্রতিষ্ঠিত একটি মানদণ্ড। এয়ার কন্ডিশনারের গায়ে লিখিত ISO- 14000 দ্বারা বোঝায় যে, পণ্যটির উৎপাদন প্রক্রিয়ায় কোনোভাবে পরিবেশের ক্ষতি হয়নি। তাছাড়া পণ্যটি পরিবেশের প্রতি বন্ধুভাবাপন্ন। এটি একটি পরিবেশ বিষয়ক ব্যবস্থাপনা পদ্ধতি। তাই বলা যায়, এয়ার কন্ডিশনারে ISO-14000 লেখার মর্মার্থ হলো এটি পরিবেশের জন্য কোনো বিরূপ পরিস্থিতি তৈরি করবে না"
        }
      ]
    },
    {
      "number": "11",
      "uddipok": "‘আফরিন গার্মেন্টস' হলো গাজীপুরে প্রতিষ্ঠিত একটি রপ্তানিমুখী তৈরি পোশাক কারখানা। কিছুদিন আগে এটি বিদেশি ক্রেতার কাছে থেকে একটি বড় অর্ডার পায়। অর্ডার অনুযায়ী পণ্য তৈরি করার পর ত্রুটি চিহ্নিত হওয়ায় অনেক পণ্য বাতিল করে নতুন করে উৎপাদন করতে হয়। এতে প্রতিষ্ঠানটিকে বড় অঙ্কের লোকসান বহন করতে হয়।",
      "tag": "DB 22,CTG.B 17",
      "sub_questions": [
        {
          "label": "ক",
          "question": "মান ব্যবস্থাপনা কী?",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমানোর মাধ্যমে প্রতিষ্ঠানের মুনাফা বাড়ানোর ব্যবস্থা বা প্রক্রিয়া হলো মান ব্যবস্থাপনা ।"
        },
        {
          "label": "খ",
          "question": "বাংলাদেশে বিএসটিআই গুরুত্বপূর্ণ কেন? ব্যাখ্যা করো।",
          "explanation": "যা স্থানীয় ও আন্তর্জাতিক মানের আলোকে শিল্প, খাদ্য ও রাসায়নিক পণ্যের জাতীয় মান নির্ধারণ ও তা নিশ্চিতকরণের জন্য এ দেশে বিএসটিআই গুরুত্বপূর্ণ। BSTI Bangladesh Standards and Testing Institution বাংলাদেশের মান নির্ধারণকারী সংস্থা। জাতীয় পর্যায়ে পণ্য মান নির্ধারণ, মান নিয়ন্ত্রণ এবং তা প্রচারের জন্যই এ সংস্থাটি প্রতিষ্ঠিত হয়। এটি বিভিন্ন প্রতিষ্ঠানের পণ্য যাচাই করে মান সনদ দিয়ে থাকে।"
        },
        {
          "label": "গ",
          "question": "উদ্দীপকে উল্লিখিত 'আফরিন গার্মেন্টস'-এর ত্রুটিযুক্ত পণ্য বাতিল করার বিষয়টি কোন ধরনের ব্যয়ের অন্তর্ভুক্ত? ব্যাখ্যা করো",
          "explanation": "'আফরিন গার্মেন্টস'-এর ত্রুটিযুক্ত পণ্য বাতিল করার বিষয়টি অভ্যন্তরীণ ব্যর্থতার ব্যয়ের অন্তর্ভুক্ত। পণ্য ও সেবা উৎপাদনের সময় ত্রুটি-বিচ্যুতি ধরা পড়লে সেগুলো সংশোধনের জন্য যে ব্যয় হয় সেটিই হলো অভ্যন্তরীণ ব্যর্থতার ব্যয় বলে। উৎপাদনের সময় পণ্য নিম্ন মানের হলে বা বাতিল করা হলে এবং বাতিলকৃত পণ্য পুনঃউৎপাদনের ফলে অভ্যন্তরীণ ব্যর্থতার ব্যয় সংঘটিত হয়। 'আফরিন গার্মেন্টস' গাজীপুরে প্রতিষ্ঠিত একটি রপ্তানিমুখী তৈরি পোশাক কারখানা। কিছুদিন পূর্বে প্রতিষ্ঠানটি বিদেশি ক্রেতার কাছ থেকে একটি বড় অর্ডার পায়। অর্ডার অনুযায়ী পণ্য তৈরি করার পর ত্রুটি চিহ্নিত হওয়ায় অনেক পণ্য বাতিল করে নতুন করে পণ্য উৎপাদন করতে হয়। এক্ষেত্রে প্রতিষ্ঠানটির পণ্য উৎপাদনের পর ত্রুটি ধরা পড়ে এবং সেগুলো সংশোধনের জন্য ব্যয়, সংঘটিত হয়েছে। এসব ব্যয় প্রতিষ্ঠানের অভ্যন্তরে ঘটে থাকে। সুতরাং আফরিন গার্মেন্টস-এর ত্রুটিযুক্ত পণ্য বাতিল অভ্যন্তরীণ ব্যর্থতার ব্যয়ের অন্তর্ভুক্ত।"
        },
        {
          "label": "ঘ",
          "question": "তুমি কি মনে করো মানসম্মত পণ্য উৎপাদন না করা প্রতিষ্ঠানের জন্য আর্থিক ক্ষতির কারণ? উত্তরের সপক্ষে যুক্তি দাও ।",
          "explanation": "আমি মনে করি মানসম্মত পণ্য উৎপাদন না করা প্রতিষ্ঠানের জন্য আর্থিক ক্ষতির কারণ । মানসম্মত পণ্য বা সেবা বলতে পণ্য বা সেবার গুণগত মানকে বোঝায়। মানসম্মত পণ্য প্রতিষ্ঠানের সুনাম এবং ক্রেতা সন্তুষ্টি অর্জনে সহায়তা করে। অপরদিকে মানসম্মত পণ্য উৎপাদন না করার ফলে প্রতিষ্ঠানের ব্যয় বেড়ে যায়, ক্রেতা অসন্তুষ্ট হয় এবং লোকসান সংঘটিত হয়। 'আফরিন গার্মেন্টস' একটি রপ্তানিমুখী তৈরি পোশাক কারখানা। বিদেশি ক্রেতার কাছ থেকে একটি বড় অর্ডার পেয়ে প্রতিষ্ঠানটি অর্ডার অনুযায়ী পণ্য তৈরি করে। কিন্তু পণ্য তৈরি করার পর ত্রুটি চিহ্নিত হওয়ায় তাকে অনেক পণ্য বাতিল করে নতুন করে উৎপাদন করতে হয়। এতে প্রতিষ্ঠানটিকে বিপুল আর্থিক ক্ষতির সম্মুখীন হতে হয় । মানসম্মত পণ্য উৎপাদন না করার ফলে প্রতিষ্ঠানটিকে তৈরিকৃত পণ্য বাতিল করে আবার পণ্য তৈরি করতে হয়েছে। ফলে প্রতিষ্ঠানের ব্যয় বেড়েছে। যদি প্রতিষ্ঠানটি শুরুতেই পণ্যের মানকে গুরুত্ব দিয়ে মানসম্মত পণ্য উৎপাদন করত, তাহলে প্রতিষ্ঠানটি অতিরিক্ত ব্যয়ের সম্মুখীন হতো না। এতে তাদের পক্ষে ক্রেতা সন্তুষ্টি ও মুনাফা অর্জনও সম্ভব হতো।পরিশেষে বলা যায় যে, মানসম্মত পণ্য উৎপাদন না করার ফলেই উদ্দীপকের প্রতিষ্ঠানটিকে আর্থিক ক্ষতির সম্মুখীন হতে হয়।"
        }
      ]
    }
  ]
}