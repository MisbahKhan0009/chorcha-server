{
  "title": "ঢাকা সিটি কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "\"নন্দন একটি পোশাক বিক্রয়কেন্দ্র। প্রাথমিক অবস্থায় তারা বিভিন্ন উৎপাদকের পণ্য বিক্রয় করতো। কিন্তু পরবর্তীতে তারা ক্রেতা চাহিদা অনুসারে নিজেরাই বিভিন্ন ডিজাইনের পোশাক তৈরি করে তা বিক্রি শুরু করে। এতে ব্যবসায় ব্যাপক সফলতা অর্জিত হয়। বর্তমানে তাদের বিক্রয়কেন্দ্রের ৩টি শাখা রয়েছে। স্বল্প পরিসরে তারা কিছু রপ্তানিও করে। তারা রপ্তানি বৃদ্ধির চিন্তা করছে।",
      "tag": "DCC 24",
      "sub_questions": [
        {
          "label": "ক",
          "question": "উৎপাদন কী?",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে।"
        },
        {
          "label": "খ",
          "question": "উৎপাদন জীবনযাত্রার মান উন্নয়নের সহায়ক ব্যাখ্যা করো।",
          "explanation": "প্রাকৃতিক সম্পদ থেকে ব্যবহার উপযোগী পণ্য তৈরির মাধ্যমে উৎপাদন জীবনযাত্রার মান উন্নত করে। ব্যবসায়ের পরোক্ষ উদ্দেশ্য হচ্ছে মানবকল্যাণ সাধন করা। জনগণের চাহিদা পূরণের উদ্দেশ্যে উৎপাদন ব্যবস্থার মাধ্যমে ব্যবসায়ীরা জনগণের নিত্যনতুন চাহিদা মিটিয়ে থাকে। নতুন নতুন পণ্য ভোগের সুযোগ দেওয়ার মাধ্যমে উৎপাদন ব্যবস্থা জনগণের জীবনযাত্রার মানোন্নয়নে ভূমিকা রাখে।"
        },
        {
          "label": "গ",
          "question": "নন্দন বিক্রয়কেন্দ্রটি কোন ধরনের উযোগ সৃষ্টি করছে বলে তুমি মনে করো? ব্যাখ্যা করো।",
          "explanation": "নন্দন বিক্রয়কেন্দ্রটি রূপগত ও স্বত্বগত উপযোগ সৃষ্টি করছে। প্রকৃতি থেকে পাওয়া সম্পদের রূপ ও. আকৃতি পরিবর্তন করে ব্যবহার উপযোগী পণ্যে পরিণত করার মাধ্যমে রূপগত উপযোগ সৃষ্টি হয়। পণ্য উৎপাদনের মাধ্যমে এ উপযোগ সৃষ্টি হয়। আবার, পণ্যের মালিকানা - পরিবর্তনের মাধ্যমে স্বত্বগত উপযোগ সৃষ্টি হয়। এক্ষেত্রে অর্থের বিনিময়ে ক্রেতা বিক্রেতার কাছ থেকে পণ্যের মালিকানা গ্রহণ করে। নন্দন একটি পোশাক বিক্রয়কেন্দ্র। তারা বিভিন্ন উৎপাদকের পণ্য বিক্রয় করতো। বর্তমানে তারা নিজেরাই পণ্য উৎপাদন ও তা বিক্রয় করছে। তারা ক্রেতার চাহিদা অনুয়ায়ী বিভিন্ন ডিজাইনের পণ্য উৎপাদন করে। অর্থাৎ তারা পণ্যের আকার-আকৃতি পরিবর্তন করে বিভিন্ন ব্যবহার উপযোগী পণ্য তৈরি করছে। এটি রূপগত উপযোগ সৃষ্টির সাথে সাদৃশ্যপূর্ণ। অন্যদিকে, তারা বিভিন্ন প্রতিষ্ঠান ও নিজেদের তৈরিকৃত পণ্য বিক্রয় করছে। এক্ষেত্রে অর্থের বিনিময়ে ক্রেতা তাদের পণ্যের মালিকানা অর্জন করছে। এভাবে বিক্রয়ের মাধ্যমে স্বত্বগত উপযোগ সৃষ্টি হচ্ছে। তাই বলা যায়, নন্দন বিক্রয়কেন্দ্রটি স্বত্বগত ও রূপগত উপযোগ সৃষ্টি করছে।"
        },
        {
          "label": "ঘ",
          "question": "আমাদের অর্থনীতিতে প্রতিষ্ঠানটি কোনো অবদান রাখছে কি? তোমার উত্তরের সপক্ষে যুক্তি দেখাও।",
          "explanation": "নতুন উপযোগ ও কর্মসংস্থান সৃষ্টির মাধ্যমে আমাদের অর্থনীতিতে প্রতিষ্ঠানটি গুরুত্বপূর্ণ অবদান রাখছে। উৎপাদন হচ্ছে এমন একটি প্রক্রিয়া যার মাধ্যমে পণ্য এবং সেবা তৈরি হয়। উৎপাদনের মাধ্যমে নতুন নতুন উপযোগ সৃষ্টি হয়। উৎপাদনের মাধ্যমে কর্মসংস্থান বাড়ে ও রাজস্ব আয় হয়। ফলে অর্থনৈতিক উন্নয়ন সাধিত হয়। নন্দন একটি পোশাক বিক্রয়কেন্দ্র। তাঁরা বিভিন্ন উৎপাদকের পণ্য বিক্রি করতো। বর্তমানে ক্রেতাদের চাহিদা অনুসারে নিজেরাই পোশাক তৈরি করছে। ফলে তারা ব্যবসায়ে ব্যাপক সফলতা অর্জন করছে। বর্তমানে তাদের তিনটি শাখা রয়েছে। এছাড়া স্বল্প পরিসরে তারা রপ্তানিও করছে। নন্দন পোশাক বিক্রয়কেন্দ্রটি উৎপাদনের সাথে জড়িত। তাদের এই উৎপাদন' কাজ পরিচালনা করতে অনেক কর্মী প্রয়োজন হয়। তাদের তিনটি শাখা পরিচালনার ক্ষেত্রেও বিক্রয়কর্মী প্রয়োজন হয়। এতে করে। কর্মসংস্থান সৃষ্টি ও বেকারত্ব দূর হচ্ছে। ফলে নন্দন ও তার কর্মীরা আর্থিকভাবে লাভবান হবে। এটি দেশের অর্থনীতিতে ইতিবাচক প্রভাব ফেলবে। আবার, তাদের রপ্তানিকৃত পণ্য থেকে উপার্জিত বৈদেশিক মুদ্রা দেশের অর্থনীতিকে এগিয়ে নিবে। তাই বলা যায়, আমাদের অর্থনীতিতে প্রতিষ্ঠানটি গুরুত্বপূর্ণ ভূমিকা রাখছে।"
        }
      ]
    },
    {
      "number": "2",
      "uddipok": "নিম্নে একটি প্রতিষ্ঠানের ১ম কোয়ার্টার ও ২য় কোয়ার্টার তথ্য দেওয়া হলো- বিবরণ ১ম কোয়ার্টার (টাকায়) ২য় কোয়ার্টার (টাকায়) মোট উৎপাদনের মূল্য কাঁচামালের ব্যয় শ্রম ব্যয় যন্ত্রের ব্যয় মূলধনের পরিমাণ ৫,৫০,০০০ ১,১০,০০০ ১,৫০,০০০ ৬০,০০০ ৫,০০,০০০ ৬,০০,০০০ ১,০০,০০০ ১,৫০,০০০ ৬০,০০০ ৫,০০,০০০",
      "tag": "DCC 24",
      "sub_questions": [
        {
          "label": "ক",
          "question": "উৎপাদনশীলতা কী?",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে।"
        },
        {
          "label": "খ",
          "question": "গুদামজাতকরণ কোন ধরনের উপযোগ সৃষ্টি করে? ব্যাখ্যা করো।",
          "explanation": "পণ্য গুদামজাতকরণের মাধ্যমে সময়গত উপযোগ সৃষ্টি হয়। গুদামজাতকরণের মাধ্যমে নির্দিষ্ট সময় পর্যন্ত পণ্যকে সংরক্ষণ করে রাখা হয়। এতে ঘাটতি মৌসুমে ঐ পণ্য সরবরাহের মাধ্যমে চাহিদা পূরণ করা যায়। এভাবে 'উৎপাদিত পণ্য নির্দিষ্ট সময় পর্যন্ত গুদামে। সংরক্ষণ করে সময়গত উপযোগ সৃষ্টি করা হয়।"
        },
        {
          "label": "গ",
          "question": "উদ্দীপকে উল্লিখিত প্রথম কোয়ার্টারের কাঁচামালের উৎপাদনশীলতা নির্ণয় করো।",
          "explanation": "মোট উৎপাদিত পণ্যের মূল্য ও মোট ব্যবহৃত কাঁচামালের মূল্যের অনুপাতই হলো কাঁচামালের উৎপাদনশীলতা। এর সাহায্যে কী পরিমাণ কাঁচামাল ব্যয়ে কতটুকু উৎপাদন করা সম্ভব হচ্ছে তা জানা যায়। উদ্দীপকে উল্লিখিত ১ম কোয়ার্টারের, মোট উৎপাদনের মূল্য = ৫,৫০,০০০ কাঁচামালের মূল্য = ১,১০,০০০ ∴ \\therefore ∴ প্রথম কোয়ার্টারের কাঁচামালের উৎপাদনশীলতা = মোটউৎপাদিতপণ্যেরমূল্য মোটকাঁচামালেরমূল্য \\frac{মোট উৎপাদিত পণ্যের মূল্য }{মোট কাঁচামালের মূল্য } মোটকাঁচামালেরমূল্য মোটউৎপাদিতপণ্যেরমূল্য ​ = ৫ , ৫০ , ০০০ ১ , ১০ , ০০০ \\frac{৫,৫০,০০০}{১,১০,০০০} ১ , ১০ , ০০০ ৫ , ৫০ , ০০০ ​ = ৫ ∴ \\therefore ∴ প্রথম কোয়ার্টারের কাঁচামালের উৎপাদনশীলতা ৫।"
        },
        {
          "label": "ঘ",
          "question": "উদ্দীপকের উভয় কোয়ার্টারের মোট উৎপাদনশীলতা নির্ণয়পূর্বক তুলনামূলক মূল্যায়ন করো।",
          "explanation": "মোট উৎপাদনশীলতা হলো মোট উৎপাদনের মূল্য ও মোট উপকরণের মূল্যের অনুপাত। মোট উৎপাদনশীলতা প্রতিষ্ঠানের অবস্থা ও গতি-প্রকৃতি বুঝাতে সাহায্য করে। আমরা জানি, মোট উৎপাদনশীলতা = মোটউৎপাদনেরমূল্য মোটউপকরণেরমূল্য \\frac{মোট উৎপাদনের মূল্য}{মোট উপকরণের মূল্য} মোটউপকরণেরমূল্য মোটউৎপাদনেরমূল্য ​ ১ম কোয়ার্টার, মোট উৎপাদনের মূল্য ৫,৫০,০০০ টাকা কাঁচামালের ব্যয় ১,১০,০০০ টাকা শ্রম ব্যয় ১,৫০,০০০ টাকা যন্ত্রের ব্যয় ৬০,০০০ টাকা ∴ \\therefore ∴ ১ম কোয়ার্টারের মোট উৎপাদনশীলতা: = ৫ , ৫০ , ০০০ ১ , ১০ , ০০০ + ১ , ৫০ , ০০০ + ৬০ , ০০০ \\frac{৫,৫০,০০০}{১,১০,০০০ + ১,৫০,০০০ + ৬০,০০০} ১ , ১০ , ০০০ + ১ , ৫০ , ০০০ + ৬০ , ০০০ ৫ , ৫০ , ০০০ ​ = ১.৭২ (প্রায়) ২য় কোয়ার্টার, মোট উৎপাদনের মূল্য ৬,০০,০০০ টাকা কাঁচামালের ব্যয় ১,০০,০০০ টাকা শ্রম ব্যয় ১,৫০,০০০ টাকা যন্ত্রের ব্যয় ৬০,০০০ টাকা ∴ \\therefore ∴ ২য় কোয়ার্টারের মোট উৎপাদনশীলতা: ২য় কোয়ার্টার, মোট উৎপাদনের মূল্য ৬,০০,০০০ টাকা কাঁচামালের ব্যয় ১,০০,০০০ টাকা শ্রম ব‍্যয় ১,৫০,০০০ টাকা যন্ত্রের ব্যয় ৬০,০০০ টাকা ∴ \\therefore ∴ ২য় কোয়ার্টারের মোট উৎপাদনশীলতা: = ৬ , ০০ , ০০০ ১ , ০০ , ০০০ + ১ , ৫০ , ০০০ + ৬০ , ০০০ = \\frac{৬,০০,০০০}{১,০০,০০০ + ১,৫০,০০০ + ৬০,০০০} = ১ , ০০ , ০০০ + ১ , ৫০ , ০০০ + ৬০ , ০০০ ৬ , ০০ , ০০০ ​ = ১.৯৪ (প্রায়) দেখা' যাচ্ছে ১ম কোয়ার্টারের মোট উৎপাদনশীলতা ১.৭২ (প্রায়)। আবার, ২য় কোয়ার্টারের-মোট উৎপাদনশীলতা ১.৯৪ (প্রায়), যা ১ম কোয়ার্টারের চেয়ে বেশি। ১ম কোয়ার্টারের মোট উৎপাদনশীলতা বৃদ্ধির জন্য উৎপাদনের উপকরণগুলোর যথাযথ ব্যবহার নিশ্চিত করতে হবে।"
        }
      ]
    },
    {
      "number": "3",
      "uddipok": "X' কোম্পানি দীর্ঘদিন ধরে কন্ডিশনারযুক্ত শ্যাম্পু উৎপাদন ও বিপণন করে আসছে, যা বাজারে বেশ সুনাম অর্জন করতে সমর্থ হয়েছে। সম্প্রতি তারা নতুন ধরনের শ্যাম্পু বাজারে আনার চিন্তাভাবনা করছে, যা উকুন বিনাসের ক্ষেত্রে গুরুত্বারোপ করবে।",
      "tag": "DCC 24",
      "sub_questions": [
        {
          "label": "ক",
          "question": "উৎপাদন ডিজাইন কী?",
          "explanation": "পণ্য উৎপাদনে নতুন প্রযুক্তি এবং উন্নয়ন কৌশল ব্যবহার করাকে পণ্য উৎপাদন ডিজাইন বলে।"
        },
        {
          "label": "খ",
          "question": "\"ক্রেতার ক্রয় ক্ষমতা পণ্যের ডিজাইনকে প্রভাবিত করে\"- ব্যাখ্যা করো।",
          "explanation": "ক্রেতা বা ভোক্তার ক্রয়ক্ষমতা অনুযায়ী পণ্য ডিজাইন করতে হয়। যে সকল ভোক্তার আয় কম তারা বড় প্যাকেটের পণ্য কিনতে চায় না। তারা দৈনিক ক্ষুদ্র ক্ষুদ্র পরিমাণে পণ্য কিনতে আগ্রহী। আবার, আয় বা ক্রয়ক্ষমতা বেশি থাকলে তারা একসাথে বড় প্যাকেট বা বেশি পণ্য কেনায় আগ্রহী হয়। তাই ক্রেতার ক্রয়ক্ষমতা বিবেচনা করতে হয়। যেমন: একজন তৃতীয় শ্রেণির কর্মচারী কেজি পরিমাণে চাল কিনে। আবার, একজন ধনাঢ্য ব্যক্তি এক বস্তা চাল একবারে কিনে।"
        },
        {
          "label": "গ",
          "question": "উদ্দীপকে উল্লিখিত কোম্পানিটি প্রাথমিক পর্যায়ে পণ্যের কোন ধরনের ডিজাইন অনুসরণ করেছে? ব্যাখ্যা করো।",
          "explanation": "উদ্দীপকে উল্লিখিত কোম্পানিটি প্রাথমিক পর্যায়ে পণ্যের ক্রিয়াগত ডিজাইন অনুসরণ করেছে। ক্রিয়াগত ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এ ধরনের পরিবর্তন ক্রেতা সন্তুষ্টি বাড়াতে সাহায্য করে। ক্রিয়াগত ডিজাইনের ফলে পণ্যের কার্যকারিতা ও মান প্রত্যক্ষভাবে বাড়ে। উদ্দীপকের 'X' কোম্পানি দীর্ঘদিন ধরে কন্ডিশনারযুক্ত শ্যাম্পু উৎপাদন ও বিপণন করে আসছে। ফলে প্রতিষ্ঠানটি বাজারে বেশ সুনাম অর্জন করতে সমর্থ হয়েছে। এক্ষেত্রে কোম্পানিটি তাদের সাধারণ শ্যাম্পুর সাথে কন্ডিশনারযুক্ত করেছে। এতে পণ্যের কার্যকারিতা বা উপযোগিতায় পরিবর্তন এসেছে। এসব বৈশিষ্ট্য ক্রিয়াগত ডিজাইনের সাথে সামঞ্জস্যপূর্ণ। তাই বলা যায়, উদ্দীপকে উল্লিখিত কোম্পানিটি প্রাথমিক পর্যায়ে পণ্যের ক্রিয়াগত ডিজাইন অনুসরণ করেছে।"
        },
        {
          "label": "ঘ",
          "question": "প্রতিষ্ঠানটি বর্তমানে পণ্য ডিজাইনের যে স্তরে রয়েছে তার কার্যকারিতা মূল্যায়ন করো।",
          "explanation": "প্রতিষ্ঠানটি বর্তমানে পণ্য ডিজাইনের 'উদ্যোগ গ্রহণ' স্তরে রয়েছে, যার কার্যকারিতা ব্যাপক। পণ্য ডিজাইন প্রক্রিয়ার প্রথম পর্যায় বা স্তর হলো উদ্যোগ গ্রহণ পর্যায়। যেকোনো পণ্য ডিজাইন করার জন্য প্রতিষ্ঠানকে সর্বপ্রথম নিজস্ব উদ্যোগ নিতে হয়। এক্ষেত্রে নতুন পণ্য ডিজাইনের উদ্যোগ নিলে প্রতিষ্ঠান লাভবান হবে কি না তা প্রতিষ্ঠানের মালিককে ভাবতে হয়। এই পর্যায়ে ভুল হলে পরবর্তী কোনো কার্যক্রমই বাস্তবায়িত হবে না। উদ্দীপকের 'X' কোম্পানি দীর্ঘদিন ধরে কন্ডিশনারযুক্ত শ্যাম্পু উৎপাদন ও বিপণন করে আসছে। ফলে প্রতিষ্ঠানটি বাজারে বেশ সুনাম অর্জন করতে পেরেছে। সম্প্রতি তার নতুন ধরনের শ্যাম্পু বাজারে আনার চিন্তাভাবনা করছে, যা উকুন বিনাশের ক্ষেত্রে গুরুত্বারোপ করবে। উদ্দীপকের কোম্পানিটির নতুন ধরনের শ্যাম্পু বাজারে আনার চিন্তাভাবনা পণ্য ডিজাইনের উদ্যোগ গ্রহণ স্তরের দিকে ইঙ্গিত দিচ্ছে। ব্যবসায়ের বিক্রির পরিমাণ সর্বদা একই থাকে না। কোনো কোনো সময় বিক্রির পরিমাণ কমতে পারে। এ পরিস্থিতিতে পণ্য ডিজাইনে বৈচিত্র্যায়ণ করলে ক্রেতারা নতুন পণ্য কিনতে আকৃষ্ট হবে। এজন্য প্রথমেই পণ্য ডিজাইনের উদ্যোগ নিতে হয়। কেননা উদ্যোগ গ্রহণ পর্যায়ের সফলতার ওপর বাকি পর্যায়সমূহের কার্যকারিতা অনেকাংশে নির্ভরশীল। তাই অত্যন্ত সুপরিকল্পিতভাবে উদ্যোগ গ্রহণ করতে হয়। কারণ এর সাথে প্রতিষ্ঠানের সুনাম, বিক্রি, মুনাফা ও প্রবৃদ্ধি ওতোপ্রোতভাবে জড়িত। তাই বলা যায়, পণ্য ডিজাইনের 'উদ্যোগ গ্রহণ' স্তরের কার্যকারিতা ব্যাপক।"
        }
      ]
    },
    {
      "number": "4",
      "uddipok": "আফসানা রহমান তার ফলের বাগান থেকে বছরে ৫ লক্ষ টাকার ফল বিক্রি করেন। দেশের বাইরেও তিনি ফল বিক্রি করেন। তিনি সরকারকেও যথাযথ কর প্রদান করেন। বর্তমানে তিনি ফল প্রক্রিয়াকরণের জন্য একটি কারখানা স্থাপনের কথা ভাবছেন।",
      "tag": "DCC 24",
      "sub_questions": [
        {
          "label": "ক",
          "question": "সংগঠন কী?",
          "explanation": "উৎপাদনের উদ্দেশ্যে ভূমি, শ্রম ও মূলধনের আনুপাতিক সংগ্রহ, সংযোজন এবং উৎপাদনে নিয়োগ করার উদ্যোগ বা প্রচেষ্টাকে সংগঠন বলা হয়।"
        },
        {
          "label": "খ",
          "question": "\"ভূমির যোগান দাম নেই\" ব্যাখ্যা করো।",
          "explanation": "মাটি, মাটির উর্বরাশক্তি, আবহাওয়া, বৃষ্টিপাত, জলবায়ু, তাপ, পানি, বাতাস, সূর্যের আলো, খনিজ সম্পদ, বনজ সম্পদ, মৎস্য ক্ষেত্র, নদ-নদী ইত্যাদি, যা প্রকৃতি অকাতরে দান করেছে তাই হলো ভূমি। উৎপাদনের অন্যান্য উপাদানের যোগান দাম থাকলেও ভূমিই একমাত্র উপাদান, যার কোনো যোগান দাম নেই। এর মূল কারণ হলো ভূমি সৃষ্টিকর্তার দান, মানুষ তা সৃষ্টি করতে পারে না। এ কারণে ভূমির যোগান দাম দেওয়ারও প্রয়োজন নেই। তবে জমির খাজনা বা ভাড়া মূল্য আছে।"
        },
        {
          "label": "গ",
          "question": "উদ্দীপকে উৎপাদনের কোন উপকরণের কথা উল্লেখ করা হয়েছে বলে তুমি মনে করো? বিশ্লেষণ করো।",
          "explanation": "উদ্দীপকে উৎপাদনের সংগঠন উপকরণের কথা হয়েছে। নির্দিষ্ট উদ্দেশ্য অর্জনের জন্য উৎপাদনের উপকরণগুলোকে সংগঠনের মাধ্যমে একত্রিত করা হয়। সংগঠন উৎপাদনের মানবীয় ও অমানবীয় উপাদানকে একত্রিত করে। এর মাধ্যমে অন্যান্য উপাদান যেমন: ভূমি, শ্রম ও মূলধনকে পরিচালনা ও নিয়ন্ত্রণ করে লক্ষ্যাভিমুখে চালিত করা হয়। আফসানা রহমান তার ফলের বাগান থেকে বছরে ৫ লক্ষ টাকার ফল বিক্রি করেন। দেশের বাইরেও তিনি ফল বিক্রি করেন। বর্তমানে তিনি ফল প্রক্রিয়াকরণের জন্য একটি কারখানা স্থাপনের কথা ভাবছেন। এক্ষেত্রে তিনি আয়কে মূলধনে রূপান্তরের মাধ্যমে ব্যবসায় সম্প্রসারণ করছেন। তিনি উৎপাদনের ভূমি উপকরণকে কাজে লাগিয়ে কারখানা চালু করার কথা ভাবছেন। কারখানা স্থাপিত হলে সেখানে কর্মরত শ্রমিকদের তত্ত্বাবধান করার মাধ্যমে উৎপাদনের শ্রম উপাদানটি পরিচালনা করবেন। অর্থাৎ, তিনি উৎপাদনের ভূমি, শ্রম ও মূলধন উপাদানগুলোকে সমন্বয়ের মাধ্যমে লক্ষ্য অর্জনের চেষ্টা করবেন। তার এ কাজগুলো সংগঠনের বৈশিষ্ট্যের সাথে মিলে। সুতরাং, উদ্দীপকে উৎপাদনের সংগঠন উপকরণের কথা বর্ণনা করা হয়েছে।"
        },
        {
          "label": "ঘ",
          "question": "আফসানা রহমানের কার্যক্রম অর্থনৈতিক ক্ষেত্রে কোনো অবদান রাখছে কি? তোমার উত্তরের সপক্ষে যুক্তি দেখাও।",
          "explanation": "আফসানা রহমানের ব্যবসায় কার্যক্রম অর্থনৈতিক ক্ষেত্রে নানাবিধ অবদান রাখছে বলে আমি মনে করি। ছোট-বড় সকল ধরনের ব্যবসায় প্রতিষ্ঠান সম্মিলিতভাবে একটি দেশের অর্থনীতির চাকা সচল রাখতে ভূমিকা রাখে। এসব প্রতিষ্ঠান কর্মসংস্থান সৃষ্টি, জীবনযাত্রার মানোন্নয়ন, সরকারি রাজস্ব বৃদ্ধি, বৈদেশিক মুদ্রা অর্জনসহ বহুমুখী অবদান রেখে থাকে। উদ্দীপকের আফসানা রহমান তার ফলের বাগান থেকে বছরে ৫ লক্ষ টাকার ফল বিক্রি করেন। দেশের বাইরেও তিনি তার বাগানের ফল বিক্রি করেন। তিনি সরকারকেও যথাযথ কর প্রদান করেন। বর্তমানে তিনি ফল প্রক্রিয়াকরণের জন্য একটি কারখানা স্থাপনের কথা ভাবছেন। এক্ষেত্রে আফসানা রহমান দেশের অর্থনীতিতে ইতিবাচক অবদান রাখছেন। নিজস্ব ফলের বাগানে ফল উৎপাদনের মাধ্যমে আফসানা রহমান দেশের সামগ্রিক উৎপাদন বাড়াতে সহায়তা করছেন। দেশের বাইরে ফল বিক্রি করে দেশের জন্য মূল্যবান বৈদেশিক মুদ্রা অর্জন করছেন। সরকারকে যথাযথভাবে কর প্রদানের মাধ্যমে সরকারি রাজস্ব বৃদ্ধিতে ভূমিকা রাখছেন। সর্বোপরি, কারখানা স্থাপন করতে পারলে তার মাধ্যমে অনেক মানুষের কর্মসংস্থানের সুযোগ তৈরি হবে। ফলে বেকারত্ব কমবে। এছাড়া মানুষের আয় বৃদ্ধি পাবে। তাই আফসানা রহমানের কার্যক্রম অর্থনৈতিক ক্ষেত্রে খুবই গুরুত্বপূর্ণ অবদান রাখছে বলে আমি মনে করি।"
        }
      ]
    },
    {
      "number": "5",
      "uddipok": "মিসেস অবন্তী একটি ফ্যাশন হাউস পরিচালনা করেন। তিনি প্রায়ই উৎপাদিত পণ্যের ডিজাইনে পরিবর্তন এনে থাকেন। ফলে তার পণ্য ব্যাপক জনপ্রিয়তা অর্জন করেছে। এবারের ঈদ উপলক্ষ্যে তিনি নতুন নতুন ডিজাইনের বিভিন্ন ফ্যাশনের পোশাক তৈরি করে সাফল্য অর্জন করেছেন। ভবিষ্যতে তিনি অত্যাধুনিক প্রযুক্তি ব্যবহার করে উৎপাদন প্রক্রিয়া পরিবর্তন করার কথা ভাবছেন।",
      "tag": "DCC 24",
      "sub_questions": [
        {
          "label": "ক",
          "question": "ক. ব্যবহারিক ডিজাইন কী?",
          "explanation": "পণ্যের বিদ্যমান কার্যকারিতা ও উপযোগিতায় পরিবর্তন আনলে তাকে ক্রিয়াগত বা ব্যবহারিক ডিজাইন বলে।"
        },
        {
          "label": "খ",
          "question": "\"পণ্য ডিজাইন ক্রেতাকে পণ্য ক্রয়ে আকৃষ্ট করে\"- ব্যাখ্যা করো।",
          "explanation": "উৎপাদনের আগে পণ্যের আকার, আকৃতি, ধাঁচ, রং, ওজন, অলঙ্করণ প্রভৃতি নির্ধারণ করাই হলো পণ্য ডিজাইন। পণ্য ডিজাইন করার আগে ক্রেতার ইচ্ছা ও পছন্দকে প্রাধান্য দেওয়া হয়। ফলে আকর্ষণীয় ডিজাইনের পণ্য বাজারে এলে তা ক্রেতাকে আকর্ষণ করে। ক্রেতারা উৎসাহের সাথে পণ্য কিনে। এভাবে পণ্য ডিজাইন ক্রেতাকে পণ্য কিনতে আকর্ষণ করে।"
        },
        {
          "label": "গ",
          "question": "উদ্দীপকে মিসেস অবন্তী কোন ধরনের পণ্য ডিজাইন করেছেন? ব্যাখ্যা করো।",
          "explanation": "মিসেস অবন্তী নান্দনিক বা রুচিসম্মত পণ্য ডিজাইন করেছেন। ভোক্তাদের রুচি, চাহিদা ও পছন্দ অনুযায়ী পণ্য ডিজাইন করাই নান্দনিক পণ্য ডিজাইন। এ ধরনের ডিজাইনে পণ্যের মানকে প্রাধান্য দেওয়া হয় না। এক্ষেত্রে পণ্যের বাহ্যিক সৌন্দর্যের ওপর বেশি গুরুত্ব দেওয়া হয়। এ ডিজাইনের মূল উদ্দেশ্য পণ্যকে ক্রেতার কাছে আরও আকর্ষণীয় করে তোলা। উদ্দীপকের মিসেস অবন্তী একটি ফ্যাশন হাউস পরিচালনা করেন। তিনি প্রায়ই উৎপাদিত পণ্যের ডিজাইনে পরিবর্তন এনে থাকেন। ফলে তার পণ্য ব্যাপক জনপ্রিয়তা অর্জন করেছে। এবারের ঈদ উপলক্ষ্যে তিনি নতুন নতুন ডিজাইনের বিভিন্ন ফ্যাশনের পোশাক তৈরি করে সাফল্য অর্জন করেছেন। এক্ষেত্রে তিনি পণ্যের বাহ্যিক সৌন্দর্যের ওপর বেশি গুরুত্ব দেন। এতে পণ্যকে ক্রেতার কাছে আরও আকর্ষণীয় করে তোলা যায়। ফলে পণ্যের চাহিদা ব্যাপক হারে বাড়ে। সুতরাং, উদ্দীপকের মিসেস অবন্তী পোশাকের নান্দনিক ডিজাইন করেছেন।"
        },
        {
          "label": "ঘ",
          "question": "\"মিসেস অবন্তীর উৎপাদন প্রক্রিয়া পরিবর্তনের সিদ্ধান্ত যুক্তিসঙ্গত\"- তুমি কি একমত? পণ্য ডিজাইনের ধরন উল্লেখপূর্বক ব্যাখ্যা করো।",
          "explanation": "মিসেস অবন্তীর 'উৎপাদন ডিজাইন' অনুসরণের সিদ্ধান্তটি যুক্তিসঙ্গত বলে আমি মনে করি। উৎপাদন ডিজাইনে আধুনিক প্রযুক্তি ও উন্নত কলাকৌশল ব্যবহার করে পণ্য উৎপাদন করা হয়। ফলে ব্যয় ও অপচয় কমে প্রতিষ্ঠানের উৎপাদনশীলতা বাড়ে। তাই সহজে প্রতিযোগিতা মোকাবিলা করা যায়। উদ্দীপকের মিসেস অবন্তী নান্দনিক ডিজাইনের পোশাক তৈরি করেন। তিনি প্রায়ই উৎপাদিত পণ্যের ডিজাইনে পরিবর্তন এনে, থাকেন। ভবিষ্যতে তিনি অত্যাধুনিক প্রযুক্তি ব্যবহার করে উৎপাদন প্রক্রিয়া পরিবর্তন করার কথা ভাবছেন। মিসেস অবন্তী উৎপাদনে প্রযুক্তি ব্যবহারের মাধ্যমে পণ্যের উৎপাদন ডিজাইনের সিদ্ধান্ত নিয়েছেন। এক্ষেত্রে প্রতিষ্ঠানটির ব্যয় ও অপচয় কমে উৎপাদনশীলতা বাড়বে। তাছাড়াও এ ধরনের ডিজাইনের মাধ্যমে পণ্যের গুণগত মান বাড়বে। ফলে ক্রেতার কাছে পণ্যের গ্রহণযোগ্যতা বাড়বে। এতে পণ্যের চাহিদা ও বিক্রি বাড়ার সম্ভাবনা তৈরি হবে। এছাড়া প্রতিষ্ঠানটির পক্ষে প্রতিযোগিতা মোকাবিলা করা সহজ হবে। তাই উদ্দীপকের মিসেস অবন্তীর সিদ্ধান্তটি যুক্তিযুক্ত বলে আমি মনে করি।"
        }
      ]
    },
    {
      "number": "6",
      "uddipok": "আকমল সাহেব একজন চাল উৎপাদনকারী। তিনি তার ধান কলে কার্যসম্পাদনের ক্ষেত্রে শ্রমিকদেরকে তাদের সামর্থ্য অনুযায়ী কাজ ভাগ করে দেন। যার ফলে তিনি সফলতা অর্জন করেছেন।",
      "tag": "DCC 24",
      "sub_questions": [
        {
          "label": "ক",
          "question": "শ্রমের গতিশীলতা কী?",
          "explanation": "শ্রমিক তার নিজস্ব প্রয়োজনে বিদ্যমান পেশা, স্থান এবং এক শিল্প প্রতিষ্ঠান থেকে অন্যত্র স্থানান্তরিত হলে তাকে শ্রমের গতিশীলতা বলে।"
        },
        {
          "label": "খ",
          "question": "\"সংগঠন একটি সমন্বিত প্রক্রিয়া\" ব্যাখ্যা করো।",
          "explanation": "ভূমি, শ্রম, মূলধন একত্রিত করে, তাদের সমন্বয়সাধন করার প্রক্রিয়াকে সংগঠন বলে। উৎপাদনের গুরুত্বপূর্ণ তিনটি উপাদান হলো ভূমি, শ্রম ও মূলধন। সংগঠনের মাধ্যমে এই উপাদানগুলোকে একত্রিত করে কার্যকর করে তোলা হয়। এভাবে সংগঠন মানবীয় ও অমানবীয় উপাদানগুলোর সমন্বয়ে উৎপাদন কাজকে গতিশীল করে তোলে। তাই বলা যায়, সংগঠন হলো সমন্বিত, প্রক্রিয়া।"
        },
        {
          "label": "গ",
          "question": "উদ্দীপকের উপকরণটি ব্যবসায়ের জন্য আদৌ প্রয়োজন কি? বিশ্লেষণ করো।",
          "explanation": "জাউদ্দীপকের উপকরণটি হলো শ্রম, যা ব্যবসায়ের জন্য খুবই প্রয়োজনীয়। শ্রম বলতে মানুষের দৈহিক ও মানসিক কর্মপ্রচেষ্টাকে বোঝায়। অর্থ উপার্জনের জন্য শ্রম ব্যবহার করা হয়। শ্রম ছাড়া উৎপাদন পরিচালনা সম্ভব না। উৎপাদনের যাবতীয় কাজ শ্রমের মাধ্যমে করা হয়। আকমল সাহেব একজন চাল উৎপাদনকারী। তার ধান কলে শ্রমিকরা কাজ করে। চাল উৎপাদন করতে অনেক ধরনের কাজ করতে হয়। ধান বাছাই, বিভিন্ন প্রক্রিয়াকরণের মাধ্যমে চালে রূপান্তর, প্যাকেজিং ইত্যাদি কাজ সম্পন্ন করতে হয়। এজন্য প্রতিটি ক্ষেত্রেই শ্রমিক প্রয়োজন হয়। শ্রম বা শ্রমিক ছাড়া এ উৎপাদন প্রক্রিয়া সম্পূর্ণরূপে অচল হয়ে পড়ে থাকবে। ধান কলের শ্রমিকরা ধান উৎপাদনের কাজে তাদের শ্রম দিয়ে থাকে। অর্থাৎ, শ্রম ছাড়া ব্যবসায়ে উৎপাদন বাড়ানো, অর্থনৈতিক উন্নয়ন, মূলধন গঠন কোনোটিই সম্ভব নয়। তাই বলা যায়, উদ্দীপকের শ্রম উপকরণটি ব্যবসায়ের জন্য অত্যন্ত প্রয়োজনীয়।"
        },
        {
          "label": "ঘ",
          "question": "উদ্দীপকের আকমল সাহেবের সফলতার কারণ কী বলে তুমি মনে করো? উত্তরের সপক্ষে যুক্তি দেখাও।",
          "explanation": "রাউদ্দীপকের আকমল সাহেবের সফলতার কারণ 'শ্রমবিভাগ'। শ্রমিকদের মাঝে দক্ষতা, যোগ্যতা ও সামর্থ্য অনুযায়ী কাজ ভাগ করাই হলো শ্রমবিভাগ। এতে শ্রমিকরা তাদের যোগ্যতা অনুযায়ী কাজের দায়িত্ব পায়। ফলে তারা নির্দিষ্ট কাজে দক্ষ হয়ে ওঠে এবং সুনিপুণভাবে কাজ সম্পন্ন করে। উদ্দীপকের আকমল সাহেব একজন চাল ব্যবসায়ী। তিনি ধান থেকে চাল উৎপাদন করেন। কার্যসম্পাদনের ক্ষেত্রে তিনি শ্রমিকদেরকে তাদের সামর্থ্য অনুযায়ী কাজ ভাগ করে দেন। এতে তার উৎপাদন বৃদ্ধি পাচ্ছে। এক্ষেত্রে তিনি শ্রমবিভাগ করছেন। আকমল সাহেব শ্রমবিভাগ করার ফলে শ্রমিকরা তাদের যোগ্যতা ও সামর্থ্য অনুযায়ী কাজ পায়। এতে তারা দক্ষতার সাথে কম সময়ে অধিক পণ্য উৎপাদন করতে পারে। তাছাড়া অপচয়ও কম হয়। এতে উৎপাদিত পণ্যের গুণগত মান বেড়ে যায়। এতে প্রতিষ্ঠানের পণ্যের প্রতি ক্রেতাদের আগ্রহ বাড়ে। ফলে ধান কলের চাল বিক্রি ও মুনাফার পরিমাণও আগের তুলনায় বেড়ে যায়। কাঙ্ক্ষিত মুনাফা অর্জিত হওয়ায় তিনি সাফল্য লাভ করতে পেরেছেন। সুতরাং, শ্রমবিভাগের ফলেই তিনি সফল্তা অর্জন করতে পেরেছেন।"
        }
      ]
    },
    {
      "number": "7",
      "uddipok": "হোটেল হেরিটেজ কক্সবাজারের একটি সুপরিচিত প্রতিষ্ঠান, যা সমুদ্র সৈকতের নিকটে অবস্থিত। সম্প্রতি মালয়েশিয়া থেকে একদল বিশ্ববিদ্যালয় শিক্ষার্থী কক্সবাজার সমুদ্রসৈকতে বেড়াতে এসে এই হোটেলে ওঠে। হোটেল কর্তৃপক্ষ তাদের চাহিদা ও পছন্দ মোতাবেক সেবা প্রদান করায় শিক্ষার্থীগণ উপকৃত হয়। ফলে এই হোটেলের সুনাম দেশের বাইরে ছড়িয়ে পড়ে।",
      "tag": "DCC 24",
      "sub_questions": [
        {
          "label": "ক",
          "question": "উৎপাদন ব্যবস্থাপনা কী?",
          "explanation": "উৎপাদন ব্যবস্থাপনা হলো সুষ্ঠুভাবে উৎপাদনপ্রক্রিয়া সম্পাদনে গৃহীত পরিকল্পনা, সংগঠন, নির্দেশনা, সমন্বয় ও নিয়ন্ত্রণ সমষ্টি।"
        },
        {
          "label": "খ",
          "question": "সেবা কি পণ্য? ব্যাখ্যা করো।",
          "explanation": "নিজে চেষ্টা করো।"
        },
        {
          "label": "গ",
          "question": "উদ্দীপকের উল্লিখিত ব্যবসায়টি কোন খাতের অন্তর্গত? ব্যাখ্যা করো।",
          "explanation": "নিজে চেষ্টা করো।"
        },
        {
          "label": "ঘ",
          "question": "হোটেল হেরিটেজের সুনাম বৃদ্ধির কারণ কী? তোমার উত্তরের সপক্ষে যুক্তি দাও।",
          "explanation": "নিজে চেষ্টা করো।"
        }
      ]
    },
    {
      "number": "8",
      "uddipok": "রহিম মিঞা তার মাসিক আয়ের একটি অংশ ভবিষ্যতের জন্য রেখে দেন। পরবর্তীতে তিনি সেই আয়ের অংশ দিয়ে একটি মেশিন কিনে পণ্য উৎপাদন শুরু করেন এবং একজন ব্যবস্থাপক নিয়োগ করেন। এতে তিনি সফল হয়েছেন।",
      "tag": "DCC 24",
      "sub_questions": [
        {
          "label": "ক",
          "question": "শ্রম কী?",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্মপ্রচেষ্টাকে শ্রম বলে।"
        },
        {
          "label": "খ",
          "question": "সমবায় সমিতি কেন গড়ে তোলা হয়?",
          "explanation": "সমতার ভিত্তিতে একই শ্রেণিভুক্ত মানুষ নিজেদের অর্থনৈতিক কল্যাণের লক্ষ্যে সমবায় সমিতি গড়ে তোলে। এটি মূলত স্বল্প আয়ের এবং একই সামাজিক শ্রেণির ব্যক্তিদের সংগঠন। সদস্যদের কল্যাণসাধন, জীবনযাত্রার মানোন্নয়ন, সামাজিক মর্যাদা বাড়ানো এ সংগঠনের মৌলিক উদ্দেশ্য। এ সংগঠনের মাধ্যমে মধ্যস্থব্যবসায়ীদের উচ্ছেদ, ক্ষুদ্র ক্ষুদ্র সঞ্চয় একত্রীকরণ ও আত্মনির্ভরশীলতা তৈরি করা হয়। এভাবে সমবায় সমিতি সদস্যদের অস্তিত্ব রক্ষায় কাজ করে।"
        },
        {
          "label": "গ",
          "question": "রহিম মিঞা প্রথম অবস্থায় মূলধন গঠনের কোন পর্যায়ে ছিল বলে তুমি মনে করো? ব্যাখ্যা করো।",
          "explanation": "রহিম মিঞা প্রথম অবস্থায় মূলধন গঠনের 'আর্থিক সঞ্চয় সৃষ্টি' পর্যায়ে ছিল বলে আমি মনে করি। বর্তমান আয়কে ভোগে ব্যয় না করে ভবিষ্যতের জন্য রেখে দেওয়াই হলো সঞ্চয়। আয়ের তুলনায় ব্যয় কম হলে আর্থিক সঞ্চয়ের সৃষ্টি হয়। এটি মূলধন গঠনের দ্বিতীয় পর্যায়। উদ্দীপকের রহিম মিঞা তার মাসিক আয়ের একটি অংশ ভবিষ্যতের - জন্য রেখে দেন। এক্ষেত্রে রহিম মিঞা তার আয়ের সবটুকু ব্যয় না করে কিছু অংশ জমিয়ে রাখেন। অর্থাৎ, তার আয় বেশি এবং ব্যয় কম হয়। ফলে তার সঞ্চিত অর্থের পরিমাণ বাড়তে থাকে। এ বৈশিষ্ট্যগুলো মূলধন গঠনের দ্বিতীয় পর্যায় আর্থিক সঞ্চয় সৃষ্টির সাথে মিলে। তাই রহিম মিঞা প্রথম অবস্থায় মূলধন গঠনের দ্বিতীয় পর্যায় 'আর্থিক সঞ্চয় সৃষ্টি'-এ ছিল বলে আমি মনে করি।"
        },
        {
          "label": "ঘ",
          "question": "উদ্দীপকের রহিম মিঞার পরবর্তীতে সফলতার পেছনে উৎপাদনের কোন উপকরণ রয়েছে বলে তুমি মনে করো? যুক্তি দেখাও।",
          "explanation": "উদ্দীপকের রহিম মিঞার পরবর্তীতে সফলতার পেছনে উৎপাদনের সংগঠন উপকরণটি রয়েছে বলে আমি মনে করি। নির্দিষ্ট উদ্দেশ্য অর্জনের জন্য উৎপাদনের উপকরণ ভূমি, শ্রম, মূলধন তত্ত্বাবধান ও নিয়ন্ত্রণ করা সংগঠনের কাজ। সংগঠন ছাড়া অন্যান্য উপাদান অচল ও গতিহীন। কেননা এটি উৎপাদনের মানবীয় ও অমানবীয় উপাদানকে একত্রিত করে।উদ্দীপকের রহিম মিঞা তার মাসিক আয়ের একটি অংশ ভবিষ্যতের জন্য রেখে দেন। পরবর্তীতে তিনি সেই আয়ের একটি অংশ দিয়ে একটি মেশিন কিনে পণ্য উৎপাদন শুরু করেন। তিনি একজন ব্যবস্থাপকও নিয়োগ দেন। ফলে তিনি সফল হয়েছেন। তার কাজগুলো সংগঠনের সাথে মিলে। রহিম মিঞা প্রথমত তার সঞ্চয়কে বিনিয়োগের মাধ্যমে উৎপাদনের অন্যতম উপকরণ মূলধনে পরিণত করেন। পরবর্তীতে উৎপাদন কাজে ভূমি উপকরণটির ব্যবহার নিশ্চিত করেন। সর্বোপরি, ব্যবস্থাপক নিয়োগ দেওয়ার মাধ্যমে উৎপাদনের জীবন্ত উপাদান শ্রম ব্যবহার করেন। অর্থাৎ, তিনি উৎপাদনের ভূমি, শ্রম ও মূলধন উপাদানগুলোকে সমন্বয়ের মাধ্যমে লক্ষ্য অর্জনের চেষ্টা করেছেন, যা মূলত সংগঠনমূলক কাজ। তাই উদ্দীপকের রহিম মিঞার পরবর্তী সফলতার পেছনে উৎপাদনের সংগঠন উপকরণটি রয়েছে বলে আমি মনে করি।"
        }
      ]
    },
    {
      "number": "9",
      "uddipok": "ডাক্তার ইকবাল দেশের সুনামধন্য একজন চক্ষু বিশেষজ্ঞ। সম্প্রতি তিনি মারা যাওয়ায় রোগীরা তার সেবা থেকে বঞ্চিত হচ্ছেন। অন্যদিকে জনাব হোসেন একজন শিল্পপতি। কিন্তু তিনি দক্ষ শ্রমিক ও উন্নত মানের কাঁচামাল ব্যবহার করে উন্নতমানের সিমেন্ট উৎপাদন করা সত্ত্বেও বেশকিছু সিমেন্ট অবিক্রীত রয়ে গেছে। এজন্য তিনি প্রত্যাশিত মুনাফা অর্জনে ব্যর্থ হন।",
      "tag": "DCC 24",
      "sub_questions": [
        {
          "label": "ক",
          "question": "দ্রব্য কী?",
          "explanation": "কদ্রব্য হলো ঐ সব বস্তু, যা দৃশ্যমান, বিনিময়যোগ্য এবং অর্থের মূল্যে মূল্যায়ন করা যায়।"
        },
        {
          "label": "খ",
          "question": "\"উৎপাদন ব্যবস্থাপনা উৎপাদন নিয়ন্ত্রণ করে\" ব্যাখ্যা করো।",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্য, পণ্যের পরিকল্পনা, ডিজাইন, মান উন্নয়ন এবং নিয়ন্ত্রণ সংক্রান্ত কাজের সমষ্টি। উৎপাদন ব্যবস্থাপনার মাধ্যমে কোনো পণ্য কখন, কোথায় ও কীভাবে তৈরি করা হবে তা নির্ধারণ করা হয়। সেই অনুযায়ী পরবর্তীতে প্রয়োজনীয় উপকরণ একত্র করে পণ্য উৎপাদন করা হয়। এভাবে উৎপাদন ব্যবস্থাপনা উৎপাদন নিয়ন্ত্রণে সাহায্য করে।"
        },
        {
          "label": "গ",
          "question": "সেবার কোন বৈশিষ্ট্যের কারণে রোগীরা ডাক্তার ইকবালের সেবা গ্রহণ হতে বঞ্চিত হচ্ছে? ব্যাখ্যা করো।",
          "explanation": "সেবার অবিচ্ছিন্নতা বৈশিষ্ট্যের কারণে রোগীরা ডাক্তার ইকবালের সেবা গ্রহণ থেকে বঞ্চিত হচ্ছেন। সেবাকে সেবাদানকারী থেকে আলাদা করা যায় না। অর্থাৎ, সেবাদানকারী ও সেবা একই সাথে অবস্থান করে। সেবা দিতে হলে সেবাদানকারীকে অবশ্যই সেবা প্রদানের স্থান বা সেবাগ্রহীতার কাছে যেতে হবে। উদ্দীপকের ডাক্তার ইকবাল দেশের স্বনামধন্য একজন চক্ষু বিশেষজ্ঞ। সম্প্রতি তিনি মারা যাওয়ায় রোগীরা তার সেবা থেকে বঞ্চিত হচ্ছেন। এক্ষেত্রে রোগীরা হলেন সেবাগ্রহীতা, ও ডাক্তার ইকবাল হলেন সেবাদাতা। সেবাদাতার অনুপস্থিতিতে সেবাগ্রহীতা সেবা পাবে না। অর্থাৎ, সেবা ও সেবাদাতা অবিচ্ছিন্ন। যার বহিঃপ্রকাশ উদ্দীপকের ডাক্তার ইকবাল ও তার রোগীদের ক্ষেত্রে ঘটেছে। তাই বলা যায়, সেবার অবিচ্ছিন্নতা বৈশিষ্ট্যের কারণে রোগীরা ডাক্তার ইকবালের সেবা গ্রহণ থেকে বঞ্চিত হচ্ছেন।"
        },
        {
          "label": "ঘ",
          "question": "উদ্দীপকে জনাব হোসেনের ব্যর্থতার কারণ মূল্যায়ন করো।",
          "explanation": "জনাব হোসেনের ব্যর্থতার কারণ হলো উৎপাদন ব্যবস্থাপনার অন্তর্গত পরিকল্পনার অভাব। চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টি হলো উৎপাদন ব্যবস্থাপনা। এক্ষেত্রে পরিকল্পনার মাধ্যমে কখন, কী পরিমাণ পণ্য, কোথায়, কত সময়ের মধ্যে উৎপাদন করতে হবে তা নির্ধারণ করা হয়। জনাব হোসেন একজন শিল্পপতি। তিনি দক্ষ শ্রমিক ও উন্নতমানের কাঁচামাল ব্যবহার করে মানসম্মত সিমেন্ট উৎপাদন করা সত্ত্বেও বেশকিছু সিমেন্ট অবিক্রীত রয়ে গেছে। এজন্য তিনি প্রত্যাশিত মুনাফা অর্জনে ব্যর্থ হন। এক্ষেত্রে জনাব হোসেনের কাজে উৎপাদন ব্যবস্থাপনার সুষ্ঠু প্রয়োগের অভাব দেখা যায়। আরও সুনির্দিষ্টভাবে বলতে গেলে, সুস্পষ্ট পরিকল্পনার অনুপস্থিতি দেখা যায়। জনাব হোসেন উন্নতমানের পণ্য উৎপাদন করার পরও আশানুরূপ মুনাফা অর্জনে ব্যর্থ হন। কারণ তিনি উৎপাদনের পূর্বে যথাযথ পরিকল্পনা করেননি। ফলে তার প্রকৃতপক্ষে কী পরিমাণ পণ্য উৎপাদন করতে হবে, তা তিনি নির্ধারণ করতে পারেননি। আর এ কারণেই প্রয়োজনের অতিরিক্ত পণ্য উৎপাদিত হয়, যা অবিক্রীত থেকে যায়। সর্বোপরি, জনাব হোসেন প্রত্যাশিত মুনাফা অর্জন করতে পারেননি। তাই বলা যায়, জনাব হোসেনের ব্যর্থতার কারণ উৎপাদন ব্যবস্থাপনার অন্তর্গত সুষ্ঠু পরিকল্পনার অভাব।"
        }
      ]
    },
    {
      "number": "10",
      "uddipok": "সারাহ্ ফার্নিচার লি. চিটাগাং থেকে সেগুন কাঠ সংগ্রহ করে নিজস্ব ফ্যাক্টরিতে মানসম্পন্ন ফার্নিচার তৈরি করে। প্রতিষ্ঠানটি তাদের এক্সক্লোসিভ ডিজাইনের ২০ সেট সোফা ও ডাইনিং টেবিল শোরুমে বিক্রয়ের জন্য আনে। কিন্তু ব্যবস্থাপকের নিকট কিছু সংখ্যক ডাইনিং টেবিলে ফিনিশিং-এ ত্রুটি ধরা পড়ে। তাই উক্ত ফার্নিচারগুলো ভালোভাবে ফিনিশিং-এর জন্য ফ্যাক্টরিতে প্রেরণ করেন। এতে প্রতিষ্ঠানের ব্যয় কিছুটা বৃদ্ধি পেলেও ফার্নিচারের ওপর গ্রাহকদের নির্ভরযোগ্যতা বৃদ্ধি পাচ্ছে।",
      "tag": "DCC 24",
      "sub_questions": [
        {
          "label": "ক",
          "question": "মান নিয়ন্ত্রণ কী?",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদন হচ্ছে কি না তা তদারকি করার প্রক্রিয়াকে মান নিয়ন্ত্রণ বলে।"
        },
        {
          "label": "খ",
          "question": "ISO-14000 একটি পরিবেশ বিষয়ক ব্যবস্থাপনা পদ্ধতি ব্যাখ্যা করো।",
          "explanation": "১৯৯৬ সালে International Organization for Standardization এক সেট নতুন মানদণ্ড প্রবর্তন করে, যার নাম হলো ISO-14000। ISO-14000 কারখানার উৎপাদন পরিবেশ সম্পর্কিত শর্তাবলির ওপর ভিত্তি করে প্রতিষ্ঠিত একটি মানদণ্ড। ISO-14000 সনদ প্রাপ্তিতে পরিবেশগত ব্যবস্থাপনা সিস্টেম, পরিবেশগত কার্যাবলির মূল্যায়ন, পরিবেশগত মোড়ক এবং পণ্যের জীবনচক্রের নির্ধারণ সংক্রান্ত শর্তাবলি অনুসরণ করতে হয়। সুতরাং, এ সনদ প্রাপ্তিতে কোম্পানিকে পরিবেশ সংরক্ষণ সংক্রান্ত একটি সুস্পষ্ট অংগীকার করতে হয়। তাই বলা যায়, ISO-14000 একটি পরিবেশ বিষয়ক ব্যবস্থাপনার পদ্ধতি।"
        },
        {
          "label": "গ",
          "question": "উদ্দীপকের প্রতিষ্ঠানটি যে ব্যয় নির্বাহ করেছে তা কোন ধরনের ব্যয়ের অন্তর্ভুক্ত? ব্যাখ্যা করো।",
          "explanation": "উদ্দীপকের প্রতিষ্ঠানটি যে ধরনের ব্যয় নির্বাহ করেছে তা অভ্যন্তরীণ ব্যর্থতার পুনঃকার্য ব্যয়। পণ্য বা সেবা উৎপাদনের সময় ত্রুটি-বিচ্যুতি ধরা পড়লে অভ্যন্তরীণ ব্যর্থতার ব্যয় নির্বাহ করা হয়। উৎপাদন ক্ষতি, পুনঃকার্য ব্যয় হলো অভ্যন্তরীণ ব্যর্থতার ব্যয়। ক্ষতিগ্রস্ত পণ্যকে মানসম্মত পণ্যে রূপান্তর করতে পুনঃকার্য ব্যয় করা হয়। উদ্দীপকের সারাহ্ 'ফার্নিচার লি. তাদের এক্সক্লুসিভ ডিজাইনের ২০ সেট সোফা ও ডাইনিং টেবিল টেবিলের ফিনিশিং-এ জুটি ধরা পড়ে। তাই উক্ত ফার্নিচারগুলো ভালোভাবে ফিনিশিং-এর জন্য ফ্যাক্টরিতে প্রেরণ করেন। অর্থাৎ, প্রতিষ্ঠানটির ব্যবস্থাপক ফার্নিচারগুলো মেরামতের জন্য প্রেরণ করেন। এতে করে ফার্নিচারগুলো পুনরায় ব্যবহারের উপযোগী হবে। এভাবে উৎপাদিত ফার্নিচারের ত্রুটি দূর করে পুনরায় ব্যবহার উপযোগী করার খরচ পুনঃকার্য ব্যয়ের সাথে সামঞ্জস্যপূর্ণ, যা অভ্যন্তরীণ ব্যর্থতার ব্যয়ের অন্তর্গত। তাই বলা যায়, সারাহ ফার্নিচার লি, অভ্যন্তরীণ ব্যর্থতার পুনঃকার্য ব্যয় নির্বাহ করেছে।"
        },
        {
          "label": "ঘ",
          "question": "সারাহ্ ফার্নিচারের ওপর গ্রাহকদের নির্ভরযোগ্যতা বৃদ্ধির মূল কারণ কী? মান ব্যবস্থাপনার আলোকে ব্যাখ্যা করো।",
          "explanation": "জামান নিয়ন্ত্রণ কাজের যথাযথ অনুসরণই সারাহ্ ফার্নিচার লি.-এর ওপর গ্রাহকদের নির্ভরযোগ্য বৃদ্ধির মূল কারণ। প্রতিষ্ঠিত মান অনুযায়ী পণ্য উৎপাদন ও বিচ্যুতি ঘটলে সংশোধন করার প্রক্রিয়াই হলো মান নিয়ন্ত্রণ। পরিকল্পনা পর্যায়ে পণ্যের আদর্শ মান স্থির করা হয়। আর উৎপাদিত পণ্যের মানে কোনো বিচ্যুতি থাকলে তা নিয়ন্ত্রণের মাধ্যমে সমাধান করা হয়। সারাহ্ ফার্নিচার লি. নিজস্ব ফ্যাক্টরিতে মানসম্পন্ন ফার্নিচার তৈরি করে। প্রতিষ্ঠানটি শোরুমে বিক্রয়ের জন্য কিছু ফার্নিচার আনে। কিন্তু ব্যবস্থাপকের নিকট কিছুসংখ্যক ডাইনিং টেবিলের ফিনিশিং-এ ত্রুটি ধরা পড়ে। তাই উক্ত ফার্নিচারগুলো ভালোভাবে ফিনিশিং-এর জন্য ফ্যাক্টরিতে প্রেরণ করা হয়। এতে প্রতিষ্ঠানের ব্যয় কিছুটা বৃদ্ধি পেলেও ফার্নিচারের ওপর গ্রাহকদের নির্ভরযোগ্যতা বাড়ছে। সারাহ্ ফার্নিচার লি. পণ্য উৎপাদন প্রক্রিয়ার ভুল-ত্রুটি চিহ্নিত করে। তারপর সেই ভুল-ত্রুটি সংশোধনের ব্যবস্থা নেয়। এভাবে প্রতিষ্ঠানটি সার্বিকভাবে মানসম্মত পণ্য উৎপাদন করতে সক্ষম হয়। আরও ভালো মানের পণ্য সরবরাহ করার মাধ্যমে ক্রেতা সন্তুষ্টি অর্জন করা যায়। ফলে প্রতিষ্ঠানের পণ্যের ওপর গ্রাহকদের আস্থা ও গ্রহণযোগ্যতা বাড়ে। আর এসবের মূলে রয়েছে মান নিয়ন্ত্রণ কার্যাবলি। তাই বলা যায়, মান নিয়ন্ত্রণ কাজের যথাযথ অনুসরণই সারাহ্ ফার্নিচার লি.-এর ওপর গ্রাহকদের নির্ভরযোগ্যতা বৃদ্ধির মূল কারণ।"
        }
      ]
    },
    {
      "number": "11",
      "uddipok": "'ফ্রেশ' নামের একটি প্রতিষ্ঠান বাংলাদেশের অভ্যন্তরে ডাবের পানি বোতলে প্রক্রিয়াজাত করে বিক্রয় করছে। তাদের উৎপাদিত পণ্য রাষ্ট্রীয় মান নিয়ন্ত্রণকারী সংস্থার অনুমোদন প্রাপ্ত হওয়ায় ক্রেতারা নিশ্চিন্তে ক্রয় করে। এমতাবস্থায় প্রতিষ্ঠানটি মধ্যপ্রাচ্যের বাজার দখল করার জন্য আন্তর্জাতিকভাবে স্বীকৃত মান নিয়ন্ত্রণকারী সংস্থার অনুমোদন গ্রহণ করে।",
      "tag": "DCC 24",
      "sub_questions": [
        {
          "label": "ক",
          "question": "মান ব্যবস্থাপনা কী?",
          "explanation": "কমানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে।"
        },
        {
          "label": "খ",
          "question": "'মান নিয়ন্ত্রণ পণ্যের আদর্শমান নিশ্চিত করে'- ব্যাখ্যা করো।",
          "explanation": "মান নিশ্চিতকরণে ১. পণ্য উদ্দেশ্যের সাথে সামঞ্জস্যপূর্ণ হবে এবং ২. ভুলত্রুটি দূর করা হবে- এ দুইটি নীতি বিদ্যমান। পণ্যের মান নিশ্চিত এমনভাবে সম্পন্ন করতে হয় যেন তা উৎপাদিত পণ্য তৈরির উদ্দেশ্যের সাথে সামঞ্জস্যপূর্ণ হয়। অন্যদিকে, উৎপাদনের কোনো পর্যায়ে ভুল-ত্রুটি থাকলে তা সংশোধনের মাধ্যমে মান নিশ্চিত করতে হয়। আর এ দুইটি নীতির অনুসরণই মান নিশ্চিতকরণ কাজকে সফল করে তোলে।"
        },
        {
          "label": "গ",
          "question": "উদ্দীপকের প্রতিষ্ঠানটি রাষ্ট্রের কোন সংস্থার অনুমোদন লাভ করে? ব্যাখ্যা করো।",
          "explanation": "'ক্লিয়ার' কোম্পানি রাষ্ট্রীয় মান সংস্থা BSTI থেকে অনুমোদন লাভ করে। বাংলাদেশের একমাত্র জাতীয় মান সংস্থা হলো BSTI। যেকোনো পণ্য বাজারে ছাড়ার আগে এ সংস্থাটি থেকে অনুমোদন নিতে হয়। পণ্যের গুণাগুণ যাচাই করে BSTI মান সনদ সরবরাহ করে। 'ক্লিয়ার' কোম্পানিটি বাংলাদশের বাজারে ডাবের পানি বোতলে প্রক্রিয়াজাত করে বিপণন করে। এটি তাদের উৎপাদিত পণ্য রাষ্ট্রীয় মান নিয়ন্ত্রণকারী সংস্থার অনুমোদন নেয়। প্রতিষ্ঠানটি দেশের অভ্যন্তরীণ ও আন্তর্জাতিকভাবে কাঁচামাল, পণ্য, কাঠামো, সেবার 'মান, পণ্যের আকার-আকৃতি নির্ধারণ করে। এ প্রতিষ্ঠানটি জনগণের কাছে পণ্যের গ্রহণযোগ্যতা নিশ্চিত করে। এতে ক্রেতারা নিশ্চিন্তে পণ্য কিনতে পারে। কারণ পণ্যের মান নিশ্চিত করে এ সংস্থাটি মান সনদ সরবরাহ করে। এসব বৈশিষ্ট্যের সাথে BSTI সংস্থার মিল রয়েছে। এ দিকগুলো বিবেচনা করে বলা যায়, 'ক্লিয়ার' কোম্পানি রাষ্ট্রীয় মান সংস্থা BSTI থেকে অনুমোদন লাভ করে।"
        },
        {
          "label": "ঘ",
          "question": "মধ্যপ্রাচ্যে ডাবের বোতলজাত পানীয়ের বাজার সৃষ্টির জন্য উদ্দীপকের প্রতিষ্ঠানটি যে সংস্থার অনুমোদন লাভ করেছে তার গুরুত্ব তুলে ধরো।",
          "explanation": "মধ্যপ্রাচ্যে ডাবের পানীয়ের বাজার সৃষ্টিতে ISO-এর গুরুত্ব অপরিসীম বলে আমি মনে করি। ISO বা International Organization for Standardization হলো আন্তর্জাতিক মান সংস্থা। বিদেশে পণ্য রপ্তানিতে এটি থেকে মান সনদ সংগ্রহ করতে হয়। আর ISO' সনদ থাকলে বিদেশি ক্রেতারা নিশ্চিন্তে পণ্য কিনতে আগ্রহী হয় বলে বাজার সম্প্রসারণ সম্ভব হয়। 'ক্লিয়ার' কোম্পানি বাংলাদেশে ডাবের পানি বোতলে প্রক্রিয়াজাত করে বিপণন করে। তাদের পণ্যটি BSTI থেকে অনুমোদিত বলে ক্রেতারা মানের ব্যাপারে নিশ্চিন্ত। বর্তমানে তারা মধ্যপ্রাচ্যে তাদের পণ্য বিপণনের কথা ভাবছে। এজন্য প্রতিষ্ঠানটি আন্তর্জাতিক মান সংস্থা থেকে অনুমোদন নেয় যা ISO নামে পরিচিত। ISO থেকে মান সনদ সংগ্রহ করায় 'ক্লিয়ার' নামক প্রতিষ্ঠানটি মধ্যপ্রাচ্যের দেশগুলোতে তাদের বোতলজাত ডাবের পানি বিক্রির সুযোগ পায়। আর ISO সনদ থাকায় সে দেশগুলোর ক্রেতারা পণ্যটির মান বা গুণাগুণের নিশ্চয়তা পায়। এতে তারা নির্দ্বিধায় পণ্যটি কিনতে আগ্রহী হয়। ফলে নতুন বাজার সৃষ্টি হয়। আর নতুন বাজার প্রতিষ্ঠানটির মুনাফা ও ব্যবসায় সম্প্রসারণে সহায়তা করবে। তাই আমি মনে করি, মধ্যপ্রাচ্যে ডাবের পানীয়র বাজার সৃষ্টিতে ISO-এর গুরুত্ব অপরিসীম।"
        }
      ]
    }
  ]
}