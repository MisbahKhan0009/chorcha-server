{
  "title": "রাজশাহী বোর্ড ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব রফিক চলতি বছরের ফেব্রুয়ারি মাসে কুমিল্লা স্থানীয় চাষীদের নিকট থেকে স্ট্রবেরি সংগ্রহ করে বিভিন্ন ফলের খুচরা বিক্রেতার নিকট বিক্রয় করেন। অধিক ফলন হয়েছে বিধায় তিনি বর্তমান  চাহিদার অতিরিক্ত স্ট্রবেরি সংরক্ষণ করতে সক্ষম হন। কিন্তু বাজারে চাহিদার তুলনায় স্ট্রবেরির সরবরাহ বেড়ে গেলেই স্ট্রবেরির দাম কমে যাবে। এমতাবস্থায় তিনি চাহিদার অতিরিক্ত স্ট্রবেরি কোল্ড স্টোরেজে সংরক্ষণের ব্যবস্থা নেন। ফলে তিনি আর্থিকভাবে ক্ষতির হাত থেকে রক্ষা পান।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "পন্যের চাহিদা নিরূপণ করে, সে অনুযায়ী উৎপাদন কার্যক্রম গ্রহণ করার পরিকল্পনাকে উৎপাদন পরিকল্পনা বলে।"
        },
        {
          "label": "খ",
          "question": "",
          "explanation": "উৎপাদন ও উৎপাদনে ব্যবহৃত উপকরণের অনুপাতকে উৎপাদনশীলতা বলে। একটি প্রতিষ্ঠানের উৎপাদনশীলতা বৃদ্ধি পেলে প্রতিষ্ঠানের উৎপাদন ব্যয় হ্রাস পায় যা পন্যের চাহিদা বৃদ্ধিতে সহায়ক। একইভাবে পণ্যের চাহিদা বৃদ্ধি পেলে অধিক পণ্যের যোগান প্রয়োজন হয়। উৎপাদন বৃদ্ধির মাধ্যমে পন্যের যোগান বৃদ্ধি করা সম্ভব। এভাবে উৎপাদনশীলতা কর্মবর্ধমান চাহিদা পূরণের সহায়তা করে।"
        },
        {
          "label": "গ",
          "question": "",
          "explanation": "উদ্দীপকে জনাব রফিক ফেব্রুয়ারি মাসে সত্বগত উপযোগ সৃষ্টি করেন। কোন দ্রব্যের মালিকানা পরিবর্তনের মাধ্যমে যে উপযোগ সৃষ্টি করা হয় তাকে সত্বগত উপযোগ বলে। দ্রব্য ক্রয় বিক্রয়ের মাধ্যমে সত্বগত উপযোগ সৃষ্টি হয়। রফিক স্ট্রবেরি সংরক্ষণ করে বিভিন্ন ফলের খুচরা বিক্রেতার নিকট বিক্রয় করেন। এখানে দেখা যাচ্ছে তার সম্পাদিত কার্যটি হচ্ছে ক্রয় বিক্রয়ে যা অর্থের বিনিময়ে পণ্যের মালিকানা গ্রহণ এবং হস্তান্তর প্রক্রিয়াকে বোঝায়। উক্ত কাজের মাধ্যমে পণ্যের মালিকানা এক ব্যক্তি থেকে অন্য ব্যক্তির মধ্যে হস্তান্তরিত হয় বলে বলা যাচ্ছে যে, সত্বগত উপযোগ সৃষ্টি করেন।"
        },
        {
          "label": "ঘ",
          "question": "",
          "explanation": "সময়গত উপযোগ সৃষ্টি উদ্দীপকের জনাব রফিককে আর্থিকভাবে ক্ষতির হাত থেকে রক্ষা করে উক্তিটির সাথে আমি একমত। একসময় উৎপাদিত পণ্য সংরক্ষণ করে অন্য সময়ে ব্যবহারের মাধ্যমে যে উপযোগ তৈরি করা হয় তাকে সময়গত উপযোগ বলে। গুদামজাতকরণের মাধ্যমে সময়গত উপযোগ তৈরি হয়। উদ্দীপকে জনাব রফিক প্রাথমিক পর্যায়ে সত্বগত উপযোগ সৃষ্টির মাধ্যমে পণ্য বিক্রেতার নিকট বিক্রয় করেন। অতিরিক্ত ফলন হয়েছে বিধায় তিনি বর্তমানে চাহিদার অতিরিক্ত স্ট্রবেরি সংরক্ষণ করতে সক্ষম হন। কিন্তু বাজারে চাহিদার তুলনায় স্ট্রবেরি সরবরাহ বেড়ে গেলে স্ট্রবেরির দাম কমে যাবে। এমতাবস্থায় তিনি চাহিদার অতিরিক্ত স্ট্রবেরি কোল্ড স্টোরেজে সংরক্ষণের ব্যবস্থা নেন। এখানে দেখা যাচ্ছে তার সম্পাদিত কাজটি কোল্ড স্টোরেজ স্টোরে সংরক্ষণ যা পন্য উৎপাদন থেকে ভোগ সময় পর্যন্ত পণ্যকে সংরক্ষণের ব্যবস্থা করবে,এবং এক মৌসুমে পণ্য অন্য মৌসুমে ব্যবহারের সুযোগ সৃষ্টির মাধ্যমে সময়গত উপযোগ সৃষ্টি হবে। সব ধরনের পণ্য সকল সময়ে উৎপাদন করা যায় না,কিন্তু পণ্যের চাহিদা সকল সময় বিদ্যমান থাকতে পারে। এমতাবস্থায় পণ্যকে সংরক্ষণ করে পরবর্তী সময় ব্যবহারে উপযোগী তৈরি হয়। আবার সকল সময় পন্যের ন্যায্য মূল্য পাওয়া সম্ভব নয়। অনেক সময় উৎপাদন মৌসুমে বেশি পরিমাণে পণ্য উৎপাদন হলে দাম কমে যায়। তাই প্রকৃত মূল্য পেতে হলে সংরক্ষণের প্রয়োজন হয়। রফিক উক্ত কাজের মাধ্যমে পণ্য সংরক্ষণের ব্যবস্থা করেন। ফলে তিনি আর্থিকভাবে ক্ষতির হাত থেকে রক্ষা পান।"
        }
      ]
    },
    {
      "number": "2",
      "uddipok": "দৃশ্যকল্প -১: জনাব ফাহিম প্রয়োজনীয় উপকরণ দিয়ে বিভিন্ন ডিজাইনের শোপিস তৈরি করেন। শোপিস তৈরিতে প্রথম থেকে শেষ পর্যন্ত তিনি একাই সব কাজ করেন। দৃশ্যকল্প-২: জনাব হাসেম নান্দনিক ডিজাইনের মহিলাদের ব্যাগ তৈরি করেন।ব্যাগ তৈরির জন্য তিনি চামড়া সংগ্রহ, চামড়া প্রক্রিয়াজাতকরণ, ডিজাইন অনুযায়ী চামড়া কাটা, ব্যাগ সেলাই, প্যাকিং, ইত্যাদি কাজের দায়িত্ব একেক জন কর্মীর উপর অর্পণ করেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "সকল প্রকার প্রাকৃতিক সম্পদ যা উৎপাদন কাজে ব্যবহৃত হয় তাকে ভূমি বলে।"
        },
        {
          "label": "খ",
          "question": "",
          "explanation": "যেসব সম্পদ পরবর্তীতে অতিরিক্ত আয় বৃদ্ধিতে সহায়তা করে তাকে মূলধন বলে। উৎপাদনের চারটি উপাদানের মধ্যে ভূমি প্রকৃতির দান আর মূলধন মানুষের সৃষ্টি। এর মধ্যে মূলধনকে বলা হয় উৎপাদনে উৎপাদিত উপাদান। কারণ প্রাকৃতিক সম্পদে মানুষ শ্রম ও সৃজনশীলতা প্রয়োগ করে পন্য দ্রব্য উৎপাদন করে এবং সেই পণ্যদ্রব্য গুলো যখন পুনরায় সৃষ্টির জন্য ব্যবহৃত হয় তখন তাকে মূলধন বলে।অর্থাৎ মূলধন ভূমি ও শ্রমের মতো মৌলিক উপাদান নয়। এটি উৎপাদন করার পর পরবর্তীতে আয় বৃদ্ধি করার জন্য ব্যবহৃত হয়। তাই বলা যায়, মূলধন উৎপাদনের উৎপাদিত উপাদান।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প -১ এর সরল বা পেশাগত শ্রম বিভাগ করা হয়েছে। একজন শ্রমিক যখন একটি উৎপাদন প্রক্রিয়ার প্রথম থেকে শেষ পর্যন্ত প্রতিটি স্তরে কাজ নিজেই সম্পাদন করে তাকে পেশাগত সরল শ্রম বিভাগ বলে। উদ্দীপকে দৃশ্য কল্প-১ এ জনাব ফাহিম প্রয়োজনীয় উপকরণ দিয়ে বিভিন্ন ডিজাইনের শোপিস তৈরি করেন। শোপিস তৈরিতে প্রথম থেকে শেষ পর্যন্ত তিনি একাই সব কাজ করেন। এখানে দেখা যাচ্ছে উৎপাদনের শুরু থেকে শেষ পর্যন্ত সকল কাজের সাথে জনাব ফাহিম জড়িত এবং তিনি একাই উৎপাদনের সকল কাজ সম্পাদন করেন। আমরা জানি, যদি কোন উৎপাদন কার্যে প্রথম থেকে শেষ পর্যন্ত একজন ব্যক্তির সকল কাজ সম্পাদন করে তাকে সরল বা পেশাগত শ্রম বিভাগ বলে। তাই বলা যায়, দৃশ্যকল্প-১ এর কাজটির সরল শ্রম বিভাগের অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২ এর সম্পর্কিত শ্রম বিভাগটি হচ্ছে জটিল শ্রম বিভাগ যা শ্রমিকদের দক্ষতা বৃদ্ধিতে সহায়ক। একটি পরিপূর্ণ পণ্য উৎপাদনের জন্য প্রয়োজনীয় নানান কাজ বিভিন্ন ব্যক্তির উপর অর্পণ করাকে জটিল শ্রম বিভাগ বলে। উদ্দীপকের দৃশ্যকল্প -২ এ হাশেম নান্দনিক ডিজাইনের মহিলাদের ব্যাগ তৈরি করেন। ব্যাগ তৈরির জন্য তিনি চামড়া সংগ্রহ, চামড়া প্রক্রিয়াজাতকরণ,ডিজাইন অনুযায়ী চামড়া কাটা, ব্যাগ সেলাই,প্যাকিং ইত্যাদি কাজের দায়িত্ব এক একজন কর্মীর উপর অর্পণ করেন। এখানে দেখা যাচ্ছে তিনি সর্বপ্রথম উৎপাদন  কাজকে বিভিন্ন ছোট ছোট ভাগে ভাগ করেছেন এবং প্রত্যেক বিভাগের একজন ব্যক্তিকে উক্ত কাজের দায়িত্ব প্রদান করেন। যা জটিল শ্রম বিভাগকে নির্দেশ করে। জটিল শ্রম বিভাগের মধ্যে একজন ব্যক্তি একটি নির্দিষ্ট কাজ দীর্ঘদিন করার মাধ্যমে দক্ষতা বৃদ্ধি করতে পারে। উৎপাদন কাছে গতিশীলতা বৃদ্ধি এবং দক্ষতার সাথে উৎপাদন কার্যালয় সম্পাদনের জন্য শ্রম বিভাগের প্রয়োজন হয়। জটিল শ্রম বিভাগের মাধ্যমে শ্রমিকদের একটি কাজ দীর্ঘদিন যাবত করার ফলে। দক্ষতা ও বৃদ্ধি পায়। জটিল শ্রম বিভাগের মধ্যে একজন ব্যক্তি শুধু একটি কাজের মধ্যে ব্যস্ত থাকে। সেই একটি কাজ দীর্ঘদিন করার মাধ্যমে তাদের দক্ষতা বৃদ্ধি পায় এবং উক্ত দক্ষতার মাধ্যমে প্রতিষ্ঠানের উৎপাদনশীলতা বৃদ্ধি পায়।"
        }
      ]
    },
    {
      "number": "3",
      "uddipok": "ডা. জামাল চিকিৎসা শাস্ত্রে উচ্চতর ডিগ্রী অর্জন করে নিজের জেলায় একটি ক্লিনিক প্রতিষ্ঠা করেন। অন্যদিকে জনাব কামাল একটি গার্মেন্টস এর মালিক। উন্নত মানের কাপড়, আধুনিক প্রযুক্তি ব্যবহার, কর্মীদের উচ্চ প্রেষণা প্রদান করে গুণগত মানসম্পন্ন টি শার্ট তৈরি করতে সক্ষম হন এবং এসব টি শার্ট দেশে-বিদেশে আরো বিভিন্ন প্রতিষ্ঠানে বিক্রয় করে লাভবান হন। দেশি-বিদেশি ক্রেতারা ও সন্তুষ্ট হওয়ায় তিনি একজন সফল ব্যবসায়ী।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যেসব পণ্য সম্পর্কে ক্রেতাদের তেমন কোন পূর্ব ধারণা বা অভিজ্ঞতা থাকে না বরং যাকে তারা দেখেনি বা দেখলেও ক্রয়ের কথা ভাবিনি সেসব পন্যকে অযাচিত পন্য বলে। যেমন: জীবন বীমা পলিসি, বিশ্বকোষ ইত্যাদি।"
        },
        {
          "label": "খ",
          "question": "",
          "explanation": "সকল দিক বিবেচনায় যেসব পণ্য ক্রেতারা সানন্দে গ্রহণ করেন সেসব পন্যকে মানসম্মত পণ্য বলে। বর্তমান প্রতিযোগিতামূলক বাজারে মানসম্মত পণ্য উৎপাদনের বিকল্প নেই। উৎপাদন বাজারে বিক্রেতার সংখ্যা বেশি হওয়ায় সকলের ক্রেতা সন্তুষ্টি অর্জনে ব্যস্ত থাকে। এক্ষেত্রে পণ্য যদি মানসম্মত না হয় তাহলে ক্রেতারা গ্রহণ করবে না। মানসম্মত পণ্য সরবরাহের মাধ্যমে প্রতিষ্ঠানের সুনাম ও জনপ্রিয়তা বাড়ে। এতে প্রতিযোগিতামূলক বাজারে টিকে থাকা যায় এবং ক্রেতারাও স্থায়ী ক্রেতায় পরিণত হয়।"
        },
        {
          "label": "গ",
          "question": "",
          "explanation": "উদ্দীপকের ডাক্তার জামালের কার্যক্রম সেবা খাতের প্রবৃদ্ধির স্বাস্থ্য খাত পর্যায়ের অন্তর্গত। উৎপাদন যে খাত আমাদের কোন দৃশ্যমান বস্তু না দিয়ে এমন কিছু বিষয় প্রদান করে যা আমাদের জীবনকে সহজ ও আরামদায়ক করে তোলে তাকে সেবা খাত বলে।এই খাত হলো সেবা খাতের একটি উপখাত। চিকিৎসা, হাসপাতাল, দন্ত সেবা এ খাতের অন্তর্ভুক্ত। মৌলিক চাহিদাগুলোর মধ্যে স্বাস্থ্য অন্যতম। বর্তমানে স্বাস্থ্য খাতে অভাবনীয় পরিবর্তন এসেছে।বিশ্বের মতো বর্তমানে আমাদের দেশেও যক্ষ্মা ও ক্যান্সারের মতো জটিল রোগের চিকিৎসা সেবা দেওয়া হচ্ছে। উদ্দীপকের ডাক্তার জামাল চিকিৎসাশাস্ত্রে উচ্চতর ডিগ্রী অর্জন করে নিজের জেলায় একটি ক্লিনিক প্রতিষ্ঠা করেন। এখানে দেখা যাচ্ছে ডাক্তার জামালের কাজটি কোন দ্রব্য প্রদান না করে আমাদের সেবা প্রদান করে থাকে যা সেবা খাতের অন্তর্গত। সেবাটি আমাদের স্বাস্থ্য সংক্রান্ত হওয়ায় তার সেবা খাতে প্রবৃদ্ধির স্বাস্থ্য কাদের অন্তর্গত।"
        },
        {
          "label": "ঘ",
          "question": "",
          "explanation": "উৎপাদনশীলতার চ্যালেঞ্জ মোকাবেলা করতে পারায় উদ্দীপকের জনাব জামালের সফলতার মূল কারণ - উক্তিটির সাথে আমি একমত । উৎপাদন এবং উৎপাদনে ব্যবহৃত উপকরণের অনুপাতকে উৎপাদনশীলতা বলে। একটি প্রতিষ্ঠান কতটুকু দক্ষতার সাথে তার কার্যসম্পাদন করে তা নির্ভর করে তার উৎপাদনশীলতার ওপর। যে প্রতিষ্ঠানে উৎপাদনশীলতা যত বেশি সে প্রতিষ্ঠানের মুনাফা অর্জনের ক্ষমতাও তত বেশি। জনাব জামাল একটি গার্মেন্টসের মালিক। তিনি উন্নত মানের কাপড়, আধুনিক প্রযুক্তি ব্যবহার করে কর্মীদের উচ্চ প্রেষণা প্রদান করে এবং গুণগত মানসম্পন্ন টি শার্ট তৈরিতে সক্ষম হন আর এসব টি-শার্ট দেশি-বিদেশে বিভিন্ন প্রতিষ্ঠানের নিকট বিক্রয় করে লাভবান হন। এখানে দেখা যাচ্ছে উৎপাদনশীলতার যেসব চ্যালেঞ্জ রয়েছে যেমন :নিম্ন মনোবল, প্রযুক্তি ও কারিগরি জ্ঞান এর অভাব, অভাব। এসব চ্যালেঞ্জ তিনি মোকাবেলা করতে সক্ষম হয়েছেন। যার ফলে দেশের ও বিদেশী সকল ক্রেতারাই তার প্রতি সন্তুষ্ট। উৎপাদনশীলতার ওপর প্রতিষ্ঠানের মুনাফার বিষয়টি জড়িত। উৎপাদনশীলতার চ্যালেঞ্জ সমূহ হলো দক্ষ কর্মীর অভাব, নিম্ন মনোবল ও উন্নত প্রযুক্তি, কারিগরি জ্ঞান এর অভাব, উন্নত কাঁচামালের অভাব, কঠোর সরকারি নিয়ম কানুন ইত্যাদি। এসব চ্যালেঞ্জ মোকাবিলা করে প্রতিষ্ঠানকে তার উৎপাদনশীলতা বৃদ্ধি করতে হয়। জনাব কামাল এসব চ্যালেঞ্জ মোকাবেলা করার জন্য উন্নত মানের কাপড়, আধুনিক প্রযুক্তির ব্যবহার ও কর্মীদের উচ্চ প্রেষণার প্রধান সহ সকল কাজ সম্পাদন করেন যা উৎপাদনশীলতার চ্যালেঞ্জগুলো মোকাবেলা করতে সহায়তা করে। তাই বলা যায়, উৎপাদনশীলতার চ্যালেঞ্জ মোকাবিলা করতে পারাই উদ্দীপকে জনাব জামালের সফলতার মূল কারণ।"
        }
      ]
    },
    {
      "number": "4",
      "uddipok": "\"নজরুল পাঞ্জাবি হাউস\" ক্রেতাদের রুচি ও পছন্দের কথা বিবেচনা করে গুণগত মান ঠিক রয়েছে বিভিন্ন রঙের এবং বিভিন্ন সাইজের পাঞ্জাবি তৈরি করে। ক্রেতাদের নিকট গ্রহণযোগ্য হাওয়ায় ক্রেতারাও বেশ সন্তুষ্ট। অন্যদিকে \"জাহাঙ্গীর পাঞ্জাবি হাউস\" এর ব্যবহৃত উৎপাদন প্রক্রিয়ায় কিছুটা ত্রুটি থাকায় সময়মতো পাঞ্জাবি সরবরাহ করতে পারে না। তাই প্রতিষ্ঠানটি আধুনিক প্রযুক্তি ব্যবহার করে পাঞ্জাবি তৈরি সিদ্ধান্ত নিয়েছে। ফলে যথাসময়ে পন্য সরবরাহ নিশ্চিত হয়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "অনেক ক্ষুদ্র ক্ষুদ্র অংশের ভিন্ন ভিন্ন ডিজাইন করাকে মডিউলার ডিজাইন বলে।"
        },
        {
          "label": "খ",
          "question": "",
          "explanation": "পন্য উৎপাদনের পূর্বে আকার আকৃতি, রং, গুনাগুন, মোড়ক,ওজন ইত্যাদি নির্ধারণ করাকে পণ্য ডিজাইন বলে।  পন্য ডিজাইন পণ্যের আকর্ষণ বৃদ্ধির পাশাপাশি উৎপাদন ব্যয় কমায়।পণ্য ডিজাইনের অন্যতম একটি উৎপাদন ডিজাইন। উৎপাদন ডিজাইনে নতুন ও আধুনিক যন্ত্রপাতি ও কলাকৌশল ব্যবহার করা হয়। তার মাধ্যমে উৎপাদনশীলতা বৃদ্ধি পায় এবং পণ্যের উৎপাদন ব্যয় কমে যায়।"
        },
        {
          "label": "গ",
          "question": "",
          "explanation": "উদ্দীপকে নজরুল পাঞ্জাবি হাউস পণ্যের নান্দনিক ডিজাইন করেছে। ভোক্তাদের পছন্দ অপছন্দ অনুসারে পণ্যের কাঠামোগত পরিবর্তন করাকে নান্দনিক ডিজাইন বলে। নান্দনিক ডিজাইনের ক্ষেত্রে পণ্যের অভ্যন্তরীণ গুনাগুনকে গুরুত্ব না দিয়ে শুধু তার বাহ্যিক কাঠামোকে পরিবর্তন করা হয়। নজরুল পাঞ্জাবি হাউস ক্রেতাদের রুচি ও পছন্দের কথা বিবেচনা করে গুণগত মান ঠিক রেখে বিভিন্ন রঙের এবং বিভিন্ন সাইজের পাঞ্জাবি তৈরি করেন। এখানে দেখা যাচ্ছে পণ্য উৎপাদনের পণ্যের বাহ্যিক দিক ডিজাইন করার ওপর গুরুত্ব প্রদান করেন এবং উক্ত ডিজাইন করার ক্ষেত্রে ভোক্তা রুচি ও পছন্দকে গুরুত্ব প্রদান করেন।যা নান্দনিক ডিজাইনের অন্তর্ভুক্ত। যার ফলে তার প্রতিষ্ঠানটি খুবই জনপ্রিয়।"
        },
        {
          "label": "ঘ",
          "question": "",
          "explanation": "উদ্দীপকের \"জাহাঙ্গীর পাঞ্জাবি হাউস\"এ সিদ্ধান্ত উৎপাদনশীলতা বৃদ্ধি করে আবার অপচয় হ্রাস করে- উক্তিটির সাথে আমি একমত। উদ্দীপকের ব্যবহৃত পণ্য ডিজাইন হচ্ছে উৎপাদন ডিজাইন। পন্য ডিজাইনের ক্ষেত্রে যদি উন্নত যন্ত্রপাতি বা প্রযুক্তি ব্যবহার করা হয় তাহলে তাকে উৎপাদন ডিজাইন বলে। ডিজাইনে আধুনিক প্রযুক্তি সম্পূর্ণ যন্ত্রপাতি ও পদ্ধতি ব্যবহার করা হয়। উদ্দীপকের  জাহাঙ্গীর পাঞ্জাবি হাউস এর ব্যবহৃত উৎপাদন প্রক্রিয়ায় ভুল থাকার সময়মতো পাঞ্জাবি সরবরাহ করতে পারে না। প্রতিষ্ঠানটি আধুনিক প্রযুক্তি ব্যবহার করার সিদ্ধান্ত নিয়েছে। উক্ত ডিজাইনের ফলে উৎপাদনশীলতা যেমন বৃদ্ধি পাবে আবার তেমন অপচয় অনেকাংশে কমে যাবে এবং ক্রেতারা আকৃষ্ট হবে। তাই প্রতিযোগিতায় টিকে থাকা ও ক্রেতা সন্তুষ্টি অর্জন করার জন্য তার অত্যাধুনিক প্রযুক্তির ব্যবহার করে উৎপাদন প্রক্রিয়া পরিচালনা করার সিদ্ধান্তটি যৌক্তিক বলে আমি মনে করি। পন্য ডিজাইন এর মূল উদ্দেশ্য হলো উৎপাদনের ক্ষেত্রে অপচয় কমানো এবং উৎপাদনশীলতা বৃদ্ধি ও পণের গুণগত মান বৃদ্ধি। পন্য ডিজাইনের মাধ্যমে একদিকে যেমন পন্যের মান উন্নয়ন ঘটে অন্যদিকে তার ক্রেতাদের পণ্য ক্রয়ে আকৃষ্ট করে থাকে।যা জাহাঙ্গীর পাঞ্জাবি হাউস করে থাকে। তাই বলা যায়, পাঞ্জাবি হাউজের উৎপাদন ডিজাইন ব্যবহার করার সিদ্ধান্তটি বাস্তবসম্মত এবং যথার্থ। এ কথাটির সাথে আমি একমত।"
        }
      ]
    },
    {
      "number": "5",
      "uddipok": "\"সুরমা কসমেটিক্স\" বিভিন্ন ধরনের কসমেটিকস সামগ্রি উৎপাদন করেন। প্রতিষ্ঠানটি দেশে প্রচলিত পণ্যমান নিশ্চিত করে সরকারি সংস্থার সনদ গ্রহণ করে। বাজারে কসমেটিক্স সামগ্রীর বিক্রয় বৃদ্ধি পায়। আন্তর্জাতিক বাজারে সম্প্রসারণ করতে চাইলে বাধাগ্রস্থ হন।আন্তর্জাতিক বাজারে এর গ্রহণযোগ্যতার জন্য আরও একটি সংস্থান নিকট মান সনদ লাভের আবেদন করে। উক্ত সংস্থাটি বিভিন্ন বিষয় যাচাই-বাছের পর \"সুরমা কসমেটিক কে\" সনদ প্রদান করে। ফলে আন্তর্জাতিক বাজারে ক্রেতাদের নিকট এই কসমেটিক্স সামগ্রীর চাহিদা বৃদ্ধি পায়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "পন্যের মান অর্জনের জন্য মান ব্যবস্থাপনার সামগ্রীক কার্যাবলী প্রয়োগ করাকে মান নিশ্চিতকরণ বলে।"
        },
        {
          "label": "খ",
          "question": "",
          "explanation": "ক্রেতাদের প্রয়োজন মোতাবেক তাদের প্রত্যাশা অনুযায়ী উৎপাদিত পণ্য বা সেবার গুণগত বৈশিষ্ট্য ঠিক করাকে মান নির্ধারণ বলে। মান নির্ধারণের ক্ষেত্রে ক্রেতাদের ক্রয় ক্ষমতা, ক্রেতাদের প্রত্যাশা, প্রতিযোগী পণ্যের মান, উৎপাদন ক্ষমতা ইত্যাদিকে গুরুত্বের সাথে বিবেচনা করা হয়। এছাড়া মান পরিকল্পনা, মান নিয়ন্ত্রণ ও উপকরণ সংগ্রহ ইত্যাদি বিষয়গুলো পন্যের ধরনের সাথে অনেকভাবে জড়িত। এই বিষয়গুলো সঠিকভাবে সম্পাদন করা হলে পণ্যের গুনগতমান বৃদ্ধি পাবে এবং ক্রেতা ও ভোক্তার মাঝে পনের গ্রহণযোগ্যতা বৃদ্ধি পাবে।"
        },
        {
          "label": "গ",
          "question": "",
          "explanation": "উদ্দীপকে \"সুরমা কসমেটিক্স\" প্রাথমিক পর্যায়ে দেশীয় মান নিয়ন্ত্রণকারী সংস্থা বিএসটিআই থেকে সনদ গ্রহণ করে। BSTI এর পূর্ণরূপ হল Bangladesh Standards and Testing Institution. এটি এমন একটি প্রতিষ্ঠান যার মূল কাজ হলো বাংলাদেশের উৎপাদিত পণ্যের মান ঠিক রেখে দেশের অভ্যন্তরীণ বাজারের পন্যের মান সনদ প্রদান করা। নির্ধারণ ও মান সংরক্ষণ এবং মান উন্নয়নের প্রতিষ্ঠানগুলোকে পরামর্শ প্রদান করে। \"সুরমা কসমেটিক্স\"।বিভিন্ন ধরনের কসমেটিক সামগ্রী উৎপাদন করে প্রতিষ্ঠানটির দেশে প্রচলিত পণ্যমান নির্ধারণ করে সরকারি সংস্থার সনদ গ্রহণ করে। ফলে দেশীয় বাজারে কসমেটিকস সামগ্রিক বিক্রয় বৃদ্ধি পায়। বিইএসটিআই বাংলাদেশ একমাত্র রাষ্ট্রীয়ভাবে স্বীকৃত মান নিয়ন্ত্রণকারী সংস্থা। যে সংস্থা জাতীয় পর্যায়ে পণ্যের মান নির্ধারণ ও নিয়ন্ত্রণ করে থাকে। তাই বলা যায়, উদ্দীপকে সুরমা কসমেটিক প্রাথমিক পর্যায়ে দেশীয় মান নিয়ন্ত্রণকারী সংস্থা বিএসটিআই থেকে সনদ গ্রহণ করে।"
        },
        {
          "label": "ঘ",
          "question": "",
          "explanation": "\"উদ্দীপকে পরবর্তী পর্যায়ে সনদ প্রদানকারী সংস্থা বৈদেশিক মুদ্রা অর্জনের সহায়ক\"- যথার্থ। পরবর্তী পর্যায়ে মান প্রদানকারী সংস্থাটি হচ্ছে ISO. ISO এর পূর্ণরূপ হচ্ছে international organisation for standardization. যার অর্থ আন্তর্জাতিক মান-নিয়ন্ত্রণকারী সংস্থা। আই এস ও আন্তর্জাতিক বাণিজ্যের ক্ষেত্রে মান সনদ প্রদান করে থাকে। উদ্দীপকে সুরমা কসমেটিকস কোম্পানির প্রাথমিক পর্যায়ে বাংলাদেশের অভ্যন্তরে কসমেটিক্স সামগ্রী বিক্রয় করেন। এ পর্যায়ে তারা বিএসটিআই এর অনুমোদন প্রাপ্ত হওয়ায় ক্রেতারা নিশ্চিন্তে তার পণ্য ক্রয় করে থাকেন। কিন্তু পরবর্তীতে তারা বাজার সম্প্রসারণ করার সিদ্ধান্ত গ্রহণ করেন। কিন্তু তারা তা ব্যর্থ হন। আন্তর্জাতিক বাজারে ব্যবসায় সম্প্রসারণ করার জন্য তার iso থেকে মান সনদ প্রদান করতে হবে। তাই আন্তর্জাতিক বাজারে গ্রহণযোগ্যতার জন্য আরও একটি সংস্থার  নিকট মান সনদ লাভের আবেদন করে আর সেই সংস্থাটি হলো আই এস ও। আই এস ও স্বীকৃত প্রতিষ্ঠান থেকে অনুমোদন গ্রহণ করলে ক্রেতারা পন্য সম্পর্কে জানতে পারে। বাজারে পণ্য বিক্রয় করতে হলে বিএসটিআই থেকে অনুমোদন নিতে হয় এবং আন্তর্জাতিক বাজারে বিক্রি করতে হলে আই এস ও থেকে অনুমোদন প্রাপ্ত হতে হয়। পন্য বিক্রির ক্ষেত্রে ক্রেতার আস্থা অর্জন গুরুত্বপূর্ণ। অন্যথায় পণ্য বিক্রয় হবে না। আই এস ও সনদ প্রাপ্ত প্রতিষ্ঠানের পণ্যমান নিয়ে ক্রেতাদের মাঝে তেমন কোন সন্দেহ থাকে না। আন্তর্জাতিক বাজারে গ্রহণযোগ্যতার জন্য এ সংস্থাটি থেকে সনদ লাভ করতে হবে। ফলে আন্তর্জাতিক বাজারে এই কসমেটিকস সামগ্রিক চাহিদা বৃদ্ধি পায়। আন্তর্জাতিক বাজারে উক্ত কসমেটিক্স বিক্রয় করে প্রতিষ্ঠানটি বৈদেশিক মুদ্রা অর্জনের সক্ষম হবে।"
        }
      ]
    },
    {
      "number": "6",
      "uddipok": "জনাব শফিক একটি মোটরসাইকেল উৎপাদনকারী প্রতিষ্ঠানের মালিক। সম্প্রীতি প্রতিষ্ঠানটি ফুল কভারেজ যুক্ত নতুন ডিজাইনের মোটরসাইকেল বাজারে আনার সিদ্ধান্ত নেন। এই লক্ষে তিনি জানুয়ারি মাসে ভোক্তা জরিপ, ক্রেতার রুচি এবং প্রতিযোগী প্রতিষ্ঠানের তৎপরতা বিশ্লেষণ করেন। মে মাসের দিকে পরীক্ষা করে দেখলেন যে, ফুল কভারেজ মোটরসাইকেল তৈরির আর্থিক ও কারিগরি সক্ষমতা প্রতিষ্ঠানটি রয়েছে। চূড়ান্তভাবে উৎপাদনের পূর্বে নতুন ডিজাইনের মোটরসাইকেল উৎপাদন আদৌ সম্ভব কিনা তা যাচাই করার জন্য জুলাই মাসে তিনি সল্প পরিমাণ ফুল কভারেজ মোটরসাইকেল তৈরি করেন। যার ফলে চূড়ান্তভাবে মোটরসাইকেল উৎপাদন করে লাভবান হন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "বিদ্যমান পণ্যের সুযোগ-সুবিধা বৃদ্ধি করাকে উপযোগ সংযোগ বলে।"
        },
        {
          "label": "খ",
          "question": "",
          "explanation": "পন্যের আকার বা গুনাগুন পরিবর্তন না করে শুধু প্যাকিং পরিবর্তন করাকে প্যাকিং ডিজাইন বলে। এরূপ ডিজাইনের মূল উদ্দেশ্য হলো ক্রেতাদের নিকট পণ্যটি নতুন ভাবে তুলে ধরে আকর্ষণীয় করে তোলা।উদ্দেশ্য অর্জনে উৎপাদকগণ নতুন প্যাকেটের মাধ্যমে পণ্যটি ক্রেতার নিকট উপস্থাপন করে। যেমন- আমরা প্রায় শুনে থাকি যে, নতুন মোড়কে পণ্যটি বাজারে এসেছে। বিশেষ করে বাচ্চাদের খাবারে এরূপ ডিজাইন করা হয়। ডিজাইনের ক্ষেত্রে পরিবর্তিত মোড়কে ক্রেতারা পণ্যের প্রতি আকৃষ্ট হয়।"
        },
        {
          "label": "গ",
          "question": "",
          "explanation": "উদ্দীপকের জনাব শফিকের জানুয়ারি মাসের কার্যক্রম পন্য ডিজাইনের ধারণা উন্নয়ন পর্যায়ের অন্তর্ভুক্ত। পন্য ডিজাইনের ক্ষেত্রে ক্রেতাদের রুচি ও চাহিদা অনুযায়ী বিভিন্ন ধরনের মূল্যায়ন স্থির করনের প্রক্রিয়াকে ধারণা উন্নয়ন বলে। পন্য ডিজাইনের উদ্যোগ গ্রহণ করার পর পণ্য উন্নয়নের জন্য ক্রেতাদের চাহিদা মোতাবেক পণ্যের ধারণা উন্নয়ন করা হয়। জনাব শফিক একটি মোটরসাইকেল উৎপাদনকারী প্রতিষ্ঠানের মালিক। সম্প্রীতি প্রতিষ্ঠানটি ফুল কভারেজ যুক্ত নতুন ডিজাইনের মোটরসাইকেল বাজারে আনার সিদ্ধান্ত নেন। এ লক্ষ্যে তিনি জানুয়ারি মাসে ভোক্তা জরিপ,ক্রেতার রুচি এবং প্রতিযোগী প্রতিষ্ঠানের তৎপরতা বিশ্লেষণ করেন। প্রতিষ্ঠানটি তাদের পণ্য উৎপাদনের পূর্বে ভোক্তা জরিপ করে ভোক্তদের পছন্দ ও অপছন্দ সম্পর্কে জানতে পারে এবং সে অনুযায়ী পন্য তৈরি করতে পারে।যা একটি ভোক্তামূখী প্রক্রিয়া। প্রতিযোগী প্রতিষ্ঠানের পণ্য বিশ্লেষণ করে বিভিন্ন বিকল্প পদ্ধতি ব্যবহার করা হয়। তাই বলা যায় এসব কর্মকাণ্ড পণ্য ডিজাইনের ধারণা উন্নয়ন পর্যায়ে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে জনাব শফিকের জুলাই মাসের কার্যক্রম চূড়ান্তভাবে মোটরসাইকেল উৎপাদন করতে সহায়ক-উক্তিটির সাথে আমি একমত। উদ্দীপকে তাদের গৃহীত কার্যক্রমটি হচ্ছে পরীক্ষামূলক উৎপাদন।  উৎপাদন ক্রেতার কাছে গ্রহণযোগ্য হলে তার বাণিজ্যিকভাবে উৎপাদন করা কে চূড়ান্ত উৎপাদন বলে। চূড়ান্ত পন্য উৎপাদন, পন্য ডিজাইনের সর্বশেষ পর্যায়,এ পর্যায়ে পণ্যটি বাণিজ্যিকভাবে উৎপাদন হয়ে বাজারে চাহিদার বৃদ্ধি করে ।  জানুয়ারি মাসে পন্য ডিজাইনের ধারণা উন্নয়ন প্রক্রিয়াটি অনুসরণ করা হয়। পরবর্তীতে তারা মে মাসের দিকে পরীক্ষা করে দেখলেন যে ফুল কভারেজ মোটরসাইকেল তৈরিতে আর্থিক এবং কারিগরি সক্ষমতা প্রতিষ্ঠানটি রয়েছে।উক্ত কাজে সামর্থ্য বিশ্লেষনকে প্রকাশ করে। প্রতিষ্ঠানটি উৎপাদনের পূর্বে নতুন ডিজাইনের মোটরসাইকেল উৎপাদন আদৌ সম্ভব কিনা তা যাচাই করার জন্য জুলাই মাসে তারা সল্প পরিমান ফুল কভারেজ মোটরসাইকেল তৈরি করেন। এখানে দেখা যাচ্ছে প্রতিষ্ঠান জুলাই মাসের সল্প পরিমাণ পণ্য উৎপাদন করে বাজারের সম্ভাব্যতা যাচাই করে যা পরীক্ষামূলক উৎপাদন পর্যায়ের মধ্যে পড়ে।  পরীক্ষামূলক পণ্য উৎপাদন করে সফলতা অর্জন করার পর চূড়ান্তভাবে পণ্য উৎপাদন করতে থাকেন এবং তারা লাভবান হন।  প্রথমে স্বল্প পরিমাণ পণ্য উৎপাদন করে বাজারে সম্ভাব্যতা যাচাই করা হয় পন্য ডিজাইনের ক্ষেত্রে। পরবর্তীতে পরীক্ষামূলক উৎপাদন যদি সঠিকভাবে পরিলক্ষিত হয় তাহলে ক্রেতা এসব পন্যের সন্তুষ্টি লাভ করে এবং প্রতিষ্ঠানটির পণ্য বাজারে বাণিজ্যিকভাবে উৎপাদন করে।মূলত বাণিজ্যিকভাবে পণ্য উৎপাদন করার উদ্দেশ্যে এই পণ্য ডিজাইনের অন্যান্য পর্যায়ে বাস্তবায়ন করা হয়।  তাই বলা যায়, ভাবে মোটরসাইকেল উৎপাদন করতে হলে পরীক্ষামূলক উৎপাদন পর্যায়টি সহায়ক হিসেবে কাজ করে।"
        }
      ]
    },
    {
      "number": "7",
      "uddipok": "\"নিহা মিষ্টান্ন \"ডিজাইনার কেক ও মিষ্টি তৈরি করে। শুরুতেই প্রতিষ্ঠানটি কয়েকজন মহিলাকে কেক ও মিষ্টি তৈরির প্রশিক্ষণ প্রদানের ব্যবস্থা করে। এতে প্রতিষ্ঠানটির কিছু খরচ হলেও মানসম্মত কেক ও মিষ্টি তৈরিতে সক্ষম হয়। প্রতিষ্ঠানটি তাদের উৎপাদিত কেক ও মিষ্টি পূর্ব নির্ধারিত মান অনুযায়ী হচ্ছে কিনা তা যাচাই করে দেখে এবং কোন ত্রুটি থাকলে তার সংশোধনের ব্যবস্থা করেন। মানসম্পন্ন পণ্য উৎপাদন নিশ্চিত হয় এবং বিক্রয় ও মুনাফা বৃদ্ধি পায়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "সাধারণ কর্তৃক পণ্য বা সেবা গ্রহণের পর, যে ব্যয় উদঘটিত হয় তাকে বাহ্যিক ব্যর্থতার ব্যয় বা বিচ্যুতি ব্যয় বলে।"
        },
        {
          "label": "খ",
          "question": "",
          "explanation": "ভোক্তাদের প্রত্যাশা মোতাবেক পন্যের মান নির্ধারণ, মান সংরক্ষণ ও উন্নয়ন এবং মান নিয়ন্ত্রণের যাবতীয় কার্যক্রম কে মান ব্যবস্থাপনা বলে। মান ব্যবস্থাপনা বলতে কার্যক্রমের সকল স্তরে উন্নত মান নিশ্চিত করে গ্রাহকের সর্বোচ্চ সন্তুষ্টির বিধান করা হয়। এ লক্ষে ক্রেতাদের প্রত্যাশা মোতাবেক পণ্য বা সেবার ডিজাইন করা এবং ক্রেতাদের প্রত্যাশার কথা চিন্তা করে কাঁচামাল ক্রয় ও পণ্যের মান সঠিক রাখাই হলো মান ব্যবস্থাপনার মূল কাজ। তাই বলা যায়, মান ব্যবস্থাপনার মূল লক্ষ্য হলো গ্রাহকের সন্তুষ্টি বিধান করা।"
        },
        {
          "label": "গ",
          "question": "",
          "explanation": "উদ্দীপকে \"নিহা মিষ্টান্ন\" নিম্নমানের পণ্য উৎপাদন জনিত নিবারণ খরচ করে। ত্রুটিপূর্ণ পণ্য উৎপাদনের পূর্বে ত্রুটি নির্বাচন ও প্রতিহত করার জন্য যে ব্যয় করা হয় তাকে নিবারণ ব্যায় বলে। উক্ত ব্যয় পণ্যকে ত্রুটিমুক্ত রাখতে সহায়তা করে। উদ্দীপকে নিহা মিষ্টান্ন বিভিন্ন ডিজাইনের কেক ও মিষ্টি তৈরি করে থাকেন। শুরুতে প্রতিষ্ঠানটি কয়েকজন মহিলাকে কেক ও মিষ্টি তৈরীর প্রশিক্ষণ দিয়ে থাকেন। প্রতিষ্ঠানের কিছু খরচ হলেও মানসম্মত কেক ও মিষ্টির তৈরিতে তারা সক্ষম হয়। প্রতিষ্ঠানটির খরচ একটু বেশি হলেও মানসম্মত কেক ও মিষ্টি তৈরি করতে পারে। প্রশিক্ষণ ব্যয় উৎপাদন করার পূর্বে পণ্যকে ত্রুটিমুক্ত রাখার জন্য করা হয় বলে একে নিবারণ ব্যয় বলা হয়। প্রতিষ্ঠানটি নিবারণ ব্যয় করেছেন, পন্য উৎপাদনের পূর্বে তা ত্রুটিমুক্ত রাখার ব্যবস্থা করতে পারলে পণ্যের ত্রুটি হওয়ার সম্ভাবনা অনেকটাই কমে যায়। তাই বলা যায়, উদ্দীপকে নিহা মিষ্টান্ন নিম্নমানের পণ্য উৎপাদন জড়িত নিবারণ ব্যয় করেছেন।"
        },
        {
          "label": "ঘ",
          "question": "",
          "explanation": "মান নিয়ন্ত্রণই উদ্দীপকে নিহা মিষ্টান্ন এর বিক্রয় ও মুনাফা বৃদ্ধির মূল কারণ এর সাথে আমি একমত। পূর্ব নির্ধারিত মান অনুযায়ী উৎপাদিত হচ্ছে কিনা তা তদারকি করা এবং কোন বিচ্যুতি ঘটলে তা সংশোধনের ব্যবস্থা গ্রহণ করাকে মান নিয়ন্ত্রণ বলে। উদ্দীপকের প্রতিষ্ঠানটি তাদের উৎপাদিত কেক ও মিষ্টি পূর্বনির্ধারিত মান অনুযায়ী হচ্ছে কিনা তা তদারকি  করে এবং কোন ভুল ত্রুটি হলে তার সংশোধনের ব্যবস্থা করে। ফলে মানসম্মত পণ্য উৎপাদন নিশ্চিত হয় এবং বিক্রয় ও মুনাফা বৃদ্ধি পায়। মান নিয়ন্ত্রণের ফলে উৎপাদনের আগে একটি আদর্শ মান নির্ধারণ করা হয় এবং উক্ত মান অনুযায়ী কাজ হচ্ছে কিনা তা তদারকি কি করা হয়।ফলে কোন ভুল ত্রুটি লক্ষ্য নিয়ে ফলে তা সহজেই ঠিক করা যায়। উদ্দীপকের প্রতিষ্ঠানটি এসব কাজ করে যাচ্ছেন। এর ফলে প্রতিষ্ঠানে মান নিয়ন্ত্রণ মাত্রায় রাখা সম্ভব হবে। ফলে ক্রেতারা তাদের পণ্য ক্রয় আকৃষ্ট হবে এবং সহজে তারা স্থায়ী গ্রাহকে পরিণত হবে। তাই বলা যায়,মান নিয়ন্ত্রণই  উদ্দীপকের প্রতিষ্ঠানটি সফলতা ও বিক্রয় বৃদ্ধির মূল কারণ।"
        }
      ]
    },
    {
      "number": "8",
      "uddipok": "দৃশ্যকল্প-১: জনাব ইরফান \"রিমা ইলেকট্রনিক্স\" এর মালিক। এখানে বিভিন্ন ধরনের ইলেকট্রনিক্স সামগ্রী যেমন- টিভি, ফ্রিজ, ওভেন, ওয়াশিং মেশিন ইত্যাদি বিক্রয় করা হয়।  দৃশ্যকল্প-২: জনাব রায়হান বেতের তৈরি আসবাবপত্র যেমন- মোড়া, চেয়ার, দোলনা, ডিভান ইত্যাদি তৈরি করেন। এসব জিনিসপত্র তৈরি করে তাদের পছন্দের রং ও ডিজাইন অনুযায়ী পণ্য তৈরি করেন। ক্রেতারাও বেশ সন্তুষ্ট হওয়ায় বিক্রয় বৃদ্ধি পায়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যেসব অদৃশ্যমান বিষয় মানুষের অভাব মেটাতে সক্ষম তাকে সেবা বলে।"
        },
        {
          "label": "খ",
          "question": "",
          "explanation": "উৎপাদনের জন্য পরিকল্পনা প্রণয়ন, নির্দেশনা দান,প্রেষণাদান, সংগঠন, বাস্তবায়ন, সমন্বয় সাধন ও নিয়ন্ত্রণ কে উৎপাদন ব্যবস্থাপনা বলে। দক্ষ ও বিশেষায়িত উৎপাদন ব্যবস্থাপনা কারখানার যন্ত্রপাতি,শ্রমশক্তি ও পদ্ধতির যথাযথ ব্যবহার নিশ্চিত করে। এতে সর্বনিম্ন ব্যায়ে সর্বোচ্চ পরিমাণ পণ্য উৎপাদন করা সম্ভব হয়। উৎপাদন এর পরিকল্পনা প্রণয়ন, সঠিক তত্ত্বাবধায়ন,নির্দেশনা  প্রধান ইত্যাদি বিষয়ের ফলে সম্পদের যথাযথ ব্যবহারের সাহায্য করে।"
        },
        {
          "label": "গ",
          "question": "",
          "explanation": "দৃশ্যকল্প ১ এ জনাব ইরফান দ্রব্য বিক্রয় করে। যে সব দৃশ্যমান বস্তু মানুষের অভাব মেটাতে সক্ষম এবং বাজারে বিক্রয় এর উদ্দেশ্যে উপস্থাপন করা হয় তাকে দ্রব্য বলে।দ্রব্যের নিজস্ব আকার আকৃতি রয়েছে এবং এটি দৃশ্যমান ও জায়গা দখল করে থাকে।দ্রব্যের মালিকানা পরিবর্তন করা যায়। উদ্দীপকে জনাব ইরফান”রিমা ইলেকট্রনিক্স” এর মালিক। তিনি বিভিন্ন ধরনের ইলেকট্রনিক্স সামগ্রী যেমন টিভি, ফ্রিজ,ওভেন ও ওয়াশিং মেশিন ইত্যাদি বিক্রয় করে থাকে। বিক্রকৃত টিভি, ফ্রিজ, ওয়াশিং মেশিন একটি দৃশ্যমান বস্তু যা বিক্রয়ের জন্য বাজারে উপস্থাপন করা হয়।এটি দৃশ্যমান এবং এটি মালিকানা পরিবর্তন করা হয় অর্থের বিনিময়ে। এসব বৈশিষ্ট্য অনুযায়ী বলা যায় প্রতিষ্ঠানটি যা উৎপাদন করছে তা হলো দ্রব্য। তাই বলা যায়, দৃশ্যকল্প-১ এ জনাব ইরফান দ্রব্য বিক্রয় করে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প -২ এ কাস্টমাইজেশনই জনাব রায়হানের তৈরিকৃত পণ্যের বিক্রয় বৃদ্ধির মূল কারণ বক্তব্যটির সাথে আমি একমত।  ক্রেতার ফরমায়েশ অনুযায়ী পণ্য উৎপাদন, তৈরি ও বন্টন করার কাজ হল ক্রেতা কেন্দ্রিকতা বা কাস্টমাইজেশন। কাস্টমাইজেশনের ক্ষেত্রে পণ্যকে উৎপাদক তাদের নিজস্ব মান ও আকার ইত্যাদিকে প্রাধান্য না দিয়ে ক্রেতার স্বতন্ত্র চাহিদাকেই প্রাধান্য দেয়।  কাস্টমাইজেশনের মাধ্যমে গ্রাহক যে ধরনের পণ্য পছন্দ করে ফরমায়েশ দিয়ে থাকে প্রতিষ্ঠান সে অনুযায়ী পণ্য তৈরি করে থাকেন। ফলে পণ্য ক্রেতাদের পছন্দ মত হয় এবং ক্রেতারা সহজেই তার ক্রয় করতে আগ্রহী হয়।  উদ্দীপকে জনাব রায়হান বেতের বিভিন্ন আসবাবপত্র তৈরি করে থাকেন। এসব জিনিসপত্র তিনি ক্রেতাদের পছন্দ অনুযায়ী রং ও ডিজাইন করে থাকেন। ক্রেতারা তার পণ্য নিয়ে বেশ সন্তুষ্ট হওয়ায় তার বিক্রয় বেড়ে যায়। কারণ প্রতিষ্ঠানটি ক্রেতাদের সন্তুষ্টি অর্জন করতে পারছে,বৃদ্ধি পাচ্ছে। তারা  যদি ক্রেতাদের নিকট থেকে তাদের স্বতন্ত্র চাহিদা সম্পর্কে তথ্য নেন এবং একেবারে তাদের পছন্দমত পণ্য তৈরি করে, যা ক্রেতা কেন্দ্রিকতা বা কাস্টমাইজেশন কে প্রকাশ করে। ফলে বর্তমানে প্রতিষ্ঠানটি ক্রেতাদের সন্তুষ্টি অর্জন করে থাকে।  তাই বলা যায়,দৃশ্যকল্প -২ এ কাস্টমাইজেশনই জনাব রায়হানের পণ্যের বিক্রয় বৃদ্ধির মূল কারণ।"
        }
      ]
    },
    {
      "number": "9",
      "uddipok": "\"রাহাত গার্মেন্টস\" উৎপাদনকারী প্রতিষ্ঠান। তাদের উৎপাদিত পণ্যের গুণগত মানের দিকে বিশেষভাবে গুরুত্ব দিয়ে থাকে। পণ্য উৎপাদনে পরিদর্শন, পরীক্ষণ ও মান নিয়ন্ত্রণ বাবদ অর্থ ব্যয় করার মাধ্যমে প্রতিষ্ঠানটি তাদের উৎপাদিত পোশাকের গুণগত মান বাড়ায়। অন্যদিকে প্রতিযোগী প্রতিষ্ঠান \"নাজাত গার্মেন্টস\" ও গুণগত মানের পোশাক তৈরি করে। প্রতিষ্ঠানটি যে কোন সিদ্ধান্ত গ্রহণের ক্ষেত্রে কর্মীদের মতামতের গুরুত্ব দেয় না। ফলে কর্মীরা কাজের প্রতি আগ্রহ হারিয়ে ফেলে এবং পণ্যের গুণগত মান কমে যায়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "বাজারে নেতৃত্ব প্রদানকারী প্রতিষ্ঠানের পণ্য, সেবা ও প্রক্রিয়া পরিমাপের একটি ধারাবাহিক ও পদ্ধতিগত কৌশল হলো ব্রেঞ্চ মার্কিং।"
        },
        {
          "label": "খ",
          "question": "",
          "explanation": "পণ্য উৎপাদনের সময় পরিপূর্ণভাবে ধ্বংস হলে তাকে উৎপাদন ক্ষতি বলে।এ ধরনের ক্ষতি কোন অবস্থাতেই উদ্ধার যোগ্য নয়। যদি কোন পণ্যকে মেরামত করার মাধ্যমে পুনরায় ব্যবহার উপযোগী পণ্যে রূপান্তর করা যায়, তাহলে সেই পণ্যের মেরামত করার চিন্তা করা যেতে পারে। উৎপাদন ক্ষতির ক্ষেত্রে পণ্যটি এমন ভাবে ক্ষতিগ্রস্ত হয় যে সেটি কোনভাবে আর মেরামত করা সম্ভব নয়। যেমন -দালান তৈরির সময় হঠাৎ করে তার ধসে পড়লে তা কোনমতেই মেরামত করানো যায় না।এমতাবস্থায় দালানটি নতুন ভাবে তৈরি করতে হয়। তাই বলা যায়, উৎপাদন ক্ষতি কোন অবস্থাতেই উদ্ধার যোগ্য নয়।"
        },
        {
          "label": "গ",
          "question": "",
          "explanation": "উদ্দীপকে \"নাজাত গার্মেন্টস\" সার্বিক মান ব্যবস্থাপনায় কর্মী সম্পৃক্ততা নীতি অনুসরণ করেন নি।  যে ব্যবস্থাপনা ক্রেতা সন্তুষ্টি, কর্মীদের সম্পৃক্ততা এবং মানের ধারাবাহিক উন্নয়নের দিকে গুরুত্ব দিয়ে কাজ সম্পাদন করা হয় তাকে সার্বিক মান ব্যবস্থাপনা বলে। সার্বিক মান ব্যবস্থাপনা নীতি তিনটি। যথা: ১.ক্রেতা সন্তুষ্টি  ২.কর্মীদের সম্পৃক্ততা  ৩.ধারাবাহিক মানোন্নয়ন  উদ্দীপকে প্রতিষ্ঠানটি গুণগত মানের পোশাক তৈরি করে থাকেন। যে কোন সিদ্ধান্ত গ্রহণের ক্ষেত্রে কর্মীদের মতামতের গুরুত্ব দেন না।ফলে কর্মীরা কাজের প্রতি আগ্রহ হারিয়ে ফেলে এবং পণ্যের গুণগতমান কমে যায়। এখানে দেখা যাচ্ছে প্রতিষ্ঠানটি ক্রেতা সন্তুষ্টির জন্য গুণগত মানের পণ্য উৎপাদন করলেও পণ্য উৎপাদনে কর্মীদের মতামতের গুরুত্ব দেয় না। যা সার্বিক মান ব্যবস্থাপনার কর্মী সম্পৃক্ত তার নীতির পরিপন্থী।  তাই বলা যায়, উদ্দীপকে নাজাত গার্মেন্টস মান ব্যবস্থাপনার কর্মী সম্পৃক্ততার  নীতি অনুসরণ করেননি।"
        },
        {
          "label": "ঘ",
          "question": "",
          "explanation": "রাহাত গার্মেন্টস নিম্নমানের পণ্য উৎপাদনজনিত মূল্যায়ন খরচটি সম্পাদন করেন। উক্ত খরচটি পণ্যের ধারাবাহিক মানোন্নয়নে ব্যাপক ভূমিকা রাখে।  একটি প্রতিষ্ঠানে উৎপাদিত পণ্য নিম্নমানের হলে তা পরীক্ষা নিরীক্ষার জন্য যে ব্যয় করা হয় তাকে মূল্যায়ন ব্যয় বলে।নিম্নমানের পণ্য পরীক্ষা করার জন্য উৎপাদনকারী প্রতিষ্ঠানকে ব্যয় বহন করতে হয়।  উদ্দীপকের রাহাত গার্মেন্টস একটি পোশাক উৎপাদনকারী প্রতিষ্ঠান। প্রতিষ্ঠানটি তাদের উৎপাদিত পণ্যের গুণগতমানের দিকে বিশেষভাবে গুরুত্ব দিয়ে থাকে।পন্য উৎপাদনে পরিদর্শন ও পরীক্ষণ ইত্যাদি বাবদ অর্থ ব্যয় করার মাধ্যমে প্রতিষ্ঠানটি তাদের উৎপাদিত পোশাকের গুনগত মান বাড়ায়।তিনি পণ্যের মান বজায় রাখার জন্য প্রতিনিয়ত তা পরীক্ষা করেন এবং বিশেষ পরিদর্শনের ব্যবস্থা করেন। এ ধরনের পরীক্ষণ ও পরিদর্শন ব্যয় নিম্নমানের পণ্য উৎপাদন জনিত মূল্যায়ন ব্যয়ের সাথে অন্তর্ভুক্ত।  নিম্নমানের পণ্য পরীক্ষা করার জন্য উৎপাদনকারী প্রতিষ্ঠানকে ব্যয় বহন করতে হয়। পন্য নিম্নমান থেকে মানসম্মত পণ্য উৎপাদন করতে হলে পরিসংখ্যানিক তথ্য সংগ্রহ এবং উত্তম তথ্য বিশ্লেষণ করতে হলে প্রতিষ্ঠানকে অতিরিক্ত ব্যয় বহন করতে হবে। এক্ষেত্রে ব্যবস্থাপনা কর্তৃপক্ষ পণ্যের মান উন্নয়নের যথাযথ পদক্ষেপ গ্রহণ করে থাকে।  উদ্দীপকের প্রতিষ্ঠানটি পণ্যের মান নিয়ে সর্বদা বিশেষ গুরুত্ব প্রদান করে থাকে। মূল্যয়ন ব্যয় নিবারণের মাধ্যমে প্রতিষ্ঠানটি প্রতিনিয়ত মান বৃদ্ধি করতে পারে যা পণ্যের ধারাবাহিক মান উন্নয়নে ব্যাপক ভূমিকা রাখে।"
        }
      ]
    },
    {
      "number": "10",
      "uddipok": "জাবেদ এবং জমসেদ দুইজন পারস্পরিক সমঝোতার ভিত্তিতে একটি পুকুরে মাছ চাষের বিষয়ে চুক্তিবদ্ধ হন। পুকুরে মাছ চাষ এবং যাবতীয় পর্যালোচনার জন্য তিনি দৈনিক ৫০০ টাকায় জসিম নামক একজন কর্মচারী নিয়োজিত করেন। কিন্তু জসিমের দৈনিক পারিবারিক ব্যায় ৮০০ টাকা।তাই তাকে অন্যত্র কাজ করে আরও ৩০০ টাকা আয় করতে হয়। পরবর্তীতে জাবেদ ও জামসেদ কর্মচারী জসিমের বেতন ৮০০ টাকা করে দেয়, ফলে জসিমকে অন্যত্র কাজ করে বাড়তি আয় করতে হয় না।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "উৎপাদন কাজে ব্যবহৃত মানুষের কায়িক ও মানসিক পরিশ্রমকে শ্রম বলে।"
        },
        {
          "label": "খ",
          "question": "",
          "explanation": "সংগঠন বলতে এমন এক জনগোষ্ঠীকে বুঝায় যারা কোন বিশেষ উদ্দেশ্য একত্রিত হয়ে কাজ করে। ব্যাবসায় যত ছোট বা বড় হোক না কেন এরজন্য সুনির্দিষ্ট উদ্দেশ্য থাকতে হবে। লাভের আশায় উৎপাদনের বিভিন্ন উপকরণকে সংগ্রহ করে ও তাদের মধ্যে সমন্বয় সাধন করায় ব্যবসায় সংগঠনের মূল উদ্দেশ্য। সেজন্য বলা যায় সংগঠন উদ্দেশ্যে অর্জনের সহায়।"
        },
        {
          "label": "গ",
          "question": "",
          "explanation": "উদ্দীপকের কর্মচারী জসিমের কার্যক্রম শ্রমের মজুরির সাথে শ্রমের যোগানের সম্পর্ক ঋণাত্মক বৈশিষ্ট্যের সাথে সম্পর্কযুক্ত।  উৎপাদন কাযে ব্যবহৃত মানুষের কায়িক ও মানসিক পরিশ্রমকে শ্রম বলে। শ্রম একটি গতিশীল ও ধ্বংসশীল উপকরণ।  উদ্দীপকে জাবেদ এবং জামসেদের পুকুরে মাছ চাষ এবং যাবতীয় পরিচালনার জন্য দৈনিক ৫০০ টাকায় জসিম নামক একজন কর্মচারীকে নিয়োগ করেন। কিন্তু জসিমের পারিবারিক খরচ ৮০০ টাকা। তাকে অন্যত্র কাজ করে ৩০০ টাকা আয় করতে হয়। পরবর্তীতে জাবেদ ও জামসেদ কর্মচারী জসিমের বেতন বাড়িয়ে ৮০০ টাকা করে দেন। ফলে কর্মচারীর জসিমকে অন্য কোথাও যেয়ে বাড়তি আয় করতে হয় না। এখানে দেখা যাচ্ছে শ্রমিকের বেতন যখন ৫০০ টাকা ছিল তখন শ্রমিক অন্যায় তো কাজ করতো। কিন্তু শ্রমিকের বেতন বৃদ্ধি করে শ্রমিকের যোগান হ্রাস পায়। এক্ষেত্রে বলা যায়, উদ্দীপকে মজুরের সাথে শ্রমের যোগানের সম্পর্ক ঋণাত্মক বৈশিষ্ট্য ফুটে উঠেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সংগঠনটি হচ্ছে অংশীদারী সংগঠন। উক্ত সংগঠনটির দায় সীমাহীন এর কারণে এর প্রতি অধিকাংশ আগ্রহ প্রকাশ করে না বলে আমি মনে করি।  দুই বা ততোধিক  ব্যক্তি পরস্পর চুক্তিবদ্ধ হয়ে যে ব্যবসার সংগঠন গড়ে তোলে তাকে অংশীদারী ব্যবসায় বলে। ১৯৩২ সালের আইন অনুযায়ী ব্যবসায় সর্বনিম্ন দুইজন এবং সর্বোচ্চ ২০ জন সদস্য নিয়েই গঠিত ব্যবসার প্রতিষ্ঠানটি অংশীদারী ব্যবসায় প্রতিষ্ঠান বলে।  এক মালিকানা ব্যবসায় আর্থিক সীমাবদ্ধতা ও অল্প পুঁজি ও কম পরিচালক ইত্যাদি অসুবিধা কারণে অনেক সময় ব্যবসার সম্প্রসারণ করা সম্ভব হয় না। এমতাবস্থায় কয়েকজন  ব্যক্তি একত্রিত হয়ে চুক্তির ভিত্তিতে প্রতি বিনিয়োগ করে ব্যবসাটির সম্প্রসারণ করতে পারে। যা একটি অংশীদারি ব্যবসায়ী হিসেবে গণ্য হবে। কিন্তু অংশীদারি ব্যবসায় কিছু সুবিধার পাশাপাশি অসুবিধা রয়েছে। যেমন: সীমাহীন দায়, কৃত্রিম ব্যক্তিসত্তার অভাব, বৃহদায়তন ব্যবসায় অসুবিধা ইত্যাদি।  উদ্দীপকে জাবেদ এবং জামসেদ দুইজন পারস্পরিক সমঝোতার ভিত্তিতে একটি পুকুরে মাছ চাষের বিষয়ে চুক্তিবদ্ধ হন। এখানে দেখা যাচ্ছে উল্লিখিত ব্যবসায়টি দুই বন্ধু চুক্তির মাধ্যমে স্থাপন করেন যা অংশীদারী সংগঠনের প্রধান বৈশিষ্ট্য। আবার উক্ত প্রতিষ্ঠানটি তারা প্রয়োজনে শ্রমিক ও সকল উপকরণ সংগ্রহ করে তা কাজে লাগায়। যার মাধ্যমে প্রতিষ্ঠানের উদ্দেশ্য পূরণ সহজ হয়। অর্থাৎ এসব বৈশিষ্ট্যের মাধ্যমে বলা যায়, তাদের প্রতিষ্ঠানটি অংশীদারি প্রতিষ্ঠানের সাথে সামঞ্জস্যপূর্ণ।"
        }
      ]
    },
    {
      "number": "11",
      "uddipok": "\"যমুনা টেক্সটাইল \"একটি শার্ট উৎপাদনকারী প্রতিষ্ঠান। ২০২৩ সালের প্রতিষ্ঠানটির উৎপাদিত শার্টের বাজার মূল্য ছিল ১০,০০,০০০ টাকা।শার্ট উৎপাদনের জন্য প্রতিষ্ঠানটি ১,০০,০০০ টাকার কাপড় ক্রয় করে, ২,৫০,০০০ টাকা শ্রমিকের মজুরি দেন, যন্ত্রপাতির অবচয় ধার্য করে ১,০০,০০০ টাকা এবং ৫০,০০০ টাকা বিবিধ খাতে ব্যয় করেন। ২০২১ সালে এবং ২০২২ সালের প্রতিষ্ঠানটির মোট উৎপাদনশীলতা ছিল যথাক্রমে ১.২৩ এবং ১.৮৮।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "সেবা প্রদানের মাধ্যমে অভাব পূরণের যে উপযোগ সৃষ্টি হয় তাকে সেবা গত উপযোগ বলে।"
        },
        {
          "label": "খ",
          "question": "",
          "explanation": "উৎপাদন ও উৎপাদনে ব্যবহৃত উপকরণের অনুপাতকে উৎপাদনশীলতা বলে। উৎপাদনশীলতার মাধ্যমে জীবনযাত্রার মান উন্নয়ন সম্ভব। একটি প্রতিষ্ঠানের উৎপাদন নির্ভর করে তার উৎপাদনশীলতার দক্ষতার উপর। প্রতিষ্ঠানের উৎপাদনশীলতা যত দক্ষতার সাথে কাজ করবে উৎপাদনের পরিমাণ তত বৃদ্ধি পাবে। উপকরণ সংগ্রহ থেকে শুরু করে চূড়ান্ত পণ্য তৈরি করা পর্যন্ত উৎপাদন কার্যসম্পাদনের প্রচুর পরিমাণ শ্রমের প্রয়োজন হয়। এভাবে উৎপাদনশীলতার কর্মসংস্থান সৃষ্টির মাধ্যমে জীবনযাত্রার মান উন্নয়ন করে।"
        },
        {
          "label": "গ",
          "question": "",
          "explanation": "২০২৩ সালের যমুনা টেক্সটাইলের শ্রমের উৎপাদনশীলতা নির্ণয় করা হলো: আমরা জানি, শ্রমের উৎপাদনশীলতা = মোট উৎপাদন মূল্য ÷ মোট শ্রম ব্যয়ের পরিমাণ  =১০,০০,০০০÷২,৫০,০০০  = ৪ টাকা (প্রতি একক)  ২০২৩ সালের যমুনা টেক্সটাইলের শ্রমের উৎপাদনশীলতা ৪ টাকা (প্রতি একক) ।"
        },
        {
          "label": "ঘ",
          "question": "",
          "explanation": "যমুনা টেক্সটাইলের ২০২৩ সালের মোট উৎপাদনশীলতার নির্ণয়: আমরা জানি, মোট উৎপাদনশীলতা= মোট উৎপাদন মূল্য ÷ মোট উপকরণ ব্যয়  = মোট উৎপাদন মূল্য ÷ (কাঁচামাল বাবদ ব্যায়+ শ্রম ব্যয় + যন্ত্রপাতি অবচয় + বিবিধ ব্যয়)  = ১০,০০,০০০÷ (১,০০,০০০+২,৫০,০০০+১,০০,০০০+৫০,০০০) =১০,০০,০০০÷৫,০০,০০০ =২ টাকা (প্রতি একক) যমুনা টেক্সটাইলের সালের মোট উৎপাদনশীলতা দুই টাকা (প্রতি একক)  মন্তব্য: দেখা যাচ্ছে ২০২১ ও ২০২২ সালে কোম্পানির মোট উৎপাদনশীলতা ছিল যথাক্রমে ১.২৩ ও ১.৮৮ টাকা এবং ২০২৩ সালে তা বেড়ে ২ টাকা হয়।  অর্থাৎ ২০২৩ সালে মোট উৎপাদনশীলতা বেশি হওয়ায় বলা যায় প্রতিষ্ঠানটির আর্থিক অবস্থা ভালো।"
        }
      ]
    }
  ]
}