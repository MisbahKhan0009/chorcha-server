{
  "title": "কুমিল্লা বোর্ড ২০১৯",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব বারেক একজন পিয়াজ ব্যাবসায়ী। তিনি উৎপাদন মৌসুমে কমমূল্যে বিপুল পরিমাণ পিয়াজ ক্রয় করে নিজের বাড়িতে সংরক্ষণ করেন।পরবর্তীতে মূল্য বৃদ্ধি পেলে নিজস্ব পরিবহনে ঢাকায় কাওরন বাজারে বিক্রিয় করে অধিক মুনাফা লাভে সক্ষম হয়।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "উত্তর:বিভিন্ন ধরনের বস্তুগত ও অবস্তুগত সামগ্রীর মধ্যে অভাব পূরনের যে ক্ষমতা বা গুন বিদ্যমান রয়েছে তাকে ঐ সামগ্রীর উপযোগ বলে।"
        },
        {
          "label": "খ",
          "question": "",
          "explanation": "দ্রব্যকে একরূপ হতে অন্যরূপে রূপান্তরের মাধ্যমে গ্রাহকের চাহিদা মোতাবেক যে বিশেষ উপযোগ সৃষ্টি করা হয় তাকে রূপগত উপযোগ বলে। মূলত রূপগত উপযোগ সৃষ্টির মাধ্যমে একটি পন্যকে ব্যাবহার উপযোগী করা হয়।উৎপাদন সে রূপগত উপযোগ সৃষ্টি করে।যেমন: আম থেকে জুস তৈরি,আবার লোহা দিয়ে বিভিন্ন জিনিস তৈরি।"
        },
        {
          "label": "গ",
          "question": "",
          "explanation": "উদ্দীপকে জনাব বারেক পিয়াজ সংরক্ষন এর মাধ্যমে সময়গত উপযোগ সৃষ্টি করেছেন। এমন কিছু পন্য আছে যা বছরের একটি নির্দিষ্ট সময়ে উৎপাদিত হলেও মানুষ সারা বছরই সেই পন্য পেতে চায়। আর এজন্যে পন্যের সময়গত উপযোগ সৃষ্টি করতে হয়। উৎপাদিত পন্য সংরক্ষনের মাধ্যমে যে বাড়তি উপযোগ পাওয়া যায় তাকেই সময়গত উপযোগ বলে। যেমন: আলু,পেঁয়াজ ইত্যাদি বছর নির্দিষ্ট সময় উৎপাদিত হলেও এর চাহিদা সারা বছর থাকে। কিন্তু কিছু কিছু পণ্য সারা বছর উৎপাদন হলেও তার বিক্রয় হয় নির্দিষ্ট মৌসুমে যেমন ছাতা। তাই গুদামজাতকর এর মাধ্যমে স্থানগত উপযোগ সৃষ্টি হয়। ফলে বিক্রেতারা বেশি দামে পণ্য বিক্রয় করতে পারে এবং ক্রেতারা সারাবছর পণ্য ভোগ করতে পারে। উদ্দীপকে জনাব বারেক উৎপাদন মৌসুমে কম মূল্যে পেঁয়াজ ক্রয় করে নিজের বাড়িতে সংরক্ষণ করেন।পরবর্তীতে মূল্য বৃদ্ধি পেলে তা বিক্রয় করেন। এতে তার অধিক মুনাফা লাভ হয়।তার এই লাভের কারণ হলো সে সময়গত উপযোগ সৃষ্টি করেছে। তাই বলা যায় যে, উদ্দীপকে জনাব বারেক পিয়াজ সংরক্ষণের মাধ্যমে সময় কতো উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "না, সময়গত উপযোগ সৃষ্টির মাধ্যমে এবং স্থানগত উপযোগের সৃষ্টিই জনাব বারেকের অধিক মুনাফা লাভের মূল কারণ। এক সময় উৎপাদিত দ্রব্য সংরক্ষণ করে রাখার ফলে অন্য সময় যে বাড়তি উপযোগ পাওয়া যায় তাকে সমাগত উপযোগ বলা। এমন কিছু পন্য আছে যা বছরের একটি নির্দিষ্ট সময়ে উৎপাদিত হলেও মানুষ সারা বছরই সেই পন্য পেতে চায়। আর এজন্যে পন্যের সময়গত উপযোগ সৃষ্টি করতে হয়। উৎপাদিত পন্য সংরক্ষনের মাধ্যমে যে বাড়তি উপযোগ পাওয়া যায় তাকেই সময়গত উপযোগ বলে। যেমন-আলুর মৌসুমে আলুর দাম কম থাকে।কোল্ড স্টোরেজ এ আলু সংরক্ষণ করে অন্য সময় বিক্রয় করলে চাহিদা অনুযায়ী যোগান কম থাকায় আলু বাড়তি অভিযোগ সৃষ্টি করে। আবার বিভিন্ন পণ্য সারা বছর উৎপাদিত হলেও তা বিক্রয় হয় নির্দিষ্ট মৌসুমএ যেমম: ছাতা।আর এইসব পণ্য পরবর্তীতে বিক্রয় করার জন্য সংরক্ষণ করা হয়। যা সময়গত উপযোগ সৃষ্টি করে। কোন দ্রব্য এক জায়গা হতে অন্য জায়গায় স্থানান্তরের ফলে যে অতিরিক্ত উপযোগ সৃষ্টি হয় তাকে স্থানগত উপযোগ বলে। পন্য পরিবহনের মাধ্যমে মূলত স্থানগত উপযোগ সৃষ্টি হয়ে থাকে। স্থানগত উপযোগ সৃষ্টি ছাড়া উৎপাদিত পন্য চুড়ান্ত ভোক্তা বা ব্যবহারকারীদের কাছে পৌছানো সম্ভব হয় না। উদ্দীপকে দেখা যায়, জনাব বারেক মৌসুমের সময় কম মূল্যে পেঁয়াজ ক্রয় করে তার নিজ বাড়িতে সংরক্ষণ করেন। পরবর্তীতে দাম বৃদ্ধি পেলে তার নিজের পরিবহন দিয়ে ঢাকার কারন বাজার নিয়ে বিক্রি করেন।পেঁয়াজ সংরক্ষণ করার মাধ্যমে সে সময়গত উপযোগ সৃষ্টি করেন এবং পরিবহনের মাধ্যমে সে স্থানগত উপযোগ সৃষ্টি করেন। তাই বলা যায় যে, সত্বগত উপযোগ নয় বরং সময়গত ও স্থানগত উপযোগই জনাব বারেকের অধিক মুনাফা লাভের কারণ।"
        }
      ]
    },
    {
      "number": "2",
      "uddipok": "রাজু মিঞা একজন শিক্ষিত যুবক।তিনি নিজ এলাকায় একটি দুগ্ধ খামার প্রতিষ্ঠা করেন।তার খামারে ৪০ টি গরু দেখাশুনা করার জন্য ২০ জন লোক নিয়োগ দেন।তার খামারে দুধের চাহিদা বৃদ্ধি পাওয়ায় ব্যাংক থেকে ২০ লক্ষ টাকা ঋন নিয়ে আরও ৪০ জন লোক নিয়োগ দিয়ে ব্যাবসা সম্প্রসারণ করেন।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "পরিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্ম প্রচেষ্টাকে শ্রম বলে।"
        },
        {
          "label": "খ",
          "question": "",
          "explanation": "ভূমি হলো সৃষ্টির আদি উপাদান। সাধারণভাবে পৃথিবীর উপরিভাগকে ভূমি বললেও প্রকৃতির অবাধ দান মাটি,পানি,বাতাস,খনিজ সম্পদ,বনজ সম্পদ,নদ-নদী ইত্যাদি সবকিছুই ভূমির অন্তর্ভুক্ত। প্রকৃতিতে পাওয়া যায় বলে এর কোন যোগাম দাম নেই এবং এটি অবিনশ্বর। পৃথিবী সৃষ্টির প্রথমদিকে যে পরিমান জল ও স্থল ছিল আজও সেই পরিমান রয়েছে।ফলে এর যোগান সীমিত। যেহেতু এটি প্রকৃতিতে স্থায়িভাবে অবস্থান করেছে সেহেতু এটিকে হস্তান্তর করা যায় না।"
        },
        {
          "label": "গ",
          "question": "",
          "explanation": "উদ্দীপকে রাজুর কাজটি উৎপাদনের সংগঠন উপকরণকে নির্দেশ করে। নির্দিষ্ট উদ্দেশ্য সাধনের জন্য উৎপাদনের উপকরণকে একত্রিত করে এদের মধ্যে সামঞ্জস্যপূর্ণ সমন্বয়ে বিধানপূর্বক কোনো প্রতিষ্ঠান গঠন, পরিচালনা ও নিয়ন্ত্রণ কাজই হলো সংগঠন। এর মাধ্যমে উৎপাদনের অন্যান্য উপাদান কে একত্রিত করা হয়, উপাদানগুলো একই উদ্দেশ্য সাধনের জন্য ব্যবহার করা হয়। এটি উৎপাদনের একটি গুরুত্বপূর্ণ উপাদান। রাজু নিজ এলাকায় একটি দুগ্ধ খামার প্রতিষ্ঠা করেন। কর্মচারীদের সহায়তায় ও নিজস্ব ব্যবস্থাপনায় দুগ্ধ খামারে তিনি সফলতা অর্জন করেন। এখানে তিনি ২০ লক্ষ টাকার ঋণ নিয়ে মূলধন হিসেবে ব্যবহার করেছেন এবং কয়েকজন কর্মচারীকে কাজে লাগিয়েছেন অর্থাৎ তিনি একজন সংগঠকের ভূমিকা পালন করেছেন। তাই বলা যায়, রাজুর সফলতায় উৎপাদনের সংগঠন উপকরণটিকে নির্দেশ করেন।"
        },
        {
          "label": "ঘ",
          "question": "",
          "explanation": "সংগঠনের বিচারে রাজুর প্রতিষ্ঠানটি একটি এক মালিকানা প্রতিষ্ঠান। উদ্দীপকে প্রতিষ্ঠানটি কর্মসংস্থানে গুরুত্বপূর্ণ অবদান রাখছে। একক মালিকানায় গঠিত ও পরিচালিত ব্যবসায়ীকে এক মালিকানা ব্যবসায় বলে। এক্ষেত্রে মালিক এক আমল খান সরবরাহ করবে, লাভ ও ক্ষতি একাই ভোগ করবে, একাই পরিচালনা করবে, একাই ঝুকি বহন করবে। এর গঠন এবং বিলোপসাধন প্রক্রিয়াও সহজ। একজন মালিক বলে দ্রুত সিদ্ধান্ত গ্রহণ করা যায়। বাংলাদেশের যেসকল শিল্প কারখানা রয়েছে তার ৯০% হলো ক্ষুদ্র ও মাঝারি সংগঠন যার বেশিরভাগ এক মালিকানা সংগঠন। সংগঠনটির গঠন অত্যন্ত সহজ, এতে মালিকের ব্যক্তিগত উদ্যম উৎসাহ বেশি থাকে এবং দ্রুত সিদ্ধান্ত গ্রহণ সহজ হয়। ফলে অধিক নমনীয়তা বিরাজ করে। জনশক্তির প্রায় ৮০% এ ধরনের সংগঠনে নিয়োজিত। জাতীয় উৎপাদনে এদের অবদান প্রায় ৭৫ %।অর্থাৎ দেশের কর্মসংস্থানের একটি বড় অংশ হচ্ছে এই একমালিকানা কারবার। সুতরাং বলা যেতে পারে, দেশের কর্মসংস্থানে উত্তর প্রতিষ্ঠানটি গুরুত্বপূর্ণ অবদান রাখছে।"
        }
      ]
    },
    {
      "number": "3",
      "uddipok": "রাম, রহিম, সুমন তিন বন্ধু মিলে একটি সফটওয়্যার কোম্পানি চালু করেন। তারা দেশি-বিদেশি অনেক ডাটা সংগ্রহ করার কাজে দক্ষ কর্মী নিয়োগ ও আধুনিক প্রযুক্তি ব্যবহার করেন। প্রতিযোগিতায় টিকে থাকার জন্য তারা তথ্যের মান ও দ্রুত সেবা দানের ওপর অধিক গুরুত্বরোপ করেন।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "পন্যের মান তদারকি করা এবং বিচ্যুতি হলে সংশোধনমূলক ব্যাবস্থা গ্রহণ করাকে মান নিয়ন্ত্রণ বলে।"
        },
        {
          "label": "খ",
          "question": "",
          "explanation": "সেবার অস্পর্শনীয়তা বলতে সেবা ক্রয়ের পূর্বে তা দেখা, স্বাদ নেয়া,অনুভব করা,শোনা বা গন্ধ নেয়ার অক্ষমতা কে বোঝায়। বস্তুত সেবা হচ্ছে অস্পর্শনীয়। এ কারনে সেবার কোন সুনির্দিষ্ট আকার নেই।সেবার এই বৈশিষ্ট্যের কারণেই সেবা চোখে দেখা যায় না, অনুভব করা যায় না, স্বাদ বা গন্ধ কিছুই নেওয়া যায় না। আর তাই অস্পর্শনীয়তা সেবা একটি অন্যতম বৈশিষ্ট্য হিসেবে বিবেচিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ব্যবসায়ীটি সেবা খাতের অন্তর্ভুক্ত। অর্থনৈতিক যেসব কাজের মাধ্যমে অবস্তুগত দ্রব্য উৎপাদিত হয়, অর্থাৎ যা অদৃশ্য, মানুষের বিভিন্ন অভাব পূরণ করে এবং যার বিনিময় মূল্য রয়েছে, তাকে সেবা খাত বলে। সেবা খাত মূলত সেবা প্রদান করে থাকে, কিন্তু কোনো কিছু উৎপাদন করে না। খুচরা বিক্রয়, ব্যাংক, বিমা, হোটেল, রিয়েল স্টেট, শিক্ষা, স্বাস্থ্য, সামাজিক কর্মকাণ্ড, কম্পিউটার সেবা, বিনোদন, প্রচার মাধ্যম, যোগাযোগ, বিদ্যুৎ, গ্যাস, পানি সরবরাহ ইত্যাদি কাজ সেবাখাতের অন্তর্ভুক্ত। সেবাখাত অর্থনীতির একটি গুরুত্বপূর্ণ অংশ। উদ্দীপকে দেখা যায়, রাম,রহিম,সুমন তিন বন্ধু মিলে একটি সফটওয়্যার কোম্পানি চালু করেন। তারা দেশি-বিদেশি অনেক ডাটা সংগ্রহ করার কাজে দক্ষ কর্মী নিয়োগ ও মাধ্যমিক প্রযুক্তি ব্যবহার করেন। তাদের এই মাধ্যমে ভোক্তারা বিভিন্ন ধরনের সুযোগ সুবিধা নিয়ে থাকেন। যা সেবা খাতের অন্তর্গত। তাই বলা যায় যে, উদ্দীপকে উল্লিখিত ব্যবসায়টি সেবা খাতের অন্তর্গত।"
        },
        {
          "label": "ঘ",
          "question": "",
          "explanation": "হ্যাঁ। প্রতিযোগিতা মূলক পরিবেশে টিকে থাকার জন্য উৎপাদনশীলতার চ্যালেঞ্জ মোকাবিলা করা অত্যন্ত জরুরী। উৎপাদনের ক্ষেত্রে উৎপাদনশীলতা অনেক গুরুত্বপূর্ণ একটি বিষয়। উৎপাদনশীলতা বৃদ্ধি যেকোনো উৎপাদন শিল্প প্রতিষ্ঠানের জন্যই আবশ্যক।সাধারণভাবে উৎপাদনশীলতা বলতে উৎপাদিত পণ্য ও উৎপাদনা ব্যবহৃত উপাদানের অনুপাতকে বোঝায়। বিভিন্ন প্রতিকূল পরিবেশের কারণে প্রতিষ্ঠানের উৎপাদনশীলতা কমে যায়, তাকে উৎপাদনশীলতার চ্যালেঞ্জ হিসেবে গণ্য করা হয়। মূলত উৎপাদন ক্ষেত্রে ক্রমশ ব্যয় বৃদ্ধি, চাহিদা হ্রাস,বিক্রয় অনিশ্চয়তা প্রায়ই উৎপাদনশীলতাকে চ্যালেঞ্জ এর মুখে ঠেলে দেয়।উৎপাদনশীলতার ওপর প্রভানবিস্তাতকারী এরূপ ঝুঁকি ও অনিশ্চয়তাকে উৎপাদন চ্যালেঞ্জ বলে।উৎপাদন চ্যালেঞ্জগুলো হল, ব্যবস্থাপনার অদক্ষতা, উৎপাদনের উপকরণের অভাব, কাঁচামালের যোগান, যন্ত্রপাতির কম ক্ষমতা, প্রযুক্তির অভাব, সমন্বয়ের অভাব, অবকাঠামগত উন্নয়নের অভাব, কর্মীদের অদক্ষতা, অনুন্নত কাঁচামাল, প্রতিকূল প্রাকৃতিক পরিবেশ, সঠিক পরিকল্পনার অভাব, নিয়ন্ত্রণের অভাব, দুর্নীতি ইত্যাদি। উদ্দীপকে রাম,রহিম সুমন তিন বন্ধু মিলে একটি সফটওয়্যার কোম্পানি চালু করেন। তারা দেশে-বিদেশি অনেক ডাটা সংগ্রহ করার কাজে দক্ষ কর্মী নিয়োগ করেন। প্রতিযোগিতায় টিকে থাকার জন্য তারা তথ্যের মান ও দ্রুত সেবা দানের ওপর অধিক গুরুত্বরোপ করেন। উৎপাদন চ্যালেঞ্জ মোকাবেলার মাধ্যমে তাদের এই কাজ অনেক সহজ হয়ে যাবে। তাই বলা যায়, প্রতিযোগিতামূলক পরিবেশের টিকে থাকার জন্য উৎপাদনশীলতার চ্যালেঞ্জ মোকাবেলা করা অত্যন্ত জরুরী।"
        }
      ]
    },
    {
      "number": "4",
      "uddipok": "\"মলি ডল হাউস \" একটি খেলনা বিপণনকারী প্রতিষ্ঠান। বিভিন্ন দিবস উপলক্ষে প্রতিষ্ঠানটি ক্রেতাদের রুচি ও চাহিদা অনুযায়ী খেলনা গুলোর মানের পরিবর্তন না করে শুধু বাহ্যিক সৌন্দর্যকে আকর্ষণীয় করে খেলনা উৎপাদন ও বিপণন করে। প্রথম দিকে বিক্রয় বেশি হলেও আস্তে আস্তে বিক্রয়ের হ্রাস পায়।ফলে কোম্পানিটি দীর্ঘমেয়াদি সফলতা অর্জন করার লক্ষ্যে নতুন ও উন্নত কলা কৌশল এবং কম্পিউটার ভিত্তিক প্রযুক্তির ব্যবহার করে নতুন ডিজাইনের খেলনা উৎপাদন ও বিপণন করে।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "পণ্যের আকার আকৃতি, রং, গুনাগুন পরিবর্তন না করে শুধু পণ্যের প্যাকেজিং পরিবর্তন করাকে প্যাকেজিং ডিজাইন বলে।"
        },
        {
          "label": "খ",
          "question": "",
          "explanation": "যে ডিজাইন পণ্যের কার্যকারিতা বা উপযোগিতা পরিবর্তন করা হয় তাকে ক্রিয়াগত বা ব্যবহারিক ডিজাইন বলে। এক্ষেত্রে পণ্যের কার্যকারিতা বা মান প্রত্যক্ষভাবে বৃদ্ধি পায়। পণ্যের বর্তমান কার্যকারিতা ও মান পরিবর্তনের জন্য এ ডিজাইন করা হয়। এক্ষেত্রে বাহ্যিক অবয়বকে গুরুত্ব দেওয়া হয় না।সে কারণে পণ্যের রং, স্টাইল, ডিজাইন কিছুর পরিবর্তন হয় না। তাই বলা যায় যে, ব্যবহারিক ডিজাইনে পনের বাহ্যিক দৃশ্য মুখ্য নয়।"
        },
        {
          "label": "গ",
          "question": "",
          "explanation": "শুরুতে \"মলি ডল হাউস\" রুচিসম্মত বা নান্দনিক ডিজাইন অনুসরণ করেছেন। যে ডিজাইনের ক্ষেত্রে পণ্যের মানকে গুরুত্ব না দিয়ে ক্রেতাদের নিকট পণ্যটিকে আকর্ষণীয় করে তোলার চেষ্টা করা হয় তাকে রুচিসম্মত বা নান্দনিক ডিজাইন বলে। এ ধরনের পণ্য ডিজাইনের ক্ষেত্রে পণ্যের মানকে গুরুত্ব না দিয়ে ক্রেতাদের নিকট পণ্যটিকে আকর্ষণীয় করে তোলার চেষ্টা করা হয়।এক্ষেত্রে ক্রেতারা পণ্যের সৌন্দর্য দেখে ক্রয় আগ্রহী হয়। উদ্দীপকে দেখা যায়, \"মলি ডল হাউস\"একটি খেলনা বিপণনকারী প্রতিষ্ঠান। বিভিন্ন দিবস উপলক্ষে প্রতিষ্ঠানদের রুচি ও চাহিদা অনুযায়ী খেলনার মানের পরিবর্তন না করে শুধু বাহ্যিক সৌন্দর্যকে আকর্ষণীয় করে তোলে।আর এই ডিজাইন রুচিসম্মত বা নান্দনিক ডিজাইনের মধ্যে পড়ে। তাই বলা যায় যে, শুরুতে তারা রুচিসম্মত বা নান্দনিক ডিজাইন অনুসরণ করে ছেন।"
        },
        {
          "label": "ঘ",
          "question": "",
          "explanation": "দ্বিতীয় পর্যায়ে অনুসরণকৃত ডিজাইনের নাম হল উৎপাদন ডিজাইন। উদ্দীপকে \"মলি ডল হাউজ \"পরবর্তীতে উৎপাদন ডিজাইন অনুসরণ করেন। যে ডিজাইনের মূল লক্ষ্য হলো- নতুন ও উন্নত কলা কৌশল ব্যবহার করে পণ্য বা সেবা উৎপাদন করা তাকে উৎপাদন ডিজাইন বলে। এরূপ ডিজাইনের মূল উদ্দেশ্য হলো- উৎপাদনের ক্ষেত্রে এর অপচয় হ্রাস করা, উৎপাদনশীলতা বৃদ্ধি করা এবং ব্যয় হ্রাসের উপর অধিক গুরুত্বারোপ করা।এর মাধ্যমে পণ্যের মানকে বেশি গুরুত্ব দেওয়া হয়। উদ্দীপকে দেখা যায়, \"মলি ডল হাউস \"প্রথমে নান্দনিক ডিজাইন অনুসরণ করলেও পরবর্তীতে তারা উৎপাদন ডিজাইন ব্যবহার করেন। তারা নতুন কলা কৌশল এবং কম্পিউটার ভিত্তিক প্রযুক্তি ব্যবহার করে পন্য উৎপাদন করেন। ফলে তাদের পণ্য নান্দনিক হওয়ায় এবং বর্তমানে উৎপাদন ডিজাইন ব্যবহার করার কারণে পণ্যের মান ভালো হয়। যাকে তার আগ্রয় করতে অনেক আগ্রহী হবে। তাই বলা যায়, দ্বিতীয় পর্যায়ের ডিজাইন যথা উৎপাদন ডিজাইন অনুসরণ করা তাদের প্রতিষ্ঠানের জন্য কল্যাণকর।"
        }
      ]
    },
    {
      "number": "5",
      "uddipok": "জনাব মশিউর একজন স্বনামধন্য উকিল। মামলার সংক্রান্ত সকল বিষয় দিয়ে তিনি নিজেই দেখাশুনা করেন এবং মক্কেলদের সর্বোচ্চ গুরুত্ব দেন। অন্যদিকে, \"অসলিমা ফ্যাশন\" নিজের কারখানায় বিভিন্ন বিভাগের পৃথক পৃথক কর্ম সম্পাদনের মাধ্যমে পোশাক উৎপাদন ও রপ্তানি করেন। অসলিমা ফ্যাশন এর বর্তমানে প্রায় ২০০০ জন শ্রমিক কাজ করে।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "সমতার ভিত্তিতে একই শ্রেণীভুক্ত মানুষ সমবায় আইন অনুযায়ী নিজেদের অর্থনৈতিক উন্নয়নের লক্ষ্যে যে ব্যবসায় সংগঠন গড়ে তুলে তাকে সমবায় সমিতি বলে।"
        },
        {
          "label": "খ",
          "question": "",
          "explanation": "এক অঞ্চল হতে অন্য অঞ্চলের শ্রমিকের প্রস্থানকে শ্রমের ভৌগোলিক গতিশীলতা বলে। শ্রমিক যদি তার বর্তমান কর্মস্থল ত্যাগ করে অন্য অঞ্চলে গিয়ে কর্মে নিয়োজিত হয় তবে তাকে শ্রমের ভৌগোলিক গতিশীলতা বলা হবে। এক্ষেত্রে বিশেষ কোন পণ্য উৎপাদনে ভৌগোলিক শ্রম ভূমিকা রাখে। নির্মাণ শ্রমিকেরা সব জায়গায় কাজ করতে পারলেও তৈরি পোশাক শিল্পের শ্রমিকরা নির্দিষ্ট অঞ্চলে কাজ করতে স্বাচ্ছন্দ বোধ করে।"
        },
        {
          "label": "গ",
          "question": "",
          "explanation": "উদ্দীপকে জনাব মশিউর রহমানের শ্রমকে মানসিক শ্রম বলে অভিহিত করা যায়। কোন ব্যক্তির অকায়িত শ্রমকে মানসিক শ্রম বলে। অর্থাৎ মানবিক শ্রমের ক্ষেত্রের শারীরিক কষ্ট কম হবে এক্ষেত্রে মানুষ মেধা দিয়ে বেশি চিন্তা করবে। মানুষের সারাদিনের কর্মপরিকল্পনা কি হবে তা সে মেধা দিয়ে চিন্তা করে ঠিক করবে আর শরীর দিয়ে তা বাস্তবায়ন করবে।অনেক শারীরিক পরিশ্রমের কাজ মানসিক শ্রম দিয়ে অল্প সময়ে করা যায়। তবে বিষয়টি এমন নয় যে, যারা মানসিক শ্রম দেয় তাদের কোন শারীরিক পরিশ্রম হয় না। তাদেরও শারীরিক পরিশ্রম হয় তবে খুবই কম যেমন: ডাক্তার রোগী দেখেন এখানে তার মানসিক শ্রম মুখ্য তবে রোগের তথ্য সংগ্রহ, ফাইল তৈরি,তথ্য সংরক্ষণ ইত্যাদি সামান্য শারীরিক শ্রম রয়েছে। উদ্দীপকে জনাব মশিউর একজন স্বনামধন্য উকিল। মামলা সংক্রান্ত বিষয়াদি তিনি নিজেই দেখাশোনা করেন। মক্কেলদের তিনি সর্বোচ্চ গুরুত্ব দেন। জনাব মশিউর ব্রেন দিয়ে কাজ করেন কারণ এখানে বুদ্ধি দিয়ে মামলা জয়লাভ করতে হয়। বুদ্ধির খেলায় এ পেশার চেয়ে যত পারারদর্শী তার পক্ষে মামলার জয় ছিনিয়ে আনা সম্ভব। শরীর দিয়ে সারাদিন পরিশ্রম করেও মামলায় জয়ী হওয়া যাবে না। তাই বলা যায়, জনাব মোশিউরের শ্রম কে বলা হবে মানসিক শ্রম।"
        },
        {
          "label": "ঘ",
          "question": "",
          "explanation": "উদ্দীপকে জনাব মশিউর ও আকলিমা ফ্যাশনের শ্রম এক নয় ভিন্ন। আসলিমা ফ্যাশন নিজের কারখানায় বিভিন্ন বিভাগের পৃথক পৃথক সম্পাদনের মাধ্যমে উৎপাদন ও রপ্তানি করেন। বর্তমানে প্রায় ২০০০ শ্রমিক কাজ করেন। তিনি যে শ্রম দেন তা হল শারীরিক শ্রম কারণ উৎপাদন কাজের জন্য শারীরিক শ্রম প্রয়োজন। মানসিক শ্রম দ্বারা পরিকল্পনা তৈরি হয় কিন্তু সেটি বাস্তবায়িত হয় শারীরিক শ্রম দ্বারা। উদ্দীপকে জনাব মশিউর যে শ্রম দেন তা হল মানসিক শ্রম। তিনি বুদ্ধি খাটিয়ে মানুষকে মামলায় জয়ী করে দেন। এক্ষেত্রে মানসিক শ্রমের প্রাধন্য বেশি আর আসলিমা শারীরিক শ্রম দ্বারা পণ্য উৎপাদন করেন। তবে উৎপাদন ক্ষেত্রে একদিকে যেমন শারীরিক শ্রমের প্রয়োজন আছে তেমনি মানসিক শ্রমেরও দরকার আছে। তবে কোন কোন ক্ষেত্রে শারিশ্রম বেশি আবার কোন কোন ক্ষেত্রে মানসিক শ্রম বেশি হতে পারে। এক্ষেত্রে শারীরিক শ্রমের প্রাধান্য বেশি। পরিশেষে বলা যায়, জনাব মশিউর ও আসমা ফ্যাশনের শ্রম এক নয়। একজন দিচ্ছে মারসি শ্রম আর অপরজন দিচ্ছেন শারীরিক শ্র ম।"
        }
      ]
    },
    {
      "number": "6",
      "uddipok": "SFL বাংলাদেশের একটি বিখ্যাত প্লাস্টিক সামগ্রী উৎপাদনকারী প্রতিষ্ঠান। কোম্পানির তাদের পণ্য উৎপাদনের ক্ষেত্রে ক্রেতার সন্তুষ্টি, কর্মচারীদের সম্পৃক্ততা ও পণ্যের গুণের ধারাবাহিকতা বজায় রাখতে সচেষ্ট। তিনি BSTI এর কাছ থেকে সনদ গ্রহণ করেছেন। বর্তমানে তারা তাদের উৎপাদিত পণ্য বাহিরের দেশে রপ্তানি করতে আগ্রহী। কিন্তু ক্রেতার আস্থা অর্জন করতে পারবে কিনা তা নিয়ে তারা শংকিত।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "পণ্য বা সেবার মান অর্জনের নিমিত্তে মান ব্যবস্থাপনার কার্যাবলীর সুনির্দিষ্ট প্রয়োগকে মান নিশ্চিতকরণ বলে।"
        },
        {
          "label": "খ",
          "question": "",
          "explanation": "ওয়ারান্টি পণ্যের বাহ্যিক ব্যর্থতার ব্যয়ের সাথে জড়িত। কোন প্রতিষ্ঠানের উৎপাদিত পণ্য ক্রেতা বা ভোক্তার নিকট বিক্রয় করার পর কোন ত্রুটি দেখা দিলে সে বাবদ যে ব্যয় হয় তাকে বাহ্যিক ব্যর্থতার ব্যয় বলে। পণ্য বিক্রয়ের পর ক্রেতা কোন ত্রুটি দেখতে পেলে পণ্যটি যদি ওয়ারেন্টির আওতায় থাকে তাহলে সেটা মেরামত করে দিতে হয়। এটা কোম্পানির দায়িত্ব। ওয়ারেন্টি হচ্ছে ক্রেতা ও বৃত্তিতার মধ্যে লিখিত চুক্তি যেখানে কোন ত্রুটি পেলে বিক্রেতা মেরামত করতে বাধ্য থাকবে। সুতরাং, ওয়ারেন্টি পণ্যের বাহ্যিক ব্যর্থতার সাথে জড়িত।"
        },
        {
          "label": "গ",
          "question": "",
          "explanation": "উদ্দীপকে উল্লেখিত প্রতিষ্ঠানটি উৎপাদনের ক্ষেত্রে সার্বিক মান ব্যবস্থাপনা অনুসরণ করেছে। সার্বিক মান ব্যবস্থাপনা হচ্ছে সেই মতবাদ বা দর্শন যা একটি সংগঠনের সকলের সাথে সম্পৃক্ত যা মান উন্নয়ন এবং ক্রেতা সন্তুষ্টি অর্জনের ধারাবাহিক প্রচেষ্টা। ক্রেতারা কী চায়, তা খুঁজে বের করা। ক্রেতাদের প্রত্যাশা অনুযায়ী পণ্য বা সেবার নকশা করা। নকশা অনুযায়ী পণ্য উৎপাদনের জন্য প্রয়োজনীয় কাঁচামাল ক্রয়করণ। উদ্দীপকে SFL বাংলাদেশের একটি বিখ্যাত প্লাস্টিক সামগ্রী উৎপাদনকারী প্রতিষ্ঠান। কোম্পানি তাদের পণ উৎপাদনের ক্ষেত্রে ক্রেতার সন্তুষ্টি, কর্মচারীর সম্পৃক্ততা ও পণ্যের গুণের ধারাবাহিকতা বজায় রাখতে সচেষ্ট। যা সার্বিক মান ব্যবস্থাপনার মধ্যে পড়ে। সার্বিক মান ব্যবস্থাপনায় ক্রেতারা কি চায় তা খুঁজে বের করে তেমন পণ্য তৈরি করা।ক্রেতা সন্তুষ্টি অর্জনের জন্য ক্রেতাদের ইচ্ছাকে গুরুত্ব দেওয়া। উদ্দীপকে SFL কোম্পানি সার্বিক মান ব্যবস্থাপনার সব কাজই করেছে। তাই বলা যায় যে, উদ্দীপকে উল্লেখিত প্রতিষ্ঠানটি উৎপাদনের ক্ষেত্রে সার্বিক মান ব্যবস্থাপনা অনুসরণ করেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত প্রতিষ্ঠানটি ISO থেকে সনদপ্রাপ্ত হলে তাদের দুশ্চিন্তা দূর হতে পারে। ISO এর পূর্ণরূপ হল International Organization for Standardization। আন্তর্জাতিক মান সংস্থা বা আন্তর্জাতিক মানক সংস্থা (আইএসও) একটি আন্তর্জাতিক সংস্থা যা বিভিন্ন দেশের মান নিয়ন্ত্রণকারী প্রতিষ্ঠানের সমন্বয়ে গঠিত। ১৯৪৭ সালের ২৩ ফেব্রুয়ারি এটি প্রতিষ্ঠিত হয়। এটির প্রধান কাজ শিল্প ও বাণিজ্যের বিভিন্ন বিষয়ের উপর মান নির্ধারণ, প্রণয়ন এবং বিভিন্ন প্রতিষ্ঠানকে মানের সনদপত্র প্রদান। এটির মাধ্যমে বিভিন্ন প্রতিষ্ঠানের পণ্যের গুনাগুন পরীক্ষা করে একটি সনদ দেওয়া হয়। এই সনদ থাকলে প্রতিষ্ঠান পণ্যের সকল তথ্য ক্রেতারা পেতে পারে। তাই ভোগতারা এই সনদ থাকা পণ্য ক্রয় করতে আগ্রহী হয়। উদ্দীপকে কোম্পানিটি সার্বিক মান ব্যবস্থাপনার মাধ্যমে পণ্য উৎপাদন করে থাকেন। প্রতিষ্ঠানটি BSTI থেকে সনদ নেন।তারা তাদের পণ্য বাহিরের দেশেও রপ্তানি করতে আগ্রহী। কিন্তু ক্রেতার আস্থা অর্জন করতে পারবে কিনা তা নিয়ে তারা শঙ্কিত। এজন্য তারা যদি iso সনৎপ্রাপ্ত হয় তাহলে দেশের বাহিরে সবাই তাদের পণ্য সম্পর্কে জানতে পারবে। ক্রেতারা তাদের পণ্য সহজে ক্রয় করবে। তারা খুব সহজে ক্রেতার আস্থা অর্জন করতে পারবে। তাই বলা যায় যে, ISO সনদপ্রাপ্ত হলে তারা তাদের দুশ্চিন্তা থেকে রেহাই পাবে।"
        }
      ]
    },
    {
      "number": "7",
      "uddipok": "'উনিশ বিশ' নামক একটি প্রতিষ্ঠান ২০১২ সালে ২০ কোটি টাকা এবং ২০০ জন শ্রমিক নিয়ে যাত্রা শুরু করে। প্রতিষ্ঠানটির উৎপাদিত পণ্য ব্যাপক হারে চাহিদা সৃষ্টি করায় ২০১৭ সালে আরও ১৫ কোটি টাকা এবং ১০০ জন শ্রমিক নিয়োগ দিয়ে ব্যবসায় সম্প্রসারণ করে। বর্তমানে সংগঠনটি জাতীয় অর্থনীতিতে বিশেষ অবদান রাখছে।",
      "tag": "CB 19",
      "sub_questions": [
        {
          "label": "ক",
          "question": "মিতব্যয়ী উৎপাদন মাত্রা কী?",
          "explanation": "মিতব্যয়ী উৎপাদান মাত্রা বলতে উপাদনের ঐ স্তরকে বোঝায়, যেখানে পণ্যের এককপ্রতি গড় উৎপাদন ব্যয় কম হয়।"
        },
        {
          "label": "খ",
          "question": "ক্ষুদ্র এন্টারপ্রাইজে দ্রুত সিদ্ধান্ত নেওয়া যায়\" ব্যাখ্যা করো।",
          "explanation": "ক্ষুদ্র এন্টারপ্রাইজ একমালিকানা বা অংশীদারি সংহঠন হয়ে থাকে। এ কারণেই এ ব্যবসায়ে দ্রুত সিদ্ধান্ত নেওয়া সম্ভব হয়। উৎপাদনধর্মী ক্ষুদ্র শিল্প প্রতিষ্ঠানে মূলধনের পরিমাণ হয় ৭৫ লক্ষ থেকে ১৫ কোটি টাকা। এ কারণে এ ব্যবসায়ের আকৃতি ছোট হয়ে থাকে। তাছাড়া মালিক সংখ্যাও থাকে একজন বা কম সংখ্যক। এ কারণে সবাই যেকোনো সিদ্ধান্ত খুব তাড়াতাড়ি নিতে পারে। কারণ তাদের নিজেদের মধ্যে বোঝা-পড়া ভালো থাকে। ফলে ক্ষুদ্র শিল্প প্রতিষ্ঠানে দ্রুত সিদ্ধান্ত নেওয়া সম্ভব হয়।"
        },
        {
          "label": "গ",
          "question": "২০১২ সালে 'উনিশ-বিশ' যে ধরনের এন্টারপ্রাইজ ছিল তা ব্যাখ্যা করো।",
          "explanation": "২০১২ সালে 'উনিশ বিশ' মাঝারি এন্টারপ্রাইজ ছিল। জাতীয় শিল্পনীতি ২০১০ অনুসারে; মাঝারি উৎপাদনধর্মী এন্টারপ্রাইজের মূলধন হবে ১০ থেকে ৩০ কোটি টাকা। এতে কর্মরত শ্রমিক সংখ্যা হবে ১০০-২৫০ জন। 'উনিশ বিশ' নামক একটি প্রতিষ্ঠান ২০১২ সালে ২০ কোটি টাকা নিয়ে পণ্য উৎপাদন ও বিপণন শুরু করে। প্রতিষ্ঠাকালীন সময়ে এর শ্রমিক সংখ্যা ছিল ২০০ জন। এক্ষেত্রে উল্লেখ্য, ২০১২ সালে জাতীয় শিল্পনীতি ২০১০ বলবৎ ছিল। এ কারণে ঐ আইনের আলোকে এ ব্যবসায়টিকে সঙ্গায়িত করতে হবে। এ ব্যবসায়ের মূলধন ও শ্রমিক সংখ্যার সাথে ২০১০-এর শিল্পনীতিতে বর্ণিত মাঝারি এন্টারপ্রাইজের মিল আছে। তাই 'উনিশ বিশ' প্রতিষ্ঠানটি হলো মাঝারি প্রতিষ্ঠান।"
        },
        {
          "label": "ঘ",
          "question": "উদ্দীপকের প্রতিষ্ঠানটির ২০১৭ সালের কাঠামোগত ধরন উল্লেখপূর্বক জাতীয় অর্থনীতিতে এর অবদান মূল্যায়ন করো।",
          "explanation": "২০১৭ সালে 'উনিশ বিশ' প্রতিষ্ঠানটি মাঝারি এন্টারপ্রাইজ ছিল, যা জাতীয় অর্থনীতিতে এ প্রতিষ্ঠান গুরুত্বপূর্ণ ভূমিকা রাখে। ২০১৬ সালের জীতীয় শিল্পনীতি অনুসারে মাঝারি এন্টারপ্রাইজের মূলধন হবে ১৫ কোটি থেকে ৫০ কোটি টাকা। তাছাড়া এক্ষেত্রে কর্মরত শ্রমিক সংখ্যা হবে ১২১-৩০০ জন। এ ধরনের প্রতিষ্ঠান কর্মসংস্থান সৃষ্টির পাশাপাশি জাতীয় আয় বাড়াতে ভূমিকা রাখে। ২০১২ সালে 'উনিশ বিশ' প্রতিষ্ঠানটির মূলধন ছিল ২০ কোটি এবং কর্মরত শ্রমিক সংখ্যা ২০০ জন। ২০১৭ সালে আরও ১৫ কোটি টাকা বিনিয়োগ এবং ১০০ শ্রমিক নিয়োগ দেওয়া হয়। এতে এ প্রতিষ্ঠানের মূলধন দাঁড়ায় ৩৫ কোটি টাকা এবং শ্রমিক সংখ্যা ৩০০ জন। ২০১৭ সালে ব্যবসায়টির মূলধন ও শ্রমিক সংখ্যা মাঝারি এন্টাপ্রাইজের বৈশিষ্ট্যের সাথে সামঞ্জস্যপূর্ণ। ২০১৭ সালেও 'উনিশ বিশ' প্রতিষ্ঠানটির কাঠামোগত পরিবর্তন হয়নি। তবে এখানে কর্মরত শ্রমিক সংখ্যা ও বিনিয়োজিত মূলধনের পরিমাণ বেড়েছে। ফলে প্রতিষ্ঠানটি দেশের জাতীয় আয় ও কর্মসংস্থান সৃষ্টিতে বেশি ভূমিকা রাখছে। এতে প্রত্যক্ষ ও পরোক্ষভাবে দেশের মানুষের জীবনযাত্রার মান বাড়ছে। তাছাড়া প্রাকৃতিক সম্পদের সদ্ব্যবহারেও প্রতিষ্ঠানটি ভূমিকা রাখছে। তাই বলা যায়, 'উনিশ বিশ' প্রতিষ্ঠানটি জাতীয় অর্থনীতিতে গুরুত্বপূর্ণ ভূমিকা রাখছে।"
        }
      ]
    },
    {
      "number": "8",
      "uddipok": "একটি দেশের মোট জনসংখ্যা ১০ কোটি। ২০১৭ সালে দেশটির জাতীয় আয় ছিল ৫০,০০০ কোটি মার্কিন ডলার। উন্তু বছর দেশটির ভোগ ব্যয় ছিল ৬,০০০ কোটি ডলার, মোট বিনিয়োগ ছিল ৫,০০০ কোটি মার্কিন ডলার এবং মোট সরকারি ব্যয় ছিল ২,০০০ কোটি মার্কিন ডলার। ২০১৮ সালে মাথাপিছু আয় ছিল ৫,৫০০ ডলার।",
      "tag": "CB 19",
      "sub_questions": [
        {
          "label": "ক",
          "question": "ব্যয়যোগ্য আয় কী?",
          "explanation": "জনগণের আয় থেকে কর এবং আনুষঙ্গিক অন্যান্য খরচ বাদ দিলে যা অবশিষ্ট থাকে তাই হলো ব্যয়যোগ্য আয়।"
        },
        {
          "label": "খ",
          "question": "মোট জাতীয় উৎপাদন কীভাবে পরিমাপ করা যায়? ব্যাখ্যা করো।",
          "explanation": "একটি নির্দিষ্ট সময়ে কোনো দেশের নাগরিক যে পরিমাণ দ্রব্যসামগ্রী ও সেবাকর্ম উৎপাদন করে, তার আর্থিক মূল্যকে মোট জাতীয় উৎপাদন বলে। মোট জাতীয় উৎপাদনের ক্ষেত্রে বিদেশে অবস্থানরত দেশীয় নাগরিকের আয়ও অন্তর্ভুক্ত হয়। কিন্তু দেশে অবস্থানরত বিদেশি নাগরিকের আয় অন্তর্ভুক্ত হয় না। মোট জাতীয় উৎপাদন তিনভাবে গণনা করা যায়। যথা: উৎপাদন, আয় ও ব্যয় পদ্ধতি। আয় ও ব্যয় পদ্ধতিতে মোট জাতীয় উৎপাদন নির্ণয়ের সূত্রটি হলো- আয় পদ্ধতি = খাজনা + মজুরি + সুদ + মুনাফা ব্যয় পদ্ধতি = ভোগ ব্যয় + বিনিয়োগ ব্যয়+ সরকারি ব্যয় + নিট রপ্তানি।"
        },
        {
          "label": "গ",
          "question": "উদ্দীপকের তথ্য থেকে ২০১৭ সালের মোট দেশজ উৎপাদন (GDP) নির্ণয় করো।",
          "explanation": "একটি নির্দিষ্ট সময়ে (সাধারণত এক বছর) একটি দেশের ভৌগোলিক সীমারেখার মধ্যে যেসব পণ্য ও সেবাসামগ্রী উৎপাদিত হয় তার মোট আর্থিক মূল্যকে মোট দেশজ উৎপাদন (GDP) বলা হয়। দেওয়া আছে, একটি দেশের ২০১৭ সালের মোট ভোগ ব্যয় (C) = ৬,০০০ কোটি ডলার মোট বিনিয়োগ ব্যয় (I) = ৫,০০০ কোটি ডলার মোট সরকারি ব্যয় (G) = ২,০০০ কোটি ডলার দেশটির মোট দেশজ উৎপাদন, GDPC+I+G = (৬,০০০ + ৫,০০০ + ২,০০০) কোটি ডলার = ১৩,০০০ কোটি ডলার সুতরাং, উদ্দীপকের দেশটির মোট দেশজ উৎপাদনের পরিমাণ হলো ১৩,০০০ কোটি ডলার।"
        },
        {
          "label": "ঘ",
          "question": "\"২০১৭ সালের তুলনায় ২০১৮ সালে দেশটির অর্থনৈতিক অবস্থার উন্নতি হয়েছে\"-মাথাপিছু আয় নির্ণয়ের মাধ্যমে উত্তিটি মূল্যায়ন করো।",
          "explanation": "কোনো দেশের জাতীয় আয়কে সে দেশের মোট জনসংখ্যা দিয়ে ভাগ করলে যে আয় পাওয়া যায়, তাই ঐ দেশের মাথাপিছু আয়। এর মাধ্যমে একটি দেশের জনগণের আর্থিক অবস্থা সম্পর্কে ধারণা পাওয়া যায়। দেওয়া আছে, একটি দেশের ২০১৭ সালে জাতীয় আয় (NI) = ৫০,০০০ কোটি মার্কিন ডলার এবং জনসংখ্যা, (P) = ১০ কোটি দেশটির মাথাপিছু আয়, (PCI) =NI/P =৫০,০০০ কোটি/১০ কোটি(ডলার)= ৫,০০০ ডলার ২০১৭ সালে উদ্দীপকের দেশটির মাথাপিছু আয় ছিল ৫,০০০ ডলার। ২০১৮ সালে তা বেড়ে দাড়িয়েছে ৫,৫০০ ডলারে। মাথাপিছু আয় বেড়ে যাওয়া দেশের জন্য কল্যাণকর। কারণ, মাথাপিছু আয় বাড়লে দেশের জনগণের ভোগ ও সঞ্চয়ের প্রবনতা বাড়ে। তাছাড়া জীবনযাত্রার মান বেড়ে যায়। ফলে দেশের সার্বিক অর্থনৈতিক অবস্থায় উন্নতি আসে। তাই বলা যায়, মাথাপিছু আয় বিবেচনায় ২০১৭ সালের তুলনায় ২০১৮ সালে দেশটির অর্থনৈতিক অবস্থার উন্নতি হয়েছে।"
        }
      ]
    },
    {
      "number": "9",
      "uddipok": "জনাব আলম উৎপাদনের সব উপকরণ ও অন্যান্য সুযোগ-সুবিধা ব্যবহার করে উৎপাদন বাড়ানোর চেষ্টা করেন। কিন্তু ব্যয় বেড়ে যাওয়ায় দীর্ঘমেয়াদে সর্বোচ্চ উৎপাদন সম্ভব হচ্ছে না। তাই আলম সাহেব এমন উৎপাদন ক্ষমতা প্রয়োগের চিন্তা-ভাবনা করছেন, যেন সর্বনিম্ন ব্যয়ে সর্বোচ্চ পরিমাণ উৎপাদন করা সম্ভব হয়।",
      "tag": "CB 19",
      "sub_questions": [
        {
          "label": "ক",
          "question": "প্রকৌশলগত উৎপাদন ক্ষমতা কী?",
          "explanation": "কলকব্জা বা যন্ত্রপাতির উৎপাদন ক্ষমতার আলোকে সর্বোচ্চ উৎপাদন ক্ষমতা নির্ধারণ করাই হলো প্রকৌশলগত উৎপাদন ক্ষমতা।"
        },
        {
          "label": "খ",
          "question": "প্রকৃত উৎপাদন ক্ষমতা কীভাবে নির্ণয় করা যায়? ব্যাখ্যা করো।",
          "explanation": "স্বাভাবিকভাবে একটি উৎপাদন প্রক্রিয়া থেকে একটি নির্দিষ্ট সময়ে যে পরিমাণ পণ্য বা সেবা তৈরি করা যায়, তা-ই হলো প্রকৃত উৎপাদন ক্ষমতা। যন্ত্রপাতির গায়ে যে পরিমাণ উৎপাদন ক্ষমতা লেখা থাকে, বিভিন্ন প্রতিকূলতার কারণে সে পরিমাণ উৎপাদন করা সম্ভব হয় না। পণ্যের বাজার পরিবর্তন, যন্ত্রপাতির বয়স বেড়ে যাওয়া প্রভৃতি কারণে প্রকৃত উৎপাদন কমে যায়। ফলে একটি প্রতিষ্ঠানের স্বাভাবিক উৎপাদনকে প্রকৃত উৎপাদন ক্ষমতা হিসেবে বিবেচনা করা হয়। এভাবেই প্রকৃত উৎপাদন ক্ষমতা নির্ণয় করা হয়।"
        },
        {
          "label": "গ",
          "question": "উদ্দীপকে জনাব আলম উৎপাদন বাড়ানোর জন্য কোন ধরনের উৎপাদন ক্ষমতা প্রয়োগ করেন? ব্যাখ্যা করো।",
          "explanation": "জনাব আলম উৎপাদন বাড়ানোর জন্য সর্বোচ্চ উৎপাদন ক্ষমতা প্রয়োগ করেন। স্বাভাবিক অবস্থায় প্রতিষ্ঠানের সব সুযোগ-সুবিধা ব্যবহার করে সবচেয়ে বেশি যে পরিমাণ পণ্য বা সেবা উৎপাদন করা যায়, তাকে সর্বোচ্চ উৎপাদন ক্ষমতা বলে। দীর্ঘমেয়াদে এ উৎপাদন ক্ষমতার ব্যবহার প্রতিষ্ঠানের জন্য ক্ষতিকর। জনাব আলম উৎপাদনের সব উপকরণ ও সুযোগ-সুবিধা ব্যবহার করে উৎপাদন বাড়ানোর চেষ্টা করেন। কিন্তু ব্যয় বেড়ে যাওয়ায় দীর্ঘমেয়াদে সর্বোচ্চ উৎপাদন সম্ভব হচ্ছে না। এক্ষেত্রে উল্লেখ্য, সব উপকরণ ও সুযোগ-সুবিধার ব্যবহার করে পণ্য উৎপাদনের চেষ্টা শুধু সর্বোচ্চ উৎপাদনের ক্ষেত্রে করা হয়। তাছাড়া, জনাব আলম কোনো সুযোগ- সুবিধা ও মেশিন অব্যবহৃত রাখেন নি। আবার, এর ফলে তার ব্যয় বেড়ে গিয়েছে। এগুলো সর্বোচ্চ উৎপাদন ক্ষমতা ব্যবহারের বৈশিষ্ট্য। তাই বলা যায়, জনাব আলম সর্বোচ্চ উৎপাদন ক্ষমতা ব্যবহার করে উৎপাদন বাড়ানোর চেষ্টা করেন।"
        },
        {
          "label": "ঘ",
          "question": "জনাব আলমের নতুন উৎপাদন ক্ষমতার নাম উল্লেখপূর্বক এ ধরনের সিদ্ধান্তের যৌক্তিকতা বিশ্লেষণ করো।",
          "explanation": "জনাব আলম কার্যকর উৎপাদন ক্ষমতা প্রয়োগের সিদ্ধান্ত নিয়েছেন, যা যৌক্তিক। একটি উৎপাদন ব্যবস্থা একটি নির্দিষ্ট সময়ে তার সব সুযোগ-সুবিধা ব্যবহার করে মিতব্যয়িতার সাথে সর্বোচ্চ যে পরিমাণ পণ্য উৎপাদন করতে পারে, তাকে কার্যকর উৎপাদন ক্ষমতা বলে। এখানে ব্যয় কমানোর বিষয়টি প্রত্যক্ষভাবে জড়িত। জনাব আলম উৎপাদনের সব উপকরণ ও অন্যান্য সুযোগ-সুবিধা ব্যবহার করে উৎপাদন বাড়ানোর চেষ্টা করেন। অর্থাৎ তিনি সর্বোচ্চ উৎপাদন ক্ষমতা প্রয়োগ করেন। কিন্তু এতে ব্যয় বেড়ে যায়। তাই তিনি এমন উৎপাদন ক্ষমতা প্রয়োগের চিন্তা-ভাবনা করছেন, যাতে সর্বনিম্ন ব্যয়ে সর্বোচ্চ পণ্য উৎপাদন করা সম্ভব হয়। জনাব আলম ব্যয় কমানোর মাধ্যমে কার্যকর উৎপাদন ক্ষমতা ব্যবহার করতে চাচ্ছেন। তার এ উৎপাদন ক্ষমতার ব্যবহার সময়োপযোগী। কারণ সর্বোচ্চ উৎপাদন ক্ষমতা ব্যবহারের কারণে তার ব্যয় বেড়ে গিয়েছিল। এমতাবস্থায় এ কার্যকর উৎপাদন ক্ষমতার মাধ্যমে তিনি পণ্য উৎপাদন খরচ কমিয়ে আনতে পারবেন। ফলে তিনি দীর্ঘমেয়াদে এই ব্যয় কমিয়ে, সর্বনিম্ন ব্যয়ে সর্বোচ্চ পরিমাণ উৎপাদন করতে পারবেন। তাই বলা যায়, জনাব আলমের সিদ্ধান্তটি যৌক্তিক।"
        }
      ]
    },
    {
      "number": "10",
      "uddipok": "মাশতুরা নিজের বাড়ি সোনারগাঁও এলাকায় একটি জামদানি শাড়ির কারখানা গড়ে তোলেন। কারখানায় প্রায় ৫০ জন মহিলা শ্রমিক কাজ করেন। প্রতিষ্ঠানটির উৎপাদিত জামদানি শাড়ির চাহিদা ঢাকা শহরে বিস্তৃত হওয়ায় বেশি বিক্রির আশায় তিনি ঢাকার মোহাম্মদপুরে একটি 'শো-রুম' স্থাপন করেন। বর্তমানে প্রতিষ্ঠানটি ব্যাপক সুনাম অর্জন করেছে।",
      "tag": "CB 19",
      "sub_questions": [
        {
          "label": "ক",
          "question": "কর রেয়াত কী?",
          "explanation": "করদাতার করযোগ্য আয়ের ওপর নির্দিষ্ট হারে যে ছাড় পাওয়া যায়, তাকে কর রেয়াত বলে।"
        },
        {
          "label": "খ",
          "question": "\"ব্যবসায়ের সঠিক অবস্থান সম্পদের উত্তম ব্যবহার নিশ্চিত করে।\" -ব্যাখ্যা করো।",
          "explanation": "যে স্থানে ব্যবসায় প্রতিষ্ঠান স্থাপন ও পরিচালনা করা হয় তাকে ব্যবসায়ের অবস্থান বলে। উৎপাদনের প্রয়োজনীয় উপকরণ যেমন: কাঁচামাল, শ্রম, মূলধন প্রভৃতি ব্যবসায়ের সঠিক অবস্থানের ওপর নির্ভর করে। সঠিক অবস্থানে ব্যবসায় স্থাপন করলে সহজেই কাঁচামাল সংগ্রহ করা যায়। আর উৎপাদিত পণ্য সহজেই দেশের বিভিন্ন স্থানে পৌছানো সম্ভব হয়। তাছাড়া সঠিক অবস্থানের মাধ্যমে ব্যবসায় শ্রমিক-কর্মীর সদ্ব্যবহার করতে পারে। এভাবে ব্যবসায়ের সঠিক অবস্থান সম্পদের উত্তম ব্যবহার নিশ্চিত করে।"
        },
        {
          "label": "গ",
          "question": "মাশতুরা ব্যবসায়ের কোন ধরনের অবস্থানের ওপর ভিত্তি করে জামদানি শাড়ির কারখানা স্থাপন করেন? ব্যাখ্যা করো।",
          "explanation": "মাশতুরা ব্যবসায়ের গ্রাম্য অবস্থানের ওপর ভিত্তি করে জামদানি শাড়ি কারখানা স্থাপন করেন। গ্রামকে কেন্দ্র করে ব্যবসায় বা শিল্পপ্রতিষ্ঠান স্থাপনকে ব্যবসায়ের গ্রাম্য অবস্থান বলে। বিভিন্ন হস্তজাত ও কুটির শিল্পের জন্য ব্যবসায়ের গ্রাম্য অবস্থান সুবিধাজনক। মাশতুরা একটি জামদানি শাড়ির কারখানা গড়ে তোলেন। এটি তিনি নিজ বাড়ি সোনারগাঁ এলাকায় প্রতিষ্ঠা করেন। তার কারখানায় প্রায় ৫০ জন মহিলা শ্রমিক কাজ করেন। তিনি তার শাড়ি তৈরির কাঁচামাল (সুতা, তুলা), শ্রমিক প্রভৃতি এখান থেকে সহজেই সংগ্রহ করতে পারে। তাছাড়া এসব হস্তজাত ও কুটির শিল্পের জন্য গ্রাম্য অবস্থান সুবিধাজনক। তাই বৈশিষ্ট্যের আলোকে বলা যায়, মাশতুরা ব্যবসায়ের গ্রাম্য অবস্থানের ওপর ভিত্তি করে তার জামদানি শাড়ি কারখানা স্থাপন করেন।"
        },
        {
          "label": "ঘ",
          "question": "ঢাকার মোহাম্মদপুরে শো-রুম স্থাপনের অবস্থানের ধরন উল্লেখপূর্বক এ ধরনের সিদ্ধান্তের যৌক্তিকতা তুলে ধরো।",
          "explanation": "ব্যবসায়ের শহুরে অবস্থান বিবেচনা করে ঢাকার মোহাম্মদপুরে শো-রুম স্থাপনের সিদ্ধান্তটি যৌক্তিক বলে আমি মনে করি। এ ধরনের অবস্থানে শহরকে কেন্দ্র করে কোনো শিল্প বা বাণিজ্যিক প্রতিষ্ঠান স্থাপন করা হয়। ব্যবসায়ের শহুরে অবস্থান বলে। বিভিন্ন অবকাঠামোগত, পরিবহন ব্যবস্থা প্রভৃতি সুযোগ-সুবিধার জন্য শহর এলাকাকে ব্যবসায়ের গুরুত্বপূর্ণ অবস্থান হিসেবে বিবেচনা করা হয়। মাশতুরা নিজের বাড়ি সোনারগাঁয়ে একটি জামদানি শাড়ির কারখানা গড়ে তোলেন। সেখানে প্রায় ৫০ জন মহিলা শ্রমিক কর্মরত আছেন। প্রতিষ্ঠানটির উৎপাদিত জামদানি শাড়ির চাহিদা ঢাকা শহরে বেশি। এ কারণে তিনি ঢাকার মোহাম্মদপুরে একটি 'শো-রুম' স্থাপন করেন। বর্তমানে তার প্রতিষ্ঠানটি ব্যাপক সুনাম অর্জন করেছে। মাশতুরার শো-রুমটি ঢাকা শহরে অবস্থিত হওয়ায় তিনি তার কারখানা থেকে আসতে উন্নত পরিবহন ব্যবস্থা, শ্রমিক-কর্মীর সহজপ্রাপ্যতা প্রভৃতি সুবিধা পাবেন। এছাড়াও শহরে ক্রেতা সংখ্যা বেশি থাকায় তার শো-রুমে ক্রেতা সমাগম বেশি থাকবে। ফলে তার দোকানে বিক্রি বাড়ার পাশাপাশি মুনাফাও বাড়বে। তাই বলা যায়, ঢাকার মোহাম্মদপুরে শো-রুম স্থাপনের ক্ষেত্রে শহুরে অবস্থানকে গুরুত্ব দেওয়ার সিদ্ধান্তটি যৌক্তিক।"
        }
      ]
    },
    {
      "number": "11",
      "uddipok": "Implus ঢাকার একটি আধুনিক হাসপাতাল। এর নিচতলায় অভ্যর্থনা কক্ষ ও বিশাল ফার্মেসি আছে। দ্বিতীয় তলায় রোগীদের কেবিন ও ওয়ার্ড, তৃতীয় তলায় অপারেশন থিয়েটার এবং কনফারেন্স রুম। চতুর্থ তলায় কর্মরত বিশেষজ্ঞ ডাক্তারদের একাধিক পৃথক কক্ষ। ডাক্তাররা নিয়মিত কেবিন, ওয়ার্ডে রাউন্ড দেন এবং জটিল রোগীর ক্ষেত্রে কনফারেন্স রুমে মতবিনিময় করেন। ক্রেতারা ফার্মেসি থেকে প্রয়োজনীয় ওষুধ নিজেরাই সংগ্রহ করে কাউন্টারে বিল পরিশোধ করেন।",
      "tag": "CB 19",
      "sub_questions": [
        {
          "label": "ক",
          "question": "সার্ভিস লে-আউট কী?",
          "explanation": "সেবাধর্মী ব্যবসায় প্রতিষ্ঠানে উৎপাদন, বণ্টন এবং এর সহায়ক কাজের সাথে সম্পর্কযুক্ত সেবাসমূহকে কেন্দ্র করে সব কিছু সাজানোকে সার্ভিস লে আউট বা সেবা বিন্যাস বলে।"
        },
        {
          "label": "খ",
          "question": "যথাযথ বিন্যাস প্রতিষ্ঠানের অপচয় কমায়।\" -ব্যাখ্যা করো।",
          "explanation": "প্রতিষ্ঠানের অভ্যন্তরে বিভিন্ন অংশের যন্ত্রপাতি, কর্মী, সুযোগ-সুবিধা, কাজের কেন্দ্র ও বিভাগসমূহ সঠিকভাবে সাজানোই হচ্ছে বিন্যাস। উত্তম বিন্যাসের মাধ্যমে কাঁচামাল ও স্থানসহ সব ধরনের উপাদানের যথাযথ ব্যবহার নিশ্চিত হয়। আবার নিয়োজিত কর্মীদের অযথা চলাচলকে গতিশীল করে তাদের কর্মদক্ষতাকে বাড়ায়। বিন্যাস কর্মীদের কাজের উৎসাহ যোগায় এবং উপযুক্ত কর্ম পরিবেশ সৃষ্টি করে। এতে সামগ্রিকভাবে অপচয় কমে যায়।"
        },
        {
          "label": "গ",
          "question": "উদ্দীপকে কোন ধরনের বিন্যাসের কথা বলা হয়েছে? ব্যাখ্যা করো।",
          "explanation": "উদ্দীপকে প্রক্রিয়া বিন্যাসের কথা বলা হয়েছে। প্রক্রিয়া বিন্যাসে প্রত্যেক কাজগুলোকে আলাদা বিভাগে ভাগ করে সম্পন্ন করা হয়। এতে বিশেষজ্ঞতার নীতি অনুসরণ করা হয়। এতে বেশি স্থান প্রয়োজন হয়। Implus ঢাকার একটি আধুনিক হাসপাতাল। এর প্রত্যেক তলায় আলাদা বৈশিষ্ট্যসম্পন্ন কাজ করা হয়। অর্থাৎ প্রত্যেক কাজের জন্য আলাদা বিভাগ আছে। যেমন: নিচতলায় ফার্মেসি, দ্বিতীয় তলায় কেবিন, তৃতীয় তলায় অপারেশন থিয়েটার এবং চতুর্থ তলায় ডাক্তারদের কক্ষ। এতগুলো পৃথক বিভাগের জন্য প্রচুর জায়গার প্রয়োজন হয়েছে। হাসপাতাল একটি 'সেবাধর্মী প্রতিষ্ঠান এবং এখানে বিশেষজ্ঞতার নীতি অনুসরণ করা হয়। আর এই বৈশিষ্ট্যগুলোর আলোকে বলা যায়, Implus হাসপাতালে প্রক্রিয়া বিন্যাস ব্যবহার করা হয়েছে।"
        },
        {
          "label": "ঘ",
          "question": "হাসপাতালের বিন্যাসটি কর্মরত ব্যক্তিবর্গের \"পারস্পরিক নৈকট্য ও প্রাইভেসির সমন্বয় সাধনের উপযুক্ত বিন্যাস\"-বিন্যাসের ধরন উল্লেখপূর্বক উক্তিটি মূল্যায়ন করো।",
          "explanation": "Implus হাসপাতালে ব্যবহৃত প্রক্রিয়া বিন্যাসটি কর্মরত ব্যক্তিবর্গের পারস্পরিক নৈকট্য ও প্রাইভেসির সমন্বয় সাধনে উপযুক্ত বলে আমি মনে করি। প্রক্রিয়া বিন্যাসে বিভাগগুলোর মধ্যে আন্তঃসম্পর্ক থাকে। এক বিভাগের কাজ অন্য বিভাগে প্রভাব ফেলে। এ বিন্যাসে প্রতিটি বিভাগ একে অন্যের ওপর নির্ভরশীল হয়। Implus ঢাকার একটি আধুনিক হাসপাতাল। এখানে প্রত্যেক তলায় পৃথক বিভাগ আছে। নিচতলায় ফার্মেসি ও অভ্যর্থনা কক্ষ আছে। 'দ্বিতীয় তলায় আছে কেবিন ও ওয়ার্ড। ৩য় তলায় আছে অপারেশন থিয়েটার। ৪র্থ তলায় ডাক্তারদের কক্ষ আছে। Implus হাসপাতালের সব বিভাগ একটির সাথে অন্যটি সম্পর্কিত। অর্থাৎ, একটি বিভাগের কাজের প্রভাব অন্য বিভাগে পড়ে। যেমন: কেবিন বা ওয়ার্ডে নতুন রোগী এলে ডাক্তাররা তাদের কক্ষ থেকে সেখানে যান। আর সবগুলো বিভাগ একটি নির্দিষ্ট জায়গায় আছে বলে প্রত্যেকটি বিভাগের মধ্যে দূরত্ব কম। ফলে বিভাগগুলোর কর্মীদের মধ্যে আন্তঃসম্পর্ক ভালো হয়। অন্যদিকে প্রত্যেকটি কাজের জন্য স্বতন্ত্র বিভাগ থাকায় সেগুলোতে গোপনীয়তা বজায় রাখা সম্ভব হয়। সুতরাং, Implus হাসপাতালে ব্যবহৃত প্রক্রিয়া বিন্যাসটি কর্মরত ব্যক্তিবর্গের পারস্পরিক নৈকট্য ও প্রাইভেসির সমন্বয় সাধনের উপযুক্ত বলে আমি মনে করি।"
        }
      ]
    }
  ]
}