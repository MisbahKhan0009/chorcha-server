{
  "title": "ঢাকা কমার্স কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব জাবির 'Future haining Center' এর কর্ণধার। তিনি এবং তার কর্মীরা তরুণদের বিভিন্ন বিষয়ে প্রশিক্ষণ প্রদান করেন। সম্প্রতি প্রতিষ্ঠানটির শিক্ষার্থী সংখ্যা বৃদ্ধি পাওয়ায় জনাব জাবির একটি নতুন বিল্ডিং ক্রয় করেন এবং সেখানে তার প্রশিক্ষণ কেন্দ্রের কার্যক্রম শুরু করেন। তিনি মনে করেন, এর ফলে প্রচুর তরুণ শিক্ষার্থীদের সুন্দর ভবিষ্যৎ নিশ্চিত হবে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "উপযোগ বলতে কোনো দ্রব্যের অভাব পূরণের সামর্থ্য বা ক্ষমতাকে বোঝায়।"
        },
        {
          "label": "খ",
          "question": "",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। উৎপাদনের উপকরণসমূহ সংগ্রহ, সংরক্ষণ, ব্যবহার ও চূড়ান্ত পণ্য উৎপাদনের সাথে বিভিন্ন দক্ষতার মানুষ জড়িত থাকে। এছাড়া উৎপাদনের আগে ও পরে একাধিক স্তরে মানুষের কর্মসংস্থানের সুযোগ সৃষ্টি হয়। দেশের নতুন নতুন কলকারখানা প্রতিষ্ঠিত হয়, যেখানে মানুষ তার জীবিকা অর্জনের পথ খুঁজে পায়। সুতরাং, উৎপাদন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকের প্রাথমিক পর্যায়ে জনাব জাবির সেবাগত উপযোগ সৃষ্টি করেন। ও কোনো কাজের দ্বারা সুযোগ-সুবিধা দেওয়া নেওয়ার মাধ্যমে সেবাগত উপযোগ সৃষ্টি হয়। এর মাধ্যমে সেবাগ্রহীতার অভাব পূরণ করা হয়। যেমন- শিক্ষকের পাঠদান, উকিলের পরামর্শ ও ট্রেনিং সেন্টারের প্রশিক্ষণ প্রভৃতি সেবাগত উপযোগের উদাহরণ। উদ্দীপকের জনাব জাবির 'Future Training Center'-এর মালিক। প্রতিষ্ঠানটিতে তরুণদের বিভিন্ন বিষয়ে প্রশিক্ষণ প্রদান করা হয়। তরুণরা। প্রতিষ্ঠানটি থেকে প্রশিক্ষণের পাশাপাশি বিভিন্ন পরামর্শ পেয়ে থাকে। এর মাধ্যমে তারা জানতে পারে কীভাবে নিজের কর্মসংস্থান সৃষ্টি করা যায়। ফলে তারা নিজেদের জন্য কর্মসংস্থানের সুযোগ সৃষ্টি করতে পারে। এভাবে জনাব জাবিরের প্রতিষ্ঠানটি তরুণদের প্রশিক্ষণ ও পরামর্শমূলক সেবা প্রদান করে। এ ধরনের সেবা প্রদানের বিনিময়ে জনাব জাবির অর্থ উপার্জন করেন। আর এগুলোর সাথে সেবাগত উপযোগ সৃষ্টির সাথে মিল রয়েছে। তাই বলা যায়, জনাব জাবির। সেবাগত উপযোগ সৃষ্টি করেন।"
        },
        {
          "label": "ঘ",
          "question": "",
          "explanation": "জনাব জাবিরের সেবাগত উপযোগ সৃষ্টির মাধ্যমে তরুণদের সুন্দর ভবিষ্যৎ নিশ্চিত হবে বলে আমি মনে করি। কোনো কাজ করে বা সুবিধা দিয়ে মানুষের অভাব পূরণের মাধ্যমে সেবাগত উপযোগ সৃষ্টি হয়। যেমন: ট্রেনিং সেন্টারের প্রশিক্ষণ। এক্ষেত্রে সেবাগ্রহীতা ট্রেনিং সেন্টার থেকে প্রশিক্ষণ নিয়ে নিজেদের। কর্মসংস্থানের সুযোগ সৃষ্টি করতে পারে। এতে তাদের প্রয়োজন বা অভাব পূরণ হয়। উদ্দীপকে জনাব জাবির একটি ট্রেনিং সেন্টার পরিচালনা করেন। সম্প্রতি। তিনি তার প্রতিষ্ঠানটি সম্প্রসারণ করেন। একটি নতুন বিল্ডিং কিনে সেখানে। তিনি প্রশিক্ষণে কেন্দ্রে চালু করেন। এই প্রশিক্ষণ কেন্দ্র থেকে সেবাগ্রহীতারা প্রশিক্ষণ গ্রহণ করে। প্রতিষ্ঠানটি তাদের পরামর্শ ও প্রশিক্ষণ প্রদান করে। এভাবে প্রতিষ্ঠানটি সেবাগত উপযোগ সৃষ্টি করছে। সেবাগত উপযোগ সৃষ্টির মাধ্যমে প্রশিক্ষণ কেন্দ্রটি দক্ষ জনগোষ্ঠী গড়ে তুলছে। প্রতিষ্ঠানটি থেকে প্রশিক্ষণের পাশাপাশি তরুণরা বিভিন্ন পরামর্শ পেয়ে থাকে। এতে তারা সহজেই নিজেদের কর্মসংস্থান সৃষ্টির ব্যাপারে। পদক্ষেপ নিতে পারবে। প্রশিক্ষিত তরুণদের কর্মদক্ষতা বাড়বে। এছাড়া। এটি বেকারত্ব কমাতে এবং তাদের আয় বাড়াতে সহায়তা করবে।। পাশাপাশি তাদের জীবনযাত্রার মান উন্নত করবে। ফলে তাদের সুন্দর ভবিষ্যৎ নিশ্চিত হবে। সূতরাং, জনাব জাবির সেবাগত উপযোগ সৃষ্টির মাধ্যমে তরুণদের সুন্দর ভবিষ্যৎ নিশ্চিত হবে।"
        }
      ]
    },
    {
      "number": "2",
      "uddipok": "'এম জে গার্মেন্টস লি.' একটি পোশাক উৎপাদনকারী প্রতিষ্ঠান। প্রতিষ্ঠানটির ২০২৩ সালের উৎপাদনসংক্রান্ত তথ্য নিম্নে প্রদান করা হলো- বিবরণ টাকা কাপড় ক্রয় ৮,০০,০০০ সুতা ক্রয় ১,০০,০০০ বোতাম ক্রয় ৩,০০,০০০ শ্রম বাবদ ব্যয় ৫,০০,০০০ যন্ত্র বাবদ ব্যয় ৬,০০,০০০ বিক্রয়মূল্য ২৫,০০,০০০ উল্লেখ্য ২০২২ সালে প্রতিষ্ঠানটির আর্থিক উৎপাদনশীলতা ছিল ৫ টাকা।",
      "tag": "DCC 25",
      "sub_questions": [
        {
          "label": "ক",
          "question": "উৎপাদনশীলতা কী?",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে।"
        },
        {
          "label": "খ",
          "question": "যন্ত্রের উৎপাদনশীলতা কীভাবে নির্ণয় করা হয়? ব্যাখ্যা করো।",
          "explanation": "যন্ত্রের উৎপাদনশীলতা বলতে মোট উৎপাদন ও যন্ত্রসময়ের অনুপাতকে বোঝায়। প্রতিষ্ঠানে কোনো একটি যন্ত্র ব্যবহারের মাধ্যমে যে পরিমাণ পণ্যদ্রব্য উৎপাদন করা হয় এবং উক্ত উৎপাদনে যন্ত্র ব্যবহারের সময়ের অনুপাতই হলো যন্ত্রের উৎপাদনশীলতা। এটি নির্ণয়ের জন্য মোট উৎপাদনকে মোট যন্ত্রসময় দিয়ে ভাগ করতে হয়। যন্ত্রের উৎপাদনশীলতা নির্ণয়ের সূত্রটি হলো- যন্ত্রের উৎপাদনশীলতা = মোট উৎপাদনের পরিমাণ ÷ মোট যন্ত্রের সময়"
        },
        {
          "label": "গ",
          "question": "২০২৩ সালে 'এম জে গার্মেন্টস লি.' এর মালামালের উৎপাদনশীলতা নির্ণয় করো।",
          "explanation": "কোনো প্রতিষ্ঠানে কী পরিমাণ কাঁচামাল ব্যবহার করে কতটা পণ্য উৎপাদন করা সম্ভব হচ্ছে তার অনুপাতকে মালামালের উৎপাদনশীলতা বলে। এর মাধ্যমে কাঁচামাল ব্যবহার ও উৎপাদনের পরিমাণ সম্পর্কে ধারণা পাওয়া যায়। দেওয়া আছে, 'এম জে গার্মেন্টস লি.'-এর ২০২৩ সালের, মোট উৎপাদিত পণ্যের মূল্য = ৭৫,০০,০০০ টাকা, কাপড় ক্রয় = ৮,০০,০০০ টাকা সুতা ক্রয় = ১,০০,০০০ টাকা বোতাম ক্রয় = ৩,০০,০০০ টাকা ∴ \\therefore ∴ প্রতিষ্ঠানটির মালামালের উৎপাদনশীলতা = মোট উৎপাদনের মূল্য/মোট মালামালের মূল্য = ৭৫ , ০০ , ০০০ ৮ , ০০ , ০০০ + , ১ , ০০ , ০০০ + ৩ , ০০ , ০০০ = ৭৫ , ০০ , ০০০ ১২ , ০০ , ০০০ = ৬ . ২৫ =\\frac{৭৫,০০,০০০}{৮,০০,০০০+,১,০০,০০০+৩,০০,০০০}=\\frac{৭৫,০০,০০০}{১২,০০,০০০}=৬.২৫ = ৮ , ০০ , ০০০ + , ১ , ০০ , ০০০ + ৩ , ০০ , ০০০ ৭৫ , ০০ , ০০০ ​ = ১২ , ০০ , ০০০ ৭৫ , ০০ , ০০০ ​ = ৬ . ২৫ সুতরাং, 'এম জে গার্মেন্টস লি.'-এর মালামালের উৎপাদনশীলতা হলো ৬.২৫।"
        },
        {
          "label": "ঘ",
          "question": "২০২৩ সালে 'এম জে গার্মেন্টস লি.' এর আর্থিক উৎপাদনশীলতা নির্ণয়পূর্বক তোমার মতামত ব্যক্ত করো।",
          "explanation": "সংযোজিত মূল্যের পরিমাণকে মোট রূপান্তর মূল্য দ্বারা ভাগ দিলে যা পাওয়া যায় তাই হলো আর্থিক উৎপাদনশীলতা। এর মাধ্যমে প্রতিষ্ঠানের আর্থিক অবস্থার মূল্যায়ন করা যায়। আর্থিক উৎপাদনশীলতা = সংযোজিত মূল্য ÷ রূপান্তর মূল্য ২০২৩ সালে, 'এম জে গার্মেন্টস লি.' এর সংযোজিত মূল্য = বিক্রয়মূল্য কাঁচামালের মূল্য = ৭৫,০০,০০০ - ১২,০০,০০০ = ৬৩,০০,০০০ টাকা এবং রূপান্তর মূল্য = শ্রম বাবদ ব্যয় যন্ত্র বাবদ ব্যয় = ৫,০০,০০০ + ৬,০০,০০০ টাকা = ১১,০০,০০০ টাকা প্রতিষ্ঠানটির ২০২৩ সালের আর্থিক উৎপাদনশীলতা = ৬৩,০০,০০০/১২,০০,০০০ = ৫.২৫ টাকা ২০২২ সালে 'এম জে গার্মেন্টস লি.'-এর আর্থিক উৎপাদনশীলতা ৫ টাকা এবং ২০২৩ সালে তা বেড়ে ৫.২৫ টাকা হয়। এটি প্রতিষ্ঠানের কার্য দক্ষতা ও উন্নতিকে নির্দেশ করে। এক্ষেত্রে প্রতিষ্ঠানের উচিত কার্যকর ব্যবস্থা গ্রহণ করে এ অগ্রগতি অব্যাহত রাখা।"
        }
      ]
    },
    {
      "number": "3",
      "uddipok": "আবির, রাহাত ও রাফি তিন বন্ধু। জনাব আবির ঢাকা বিশ্ববিদ্যালয় থেকে লেখাপড়া শেষ করে একটি সুগার মিলের ম্যানেজার পদে যোগদান করেন। এক বছর পর তিনি বসুন্ধরা পেপার মিলে ম্যানেজার পদে যোগদান করেন। অন্যদিকে, জনাব রাহাত ও জনাব রাফি সমপরিমাণ মূলধন বিনিয়োগ করে একটি রেস্টুরেন্ট প্রতিষ্ঠা করেন। রেস্টুরেন্টটি স্বল্প সময়ে সফলতা অর্জনে সক্ষম হয়।",
      "tag": "DCC 25",
      "sub_questions": [
        {
          "label": "ক",
          "question": "শ্রমের দক্ষতা কী?",
          "explanation": "কাজের গুণাগুন বা মান অক্ষুণ্ণ রেখে নির্দিষ্ট সময়ে একজন শ্রমিকের উৎপাদন করার সর্বোচ্চ ক্ষমতাই হলো শ্রমের দক্ষতা।"
        },
        {
          "label": "খ",
          "question": "'মূলধন গতিশীল'- ব্যাখ্যা করো।",
          "explanation": "মূলধন এক স্থান থেকে অন্য স্থানে বা এক ব্যবসায় থেকে অন্য ব্যবসায় স্থানান্তর হলে তাকে মূলধনের গতিশীলতা বলে। মূলধন উৎপাদনের একটি মৌলিক উপাদান। এটি স্থানান্তর করা যায়। যেমন- কাঁচামাল, যন্ত্রপাতি, অর্থ প্রভৃতি সহজে এক ব্যবসায় থেকে অন্য ব্যবসায় স্থানান্তর করা যায়। মূলধনের এ স্থানান্তরযোগ্য বৈশিষ্ট্যের কারণে মূলধনকে গতিশীল বলা হয়।"
        },
        {
          "label": "গ",
          "question": "উদ্দীপকে জনাব আবিরের চাকরি পরিবর্তন কোন ধরনের শ্রমের গতিশীলতার অন্তর্ভুক্ত? ব্যাখ্যা করো।",
          "explanation": "উদ্দীপকে জনাব আবিরের চাকরি পরিবর্তন পেশাগত গতিশীলতার অন্তর্ভুক্ত আনুভূমিক শ্রম গতিশীলতার আওতাভুক্ত। এক প্রতিষ্ঠান থেকে অন্য প্রতিষ্ঠানে গিয়ে একই পেশা ও পদবিতে যোগদান করার মাধ্যমে শ্রমের আনুভূমিক পেশাগত গতিশীলতা সৃষ্টি হয়। অনেক সময় শ্রমিক সুযোগ-সুবিধা বেশি পেলে বর্তমান কর্মস্থল পরিবর্তন করেন। উদ্দীপক জনাব আবির ঢাকা বিশ্ববিদ্যালয়ে থেকে লেখাপড়া শেষ করেন। তিনি এরপর একটি সুগার মিলের ম্যানেজার পদে যোগদান করেন। তিনি এক বছর পর বসুন্ধরা পেপারমিলে একই পদে যোগদান করেন। তিনি প্রতিষ্ঠান পরিবর্তন করলেও তার পেশা ও পদ পরিবর্তন করেননি। তার এ প্রতিষ্ঠান পরিবর্তনের ফলে শ্রমের গতিশীলতা সৃষ্টি হয়েছে। এটি আনুভূমিক গতিশীলতার সাথে মিল রয়েছে। তাই জনাব আবিরের চাকরি পরিবর্তন পেশাগত গতিশীলতার অন্তর্ভুক্ত আনুভূমিক গতিশীলতা।"
        },
        {
          "label": "ঘ",
          "question": "সংগঠনের ধরন উল্লেখপূর্বক জনাব রাহাত ও জনাব রাফির সফলতার কারণ বিশ্লেষণ করো।",
          "explanation": "জনাব রাহাত ও জনাব রাফির প্রতিষ্ঠানটি অংশীদারি ব্যবসায়।। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতেই অংশীদারি সংগঠন গড়ে তোলেন। চুক্তিই এ সংগঠনের মূলভিত্তি। চুক্তির ভিত্তিতেই অংশীদারদের মুনাফা এবং দায়-দায়িত্ব বণ্টিত হয়। উদ্দীপকে জনাব রাহাত ও জনাব রাফি একটি রেস্টুরেন্ট প্রতিষ্ঠা করেন। প্রতিষ্ঠানটিতে তারা সমপরিমাণ মূলধন সরবরাহ করেন। প্রতিষ্ঠানটি তারা চুক্তির ভিত্তিতে পরিচালনা করেন। চুক্তি অনুযায়ী তারা ব্যবসায়ের লাভ-ক্ষতি ও দায়-দায়িত্ব বহন করেন। এসব বৈশিষ্ট্যের ভিত্তিতে জনাব রাহাত ও রাফির ব্যবসায়টি অংশীদারি ব্যবসায়। জনাব রাহাত রাফির ব্যবসায়টি অংশীদারি ব্যবসায় হওয়ায় একমালিকানা ব্যবসায়ের চেয়ে বেশি সুযোগ-সুবিধা ভোগ করে। এক্ষেত্রে ব্যবসায়ে তারা দুজন মূলধন সরবরাহ করে। এতে তাদের মূলধনের পরিমাণ বেশি হয়। ফলে তাদের ব্যবসায়টি সম্প্রসারণ সহজ হয়। এজন্য তাদের - ব্যবসায়ের আকার তুলনামূলক বড় হওয়ায় উৎপাদন ও বিক্রির পরিমাণও বেশি হয়। ফলে তাদের মুনাফাও বাড়ার সম্ভাবনা তৈরি হয়। এছাড়া দুজন অংশীদার থাকায় ঝুঁকির পরিমাণও কম ও পরিচালনা সহজ হয়। তাই তারা স্বল্প সময়ে সফলতা অর্জন করে। সুতরাং, অংশীদারি ব্যবসায় * জনাব রাহাত ও জনাব রাফির সফলতার কারণ।"
        }
      ]
    },
    {
      "number": "4",
      "uddipok": "জনাব রাফিদ ২০২১ সালে একটি বিশ্ববিদ্যালয় প্রতিষ্ঠা করেন। ২০২৩ সালে তিনি ব্যাংক থেকে ৫০ কোটি টাকা ঋণ গ্রহণ করেন এবং বিশ্ববিদ্যালয়টি সম্প্রসারণ করেন। বর্তমানে এখানে শিক্ষার্থীর সংখ্যা ৮,০৭৫ জন। বিশ্ববিদ্যালয়টিতে ১৪০ জন শিক্ষকের পাশাপাশি পরীক্ষা নিয়ন্ত্রণ শাখায় ৩ জন, পিয়ন ৮ জন, দারোয়ান ৪ জন, হিসাব শাখায় ৫ জন, অফিসে ৩ জন এবং এছাড়া আরও ৫ জন কর্মী কর্মরত আছেন। প্রতিটি ক্ষেত্রে যোগ্যতা ও দক্ষতা বিচারে শিক্ষক ও কর্মচারী নিয়োগ দেওয়ায় বিশ্ববিদ্যালয়টির কার্যক্রম অত্যন্ত সুন্দর ও সফলভাবে সম্পাদিত হচ্ছে।",
      "tag": "DCC 25",
      "sub_questions": [
        {
          "label": "ক",
          "question": "মূলধন গঠন কী?",
          "explanation": "সঞ্চিত অর্থকে পুঁজিতে রূপান্তর করাই হলো মূলধন গঠন।"
        },
        {
          "label": "খ",
          "question": "ভূমি কি স্থানান্তরযোগ্য? ব্যাখ্যা করো।",
          "explanation": "উৎপাদনের ভূমি উপকরণটি স্থানান্তরযোগ্য নয়। উৎপাদনের চারটি উপাদানের মধ্যে ভূমিই প্রকৃতির দান, মাটি, মাটির উর্বরাশক্তি, বৃষ্টিপাত, বাতাস, সূর্যের আলো, নদ-নদী প্রভৃতি হলো ভূমির অন্তর্ভুক্ত। এগুলো চাইলে এক স্থান থেকে অন্য স্থানে স্থানান্তরিত করা সম্ভব নয়। উৎপাদনের উপাদানগুলো ভূমিতে এনে উৎপাদন কাজ সম্পন্ন করা যায়। তবে ভূমির মালিকানা হস্তান্তর করা সম্ভব। তাই বলা যায়, ভূমির মালিকানা হস্তান্তর করা যায় কিন্তু এটি স্থানান্তরযোগ্য নয়।"
        },
        {
          "label": "গ",
          "question": "বিশ্ববিদ্যালয় সম্প্রসারণে উৎপাদনের কোন উপকরণ ভূমিকা পালন করে? ব্যাখ্যা করো।",
          "explanation": "বিশ্ববিদ্যালয় সম্প্রসারণে উৎপাদনের মূলধন উপকরণটি গুরুত্বপূর্ণ ভূমিকা পালন করে। প্রতিষ্ঠানে বিনিয়োজিত অর্থ ও সম্পদকে মূলধন হিসেবে বিবেচনা করা হয়। এটি উৎপাদনের উৎপাদিত উপাদান, যা ভবিষ্যৎ উৎপাদন কাজে ব্যবহার করা হয়। এটির ঘাটতি থাকলে সুষ্ঠুভাবে কাজ পরিচালনা করা যায় না। উদ্দীপকে জনাব রাফিদ একটি বিশ্ববিদ্যালয় প্রতিষ্ঠা করেন। শিক্ষার্থী সংখ্যা বাড়ায় বিশ্ববিদ্যালয়টি সম্প্রসারণ করতে হবে। এজন্য তিনি ব্যাংক থেকে ৫০ কোটি টাকা ঋণ গ্রহণ করেন। এই ঋণকৃত অর্থ দিয়ে বিশ্ববিদ্যালয়ের নতুন আসবাবপত্র ও অবকাঠামো নির্মাণ করেন। এই আসবাবপত্র ও অবকাঠামো বিশ্ববিদ্যালয়ের সম্পদ। এগুলো না থাকলে সুষ্ঠুভাবে শিক্ষাদান কার্যক্রম সম্পাদন করা সম্ভব হবে না। শিক্ষার্থীদেরকে এসব আসবাবপত্র ও অবকাঠামো সুবিধা দিতে মূলধন বিনিয়োগ করতে হয়েছে। তাই বলা যায়, বিশ্ববিদ্যালয় সম্প্রসারণের উৎপাদনের মূলধন উপকরণ গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "উদ্দীপকে বিশ্ববিদ্যালয়ের সফলতার সাথে শিক্ষাদান কার্যক্রম সম্পাদনের কারণ বিশ্লেষণ করো।",
          "explanation": "উদ্দীপকে বিশ্ববিদ্যালয়ের সফলতার সাথে শিক্ষাদান কার্যক্রম সম্পাদনের কারণ শ্রম বিভাগ। শ্রম বিভাগের মাধ্যমে শ্রমিকদের দক্ষতা, যোগ্যতা ও সামর্থ্য অনুযায়ী কাজ ভাগ করে দেওয়া হয়। এতে শ্রমিকরা তাদের যোগ্যতা অনুযায়ী কাজের দায়িত্ব পায়। ফলে তারা নির্দিষ্ট কাজে দক্ষ হয়ে ওঠে এবং সুনিপুণভাবে কাজ করে। উদ্দীপকে জনাব রাফিদ একটি বিশ্ববিদ্যালয় প্রতিষ্ঠা করেন। বিশ্ববিদ্যালয়টিতে ৮,০৭৫ জন শিক্ষার্থী ও ১৪০ জন শিক্ষক নিয়োজিত আছেন। এছাড়াও প্রতিষ্ঠানটিতে পরীক্ষা নিয়ন্ত্রক, পিয়ন, দারোয়ানসহ আরও কর্মী কর্মরত আছে। প্রতিষ্ঠানটি প্রতিটি ক্ষেত্রে যোগ্যতা ও দক্ষতা অনুযায়ী শিক্ষক ও কর্মচারী নিয়োগ দেয়। এক্ষেত্রে প্রতিষ্ঠানটি শ্রমবিভাগ করেছে। বিশ্ববিদ্যালয়ে শ্রমবিভাগ করার ফলে কর্মীরা তাদের যোগ্যতা ও সামথ্য অনুযায়ী কাজ পায়। এতে কাজের প্রতি তাদের আগ্রহ বেড়ে যায়। এছাড়ও তারা নিজেদের কাজে আরও দক্ষ হয়ে ওঠে। তাই তারা শিক্ষার্থীদের সুষ্ঠুভাবে শিক্ষাদান কার্যক্রম সম্পাদন করতে পারছে। ফলে বিশ্ববিদ্যালটির কার্যক্রম অত্যন্ত সুন্দর ও সফলভাবে পরিচালিত হচ্ছে। সুতরাং, উদ্দীপকে বিশ্ববিদ্যালয়ের শ্রমবিভাগের কারণে সফলতার সাথে শিক্ষাদান কার্যক্রম সম্পাদন করছে।"
        }
      ]
    },
    {
      "number": "5",
      "uddipok": "'Oakwood Interior Design Ltd.' একটি স্বনামধন্য ইন্টেরিয়র ডিজাইনিং প্রতিষ্ঠান। প্রতিষ্ঠানটি ক্রেতাদের ফ্ল্যাটের ইন্টেরিয়র ডিজাইন করে থাকে। প্রতিষ্ঠানটি রং পছন্দ করা থেকে শুরু করে কেবিনেট ডিজাইন, সিলিং ডিজাইন ইত্যাদি ক্ষেত্রে প্রত্যেক ক্রেতার স্বতন্ত্র পছন্দ-অপছন্দ বিবেচনা করে। এর ফলে প্রতিষ্ঠানটি দ্রুত সফলতা অর্জনে সক্ষম হয়।",
      "tag": "DCC 25",
      "sub_questions": [
        {
          "label": "ক",
          "question": "6M এর পূর্ণরূপ কী?",
          "explanation": "6M এর পূর্ণরূপ হলো মানুষ (Men), অর্থ (Money), যন্ত্রপাতি (Machines), মালামাল (Materials), পদ্ধতি (Methods) ও বাজার (Market)।"
        },
        {
          "label": "খ",
          "question": "\"উৎপাদন ব্যবস্থাপনা শিল্প উন্নয়নে সহায়তা করে\" ব্যাখ্যা করো।",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণ সংক্রান্ত কাজের সমষ্টি। এর মাধ্যমে পরিকল্পনা অনুযায়ী মানসম্মত পণ্য উৎপাদন করা হয়। এতে পণ্যের চাহিদা বাড়ে। আর এ বর্ধিত চাহিদা পূরণে নতুন নতুন শিল্পকারখানা গড়ে ওঠে। এভাবে উৎপাদন ব্যবস্থাপনা শিল্প উন্নয়নে সহায়তা করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানের কার্যক্রম কি উৎপাদনের সাথে জড়িত? ব্যাখ্যা করো।",
          "explanation": "উদ্দীপকের প্রতিষ্ঠানটি সেবা উৎপাদনের সাথে জড়িত। সেবা অদৃশ্যমান। এটি দেখা যায় না, এমনকি স্পর্শও করা যায় না। কিন্তু এর মাধ্যমে মানুষের প্রয়োজন ও অভাব পূরণ হয়ে থাকে। চিকিৎসা, আবাসন, বিউটি পার্লার, প্রকৌশলী ফার্ম ও ডিজাইনিং প্রতিষ্ঠান প্রভৃতি সেবার উদাহরণ। Oakwood Interior Design Ltd. একটি স্বনামধন ইন্টেরিয়র ডিজাইনিং প্রতিষ্ঠান। প্রতিষ্ঠানটি ক্রেতাদের ফ্ল্যাটের ইন্টেরিয়র ডিজাইন করে থাকে। সেখানে প্রত্যেক ক্রেতার পছন্দ অনুযায়ী ডিজাইন করা হয়। এক্ষেত্রে ডিজাইনের পর গ্রাহকরা অনুভব করতে পারে তাদের ফ্ল্যাট কেমন দেখাচ্ছে। তাছাড়া প্রত্যেক ক্রেতার ফ্ল্যাট ডিজাইনের ক্ষেত্রে ডিজাইনের বৈশাদৃশ্য বিদ্যমান। উদ্দীপকের প্রতিষ্ঠানটি গ্রাহকের অফিস বা বাসা ডিজাইন করার মাধ্যমে তাদের এ অভাব পূরণ' করে। এ অনুভবযোগ্যতা, বৈসাদৃশ্যতা, অভাব পূরণের ক্ষমতা প্রভৃতি সেবার বৈশিষ্ট্য। তাই বলা যায়, উদ্দীপকের প্রতিষ্ঠানটি সেবা উৎপাদন করে।"
        },
        {
          "label": "ঘ",
          "question": "'Oakwood Interior Design Ltd.' এর সফলতা অর্জনের কারণ বিশ্লেষণ করো।",
          "explanation": "ক্রেতাকেন্দ্রিকতার কারণেই Oakwood Interior Design Ltd. সফলতা অর্জনে সক্ষম হয়। ক্রেতাদের পছন্দ ও প্রয়োজন অনুযায়ী পণ্য বা সেবাসামগ্রী তৈরি করাই ক্রেতাকেন্দ্রিকতা। এ প্রক্রিয়ায় প্রত্যেক ক্রেতার চাহিদা বা প্রয়োজন আলাদাভাবে পূরণের প্রচেষ্টা চালানো হয়। প্রত্যেক ক্রেতার সন্তুষ্টি অজনই এর মূল উদ্দেশ্য। উদ্দীপকে Oakwood Interior Design Ltd. একটি ডিজাইনিং প্রতিষ্ঠান। প্রতিষ্ঠানটি ক্রেতাদের ফ্ল্যাটের ইন্টেরিয়র ডিজাইন করে। এটি ক্রেতাদের পছন্দ ও অপছন্দ বিবেচনায় নিয়ে ডিজাইন করে। আর এভাবে ক্রেতাদের চাহিদা অনুযায়ী পণ্য বা সেবা উৎপাদনের মাধ্যমে তারা কাস্টমাইজেশন বা ক্রেতাকেন্দ্রিকতাকে গুরুত্ব দেয়। ক্রেতারা উদ্দীপকের প্রতিষ্ঠানের সেবার প্রতি অনুগত থাকে। প্রতিষ্ঠানটি ক্রেতার পছন্দ ও রুচির ভিত্তিতে ডিজাইন করে। পছন্দ অনুযায়ী ডিজাইন পাওয়ায় ক্রেতা সন্তুষ্টি বাড়ে। এতে প্রতিষ্ঠানটির কাঙ্ক্ষিত বিক্রি ও মুনাফার লক্ষ্যমাত্রা অর্জন সহজ হয়। এর পাশাপশি প্রতিষ্ঠানের সুনামও বেড়ে যায়। তাই বলা যায়, কাস্টমাইজেশন বা ক্রেতাকেন্দ্রিকতা যথাযথভাবে অনুসরণ করায় Oakwood Interior Design Ltd, সফল হয়েছে।"
        }
      ]
    },
    {
      "number": "6",
      "uddipok": "ডা. হাশেম একজন কিডনি বিশেষজ্ঞ। তিনি একটি সেমিনারে অংশগ্রহণের জন্য পাঁচ দিন সিঙ্গাপুরে অবস্থান করেন। উত্ত দিনগুলোতে অনেক রোগী তার সেবা থেকে বঞ্চিত হন। সম্প্রতি তিনি তার হাসপাতালের জন্য জার্মানি থেকে অত্যাধুনিক প্রযুক্তিসম্পন্ন ডায়ালাইসিস মেশিন ক্রয় করেন এবং তার রোগীদের পূর্বের তুলনায় আরও উন্নত সেবা প্রদান করেন। এর ফলে রোগীরা অত্যন্ত সন্তুষ্ট।",
      "tag": "DCC 25",
      "sub_questions": [
        {
          "label": "ক",
          "question": "মানসম্পন্ন দ্রব্য কী?",
          "explanation": "সঠিক মান, গুণ বা বৈশিষ্ট্যসম্পন্ন দ্রব্যকে মানসম্পন্ন দ্রব্য বলে।"
        },
        {
          "label": "খ",
          "question": "\"উৎপাদনশীলতা হ্রাস চ্যালেঞ্জ সৃষ্টি করে”- ব্যাখ্যা করো।",
          "explanation": "উৎপাদনে ব্যবহৃত উপকরণ এবং তার সাহায্যে উৎপাদিত পণ্যের অনুপাতই হলো উৎপাদনশীলতা। উৎপাদনের পরিমাণ ও উপকরণের যেকোনো পরিবর্তন উৎপাদনশীলতার চ্যালেঞ্জ সৃষ্টি করে। উৎপাদনশীলতা কমে গেলে পণ্যের উৎপাদন ব্যয় বাড়ে। এতে পণ্যের মূল্য বেড়ে যায়। ফলে ক্রেতারা ঐ পণ্য কেনার আগ্রহ হারিয়ে ফেলে এবং প্রতিষ্ঠানের মুনাফার পরিমাণও কম হয়। ফলে উৎপাদনশীলতা প্রতিযোগিতামূলক বাজারে প্রতিষ্ঠানের টিকে থাকার ক্ষেত্রে বিভিন্ন ধরনের চ্যালেঞ্জ সৃষ্টি করে।"
        },
        {
          "label": "গ",
          "question": "উল্লিখিত উদ্দীপকের প্রাথমিক পর্যায়ে সেবার কোন বৈশিষ্ট্যটি ফুটে উঠেছে? ব্যাখ্যা করো।",
          "explanation": "উদ্দীপকে উল্লিখিত প্রাথমিক পর্যায়ে সেবার অবিচ্ছিন্নতা বৈশিষ্ট্যটি ফুটে ওঠেছে। সেবাকে সেবাদানকারী থেকে আলাদা করা যায় না। অর্থাৎ, সেবাদানকারী ও সেবা একই সাথে অবস্থান করে। সেবা দিতে হলে সেবাদানকারীকে অবশ্যই সেবা প্রদানের স্থান বা সেবাগ্রহীতার কাছে যেতে হবে। উদ্দীপকে ডা. হাশেম একজন কিডনি বিশেষজ্ঞ। তিনি একটি সেমিনারে অংশ নেওয়ার জন্য পাঁচদিন সিঙ্গাপুরে অবস্থান করেন। এজন্য উক্ত দিনগুলোতে রোগীরা তার সেরা থেকে বঞ্চিত হন। এখানে রোগীরা হলো সেবাগ্রহীতা এবং ডা. হাশেম হলো সেবাদাতা। আর সেবাদাতার অনুপস্থিতিতে সেবাগ্রহীতা সেবা থেকে বঞ্চিত হয়। অর্থাৎ, সেবা ও সেবাদাতা অবিচ্ছিন্ন। ডা. হাশেমের ক্ষেত্রেও সেবার অবিচ্ছিন্নতা বৈশিষ্ট্যটির বহিঃপ্রকাশ ঘটেছে। তাই বলা যায়, ডা. হাশেমের কাছ থেকে রোগীদের চিকিৎসা না পাওয়ায় সেবার অবিচ্ছিন্নতা বৈশিষ্ট্যটি ফুটে ওঠেছে।"
        },
        {
          "label": "ঘ",
          "question": "রোগীদের সন্তুষ্টির কারণ উৎপাদন ব্যবস্থাপনার ঐতিহাসিক পটভূমি উল্লেখপূর্বক বিশ্লেষণ করো।",
          "explanation": "উৎপাদন ব্যবস্থাপনা আধুনিক যুগের অটোমেশন প্রযুক্তি ব্যবহারের কারণে ডা. হাশেমের রোগীরা সন্তুষ্ট হয়। দ্বিতীয় বিশ্বযুদ্ধের পর থেকেই উৎপাদন ব্যবস্থাপনার আধুনিক যুগের শুরু হয়। এ পর্যায়ে উৎপাদন ব্যবস্থাপনায় নতুন ধারণা, তত্ত্ব ও কৌশল প্রয়োগ করা হয়। তাছাড়া কম্পিউটার ও অটোমেশন প্রযুক্তির মাধ্যমে পণ্য উৎপাদন বা সেবা দেওয়া হয়। উদ্দীপকে ডা. হাশেম একজন কিডনি বিশেষজ্ঞ। রোগীরা তার কাছে কিডনির সমস্যাজনিত রোগের চিকিৎসার জন্য আসে। সম্প্রতি তিনি তার হাসপাতালের জন্য জার্মান থেকে অত্যাধুনিক প্রযুক্তিসম্পন্ন মেশিন ক্রয় করেন। এর মাধ্যমে তিনি রোগীদের পূর্বের তুলনায় আরও উন্নত সেবা প্রদান করেন। ফলে রোগীরা অত্যন্ত সন্তুষ্ট হয়। উৎপাদন ব্যবস্থাপনার আধুনিক যুগে নতুন প্রযুক্তিসম্পন্ন পণ্যের আগমন ঘটেছে। এ প্রযুক্তির ব্যবহারে রোগ নির্ণয়ের কাজটি সহজ হয়ে যায়। তাই ডা. হাশেম আধুনিক যন্ত্রপাতি কেনেন। ফলে উন্নত প্রযুক্তির সহায়তায় তিনি সহজেই রোগ নির্ণয় করতে পারেন। এতে তার সময়ও বাঁচে আবার চিকিৎসাও নির্ভুল হয়। এ কারণে আধুনিক সেবা পেয়ে রোগীরা সন্তুষ্ট হয়। তাই বলা যায়, উদ্দীপকের রোগীরা উৎপাদন ব্যবস্থাপনার আধুনিক যুগের প্রযুক্তির সাহায্যে চিকিৎসা সেবা পাওয়ায় সন্তুষ্ট হয়।"
        }
      ]
    },
    {
      "number": "7",
      "uddipok": "স্ট্যান্ডার্ড ব্যাগস লি. দীর্ঘদিন যাবত বিভিন্ন ধরনের ব্যাগ উৎপাদন করে আসছে। সম্প্রতি তারা একটি দীর্ঘস্থায়ী ব্যবহারযোগ্য ব্যাগ উৎপাদনের সিদ্ধান্ত নিয়েছে, যাতে অনেকগুলো চেম্বার আছে এবং প্রয়োজনানুসারে ছোট-বড় করা যায়। প্রতিষ্ঠানটি তাদের উৎপাদিত ব্যাগের গ্রহণযোগ্যতা যাচাইয়ের জন্য প্রাথমিকভাবে স্বল্পসংখ্যক ব্যাগ উৎপাদন করবে বলে চিন্তা করছে।",
      "tag": "DCC 25",
      "sub_questions": [
        {
          "label": "ক",
          "question": "মডিউলার ডিজাইন কী?",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে।"
        },
        {
          "label": "খ",
          "question": "পণ্য ডিজাইন কেন গুরুত্বপূর্ণ? ব্যাখ্যা করো।",
          "explanation": "উৎপাদনের আগে পণ্যের আকার-আকৃতি, রং, ওজন, অলঙ্করণ প্রভৃতি নির্ধারণ করাই হলো পণ্য ডিজাইন। এর মাধ্যমে পণ্যকে ক্রেতার কাছে আকর্ষণীয় করে তোলা, ক্রেতা সন্তুষ্টি অর্জন এবং প্রতিযোগীদের মোকাবিলা করা যায়। তাছাড়া সঠিক পণ্য ডিজাইন পণ্যকে সহজে বহনযোগ্য করে তোলে। এক্ষেত্রে সঠিক পণ্য ডিজাইন একদিকে প্রতিষ্ঠানের বিক্রি বাড়ায় অন্যদিকে ক্রেতাদের চাহিদাপূরণ করে। তাই সঠিক পণ্য ডিজাইন গুরুত্বপূর্ণ।"
        },
        {
          "label": "গ",
          "question": "স্ট্যান্ডার্ড ব্যাগস লি. প্রাথমিক পর্যায়ে কোন ধরনের পণ্য ডিজাইনকে গুরুত্ব দিয়েছে? ব্যাখ্যা করো।",
          "explanation": "স্ট্যান্ডার্ড ব্যাগস লি, প্রাথমিক পর্যায়ে পণ্যের ক্রিয়াগত ডিজাইনকে গুরুত্ব দিয়েছে। এ ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এ ধরনের পরিবর্তন ক্রেতা সন্তুষ্টি বাড়তে সাহায্য করে। ক্রিয়াগত ডিজাইনের ফলে পণ্যের কার্যকারিতা ও মান প্রত্যক্ষভাবে বাড়ে। স্ট্যান্ডার্ড ব্যাগস লি. ব্যাগ উৎপাদনকারী একটি প্রতিষ্ঠান। সম্প্রতি তারা দীর্ঘস্থায়ী ব্যবহারযোগ্য ব্যাগ উৎপাদনের সিদ্ধান্ত নিয়েছে। এ ব্যাগগুলোতে অনেকগুলো চেম্বার আছে এবং প্রয়োজনানুসারে ছোট-বড় করা যায়। এক্ষেত্রে স্ট্যান্ডার্ড ব্যাগস লি, ব্যাগের গুণগত মানে পরিবর্তন ঘটিয়েছে। বর্তমানের ব্যাগগুলো দীর্ঘস্থায়ী ব্যবহারযোগ্য ও ছোট-বড় করা যায়। এতে ব্যাগের কার্যকারিতা বাড়ে। এছাড়াও ব্যাগগুলো গ্রাহকদের বাড়তি সুবিধা দিবে। এগুলো ক্রিয়াগত ডিজাইনের বৈশিষ্ট্য বহন করে। তাই বলা যায়, স্ট্যান্ডার্ড ব্যাগস লি. ক্রিয়াগত পণ্য ডিজাইন করেছে।"
        },
        {
          "label": "ঘ",
          "question": "পণ্য ডিজাইনের পর্যায় উল্লেখপূর্বক উদ্দীপকে উল্লিখিত প্রতিষ্ঠানটির স্বল্পসংখ্যক ব্যাগ তৈরির সিদ্ধান্তের যৌক্তিকতা বিশ্লেষণ করো।",
          "explanation": "স্ট্যান্ডার্ড ব্যাগস লি. পণ্য ডিজাইনের পরীক্ষামূলক উৎপাদন পর্যায়ে রয়েছে, যা যৌক্তিক বলে আমি মনে করি। পরীক্ষামূলক উৎপাদন স্তরে ধারণা অনুসারে স্বল্প পরিমাণে পণ্য উৎপাদন করা হয়। এর মাধ্যমে বাজারে পণ্যটির চাহিদা যাচাই করা হয়। এ পর্যায়ে ক্রেতাদের ইতিবাচক সাড়া পাওয়া গেলে পণ্যটি বেশি পরিমাণ উৎপাদন করা হয়। অন্যথায়, ডিজাইনকৃত পণ্যটি বাতিল বা সংশোধন করা হয়। উদ্দীপকে স্ট্যান্ডার্ড ব্যাগস লি. ব্যাগ প্রস্তুতকারী প্রতিষ্ঠান। সম্প্রতি প্রতিষ্ঠানটি নতুন ব্যাগ বাজারে ছেড়েছে। এটি আগের থেকে বেশি কার্যকরী। এতে অনেকগুলো চেম্বার আছে যা ছোট-বড় করা যায়। প্রতিষ্ঠানটি উৎপাদিত ব্যাগের গ্রহণযোগ্যতা যাচাই করতে চাচ্ছে। এজন্য এটি প্রাথমিকভাবে স্বল্পসংখ্যক ব্যাগ উৎপাদন করবে। এক্ষেত্রে প্রতিষ্ঠানটি পণ্য ডিজাইনের পরীক্ষামূলক উপাদান পর্যায়ে আছে। পরীক্ষামূলক পর্যায়ে স্বল্পসংখ্যক, ব্যাগ তৈরি করে স্ট্যান্ডার্ড ব্যাগস লি. বাজারে পণ্যটির গ্রহণযোগ্যতা বুঝতে পারবে। পণ্যটি ক্রেতাদের গ্রহণযোগ্যতা পেলে তারা পরবর্তীতে চূড়ান্ত পর্যায়ে উৎপাদন করবে। আর গ্রহণযোগ্যতা না পেলে ডিজাইনকৃত পণ্যটি বাতিল অথবা প্রয়োজনীয় সংশোধন করবে। এভাবে প্রতিষ্ঠানটি নতুন পণ্যের সফলতা ও ব্যর্থতা যাচাই করতে পারবে। তাই বলা যায়, স্ট্যান্ডার্ড ব্যাগস লি. এর পরীক্ষামূলক পণ্য উৎপাদনের যৌক্তিকতা রয়েছে।"
        }
      ]
    },
    {
      "number": "8",
      "uddipok": "মেঘনা গ্রুপ একটি শপিংমল তৈরির সিদ্ধান্ত নিয়েছে। শপিংমলের -নকশার জন্য দেশের প্রখ্যাত আর্কিটেক্ট মিসেস অর্থি জাহাজ আকৃতির দৃষ্টিনন্দন নকশা প্রণয়ন করেন। মেঘনা গ্রুপ শপিংমল তৈরির পূর্বে তাদের আর্থিক সক্ষমতা ও কারিগরি দক্ষতা মূল্যায়ন করে, যাতে পরবর্তীতে কোনো ধরনের সমস্যা না হয়।",
      "tag": "DCC 25",
      "sub_questions": [
        {
          "label": "ক",
          "question": "ধারণা উন্নয়ন কী?",
          "explanation": "ডিজাইনকৃত পণ্যের সম্ভাব্যতা যাচাই করার জন্য তথ্য সংগ্রহকে ধারণা উন্নয়ন বলে।"
        },
        {
          "label": "খ",
          "question": "\"প্যাকিং ডিজাইন ক্রেতার আকর্ষণ সৃষ্টি করে\" ব্যাখ্যা করো।",
          "explanation": "প্যাকেজিং ডিজাইনে শুধু পণ্যের বাইরের আবরণ আকর্ষণীয় করে পণ্যের প্রতি ক্রেতাকে আকৃষ্ট করা হয়। প্যাকেজিং ডিজাইনে ক্রেতার দৃষ্টি আকর্ষণের জন্য নতুনভাবে পণ্যের মোড়ক সাজানো হয়। ফলে নতুন মোড়কের এ পণ্য বাজারে এলে তা সহজেই ক্রেতাদের নজর কাড়ে। এভাবে প্যাকেজিং ডিজাইন ক্রেতাকে পণ্য ক্রয়ে আকৃষ্ট করে।"
        },
        {
          "label": "গ",
          "question": "উদ্দীপকে মিসেস অর্থি প্রাথমিক পর্যায়ে কোন ধরনের পণ্য ডিজাইনকে গুরুত্ব দিয়েছেন? ব্যাখ্যা করো।",
          "explanation": "উদ্দীপকে মিসেস অর্থি প্রাথমিক পর্যায়ে নান্দনিক বা রুচিসম্মত পণ্য ডিজাইনে গুরুত দিয়েছে। ডিজাইন বাহ্যিকভাবে পণ্যকে আরও আকর্ষণীয় করে তোলার চেষ্টা করা হয়। এক্ষেত্রে পণ্যের মানকে গুরুত্ব দেওয়া হয় না। পণ্যের রং, স্টাইল ও বাহ্যিক আকৃতির পরিবর্তন করাই এ ডিজাইনের প্রধান বৈশিষ্ট্য। মেঘনা গ্রুপ একটি শপিংমল তৈরির সিদ্ধান্ত নিয়েছে। শপিংমলের নকশার জন্য মিসেস অর্থিকে নিয়োগ দেওয়া হয়। মিসেস অর্থি জাহাজ আকৃতির দৃষ্টিনন্দন নকশা প্রণয়ন করেন। এক্ষেত্রে তিনি শপিংমলের রং, স্টাইল ও বাহ্যিক আকৃতিকে বিবেচনা করেছেন। জাহাজ আকৃতির অনন্য ডিজাইন করে তিনি বিল্ডিং এর বাহ্যিক সৌন্দর্য বাড়িয়ে তোলার প্রতি গুরুত্ব দিয়েছেন। এসব বৈশিষ্ট্যের সাথে নান্দনিক ডিজাইনের মিল রয়েছে। সুতরাং, মিসেস অর্থি প্রাথমিক পর্যায়ে নান্দনিক ডিজাইনে গুরুত্ব দেন।"
        },
        {
          "label": "ঘ",
          "question": "উদ্দীপকে মেঘনা গ্রুপ পণ্য ডিজাইনের যে পর্যায় অনুসরণ করেছে তার প্রয়োজনীয়তা বিশ্লেষণ করো।",
          "explanation": "মেঘনা গ্রুপ পণ্য ডিজাইনে উৎপাদনের সামর্থ্য বিশ্লেষণ পর্যায় অনুসরণ করেছে, যা ডিজাইন বাস্তবায়নে প্রয়োজনীয়। পণ্য ডিজাইনের উৎপাদন সামর্থ্য পর্যায়ে বাজার চাহিদা মোকাবিলা করার মতো আর্থিক ও কারিগরি দক্ষতা যাচাই করা হয়। এ স্তরে প্রতিষ্ঠানকে উৎপাদনের ধারণা অনুযায়ী পণ্য উৎপাদনের সামর্থ্য বিবেচনা করতে হয়। কারণ পর্যাপ্ত সামর্থ্য না থাকলে উদ্যোগ বাস্তবায়ন সম্ভব নয়। মেঘনা গ্রুপ একটি শপিংমল তৈরির সিদ্ধান্ত নিয়েছে। এজন্য প্রতিষ্ঠানটি শপিংমলের নকশা প্রণয়ন করে। শপিংমল তৈরির পূর্বে তারা তাদের আর্থিক সক্ষমতা ও কারিগরি দক্ষতা মূল্যায়ন করে। এতে পরবর্তীতে কোনো সমস্যা হওয়ার ঝুঁকি কমে যায় এক্ষেত্রে প্রতিষ্ঠানটি উৎপাদন সামর্থ্য বিশ্লেষণ করেছে। মেঘনা গ্রুপের চূড়ান্ত শপিংমল তৈরি করার আগে এর উৎপাদন সামর্থ্য বিশ্লেষণ করতে হবে। কারণ তাদের প্রয়োজনীয় আর্থিক ও কারিগরি দক্ষতা না থাকলে এ নকশা প্রণয়ন কোনো উপকারে আসবে না। এজন্য শপিংমল তৈরির পূর্বে নিশ্চিত করতে হবে এটি তৈরি করার সামর্থ্য আছে কি না। তা না হলে তাদের উদ্যোগটি সফল করা সম্ভব হবে না। তাই মেঘনা গ্রুপকে পণ্য ডিজাইনের উৎপাদনের সামর্থ্য বিশ্লেষণ পর্যায় অনুসরণের প্রয়োজনীয়তা রয়েছে।"
        }
      ]
    },
    {
      "number": "9",
      "uddipok": "'ডেলিশিয়া কফি' কফি মেশিন উৎপাদনকারী একটি প্রতিষ্ঠান। ২০২২ সালে তাদের উৎপাদিত কফি মেশিনের মধ্যে ৭% মেশিনে ত্রুটি দেখা দেওয়ায় এ প্রতিষ্ঠানটি তা মেরামতের ব্যবস্থা গ্রহণ করে। পরবর্তীতে প্রতিষ্ঠানটি অত্যন্ত সতর্কতার সাথে ত্রুটিহীন মেশিন তৈরির জন্য সুনির্দিষ্ট কার্যাবলি প্রয়োগ করে থাকে। এর ফলে মানসম্পন্ন কফি মেশিন তৈরি করা সম্ভব হয়।",
      "tag": "DCC 25",
      "sub_questions": [
        {
          "label": "ক",
          "question": "মান কী?",
          "explanation": "কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে তাই মান।"
        },
        {
          "label": "খ",
          "question": "\"বেঞ্চমার্কিং পণ্যের বিক্রয় বৃদ্ধি করে\"- ব্যাখ্যা করো।",
          "explanation": "মান নিয়ন্ত্রণে একটি আদর্শমান অনুসরণ করাই হলো বেঞ্চমার্কিং। বাজারে নেতৃত্বদানকারী ব্যবসায় প্রতিষ্ঠানের পণ্য, সেবা ও প্রক্রিয়া ধারাবাহিক ও পদ্ধতিগতভাবে পরিমাপ করা হয় বেঞ্চমার্কিং-এর মাধ্যমে। এই ব্যবস্থায় শিল্পের নেতৃত্বদানকারী প্রতিষ্ঠানের পণ্যমানকে আদর্শ হিসেবে ধরা হয়। পরবর্তীতে উক্ত আদর্শমান অনুযায়ী পণ্য তৈরি করা হয়। ফলে এতে ক্রেতারা উক্ত পণ্য কিনতে আকৃষ্ট হয়। এভাবে বেঞ্চমাকিং পণ্যের বিক্রয় বাড়ায়।"
        },
        {
          "label": "গ",
          "question": "উদ্দীপকের প্রাথমিক পর্যায়ে ২০২২ সালে 'ডেলিশিয়া কফি' যে ব্যয় নির্বাহ করেছে তা কোন ধরনের ব্যয়ের অন্তর্ভুক্ত? ব্যাখ্যা করো।",
          "explanation": "উদ্দীপকের প্রাথমিক পর্যায়ে ২০২২ সালে 'ডেলিশিয়া কফি' অভ্যন্তরীণ ব্যর্থতার ব্যয় নির্বাহ করেছে। অনেক ক্ষেত্রে ক্ষতিগ্রস্ত বা বাতিল পণ্যকে পুনরায় মানসম্মত পণ্যে রূপান্তর করতে হয়। এ ধরনের কাজে যে ব্যয় হয় তা অভ্যন্তরীণ ব্যর্থতার ব্যয়কে নির্দেশ করে। প্রতিষ্ঠানের উচিত এ ধরনের ব্যয় যতটা সম্ভব কমিয়ে আনা। উদ্দীপকে 'ডেলিশিয়া কফি' কফি মেশিন উৎপাদনকারী একটি প্রতিষ্ঠান। প্রতিষ্ঠানটি ২০২২ সালে উৎপাদিত মেশিনের ৭% মেশিনে ত্রুটি দেখা দেয়। এজন্য তারা মেরামতের ব্যবস্থা গ্রহণ করে। এতে ডেলিশিয়া কফি-এর কিছু অতিরিক্ত ব্যয় হয়। এ ব্যয় প্রতিষ্ঠানের অভ্যন্তরীণ ব্যর্থতার কারণে হয়েছে। তাই বলা যায়, উদ্দীপকের প্রতিষ্ঠানটি অভ্যন্তরীণ ব্যর্থতার ব্যয় নির্বাহ করেছে।"
        },
        {
          "label": "ঘ",
          "question": "মানসম্পন্ন কফি মেশিন তৈরির কারণ মান ব্যবস্থাপনার ঐতিহাসিক প্রেক্ষাপটের পর্যায় উল্লেখপূর্বক তোমার মতামত দাও।",
          "explanation": "মান ব্যবস্থাপনার ঐতিহাসিক প্রেক্ষাপট অনুযায়ী মান নিশ্চিতকরণ অনুসরণ করায় 'ডেলিশিয়া কফি' মানসম্পন্ন কফি মেশিন উৎপাদন করতে পেরেছে। মান নিশ্চিতকরণে মাধ্যমে মান ব্যবস্থাপনার কার্যাবলির সুনির্দিষ্ট প্রয়োগ করা হয়। এর মাধ্যমে পণ্য বা সেবা নির্ধারিত মান অনুযায়ী তৈরি হচ্ছে কি না তা যাচাই করা হয়। এভাবে মান নিশ্চিতকরণ ক্রেতাদের কাছে আস্থা অর্জনে সহায়তা করে। উদ্দীপকে 'ডেলিশিয়া কফি' কফি মেশিন উৎপাদন করে। প্রতিষ্ঠানটির কিছু মেশিন ত্রুটিপূর্ণ হওয়ায় তা মেরামতের জন্য ব্যয় করতে হয়। পরবর্তীতে প্রতিষ্ঠানটি ত্রুটিহীন মেশিন তৈরির জন্য সুনির্দিষ্ট কার্যাবলি প্রয়োগ করে। এর মাধ্যমে প্রতিষ্ঠানটি পণ্য মান অনুযায়ী পণ্য উৎপাদন হচ্ছে কি না তা যাচাই করে। ফলে প্রতিষ্ঠানটি মানসম্পন্ন মেশিন তৈরি করতে সফল হয়। এক্ষেত্রে 'ডেলিশিয়া কফি' মূলত মান নিশ্চিতকরণ পদ্ধতি অনুসরণ করেছে। এর ফলে তারা পণ্যের যথাযথ মান বজায় রাখতে সমর্থ হবে। এছাড়া কোনো ত্রুটি দেখা দিলে সময়মতো তার সংশোধনে ব্যবস্থা নিতে পারবে। এতে মানসম্মত, ত্রুটিবিহীন পণ্য ক্রেতাদের হাতে পৌছাবে। এভাবে প্রতিষ্ঠানের পণ্যের মান নিশ্চিতকরণের মাধ্যমে মান ব্যবস্থাপনার কার্যাবলির যথাযথ প্রয়োগ প্রতিষ্ঠানটিকে সফলতা এনে দিবে।"
        }
      ]
    },
    {
      "number": "10",
      "uddipok": "দিপন ইলেকট্রনিক্স টেলিভিশন উৎপাদনকারী একটি প্রতিষ্ঠান। প্রতিষ্ঠানটি তাদের টেলিভিশন বিক্রয় বৃদ্ধির কৌশল হিসেবে ৫ বছরের ওয়ারেন্টি, প্রদান করে। সম্প্রতি প্রতিষ্ঠানটি তাদের পণ্য দক্ষিণ আফ্রিকা ও ব্রাজিলে রপ্তানির সিদ্ধান্ত নেয় এবং একটি আন্তর্জাতিক প্রতিষ্ঠান থেকে মানসনদ গ্রহণ করে। এর ফলে সহজেই আন্তর্জাতিক বাজারে গ্রহণযোগ্যতা অর্জন করে।",
      "tag": "DCC 25",
      "sub_questions": [
        {
          "label": "ক",
          "question": "মান নিয়ন্ত্রণ কী?",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদন হচ্ছে কিনা তা তদারকি করার প্রক্রিয়াকে মান নিয়ন্ত্রণ বলে।"
        },
        {
          "label": "খ",
          "question": "\"মান ব্যবস্থাপনা উচ্চ উৎপাদনশীলতা নিশ্চিত করে\"-ব্যাখ্যা করো।",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে। মান ব্যবস্থাপনার কারণে প্রতিষ্ঠানের পণ্য, কাজ, পদ্ধতিসহ সব ক্ষেত্রে নির্দিষ্ট মান বজায় রাখা হয়। এছাড়াও উৎপাদনজনিত ত্রুটি অনুসন্ধান এবং প্রতিকারের জন্য মান ব্যবস্থাপনা অনুসরণ করা হয়। এভাবে মান ব্যবস্থাপনা উচ্চ উৎপাদনশীলতা নিশ্চিত করে।"
        },
        {
          "label": "গ",
          "question": "উল্লিখিত উদ্দীপকের প্রাথমিক পর্যায়ে দিপন ইলেকট্রনিক্স কোন ধরনের ব্যয় নির্বাহ করে? ব্যাখ্যা করো।",
          "explanation": "উদ্দীপকে প্রাথমিক পর্যায়ে দিপন ইলেকট্রনিক্স বাহ্যিক ব্যর্থতার ব্যয় নির্বাহ করে। ক্রেতারা পণ্য পাওয়ার পর অনেক সময় পণ্যের ত্রুটি ধরা পড়ে। এক্ষেত্রে ঐ পণ্য পুনরায় ব্যবহার উপযোগী করতে উৎপাদকের বাহ্যিক ব্যর্থতার ব্যয় নির্বাহ করতে হয়। ওয়ারেন্টি ও মামলা পরিচালনা ব্যয় বাহ্যিক ব্যর্থতার ব্যয়ের অন্তর্গত। উদ্দীপকে দিপন ইলেকট্রনিক্স একটি টেলিভিশন উৎপাদনকারী প্রতিষ্ঠান। প্রতিষ্ঠানটি বিক্রয় বৃদ্ধির জন্য ৫ বছরের ওয়ারেন্টি প্রদান করে। ওয়ারেন্টির মাধ্যমে পণ্য বিক্রির পরও গ্রাহকদের সেবা দেওয়া হয়। এতে প্রতিষ্ঠানের ব্যয় বাড়ে। আর এ ধরনের ব্যয় পণ্য বিক্রির পরে হওয়ায় বাহ্যিক ব্যর্থতার ব্যয়ের অন্তর্ভুক্ত। তাই বলা যায়, উদ্দীপকের প্রতিষ্ঠানটি বাহ্যিক ব্যর্থতার ব্যয় নির্বাহ করছে।"
        },
        {
          "label": "ঘ",
          "question": "'দিপন ইলেকট্রনিক্স' এর আন্তর্জাতিক বাজারে গ্রহণযোগ্যতা অর্জনের কারণ বিশ্লেষণ করো।",
          "explanation": "দিপন ইলেকট্রনিক্স ISO এর সনদের কারণে আন্তর্জাতিক বাজারে গ্রহণযোগ্যতা অর্জন করে। ISO (International Organization for Standarization) হলো আন্তর্জাতিক মান নিয়ন্ত্রণকারী সংস্থা। পণ্যের মান যাচাই করে প্রতিষ্ঠানটি মান সনদ দিয়ে থাকে। বিদেশে পণ্য বিক্রি করতে হলে ISO সনদ থাকা বাধ্যতামূলক। এ সনদ নিয়ে সহজে বিশ্বের যেকোনো দেশে পণ্য রপ্তানি করে বাজার সম্প্রসারণ করা যায়। দিপন ইলেকট্রনিক্স টেলিভিশন উৎপাদন করে। বাহ্যিক ব্যর্থতার ব্যয় নির্বাহের মাধ্যমে তারা মানসম্মত পণ্য উৎপাদন করে। তাই দেশীয় বাজারে তাদের পণ্যের চাহিদা ভালো। সম্প্রতি প্রতিষ্ঠানটি দক্ষিণ আফ্রিকা ও ব্রাজিলে পণ্য রপ্তানির সিদ্ধান্ত নেয়। এজন্য একটি আন্তর্জাতিক প্রতিষ্ঠান থেকে মান সনদ গ্রহণ করে। এর ফলে সহজেই আন্তর্জাতিক বাজারে প্রতিষ্ঠানটি গ্রহণযোগ্যতা অর্জন করে। এক্ষেত্রে প্রতিষ্ঠানটি ISO থেকে সনদ নিয়েছে। ISO পণ্যের মান যাচাই করে সনদ দিয়ে থাকে। এ সনদ বিদেশে পণ্য রপ্তানির ক্ষেত্রে বাধ্যতামূলক। ISO সনদ ছাড়া কোনো দেশের সরকার অন্য দেশের পণ্য বিক্রি করার অনুমতি দেয় না। দিপন ইলেকট্রনিক্স সনদ সংগ্রহ করায় দক্ষিণ আফ্রিকা ও ব্রাজিলে পণ্য রপ্তানি করতে পারবে। এতে প্রতিষ্ঠানটির মুনাফা অর্জনের সাথে সাথে ব্যবসায়ের পরিধি ও বিক্রি বাড়বে। আবার এর ফলে দেশের বৈদেশিক মুদ্রার রিজার্ভ বাড়বে। ISO এর মান সনদ না থাকলে আন্তর্জাতিক বাজারে কেউ প্রতিষ্ঠানটির পণ্য কিনত না। তাই বলা যায়, 'দিপন ইলেকট্রনিক্স'-এর আন্তর্জাতিক গ্রহণযোগ্যতা অর্জনে ISO সনদ ভূমিকা পালন করেছে।"
        }
      ]
    },
    {
      "number": "11",
      "uddipok": "সিয়াটল গার্মেন্টস লি. একটি পোশাক রপ্তানিকারক প্রতিষ্ঠান। প্রতিষ্ঠানটি তাদের পণ্যের মান নিয়ন্ত্রণের জন্য পণ্য পরিদর্শনের পাশাপাশি প্রতিটি পণ্য পরীক্ষণ করে থাকে। এর ফলে প্রতিষ্ঠানটির অতিরিক্ত ব্যয় বহন করতে হয়। বর্তমান প্রতিযোগিতামূলক বাজারে ক্রেতা সন্তুষ্টি বিধানের জন্য তারা প্রতিনিয়ত পণ্য মান উন্নয়নের চেষ্টা করে এবং কর্মীদের স্বতঃস্ফূর্ত অংশগ্রহণ নিশ্চিত করে। এর ফলে আন্তর্জাতিক বাজারে তাদের জনপ্রিয়তা দিন দিন বৃদ্ধি পাচ্ছে।",
      "tag": "DCC 25",
      "sub_questions": [
        {
          "label": "ক",
          "question": "ISO-14000 কী?",
          "explanation": "১৯৯৬ সালে ISO পরিবেশগত ব্যবস্থাপনা পদ্ধতিতে এক সেট নতুন মানদণ্ড প্রবর্তন করে, যা ISO-14000 নামে পরিচিত।"
        },
        {
          "label": "খ",
          "question": "BSTI এর কাজ কী? ব্যাখ্যা করো।",
          "explanation": "বিএসটিআই (Bangladesh Standards & Testing Institution) হলো বাংলাদেশের পণ্যের মান নিয়ন্ত্রণকারী একটি সরকারি প্রতিষ্ঠান। এটি দেশের অভ্যন্তরীণ ও আন্তর্জাতিকভাবে কাঁচামাল, পণ্য, কাঠামো ও সেবার মান, আকার-আকৃতি নির্ধারণের নীতি প্রয়োগ করে। প্রতিষ্ঠানটি জনগণের কাছে পণ্যের সাধারণ গ্রহণযোগ্যতা তুলে ধরে। এছাড়াও এটি স্থানীয় ভোক্তা, আমদানিকারক বা রপ্তানিকারকদের জন্য পণ্য, কাঁচামাল ও সেবার মান সম্পর্কে সনদপত্র দেয়।"
        },
        {
          "label": "গ",
          "question": "",
          "explanation": "উদ্দীপকের প্রাথমিক পর্যায়ে সিয়াটল গার্মেন্টস লি. মূল্যায়ন ব্যয় নির্বাহ করে। একটি প্রতিষ্ঠানে বিভিন্ন কারণে নিম্নমানের পণ্য উৎপাদিত হয়। পণ্যের নিম্নমানের কারণ নির্ণয় ও ত্রুটি ঠিক করার জন্য প্রতিষ্ঠান মূল্যায়ন ব্যয় করে। পরিদর্শন ব্যয়, পরীক্ষণ ব্যয় ইত্যাদি মূল্যায়ন ব্যয়ের অন্তর্ভুক্ত। উদ্দীপকে সিয়াটল গার্মেন্টস লি. একটি পোশাক রপ্তানিকারক প্রতিষ্ঠান। প্রতিষ্ঠানটি তাদের পণ্যের মান নিয়ন্ত্রণের জন্য পণ্য পরিদর্শন করে। এছাড়া তারা প্রতিটি পণ্য পরীক্ষণ করে থাকে। পণ্যের মান নিম্ন হলে তার কারণ জানতে প্রতিষ্ঠানটি পরিদর্শন ও পরীক্ষার জন্য এই খরচ করে থাকে। এই খরচ মূল্যায়ন ব্যয়ের অন্তর্ভুক্ত। তাই বলা যায়, উদ্দীপকের প্রতিষ্ঠানটি মূল্যায়ন ব্যয় নির্বাহ করেছে।"
        },
        {
          "label": "ঘ",
          "question": "সিয়াটল গার্মেন্টস লি. এর জনপ্রিয়তা বৃদ্ধির কারণ মান ব্যবস্থাপনার ঐতিহাসিক প্রেক্ষাপটের আলোকে বিশ্লেষণ করো।",
          "explanation": "মান ব্যবস্থাপনার ঐতিহাসিক প্রেক্ষাপট অনুযায়ী সার্বিক মান ব্যবস্থাপনা, সিয়াটল গার্মেন্টস লি.-এর জনপ্রিয়তার কারণ। সার্বিক মান ব্যবস্থাপনায় পণ্যের কাঁচামাল সংগ্রহ থেকে উৎপাদনের প্রতিটি পর্যায়ে গুণগত মান নিশ্চিত করা হয়। এজন্য কর্মীদের উৎপাদন কাজে সম্পৃক্ত করা হয়। এ ব্যবস্থাপনায় পণ্যের ধারাবাহিক মান উন্নয়নে গুরুত্ব দেওয়া হয়। উদ্দীপকে সিয়াটল গার্মেন্টস লি. একটি পোশাক রপ্তানিকারক প্রতিষ্ঠান। প্রতিষ্ঠানটি ক্রেতা সন্তুষ্টির জন্য প্রতিনিয়ত পণ্য মান উন্নয়নের চেষ্টা করে। এছাড়াও পণ্য উৎপাদনে কর্মীদের স্বতঃস্ফূর্ত অংশগ্রহণ নিশ্চিত করে। এর ফলে আন্তর্জাতিক বাজারে তাদের জনপ্রিয়তা দিন দিন বাড়ছে। এক্ষেত্রে প্রতিষ্ঠানটি সার্বিক মান ব্যবস্থাপনা অনুসরণ করছে। সার্বিক মান ব্যবস্থাপনার মাধ্যমে সিয়াটল গার্মেন্টস লি. ক্রেতা সন্তুষ্টির বিষয়টি বিবেচনা করে। পোশাক যেন ত্রুটিপূর্ণ না হয় সেদিকে সতর্ক থাকে। আবার ক্রেতাদের রুচি, পছন্দ, চাহিদার বিষয়ে লক্ষ রেখে পণ্য উৎপাদন করে। এছাড়া প্রতিষ্ঠানটি কর্মী সম্পৃক্ততার মাধ্যমে তাদের পরামর্শ নেয়। কর্মীদের পরামর্শের সাথে ক্রেতাদের চাহিদার সমন্বয় করে তারা মানসম্পন্ন পণ্য উৎপাদন করে। এতে ক্রেতারা প্রতিষ্ঠানটির ওপর সন্তুষ্ট হচ্ছে। ফলে আন্তর্জাতিক বাজারে তাদের সুনাম বৃদ্ধি পাচ্ছে। 'সুতরাং, মান ব্যবস্থাপনার ঐতিহাসিক প্রেক্ষাপট অনুযায়ী সার্বিক মান ব্যবস্থাপনাই প্রতিষ্ঠানটির জনপ্রিয়তা বাড়ার কারণ।"
        }
      ]
    }
  ]
}