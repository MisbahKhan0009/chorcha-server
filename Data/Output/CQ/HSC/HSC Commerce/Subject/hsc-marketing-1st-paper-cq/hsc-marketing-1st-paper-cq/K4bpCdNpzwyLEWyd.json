{
  "title": "কুমিল্লা বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'নুহা সু' কোম্পানি লিমিটেড ২০২১ সালে ১২,০০,০০০ টাকা মূল্যের সু উৎপাদন করে। এ সময়ে তাদের ব্যবহার্য উপকরণের মূল্য ছিল কাঁচামাল ৪,০০,০০০ টাকা, যন্ত্রপাতি ২,০০,০০০ টাকা, মজুরি ও বেতন ২,০০,০০০ টাকা ও অন্যান্য উপকরণ মূল্য বাবদ ১,০০,০০০ টাকা। ২০২০ সালে উক্ত কোম্পানির সার্বিক উৎপাদনশীলতা ছিল ১.২০।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "উপযোগ বলতে কোনো দ্রব্যের অভাব পূরণের সামর্থ্য বা ক্ষমতাকে বোঝায়।"
        },
        {
          "label": "খ",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা বাড়লে একই পরিমাণ উৎপাদনের উপকরণ ব্যবহার করে আগের থেকে বেশি পরিমাণে পণ্য উৎপাদন করা যায়। এতে একক প্রতি উৎপাদন ব্যয় কম হয়। উৎপাদন বেড়ে যাওয়া ও পণ্যমূল্য কম হওয়ার কারণে বিক্রি ও মুনাফা উভয়ই বেড়ে যাওয়ার সম্ভাবনা বাড়ে।"
        },
        {
          "label": "গ",
          "question": "",
          "explanation": "মোট উৎপাদনের পরিমাণ ও মোট যন্ত্রপাতি বাবদ ব্যয়ের অনুপাতই হলো যন্ত্রের উৎপাদনশীলতা। ২০২১ সালের নূহ সু কোম্পানি লিমিটেড-এর— মোট উৎপাদনের মূল্য = ১২,০০,০০০ টাকা মোট যন্ত্রপাতি বাবদ ব্যয় = ২,০০,০০০ টাকা ∴ \\therefore ∴ যন্ত্রের উৎপাদনশীলতা = মোট উৎপাদনের মূল্য মোট যন্ত্রপাতি বাবদ ব্যয় \\frac{\\text{মোট উৎপাদনের মূল্য}}{\\text{মোট যন্ত্রপাতি বাবদ ব্যয়}} মোট   যন্ত্রপাতি   বাবদ   ব্যয় মোট   উৎপাদনের   মূল্য ​ = ১২,০০,০০০ ২,০০,০০০ = ৬ \\frac{\\text{১২,০০,০০০}}{\\text{২,০০,০০০}} = ৬ ২ , ০০ , ০০০ ১২ , ০০ , ০০০ ​ = ৬ সুতরাং, 'নূহ সু' কোম্পানি লিমিটেড-এর ২০২১ সালে যন্ত্রের উৎপাদনশীলতা হলো ৬।"
        },
        {
          "label": "ঘ",
          "question": "",
          "explanation": "মোট উৎপাদনশীলতা নির্ণয়ে উৎপাদিত মোট পণ্যের মূল্য ও ব্যবহৃত মোট উপকরণের মূল্যের অনুপাত বের করা হয়। সাধারণত উৎপাদনশীলতার বৃদ্ধি প্রতিষ্ঠানের জন্য লাভজনক হিসেবে ধরা হয়। উৎপাদনশীলতা বাড়লে বোঝা যায় প্রকৃত অর্থে প্রতিষ্ঠানটি সাফল্যের দিকে এগিয়ে যাচ্ছে। ২০২১ সালের 'নয়া সূ' কোম্পানি লিমিটেড-এর মোট উৎপাদিত পণ্যের মূল্য = ১২,০০,০০০ টাকা কাঁচামাল বাবদ ব্যয় = ৪,০০,০০০ টাকা যন্ত্রপাতি বাবদ ব্যয় = ২,০০,০০০ টাকা মজুরি ও বেতন বাবদ ব্যয় = ২,০০,০০০ টাকা অন্যান্য উপকরণ বাবদ ব্যয় = ১,০০,০০০ টাকা মোট বা সার্বিক উৎপাদনশীলতা = মোট উৎপাদিত পণ্যের মূল্য মোট উপকরণের মূল্য \\text{মোট বা সার্বিক উৎপাদনশীলতা} = \\frac{\\text{মোট উৎপাদিত পণ্যের মূল্য}}{\\text{মোট উপকরণের মূল্য}} মোট   বা   সার্বিক   উৎপাদনশীলতা = মোট   উপকরণের   মূল্য মোট   উৎপাদিত   পণ্যের   মূল্য ​ = ১২ , ০০ , ০০০ ৪ , ০০ , ০০০ + ২ , ০০ , ০০০ + ২ , ০০ , ০০০ + ১ , ০০ , ০০০ = \\frac{১২,০০,০০০}{৪,০০,০০০ + ২,০০,০০০ + ২,০০,০০০ + ১,০০,০০০} = ৪ , ০০ , ০০০ + ২ , ০০ , ০০০ + ২ , ০০ , ০০০ + ১ , ০০ , ০০০ ১২ , ০০ , ০০০ ​ = ১২ , ০০ , ০০০ ৯ , ০০ , ০০০ = \\frac{১২,০০,০০০}{৯,০০,০০০} = ৯ , ০০ , ০০০ ১২ , ০০ , ০০০ ​ = ১ . ৩৩ = ১.৩৩ = ১ . ৩৩ ২০২০ সালে 'নয়া সূ' কোম্পানির মোট উৎপাদনশীলতা ছিল ১.২০, ২০২১ সালে বৃদ্ধি পেয়ে এটি দাঁড়ায় ১.৩৩। অর্থাৎ, প্রতিষ্ঠানটি উৎপাদনের উপকরণসমূহ যথাযথভাবে ব্যবহার করছে। তাই প্রতিষ্ঠানটিকে ভবিষ্যতে উৎপাদনশীলতা আরও বাড়ানোর পদক্ষেপ নিতে হবে।"
        }
      ]
    },
    {
      "number": "2",
      "uddipok": "জনাব আরমান হোসেনের গ্রামের বাড়িতে তার দুইটি বড় পুকুর রয়েছে। তিনি ঐ পুকুরে মৎস্য চাষ করার পরিকল্পনা করেন। এজন্য তিনি স্থানীয় যুব প্রশিক্ষণ কেন্দ্র থেকে মাছ চাষের ওপর প্রশিক্ষণ নিয়েছেন। কিন্তু তার আর্থিক সংগতি না থাকায় স্থানীয় 'আলোর পথ' এনজিও থেকে ৩,০০,০০০ টাকা ঋণ নিয়েছেন। সহযোগিতা করার জন্য ৫ জন কর্মী নিয়োগ দিয়েছেন। তিনি উৎপাদিত মাছগুলো স্থানীয় বাজারে বিক্রি না করে নিজস্ব পরিবহনযোগে ঢাকার পাইকারি ব্যবসায়ীর কাছে বিক্রি করেন। তিনি একজন সফল ব্যবসায়ী।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "সংযোজিত মূল্যের পরিমাণকে মোট রূপান্তর মূল্য দ্বারা ভাগ দিয়ে যা পাওয়া যায় তাই হলো আর্থিক উৎপাদনশীলতা।"
        },
        {
          "label": "খ",
          "question": "",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। ব্যবসায়ের প্রত্যক্ষ ও পরোক্ষ উদ্দেশ্য হচ্ছে মানবকল্যাণ সাধন করা। জনগণের চাহিদা পূরণের উদ্দেশ্যে উৎপাদন ব্যবস্থার মাধ্যমে এবং নতুন নতুন পদ্ধতি উদ্ভাবনের মাধ্যমে ব্যবসায়ীরা জনগণের নিত্যনতুন চাহিদা মিটিয়ে থাকে। নতুন নতুন পণ্য ভোগের সুযোগ দেওয়ার মাধ্যমে উৎপাদন ব্যবস্থা জনগণের জীবনযাত্রার মানোন্নয়নে ভূমিকা রাখে।"
        },
        {
          "label": "গ",
          "question": "",
          "explanation": "জাউদ্দীপকে উল্লিখিত জনাব আরমান হোসেনের ব্যবসায়িক কার্যাবলি উৎপাদনের কৃষি খাতের অন্তর্ভুক্ত। উৎপাদনের সবচেয়ে প্রাচীন ও-পুতিন খাত হলো কৃষি খাত। মানুষের খাবার তৈরি এবং শিল্পে ব্যবহারের জন্য অধিকাংশ কাঁচামাল কৃষি খাত থেকে সংগ্রহ করা হয়। ফসল উৎপাদন, সবজি চাষ, মৎস্য চাষ, পশুপালন প্রভৃতি কৃষি খাতের অন্তর্ভুক্ত। জনাব আরমান হোসেন একজন কৃষক। তার গ্রামের বাড়িতে দুইটি বড় পুকুর রয়েছে। তিনি মাছ চাষের ওপর প্রশিক্ষণ নিয়ে সেখানে মাছ চাষ শুরু করেন। তিনি উৎপাদিত মাছগুলো পাইকারদের কাছে বিক্রি করেন। এক্ষেত্রে তার মাছ চাষ একটি উৎপাদনমুখী প্রক্রিয়া। এ চাষকৃত মাছ ভোক্তারা সরাসরি ভোগ করতে পারে। এসব বৈশিষ্ট্যের সাথে কৃষি খাতের মিল রয়েছে। তাই জনাব আরমান হোসেনের ব্যবসায়িক কার্যাবলি উৎপাদনের কৃষি খাতের অন্তর্ভুক্ত।,"
        },
        {
          "label": "ঘ",
          "question": "",
          "explanation": "স্থানগত উপযোগ সৃষ্টিই জনাব আরমান হোসেনের প্রতিষ্ঠানটির সফলতার কারণ। এক জায়গা থেকে অন্য জায়গায় পণ্য স্থানান্তরের মাধ্যমে স্থানগত উপযোগ সৃষ্টি হয়। সাধারণত পরিবহনের মাধ্যমে পণ্যের এ উপযোগ সৃষ্টি করা হয়। এতে দূরবর্তী অঞ্চলের মানুষ পণ্য ভোগ বা ব্যবহার করতে পারে। উদ্দীপকে জনাব আরমান হোসেন একজন মাছ ব্যবসায়ী। তিনি তার বাড়ির পুকুরে মাছ চাষ করেন। আর্থিক সঙ্গতি না থাকায় স্থানীয় একটি এনজিও থেকে ঋণ নেন। এই ঋণকৃত অর্থ দিয়ে তিনি নিজস্ব পরিবহন ব্যবস্থা করেন। তিনি উৎপাদিত মাছগুলো স্থানীয় বাজারে বিক্রি না করে নিজস্ব পরিবহনে ঢাকার পাইকারদের কাছে বিক্রি করেন।, এতে তিনি বেশি দামে মাছ বিক্রয় করেন। এর মাধ্যমে তিনি পণ্যের স্থানগত উপযোগ সৃষ্টি করেন। উদ্দীপকের জনাব আরমান হোসেন ঢাকায় মাছ সরবরাহ'করে। এতে স্থানীয় বাজারের বাইরে ক্রেতা তৈরি, হয় এবং বিক্রি বাড়ে। তাই তার প্রতিষ্ঠানটির ব্যবসায়ের পরিধি ও মুনাফা বাড়ে। প্রতিষ্ঠানটি পরিবহনের মাধ্যমে বিভিন্ন স্থানে মাছ সরবরাহ না করলে সাফল্য লাভ করতে পারত না। ব্যবসায়ের পরিধিও সীমিত থাকত। সুতরাং, স্থানগত উপযোগ সৃষ্টিই জনাব আরমান হোসেনের সফলতার কারণ।"
        }
      ]
    },
    {
      "number": "3",
      "uddipok": "জনাব আদিলুর রহমান একজন সফ্টওয়্যার ইঞ্জিনিয়ার। দীর্ঘদিন তিনি বিদেশে একটি মোবাইল কোম্পানিতে কর্মরত ছিলেন। সম্প্রতি নিজ দেশে ফিরে মোবাইল ফোন তৈরি ও বিপণন করার চিন্তাভাবনা করেন। এ উদ্দেশ্যে তিনি বাজারে প্রচলিত অন্যান্য মোবাইল কোম্পানি সম্পর্কে তথ্য সংগ্রহ ও তা পর্যালোচনা করে 'রেডব্লু' ব্র্যান্ডের মোবাইল ফোন উৎপাদন শুরু করেন। উৎপাদিত মোবাইল ফোনে অত্যাধুনিক সুযোগ-সুবিধা থাকায় অতি দ্রুত সময়ের মধ্যে ক্রেতাদের কাছে জনপ্রিয়তা অর্জন করতে সক্ষম হয়।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে।"
        },
        {
          "label": "খ",
          "question": "",
          "explanation": "সংস্কৃতি হলো সমাজের মানুষের 'রীতিসিদ্ধ আচরণ, যা তার বিশ্বাস, মূল্যবোধ ও আচার-আচরণ, বুচি দ্বারা প্রভাবিত হয়। উন্নত এবং উন্নয়নশীল প্রতিটি দেশে তাদের নিজ নিজ সংস্কৃতিকে ধারণ করে পণ্য ডিজাইন করা হয়। কেননা মানুষ দীর্ঘদিন ধরে যে বিশ্বাস, রুচি ও মূল্যবোধ ধারণ করে জীবনযাপন করে তা. সহজে পরিবর্তন করতে পারে না। এজন্য প্রতিষ্ঠানগুলো ক্রেতাদের কথা চিন্তা করে প্রতিযোগিতায় টিকে থাকার জন্য পণ্য ডিজাইনকে দেশের সমাজ ও সংস্কৃতির সাথে মিল রেখে করে। তাই বলা যায়, সংস্কৃতি দ্বারা পণ্য ডিজাইন প্রভাবিত হয়।"
        },
        {
          "label": "গ",
          "question": "",
          "explanation": "জনাব আদিলুর রহমান পণ্য ডিজাইনের ধারণা উন্নয়ন ধাপের ওপর গুরুত্বারোপ করেছেন। ধারণা উন্নয়ন পর্যায়ে উদ্যোক্তা নতুন পণ্য ডিজাইনের সিদ্ধান্ত নেন। এ উদ্দেশ্যে উদ্যোক্তাকে পণ্য সংক্রান্ত বিভিন্ন বিষয়ে ধারণা বা তথ্য সংগ্রহ করতে হয়। এক্ষেত্রে ধারণা সংগ্রহের জন্য প্রতিযোগী প্রতিষ্ঠানসমূহের পণ্য বিশ্লেষণ করা হয়। উদ্দীপকের জনাব আদিলুর রহমান একজন সফটওয়‍্যার ইঞ্জিনিয়ার। দীর্ঘদিন তিনি বিদেশে একটি মোবাইল কোম্পানিতে কর্মরত ছিলেন। সম্প্রতি তিনি দেশে ফিরে মোবাইল ফোন তৈরি ও বিপণনের সিদ্ধান্ত নিয়েছেন। এ উদ্দেশ্যে তিনি বাজারে প্রচলিত অন্যান্য মোবাইল কোম্পানি সম্পর্কে তথ্য সংগ্রহ ও তা পর্যালোচনা করেন। এরপর তিনি 'রেডব্লু' ব্র্যান্ডের মোবাইল উৎপাদন করেন। আগে থেকেই ভোক্তাদের চাহিদা ও প্রতিযোগী প্রতিষ্ঠানের পণ্য বিশ্লেষণ করার ফলে মোবাইলটির বিক্রয় বাড়ে। এভাবে পণ্য উৎপাদনের পূর্বে এরূপ তথ্য সংগ্রহ ও বিশ্লেষণ পণ্য ডিজাইনের ধারণা উন্নয়ন পর্যায়ের অন্তর্ভুক্ত। তাই বলা যায় যে, জনাব আদিলুর রহমান পণ্য ডিজাইনের ধারণা উন্নয়ন ধাপের ওপর গুরুত্বারোপ করেছেন।"
        },
        {
          "label": "ঘ",
          "question": "",
          "explanation": "জনাব আদিলুর রহমানের ব্যবসায় সাফল্যের পেছনে ক্রিয়াগত ডিজাইন মুখ্য ভূমিকা পালন করেছে। ক্রিয়াগত পণ্য ডিজাইনে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এতে ক্রেতারা পণ্য থেকে নতুন নতুন সুবিধা ভোগ করতে পারে। ফলে ক্রেতা সন্তুষ্টি অর্জন ও বিক্রি বাড়ানো সহজ হয়। জনাব আদিলুর রহমান একজন সফটওয়‍্যার ইঞ্জিনিয়ার। বিদেশে দীর্ঘদিন চাকরি করার পর দেশে ফিরে মোবাইল ফোন তৈরি শুরু করেন। উৎপাদনের পূর্বে পণ্য সম্পর্কে ধারণা উন্নয়নের ফলে তিনি সঠিকভাবে পণ্য উৎপাদন করেন। তিনি ফোনে আধুনিক সুযোগ-সুবিধা প্রদান করেন। এতে ফোনটি দ্রুত সময়ে ক্রেতাদের কাছে জনপ্রিয়তা অর্জন করতে সক্ষম হয়। ক্রিয়াগত ডিজাইন পদ্ধতি অনুসরণ করার কারণে জনাব আদিলুর রহমানের মোবাইল ফোনের কার্যকারিতা ও মান বেড়ে যায়। ক্রেতারা অন্যান্য ফোনের চেয়ে তার উৎপাদিত ফোনে বেশি উপযোগিতা লাভকরে। এতে ক্রেতাদের কাছে পণ্যের গ্রহণযোগ্যতা বাড়ে। ফলে জনাব আদিলুর রহমানের পণ্যটি ক্রেতা সন্তুষ্টি অর্জন করতে পারে। তাই আমি মনে করি, জনাব আদিলুর রহমানের ব্যবসায় সাফল্যের পেছনে ক্রিয়াগত পুণ্য ডিজাইন মুখ্য ভূমিকা পালন করেছে।"
        }
      ]
    },
    {
      "number": "4",
      "uddipok": "জনাব আজিম একজন ভাল ব্যবসায়ী। তিনি ডালের উৎপাদন মৌসুমে ৩,০০০ টাকা মণ দরে ৫০০ মণ ডাল ক্রয় করেন। পরবর্তীতে ক্রীত ডাল পুনরায় বাজারে বিক্রয় করতে উদ্যোগ গ্রহণ করেন। কিন্তু যে দামে তিনি ডাল ক্রয় করেছেন তার চেয়ে কম দামে বাজারে ডাল বিক্রয় করতে হচ্ছে। সে কারণে তিনি ডাল সংরক্ষণ করার কথা ভাবছেন।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "নিদিষ্ট উদ্দেশ্য অর্জনের লক্ষ্যে উৎপাদনের উপাদানগুলোকে একত্রিত করে এদের মধ্যে সমন্বয় সাধন করে কোনো প্রতিষ্ঠান গঠন, পরিচালনা ও নিয়ন্ত্রণের কাজকে সংগঠন বলে।"
        },
        {
          "label": "খ",
          "question": "",
          "explanation": "নির্ধারিত মান অনুযায়ী পণ্য উৎপাদিত হচ্ছে কিনা তা পর্যবেক্ষণ করা এবং কোনো বিচ্যুতি দেখা দিলে তা সংশোধনের ব্যবস্থা করাই হলো মান নিয়ন্ত্রণ। কোনো পণ্য উৎপাদনের আগে প্রতিষ্ঠান এর মান নির্দিষ্ট করে। উৎপাদন প্রক্রিয়ায় এ মান অনুসরণ করা হচ্ছে কিনা তা মান নিয়ন্ত্রণের মাধ্যমে পর্যবেক্ষণ করা হয়। কোনো ত্রুটি-বিচ্যুতি দেখা দিলে তা সমাধানে কার্যকর ব্যবস্থাও নেওয়া হয়। তাই বলা যায়, মান নিয়ন্ত্রণ হলো ত্রুটি-বিচ্যুতি শনাক্তকরণ প্রক্রিয়া।"
        },
        {
          "label": "গ",
          "question": "",
          "explanation": "উদ্দীপকে জনাব আজিম স্বত্বগত উপযোগ সৃষ্টি করেন। পণ্যের মালিকানা পরিবর্তনের মাধ্যমে স্বত্বগত উপযোগ সৃষ্টি হয়। এক্ষেত্রে পণ্য বিক্রির মাধ্যমে বিক্রেতা ক্রেতার কাছে মালিকানা হস্তান্তর করে। অন্যদিকে, অর্থের বিনিময়ে ক্রেতা বিক্রেতার কাছ থেকে পণ্যের মালিকানা অর্জন করে। জনাব আজিম একজন ডাল ব্যবসায়ী। তিনি ডালের উৎপাদন মৌসুমে ডাল ক্রয় করেন। সংগৃহীত ডাল তিনি পুনরায় বিক্রয় করেন। ডাল কেনার মাধ্যমে তিনি ডালের মালিকানা অর্জন করেন। পরবর্তীতে ভাল বিক্রির মাধ্যমে ক্রেতাদের কাছে মালিকানা হস্তান্তর করেন। এভাবে ক্রয়-বিক্রয়ের মাধ্যমে স্বত্বগত, উপযোগ সৃষ্টি হয়। সুতরাং, জনাব আজিম স্বত্বগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "জনাব আজিম সময়গত উপযোগ সৃষ্টির মাধ্যমে কাঙ্ক্ষিত মুনাফা লাভের উদ্দেশ্যে গৃহীত উদ্যোগটি যৌক্তিক বলে আমি মনে করি। উৎপাদনের সময় থেকে বিক্রি বা ভোগের সময় পর্যন্ত সংরক্ষণ করে পণ্যের সময়গত উপযোগ সৃষ্টি করা হয়। গুদামজাতকরণের মাধ্যমে এটি করা হয়। এর মাধ্যমে এক মৌসুমে উৎপাদিত পণ্য অন্য মৌসুমে ভোগ করা যায়। জনাব আজিম উৎপাদন মৌসুমে কৃষকদের কাছ থেকে ডাল ক্রয় করেন। পরবর্তীতে ক্রীত ডাল বাজারে বিক্রয় করার সিদ্ধান্ত নেন। কিন্তু যে দামে তিনি ডাল ক্রয় করেন তার চেয়ে কম দামে বাজারে বিক্রয় করতে হচ্ছে। তাই তিনি ডাল সংরক্ষণের কথা ভাবছেন। জনাব আজিজ গুদামে ডাল সংরক্ষণের মাধ্যমে এর সময়গত উপযোগ সৃষ্টি হবে। ডাল গুদামজাতকরণের মাধ্যমে এর গুণাগুণ দীর্ঘ সময় পর্যন্ত ঠিক থাকবে। পরবর্তীতে যখন চাহিদা বাড়বে তখন তিনি ডালগুলো বিক্রি করতে পারবেন। ফলে তিনি আর্থিক ক্ষতির হাত থেকে রক্ষা পাবেন। তাই বলা যায়, সময়গত উপযোগ সৃষ্টির মাধ্যমে জনাব আজিম তার কাঙ্ক্ষিত মুনাফা অর্জন করতে পারবেন।"
        }
      ]
    },
    {
      "number": "5",
      "uddipok": "'সোনিয়া ট্রেডার্স' শাড়ি উৎপাদনকারী ও বিপণনকারী একটি প্রতিষ্ঠান। বর্তমানে প্রতিষ্ঠানটি একটি নতুন ডিজাইনের শাড়ি উৎপাদন শুরু করে। কিন্তু নতুন ডিজাইনে প্রস্তুতকৃত শাড়িগুলো অত্যন্ত নিম্নমানের বলে প্রতীয়মান হয়। তাই প্রতিষ্ঠানটিকে তার তৈরিকৃত শাড়িগুলোর মান উন্নয়নের জন্য বিভিন্ন তথ্য সংগ্রহ ও তা যাচাই-বাছাই করতে অতিরিক্ত অর্থ ব্যয় করতে হয়। তারপর থেকে গুণগত মানসম্পন্ন শাড়ি উৎপাদনের জন্য প্রতিষ্ঠানটি প্রথমেই মান স্থির করে এবং পূর্বনির্ধারিত মান অনুযায়ী শাড়ি উৎপাদন হচ্ছে তা নিশ্চিত করে। প্রয়োজনে সংশোধনমূলক ব্যবস্থা গ্রহণ করে। ফলে প্রতিষ্ঠানটি ক্রেতাদের আস্থা অর্জনে সক্ষম হয়।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "পেশাগত জ্ঞান ও দক্ষতা বাড়ানোর জন্য নিয়মতান্ত্রিক উপায়ে কর্মীদের হাতেকলমে শিক্ষাদানের পদ্ধতিকে প্রশিক্ষণ বলে।"
        },
        {
          "label": "খ",
          "question": "",
          "explanation": "প্রতিযোগী প্রতিষ্ঠান কীভাবে মানসম্পন্ন পণ্য উৎপাদন করছে তা জেনে সে অনুযায়ী পণ্য উৎপাদনকে বেঞ্চমার্কিং বলে। এ কৌশলে সবচেয়ে ভালো প্রতিষ্ঠানের পণ্যমানকে নিজেদের পণ্যের জন্য আদর্শমান হিসেবে ধরা হয়। পরবর্তীতে এই আদর্শমান অনুযায়ী পণ্য উৎপাদন করা হয়। এটি ক্রেতাকে পণ্যের মানের বিষয়ে নিশ্চয়তা দেয়। আর এ নিশ্চয়তা পেয়ে ক্রেতা পণ্য কিনতে আগ্রহী হয়।"
        },
        {
          "label": "গ",
          "question": "",
          "explanation": "প্রাথমিক পর্যায়ে প্রতিষ্ঠানটি মূল্যায়ন ব্যয় নির্বাহ করে। পণ্য নিম্নমানের হওয়ার কারণ নির্ণয় এবং ত্রুটি ঠিক করার জন্য মূল্যায়ন ব্যয় করা হয়। এজন্য পরিদর্শন ব্যয়, পরীক্ষণ ব্যয় প্রভৃতি করতে হয়। ধারাবাহিক মান উন্নয়নের জন্য মূল্যায়ন ব্যয় নির্বাহ করে মানসম্পন্ন ও আধুনিক পণ্য উৎপাদন করা যায়। উদ্দীপকে 'সোনিয়া ট্রেডার্স' শাড়ি উৎপাদন ও বিপণনকারী একটি প্রতিষ্ঠান। সম্প্রতি প্রতিষ্ঠানটির নতুন ডিজাইনে প্রস্তুতকৃত শাড়ি নিম্নমানের বলে বিবেচিত হয়। এজন্য এটি শাড়ির মান উন্নয়নে প্রয়োজনীয় ব্যবস্থা নেয়। এক্ষেত্রে প্রতিষ্ঠানটি বিভিন্ন তথ্য সংগ্রহ ও যাচাই-বাছাই কাজ করে। এ কাজে এটির অতিরিক্ত ব্যয় নির্বাহ হয়। কিন্তু এ ব্যয়ের মাধ্যমে এটির শাড়ির নিম্নমান হওয়ার কারণ অনুসন্ধান ও সংশোধনের ব্যবস্থা নেওয়ার উপায় হয়ে যায়। বৈশিষ্ট্য অনুযায়ী এ ব্যয়ের সাথে মূল্যায়ন ব্যয়ের মিল রয়েছে। সুতরাং, উদ্দীপকে প্রাথমিক পর্যায়ে প্রতিষ্ঠানটি মূল্যায়ন ব্যয় নির্বাহ করে।"
        },
        {
          "label": "ঘ",
          "question": "",
          "explanation": "ব্যবসায় সফলতা লাভের জন্য প্রতিষ্ঠানটির গৃহীত মান নিয়ন্ত্রণ ব্যবস্থা কার্যকরী হবে বলে আমি মনে করি। মান নিয়ন্ত্রণ হলো পূর্বনির্ধারিত মান অনুযায়ী পণ্য উৎপাদন করা হচ্ছে কি না তা যাচাই করা। সেই সাথে কোনো ত্রুটি-বিচ্যুতি দেখা দিলে তা সংশোধন করা। মান নিয়ন্ত্রণের উদ্দেশ্য হলো পণ্যমান নিশ্চিত করা। এ কাজ একজন মান ব্যবস্থাপক করে থাকেন। উদ্দীপকে 'সোনিয়া ট্রেডার্স' এর নতুন ডিজাইনকৃত শাড়ি নিম্নমানের জন্য বিবেচিত হয়। এজন্য পণ্যের মান উন্নয়নে তথ্য সংগ্রহ ও যাচাই-বাছাই করে প্রতিষ্ঠানটি মূল্যায়ন ব্যয় নির্বাহ করে। এরপর পণ্যের গুণগত মান নিশ্চিতে প্রতিষ্ঠানটি প্রথমে মান স্থির করে ঐ মান অনুযায়ী উৎপাদন নিশ্চিত করে। এছাড়া কোনো বিচ্যুতি দেখা দিলে এটি উৎপাদন প্রক্রিয়ায় সংশোধনমূলক ব্যবস্থা নেয়। 'সোনিয়া ট্রেডার্স' শাড়ির মান নিশ্চিতে মান নিয়ন্ত্রণ ব্যবস্থা অনুসরণ করেছে। এজন্য এটি একটি মান ঠিক করে তা অর্জনের যথাযথ চেষ্টা চালায়। এছাড়া এ ব্যবস্থায় ত্রুটি পেলেও প্রতিষ্ঠানটি, তৎক্ষণাৎ তা সংশোধনের ব্যবস্থা নেয়। এতে পণ্য উৎপাদন পরবর্তী মূল্যায়ন ব্যয়ও কমে যায়। আর মানসম্মত পণ্য পেয়ে ক্রেতারা আবারও আস্থা অর্জন করে। তাই বলা যায়, ব্যবসায় সফলতা লাভের জন্য প্রতিষ্ঠানটির গৃহীত মান নিয়ন্ত্রণ ব্যবস্থাটি কার্যকরী ভূমিকা পালন করেছে।"
        }
      ]
    },
    {
      "number": "6",
      "uddipok": "জনাব সোহান। বরিশালের সদর রোডে 'ড্রেস প্লাবন' নামে একটি টেইলারিং দোকান পরিচালনা করেন। তিনি তার পূর্বপরিকল্পনা অনুসারে ঢাকার চকবাজার থেকে কাপড়, সুতাসহ অন্যান্য মালামাল সংগ্রহ করেন। কাজে সহযোগিতা করার জন্য ৫ জন শ্রমিক নিয়োগ দেন। তিনি নিয়মিতভাবে শ্রমিকদের কার্যক্রম তত্ত্বাবধান করেন। তিনি প্রত্যেক ক্রেতার সামর্থ্য, রুচি ও পছন্দের প্রতি গুরুত্ব দিয়ে পোশাক উৎপাদন ও সরবরাহ করেন। ফলে অল্পদিনের মধ্যে আশাতীত সাফল্য অর্জনে সক্ষম হন।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "দ্রব্য হলো ঐ সব বস্তু, যা দৃশ্যমান, বিনিময়যোগ্য এবং অর্থের মূল্যে মূল্যায়ন করা যায়।"
        },
        {
          "label": "খ",
          "question": "",
          "explanation": "সামগ্রিক উৎপাদন প্রক্রিয়ার বিভিন্ন স্তরে শ্রমিকদের যোগ্যতা ও সামর্থ্য অনুসারে তাদের কাজ বণ্টন করে দেওয়ার নামই হলো শ্রম বিভাগ। যে শ্রমিক যে কাজে দক্ষ, অথবা যে শ্রমিক যে কাজ করতে পছন্দ করে, তা শ্রম বিভাগের মাধ্যমে বণ্টন করা হয়। এতে শ্রমিকদের কাছ থেকে কাজের সর্বোচ্চ ফল পাওয়া যায়। এভাবে শ্রমদক্ষতা বাড়াতে শ্রম বিভাগ সহায়তা করে।"
        },
        {
          "label": "গ",
          "question": "",
          "explanation": "জনাব সোহান কর্তৃক সম্পাদিত কার্যাবলি উৎপাদন ব্যবস্থাপনার অন্তর্ভুক্ত। চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন ও নিয়ন্ত্রণ সংক্রান্ত কার্যাবলির সমষ্টিই হলো উৎপাদন ব্যবস্থাপনা। একে কার্য ব্যবস্থাপনাও বলা হয়। এর মাধ্যমে মানসম্মত পণ্য উৎপাদন করা সম্ভব হয়। জনাব সোহান বরিশালের সদর রোডে \"ড্রেস প্লাবন\" নামে একটি টেইলারিং দোকান পরিচালনা করেন। পূর্বপরিকল্পনা অনুসারে তিনি ঢাকার চকবাজার থেকে কাপড়, সুতাসহ অন্যান্য মালামাল সংগ্রহ করেন। কাজে সহযোগিতা করার জন্য ৫ জন শ্রমিক নিয়োগ দেন। নিয়মিত তাদের কাজের তদারকি করেন। তার এ কাজগুলোর ফলে উৎপাদনে গতিশীলতা আসে। এর ফলে পণ্য মানসম্মত হয়। এক্ষেত্রে পণ্য উৎপাদন পরিকল্পনা, কর্মী নিয়োগ, তত্ত্বাবধান উৎপাদন নিয়ন্ত্রণ করা সবই উৎপাদন ব্যবস্থাপনার আওতাভুক্ত বিষয়। এভাবে তিনি ব্যবসায়ের মালিক হয়েও উৎপাদন ব্যবস্থাপক হিসেবে ভূমিকা রাখেন। তাই বলা যায়, জনাব সোহানের সম্পাদিত কার্যাবলি উৎপাদন ব্যবস্থাপনার আওতাভুক্ত।"
        },
        {
          "label": "ঘ",
          "question": "",
          "explanation": "কাস্টমাইজেশন বা ক্রেতাকেন্দ্রিকতার প্রয়োগই উদ্দীপকে উল্লিখিত প্রতিষ্ঠানটির সফলতার কারণ। কাস্টমাইজেশন বা ক্রেতাকেন্দ্রিকতা বলতে ক্রেতার প্রয়োজন অনুযায়ী পণ্য বা সেবাসামগ্রী তৈরি ও সরবরাহকে বোঝায়। কাস্টমাইজেশন প্রক্রিয়ায় প্রত্যেক ক্রেতার চাহিদা বা প্রয়োজন আলাদাভাবে পূরণের প্রচেষ্টা চালানো হয়। মূলত ক্রেতাকে সন্তুষ্ট করাই এর উদ্দেশ্য। জনাব সোহানের বরিশাল সদর রোডে 'ড্রেস প্লাবন' নামে একটি টেইলারিং দোকান আছে। তিনি উৎপাদন ব্যবস্থাপনার মাধ্যমে উন্নতমানের পোশাক তৈরি ও সরবরাহ করেন। এছাড়া পোশাক তৈরিতে তিনি ক্রেতার সামর্থ্য, বুচি ও পছন্দের প্রতি গুরুত্ব দেন। এভাবে কাস্টমাইজেশনে প্রত্যেক ক্রেতার চাহিদাকে আলাদাভাবে গুরুত্ব দেওয়া হয়। কাস্টমাইজেশনের ফলে জনাব সোহানের ক্রেতারা নিজের সামর্থ্য, রুচি ও পছন্দমাফিক পোশাক পায়। ফলে ক্রেতারা প্রতিষ্ঠানের পণ্যের প্রতি সন্তুষ্ট হয়। এতে তারা প্রতিষ্ঠানের নিয়মিত ক্রেতায় পরিণত হয়। ফলে প্রতিষ্ঠানের বিক্রি বাড়ে ও কাঙ্ক্ষিত মুনাফা অর্জন হয়। এর পাশাপাশি প্রতিষ্ঠানের পণ্যের সুনামও বেড়ে যায়। তাই বলা যায়, কাস্টমাইজেশনের কারণে প্রতিষ্ঠানটির উন্নতি হয়েছে।"
        }
      ]
    },
    {
      "number": "7",
      "uddipok": "জনাব রতন সিলেটে 'কিংস ফার্নিচার হাউজ' নামে শোরুম স্থাপন করে ফার্নিচার ব্যবসায় শুরু করেন। তিনি সবসময় ক্রেতাদের চাহিদা ও সময়ের সাথে তাল মিলিয়ে অত্যাধুনিক ও শৈল্পিক ডিজাইনের ফার্নিচার তৈরি ও সরবরাহ করে থাকেন। এতে করে প্রতিষ্ঠানের সুনাম বৃদ্ধির সাথে সাথে ক্রেতার সংখ্যাও উত্তরোত্তর বৃদ্ধি পেতে থাকে। তাই বর্ধিত চাহিদা পূরণের জন্য তিনি অত্যাধুনিক প্রযুক্তি ব্যবহার করে উৎপাদন প্রক্রিয়ায় পরিবর্তনের কথা ভাবছেন।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "নতুন ডিজাইন অনুযায়ী পণ্য উৎপাদন করা যাবে কি না তা যাচাই করতে অল্প পরিমাণে পণ্য উৎপাদন করাকে পরীক্ষামূলক উৎপাদন বলে।"
        },
        {
          "label": "খ",
          "question": "",
          "explanation": "'পণ্য বিক্রির পর ক্রেতা বা ভোক্তাদের যে সেবা দেওয়া হয় তাকে বিক্রয়োত্তর সেবা বলে। ক্রেতাদের হাতে পণ্য পৌঁছার পর এ সেবা দেওয়া হয়। এর মাধ্যমে সাধারণত পণ্যের ভুল-ত্রুটি সারানো বা মেরামত করে দেওয়া হয়। এটি ক্রেতা বা ভোক্তার সন্তুষ্টি অর্জনে সহায়তা করে। ওয়ারেন্টি, হোম ডেলিভারি, ফ্রি সার্ভিসিং প্রভৃতি হলো বিক্রয়োত্তর সেবার উদাহরণ।"
        },
        {
          "label": "গ",
          "question": "",
          "explanation": "প্রাথমিক পর্যায়ে জনাব রতন নান্দনিক বা রুচিসম্মত ডিজাইনের ওপর গুরুত্বারোপ করেছেন। ভোক্তাদের রুচি চাহিদা ও পছন্দ অনুযায়ী পণ্য ডিজাইন করাই নান্দনিক পণ্য ডিজাইন। এ ধরনের ডিজাইনে পণ্যের মানকে প্রাধান্য দেওয়া হয় না। এক্ষেত্রে পণ্যের বাহ্যিক সৌন্দর্যের ওপর বেশি গুরুত্ব দেওয়া হয়। এ ডিজাইনের মূল উদ্দেশ্য পণ্যকে ক্রেতার কাছে আকর্ষণীয় করে তোলা। উদ্দীপকে জনাব রতন সিলেটে 'কিংস ফার্নিচার হাউস' নামে একটি শোরুম স্থাপন করেন। তিনি ক্রেতাদের পছন্দের সাথে তাল মিলিয়ে আধুনিক ও শৈল্পিক ডিজাইনের ফার্নিচার তৈরি করে সরবরাহ করেন। এতে করে ক্রেতাদের মাঝে ব্যাপক চাহিদা বৃদ্ধি পায়। তিনি শুধুমাত্র পণ্যের বাহ্যিক আকর্ষণের ওপর গুরুত্বারোপ করেছেন। পণ্যের মানকে প্রাধান্য দেননি। এসব বৈশিষ্ট্য নান্দনিক ডিজাইনের সাথে মিলে যায়। সুতরাং, জনাব রতন প্রাথমিক পর্যায়ে নান্দনিক বা রুচিসম্মত ডিজাইনের ওপর গুরুত্বারোপ করেছেন।"
        },
        {
          "label": "ঘ",
          "question": "",
          "explanation": "জনাব রতনের নান্দনিক ডিজাইনের পরিবর্তে উৎপাদন ডিজাইন অনুসরণ করার সিদ্ধান্ত আমি যুক্তিসঙ্গত বলে মনে করি। উৎপাদন ডিজাইনে আধুনিক প্রযুক্তি ও উন্নত কলাকৌশল ব্যবহার করে পণ্য উৎপাদন করা হয়। ফলে ব্যয় ও অপচয় কমে প্রতিষ্ঠানের উৎপাদনশীলতা বাড়ে। তাই সহজে প্রতিযোগিতা মোকাবিলা করা যায়। উদ্দীপকের জনাব রতন সিলেটে 'কিংস ফার্নিচার হাউস' নামে ফার্নিচারের শোরুম স্থাপন করেন। তিনি শুরুতে নান্দনিক ডিজাইন করেন। এতে ক্রেতাদের মধ্যে যথেষ্ট সাড়া পাওয়া যায়। তিনি বাড়তি চাহিদা পূরণের জন্য অত্যাধুনিক প্রযুক্তি ব্যবহার করার সিদ্ধান্ত নিয়েছেন। জনাব রতন পণ্য উৎপাদনে পণ্যের উৎপাদন ডিজাইনের সিদ্ধান্ত নিয়েছেন। এক্ষেত্রে প্রতিষ্ঠানটির ব্যয় ও অপচয় কমে উৎপাদনশীলতা বাড়বে। ফলে ক্রেতার কাছে পণ্যের গ্রহণযোগ্যতা বাড়বে। এতে পণ্যের চাহিদা ও বিক্রিও বাড়বে। এছাড়া প্রতিষ্ঠানটির পক্ষে প্রতিযোগিতা মোকাবিলা সহজ হবে। তাই আমি মনে করি, জনাব রতনের নান্দনিক ডিজাইনের পরিবর্তে উৎপাদন ডিজাইন অনুসরণ করার সিদ্ধান্ত যুক্তিসঙ্গত।"
        }
      ]
    },
    {
      "number": "8",
      "uddipok": "খুলনা অঞ্চলের পানি ও মাটি চিংড়ি মাছ চাষের জন্য অত্যন্ত উপযোগী হওয়ায় জনাব রূপম ৫০ লক্ষ টাকা ব্যয়ে খুলনায় একটি চিংড়ি মাছের ঘের প্রতিষ্ঠা করেন। কাজে সহযোগিতা করার জন্য জনপ্রতি ২০,০০০ টাকা পারিশ্রমিকে ২০ জন শ্রমিক নিয়োগ দেন। প্রতিষ্ঠানটি নিজস্ব পরিবহনের মাধ্যমে ঢাকায় পাইকারি ব্যবসায়ীদের কাছে মাছ বিক্রি করে ব্যাপক মুনাফা অর্জন করেন। জনাব রূপমের সাফল্য দেখে জনাব মাসুদ একই এলাকায় একটি চিংড়ি মাছের ঘের প্রতিষ্ঠা করেন। তিনি প্রতি শ্রমিককে মাসিক ২৫,০০০ টাকা করে বেতন দেওয়ার সিদ্ধান্ত গ্রহণ করেন। ফলে জনাব রূপমের কিছু শ্রমিক বেশি বেতনের আশায় মাসুদের প্রতিষ্ঠানে যোগদান করে। ফলে জনাব রূপমের শ্রমিক স্বল্পতা দেখা দেয়।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "সমতার ভিত্তিতে একই শ্রেণিভুক্ত মানুষ সমবায় আইন অনুযায়ী নিজেদের অর্থনৈতিক উন্নয়নের লক্ষ্যে যে ব্যবসায় সংগঠন গড়ে তোলে তাকে সমবায় সমিতি বলে।"
        },
        {
          "label": "খ",
          "question": "",
          "explanation": "চুক্তির মাধ্যমে অংশীদারি ব্যবসায় গঠিত ও পরিচালিত হয় বলে একে অংশীদারি ব্যবসায়ের মূল ভিত্তি বলা হয়। একাধিক ব্যক্তি সমঝোতার ভিত্তিতে অংশীদারি ব্যবসায় গঠন ও পরিচালনা করে। চুক্তির মাধ্যমে অংশীদারি ব্যবসায় গঠিত ও পরিচালিত হয়। এটি ছাড়া কোনো যৌথ ব্যবসায় গঠিত হয়ে পরিচালিত হলে সেটি অংশীদারি ব্যবসায় হিসেবে গণ্য হবে না। কারণ চুক্তির বাইরে তারা কোনো কাজ করতে পারে না। তাই বলা হয়, চুক্তিই অংশীদারি ব্যবসায়ের মূল ভিত্তি।"
        },
        {
          "label": "গ",
          "question": "",
          "explanation": "জনাব রূপমের ব্যবসায়িক সফলতার পিছনে উৎপাদনের ভূমি উপকরণের প্রত্যক্ষ প্রভাব রয়েছে। প্রকৃতি থেকে পাওয়া সব সম্পদই ভূমি। মাটি, মাটির উর্বরতা, বৃষ্টিপাত, আবহাওয়া, নদ-নদী প্রভৃতি ভূমির অন্তর্ভুক্ত। এটি প্রকৃতির আদি এবং অবিনশ্বর উপাদান। ভূমির ওপর ভিত্তি করে একেক অঞ্চলে একেক ধরনের পণ্য উৎপাদনকারী প্রতিষ্ঠান গড়ে ওঠে। উদ্দীপকে জনাব রূপম খুলনায় একটি চিংড়ি মাছের ঘের প্রতিষ্ঠা করেন। খুলনা অঞ্চলের পানি ও মাটি লবণাক্ত। আর এরূপ পরিবেশে চিংড়ি মাছ চাষ করা সহজ। এ সুবিধার কথা ভেবেই জনাব রূপম ব্যবসায়ের জন্য উক্ত এলাকা ও ক্ষেত্র বিবেচনা করেছিলেন। উক্ত জিনিসগুলো অনুকূল থাকায় তিনি সফলভাবে ব্যবসায়টি স্থাপন ও পরিচালনা করতে পেরেছিলেন। এক্ষেত্রে মাছ চাষের ক্ষেত্রে ব্যবহৃত পানি ও মাটি প্রাকৃতিকভাবে সৃষ্ট। বৈশিষ্ট্য অনুযায়ী এসব উপাদান উৎপাদনের ভূমি উপকরণের অন্তর্ভুক্ত। তাই বলা যায়, জনাব রূপমের ব্যবসায়িক সফলতার পিছনে উৎপাদনের ভূমি উপকরণের প্রত্যক্ষ প্রভাব রয়েছে।"
        },
        {
          "label": "ঘ",
          "question": "",
          "explanation": "\"শ্রমের গতিশীলতাই জনাব রূপমের শ্রমিক স্বল্পতার মূল কারণ\"-উদ্দীপকের আলোকে উক্তিটি যৌক্তিক বলে আমি মনে করি। উৎপাদনের সব থেকে গতিশীল উপাদান হলো 'শ্রম'। শ্রমিক তার নিজ ইচ্ছায় বিদ্যমান পেশা, স্থান বা প্রতিষ্ঠান থেকে অন্য কোথাও গিয়ে কাজে যোগ দিলে তাকে শ্রমের গতিশীলতা বলে। এক্ষেত্রে শ্রমিকরা ভালো সুযোগ, কর্মপরিবেশ, আর্থিক সুবিধা বিবেচনায় এক পেশা থেকে অন্য পেশায় গিয়ে থাকে। উদ্দীপকে জনাব রূপমের চিংড়ি মাছের ঘেরে কর্মরত প্রত্যেক শ্রমিকের বেতন ২০,০০০ টাকা। একই এলাকায় জনাব মাসুদ তার স্থাপিত ঘেরে শ্রমিকদের মজুরি ধার্য করেন ২৫,০০০ টাকা। এতে জনাব রূপমের প্রতিষ্ঠানের অনেক শ্রমিক জনাব মাসুদের প্রতিষ্ঠানে চলে যায়। ফলে জনাব রূপমের প্রতিষ্ঠানে শ্রমিক স্বল্পতা দেখা দেয়। শ্রমিক বা শ্রমসম্পদ উৎপাদনের অন্যতম প্রধান হাতিয়ার। শ্রমিকরা শ্রম দিলে উৎপাদনের চাকা সচল থাকে। জনাব রূপমের চিংড়ি মাছের ঘেরের সব কাজ করতো শ্রমিকরা। কিন্তু বেশি বেতনের আশায় অনেক শ্রমিক তার ঘের ছেড়ে চলে যায়। এ থেকে বোঝা যায়, শ্রম গতিশীল। তারা চলে না গেলে তার প্রতিষ্ঠানে শ্রমিকের অভাব হতো না। এতে কাজ আগের মতো ধারাবাহিকভাবে চলত। তাই 'আমি মনে করি, শ্রমের গতিশীলতাই জনাব রূপমের শ্রমিক স্বল্পতার মূল কারণ।"
        }
      ]
    },
    {
      "number": "9",
      "uddipok": "ডাক্তার, জেরিন. একজন বিশিষ্ট চক্ষু রোগ বিশেষজ্ঞ। দীর্ঘ পনেরো বছর ধরে তিনি এ পেশার সাথে জড়িত রয়েছেন। তিনি ধৈর্যসহকারে রোগীদের সমস্যার কথা শোনেন এবং সে অনুযায়ী পরামর্শ দেন। তিনি বর্তমানে ঢাকা লায়নস চক্ষু হাসপাতালে অত্যাধুনিক কম্পিউটার প্রযুক্তি ব্যবহার করে চোখের ফ্যাকো সার্জারিসহ রেটিনার বিভিন্ন চিকিৎসা প্রদান করেন। অল্পদিনের মধ্যেই তার সুনাম চারদিকে ছড়িয়ে পড়ে।",
      "tag": "CB 25",
      "sub_questions": [
        {
          "label": "ক",
          "question": "মান কী?",
          "explanation": "কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে তাই মান।"
        },
        {
          "label": "খ",
          "question": "",
          "explanation": "সামগ্রিক উৎপাদন প্রক্রিয়ার বিভিন্ন স্তরে শ্রমিকদের যোগ্যতা ও সামর্থ্য অনুসারে কাজ বণ্টন করে দেওয়ার নামই হলো শ্রম বিভাগ। যে শ্রমিক যে কাজে দক্ষ, তাকে সে কাজ দিলে কাজ যেমন নিখুঁত হয়, তেমনি কাজে গতিশীলতাও আসে। ফলে সামগ্রিক উৎপাদনে গতিশীলতা আসে এবং প্রতিষ্ঠানের উৎপাদনশীলতা বাড়ে। উৎপাদনশীলতা বেড়ে যাওয়া মানেই হলো প্রতিষ্ঠানের উৎপাদন বেড়ে যাওয়া। এভাবেই শ্রম বিভাগ উৎপাদন বাড়ায়।"
        },
        {
          "label": "গ",
          "question": "",
          "explanation": "ডাক্তার জেরিন সেবা উৎপাদনের সাথে জড়িত। সেবা হলো মানুষের অভাব পূরণে সক্ষম এমন কাজ বা সুবিধা। সেবা দেখা যায় না, ছোঁয়া বা স্পর্শ করা যায় না। ভোক্তারা ব্যবহারের মাধ্যমে এর উপযোগ নিঃশেষ করে। ডাক্তারের পরামর্শ, আইনজীবীর পরামর্শ, শিক্ষকের পাঠদান প্রভৃতি হলো সেবার উদাহরণ। উদ্দীপকের ডাস্তার জেরিন একজন চক্ষুরোগ বিশেষজ্ঞ। দীর্ঘ পনেরো বছর ধরে তিনি এ পেশার সাথে জড়িত। তিনি ধৈর্যসহকারে রোগীদের সমস্যার কথা শোনেন এবং সে অনুযায়ী পরামর্শ দেন। তার কাছ থেকে চিকিৎসা সেবা নিয়ে ভোক্তারা এর উপযোগ নিঃশেষ করে। কিন্তু তার প্রদত্ত সেবা দেখা বা স্পর্শ করা যায় না। আবার এ সেবা দেওয়ার সময় ডাক্তার জেরিন ও রোগীদের সরাসরি উপস্থিত থাকতে হয়। এগুলো সেবার বৈশিষ্ট্যের সাথে সামঞ্জস্যপূর্ণ। তাই বলা যায়, ডাক্তার জেরিন সেবা উৎপাদনের সাথে জড়িত।"
        },
        {
          "label": "ঘ",
          "question": "",
          "explanation": "উল্লিখিত উদ্দীপকে ডাক্তার জেরিনের সফলতার পেছনে উৎপাদন ব্যবস্থাপনার আধুনিক যুগের ভূমিকা রয়েছে। দ্বিতীয় বিশ্বযুদ্ধের পর থেকেই উৎপাদন ব্যবস্থাপনার আধুনিক যুগের শুরু হয়। এ পর্যায়ে উৎপাদন ব্যবস্থাপনায় নতুন ধারণা, তত্ত্ব ও কৌশল প্রয়োগ করা হয়। তাছাড়া কম্পিউটার ও অটোমেশন প্রযুক্তির মাধ্যমে পণ্য উৎপাদন বা সেবা দেওয়া হয়। ডাক্তার জেরিন একজন চক্ষুরোগ বিশেষজ্ঞ। তিনি দীর্ঘ পনেরো বছর ধরে এ পেশার সাথে জড়িত। বর্তমানে তিনি ঢাকা লায়ন্স চক্ষু হাসপাতালে অত্যাধুনিক কম্পিউটার প্রযুক্তি ব্যবহার করে চোখের ফ্যাকো সার্জারিসহ রেটিনার বিভিন্ন চিকিৎসা দেন। এর মাধ্যমে তিনি উন্নতমানের চিকিৎসার ব্যবস্থা করেন। ফলে রোগীরা সন্তুষ্ট হয়। উৎপাদন ব্যবস্থাপনার আধুনিক যুগে কম্পিউটারাইজড প্রযুক্তির ব্যবহার শুরু হয়। চোখের চিকিৎসায় এই প্রযুক্তির ব্যবহারের মাধ্যমে ডাক্তার জেরিন নির্ভুলভাবে রোগ নির্ণয় করতে পারেন। এছাড়া কম্পিউটার প্রযুক্তির ব্যবহারের ফলে চোখের মতো সংবেদনশীল অঙ্গের সার্জারি পরিচালনায় সফলতার হার বেড়ে যায়। এতে উন্নত সেবা পেয়ে রোগীরা সন্তুষ্ট হয়। ভাস্তার জেরিনের সুনাম চারদিকে ছড়িয়ে পড়ে। এভাবে উৎপাদন ব্যবস্থাপনার ক্রমবিকাশের আধুনিক যুগে কম্পিউটার প্রযুক্তির প্রয়োগ ডাক্তার জেরিনকে সফলতা অর্জনে সাহায্য করেছে।"
        }
      ]
    },
    {
      "number": "10",
      "uddipok": "BRL সাভারে একটি প্লাস্টিক কারখানা স্থাপন করেন। প্লাস্টিক তৈরিতে উন্নত কাঁচামাল ও আধুনিক প্রযুক্তি ব্যবহার করা হয়। প্রতিটি প্লাস্টিক দ্রব্যের গায়ে একটি দেশীয় প্রতিষ্ঠানের নাম অঙ্কিত সিলমোহর থাকায় অল্প সময়ের মধ্যে প্লাস্টিক দ্রব্যসামগ্রীগুলো ক্রেতাদের দৃষ্টি আকর্ষণে সক্ষম হয়। প্রতিষ্ঠানটির বিক্রয়ও দিন দিন বৃদ্ধি পেতে থাকে। সম্প্রতি উক্ত কোম্পানিটি বিদেশে প্লাস্টিক সামগ্রী রপ্তানির সিদ্ধান্ত নিয়েছে। তাই মান সম্পর্কে বিদেশি ক্রেতাদের আস্থা অর্জনের জন্য একটি প্রতিষ্ঠান থেকে স্বীকৃতি নেওয়ার পদক্ষেপ গ্রহণ করেছে।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "নতুন ডিজাইন অনুযায়ী পণ্য উৎপাদন করা যাবে কি না তা যাচাই করতে অল্প পরিমাণে পণ্য উৎপাদন করাকে পরীক্ষামূলক উৎপাদন বলে।"
        },
        {
          "label": "খ",
          "question": "",
          "explanation": "পণ্যের কোনো আকার-আকৃতি, রং, গুণাগুণ পরিবর্তন না করে শুধু পণ্যের মোড়ক পরিবর্তন করাকে প্যাকেজিং ডিজাইন বলে। প্রতিষ্ঠানগুলো তাদের পণ্যের বাহ্যিক আকর্ষণ বাড়ানোর জন্য প্যাকেজিং ডিজাইন অনুসরণ করে। আধুনিক প্রযুক্তি ব্যবহার করে বহুবিধ রঙের সংমিশ্রণে আকর্ষণীয় মোড়ক অল্প সময়ে এবং খরচে তৈরি করা সম্ভব হয়। যেমন: চিপস, পারফিউম প্রভৃতি পণ্যের ক্ষেত্রে ক্রেতা আকর্ষণের জন্য প্যাকেজিং ডিজাইন গুরুত্বপূর্ণ ভূমিকা পালন করে। তাই বলা যায়, প্যাকেজিং ডিজাইন পণ্যকে আকর্ষণীয় করে।"
        },
        {
          "label": "গ",
          "question": "",
          "explanation": "প্রথম অবস্থায় BRL কোম্পানির সাফল্যের পিছনে BSTI প্রতিষ্ঠানের প্রভাব রয়েছে। বাংলাদেশের একমাত্র মান নিয়ন্ত্রণকারী সংস্থা হলো BSTI। পণ্যের গুণগত মান যাচাই-বাছাই শেষে এটি মানসনদ দিয়ে থাকে। দেশীয় বাজারে পণ্য উৎপাদন ও বিক্রি করতে হলে BSTI এর সনদ থাকা বাধ্যতামূলক। উদ্দীপকে BRL সাভারে অবস্থিত প্লাস্টিক পণ্য উৎপাদনকারী একটি কোম্পানি। কোম্পানিটি উন্নত কাঁচামাল ও প্রযুক্তি ব্যবহার করে মানসম্মত পণ্য উৎপাদন করে। পণ্য মানসম্মত হওয়ায় একটি মান নিয়ন্ত্রণকারী সংস্থা এটিকে এর পণ্যের গায়ে সংস্থাটির সীলমোহর ব্যবহারের অনুমতি দেয়। পণ্যের গায়ে এ সীলমোহর দেখে ক্রেতারা কোম্পানির পণ্যটির মান সম্পর্কে নিশ্চয়তা পায়। ফলে ক্রেতারা স্বাচ্ছন্দ্যে ও নিশ্চিন্তে উক্ত প্রতিষ্ঠানের পণ্য কেনার আস্থা পায়। এক্ষেত্রে মান নিয়ন্ত্রণকারী সংস্থাটি হলো BSTI, যেটির সীলমোহর ব্যবহার করেই উক্ত কোম্পানিটি ক্রেতার সাড়া পেয়েছে। সুতরাং, প্রাথমিক অবস্থায় BRL কোম্পানির সফলতায় BSTI প্রতিষ্ঠানের ইতিবাচক প্রভাব রয়েছে।"
        },
        {
          "label": "ঘ",
          "question": "",
          "explanation": "সম্প্রতি BRL কোম্পানির ISO সনদ নেওয়ার সিদ্ধান্তটি যৌক্তিক বলে আমি মনে করি। ISO হলো পণ্যের আন্তর্জাতিক মান নিয়ন্ত্রণকারী সংস্থা। বিদেশে পণ্য রপ্তানি করতে হলে ISO থেকে মানের সনদ নেওয়া বাধ্যতামূলক। এ সনদ ছাড়া পৃথিবীর কোনো দেশের সরকার তাদের দেশে পণ্য রপ্তানির সুযোগ দেয় না। উদ্দীপকে BRL কোম্পানি প্লাস্টিক পণ্য উৎপাদনধর্মী একটি প্রতিষ্ঠান। পণ্যের গুণগত মানের প্রমাণস্বরূপ এটির পণ্যের গায়ে BSTI এর সীলমোহর রয়েছে। বিক্রির পরিমাণ দিন দিন বাড়ায় এটি সম্প্রতি বিদেশে পণ্য রপ্তানির সিদ্ধান্ত নিয়েছে। বিদেশি ক্রেতাদের আস্থা অর্জনের জন্য এটি একটি প্রতিষ্ঠান থেকে স্বীকৃতি নেওয়ার পদক্ষেপ নিয়েছে। BRL কোম্পানি আন্তর্জাতিক মান নিয়ন্ত্রণকারী প্রতিষ্ঠান ISO এর স্বীকৃতি নিতে চাচ্ছে। এক্ষেত্রে পণ্যের মান বিবেচনায় প্রতিষ্ঠানটি কোম্পানিটিকে আন্তর্জাতিক মান সনদ বা ISO সনদ দিবে। এ সনদ পেলে উত্ত কোম্পানির পণ্যের মান সম্পর্কে আন্তর্জাতিক বাজারের ক্রেতারাও ধারণা পাবে। এছাড়া এ সনদ সম্বলিত পণ্য দেখে বিদেশি ক্রেতারা নিশ্চিন্তে পণ্য কিনতে আগ্রহী হবে। ফলে BRL দেশের পাশাপাশি বিদেশের বাজারেও পণ্য সরবরাহের মাধ্যমে বিস্তৃতি ঘটাতে সক্ষম হবে। তাই বলা যায়, BRL কোম্পানির ISO সনদ নেওয়ার সিদ্ধান্তটি যৌক্তিক।"
        }
      ]
    },
    {
      "number": "11",
      "uddipok": "যশোর শহরের পার্ক রোডের বাসিন্দা রাহেলা বেগম প্রতি বছর শীতকালে বিক্রির উদ্দেশ্যে পিঠা তৈরি করেন। এজন্য স্থানীয় বাজার থেকে পিঠা তৈরির বিভিন্ন উপকরণ যেমন চালের গুঁড়া, নারিকেল, গুড় ইত্যাদি সতর্কভাবে ক্রয় করেন। তার উৎপাদিত পিঠাগুলো মানসম্মত হওয়ায় এর চাহিদা ব্যাপকভাবে বৃদ্ধি পায়। বর্তমানে তিনি দেশের নামকরা ফাস্টফুডের দোকানে পিঠা সরবরাহের সিদ্ধান্ত নেন।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "দেশের সরকার বা রাষ্ট্র কর্তৃক গঠিত, 'পরিচালিত ও নিয়ন্ত্রিত সংগঠনকে রাষ্ট্রীয় সংগঠন বলে।"
        },
        {
          "label": "খ",
          "question": "",
          "explanation": "যে সম্পদ কোনো আয় সৃষ্টি করে অথবা অর্থ উপার্জনে সহায়তা করে তাই মূলধন। উৎপাদন কাজে যা প্রত্যক্ষভাবে সহায়তা করে তাই উৎপাদনশীল। মূলধনও উৎপাদন কাজে, সরাসরি সাহায্য করে। যেমন- যন্ত্রপাতি, কাঁচামাল প্রভৃতি হলো মূলধন। এগুলো উৎপাদন প্রক্রিয়ায় ব্যবহৃত হয় ও পণ্য উৎপাদন করে। এ অর্থে মূলধনকে উৎপাদনশীল বলা যায়।"
        },
        {
          "label": "গ",
          "question": "",
          "explanation": "রাহেলা বেগম পিঠা তৈরির মাধ্যমে দ্বারা রূপগত উপযোগ সৃষ্টি করেছেন। কাঁচামালের রূপ বা আকৃতি পরিবর্তনের মাধ্যমে রূপগত উপযোগ সৃষ্টি হয়। এটি উৎপাদনের প্রত্যক্ষ কাজ। সব প্রাকৃতিক পণ্য সরাসরি ভোগ বা ব্যবহার করা যায় না বলে রূপগত উপযোগ সৃষ্টি করতে হয়। রাহেলা বেগম শীতকালে বিক্রয়ের উদ্দেশ্যে পিঠা তৈরি করেন। তিনি পিঠা তৈরির উপকরণ যেমন: চালের গুঁড়া, নারকেল, গুড় প্রভৃতির সংমিশ্রণ ঘটিয়ে পিঠা তৈরি করেন। ভোক্তারা চালের গুঁড়া, নারকেল, গুড় প্রভৃতি সরাসরি ভোগ করতে চায় না। তাই প্রক্রিয়াজাত করে ভোগ উপযোগী পণ্যে পরিণত করতে হয়। রাহেলা বেগম এ কাজটি সম্পাদন করেছেন, যা রূপগত উপযোগের বৈশিষ্ট্য বহন করে। তাই বলা যায়, রাহেলা বেগমের কর্মকাণ্ড দ্বারা সৃষ্ট উপযোগটি হলো রূপগত উপযোগ।"
        },
        {
          "label": "ঘ",
          "question": "",
          "explanation": "রাহেলা বেগমের বিভিন্ন ফাস্টফুডের দোকানে পিঠা সরবরাহের সিদ্ধান্তটি যৌক্তিক কারণ এর মাধ্যমে স্থানগত উপযোগ সৃষ্টি হবে।। একস্থান থেকে অন্য স্থানে পণ্য বা সেবা স্থানান্তরের মাধ্যমে স্থানগত উপযোগ সৃষ্টি হয়। পরিবহনের মাধ্যমে এ ধরনের উপযোগ সৃষ্টি হয়। এ উপযোগ সৃষ্টির ফলে দূরবর্তী অঞ্চলের ক্রেতারা পণ্য ভোগের সুযোগ পেয়ে থাকে। রাহেলা বেগম একজন ক্ষুদ্র ব্যবসায়ী। রাহেলা চালের গুঁড়া, নারকেল, গুড় প্রভৃতি কাঁচামাল হিসেবে ব্যবহার করে পিঠা তৈরি করেন। তার পিঠা মানসম্পন্ন হওয়ায় চাহিদা বাড়ে। তাই তিনি ফাস্টফুডের দোকানে পিঠা সরবরাহের সিদ্ধান্ত নিয়েছেন। এর মাধ্যমে তিনি পণ্যের স্থানগত উপযোগ সৃষ্টি করতে পারবেন। রাহেলা বেগম ফাস্টফুডের দোকানে পিঠা সরবরাহ করলে বিভিন্ন স্থানের ক্রেতারা তার পিঠা ভোগের সুযোগ পাবে। অতিরিক্ত চাহিদা থাকায় তিনি অধিক পিঠা উৎপাদন করে সরবরাহ করলে ক্রেতারা সন্তুষ্ট হবে। অধিক উৎপাদনের ফলে এককপ্রতি উৎপাদন ব্যয় কমবে। তাছাড়া অধিক পণ্য বিক্রির মাধ্যমে মুনাফা ও সুনাম বাড়বে। অর্থাৎ, রাহেলা বেগমের বিভিন্ন ফাস্টফুডের দোকানে পিঠা সরবরাহের সিদ্ধান্তের মাধ্যমে অধিক মুনাফা অর্জন হবে। তাই বলা যায়, রাহেলা বেগমের নেওয়া সিদ্ধান্তটি যথার্থ।"
        }
      ]
    }
  ]
}