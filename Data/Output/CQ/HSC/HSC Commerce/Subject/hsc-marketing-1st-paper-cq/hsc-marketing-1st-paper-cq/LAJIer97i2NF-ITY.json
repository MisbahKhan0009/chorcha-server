{
  "title": "ঢাকা সিটি কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মনসুর সাহেব বিভিন্ন ডিজাইনের আসবাবপত্র তৈরি করেন। প্রাথমিকভাবে তিনি ২ জন শ্রমিক নিয়ে কাজ করলেও বর্তমানে ২০-জন শ্রমিক তার কাজে নিয়োজিত। তিনি কিছু কিছু আসবাবপত্র বিদেশে রপ্তানিও করেন। সরকারকে নিয়মিত রাজস্বও প্রদান করেন। তিনি একজন সফল উদ্যোক্তা।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে।"
        },
        {
          "label": "খ",
          "question": "",
          "explanation": "পণ্য গুদামজাতকরণের মাধ্যমে সময়গত উপযোগ সৃষ্টি হয়। গুদামজাতকরণের মাধ্যমে নির্দিষ্ট সময় পর্যন্ত পণ্যকে সংরক্ষণ করে রাখা হয়। এতে ঘাটতি মৌসুমে ঐ পণ্য সরবরাহের মাধ্যমে চাহিদা পূরণ করা যায়। এভাবে উৎপাদিত পণ্য নির্দিষ্ট সময় পর্যন্ত গুদামে সংরক্ষণ করে সময়গত উপযোগ সৃষ্টি করা হয়।"
        },
        {
          "label": "গ",
          "question": "",
          "explanation": "উদ্দীপকের মনসুর সাহেব রূপগত উপযোগ সৃষ্টি করেছেন। প্রকৃতি হতে পাওয়া সম্পদের রূপ বা আকৃতি পরিবর্তনের মাধ্যমে রূপগত উপযোগ সৃষ্টি করা হয়। এ উপযোগ সৃষ্টির ফলে পণ্যের আকৃতি বা গঠনগত পরিবর্তন হয়। উৎপাদন প্রক্রিয়ার মাধ্যমে রূপগত উপযোগ সৃষ্টি হয়। উদ্দীপকের মনসুর সাহেব একজন আসবাবপত্র ব্যবসায়ী। তিনি বিভিন্ন ডিজাইনের আসবাবপত্র তৈরি করেন। এক্ষেত্রে মনসুর সাহেব প্রথমে কাঠ চেরাই করে। এরপর আকার-আকৃতি পরিবর্তন করে আসবাবপত্র তৈরি করেন। এতে মানুষের ব্যবহার অনুপযোগী কাঠগুলো ব্যবহার উপযোগী হয়ে ওঠে। এ কাজের সাথে রূপগত উপযোগের সাদৃশ্য আছে। সুতরাং, মনসুর সাহেব কাঁচামাল প্রক্রিয়াজাত করে আসবাবপত্র তৈরির মাধ্যমে রূপগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "আসবাবপত্র তৈরি করে দেশ-বিদেশে বিক্রির মাধ্যমে মনসুর সাহেব দেশের অর্থনৈতিক উন্নয়নে গুরুত্বপূর্ণ ভূমিকা রাখে বলে আমি মনে করি। উৎপাদনের মাধ্যমে দেশের অভ্যন্তরীণ সম্পদের সঠিক ব্যবহার করা সম্ভব হয়। তাছাড়া উৎপাদন ও পণ্য বিক্রির কাজে জড়িত থেকে অনেকের কর্মসংস্থানের সুযোগ সৃষ্টি হয়। ফলে দেশ অর্থনৈতিকভাবে সমৃদ্ধ হয়। উদ্দীপকের মনসুর সাহেব একজন উদ্যোক্তা। তিনি আসবাবপত্র তৈরি করেন। তার প্রতিষ্ঠানে ২০ জন শ্রমিক কাজ করে। তার তৈরিকৃত আসবাবপত্র তিনি দেশ-বিদেশে বিক্রি করেন। এর মাধ্যমে তিনি মুনাফা অর্জন করছেন। আবার তিনি সরকারকে নিয়মিত রাজস্ব প্রদান করেন। মনসুর সাহেব আসবাবপত্র তৈরির মাধ্যম দেশের সম্পদের সঠিক ব্যবহার করছেন। আবার, আসবাবপত্র বিদেশে বিক্রির মাধ্যমে দেশে বৈদেশিক মুদ্রা আনছেন। ফলে দেশের জাতীয় আয় বাড়ছে। তাছাড়া তার তৈরিকৃত পণ্য দেশ-বিদেশে পৌঁছে দেওয়ার জন্য অনেক জনবলের প্রয়োজন। এতে বেকারত্ব কমে ও জীবনযাত্রার মানোন্নয়ন হয়। ফলে দেশের অর্থনৈতিক উন্নত হচ্ছে। সুতরাং, দেশের সম্পদের সদ্ব্যবহার, বৈদেশিক মুদ্রা অর্জন ও কর্মসংস্থান সৃষ্টির মাধ্যমে দেশের অর্থনৈতিক উন্নয়নে মনসুর সাহেবের মতো উদ্যোক্তার কাজের প্রয়োজনীয়তা আছে।"
        }
      ]
    },
    {
      "number": "2",
      "uddipok": "'X' এন্টারপ্রাইজ বৈদ্যুতিক পাখা উৎপাদনকারী একটি প্রতিষ্ঠান। ২০২৩ সালে প্রতিষ্ঠানটি ৩,০০০ টি পাখা উৎপাদন করে। প্রতিটি পাখার মূল্য ১৫,০০০ টাকা। প্রতিষ্ঠানটি কাঁচামাল বাবদ ব্যয় করে ১,৫০,০০,০০০ টাকা, শ্রম বাবদ ১৭,০০,০০০ টাকা। উক্ত প্রতিষ্ঠানটির ২০২২ সালে মোট উৎপাদনশীলতা ছিল প্রতি এককের জন্য ১.৫।",
      "tag": "DCC 25",
      "sub_questions": [
        {
          "label": "ক",
          "question": "উৎপাদন কী?",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে।"
        },
        {
          "label": "খ",
          "question": "\"উৎপাদনশীলতা মুনাফা বৃদ্ধিতে সহায়ক\"- ব্যাখ্যা করো।",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা বাড়লে একই পরিমাণ উৎপাদনের উপকরণ ব্যবহার করে আগের থেকে বেশি পরিমাণে পণ্য উৎপাদন করা যায়। এতে একক প্রতি উৎপাদন ব্যয় কম হয়। উৎপাদন বেড়ে যাওয়া ও পণ্যমূল্য কম হওয়ার কারণে বিক্রি ও মুনাফা উভয়ই বেড়ে যাওয়ার সম্ভাবনা বাড়ে।"
        },
        {
          "label": "গ",
          "question": "উদ্দীপকের প্রতিষ্ঠানটির শ্রমের উৎপাদনশীলতা নির্ণয় করো।",
          "explanation": "মোট উৎপাদিত পণ্যের মূল্য ও মোট শ্রম ব্যয়ের মূল্যের অনুপাতকে শ্রমের উৎপাদনশীলতা বলে। এর মাধ্যমে শ্রমের কতটুকু কার্যকর ব্যবহার হয়েছে তা জানা যায়। 'X' এন্টারপ্রাইজ ২০২৩ সালের, মোট উৎপাদিত পণ্যের মূল্য = (৩,০০০ × ১৫,০০০) টাকা = ৪,৫০,০০,০০০ টাকা মোট শ্রমের ব্যয় = ১৭,০০,০০০ টাকা শ্রমের উৎপাদনশীলতা = মোট উৎপাদিত পণ্যের মূল্য/মোট শ্রম ব্যয় = ৪,৫০,০০,০০০/১৭,০০,০০০ = = ২৬.৪৭ (প্রায়) ∴ \\therefore ∴ 'X' এন্টারপ্রাইজের ২০২৩ সালের শ্রমের উৎপাদনশীলতা ২৬.৪৭ (প্রায়)।"
        },
        {
          "label": "ঘ",
          "question": "২০২২ ও ২০২৩ সালের মোট উৎপাদনশীলতার ভিত্তিতে 'X' এন্টারপ্রাইজের অবস্থা উদ্দীপকের আলোকে মূল্যায়ন করো।",
          "explanation": "মোট উৎপাদিত পণ্যের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। কোনো প্রতিষ্ঠানের মোট উৎপাদনশীলতা যত বেশি হয় প্রতিষ্ঠানের আর্থিক অবস্থা তত ভালো হয়। 'X' এন্টারপ্রাইজ ২০২৩ সালের, মোট উৎপাদিত পণ্যের মূল্য = ৪,৫০,০০,০০০ টাকা কাঁচামাল বাবদ ব্যয় = ১,৫০,০০,০০০ টাকা শ্রম বাবদ ব্যয় = ১৭,০০,০০০ টাকা ২০২৩ সালের মোট উৎপাদনশীলতা = মোট উৎপাদিত পণ্যের মূল্য/মোট উপকরণের মূল্য = ৪,৫০,০০,০০০/১,৫০,০০,০০০ + ১৭,০০,০০০ = ৪,৫০,০০,০০০ ১,৬৭,০০,০০০ = ২.৬৯ (প্রায়) ২০২২ সালে 'X' এন্টারপ্রাইজের মোট উৎপাদনশীলতা ১.৫ থেকে বেড়ে ২০২৩ সালে ২.৬৯ (প্রায়) হয়েছে। তাই প্রতিষ্ঠানটি এখন ভালো অবস্থানে আছে। এক্ষেত্রে বলা যায়, 'X' এন্টারপ্রাইজের আর্থিক অবস্থা তুলনামূলক উন্নত। প্রতিষ্ঠানটি উৎপাদনের উপকরণসমূহের সঠিক ব্যবহার করতে পারছে। তাদের উচিত ভবিষ্যতে উন্নতির এই ধারা ধরে রাখতে প্রয়োজনীয় পদক্ষেপ নেওয়া।"
        }
      ]
    },
    {
      "number": "3",
      "uddipok": "মিসেস আলমা একটি ছোট বুটিক শপের মালিক। বর্তমানে পোশাকের চাহিদা প্রচুর বেড়ে যাওয়ায় তিনি তার বন্ধু শিখার সাথে একত্রে ব্যবসায়টি পরিচালনা করছেন। তারা সফলতার সাথে ব্যবসায় চালিয়ে যাচ্ছেন।",
      "tag": "DCC 25",
      "sub_questions": [
        {
          "label": "ক",
          "question": "সংগঠন কী?",
          "explanation": "উৎপাদনের উদ্দেশ্যে ভূমি, শ্রম ও মূলধনের আনুপাতিক সংগ্রহ, সংযোজন এবং উৎপাদনে নিয়োগ করার উদ্যোগ বা প্রচেষ্টাকে সংগঠন বলা হয়।"
        },
        {
          "label": "খ",
          "question": "\"ভূমির ক্ষেত্রে ক্রমহ্রাসমান প্রান্তিক উৎপাদন বিধি কার্যকর\"-ব্যাখ্যা করো।",
          "explanation": "অন্যান্য অবস্থা অপরিবর্তিত রেখে একই ভূমিতে উৎপাদনের উপকরণ বাড়ানো সত্ত্বেও একটি নির্দিষ্ট স্তরের পরে প্রান্তিক উৎপাদন ক্রমান্বয়ে কমতে থাকে, যাকে ক্রমহ্রাসমান প্রান্তিক উৎপাদন বিধি বলে। উৎপাদনের যতগুলো উপকরণ আছে তার মধ্যে ভূমির ক্ষেত্রে এ বিধিটি সবচেয়ে বেশি কার্যকর হয়। ভূমিতে কৃষিকাজের জন্য শ্রম ও মূলধনের যোগান বাড়ালে শুরুর দিকে উৎপাদন বাড়লেও পরে তা সমানুপাতিক অপেক্ষা কম হয়। তাই বলা যায়, ভূমির ক্ষেত্রে ক্রমহ্রাসমান প্রান্তিক উৎপাদন বিধিটি কার্যকর।"
        },
        {
          "label": "গ",
          "question": "প্রাথমিকভাবে মিসেস আলমার প্রতিষ্ঠানটি কোন ধরনের ছিল? ব্যাখ্যা করো।",
          "explanation": "প্রাথমিকভাবে মিসেস আলমার প্রতিষ্ঠানটি একমালিকানা ব্যবসায় সংগঠন। একমালিকানা ব্যবসায়ে মাত্র একজন মালিক থাকেন। তিনি একাই ব্যবসায়ের সামগ্রিক কার্যাবলি পরিচালনা করেন। তাই ব্যবসায়ের ঝুঁকি ও আর্থিক ক্ষতি তাকে একাই বহন করতে হয়। আবার মুনাফার সম্পূর্ণ অংশ তিনি একা ভোগ করেন। উদ্দীপকে মিসেস আলমা একজন উদ্যোক্তা। তার একটি ছোট বুটিক শপ আছে। শপটি তিনি নিজেই পরিচালনা করেন। ব্যবসায়টির মূলধনও তিনি একাই সরবরাহ করেন। ব্যবসায়ের পণ্য বিক্রি করে যে আয় হয় তা তিনি নিজেই ভোগ করেন। আবার ব্যবসায়ের ক্ষতি হলে তিনিই তা সম্পূর্ণ বহন করবেন। এসব বৈশিষ্ট্যের সাথে একমালিকানা ব্যবসায়ের মিল রয়েছে। তাই উদ্দীপকের মিসেস আলমার সংগঠনটি একমালিকানা ব্যবসায়।"
        },
        {
          "label": "ঘ",
          "question": "",
          "explanation": "বর্তমানে উদ্দীপকের প্রতিষ্ঠানটি অংশীদারি সংগঠনে রূপান্তরিত হয়েছে বলে আমি মনে করি। দুই বা ততোধিক ব্যক্তি মুনাফা জর্জনের উদ্দেশ্যে চুক্তির ভিত্তিতে অংশীদারি সংগঠন গড়ে তোলেন। চুপ্তিই এ সংগঠনের মূলভিত্তি। চুক্তির ভিত্তিতেই অংশীদারদের মুনাফা এবং দায়-দায়িত্ব বণ্টিত হয়। উদ্দীপকে মিসেস আলমা প্রাথমিক পর্যায়ে একমালিকানা ব্যবসায় পরিচালনা করতেন। বর্তমানে পোশাকের চাহিদা প্রচুর বেড়ে যায়। তাই তিনি তার বন্ধু শিখাকে ব্যবসায় পরিচালনায় যুক্ত করেন। এক্ষেত্রে তারা দু'জন সমানভাবে মূলধন সরবরাহ করেন। চুক্তি অনুযায়ী তারা ব্যবসায়ের লাভ-ক্ষতি বণ্টন করেন। এভাবে প্রতিষ্ঠানটি অংশীদারি ব্যবসায়ে রূপান্তরিত হয়। উদ্দীপকের বুটিক শপটি বর্তমানে অংশীদারি সংগঠন হওয়ায় একমালিকানার চেয়ে বেশি সুযোগ-সুবিধা পাবে। এক্ষেত্রে মিসেস আলমা ও শিখা উভয়ই মূলধন সরবরাহ করায় আগের চেয়ে বেশি পরিমাণ মূলধন হয়েছে। এতে ব্যবসায়টি সম্প্রসারণ সহজ হয়েছে। ফলে 'তাদের প্রতিষ্ঠানটির বর্ধিত চাহিদা পূরণ করতে সক্ষম হচ্ছে। এছাড়া প্রতিষ্ঠানটির অর্জিত মুনাফা চুক্তি অনুযায়ী তারা বণ্টন করে। ফলে তারা সফলতার সাথে ব্যবসায় চালিয়ে যাচ্ছে। তাই বলা যায়, শিখাকে যুক্ত করার মাধ্যমে প্রতিষ্ঠানটি অংশীদারি ব্যবসায়ে রূপান্তরিত হয়।"
        }
      ]
    },
    {
      "number": "4",
      "uddipok": "রুমা বাণিজ্য মেলায় একটি দোকান নিয়েছে। এ কাজের জন্য প্রয়োজনীয় সকল মূলধন সে একাই সরবরাহ করেছে। তবে মেলাতে দোকান পরিচালনার ক্ষেত্রে কয়েকজন বান্ধবীর সহায়তা নিয়েছে। তাদের কাজের বিনিময়ে নিদিষ্ট হারে পারিশ্রমিক প্রদান করলেও তারা কোনো ব্যবসায়িক ঝুঁকি নেয়নি। ব্যবসায়ের যাবতীয় ঝুঁকি রুমা নিজেই বহন করে।",
      "tag": "DCC 25",
      "sub_questions": [
        {
          "label": "ক",
          "question": "উৎপাদনের উৎপাদিত উপাদানকে কী বলে?",
          "explanation": "উৎপাদনের উৎপাদিত উপাদানকে ভূমি বলে।"
        },
        {
          "label": "খ",
          "question": "\"শ্রমের যোগান পরিবর্তনশীল\" ব্যাখ্যা করো।",
          "explanation": "মানুষের মানসিক ও শারীরিক অথবা উভয় প্রকার পরিশ্রম যা ব্যবহার করে অর্থ উপার্জন করা হয় তাকে শ্রম বলে। ভূমির যোগান স্থির হলেও শ্রমের যোগান পরিবর্তনশীল। শ্রমের যোগান দেশের কর্মক্ষম মানুষ ও তাদের কর্মদক্ষতার উপর নির্ভর করে। জন্মহার বৃদ্ধি, শিক্ষা-দীক্ষা ও দক্ষতা বৃদ্ধি প্রভৃতির মাধ্যমে শ্রমের যোগান বাড়ানো যায়। অন্যদিকে মৃত্যুহার বৃদ্ধি, শিক্ষা-দীক্ষার অবনতি ও শ্রমিকের দেশ ত্যাগের দ্বারা শ্রমের যোগান কমে। সুতরাং, শ্রমের যোগান পরিবর্তনশীল।"
        },
        {
          "label": "গ",
          "question": "উদ্দীপকে রুমার কাজটি উৎপাদনের কোন উপকরণের অন্তর্গত? ব্যাখ্যা করো।",
          "explanation": "উদ্দীপকে বুমার কাজটি উৎপাদনের সংগঠন উপকরণের অন্তর্গত। নির্দিষ্ট উদ্দেশ্য অর্জনের জন্য সংগঠনের মাধ্যমে উৎপাদনের উপকরণগুলো (ভূমি, শ্রম, মূলধন) সমন্বয় করা হয়। কীভাবে, কোন কাজ, কখন করতে হবে সংগঠন তা নির্ধারণ করে। অর্থাৎ, উদ্দেশ্য অর্জন করতে যা দরকার তা নিয়ন্ত্রণ ও তত্ত্বাবধান করা সংগঠনের কাজ। উদ্দীপকের রুমা বাণিজ্য মেলায় দোকান নিয়েছে। এজন্য সে ঝুঁকি নিয়ে মূলধন সরবরাহ করেছে। আবার, রুমা দোকান পরিচালনার জন্য তার কয়েকজন বান্ধবীদের সহায়তা নিয়েছে। রুমা তার বান্ধবীদের কর্মী হিসেবে নিয়োগ দিয়েছে। এজন্য তাকে বান্ধবীদের পারিশ্রমিক দিতে হয়েছে। এক্ষেত্রে সে ভূমি, শ্রম, মূলধনের ব্যবস্থা করেছে। পাশাপাশি ব্যবসায় কীভারে চলবে, কোন কাজ কখন কীভাবে করতে হবে তার সিদ্ধান্ত রুমাকেই নিতে হয়। এ বৈশিষ্ট্যগুলো সংগঠনের বৈশিষ্ট্য। তাই রুমার কাজটি উৎপাদনের সংগঠন উপকরণের অন্তর্ভুক্ত।"
        },
        {
          "label": "ঘ",
          "question": "উৎপাদনের উপকরণের আলোকে রুমা এবং তার বান্ধবীদের কাজ মূল্যায়ন করো।",
          "explanation": "উৎপাদনের উপকরণ শ্রমের আলোকে রুমা এবং তার বান্ধবীদের কাজ ভিন্ন। শ্রম বলতে মানুষের শারীরিক ও মানসিক কর্মপ্রচেষ্টাকে বোঝায়। শারীরিক শ্রম শারীরিক বল প্রয়োগের মাধ্যমে ঘটে। অন্যদিকে, মানসিক শ্রম বুদ্ধিদীপ্তমূলক প্রচেষ্টার সাথে সম্পর্কিত। উদ্দীপকে রুমা বাণিজ্য মেলায় দোকান দিয়েছে। এজন্য প্রয়োজনীয় মূলধন সে সরবরাহ করে। আবার, মেলাতে দোকান পরিচালনার জন্য তার কিছু বান্ধবীদের সহায়তা নিয়েছে। তারা কাজের বিনিময়ে পারিশ্রমিক পায়। এখানে রুমা ও তার 'বান্ধবীদের কাজ সম্পূর্ণ ভিন্ন। কারণ সে ব্যবসায়ে মূলধন ছাড়াও মানসিক শ্রম দিতে হয়। ব্যবসায় পরিকল্পনা প্রণয়ন, লক্ষ্য নির্ধারণ প্রভৃতি, মানসিক শ্রমের অন্তর্ভুক্ত। এ কাজগুলো মালিক হিসেবে রুমাকেই করতে হয়। রুমা দোকানের অবস্থান সম্পর্কে জ্ঞান রাখে, পণ্য সম্পর্কে জ্ঞান ও তথ্য রাখে এবং ঝুঁকি সম্পর্কেও ভাবে। অপরদিকে, তার বান্ধবীদের এসব কিছুই করতে হয় না। তারা শ্রমের বিনিময় অর্থ উপার্জন করে। তাদের কোনো মেধা খাটাতে হয় না শুধু শারিরীক শ্রম দিতে হয়। সুতরাং, রুমার কাজ মানসিক শ্রম ও তার বান্ধবীদের কাজ শারীরিক শ্রম।"
        }
      ]
    },
    {
      "number": "5",
      "uddipok": "জনাব জুয়েল একজন শিক্ষিত যুবক। তিনি গ্রামে গিয়ে তার বাবার বর্গা দেওয়া জমিগুলোকে নিয়ে কৃষিকাজে মনোনিবেশ করেন। তিনি ব্যাংক থেকে ঋণ নিয়ে গ্রামের কৃষকদের সংগঠিত করেন এবং কৃষিপণ্য উৎপাদন করে শহরে সরবরাহ করার কাজের তদারকি করেন। এতে জনাব জুয়েল সফল হন।",
      "tag": "DCC 25",
      "sub_questions": [
        {
          "label": "ক",
          "question": "ভূমি কী?",
          "explanation": "সাধারণভাবে ভূমি হলো ভূপৃষ্ঠের উপরিভাগ। কিন্তু অর্থনীতির ভাষায় প্রকৃতি থেকে পাওয়া সব সম্পদকেই ভূমি বলে।"
        },
        {
          "label": "খ",
          "question": "সকল অর্থই কি মূলধন? ব্যাখ্যা করো।",
          "explanation": "না, সকল অর্থই মূলধন নয়। যে বস্তু লেনদেন সম্পাদনের কাজে ব্যবহৃত হয় তাকে অর্থ বলে। অপরদিকে যে সম্পদ কোনো আয় সৃষ্টি করে অথবা উপার্জনে সহায়তা করে তাকে মূলধন বলে। অর্থ মূলধন কিনা তা নির্ভর করে এর ব্যবহারের ওপর। অর্থকে যদি আয় উপার্জনের কাজে ব্যবহার করা হয় তবে অর্থকে মূলধন বলা যায়। কিন্তু অর্থকে যদি আয় উপার্জন ছাড়া অন্য কোনো কাজে যেমন- পরিবারের ব্যয় নির্বাহ করা, কাউকে দান করা ইত্যাদি কাজে ব্যয় করা হয় তবে অর্থকে মূলধন বলা যাবে না।"
        },
        {
          "label": "গ",
          "question": "উদ্দীপকে জনাব জুয়েল উৎপাদনের কোন উপকরণগুলো ব্যবহার করেছেন? ব্যাখ্যা করো।",
          "explanation": "জনাব জুয়েলের উদ্যোগটি উৎপাদনের চারটি মৌলিক উপকরণ ব্যবহারের একটি সুন্দর উদাহরণ। উৎপাদনের উপকরণগুলো হলো ভূমি, শ্রম, মূলধন এবং সংগঠন (বা উদ্যোগ) । নিচে এই উপকরণগুলোর সাথে জনাব জুয়েলের কাজের সম্পর্ক ব্যাখ্যা করা হলো: উৎপাদনের উপকরণসমূহ ও জনাব জুয়েলের উদ্যোগ ১. ভূমি: অর্থনীতিতে ভূমি বলতে শুধু কৃষিজমি বোঝায় না, বরং প্রকৃতি থেকে প্রাপ্ত সকল সম্পদকে বোঝানো হয়। জনাব জুয়েল তার বাবার বর্গা দেওয়া জমিগুলোকে কৃষিকাজে ব্যবহার করেছেন , যা সরাসরি ভূমি উপকরণের অন্তর্ভুক্ত। এই জমিতেই তিনি ফসল ফলিয়েছেন, যা তার উৎপাদন প্রক্রিয়ার ভিত্তি। ২. শ্রম: শ্রম হলো উৎপাদনের জন্য মানুষের শারীরিক ও মানসিক প্রচেষ্টা। জনাব জুয়েল নিজে কৃষিকাজে মনোনিবেশ করেছেন এবং গ্রামের কৃষকদের সংগঠিত করে তাদের শ্রম ব্যবহার করেছেন । কৃষকদের ফসল উৎপাদন, শহরে সরবরাহ এবং অন্যান্য আনুষঙ্গিক কাজে যে শারীরিক ও মানসিক পরিশ্রম জড়িত, তা সবই শ্রমের অন্তর্ভুক্ত। ৩. মূলধন: মূলধন বলতে উৎপাদনের কাজে ব্যবহৃত সকল মানবসৃষ্ট সম্পদকে বোঝায়, যেমন – যন্ত্রপাতি, সরঞ্জাম, ভবন, এবং অর্থ। জনাব জুয়েল ব্যাংক থেকে ঋণ নিয়েছেন । এই ঋণ তিনি কৃষিকাজে প্রয়োজনীয় বীজ, সার, কীটনাশক, কৃষি যন্ত্রপাতি ক্রয় এবং কৃষকদের পারিশ্রমিক পরিশোধের জন্য ব্যবহার করেছেন। এই অর্থই এখানে মূলধন হিসেবে কাজ করেছে। ৪. সংগঠন (বা উদ্যোগ): সংগঠন বা উদ্যোগ হলো উৎপাদনের অন্যান্য উপকরণ (ভূমি, শ্রম ও মূলধন) একত্রিত করে উৎপাদন প্রক্রিয়া পরিচালনা করার দক্ষতা ও ঝুঁকি গ্রহণের সামর্থ্য। জনাব জুয়েল একজন শিক্ষিত যুবক হিসেবে নিজের জ্ঞান ও দূরদর্শিতা কাজে লাগিয়েছেন । তিনি কৃষকদের সংগঠিত করেছেন, ব্যাংক থেকে ঋণ নিয়েছেন, কৃষিপণ্য উৎপাদন থেকে শুরু করে শহরে সরবরাহ পর্যন্ত পুরো কাজের তদারকি করেছেন । এই পুরো প্রক্রিয়াটিকে সফলভাবে পরিচালনা করার জন্য যে ব্যবস্থাপনা, পরিকল্পনা এবং ঝুঁকি গ্রহণ করেছেন, সেটাই তার সাংগঠনিক দক্ষতা বা উদ্যোগ। জনাব জুয়েলের এই উদ্যোগ প্রমাণ করে যে, উৎপাদনের সকল উপকরণকে সঠিকভাবে সমন্বয় করতে পারলে গ্রামীণ অর্থনীতিতেও সাফল্য অর্জন সম্ভব।"
        },
        {
          "label": "ঘ",
          "question": "উৎপাদনের কোন একটি উপকরণের উপস্থিতিতে জনাব জুয়েল সফল হন বলে তুমি মনে করো? তোমার উত্তরের সপক্ষে যুক্তি দাও।",
          "explanation": "জনাব জুয়েলের সফলতার পেছনে উৎপাদনের যে উপকরণটির উপস্থিতি আমি মনে করি, তা হলো সংগঠন । উৎপাদনের চারটি মৌলিক উপকরণ রয়েছে: ভূমি (Land), শ্রম (Labor), মূলধন (Capital), এবং সংগঠন (Organization)। যদিও জনাব জুয়েলের সফলতায় সবগুলো উপকরণেরই অবদান রয়েছে (যেমন, বাবার বর্গা দেওয়া জমি 'ভূমি' হিসেবে, কৃষকদের শ্রম, এবং ব্যাংক ঋণ 'মূলধন' হিসেবে কাজ করেছে), তবে তার মূল সাফল্য এসেছে এই উপকরণগুলোকে সুসংগঠিত করার মাধ্যমে। ভূমির সঠিক ব্যবহার: তিনি তার বাবার বর্গা দেওয়া জমিগুলোকে পুনরায় কৃষিকাজে ব্যবহার করেছেন, যা ভূমির সঠিক ও উৎপাদনশীল ব্যবহারের নির্দেশক। শ্রমের সমন্বয়: তিনি গ্রামের কৃষকদের সংগঠিত করেছেন। কৃষকদের বিচ্ছিন্ন শ্রমকে একত্রিত করে একটি অভিন্ন লক্ষ্যের দিকে পরিচালিত করা একটি বড় সাংগঠনিক কাজ। মূলধনের কার্যকর ব্যবহার: ব্যাংক থেকে নেওয়া ঋণ (মূলধন) তিনি শুধু সংগ্রহ করেননি, বরং সেই ঋণকে কৃষিপণ্য উৎপাদনে এবং শহর পর্যন্ত সরবরাহের কাজে সুপরিকল্পিতভাবে বিনিয়োগ করেছেন। তদারকি ও ব্যবস্থাপনা: কৃষিপণ্য উৎপাদন থেকে শুরু করে শহরে সরবরাহ পর্যন্ত পুরো প্রক্রিয়ার তদারকি করা এবং এটিকে সফলভাবে সম্পন্ন করা সম্পূর্ণরূপে একটি সাংগঠনিক ও ব্যবস্থাপকীয় দক্ষতা। একজন সংগঠকই পারেন বিভিন্ন উপকরণকে একত্রিত করে একটি নির্দিষ্ট লক্ষ্য অর্জনের জন্য কার্যকরভাবে পরিচালনা করতে। জনাব জুয়েল যদি শুধুমাত্র জমি, শ্রম বা মূলধন সংগ্রহ করতেন, কিন্তু সেগুলোকে সুসংগঠিত করতে না পারতেন, তাহলে তার এই সাফল্য অর্জন করা কঠিন হতো। তার উদ্যোগ, পরিকল্পনা, ঝুঁকি গ্রহণ এবং সমন্বয় সাধনের ক্ষমতাই তাকে সফল করেছে, আর এই গুণগুলোই সংগঠন নামক উপকরণের মূল বৈশিষ্ট্য। তিনি শুধু একজন উদ্যোক্তা নন, তিনি একজন সফল সংগঠক হিসেবে কাজ করেছেন।"
        }
      ]
    },
    {
      "number": "6",
      "uddipok": "মিসেস ফাহিমা 'বৈশাখী বুটিকস্'-এর মালিক। তিনি প্রতি বছর ঈদ উপলক্ষ্যে ভোক্তাদের পছন্দ অনুযায়ী পোশাক ডিজাইন করেন। সম্প্রতি মিসেস তাজিন 'ভৈরবী বুটিকস্' প্রতিষ্ঠা করেন। এ প্রতিষ্ঠানটি কম্পিউটার প্রযুক্তি ব্যবহার করে বিভিন্ন ডিজাইনের পোশাক তৈরি করে এবং নিজস্ব ওয়েবসাইটের মাধ্যমে প্রদর্শন করে। এতে 'ভৈরবী' বুটিকস্-এর বিক্রয় ব্যাপক বৃদ্ধি পায় এবং প্রতিষ্ঠানটি সাফল্য অর্জন করে।",
      "tag": "DCC 25",
      "sub_questions": [
        {
          "label": "ক",
          "question": "পণ্য ডিজাইন কী?",
          "explanation": "পণ্য ডিজাইন হলো পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করা।"
        },
        {
          "label": "খ",
          "question": "\"পণ্য ডিজাইন ক্রেতাকে পণ্য ক্রয়ে আকৃষ্ট করে\" ব্যাখ্যা করো।",
          "explanation": "উৎপাদনের আগে পণ্যের আকার-আকৃতি, ধাঁচ, রং, ওজন,. অলঙ্করণ প্রভৃতি নির্ধারণ করাই হলো পণ্য ডিজাইন। পণ্য ডিজাইন করার আগে ক্রেতার ইচ্ছা ও পছন্দকে প্রাধান্য দেওয়া হয়। ফলে আকর্ষণীয় ডিজাইনের পণ্য বাজারে এলে তা ক্রেতাকে আকর্ষণ করে। ক্রেতারা উৎসাহের সাথে পণ্য কিনে। এভাবে পণ্য ডিজাইন ক্রেতাকে পণ্য কিনতে আকৃষ্ট করে।"
        },
        {
          "label": "গ",
          "question": "'বৈশাখী বুটিকস্' কোন ধরনের পণ্য ডিজাইন করে? ব্যাখ্যা করো।",
          "explanation": "বৈশাখী বুটিকস পণ্য উৎপাদনের ক্ষেত্রে নান্দনিক বা রুচিসম্মত পণ্য ডিজাইন করে। নান্দনিক বা রুচিসম্মত ডিজাইনের ক্ষেত্রে পণ্যের মানকে গুরুত্ব দেওয়া হয় না। এর মাধ্যমে শুধু পণ্যকে ক্রেতার কাছে আকর্ষণীয় করে তোলার চেষ্টা করা হয়। এক্ষেত্রে পণ্যের মানের থেকে বাহ্যিক সৌন্দর্যের ওপর বেশি গুরুত্ব দেওয়া হয়। উদ্দীপকে মিসেস ফাহিমা বৈশাখী বুটিক্স-এর মালিক। তিনি প্রতি বছর ঈদ উপলক্ষ্যে পোশাক ডিজাইন করেন। তিনি ক্রেতাদের পছন্দ অনুযায়ী পোশাক ডিজাইন ও সরবরাহ করেন। এক্ষেত্রে প্রতিষ্ঠানটি পণ্যের বাহ্যিক সৌন্দর্যের দিকে বেশি গুরুত্ব দেয়। এটি ক্রেতা আকর্ষণ সৃষ্টি করে। আর এ কাজগুলো নান্দনিক বা রুচিসম্মত ডিজাইনের বৈশিষ্ট্য। তাই বলা যায়, বৈশাখী বুটিকস্ নান্দনিক বা রুচিসম্মত পণ্য ডিজাইন করে।"
        },
        {
          "label": "ঘ",
          "question": "'ভৈরবী বুটিকস্' এর সফলতা অর্জনের মূল কারণ কী? পণ্য ডিজাইনের ধরন উল্লেখপূর্বক ব্যাখ্যা করো।",
          "explanation": "উৎপাদন ডিজাইন অনুসরণ 'ভৈরবী বুটিকস'-এর সফলতার কারণ। উৎপাদন ডিজাইনে প্রযুক্তি ও উন্নত কলাকৌশল ব্যবহার করে পণ্য বা সেবা উৎপাদন করা হয়। এ ডিজাইনের মূল লক্ষ্য ব্যয় ও অপচয় কমিয়ে উৎপাদনশীলতা বাড়ানো। এ ডিজাইনে পণ্য উৎপাদনে কম্পিউটারাইজড পদ্ধতি ব্যবহার করা হয়। মিসেস তাজিন সম্প্রতি 'ভৈরবী বুটিক্স' প্রতিষ্ঠা করেন। প্রতিষ্ঠানটি অত্যাধুনিক প্রযুক্তি ব্যবহার করে বিভিন্ন ডিজাইনের পোশাক তৈরি করে। আবার, তৈরিকৃত পোশাক তাদের ওয়েসবাইটের মাধ্যমে প্রদর্শন করে। এতে প্রতিষ্ঠানটির বিক্রয় ব্যাপক বৃদ্ধি পায়। আধুনিক প্রযুক্তি ব‍্যবহার করে পণ্য ডিজাইন করা উৎপাদন ডিজাইনের সাথে সম্পৃক্ত। উৎপাদন ডিজাইন ব্যবহারের ফলে 'ভৈরবী বুটিকস' এর উৎপাদনশীলতা বেড়ে গেছে। এক্ষেত্রে প্রতিষ্ঠানটি উৎপাদনের সময় অত্যাধুনিক প্রযুক্তি ব্যবহার করে। এতে উৎপাদন ব্যয় ও অপচয় হ্রাস পেয়েছে। ফলে। ক্রেতাদের চাহিদামাফিক পণ্য উৎপাদন করতে সক্ষম হয়। এতে প্রতিষ্ঠানটির বিক্রি ও মুনাফা বাড়ে। ফলে এটি সাফল্য অর্জন করে। তাই উৎপাদন ডিজাইন অনুসরণ এবং উন্নত প্রযুক্তি ব্যবহারের কারণে সফলতা অর্জন করেছে।"
        }
      ]
    },
    {
      "number": "7",
      "uddipok": "জনাব শিহাব একটি প্রতিষ্ঠানের নতুন পণ্য ডিজাইনের কাজে - নিয়োজিত। এরই অংশ হিসেবে তিনি ভোক্তা জরিপ ও গবেষণা করেন। নতুন ডিজাইনের পণ্যটি ক্রেতারা পছন্দ করলেও উৎপাদন খরচ বৃদ্ধি পাওয়ার আশঙ্কা আছে। তাই প্রতিষ্ঠানটি চূড়ান্তভাবে পণ্য উৎপাদনের পূর্বে স্বল্প পরিমাণে পণ্য উৎপাদনের সিদ্ধান্ত নিয়েছে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "পণ্য উৎপাদনে নতুন প্রযুক্তি এবং উন্নয়ন কৌশল ব্যবহার করাকে উৎপাদন ডিজাইন বলে।"
        },
        {
          "label": "খ",
          "question": "",
          "explanation": "প্যাকেজিং ডিজাইনে শুধু পণ্যের বাইরের আবরণ আকর্ষণীয় করে পণ্যের প্রতি ক্রেতাকে আকৃষ্ট করা হয়। প্যাকেজিং ডিজাইনে ক্রেতার দৃষ্টি আকর্ষণের জন্য নতুনভাবে পণ্যের মোড়ক সাজানো হয়। ফলে নতুন মোড়কের এ পণ্য বাজারে এলে তা সহজেই ক্রেতাদের আকৃষ্ট করে। ক্রেতারা উৎসাহের সাথে পণ্য কেনে। তাই বলা যায়, প্যাকেজিং ডিজাইনের মূল উদ্দেশ্য ক্রেতা আকর্ষণ।"
        },
        {
          "label": "গ",
          "question": "",
          "explanation": "উদ্দীপকে মি. আকাশ পণ্য ডিজাইনের ধারণার উন্নয়ন পর্যায়ে অবস্থান করছে। ধারণার উন্নয়ন পর্যায়ে উদ্যোক্তা নতুন পণ্য ডিজাইনের সিদ্ধান্ত নেয়। এ উদ্দেশ্যে উদ্যোক্তাকে বিভিন্ন বিষয়ে ধারণা বা তথ্য সংগ্রহ করতে হয়। এক্ষেত্রে ধারণা সংগ্রহের জন্য ভোক্তা জরিপ, গবেষণা, ক্রেতাদের রুচি ও পছন্দ পর্যালোচনা প্রভৃতি কাজ করতে হয়। উদ্দীপকে মি. আকাশ একটি কোম্পানির উৎপাদন ব্যবস্থাপক। তিনি একটি নতুন পণ্য ডিজাইনের কাজ করছেন। এরই অংশ হিসেবে তিনি ভোক্তা জরিপ ও গবেষণা, ভোক্তাদের রুচি ও আকাঙ্ক্ষা পর্যালোচনা করেন। এর মাধ্যমে তিনি ক্রেতাদের চাহিদামতো পণ্য উৎপাদন করতে পারবেন। ফলে ক্রেতারাও তাদের সামর্থ্যের মধ্যে উৎপাদিত পণ্য কিনতে পারবে। আর চূড়ান্ত পণ্য উৎপাদনের আগে এরূপ ভোক্তা জরিপ ও গবেষণা পণ্য ডিজাইনের ধারণা উন্নয়ন স্তরের অন্তর্ভুক্ত। তাই বলা যায়, উদ্দীপকে মি. আকাশ পণ্য ডিজাইনের ধারণার উন্নয়ন পর্যায়ে অবস্থান করছে।"
        },
        {
          "label": "ঘ",
          "question": "",
          "explanation": "উদ্দীপকে দ্বিতীয় পর্যায়ে মি. আকাশ পরীক্ষামূলক পণ্য উৎপাদনের সিদ্ধান্ত গ্রহণ করেন, যা যথার্থ। পরীক্ষামূলক পণ্য উৎপাদন পর্যায়ে ধারণা ও নতুন ডিজাইন অনুসারে স্বল্প পরিমাণে পণ্য উৎপাদন করা হয়। এটি করা হয বাজারে ঐ পণ্যের চাহিদা ও গ্রহণযোগ্যতা যাচাই করার জন্য। এ পর্যায়ে ইতিবাচক সাড়া পাওয়া গেলে পণ্যটি বেশি পরিমাণে উৎপাদন করা হয়। আর নেতিবাচক সাড়া পাওয়া গেলে ডিজাইনকৃত পণ্যটি বাতিল করা হয়। উদ্দীপকে মি. আকাশ একটি কোম্পানির উৎপাদন ব্যবস্থাপক। তিনি একটি নতুন পণ্য ডিজাইনের কাজ করছেন। তিনি প্রত্যাশা করছেন নতুন ডিজাইনের পণ্যটি ক্রেতারা পছন্দ করবে। কিন্তু পণ্যটির উৎপাদন খরচ বেড়ে যাওয়ার আশঙ্কা আছে। তাই তিনি প্রতিযোগীদের কথা চিন্তা করে স্বল্প পরিমাণে পণ্য উৎপাদনের সিদ্ধান্ত নিয়েছেন। মি. আকাশ পরীক্ষামূলক পণ্য ডিজাইনের সিদ্ধান্ত নিয়েছেন। এক্ষেত্রে তিনি স্বল্প পরিমাণে ডিজাইনকৃত পণ্যটি উৎপাদন করে বাজারজাত করবেন। ফলে তিনি বুঝতে পারবেন বাজারে পণ্যটির গ্রহণযোগ্যতা কেমন।"
        }
      ]
    },
    {
      "number": "8",
      "uddipok": "৫ জন বন্ধু মিলে কক্সবাজারের সমুদ্র সৈকতে একটি আবাসিক হোটেল পরিচালনা করেন। ইদানীং কিছু পর্যটক তাদের পছন্দমতো বিশেষ ধরনের সেবা প্রত্যাশা করছে, যা হোটেলে নেই। এ কারণে তারা নতুন নতুন পর্যটকদের আকর্ষণ করতে ব্যর্থ হচ্ছে।",
      "tag": "DCC 25",
      "sub_questions": [
        {
          "label": "ক",
          "question": "উৎপাদন ব্যবস্থাপনা কী?",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টিকে উৎপাদন ব্যবস্থাপনা বলে।"
        },
        {
          "label": "খ",
          "question": "\"উৎপাদন ব্যবস্থাপনা উৎপাদন নিয়ন্ত্রণ করে\"-ব্যাখ্যা করো।",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্য পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণ সংক্রান্ত কাজের সমষ্টি। উৎপাদন ব্যবস্থাপনার মাধ্যমে কোনো পণ্য, কখন, কোথায় ও কীভাবে তৈরি করা হবে তা নির্ধারণ করা হয়। সেই অনুযায়ী পরবর্তীতে প্রয়োজনীয় উপকরণ একত্রিত করে পণ্য উৎপাদন করা হয়। এভাবে উৎপাদন ব্যবস্থাপনা উৎপাদন নিয়ন্ত্রণে সাহায্য করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন খাতের অন্তর্ভুক্ত? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি সেবা খাতের অন্তর্ভুক্ত। সেবা দেখা ও স্পর্শ করা যায় না। এর মাধ্যমে মানুষের প্রয়োজন ও অভাব পূরণ করা হয়। যেসব প্রতিষ্ঠান সেবা দেয় তা সেবাধর্মী প্রতিষ্ঠান। পরিবহন, হোটেল, সেলুন, আবাসন ব্যবস্থা, হাসপাতাল প্রভৃতি সেবা খাতের অন্তর্ভুক্ত প্রতিষ্ঠান। উদ্দীপকে ৫ জন বন্ধু মিলে কক্সবাজারে একটি আবাসিক হোটেল পরিচালনা করেন। এ হোটেল থেকে ক্রেতারা সেবা পেয়ে থাকে। তারা এখানে আবাসিকভাবে থাকা খাওয়ার সুবিধা পায়। হোটেলটি থেকে প্রাপ্ত সুবিধা বা সেবা দেখা ও স্পর্শ করা যায় না। আবার, হোটেলের প্রদত্ত সুবিধাগুলোও গ্রাহকদের অভাব পূরণ করছে। এতে গ্রাহকদের সন্তুষ্টি অর্জিত হচ্ছে। তবে এ সুবিধা বা সেবা গ্রহণের আগে গ্রাহকরা তা মূল্যায়ন করতে পারে না। এসব বৈশিষ্ট্য উৎপাদনের সেবা খাতের সাথে সামঞ্জস্যপূর্ণ। সুতরাং, উদ্দীপকের প্রতিষ্ঠানটি সেবা খাতের অন্তর্ভুক্ত।"
        },
        {
          "label": "ঘ",
          "question": "উদ্দীপকের আলোকে পর্যটকদের আকর্ষণে প্রতিষ্ঠানের কী করণীয় বলে তুমি মনে করো? উত্তরের সপক্ষে যুক্তি দাও।",
          "explanation": "উদ্দীপকের প্রতিষ্ঠানটি ক্রেতাকেন্দ্রিকতা বা কাস্টমাইজেশনের মাধ্যমে তা পর্যটকদের আকর্ষণ করতে পারবে বলে আমি মনে করি। ক্রেতাকেন্দ্রিকতায় ক্রেতার স্বতন্ত্র রুচি, চাহিদা, আয়, পছন্দ প্রভৃতি বিবেচনা করে পণ্য তৈরি বা সেবা সরবরাহ করা হয়। এর মাধ্যমে প্রত্যেক ক্রেতার চাহিদা আলাদাভাবে পূরণ করা যায়। ফলে সর্বোচ্চ ক্রেতা সন্তুষ্টি অর্জিত হয়। উদ্দীপকে ৫ বন্ধু মিলে কক্সবাজারে একটি আবাসিক হোটেল পরিচালনা করেন। ইদানীং কিছু কিছু পর্যটক তাদের পছন্দমতো বিশেষ ধরনের সেবা প্রত্যাশা করছে। কিন্তু প্রতিষ্ঠানটি তাদের চাহিদামাফিক সেবা দিতে পারছে না। এ কারণে তারা নতুন নতুন পর্যটকদের দৃষ্টি আকর্ষণ করতে ব্যর্থ হচ্ছে। এ সমস্যা সমাধানে প্রতিষ্ঠানটিকে সেবা দেওয়ার ক্ষেত্রে ক্রেতাকেন্দ্রীকরণ করতে হবে। ক্রেতাকেন্দ্রীকরণ বা কাস্টমাইজেশনের মাধ্যমে প্রতিষ্ঠানটিকে গ্রাহকদের পছন্দ, রুচি ও চাহিদা অনুযায়ী সেবা দিতে হবে। যেমন কেউ হোটেল রুমে খাবার চাইতে পারে। কেউ এসি সুবিধা চাইতে পারে। প্রত্যেক গ্রাহকের চাহিদা আলাদাভাবে গুরুত্ব দিয়ে পূরণের চেষ্টা করতে হবে। গ্রাহকরা তাদের চাহিদামতো সেবা পেলে সন্তুষ্ট হবে। ফলে তারা নতুন ক্রেতা সৃষ্টিতে ভূমিকা রাখবে। এছাড়াও ক্রেতাকেন্দ্রীকরণের মাধ্যমে প্রতিষ্ঠানের সুনাম বাড়বে। এতে হোটেলের গ্রাহক সংখ্যা বাড়বে। ফলে প্রতিষ্ঠানের মুনাফাও বাড়বে। তাই বলা যায়, ক্রেতাকেন্দ্রীকরণের মাধ্যমে উদ্দীপকের প্রতিষ্ঠানটি পর্যটন আকর্ষণ করতে পারবে।"
        }
      ]
    },
    {
      "number": "9",
      "uddipok": "মি. সুমন কম্পিউটারের যন্ত্রাংশ প্রস্তুতকারী একটি প্রতিষ্ঠান গড়ে তোলেন। তিনি উৎপাদন কার্যক্রম সঠিকভাবে পরিচালনার জন্য দক্ষ কর্মী নিয়োগ এবং আধুনিক প্রযুক্তি ব্যবহার করেন। প্রতিযোগিতায় টিকে থাকার জন্য তিনি মান নিয়ন্ত্রণ এবং দ্রুত সরবরাহের ওপর অধিকতর গুরুত্বারোপ করেন।",
      "tag": "DCC 25,DCC 25",
      "sub_questions": [
        {
          "label": "ক",
          "question": "সেবা কী?",
          "explanation": "অভাব বা প্রয়োজন মেটাতে পারে এমন অস্পর্শ তবে শনাক্তযোগ্য কাজ বা উপকার কিংবা সুবিধাকে সেবা বলে।"
        },
        {
          "label": "খ",
          "question": "'সেবা পচনশীল'- ব্যাখ্যা করো।",
          "explanation": "সেবা হলো কোনো কাজ বা সুবিধা, যা স্পর্শ করা যায় না, কিন্তু মানুষের প্রয়োজন এবং অভাব মেটায়। সেবা এমন একটি বিষয়, যা অল্প সময়ের জন্যও সংরক্ষণ করা যায় না। এতে ঐ সেবার উপযোগীতা নষ্ট হয়ে যায়। যেমন কেউ যদি ভ্রমণে বাংলাদেশ বিমানের টিকেট কেনে এবং সময়মত বিমানে উঠতে না পারে, তাহলে সে টিকেট আর কার্যকর হয় না। এছাড়াও হোটেলের কক্ষ খালি থাকা, সিনেমা হলের খালি আসন প্রভৃতি সেবার পচনশীলতা প্রকাশ করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটিতে দ্রব্য না সেবা উৎপাদিত হচ্ছে? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটিতে দ্রব্য উৎপাদিত হচ্ছে। দ্রব্য দেখা ও স্পর্শ করা যায় এবং মানুষের প্রয়োজন ও অভাব পূরণ করে। এর স্বাদ, গন্ধ, আকার-আকৃতি ও ওজন থাকে। এগুলো কেনার আগে যাচাই করে দেখা যায়। মি. সুমন কম্পিউটার যন্ত্রাংশ প্রস্তুকারী প্রতিষ্ঠান গড়ে তোলেন। প্রতিষ্ঠানটির উৎপাদিত পণ্য দেখা ও স্পর্শ করা যায়। আবার, এগুলোর নির্দিষ্ট আকার-আকৃতি আছে। তাছাড়া এ যন্ত্রাংশ সংরক্ষণযোগ্য বলে এক সময় উৎপাদন হলেও অন্য সময়ে বিক্রি করা যায়। অন্যদিকে, এগুলো কেনার আগে ক্রেতারা যাচাই-বাছাই করতে পারে। তাই বলা যায়, মি. সুমনের প্রতিষ্ঠানটিতে দ্রব্য উৎপাদিত হচ্ছে।"
        },
        {
          "label": "ঘ",
          "question": "প্রতিযোগিতায় টিকে থাকার জন্য উদ্দীপকের প্রতিষ্ঠানটি যে বিষয়গুলোর ওপর গুরুত্ব দিয়েছে, তার যৌক্তিকতা ব্যাখ্যা করো।",
          "explanation": "প্রতিযোগিতায় টিকে থাকার জন্য উদ্দীপকের প্রতিষ্ঠানটি উৎপাদন ব্যবস্থাপনার বিষয়গুলোর ওপর গুরুত্ব দেওয়া যৌক্তিক হয়েছে। উৎপাদন ব্যবস্থাপনার মাধ্যমে পণ্য তৈরির জন্য পণ্যের পরিকল্পনা, ডিজাইন, মান উন্নয়ন ও নিয়ন্ত্রণের কাজ করা হয়। এটি কাঁচামালকে চূড়ান্ত পণ্যে রূপান্তর করে। এর সঠিক ব্যবহারে কম খরচে মানসম্মত পণ্য বা সেবা উৎপাদন করা সম্ভব। উদ্দীপকের মি. সুমনের প্রতিষ্ঠান কম্পিউটারের যন্ত্রাংশ উৎপাদন করে। প্রতিষ্ঠানটি উৎপাদন কার্যক্রম সঠিকভাবে পরিচালনার জন্য দক্ষ কর্মী নিয়োগ ও আধুনিক প্রযুক্তি ব্যবহার করে। বর্তমানে প্রতিযোগিতায় টিকে থাকার জন্য মান নিয়ন্ত্রণে ও দ্রুত সরবরাহের ওপর গুরুত্ব দেওয়া হয়। আর মি. সুমনের এ কাজগুলো উৎপাদন ব্যবস্থাপনার অন্তর্ভুক্ত। উদ্দীপকের প্রতিষ্ঠান প্রতিযোগিতা মোকাবিলার জন্য উৎপাদন। ব্যবস্থাপনার নির্দিষ্ট প্রক্রিয়া অনুসরণ করে। প্রতিষ্ঠানটি প্রথমে পণ্য তৈরির জন্য এর মান ও প্রক্রিয়া ঠিক করে। সে মান অনুযায়ী তারা উৎপাদন নিয়ন্ত্রণ করতে পারে। ফলে উৎপাদনে কোনো সমস্যা হলে তা দ্রুত সমাধান করতে পারে। ফলস্বরূপ পণ্যের যথাযথ মান রক্ষা করা সম্ভব হয়। তাছাড়া প্রতিষ্ঠানটি দ্রুত পণ্য সরবরাহের ওপর গুরুত্ব দেয়। এতে প্রতিষ্ঠানটি নিয়মিত পণ্য সরবরাহ করতে পারবে। আবার, ক্রেতারা সময়মতো মানসম্মত পণ্য পেয়ে সন্তুষ্ট হবে। ফলে প্রতিষ্ঠানের বিক্রি ও মুনাফা বাড়ার মাধ্যমে এটি সহজেই প্রতিযোগিতা মোকাবিলা করতে পারবে। তাই বলা যায়, উদ্দীপকের প্রতিষ্ঠানটির উৎপাদন ব্যবস্থাপনার ওপর গুরুত্ব দেওয়া একটি যৌক্তিক কাজ।"
        }
      ]
    },
    {
      "number": "10",
      "uddipok": "'রানা প্লাস্টিক' প্লাস্টিক উৎপাদনকারী একটি প্রতিষ্ঠান। প্রতিষ্ঠানটি তাদের পণ্য উৎপাদনের ক্ষেত্রে ক্রেতার সন্তুষ্টি, সকল কর্মচারীদের সম্পৃক্ততা এবং পণ্যের গুণাগুণের ধারাবাহিকতা বজায় রাখতে সচেষ্ট। প্রতিষ্ঠানটি ক্রেতার আস্থা পাওয়ার জন্য বি.এস.টি.আই এর নিকট থেকে সনদ গ্রহণ করেছে। বর্তমানে প্রতিষ্ঠানটি তাদের পণ্য দেশের বাইরে রপ্তানি করতে আগ্রহী। কিন্তু আন্তর্জাতিক বাজারে তারা ক্রেতার আস্থা অর্জন করতে পারবে কি না তা নিয়ে সন্দিহান।",
      "tag": "DCC 25",
      "sub_questions": [
        {
          "label": "ক",
          "question": "মান ব্যবস্থাপনা কাকে বলে?",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে।"
        },
        {
          "label": "খ",
          "question": "\"নিম্নমানের পণ্য মূল্যায়ন খরচ বৃদ্ধি করে\" ব্যাখ্যা করো।",
          "explanation": "উৎপাদন কাজের ত্রুটি নির্ণয় ও তা ঠিক করার জন্য প্রতিষ্ঠান যে ব্যয় করে তাই মূল্যায়ন ব্যয়। উৎপাদিত পণ্যের মান নিম্ন হলে প্রতিষ্ঠানকে ত্রুটি নির্ণয় ও সংশোধন করতে হয়। এক্ষেত্রে প্রশিক্ষণ, পরিদর্শন ও সংশোধন প্রভৃতি, খাতে ব্যয় করতে হয়। আর এ ধরনের খরচগুলো মূল্যায়ন ব্যয়ের অন্তর্ভুক্ত। সুতরাং, নিম্নমানের পণ্য মূল্যায়ন খরচ বাড়ায়।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি তাদের পণ্য উৎপাদনের ক্ষেত্রে কোন ধরনের নীতি অনুসরণ করেছে? ব্যাখ্যা করো।",
          "explanation": "উদ্দীপকে 'রানা প্লাস্টিক' পণ্য উৎপাদনের ক্ষেত্রে সার্বিক মান ব্যবস্থার নীতি অনুসরণ করেছে। ধারাবাহিক মান নিয়ন্ত্রণ ও নিশ্চিতকরণের মাধ্যমে ক্রেতা সন্তুষ্টি অর্জন করা সম্ভব। আর সার্বিক মান ব্যবস্থাপনা মাধ্যমে এর প্রচেষ্টা চালানো হয়। সার্বিক মান ব্যবস্থাপনা নীতির তিনটি মূলকথা হলো- (১) ক্রেতা সন্তুষ্টি; (২) কর্মী সম্পৃক্ততা; (৩) মানের ধারাবাহিক উন্নয়ন। উদ্দীপকে 'রানা প্লাস্টিক' একটি প্লাস্টিক উৎপাদনকারী প্রতিষ্ঠান। প্রতিষ্ঠানটি পণ্য উৎপাদনে কর্মী সম্পৃক্তায় পুরুত্ব দেয়। অর্থাৎ মানসম্মত পণ্য উৎপাদনে কর্মীদের পরামর্শ ও দক্ষতাকে কাজে লাগায়। আবার প্রতিষ্ঠানটি পণ্যের গুণাগুণের ধারাবাহিকতা বজায় রাখে। এছাড়া তারা গুণগত পণ্য উৎপাদন করে ক্রেতাদের সন্তুষ্ট রাখে। আর এ বিষয়গুলো সার্বিক মান ব্যবস্থাপনার মূলকথা। তাই বলা যায়, উদ্দীপকের প্রতিষ্ঠানটি সার্বিক মান ব্যবস্থাপনার নীতিটি অনুসরণ করেছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটি কোন পদক্ষেপ গ্রহণ করলে তাদের দুশ্চিন্তা থেকে রেহাই পেতে পারে? উত্তরের পক্ষে যুক্তি দাও।",
          "explanation": "উদ্দীপকে উল্লিখিত প্রতিষ্ঠানটি ISO সনদ গ্রহণ করলে তাদের দুশ্চিন্তা থেকে রেহাই পাবে বলে আমি মনে করি। International Organization for Standardization (ISO) হলো আন্তর্জাতিক মান সংস্থা। নিজ দেশের বাইরে পণ্য রপ্তানি করতে হলে ISO সনদ সংগ্রহ করতে হয়। এ সনদ থাকলে পৃথিবীর যেকোনো দেশে পণ্য রপ্তানি করা যায়। ফলে ব্যবসায় সম্প্রসারণ সহজ হয়। উদ্দীপকে 'রানা প্লাস্টিক' সার্বিক মান ব্যবস্থাপনার ওপর গুরুত্ব দিয়ে পণ্য উৎপাদন করে। প্রতিষ্ঠানটি ক্রেতাদের সন্তুষ্টি, কর্মচারীদের সম্পৃক্ততা এবং পণ্যের গুণাগুণের ধারাবাহিকতা বজায় রাখে। এছাড়াও তারা বি.এস.টি.আই এর সনদ গ্রহণ করে। প্রতিষ্ঠানটি বর্তমানে দেশের বাইরে পণ্য রপ্তানি করতে চায়। কিন্তু ক্রেতাদের আস্থা অর্জন করতে পারবে কি না তা নিয়ে তারা চিন্তিত। এ দুশ্চিন্তা থেকে রেহাই পেতে প্রতিষ্ঠানটিকে ISO এর সনদ গ্রহণ করতে হবে। 'রানা প্লাস্টিক'-এর নিজ দেশের বাইরে পণ্য বিক্রি করতে হলে ISO সনদ-সাহ করতে হবে। এ সনদ না থাকলে বাইরের দেশগুলোতে পণ্য রপ্তানির অনুমোদন পাওয়া যায় না। এজন্য প্রত্যেক আন্তর্জাতিক প্রতিষ্ঠানকে ISO-এর নির্ধারিত শর্ত পূরণ করে সনদ সংগ্রহ করতে হয়। উদ্দীপকের প্রতিষ্ঠানটি এ সনদ সংগ্রহ করলে তাদের মানসম্মত পণ্য বিদেশে রপ্তানি করতে পারবে। প্রতিষ্ঠানটির ISO-এর সনদ সহজেই ক্রেতাদের আস্থা অর্জন করবে। ফলে বিদেশে তাদের পণ্যের চাহিদা বাড়বে। তাই বলা যায়, ISO সনদ সংগ্রহ করলে 'রানা প্লাস্টিক' তাদের দুশ্চিন্তা থেকে রেহাই পাবে।"
        }
      ]
    },
    {
      "number": "11",
      "uddipok": "নেপচুন ইলেকট্রনিক্স বৃহদায়তন ওয়াশিং মেশিন উৎপাদনকারী প্রতিষ্ঠান। প্রতিষ্ঠানটি এ পণ্যের পাঁচ বছরের ওয়ারেন্টি দিয়ে থাকেন। কিন্তু কারিগরি ত্রুটির কারণে গত এক বছরে বিক্রয়কৃত পণ্যের ২৫% ফেরত আসায় প্রতিষ্ঠানটি আর্থিকভাবে ক্ষতিগ্রস্ত হয়। ফলে প্রতিষ্ঠানটি কারিগরি ত্রুটি চিহ্নিতকরণ এবং পুনঃডিজাইন বাবদ প্রচুর অর্থ ব্যয় করে এ অবস্থা থেকে মুক্তি পেতে চায়।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "মান হলো কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে।"
        },
        {
          "label": "খ",
          "question": "",
          "explanation": "মান ব্যবস্থাপনা হলো মানসম্মত পণ্য এবং সেবা তোর করা ধরে রাখা, অপচয় কমিয়ে মুনাফা বাড়ানো এবং ক্রেতা সন্তুষ্টির মাধ্যমে নতুন নতুন ক্রেতা তৈরির প্রক্রিয়া। ব্যবস্থাপনা একটি দলীয় মতবাদ। মান ব্যবস্থাপনার মাধ্যমে পণাদন সম্পর্কে একটি সুপরিকল্পিত এবং নিয়ন্ত্রণমূলক কাজ সম্পাদন করা মান ব্যবস্থাপনায় কর্মীরা কাজগুলো টিমওয়ার্কের ভিত্তিকে সুসমন্বয়ের মাধ্যমে সম্পন্ন করতে পারে বলে পণ্যের ত্রুটি কমে যায়। সুতরাং বলা যায়, মান ব্যবস্থাপনা ত্রুটি কমানোর মাধ্যমে অপচয় কমিয়ে থাকে।"
        },
        {
          "label": "গ",
          "question": "নেপচুন ইলেকট্রনিক্স’নিম্নমানের পণ্য উৎপাদনজনিত কোন ব্যয়ের ফলে আর্থিকভাবে ক্ষতিগ্রস্ত হয়? ব্যাখ্যা কর।",
          "explanation": "নেপচুন ইলেকট্রনিক্স নিম্নমানের পণ্য উৎপাদনজনিত বাহ্যিক ব্যর্থতার ব্যয়ের ফলে আর্থিকভাবে ক্ষতিগ্রস্ত হয়। ক্রেতারা পণ্য প্রাপ্তির পর যে ব্যয় সংঘটিত হয় তাই বাহ্যিক ব্যর্থতায় ব্যয়। এ ব্যয়ের কারণে প্রতিষ্ঠানের খরচ বাড়ার পাশাপাশি সুনাম নষ্ট হয়। ওয়ারেন্টি ও মামলা পরিচালনা ব্যয় বাহ্যিক ব্যর্থতার ব্যয়ের অন্তর্গত। \"নেপচুন ইলেকট্রনিক্স\" ওয়াশিং মেশিন উৎপাদনকারী প্রতিষ্ঠান। এট পণ্যের পাঁচ বছরের ওয়ারন্টি দিয়ে থাকে। ওয়ারেন্টি হলো বিক্রেতা কর্তৃক ক্রেতাকে পণ্য মেরামত বা পরিবর্তন করে দেওয়ার অঙীকার পত্র। কারিগরি ত্রুটির কারণে গত এক বছরে 'নেপচুন ইলেকট্রনিক্স'-এ বিক্রয়কৃত পণ্যের ২৫% ফেরত আসে। এতে প্রতিষ্ঠানটির ওয়ারেন্টি বা বেড়ে যাওয়ায় আর্থিকভাবে ক্ষতিগ্রস্ত হয়। এখানে উল্লেখ্য, ওয়ারেন্টি খরচ পণ্য বিক্রির পর সংঘটিত হয়। এ ধরনের ব্যয়কে বাহ্যিক ব্যর্থতার ব্যয় বলা হয়। তাই বলা যায়, 'নেপচুন ইলেকট্রনিক্স'-এর বাহ্যিক ব্যর্থতার ব্যয় হয় যার জন্য প্রতিষ্ঠানটি আর্থিকভাবে ক্ষতিগ্রস্ত হয়।"
        },
        {
          "label": "ঘ",
          "question": "",
          "explanation": "আর্থিক ক্ষতি থেকে মুক্তি পেতে ‘নেপচুন ইলেকট্রনিকস প্রতিরোধমূলক ব্যয় করে পণ্যের নিম্নমান প্রতিরোধের জন্য প্রতিরোধমূলক ব্যয় করা হয়। উৎপাদনের আগেই এ ব্যয় করা হয়। প্রশিক্ষণ ব্যয়, পুনঃডিজাইন ও ত্রুটি চিহ্নিতকরণ ব্যয়, সরবরাহকারীদের সাথে কাজ সম্পন্নের ব্যয় হলো প্রতিরোধমূলক ব্যয়। 'নেপচুন ইলেকট্রনিক্স' ওয়াশিং মেশিন উৎপাদনকারী প্রতিষ্ঠান। এর বাহ্যিক ব্যর্থতার ব্যয় বেড়ে যাওয়ায় প্রতিষ্ঠানটি আর্থিকভাবে ক্ষতিগ্ৰস্ত হয়। তাই এটি কারিগরি ত্রুটি চিহ্নিতকরণ ও পুনঃডিজাইন বাবদ করতে আগ্রহী। প্রতিষ্ঠানটি মনে করে এ ধরনের ব্যয় বর্তমান অব থেকে এটিকে মুক্তি দিবে। নেপচুন ইলেকট্রনিক্স' উৎপাদন প্রক্রিয়ার ত্রুটি খুঁজে বের করতে এতে উৎপাদিত পণ্যের কারিগরি ত্রুটি দূর হবে। তাছাড়া উৎপাদন প্রক্রিয়া সহজতর করার জন্য প্রতিষ্ঠানটি যন্ত্রপাতি পুনঃডিজাইন করতে চায়। এ ত্রুটি চিহ্নিতকরণ ও পুনঃডিজাইন ব্যয় প্রতিরোধমূলক অন্তর্ভুক্ত। এ ব্যয় করলে প্রতিষ্ঠানটি নিম্নমানের পণ্য উৎপাদনজনিত ব্যয় কমাতে পারবে। ফলে আর্থিক সচ্ছলতা অর্জন সম্ভব হবে। তাই বলা যায়, 'নেপচুন ইলেকট্রনিক্স' প্রতিরোধমূলক ব্যয়ের উদ্যোগ গ্রহণ করেছে।"
        }
      ]
    }
  ]
}