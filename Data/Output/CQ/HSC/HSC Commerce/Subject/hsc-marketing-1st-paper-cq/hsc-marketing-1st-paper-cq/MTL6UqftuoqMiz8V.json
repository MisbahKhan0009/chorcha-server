{
  "title": "ঢাকা ইমপিরিয়াল কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জাকির সাহেব দীর্ঘদিন ধরে চাঁদপুর থেকে বিপুল পরিমাণে ইলিশ মাছ কিনে ঢাকার কারওয়ান বাজারে বিক্রি করে লাভবান হচ্ছেন। কিন্তু সম্প্রতি মাছের একটি বড় চালান দুর্ঘটনার কবলে পড়ায় কারওয়ান বাজারে আসতে দেরি হয়। ফলে তিনি স্থানীয় পাইকারদের কাছে মাছ বিক্রি করতে ব্যর্থ হন। এদিকে বাজার এলাকায় পর্যাপ্ত হিমাগার না থাকায় মাছগুলো নিয়ে জাকির সাহেব খুবই চিন্তিত হয়ে পড়েছেন।",
      "tag": "DIC 25,DIC 25",
      "sub_questions": [
        {
          "label": "ক",
          "question": "যন্ত্রের উৎপাদনশীলতা কী?",
          "explanation": "মোট উৎপাদনের পরিমাণ ও মোট যন্ত্রসময়ের অনুপাতকে, যন্ত্রের উৎপাদনশীলতা বলে।"
        },
        {
          "label": "খ",
          "question": "উৎপাদন একটি চলমান প্রক্রিয়া-ব্যাখ্যা করো।",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। এ প্রক্রিয়ার মাধ্যমে কাঁচামাল প্রক্রিয়াজাত করে ভোগ বা ব্যবহার উপযোগী পণ্যে রূপান্তর করা হয়। উৎপাদিত এসব পণ্য ভোগ বা ব্যবহারের মাধ্যমে ভোক্তা নিজের প্রয়োজন মেটায়। মানুষের অভাব মেটাতে কাঁচামাল সংগ্রহ থেকে চূড়ান্ত পণ্য উৎপাদন ও সরবরাহের কাজ প্রতিনিয়ত চলতে থাকে। তাই উৎপাদনকে চলমান প্রক্রিয়া বলা হয়।"
        },
        {
          "label": "গ",
          "question": "উদ্দীপকে কারওয়ান বাজারে ইলিশ মাছ সরবরাহের মাধ্যমে কোন ধরনের উপযোগ সৃষ্টি হয়েছে? ব্যাখ্যা করো।",
          "explanation": "কারওয়ান বাজারে ইলিশ মাছ সরবরাহের মাধ্যমে স্থানগত উপযোগ সৃষ্টি হয়েছে। এক জায়গায় উৎপাদিত পণ্য অন্য জায়গায় সরবরাহের মাধ্যমে স্থানগত উপযোগ সৃষ্টি হয়। সাধারণত পরিবহনের মাধ্যমে এটি সৃষ্টি হয়। এতে বিভিন্ন জায়গার ক্রেতারা ভিন্ন জায়গায় উৎপাদিত পণ্য ভোগের সুযোগ পায়। জাকির সাহেব দীর্ঘদিন ধরে চাঁদুপুর থেকে ইলিশ মাছ কিনে কারওয়ান বাজারে বিক্রি করেন। এক্ষেত্রে চাঁদপুরের নদী থেকে মাছ সংগ্রহ করা হচ্ছে। কিন্তু চাহিদা থাকার কারণে তিনি চাঁদপুরের মাছ ঢাকার কারওয়ান বাজারে এনে বিক্রি করছেন। ফলে ঢাকার ভোক্তারা চাঁদপুরের মাছ খেতে পারছে। আর এটি সম্ভব হচ্ছে শুধু পরিবহন ব্যবস্থার সহায়তায়, যা স্থানগত উপযোগ সৃষ্টির সাথে সামঞ্জস্যপূর্ণ। তাই বলা যায়, কারওয়ান বাজারে ইলিশ মাছ সরবরাহের মাধ্যমে স্থানগত উপযোগ সৃষ্টি হচ্ছে।"
        },
        {
          "label": "ঘ",
          "question": "'সময়গত উপযোগ সৃষ্টি করতে না পারাই জাকির সাহেবের চিন্তার কারণ'-তুমি কি একমত? তোমার উত্তরের সপক্ষে যুক্তি দেখাও।",
          "explanation": "\"সময়গত উপযোগ সৃষ্টি করতে না পারাই জাকির সাহেবের চিন্তার কারণ”- উক্তিটির সাথে আমি একমত। পণ্যকে গুদামজাতকরণের মাধ্যমে সময়গত উপযোগ সৃষ্টি করা হয়। পণ্য উৎপাদন থেকে ভোগের সময় পর্যন্ত সংরক্ষণ করে রাখাই গুদামজাতকরণ। এতে পণ্য অপচয় বা নষ্ট হয় না। জাকির সাহেব চাঁদপুর থেকে ইলিশ সংগ্রহ করে ঢাকার কারওয়ান বাজারে এনে বিক্রি করেন। কিন্তু সম্প্রতি দুর্ঘটনার কারণে মাছের একটি বড় চালান আসতে দেরি হয়। ফলে মাছগুলো বিক্রি করা সম্ভব হয় না। আবার, বাজার এলাকায় পর্যাপ্ত হিমাগার নেই। তাই জাকির সাহেব মাছগুলো নিয়ে চিন্তিত হয়ে পড়েছেন। হিমাগার এর মাধ্যমে মাছগুলো গুদামজাতকরণ করা সম্ভব হতো। এতে মাছগুলো নষ্ট হওয়ার আশঙ্কা কমে যেত। কিন্তু হিমাগার না থাকায় এখন মাছগুলোতে পচন ধরে নষ্ট হয়ে যাবে। এতে আর্থিকভাবে জাকির সাহেব ক্ষতিগ্রস্ত হবেন। হিমাগারের ব্যবস্থা থাকলে তিনি সেগুলো সংরক্ষণের মাধ্যমে সময়গত উপযোগ সৃষ্টি করতে পারতেন। কিন্তু গুদামজাতকরণের ব্যবস্থা না থাকায় জাকির সাহেব চিন্তিত হয়ে পড়েছেন। তাই আমি মনে করি, “সময়গত উপযোগ সৃষ্টি করতে না পারাই জাকির সাহেবের চিন্তার কারণ”- উক্তিটি যথার্থ।"
        }
      ]
    },
    {
      "number": "2",
      "uddipok": "'কোম্পানি A' ও 'কোম্পানি B' দুটি জুতা প্রস্তুতকারী প্রতিষ্ঠান। ২০২৩ সালে প্রতিষ্ঠান দুইটির উৎপাদন চিত্র নিম্নরূপ: খরচ/তথ্য কোম্পানি A কোম্পানি B চামড়া ও কাঁচামাল ৫,০০,০০০ টাকা ৬,১৫,০০০ টাকা শ্রম ব্যয় ১,০০,০০০ টাকা ১,০০,০০০ টাকা যন্ত্রপাতি ব্যয় ১,৫০,০০০ টাকা ২,০০,০০০ টাকা অন্যান্য ব্যয় ৫০,০০০ টাকা ৭০,০০০ টাকা এককপ্রতি বিক্রয়মূল্য ১০ টাকা ১৫ টাকা মোট উৎপাদন ১,২০,০০০ ইউনিট ১,০০,০০০ ইউনিট",
      "tag": "DIC 25",
      "sub_questions": [
        {
          "label": "ক",
          "question": "মোট উৎপাদনশীলতা কী?",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতাবলে।"
        },
        {
          "label": "খ",
          "question": "'উৎপাদনশীলতা বৃদ্ধির ফলে মুনাফা বৃদ্ধি পায়'- ব্যাখ্যা করো।",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা বাড়লে একই পরিমাণ উৎপাদনের উপকরণ ব্যবহার করে আগের থেকে বেশি পরিমাণে পণ্য উৎপাদন করা যায়। এতে একক প্রতি উৎপাদন ব্যয় কম হয়। উৎপাদন বেড়ে যাওয়া ও পণ্যমূল্য কম হওয়ার কারণে বিক্রি ও মুনাফা উভয়ই বেড়ে যাওয়ার সম্ভাবনা বাড়ে।"
        },
        {
          "label": "গ",
          "question": "কোম্পানি A এর মোট উৎপাদনশীলতা নির্ণয় করো।",
          "explanation": "মোট উৎপাদিত পণ্যের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। মোট উৎপাদনশীলতা নির্ণয়ের সূত্রটি হচ্ছে- মোট উৎপাদনশীলতা = মোট উৎপাদনের মূল্য/মোট উপকরণের মূল্য কোম্পানি A-এর, মোট উৎপাদনের মূল্য = ১,২০,০০০ ইউনিট × ১০ টাকা = ১২,০০,০০০ টাকা চামড়া ও কাঁচামাল = ৫,০০,০০০ টাকা শ্রম ব্যয় = ১,০০,০০০ টাকা যন্ত্রপাতি ব্যয় = ১,৫০,০০০ টাকা অন্যান্য ব্যয় = ৫০,০০০ টাকা ∴ \\therefore ∴ মোট উৎপাদনশীলতা = ১২ , ০০ , ০০০ ৫ , ০০ , ০০০ + ১ , ০০ , ০০০ + ১ , ৫০ , ০০০ + ৫০ , ০০০ \\frac{১২,০০,০০০}{৫,০০,০০০+১,০০,০০০+১,৫০,০০০+৫০,০০০} ৫ , ০০ , ০০০ + ১ , ০০ , ০০০ + ১ , ৫০ , ০০০ + ৫০ , ০০০ ১২ , ০০ , ০০০ ​ = ১২,০০,০০০/৮,০০,০০০ = ১.৫ ∴ \\therefore ∴ কোম্পানি A-এর মোট উৎপাদনশীলতা ১.৫।"
        },
        {
          "label": "ঘ",
          "question": "প্রতিষ্ঠান দুটির ২০২৩ সালের মালামাল উৎপাদনশীলতার তুলনামূলক বিশ্লেষণ করো।",
          "explanation": "মোট উৎপাদিত পণ্যের মূল্য ও তাতে ব্যবহৃত মালামালের বা কাঁচামালের মূল্যের অনুপাতকে মালামালের উৎপাদনশীলতা বলে। এর সাহায্যে কী পরিমাণ কাঁচামাল ব্যবহার করে কতটুকু উৎপাদন করা সম্ভব হচ্ছে তা জানা যায়। উদ্দীপকে A কোম্পানির, মোট উৎপাদনের মূল্য = ১২,০০,০০০ টাকা ['গ' হতে প্রাপ্ত] মোট চামড়া ও কাঁচামালের ব্যয় ৫,০০,০০০ টাকা মোট মালামালের উৎপাদনশীলতা = মোট উৎপাদনের মূল্যে/মোট মালামালের (কাঁচামালের) মূল্য = ১২,০০,০০০/৫,০০,০০০ = ২.৪ 'B' কোম্পানি, মোট উৎপাদনের মূল্য = (১,০০,০০০ × ১৫) = ১৫,০০,০০০ টাকা মোট চামড়া ও কাঁচামালের ব্যয় ৬,১৫,০০০ টাকা মোট মালামালের উৎপাদনশীলতা = ১৫,০০,০০০/৬,১৫,০০০ = ২.৪৪ (প্রায়) দেখা যাচ্ছে, A নামক প্রতিষ্ঠানটির মোট মালামালের উৎপাদনশীলতা ২.৪। অপরদিকে 'B' প্রতিষ্ঠানটির মালামালের উৎপাদনশীলতা ২.৪৪ (প্রায়)। অর্থাৎ 'B' প্রতিষ্ঠানের উৎপাদনশীলতা বেশি। তাই বলা যায়, B' নামক প্রতিষ্ঠানটি তুলনামূলক সুবিধাজনক অবস্থানে আছে।"
        }
      ]
    },
    {
      "number": "3",
      "uddipok": "রাসেল মিঞা একজন শিক্ষিত যুবক। তিনি নিজ এলাকায় একটি দুগ্ধ খামার প্রতিষ্ঠা করেন। তার খামারের ৪০টি গরু দেখাশুনা করার জন্য ২০ জন বেকার যুবক নিয়োগ দেন। তার খামারের দুধের চাহিদা বৃদ্ধি পাওয়ায় ব্যাংক থেকে ২০ লক্ষ টাকা ঋণ নিয়ে আরও ২০টি গরু ক্রয় করেন ও ১০ জন বেকার যুবককে নিয়োগ দেন।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "কমপক্ষে ২০ জন চুক্তি সম্পাদনের যোগ্য ব্যক্তি নিজেদের অর্থনৈতিক কল্যাণের লক্ষ্যে পারস্পরিক সহযোগিতা ও সমঝোতার ভিত্তিতে সমবায় আইনের আওতায় যে সংগঠন গড়ে তোলে তাকে সমবায় সংগঠন বলে।"
        },
        {
          "label": "খ",
          "question": "",
          "explanation": "সকল প্রকার প্রাকৃতিক সম্পদ যা উৎপাদন কাজে ব্যবহৃত হয় তাকে ভূমি বলে। ভূমি প্রকৃতির দান। প্রকৃতি আমাদের উপহারস্বরূপ তা প্রদান করে। পৃথিবীর সৃষ্টিকাল থেকেই ভূমি বিদ্যমান। তাই ভূমিকে আদিম বলা যায়। তাছাড়া উৎপাদনের অন্যান্য উপকরণের মূলে ভূমির অবদান বিদ্যমান। কাঁচামাল থেকে শুরু করে যন্ত্র এবং কারখানা সকল কিছুর মৌলিক উপাদান ভূমি। তাই ভূমিকে আদিম ও মৌলিক উপাদান বলা হয়।"
        },
        {
          "label": "গ",
          "question": "",
          "explanation": "উদ্দীপকে রাসেলের কাজটি উৎপাদনের সংগঠন উপকরণকে নির্দেশ করে। যে মানবীয় উপাদান উৎপাদনের অন্যান্য উপকরণগুলোর সমন্বয়সাধন করে প্রতিষ্ঠানের উদ্দেশ্য অর্জন করে তাকে সংগঠন বলে। সংগঠন উৎপাদনের অন্যান্য উপকরণকে একত্র করে উৎপাদনকার্য সম্পাদন করে। উদ্দীপকের রাসেল মিঞা একজন শিক্ষিত যুবক। তিনি নিজ এলাকায়। একটি দুগ্ধ খামার প্রতিষ্ঠা করেন। তিনি খামার পরিচালনায় তার ৪০টি গরু দেখাশুনা করার জন্য ২০ জন বেকার যুবক নিয়োগ দেন। পরবর্তীতে খামারের দুধের চাহিদা বৃদ্ধি পাওয়ায় ব্যাংক থেকে ২০ 'লক্ষ টাকা ঋণ নিয়ে আরও ২০টি গরু ক্রয় করেন ও ১০ জন বেকার যুবককে নিয়োগ দেন। এখানে দেখা যাচ্ছে, তিনি উক্ত ব্যবসায় সম্পাদনের জন্য প্রয়োজনীয় সকল উপকরণ তথা ভূমি, শ্রম ও মূলধন একত্র করেন এবং এর পরিচালনা কাজ তিনি নিজে সম্পাদন করেন। এছাড়া ব্যাংক ঋণ, শ্রমিক নিয়োগ সকল কাজই তিনি সম্পাদন করেন। যা উৎপাদনের সংগঠন উপকরণকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের সংগঠনটি হচ্ছে একমালিকানা ব্যবসায় সংগঠন যা কর্মসংস্থান সৃষ্টিতে গুরুত্বপূর্ণ ভূমিকা রাখে। একক মালিকানা দ্বারা গঠিত ও পরিচালিত ব্যবসায় সংগঠনকে একমালিকানা ব্যবসায় সংগঠন বলে। এ ধরনের সংগঠনের ব্যবসায়ে লাভক্ষতি মালিক একাই বহন করেন। উদ্দীপকের রাসেল মিঞা একটি দুগ্ধ খামার গড়ে তোলেন। উত্ত খামারে গরু দেখাশোনার জন্য তিনি কয়েকজন বেকার যুবক নিয়োগ দেন। আবার ব্যবসায় সম্প্রসারণের প্রয়োজন হলে তিনি ব্যাংক থেকে অর্থসংস্থান করে আরও গরু ক্রয় করেন এবং অতিরিক্তি শ্রমিক নিয়োগ দেন। এখানে দেখা যাচ্ছে, তার দুগ্ধ খামার গঠন এবং পরিচালনা রাসেল একাই করে থাকেন। এছাড়া তিনি মূলধন আনয়ন ও শ্রমিক নিয়োগের কাজও সম্পাদন করেন। যেহেতু তিনি একাই ব্যবসায়টি গঠন ও পরিচালনা করেন এবং একাই মূলধন সংগ্রহসহ যাবতীয় কাজ করেন, তাই এটাকে আমরা একমালিকানা ব্যবসায় বলতে পারি। একমালিকানা ব্যবসায় সংগঠন সবচেয়ে প্রাচীন ব্যবসায় সংগঠন। এই ব্যবসায়সংক্রান্ত সকল সিদ্ধান্ত একক ব্যক্তি কর্তৃক গৃহীত হয়। মালিক নিজে ব্যবসায়ে প্রয়োজনীয় মূলধনের যোগান দেন এবং সব ধরনের ঝুঁকি বহন করেন। ব্যবসায় ক্ষেত্রে যাবতীয় লাভ-লোকসানের দায় গ্রহণ ও মুনাফা ভোগ করেন। একমালিকানা ব্যবসায়ে বৃহৎ আকারে কর্মসংস্থানের সুযোগ না হলেও উদ্দীপকের রাসেল মিঞা তার ব্যবসায় পরিচালনায় বিভিন্ন পর্যায়ে ব্যাপক কর্মসংস্থানের সুযোগ সৃষ্টি করেন। এছাড়া তার উৎপাদিত দুধ বিক্রয় বা প্রক্রিয়াজাতের মাধ্যমেও পরোক্ষভাবে বিভিন্ন কর্মসংস্থান সৃষ্টি করবে। তাই বলা যায়, উদ্দীপকের রাসেল মিঞার একমালিকানা সংগঠনটি কর্মসংস্থান সৃষ্টিতে গুরুত্বপূর্ণ ভূমিকা রাখছে।সমস্যা নির্ণয়, সমাধান ও সিদ্ধান্ত নেওয়ার ক্ষেত্রে আধুনিক কৌশল অটোমেশন বা স্বয়ংক্রিয়তা চালু করা হয়। ১৯৭০ সালের দিকে কম্পিউটারের ব্যবহার উৎপাদন ব্যবস্থাপনাকে আরও গতিময় করেছে। কেননা কম্পিউটার একই সঙ্গে নির্ভুলতা, দক্ষতা ও অভাবনীয় দ্রুততা নিশ্চিত করে। তাই বলা যায়, জনাব ইহসানের সিদ্ধান্তটি উৎপাদন ব্যবস্থাপনার আধুনিক যুগের সাথে সামঞ্জস্যপূর্ণ যা বর্তমান প্রতিযোগিতাসম্পন্ন বাজারের জন্য একটি সঠিক সিদ্ধান্ত।"
        }
      ]
    },
    {
      "number": "4",
      "uddipok": "শাহীন ও সুমা দুই বোন। বিশ্ববিদ্যালয়ের পড়া শেষ করে শাহিন একটি বিদেশি ফার্মে সহকারী ব্যবস্থাপক পদে যোগদান করে এবং সুমা বিসিএস ক্যাডার সার্ভিসের সহকারী ভূমি কমিশনার পদে যোগ দেয়। ৫ বছর পর শাহিনকে তার যোগ্যতা ও অভিজ্ঞতার কারণে উক্ত ফার্মের জার্মানি শাখার পূর্ণাঙ্গ ব্যবস্থাপক হিসেবে প্রেরণ করা হয়। সেখানে থেকে তিনি তার আয়ের একটি বড় অংশ দেশে তার মা-বাবাকে পাঠায়। অন্যদিকে, সুমা পদোন্নতি পেয়ে উপজেলা নির্বাহী কর্মকর্তা হয়।",
      "tag": "DIC 25",
      "sub_questions": [
        {
          "label": "ক",
          "question": "শ্রমের দক্ষতা কী?",
          "explanation": "কাজের গুণাগুন বা মান অক্ষুণ্ণ রেখে নির্দিষ্ট সময়ে একজন শ্রমিকের উৎপাদন করার সর্বোচ্চ ক্ষমতাকে শ্রমের দক্ষতা বলে।"
        },
        {
          "label": "খ",
          "question": "'যৌথ উদ্যোগ বিশ্বব্যাপী পণ্য বিপণন করে'-ব্যাখ্যা করো।",
          "explanation": "যখন দুই বা ততোধিক ব্যবসায় প্রতিষ্ঠান পারস্পরিক সম্মতির মাধ্যমে পৃথক সত্তার একটি ব্যবসায় প্রতিষ্ঠান গড়ে তোলে তাকে যৌথ উদ্যোগ বলে। নতুন নতুন বাজার সৃষ্টি, আন্তর্জাতিক বাজারে প্রবেশ, পণ্যের ব্যয় ও আর্থিক ঝুঁকি কমানো ও অন্যান্য সুযোগ-সুবিধা লাভের আশায় যৌথ উদ্যোগে নতুন ব্যবসায় গড়ে তোলা হয়। ছোট ছোট কোম্পানি যখন বড় ধরনের ব্যবসায় পরিচালনা করতে চায় তখন এ ধরনের উদ্যোগ নেওয়া হয়। একটি নির্দিষ্ট ব্যবসায়ের পক্ষে এ ধরনের ব্যবসায় পরিচালনা করা সম্ভব হয় না। সুতরাং, যৌথ উদ্যোগে গড়ে ওঠা ব্যবসায়ের মাধ্যমে বিশ্বব্যাপী পণ্য বিপণন করা সহজ হয়।"
        },
        {
          "label": "গ",
          "question": "উদ্দীপক অনুযায়ী সুমার পদোন্নতি কোন ধরনের গতিশীলতা? ব্যাখ্যা করো।",
          "explanation": "উদ্দীপকের সুমার পদোন্নতি হলো স্তরগত গতিশীলতা। একই পেশায় এক স্তর থেকে অন্য স্তরে উন্নীত হওয়ার মাধ্যমে স্তরগত গতিশীলতা সৃষ্টি হয়। এ গতিশীলতার কারণে শ্রমিকের দায়িত্ব বাড়ে। পাশাপাশি নতুন কাজের সুযোগ পেয়ে তার যোগ্যতা ও আগ্রহ বেড়ে যায়। উদ্দীপকের সুমা বিসিএস ক্যাডার সার্ভিসের সহকারী ভূমি কমিশনার হিসেবে যোগদান করে। পরবর্তীতে সে পদোন্নতি পেয়ে উপজেলা নির্বাহী কর্মকর্তা হয়। এক্ষেত্রে সে একই পেশার এক স্তর থেকে অন্য স্তরে উন্নীত হয়। এভাবে পদোন্নতির মাধ্যমে শ্রমের গতিশীলতা সৃষ্টি হয়েছে। আর পদোন্নতির মাধ্যমে শ্রমের এই পরিবর্তন করাই হচ্ছে শ্রমের স্তরগত গতিশীলতা। সুতরাং, সুমার পদোন্নতি শ্রমের স্তরগত গতিশীলতা সৃষ্টি করেছে।"
        },
        {
          "label": "ঘ",
          "question": "শাহীন ও সুমার কর্মপরিধি দেশের আর্থ-সামাজিক অবস্থার ওপর কীভাবে প্রভাব ফেলে? শ্রমের গতিশীলতার আলোকে মূল্যায়ন করো।",
          "explanation": "উদ্দীপকের শাহিন ও সুমার কর্মপরিধি দেশের আর্থ-সামাজিক অবস্থার ওপর ইতিবাচক প্রভাব ফেলে। শ্রম উৎপাদনের সবচেয়ে গতিশীল উপাদান। শ্রমিক তার বিদ্যমান পেশা স্থান এবং অন্য শিল্পে স্থানান্তরের মাধ্যমে গতিশীলতা সৃষ্টি হয়। এতে শ্রমিকের দায়িত্ব ও কর্তব্য বাড়ে। যেটি দেশের আর্থ-সামাজিক অবস্থাকে প্রভাবিত করে। উদ্দীপকের শাহিন একটি বিদেশি ফার্মে সহকারী ব্যবস্থাপক হিসেবে যোগদান করে। পরবর্তীতে সে উক্ত ফার্মের জার্মানি শাখার পূর্ণাঙ্গ ব্যবস্থাপক হিসেবে নিয়োগ পায়। ফলে শ্রমের ভৌগোলিক গতিশীলতা সৃষ্টি হয়। অন্যদিকে, সুমা বিসিএস ক্যাডার সার্ভিসের সহকারী ভূমি কমিশনার পদে যোগ দেয়। পরবর্তীতে সে পদোন্নতির মাধ্যমে উপজেলা নির্বাহী কর্মকর্তা হয়, যা শ্রমের স্তরগত গতিশীলতা। শ্রমের ভৌগোলিক ও স্তরগত গতিশীলতা উভয়ই দেশের আর্থ-সামাজিক অবস্থাকে প্রভাবিত করে। শ্রমের ভৌগোলিক গতিশীলতার ফলে শাহিন জার্মানি শাখায় স্থানান্তরিত হয়। সেখান থেকে তার প্রেরিত বৈদেশিক মুদ্রা দেশের অর্থনীতিতে গুরুত্বপূর্ণ ভূমিকা রাখে। অন্যদিকে, সুমা পদোন্নতির মাধ্যমে শ্রমের স্তরগত গতিশীলতা সৃষ্টি করে। তিনি উপজেলা নির্বাহী কর্মকর্তা হওয়ায় তার কাজের পরিধি বাড়ে। জনসাধারণকে আরও বেশি সেবা দেওয়ার মাধ্যমে তিনি দেশের আর্থ-সামাজিক অবস্থার উন্নয়নে সহায়তা করে। তাই বলা যায়, শাহিন ও সুমার কাজের পরিধি দেশের আর্থ-সামাজিক অবস্থার উন্নয়নে আশাব্যঞ্জক প্রভাব বিস্তার করে।"
        }
      ]
    },
    {
      "number": "5",
      "uddipok": "রাজশাহীর হোটেল পদ্মা-এর সেবার মান বেশ উন্নত। তাই এ হোটেলে দেশি ও বিদেশি ভ্রমণ পিপাসুদের সংখ্যা দিন দিন বাড়ছে। সম্প্রতি জার্মানির একদল শিক্ষার্থী শিক্ষা সফরে রাজশাহীতে এসে হোটেল পদ্মায় ওঠে। হোটেল কর্তৃপক্ষ তাদের চাহিদামতো খাবার ও যাতায়াতের জন্য পরিবহন সুবিধার ব্যবস্থা করে। শিক্ষার্থীরা তাদের পছন্দমতো সেবা পেয়ে উপকৃত হয়। ফলে এ হোটেলের সুনাম দেশের বাইরেও ছড়িয়ে পড়ে।",
      "tag": "DIC 25,DIC 25",
      "sub_questions": [
        {
          "label": "ক",
          "question": "উৎপাদন ব্যবস্থাপনা কী?",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টিকে উৎপাদন ব্যবস্থাপনা বলে।"
        },
        {
          "label": "খ",
          "question": "'মানসম্মত দ্রব্য উৎপাদনের মাধ্যমে প্রতিযোগিতামূলক বাজারে টিকে থাকা যায়'-ব্যাখ্যা করো।",
          "explanation": "মানসম্পন্ন দ্রব্য বলতে উন্নত গুণাগুণ সম্পন্ন দ্রব্যকে বোঝায় যা ভোক্তাদের অভাবে সন্তুষ্টিবিধান করে থাকে। বর্তমানে উৎপাদন ব্যবস্থাপনার প্রধান কাজই হলো উন্নত মানসম্পন্ন দ্রব্য উৎপাদন করা। এর ফলে ক্রেতারা তাদের মনের মতো পণ্য পেয়ে থাকে এবং প্রতিষ্ঠান প্রতিযোগিতামূলক সুবিধা অর্জন করে। মানসম্পন্ন পণ্য উৎপাদন একটি প্রতিষ্ঠানের প্রতি ক্রেতা আনুগত্য বাড়ায় এবং প্রতিষ্ঠান প্রতিযোগিতা মোকাবিলায় সক্ষম হয়।"
        },
        {
          "label": "গ",
          "question": "উদ্দীপকের ব্যবসায়টি কোন খাতের অন্তর্ভুক্ত? ব্যাখ্যা করো।",
          "explanation": "নিম্নের অনুরূপঃ উদ্দীপকে উল্লেখিত \"হোটেল সানসেট \" হোটেলটি পর্যটন সেবা খাতের অন্তর্ভুক্ত। উৎপাদনের যে খাত আমাদের কোন দৃশ্যমান বস্তু না দিয়ে এমন কিছু বিষয় প্রদান করে যা আমাদের জীবনকে সহজ ও আরামদায়ক করে তোলে তাকে সেবা খাত বলে। পর্যটন হলো সেবা খাত এর একটি উপখাত হোটেল, হোটেল ও রেস্টুরেন্ট সেবা শিল্পের পর্যটন খাতে অন্তর্ভুক্ত। কুয়াকাটা হোটেল সানসেট একটি অত্যাধুনিক হোটেল। এই হোটেলে দেশে বিদেশি ভ্রমণ পিপাসুদের সংখ্যা দিন দিন বেড়ে চলেছে। হোটেলটি এমন কিছু বিষয় প্রদান করে যা দৃশ্যমান নয় কিন্তু গ্রাহক চাহিদা পূরণ হচ্ছে। উক্ত সেবা গ্রহণ করলে তাদের হোটেলটির দৃশ্যমান কিছুর মালিকানা গ্রহণ করতে পারে না।এসববৈশিষ্ট্য থেকে বোঝা যায় তারা সেবা প্রদান করছে। তাই বলা যায়, উদ্দীপকে উল্লিখিত হোটেল সানসেট হোটেলটি পর্যটন সেবা খাতের অন্তর্ভুক্ত।"
        },
        {
          "label": "ঘ",
          "question": "\"শুধু কাস্টামইজেশনের কারণে উদ্দীপকের ব্যবসায়টি যথাযথ সাফল্য অর্জন করেছে\"-তুমি কি একমত? যুক্তিসহ মতামত দাও।",
          "explanation": "নিম্নের অনুরূপঃ হ্যাঁ, আমি মনে করি কাস্টমাইজেশন বা ক্রেতাকেন্দ্রিকতা ধারণাকে গুরুত্ব দিয়েছে বলে \"হোটেল সান সেট\" এর সুনাম বৃদ্ধি পেয়েছে।  ক্রেতার ফরমায়েশ অনুযায়ী পণ্য উৎপাদন ও বন্টন করাই হলো ক্রেতা কেন্দ্রিকতা। এক্ষেত্রে পণ্যের গুনাগুন এর ওপর প্রাধান্য না দিয়ে গ্রাহকের চাহিদা ও পছন্দের ওপর গুরুত্ব দেওয়া হয়।  উদ্দীপকে হোটেল সানসেট একটি অত্যাধুনিক হোটেল। সম্প্রীতি সুইডেনের এক দমপত্তি তাদের হোটেলে আসেন। এই দম্পতি তাদের হোটেল থেকে বিশেষ ধরনের খাবার অর্ডার করেন এবং হোটেল থেকে একজন গাইড নিয়ে দর্শনীয় স্থানে ঘোরার পরামর্শ নেন।এবং তারা সুইডেনের দম্পতির চাহিদা পূরণ করে থাকেন। এখানে প্রতিষ্ঠান দেখতে তাদের চাহিদার উপর গুরুত্ব দিয়ে সব কাজ করে থাকেন।যা ক্রেতাকেন্দ্রীকতা বা কাস্টমাইজেশন প্রকাশ পায়।  কাস্টমাইজেশন এর ক্ষেত্রে পণ্যের উৎপাদক তাদের নিজস্ব মান, আকার, সংখ্যা ইত্যাদিকে প্রাধান্য না দিয়ে ক্রেতার স্বতন্ত্র চাহিদা কে প্রাধান্য দেন। ফলে তারা তাদের চাহিদার মত পণ্য সহজেই পেয়ে থাকে। আর যে কোন সেবা কে তাদের স্বতন্ত্র চাহিদা পূরণের সক্ষম হয় সেই পণ্য বা সেবা তাদের মাঝে সারা জাগাতে সক্ষম হয়।এবং তাদের সুনাম বৃদ্ধি করে।  তাই বলা যায়, কাস্টমাইজেশন এর কারনে উদ্দীপকে প্রতিষ্ঠানটির সুনাম বৃদ্ধি পেয়েছে।"
        }
      ]
    },
    {
      "number": "6",
      "uddipok": "বিশ্বকাপ ক্রিকেটকে সামনে রেখে দেশের প্রখ্যাত মোবাইল কোম্পানি তাদের প্রচারভিত্তিক কার্যক্রমের অংশ হিসেবে ‘লারা ফ্যাশন’ কে নির্দিষ্ট ডিজাইনের ১০ লক্ষ পিস টি-শার্টের অর্ডার দেয়। এ লক্ষ্যে ‘লারা ফ্যাশন’ উৎপাদন পরিকল্পনা, উৎপাদন নিয়ন্ত্রণ, মান নিয়ন্ত্রণসহ যাবতীয় কার্য এমনভাবে সম্পাদন করেন যাতে টি-শার্ট কম সময়ে এবং কম খরচে উৎপাদিত হয়।",
      "tag": "DIC 25,DIC 25",
      "sub_questions": [
        {
          "label": "ক",
          "question": "",
          "explanation": "অতি আবশ্যকীয় এবং আকস্মিক পরিস্থিতি মোকাবিলায় যেসব পণ্য ক্রেতারা তাৎক্ষণিকভাবে কেনে তাকে জরুরি পণ্য বলে।"
        },
        {
          "label": "খ",
          "question": "",
          "explanation": "প্রত্যেক প্রতিষ্ঠান একটি নির্দিষ্ট উদ্দেশ্য নিয়ে পরিচালিত হয়।মানসম্মত পণ্য উৎপাদনের উদ্দেশ্য অর্জনে অনুকূল প্রভাব রাখে।ক্রেতারা সবসময় মানসম্মত দ্রব্য আশা করে। মানসম্মত দ্রব্য তাদের সন্তুষ্টি অর্জনে সহায়ক ভূমিকা পালন করে। পণ্যের মান আশানুরূপ হলে বর্তমান ক্রেতারা স্থায়ী ক্রেতায় পরিণত হয়, যা প্রতিষ্ঠানের লক্ষ্য অর্জনে খুবই গুরুত্বপূর্ণ। আর প্রতিটি প্রতিষ্ঠান চাই তাদের বিক্রয় বৃদ্ধি করে মুনাফার সর্বাধীকিকরণ। তাই বলা যায়, বিক্রয় বৃদ্ধিতে মানসম্মত পণ্য উৎপাদনের ভূমিকা গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের 'লারা ফ্যাশনের ' টি শার্ট তৈরি উৎপাদন ব্যবস্থাপনার ক্রেতাকেন্দ্রিকতার ধারণাকে নির্দেশ করে।তা নিচে ব্যাখা করা হলোঃ প্রত্যেক ক্রেতার রুচি, পছন্দ, আয় প্রভৃতি বিবেচনা করে পণ্য তৈরি এবং সরবরাহ করাকে ক্রেতাকেন্দ্রিকতা বলে। এখানে ক্রেতার পছন্দকে প্রাধান্য দেওয়া হয়। তাছাড়া প্রতিটি ক্রেতার চাহিদা আলাদা করে মূল্যয়ন করা হয়ে থাকে।ক্রেতাকেন্দ্রিকতার কারণে ক্রেতার ফরমায়েশ অনুযায়ী পণ্য তৈরি ও বিক্রি করা হয়। যেমনঃ জুয়েলারী সামগ্রী, জামা-কাপড় তৈরি,বিউটি পার্লারের সেবা ইত্যাদি। ক্রেতাকেন্দ্রিকতার ফলে কোম্পানি লাভবান হয়।কারণ,এখানে ক্রেতাকে বেশি গুরুত্ব দেওয়া হয়।  উদ্দীপকে বিশ্বকাপকে সামনে রেখে দেশের প্রখ্যাত মোবাইল কোম্পানি তাদের প্রচারভিত্তিক কাজের অংশ হিসেবে 'লারা ফ্যাশনকে' নির্দিষ্ট ডিজাইনের ১০ লক্ষ পিস টি শার্টের অর্ডার দেয়। উদ্দীপক পর্যালোচনা করে দেখা যাচ্ছে, 'লারা ফ্যাশনের' টি শার্ট তৈরি উৎপাদন ব্যবস্থাপনার ক্রেতাকেন্দ্রিকতার ধারণার সাথে সামঞ্জস্যপূর্ণ। তাই বলা যায়, উদ্দীপকের 'লারা ফ্যাশনের ' টি শার্ট তৈরি উৎপাদন ব্যবস্থাপনার ক্রেতাকেন্দ্রিকতার ধারণাকে নির্দেশ করে।"
        },
        {
          "label": "ঘ",
          "question": "“উৎপাদন ব্যবস্থাপনার সঠিক প্রয়োগের মাধ্যমে ‘লারা ফ্যাশন’ কম খরচে উৎপাদন করতে সক্ষম হয়।” তুমি কি একমত? সপক্ষে যুক্তি দেখাও।",
          "explanation": "হ্যাঁ,উৎপাদন ব্যবস্থার সঠিক প্রয়োগের মাধ্যমে লারা ফ্যাশন কম খরচে উৎপাদন করতে সক্ষম হয়।উক্তিটির সাথে আমি একমত। তা নিচে উপস্থাপন করা হলোঃ উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন, এবং নিয়ন্ত্রণসহ অন্যান্য কাজের সমষ্টি।  উৎপাদন ব্যবস্থাপনা হলো ব্যবস্থাপনার একটি গুরুত্বপূর্ণ শাখা।পণ্য উৎপাদনের পরিকল্পনা, উৎপাদন কাজ পরিচালনা, উৎপাদন নিয়ন্ত্রণ, শ্রমিকদের প্রেষণা দেওয়া এবং নিয়ন্ত্রণ উৎপাদন কার্যাবলীর মধ্যে অন্তর্ভুক্ত।  উৎপাদন ব্যবস্থাপনার কার্যাবলীর অন্তর্ভুক্ত হলোঃ উৎপাদন পরিকল্পনা, কার্যসমীক্ষা,উৎপাদন পদ্ধতি সমীক্ষা, পণ্য ও যন্ত্রপাতি নকশায়ন,উৎপাদন নিয়ন্ত্রণ, মজুদ নিয়ন্ত্রণ, মান নিয়ন্ত্রণ, গবেষণা, উৎপাদন বাজেট তৈরি,যন্ত্রপাতি বিন্যাস,সংগ্রহ করা, কর্মীদের মনোবল উন্নয়ন।  কোনো কোম্পানি উৎপাদন ব্যবস্থাপনার কার্যাবলী সঠিকভাবে সম্পাদন করতে পারলে কম খরচে বেশি পরিমাণে মানসম্মত পণ্য উৎপাদন করতে পারবে। উদ্দীপকে 'লারা ফ্যাশন ' উৎপাদন পরিকল্পনা, উৎপাদন নিয়ন্ত্রণ, মান নিয়ন্ত্রণসহ যাবতীয় কার্যক্রম এমনভাবে সম্পাদন করেন যাতে টি শার্ট কম সময়ে এবং কম খরচে উৎপাদিত হয়। শুধু 'লারা ফ্যাশন' নই যেকোনো কোম্পানি যদি উৎপাদন ব্যবস্থার সঠিক প্রয়োগ ঘটায় তাহলে কম সময়ে কম খরচে বেশি পরিমাণে মান সম্মত পণ্য উৎপাদন করতে পারবে। উদ্দীপক এবং উৎপাদন ব্যবস্থার কার্যাবলী পর্যালোচনা করে এই সিদ্ধান্তে উপনীত হওয়া যায় যে,উৎপাদন ব্যবস্থার সঠিক প্রয়োগের মাধ্যমে লারা ফ্যাশন কম খরচে উৎপাদন করতে সক্ষম হয়।"
        }
      ]
    },
    {
      "number": "7",
      "uddipok": "মিসেস পারভীন একটি গার্মেন্টস দোকানের মালিক। তিনি ক্রেতাদের চাহিদা ও সময়ের সাথে তাল মিলিয়ে আকর্ষণীয় ডিজাইনের পোশাক তৈরি ও বিক্রি করে থাকেন। এতে করে তার প্রতিষ্ঠানে ক্রেতার সংখ্যা উত্তরোত্তর বৃদ্ধি পাচ্ছে। তাই ক্রেতার বাড়তি চাহিদা পূরণের জন্য তিনি অত্যাধুনিক স্বয়ংক্রিয় মেশিন কেনার সিদ্ধান্ত নিয়েছেন।",
      "tag": "DIC 25,DIC 25",
      "sub_questions": [
        {
          "label": "ক",
          "question": "",
          "explanation": "পণ্যের বিদ্যমান কার্যকারিতা ও উপযোগিতায় পরিবর্তন আনলে তাকে ক্রিয়াগত ডিজাইন বলে।"
        },
        {
          "label": "খ",
          "question": "",
          "explanation": "পণ্যের কোনো আকার-আকৃতি, রং, গুণাগুণ প্রভৃতি পরিবর্তন না করে শুধু পণ্যের মোড়ক পরিবর্তন করাকে প্যাকেজিং ডিজাইন বলে । উৎপাদনকারী প্রতিষ্ঠানগুলো তাদের পণ্যের বাহ্যিক আকর্ষণ বাড়ানোর জন্য প্যাকেজিং ডিজাইন অনুসরণ করে। আধুনিক প্রযুক্তি ব্যবহার করে বহুবিধ রঙের সংমিশ্রণে আকর্ষণীয় মোড়ক অল্প সময়ে এবং কম খরচে তৈরি করা সম্ভব হয়। যেমন: চিপস, প্রসাধনসামগ্রী বিশেষ করে পারফিউম প্রভৃতি পণ্যের ক্ষেত্রে ক্রেতা আকর্ষণের জন্য প্যাকেজিং ডিজাইন গুরুত্বপূর্ণ ভূমিকা পালন করে। তাই বলা যায়, প্যাকেজিং ডিজাইন পণ্যকে আকর্ষণীয় করে।"
        },
        {
          "label": "গ",
          "question": "",
          "explanation": "মিসেস পারভীন প্রথমে নান্দনিক বা রুচিসম্মত ডিজাইনের ওপর গুরুত্ব দিয়েছেন । নান্দনিক বা রুচিসম্মত ডিজাইনে পণ্যের মানকে গুরুত্ব দেওয়া হয় না । এ ধরনের ডিজাইনে পণ্যের বাহ্যিক সৌন্দর্যের ওপর গুরুত্ব দেওয়া হয় । নান্দনিক ডিজাইনের মূল উদ্দেশ্য হলো পণ্যকে ক্রেতার কাছে আকর্ষণীয় করে তোলা। উদ্দীপকের মিসেস পারভীন একটি গার্মেন্টস দোকানের মালিক। তিনি ক্রেতাদের চাহিদা ও সময়ের সাথে তাল মিলিয়ে আকর্ষণীয় ডিজাইনের পোশাক তৈরি ও বিক্রি করেন। এক্ষেত্রে তিনি পণ্যের বাহ্যিক সৌন্দর্যের দিকে বেশি গুরুত্ব দেন। তাই ক্রেতাদের কাছে পণ্য আকর্ষণীয় হয়ে ওঠে। ফলে বিক্রির পরিমাণ বেড়ে যায়। এভাবেই মিসেস পারভীনের পোশাক ডিজাইনের কাজটি নান্দনিক ডিজাইনের বৈশিষ্ট্য বহন করে। সুতরাং, উদ্দীপকের মিসেস পারভীন নান্দনিক ডিজাইনের ওপর গুরুত্ব দিয়েছেন ।"
        },
        {
          "label": "ঘ",
          "question": "",
          "explanation": "'মিসেস পারভীন উৎপাদন ডিজাইনের সিদ্ধান্ত নিয়েছেন', যা সার্থক বলে আমি মনে করি। নতুন প্রযুক্তি ও উন্নত কৌশল ব্যবহার করে উন্নতমানের পণ্য উৎপাদন করাই উৎপাদন ডিজাইন। এক্ষেত্রে মেশিনের সাহায্যে স্বয়ংক্রিয়ভাবে পণ্য উৎপাদিত হয়। উৎপাদন ডিজাইনের ফলে উৎপাদনশীলতা বাড়ে এবং ব্যয় কমে যায়। উদ্দীপকের মিসেস পারভীন একটি গার্মেন্টস দোকানের মালিক। তিনি আকর্ষণীয় ডিজাইনের পোশাক তৈরি ও বিক্রি করেন। তাই ক্রেতার সংখ্যা উত্তরোত্তর বাড়ছে। এই বাড়তি চাহিদা পূরণের জন্য তিনি অত্যাধুনিক স্বয়ংক্রিয় মেশিন কেনার সিদ্ধান্ত নিয়েছেন। মিসেস পারভীনের তৈরি পোশাকের চাহিদা বেশি। এ অবস্থায় উৎপাদন ডিজাইনের মাধ্যমে প্রতিষ্ঠানটি বেশি পরিমাণে পণ্য উৎপাদন করতে পারবে। ফলে প্রতিষ্ঠানটি বাড়তি চাহিদা মেটাতে সক্ষম হবে। এতে ক্রেতারা সন্তুষ্ট হবে এবং বিক্রি বেড়ে যাবে। ফলে প্রতিষ্ঠানটি আর্থিকভাবে | সাফল্য লাভ করবে। তাই আমি মনে করি, মিসেস পারভীনের অত্যাধুনিক স্বয়ংক্রিয় মেশিন বসানোর সিদ্ধান্তটি যৌক্তিক।"
        }
      ]
    },
    {
      "number": "8",
      "uddipok": "'প্রাইম টেলিকম' একটি বিখ্যাত মোবাইল ফোন উৎপাদনকারী প্রতিষ্ঠান। এটি সম্প্রতি ক্রেতাদের রুচি, পছন্দ, ক্রয়ক্ষমতা, চাহিদা প্রভৃতি তথ্য সংগ্রহ ও পর্যালোচনা করে এবং প্রতিযোগী প্রতিষ্ঠানের পণ্য বিশ্লেষণ করে 'প্রিজন' ব্র্যান্ডের স্মার্টফোন উৎপাদন ও বিপণন করে। মোবাইল ফোনটিতে ভিডিও গেম, ২৪ মেগাপিক্সেল ক্যামেরা, ১৬ জিবি মেমোরি, ইন্টারনেট ব্যবহারসহ অত্যাধুনিক সুযোগ-সুবিধা থাকায় ক্রেতারা ব্যাপক হারে গ্রহণ করেছে। ফলে প্রতিষ্ঠানটি স্বল্প সময়ের মধ্যেই প্রত্যাশিত বিক্রয়ের লক্ষ্যমাত্রা ও কাঙ্ক্ষিত মুনাফা অর্জনে সফল হয়েছে।",
      "tag": "DIC 25,DIC 25",
      "sub_questions": [
        {
          "label": "ক",
          "question": "পণ্য ডিজাইন কী?",
          "explanation": "পণ্য ডিজাইন হলো পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করা।"
        },
        {
          "label": "খ",
          "question": "'সংস্কৃতি দ্বারা পণ্য ডিজাইন প্রভাবিত হয়'- ব্যাখ্যা করো।",
          "explanation": "সংস্কৃতি হলো সমাজের মানুষের রীতিসিদ্ধ আচরণ, যা তার বিশ্বাস, মূল্যবোধ, আচার-আচরণ ও রুচি-দ্বারা প্রভাবিত হয়। উন্নত এবং উন্নয়নশীল প্রতিটি দেশে তাদের নিজ নিজ সংস্কৃতিকে ধারণ করে পণ্য ডিজাইন করা হয়। কেননা মানুষ দীর্ঘদিন ধরে যে বিশ্বাস, রুচি ও মূল্যবোধ ধারণ করে জীবনযাপন করে তা সহজে পরিবর্তন করতে পারে না। এ জন্য প্রতিষ্ঠানগুলো ক্রেতাদের কথা চিন্তা করে প্রতিযোগিতায় টিকে থাকার জন্য পণ্য ডিজাইনকে দেশের সমাজ ও সংস্কৃতির সাথে মিল রেখে করে। তাই বলা যায়, সংস্কৃতি দ্বারা পণ্য ডিজাইন প্রভাবিত হয়।"
        },
        {
          "label": "গ",
          "question": "মোবাইল ফোন উৎপাদনের ক্ষেত্রে 'প্রাইম টেলিকম' পণ্য ডিজাইনের কোন পর্যায়ের ওপর বেশি গুরুত্বারোপ করেছে? ব্যাখ্যা করো।",
          "explanation": "মোবাইল ফোন উৎপাদনের ক্ষেত্রে 'প্রাইম টেলিকম' পণ্য ডিজাইনের ধারণা উন্নয়ন স্তরে বেশি গুরুত্ব দিয়েছে। উদ্যোক্তা এ স্তরে নতুন পণ্য ডিজাইনের সিদ্ধান্ত নেন। এ উদ্দেশ্যে উদ্যোক্তাকে বিভিন্ন বিষয়ে ধারণা সংগ্রহ করতে হয়। এক্ষেত্রে ধারণা সংগ্রহের জন্য ভোক্তা জরিপ, বাজার গবেষণা, ক্রেতার রুচি ও পছন্দ পর্যালোচনা প্রভৃতি কাজ করতে হয়। 'প্রাইম টেলিকম' মোবাইল ফোন উৎপাদনকারী একটি প্রতিষ্ঠান। সম্প্রতি এটি 'প্রিজন' ব্র্যান্ডের স্মার্ট ফোন উৎপাদন ও বিপণন করে। এক্ষেত্রে তারা ক্রেতাদের রুচি, পছন্দ, ক্রয়ক্ষমতা, চাহিদা প্রভৃতির তথ্য সংগ্রহ ও পর্যালোচনা করে। এছাড়াও তারা প্রতিযোগী প্রতিষ্ঠানের পণ্য বিশ্লেষণ করে। এর মাধ্যমে তারা ক্রেতাদের চাহিদামতো পণ্য উৎপাদন ও সরবরাহ, করতে সক্ষম হয়। ফলে ক্রেতারাও তাদের সামর্থ্যের মধ্যে উত্তম পণ্যটি কিনতে পারে। আর পণ্য উৎপাদনের আগে এমন ভোক্তা জরিপ ও বাজার গবেষণা পণ্য ডিজাইনের ধারণা উন্নয়ন স্তরের অন্তর্ভুক্ত। সুতরাং, মোবাইল ফোন উৎপাদনের ক্ষেত্রে 'প্রাইম টেলিকম' পণ্য ডিজাইনের ধারণা উন্নয়ন পর্যায়ের ওপর বেশি গুরুত্বারোপ করেছে।"
        },
        {
          "label": "ঘ",
          "question": "কাঙ্ক্ষিত মুনাফা অর্জনের জন্য 'প্রাইম টেলিকম' কোন ধরনের পণ্য ডিজাইনের প্রতি গুরুত্ব দিয়েছে বলে তুমি মনে করো? উদ্দীপকের আলোকে তোমার মতামত দাও।",
          "explanation": "কাঙ্ক্ষিত মুনাফা অর্জনের জন্য প্রাইম টেলিকম ক্রিয়াগত পণ্য ডিজাইনের প্রতি গুরুত্ব দিয়েছে বলে আমি মনে করি। ক্রিয়াগত ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এ ধরনের পরিবর্তন ক্রেতা-সন্তুষ্টি বাড়াতে সাহায্য করে। এতে প্রতিষ্ঠানের বিক্রি ও মুনাফা বেড়ে যায়। 'প্রাইম টেলিকম' মোবাইল ফোন উৎপাদনকারী একটি বিখ্যাত প্রতিষ্ঠান। সম্প্রতি তারা 'প্রিজন' ব্র্যান্ডের স্মার্ট ফোন উৎপাদন ও বিপণন করে। এক্ষেত্রে তারা ক্রেতাদের পছন্দ ও চাহিদা সংক্রান্ত তথ্য সংগ্রহ ও পর্যালোচনা করে। তাদের ফোনে ভিডিও গেম, ২৪ মেগাপিক্সেল ক্যামেরা, ১৬ জিবি মেমোরি, ইন্টারনেট ব্যবহারের সুযোগ-সুবিধা থাকায় ক্রেতাদের কাছে তা জনপ্রিয়তা পেয়েছে। এতে অল্প সময়েই প্রতিষ্ঠানটি বিক্রির লক্ষ্যমাত্রা অর্জন করে। এক্ষেত্রে প্রতিষ্ঠানটি ক্রিয়াগত পণ্য ডিজাইন অনুসরণ করেছে। 'প্রাইম টেলিকম' ক্রিয়াগত ডিজাইন অনুসরণের ফলে মোবাইলের উপযোগিতা বেড়েছে। আর ক্রেতারা পণ্য কেনার ক্ষেত্রে অপেক্ষাকৃত বেশি উপযোগ পেতে চায়। ক্রিয়াগত ডিজাইনের ফলে প্রতিষ্ঠানটির পণ্যের উপযোগিতা বেড়ে যায়। এতে ক্রেতারা পণ্য ব্যবহার করে সন্তুষ্ট হয়। ফলে প্রতিষ্ঠানটির বিক্রি ও মুনাফার কাঙ্ক্ষিত লক্ষ্যমাত্রা অর্জিত হয়। তাই বলা যায়, ক্রিয়াগত পণ্য ডিজাইনের মাধ্যমে প্রতিষ্ঠানটি কাঙ্ক্ষিত মুনাফা অর্জন করতে পেরেছে।"
        }
      ]
    },
    {
      "number": "9",
      "uddipok": "সাইমন ইলেকট্রনিকস পাঁচ বছর ধরে নতুন ডিজাইনের টিভি বিপণন করছে। তাদের উৎপাদিত সব টিভি রাষ্ট্র কর্তৃক স্বীকৃত মান নির্ধারণকারী সংস্থার অনুমোদন থাকায় ক্রেতাদের আগ্রহ দিন দিন বাড়ছে। এছাড়াও দাম নাগালের মধ্যে থাকায় এবং ওয়ারেন্টি সুবিধার প্রতিশ্রুতি দেওয়ায় ক্রেতারা খুশি হয়েই টিভি কেনেন। কিন্তু পরবর্তীতে প্রতিষ্ঠানটি টিভি বিক্রির ক্ষেত্রে ওয়ারেন্টি সুবিধার প্রতিশ্রুতি রক্ষা করতে না পারায় বিক্রি কমে যায়।",
      "tag": "DIC 25",
      "sub_questions": [
        {
          "label": "ক",
          "question": "মান কী?",
          "explanation": "কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে তাই মান।"
        },
        {
          "label": "খ",
          "question": "বাংলাদেশে বিএসটিআই গুরুত্বপূর্ণ কেন? ব্যাখ্যা করো।",
          "explanation": "পণ্যের মান নির্ধারণে বিএসটিআই (Bangladesh Standards & Testing Institution) গুরুত্বপূর্ণ ভূমিকা রাখে। বিএসটিআই দেশের অভ্যন্তরীণ ও আন্তর্জাতিকভাবে কাঁচামাল, পণ্য, কাঠামো ও সেবার মান, আকার-আকৃতি নির্ধারণের নীতি প্রয়োগ করে। প্রতিষ্ঠানটি জনগণের কাছে পণ্যের সাধারণ গ্রহণযোগ্যতা তুলে ধরে। এছাড়াও এটি স্থানীয় ভোক্তা, আমদানিকারক বা রপ্তানিকারকদের জন্য পণ্য, কাঁচামাল ও সেবার মান সম্পর্কে সনদপত্র দেয়। এসব কারণে বাংলাদেশে বিএসটিআই গুরুত্বপূর্ণ।"
        },
        {
          "label": "গ",
          "question": "উদ্দীপকের প্রতিষ্ঠানটি কোন সংস্থার অনুমোদন পেয়েছে? ব্যাখ্যা করো।",
          "explanation": "উদ্দীপকের প্রতিষ্ঠানটি জাতীয় মান নিয়ন্ত্রণকারী প্রতিষ্ঠান বাংলাদেশ স্ট্যান্ডার্ডস এন্ড টেস্টিং ইনস্টিটিউশন বা বিএসটিআই (BSTI)-এর অনুমোদন পেয়েছে। বিএসটিআই বাংলাদেশের একমাত্র ও জাতীয় মান নিয়ন্ত্রণকারী সংস্থা। প্রতিষ্ঠানটির প্রধান উদ্দেশ্য হচ্ছে ক্রেতাদের ভালো ও গুণগত মানের পণ্য সরবরাহ করা। এছাড়াও এটি মান সনদ সরবরাহ করে থাকে। সাইমন ইলেকট্রনিকস পাঁচ বছর ধরে টিভি বিপণন করছে। তাদের উৎপাদিত সব টিভিতে রাষ্ট্রীয় মান নির্ধারণকারী সংস্থার অনুমোদন আছে। আবার প্রতিষ্ঠানটির পণ্যগুলোর গায়ে মান নির্ধারণকারী সংস্থাটির চিহ্ন বা সীল দেওয়া থাকে। অর্থাৎ, প্রতিষ্ঠানটির পণ্যগুলো একটি নির্দিষ্ট মান অনুসরণ করে তৈরি করা হয়। এতে ক্রেতারা টিভির ভালো মান সম্পর্কে নিশ্চয়তা পায়। আর বাংলাদেশে বিএসটিআই ছাড়া মান নির্ধারণকারী কোনো সংস্থা নেই। এই বৈশিষ্ট্যগুলোর আলোকে বোঝা যায়, উদ্দীপকের প্রতিষ্ঠানটি জাতীয় মান নিয়ন্ত্রণকারী প্রতিষ্ঠান বিএসটিআই-এর অনুমোদন পেয়েছে।"
        },
        {
          "label": "ঘ",
          "question": "উদ্দীপকের প্রতিষ্ঠানের কোন ধরনের ব্যয় বেড়েছে তা উল্লেখপূর্বক বর্তমান অবস্থা থেকে উত্তরণের উপায় তুলে ধরো।",
          "explanation": "উদ্দীপকের প্রতিষ্ঠানের বাহ্যিক ব্যর্থতার ব্যয় বেড়েছে এবং সমস্যাটি থেকে উত্তরণে ওয়ারেন্টি দেওয়ার প্রতিশ্রুতি রক্ষা করতে হবে। ক্রেতাসাধারণ পণ্য বা সেবা পাওয়ার পর বাহ্যিক ব্যর্থতার ব্যয় সংঘটিত হয়। এতে খরচ বেড়ে যাওয়ার পাশাপাশি সুনাম নষ্ট হয়। ওয়ারেন্টির মাধ্যমে এরূপ সমস্যার সমাধান করা যায়। সাইমন ইলেকট্রনিকস টিভি বিপণনকারী একটি প্রতিষ্ঠান। তাদের পণ্যে রাষ্ট্রীয় মান নির্ধারণকারী সংস্থার অনুমোদন আছে। তারা ওয়ারেন্টি সুবিধা দেওয়ার প্রতিশ্রুতি দিলেও পরবর্তীতে সেটি রক্ষা করেনি। ফলে তাদের বিক্রির পরিমাণ কমে যায়। সাইমন ইলেকট্রনিকস তাদের বিক্রীত পণ্যে ওয়ারেন্টির প্রতিশ্রুতি দিলেও পরবর্তীতে সেটি রাখেনি। এতে ক্রেতারা ত্রুটিযুক্ত টিভি থেকে সেবা পায়নি। ফলে তারা অসন্তুষ্ট হয়। অর্থাৎ, তাদের প্রতিশ্রুতি রক্ষা না করায় চলতি কোনো ব্যয় না হলেও সুনাম নষ্ট হয়েছে। এটি প্রতিষ্ঠানের জন্য অত্যন্ত ক্ষতিকর। আর তাদের উচিত ওয়ারেন্টি ব্যবস্থা ভালোভাবে অনুসরণ ও প্রতিশ্রুতি রক্ষা করা। এতে ক্রেতারা ভালো সেবা পাবে এবং সন্তুষ্ট হবে। ফলে প্রতিষ্ঠানের সুনাম বাড়বে এবং বিক্রির পরিমাণও বেড়ে যাবে। তাই বলা যায়, সাইমন ইলেকট্রনিকস এর রাহ্যিক ব্যর্থতার ব্যয় বেড়েছে এবং এ থেকে উত্তরণে ওয়ারেন্টির প্রতিশ্রুতি রক্ষা করতে হবে।"
        }
      ]
    },
    {
      "number": "10",
      "uddipok": "'পদ্মা ফুড লি.' বিভিন্ন ধরনের ভোগ্য পণ্য উৎপাদন করে। প্রতিষ্ঠানটি গুণগত মানসম্পন্ন পণ্যের ধারাবাহিক উন্নয়নের লক্ষ্যে উৎপাদন ক্ষেত্রে পণ্য উন্নয়ন পরিকল্পনা পর্যায়ে মান স্থির করে। পরবর্তীতে আগের নির্ধারিত মান অনুযায়ী পণ্য উৎপাদিত হচ্ছে কি না তা নিশ্চিত করে। আর মানের বিচ্যুতি হলে সংশোধনমূলক ব্যবস্থা নেয়। প্রতিষ্ঠানটির সব কর্মী পণ্যের মান বজায় রাখতে সর্বদা সচেষ্ট। তাছাড়া BSTI সনদ থাকায় প্রতিষ্ঠানটির উৎপাদিত পণ্যের চাহিদা ব্যাপক হারে বাড়ে। সম্প্রতি প্রতিষ্ঠানটি বিদেশের বাজারে পণ্য বিপণন করতে আগ্রহী। কিন্তু প্রয়োজনীয় কিছু সনদ না থাকায় প্রতিষ্ঠানটি আন্তর্জাতিক বাজারে প্রবেশ করতে পারছে না।",
      "tag": "DIC 25,DIC 25",
      "sub_questions": [
        {
          "label": "ক",
          "question": "বেঞ্চমার্কিং কী?",
          "explanation": "বাজারে নেতৃত্বদানকারী ফার্মের পণ্য, সেবা ও কার্য প্রক্রিয়া পরিমাপের ধারাবাহিক পদ্ধতিকেই বেঞ্চমার্কিং বলে।"
        },
        {
          "label": "খ",
          "question": "সার্বিক মান ব্যবস্থাপনা বলতে কী বোঝায়?",
          "explanation": "ক্রেতা সন্তুষ্টি অর্জন এবং কর্মীদের পণ্য মান নিয়ন্ত্রণের সব স্তরে প্রত্যক্ষভাবে সম্পৃক্ত করার মাধ্যমে ধারাবাহিকভাবে পণ্যের মান উন্নয়নের চেষ্টাকে সার্বিক মান ব্যবস্থাপনা বলে। এটি হলো মান নিয়ন্ত্রণ ও মান নিশ্চিতকরণের সমন্বিত রূপ। সার্বিক মান ব্যবস্থাপনায় ক্রেতাদের প্রত্যাশা অনুযায়ী পণ্য বা সেবার নকশা তৈরি ও ধারাবাহিক ভাবে আরও উন্নত করার চেষ্টা করা হয়। বর্তমানে মান নিয়ন্ত্রণ ও মান নিশ্চিতকরণের ক্ষেত্রে সার্বিক মান ব্যবস্থাপনা সর্বাধিক ব্যবহৃত হচ্ছে।"
        },
        {
          "label": "গ",
          "question": "ব্যবসায়িক সাফল্য অর্জনে উৎপাদন ক্ষেত্রে 'পদ্মা ফুড লি.'-এর নেওয়া পদক্ষেপকে কী বলে? ব্যাখ্যা করো।",
          "explanation": "ব্যবসায়িক সাফল্য অর্জনে উৎপাদন ক্ষেত্রে 'পদ্মা ফুড লি.'-এর পদক্ষেপকে সার্বিক মান ব্যবস্থাপনা বলে। সার্বিক মান ব্যবস্থাপনায় পণ্যের কাঁচামাল সংগ্রহ থেকে উৎপাদনের প্রতিটি পর্যায়ে গুণগত মান নিশ্চিত করা হয়। এজন্য কর্মীদের উৎপাদন কাজে সম্পৃক্ত করে ক্রেতাদের চাহিদামাফিক পণ্য উৎপাদন করা হয়। এ ব্যবস্থাপনা পণ্যের ধারাবাহিক মান উন্নয়নে গুরুত্ব দেওয়া হয়। 'পদ্মা ফুড লি.' ভোগ্য পণ্য উৎপাদনকারী প্রতিষ্ঠান। তারা মানসম্মত পণ্য উৎপাদন করতে চায়। এজন্য তারা পণ্যের ধারাবাহিক উন্নয়নের জন্য পরিকল্পনার মাধ্যমে মান স্থির করে। আবার, পরিকল্পনা অনুযায়ী নির্দিষ্ট মানের পণ্য তৈরি হচ্ছে কি না তা তদারকি করে। তাছাড়া মানের বিচ্যুতি হলে সংশোধনমূলক ব্যবস্থা নেয়। এক্ষেত্রে পণ্যের মান বজায় রাখতে সকল কর্মীরা সচেষ্ট থাকে। আর এগুলো সার্বিক মান ব্যবস্থাপনার বৈশিষ্ট্য। তাই বলা যায়, 'পদ্মা ফুড লি.'-এর পদক্ষেপকে সার্বিক মান ব্যবস্থাপনা বলে।"
        },
        {
          "label": "ঘ",
          "question": "'পদ্মা ফুড লি.'-এর আন্তর্জাতিক বাজারে প্রবেশের জন্য করণীয় সুপারিশ করো।",
          "explanation": "'পদ্মা ফুড লি.' এর আন্তর্জাতিক বাজারে প্রবেশের জন্য আইএসও (ISO) সনদ সংগ্রহ করতে হবে বলে আমি মনে করি। আইএসও হলো আন্তর্জাতিক মান সংস্থা। বিদেশে পণ্য রপ্তানির ক্ষেত্রে প্রতিষ্ঠানটি থেকে মান সনদ সংগ্রহ করতে হয়। এর মাধ্যমে বিদেশি ক্রেতারা পণ্যের যথাযথ মান সম্পর্কে ধারণা পায়। 'পদ্মা ফুড লি.' ভোগ্য পণ্য উৎপাদনকারী একটি প্রতিষ্ঠান। সম্প্রতি তারা বিদেশের বাজারে পণ্য বিপণনে আগ্রহী হয়। কিন্তু কিছু প্রয়োজনীয় সনদ না থাকায় প্রতিষ্ঠানটি আন্তর্জাতিক বাজারে প্রবেশ করতে পারছে না। এক্ষেত্রে প্রতিষ্ঠানটিকে ISO সনদ গ্রহণ করতে হবে। আন্তর্জাতিক বাজারে প্রবেশ করতে 'পদ্মা ফুড লি.'-এর ISO সনদ গ্রহণের বিকল্প নেই। কারণ কোনো দেশ এ সনদ ছাড়া তাদের দেশে পণ্য বিক্রি করতে দিবে না। আন্তর্জাতিক অঙ্গনে প্রত্যেকটি দেশই পণ্যের মানের ব্যাপারে কঠোর। আর পণ্যের গুণাগুণ মানের নিশ্চয়তা দিয়ে ISO মান সনদ দিয়ে থাকে। এ সনদ পেলে যেকোনো দেশে প্রতিষ্ঠানটি পণ্য রপ্তানি করতে পারবে। এর পাশাপাশি ক্রেতারাও আস্থা নিয়ে তাদের পণ্য কিনতে পারবে। তাই আমি মনে করি, 'পদ্মা ফুড লি.'-এর আন্তর্জাতিক বাজারে প্রবেশের জন্য আইএসও (ISO) সনদ সংগ্রহ করতে হবে।।"
        }
      ]
    },
    {
      "number": "11",
      "uddipok": "জিটা লি. একটি গাড়ি উৎপাদনকারী প্রতিষ্ঠান। প্রতিষ্ঠানের কর্মীদের কারিগরি জ্ঞান উন্নত করার লক্ষ্যে তারা বিভিন্ন ধরনের প্রশিক্ষণ কর্মসূচি হাতে নিয়ে থাকে। এক্ষেত্রে প্রতিষ্ঠানটি বিশেষজ্ঞ প্রশিক্ষক এনে কর্মীদের প্রশিক্ষণের ব্যবস্থা করে। কারণ প্রতিষ্ঠানটি মনে করে প্রশিক্ষণপ্রাপ্ত দক্ষ কর্মীবাহিনী দ্বারা উন্নতমানের পণ্য উৎপাদন করা সম্ভব। ইতোমধ্যে জিটা লি. পণ্য মানের কাম্য স্তর বজায় রাখার জন্য মান পরীক্ষা-নিরীক্ষার ব্যবস্থা করেছে। সকল কর্মসূচি বাবদ প্রতিবছর প্রতিষ্ঠানটির বেশ ব্যয় হয়।",
      "tag": "DIC 25,DIC 25",
      "sub_questions": [
        {
          "label": "ক",
          "question": "মান নিশ্চিতকরণ কী?",
          "explanation": "পণ্য বা সেবার মান অর্জনের জন্য মান ব্যবস্থাপনার কার্যাবলির সুনির্দিষ্ট প্রয়োগকে মান নিশ্চিতকরণ বলে।"
        },
        {
          "label": "খ",
          "question": "\"মান ব্যবস্থাপনা সর্বোৎকৃষ্ট পণ্য ও সেবা মানের নিশ্চয়তা বিধান করে\"-ব্যাখ্যা করো।",
          "explanation": "মান ব্যবস্থাপনা হলো মানসম্মত পণ্য ও সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টির মাধ্যমে নতুন নতুন ক্রেতা তৈরি করা। পণ্য বা সেবার মান হলো ক্রেতাদের প্রত্যাশা পূরণের সক্ষমতা। পণ্য বা সেবার মানের মধ্যে পণ্যের কার্যকারিতা, নির্ভরযোগ্যতা, স্থায়িত্ব প্রভৃতি অন্তর্ভুক্ত। এক্ষেত্রে মান ব্যবস্থাপনার কাজ হলো পণ্য বা সেবার মধ্যে এসব বৈশিষ্ট্য অন্তর্ভুক্ত আছে কি না তা নিরীক্ষা করা। এ-নিরীক্ষার কাজে কোনো ত্রুটি প্রতিষ্ঠানের জন্য মঙ্গলজনক নয়। কারণ মান ব্যবস্থাপনার সঠিক প্রয়োগ পণ্য বা সেবার মানের নিশ্চয়তা দেয়।"
        },
        {
          "label": "গ",
          "question": "উদ্দীপকে প্রতিষ্ঠানটির ব্যয় নিম্নমানের পণ্য উৎপাদনজনিত কোন খরচের অন্তর্ভুক্ত? ব্যাখ্যা করো।",
          "explanation": "জিটা লি.-এর ব্যয় নিম্নমানের পণ্য উৎপাদনজনিত 'প্রতিরোধমূলক খরচের' অন্তর্ভুক্ত। পণ্য নিম্নমান হওয়ার আগে বা নিম্নমান প্রতিরোধ করার জন্য প্রতিরোধমূলক ব্যয় সংঘটিত হয়। প্রশিক্ষণ ব্যয়, পুনঃডিজাইন ব্যয়, ত্রুটি চিহ্নিতকরণ ব্যয় প্রভৃতি প্রতিরোধমূলক ব্যয়ের উদাহরণ। এটি প্রতিষ্ঠানের সুনাম ও বিক্রি বাড়াতে সহায়তা করে। জিটা লি. গাড়ি উৎপাদনকারী একটি প্রতিষ্ঠান। কর্মীদের কারিগরি জ্ঞান উন্নত করার লক্ষ্যে প্রতিষ্ঠানটি বিভিন্ন ধরনের প্রশিক্ষণ কর্মসূচি হাতে নিয়ে থাকে। প্রতিষ্ঠানটি বিশেষজ্ঞ প্রশিক্ষক এনে কর্মীদের প্রশিক্ষণের ব্যবস্থা করে। পণ্যের মান যেন খারাপ না হয় সেজন্যই তারা প্রশিক্ষণ দেয়। এক্ষেত্রে নিম্নমান প্রতিরোধ করে উন্নত মানের পণ্য উৎপাদন করাই কর্মীদের প্রশিক্ষণের মূল উদ্দেশ্য। আর এ প্রশিক্ষণ ব্যয় প্রতিরোধমূলক খরচের অন্তর্ভুক্ত। তাই বলা যায়, জিটা লি. প্রতিষ্ঠানটির প্রশিক্ষণ ব্যয় প্রতিরোধমূলক খরচের অন্তর্ভুক্ত।"
        },
        {
          "label": "ঘ",
          "question": "উদ্দীপকে মান পরীক্ষা-নিরীক্ষার মাধ্যমে যে ব্যয় সংঘটিত হয় তার কার্যকারিতা মূল্যায়ন করো।",
          "explanation": "জিটা' লি. কর্তৃক মান পরীক্ষা-নিরীক্ষার জন্য মূল্যায়ন ব্যয় সংঘটিত হয়, যা খুবই কার্যকর। উৎপাদিত পণ্যের মান নিয়মিত পরীক্ষা ও নিয়ন্ত্রণ করতে মূল্যায়ন ব্যয় নির্বাহ করা হয়। এ ব্যয়ের মাধ্যমে প্রতিষ্ঠান নিম্নমানের কারণ নির্ণয় ও সংশোধন করতে পারে। পণ্য পরিদর্শন ও পরীক্ষণ ব্যয় মূল্যায়ন ব্যয়ের অন্তর্ভুক্ত। জিটা লি. গাড়ি উৎপাদনকারী একটি প্রতিষ্ঠান। প্রতিষ্ঠানটি বিশেষজ্ঞ প্রশিক্ষক এনে কর্মীদের প্রশিক্ষণের ব্যবস্থা করে। ইতোমধ্যে জিটা লি. পণ্যমানের কাম্য স্তর বজায় রাখতে মান পরীক্ষা-নিরীক্ষার ব্যবস্থা করেছে। এতে প্রতিষ্ঠানটির বেশ অর্থ ব্যয় হয়েছে। এক্ষেত্রে প্রতিষ্ঠানটি মূল্যায়ন ব্যয় নির্বাহ করেছে। জিটা লি. মূল্যায়ন ব্যয়ের মাধ্যমে উৎপাদিত গাড়ির মান নিয়ন্ত্রণে নিয়মিত পরীক্ষা-নিরীক্ষা করছে। পণ্য নিম্নমানের হওয়ার কারণ নির্ণয় এবং ত্রুটি সংশোধন করাই এর উদ্দেশ্য। এর ফলে জিটা 'লি, এর ক্রেতারা উন্নত মানের গাড়ি কেনার সুযোগ পায়। ক্রেতাদেরও পণ্যের মান সম্পর্কে সন্দেহ দূর হয় এবং প্রতিষ্ঠানটির ওপর তাদের আস্থা বাড়ে। সুতরাং, জিটা লি. কর্তৃক মান পরীক্ষা-নিরীক্ষার জন্য মূল্যায়ন ব্যয় খুবই কার্যকর।"
        }
      ]
    }
  ]
}