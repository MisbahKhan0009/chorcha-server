{
  "title": "ঢাকা কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব বাবুল একজন উচ্চশিক্ষিত লোক হয়েও গ্রামে থেকে আধুনিক চাষাবাদের প্রতি মনোনিবেশ করেন। তিনি উপজেলা কৃষি সম্প্রসারণ অফিসে বিভিন্ন চাষাবাদের কলাকৌশল সম্পর্কে প্রশিক্ষণ গ্রহণ করেন। তার উৎসাহ-উদ্দীপনা দেখে ব্যাংকও ঋণদানে এগিয়ে আসে। অবশেষে তিনি মৎস্য চাষ, হাঁস-মুরগির খামার ও পশুপালনের একজন সফল চাষি হিসেবে জাতীয় স্বীকৃতি পান এবং তার বিভিন্ন খামারে কাজ করে বহু লোকের কর্মসংস্থান হয়েছে। বর্তমানে জনাব বাবুল একজন প্রতিষ্ঠিত ও সফল উৎপাদনকারী হিসেবে সমাজে প্রতিষ্ঠিত।",
      "tag": "DC 25",
      "sub_questions": [
        {
          "label": "ক",
          "question": "স্বত্বগত উপযোগ কী?",
          "explanation": "পণ্য কেনা-বেচা করে মালিকানা হস্তান্তরের মাধ্যমে সৃষ্ট অভাব পূরণের ক্ষমতাকে স্বত্ত্বগত উপযোগ বলে।"
        },
        {
          "label": "খ",
          "question": "শ্রমের উৎপাদনশীলতা বলতে কী বোঝায়?",
          "explanation": "একটি নির্দিষ্ট পরিমাণ শ্রম ব্যয় করে কতটা দক্ষতার সাথে কী পরিমাণ উৎপাদন করা সম্ভব হচ্ছে তা নির্ণয় করাই হলো শ্রমের উৎপাদনশীলতা। শ্রম বিভাগ, কর্ম পরিবেশ, শ্রমিকদের দক্ষতা, শ্রমিক সংখ্যা প্রভৃতির ওপর শ্রমের উৎপাদনশীলতা নির্ভর করে। এক্ষেত্রে উৎপাদিত পণ্য বা দ্রব্যের মোট একককে মোট শ্রমঘণ্টা দিয়ে ভাগ করা হয়। উদাহরণ: সায়েবা সু লিমিটেড ২০১৯ সালে ১,০০,০০০ একক জুতা প্রস্তুত করেছে এবং শ্রমঘণ্টা ব্যয় হয়েছে ৫,০০০ ঘণ্টা। ২০১৯ সালে প্রতিষ্ঠানটির শ্রমের উৎপাদনশীলতা হবে নিম্নরূপ- শ্রমের উৎপাদনশীলতা = মোট উৎপাদন একক/মোট শ্রম ব্যয় = ১,০০,০০০/৫,০০০ = ২০ একক।"
        },
        {
          "label": "গ",
          "question": "উদ্দীপকে বর্ণিত জনাব বাবুল কীভাবে কর্মসংস্থান সৃষ্টিতে ভূমিকা রাখছেন? ব্যাখ্যা করো।",
          "explanation": "হাঁস-মুরগি, মাছ এবং পশুর খামার প্রতিষ্ঠা করে জনাব বাবুল কর্মসংস্থান সৃষ্টিতে ভূমিকা রাখছেন। উৎপাদনে তিনটি খাতের মধ্যে কৃষি খাত অন্যতম। হাঁস-মুরগির খামার, মাছ চাষ প্রভৃতি কৃষি খাতের অন্তর্গত। এসব খাতে প্রচুর মানুষ জীবিকা উপার্জনের সুযোগ পায়। ফলে তাদের জীবনমান উন্নত হয়। উদ্দীপকের জনাব বাবুল একজন উচ্চশিক্ষিত লোক হয়েও আধুনিক চাষাবাদের প্রতি মনোনিবেশ করেন। উপজেলা কৃষি অফিস থেকে চাষাবাদের কলাকৌশল এবং ব্যাংক থেকে ঋণ তিনি খামার প্রতিষ্ঠা করেন। বর্তমানে তার হাঁস-মুরগি, মাছ এবং পশুর খামার রয়েছে। এসব খামারের কাজ পরিচালনায় বহু মানুষের প্রয়োজন হয়। তারা খামারে কাজ করে নিজেদের জীবিকা অর্জনের ব্যবস্থা করতে পারছেন। এভাবে জনাব বাবুলের প্রতিষ্ঠিত খামার কর্মসংস্থান সৃষ্টিতে ভূমিকা রাখছে।"
        },
        {
          "label": "ঘ",
          "question": "উদ্দীপকের আলোকে আত্মকর্মসংস্থান ও সফলতার স্বরূপ বিশ্লেষণ করো।",
          "explanation": "আত্মকর্মসংস্থানের সঠিক ক্ষেত্র নির্বাচন করার মাধ্যমে সফলতা অর্জন ত্বরান্বিত হয়। নিজস্ব মেধা, শ্রম এবং সৃজনশীলতাকে কাজে লাগিয়ে নিজেই নিজের কর্মসংস্থানের ব্যবস্থা করাই হলো আত্মকর্মসংস্থান। এর মাধ্যমে একজন মানুষ নিজে স্বাবলম্বী হয়ে ওঠে। পাশাপাশি সমাজের আরও অনেকের জন্য অনুপ্রেরণা ও কর্মসংস্থানের সুযোগ সৃষ্টি করতে পারে। উদ্দীপকে জনাব বাবুল একজন শিক্ষিত যুবক। আধুনিক চাষাবাদের ওপর প্রশিক্ষণ এবং ব্যাংক থেকে ঋণ নিয়ে তিনি হাঁস-মুরগি, মাছ এবং পশুর খামার স্থাপন করেন। তার খামারে বহু লোকের কর্মসংস্থান হয়েছে। বর্তমানে তিনি একজন প্রতিষ্ঠিত ও সফল ব্যবসায়ী। একজন সফল চাষি হিসেবে তিনি জাতীয় স্বীকৃতি পেয়েছেন। জনাব বাবুল নিজের শ্রম, মেধা ও পুঁজিকে কাজে লাগিয়ে খামার প্রতিষ্ঠা ও পরিচালনা করছেন। অর্থাৎ, তিনি একজন আত্মকর্মসংস্থানকারী। এক্ষেত্রে তিনি নিজের আগ্রহ ও মেধা অনুযায়ী আত্মকর্মসংস্থানের সঠিক ক্ষেত্র চিহ্নিত করতে পেরেছেন। এতে আগ্রহ ও বুদ্ধিমত্তার সাথে কাজ পরিচালনা করায় তিনি উত্তরোত্তর সমৃদ্ধি লাভ করেছেন। বর্তমানে তার খামারে কাজ করে অনেক মানুষের আয়ের ব্যবস্থা তৈরি হয়েছে। এভাবে আত্মকর্মসংস্থানের সঠিক ক্ষেত্র নির্বাচনের মাধ্যমে জনাব বাবুলের সফলতা অর্জন ত্বরান্বিত হয়েছে।"
        }
      ]
    },
    {
      "number": "2",
      "uddipok": "মিসেস বঝর্ণা বগুড়ায় শুধু নারী কর্মীদের সমন্বয়ে একটি ফুড ফ্যাক্টরি প্রতিষ্ঠা করেন। এ ফ্যাক্টরিতে হিমায়িত খাদ্য উৎপাদন করা হয়। ক্রেতারা এ হিমায়িত খাদ্য ক্রয় করে দীর্ঘদিন তাদের চাহিদানুসারে ভোগ করতে পারে।",
      "tag": "DC 25",
      "sub_questions": [
        {
          "label": "ক",
          "question": "উৎপাদন কী?",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে।"
        },
        {
          "label": "খ",
          "question": "উৎপাদনশীলতা বলতে কী বোঝায়?",
          "explanation": "একই পরিমাণ উপকরণ ব্যবহার করে আগের থেকে বেশি উৎপাদন করাকেই উৎপাদনশীলতা বলে। এটি উৎপাদন ও উৎপাদনে ব্যবহৃত উপকরণের অনুপাত। এটিতে সর্বনিম্ন সম্পদ ব্যবহার করে সর্বোচ্চ পরিমাণ উৎপাদন করার চেষ্টা প্রতিফলিত হয়। অর্থাৎ, উপকরণের তুলনায় উৎপাদনের পরিমাণ আগের থেকে বাড়ানো হয়। আর উৎপাদনশীলতা উৎপাদন দক্ষতা বাড়ানোর সাথে সম্পর্কযুক্ত।"
        },
        {
          "label": "গ",
          "question": "উল্লিখিত উদ্দীপকে কোন ধরনের উপযোগ সৃষ্টির কথা বলা হয়েছে? ব্যাখ্যা করো।",
          "explanation": "উদ্দীপকে রূপগত উপযোগ সৃষ্টির কথা বলা হয়েছে । প্রকৃতি থেকে পাওয়া সম্পদের রূপ বা আকার পরিবর্তন করে ব্যবহার উপযোগী পণ্য তৈরির মাধ্যমে রূপগত উপযোগ সৃষ্টি হয়। পণ্য উৎপাদনের মাধ্যমে এ উপযোগ সৃষ্টি হয়। রূপগত উপযোগ হলো উৎপাদনের প্রত্যক্ষ কাজ। মিসেস ঝর্ণা বগুড়ায় শুধু নারী কর্মীদের সমন্বয়ে একটি ফুড ফ্যাক্টরি প্রতিষ্ঠা করেন। এ ফ্যাক্টরিতে হিমায়িত খাদ্য উৎপাদন করা হয়। প্রথমে মিসেস ঝর্ণা খাদ্য উৎপাদনের জন্য প্রকৃতি থেকে কাঁচামাল সংগ্রহ করেন। পরবর্তীতে সুনির্দিষ্ট প্রক্রিয়া অনুসরণের মাধ্যমে এ কাঁচামাল থেকে তিনি তার ফ্যাক্টরিতে খাদ্য তৈরি করেন। পরবর্তীতে এ খাদ্য হিমায়িত করে সাধারণ মানুষের ভোগের জন্য বিক্রি করেন। এখানে কাঁচামাল থেকে খাদ্য প্রস্তুতের মাধ্যমে পণ্যের রূপ বা আকৃতির পরিবর্তন হয়। এক্ষেত্রে রূপগত উপযোগ সৃষ্টি হয়। সুতরাং, মিসেস ঝর্ণা তার ফুড ফ্যাক্টরির মাধ্যমে রূপগত উপযোগ সৃষ্টি করেন।"
        },
        {
          "label": "ঘ",
          "question": "মিসেস ঝর্ণার প্রতিষ্ঠিত ফুড ফ্যাক্টরি মহিলাদের কর্মসংস্থানের ক্ষেত্রে বিশেষ অবদান রেখে চলেছে-এ বিষয়ে তোমার মতামত ব্যক্ত করো।",
          "explanation": "মিসেস ঝর্ণার প্রতিষ্ঠিত ফুড ফ্যাক্টরি মহিলাদের কর্মসংস্থান সৃষ্টির ক্ষেত্রে বিশেষ অবদান রেখে চলেছে বলে আমি মনে করি।' যেকোনো উৎপাদনধর্মী প্রতিষ্ঠানে প্রচুর কর্মসংস্থানের সুযোগ থাকে। পৃথিবীতে কর্মক্ষম মানুষের একটি বড় অংশ উৎপাদনের সাথে জড়িত। তারা সর্বদা নিত্যনতুন পণ্যের চাহিদা পূরণে নিয়োজিত থাকে। মিসেস ঝর্ণা বগুড়ায় শুধু নারী কর্মীদের নিয়ে একটি ফুড ফ্যাক্টরি প্রতিষ্ঠা করেন। এ ফ্যাক্টরিতে হিমায়িত খাদ্য উৎপাদিত হয়। ভোক্তারা এ হিমায়িত খাদ্য কিনে দীর্ঘদিন তাদের চাহিদানুসারে ভোগ করতে পারে। এক্ষেত্রে মিসেস ঝর্ণার প্রতিষ্ঠানটি ক্রেতাদের চাহিদা পূরণের পাশাপাশি কর্মসংস্থান সৃষ্টি করেছে। মিসেস ঝর্ণার ফুড ফ্যাক্টরিতে শুধু নারী কর্মীরাই কাজ করে। ফলে প্রতিষ্ঠানটি একটি উল্লেখযোগ্য পরিমাণ নারীদের কর্মক্ষম শ্রমশক্তিতে পরিণত করতে পেরেছে। এতে এখানে কর্মরত নারীরা স্বাবলম্বী হয়ে ওঠছে। তাদের আর্থিক অবস্থার উন্নতি হচ্ছে। এছাড়া তাদের দেখে আরও অনেক নারীই কাজ করতে উৎসাহী হবে। এর প্রেক্ষিতে তারা বিভিন্ন প্রতিষ্ঠানে চাকরির চেষ্টা করবে। এভাবে কাজের সুযোগ সৃষ্টি করে এবং কাজ করতে উৎসাহ দিয়ে প্রতিষ্ঠানটি কর্মসংস্থান সৃষ্টিতে ভূমিকা রাখে। তাই বলা খয়, মিসেস ঝর্ণার ফুড ফ্যাক্টরি প্রত্যক্ষ বা পরোক্ষ উভয় ভাবেই মহিলাদের কর্মসংস্থান সৃষ্টি করছে।"
        }
      ]
    },
    {
      "number": "3",
      "uddipok": "জনাব আব্দুল একজন কৃষক। তিনি তার জমিতে প্রতিবছর গম উৎপাদন করেন। তিনি সম্পূর্ণ গম বিক্রি বা ভোগ না করে কিছু গম উৎপাদন করেন বা গমের বীজ উৎপাদন করেন।",
      "tag": "DC 25",
      "sub_questions": [
        {
          "label": "ক",
          "question": "মূলধন কী?",
          "explanation": "মানুষের পরিশ্রমের মাধ্যমে উৎপাদিত যে সম্পদ সরাসরি ভোগ না করে বেশি পরিমাণ উৎপাদনের জন্য ব্যবহৃত হয় বা উৎপাদন কাজে নিয়োজিত হয় তাকে মূলধন বলা হয়।"
        },
        {
          "label": "খ",
          "question": "",
          "explanation": "যেসব দ্রব্যসামগ্রী মানুষের শ্রম দ্বারা উৎপাদিত এবং যা বর্তমানে ভোগের জন্য ব্যবহৃত না হয়ে অধিকতর উৎপাদনের জন্য পুনরায় উৎপাদন কার্যে ব্যবহৃত হয় তাকেই অর্থনীতিতে মূলধন বলে। মূলধন হলো অতীত শ্রমের ফল। আজ আমরা যাকে মূলধন বলছি, তা মূলত এখন সৃষ্টি হয়নি। এটি অতীতের শ্রম থেকে সৃষ্টি হয়েছে। শ্রমের দ্বারা অর্জিত আয় থেকে সঞ্চিত অর্থই বর্তমানের মূলধন হিসেবে গণ্য হয়। আবার শ্রমের দ্বারা প্রকৃতি থেকে সংগৃহীত সম্পদ থেকেও মূলধনের সৃষ্টি হয়। কল-কারখানা, যন্ত্রপাতি, কাঁচামাল প্রভৃতি দ্রব্য যাদেরকে মূলধন হিসেবে গণ্য করা হয়, তা মানুষের পরিশ্রমেরই ফসল।"
        },
        {
          "label": "গ",
          "question": "উদ্দীপকে গমের বীজ কী হিসেবে কাজ করছে? বর্ণনা করো।",
          "explanation": "উদ্দীপকে গমের বীজ মূলধন হিসেবে কাজ করছে। সম্পদের যে অংশ বর্তমান ভোগে ব্যবহৃত না হয়ে ভবিষ্যৎ উৎপাদনে ব্যবহৃত হয় তা-ই মূলধন। এটি উৎপাদনের উৎপাদিত উপাদান। যন্ত্রপাতি, কলকারখানা, কাঁচামাল প্রভৃতি জিনিসকে মূলধন বলা হয়। উদ্দীপকে জনাব আব্দুল একজন কৃষক। তিনি তার জমিতে প্রতিবছর গম উৎপাদন করেন। উৎপাদিত গমের সম্পূর্ণ অংশ তিনি বর্তমান ভোগে ব্যবহার করেন না। বরং ভবিষ্যতে উৎপাদনের জন্য তিনি কিছু পরিমাণ। গম বীজ হিসেবে ব্যবহার করেন। অর্থাৎ, বীজ হিসেবে ব্যবহৃত গমের অংশ উৎপাদনের উৎপাদিত উপকরণ। এসব বৈশিষ্ট্য বিবেচনায় বলা যায়, উদ্দীপকে গমের বীজ মূলধন হিসেবে কাজ করছে।"
        },
        {
          "label": "ঘ",
          "question": "",
          "explanation": "উদ্দীপকের ন্যায় মূলধন দেশের অর্থনৈতিক উন্নয়নসহ আরও নানান ক্ষেত্রে গুরুত্বপূর্ণ ভূমিকা রাখে। 1 মূলধন মানুষের পরিশ্রমের ফলে উৎপাদিত সম্পদ যা সরাসরি ভোগ না করে পরবর্তীতে উৎপাদনের জন্য ব্যবহৃত হয়। এটি ছাড়া ব্যবসায় স্থাপন ও সম্প্রসারণ সম্ভব নয়। এটি উৎপাদনের গতিশীলতা বজায় রাখে। উদ্দীপকে জনাব আব্দুল একজন কৃষক।' তিনি তার জমিতে প্রতিবছর গম উৎপাদন করেন। উৎপাদিত গমের সম্পূর্ণ অংশ তিনি বর্তমানে ভোগে করেন না। এর কিছু অংশ তিনি বীজ হিসেবে পুনরায় উৎপাদনের কাজে ব্যবহার করেন। এক্ষেত্রে গমের বীজ মূলধন হিসেবে ব্যবহৃত হচ্ছে। গমের মতো কাঁচামাল ছাড়াও মুন্ত্রপাতি, আসবাবপত্র, নগদ অর্থসহ আরও অনেক কিছু মূলধন হিসেবে ব্যবহৃত হয়। মূলধন উৎপাদনের ধারাবাহিকতা বজায় রাখে। এর ফলে ব্যবসায় সম্প্রসারিত হয়। অনেক লোকের কর্মসংস্থানের সুযোগ সৃষ্টি হয়। ভোক্তারা নিত্যনতুন পণ্য ভোগের সুযোগ পায় এতে মানুষের জীবনযাত্রার মান বেড়ে যায়। তাছাড়া পর্যাপ্ত মূলধন থাকলে ব্যবসায়ীরা অধিক পরিমাণ পণ্য উৎপাদন করে বিদেশে রপ্তানি করতে পারে। এতে দেশের বৈদেশিক মুদ্রারা রিজার্ভ বেড়ে যাওয়ার সম্ভাবনা তৈরি হবে। এভাবে মূলধন দেশের অর্থনৈতিক উন্নয়নসহ নানান ক্ষেত্রে গুরুত্বপূর্ণ ভূমিকা রাখতে পারে"
        }
      ]
    },
    {
      "number": "4",
      "uddipok": "মি. রতন ব্যানাজী রাজশাহীতে একটি পাটকল গড়ে তেলেন। উক্ত কারখানায় উন্নতমানের পাটজাত পণ্য উৎপাদিত হয়। অল্প দিনের মধ্যেই উৎপাদিত পণ্যের চাহিদা বেড়ে যায়। এতে উৎপাদন বাড়ানোর প্রয়োজন দেখা দেয়। মি. রতন ব্যানার্জী দক্ষতা, স্বল্পমূল্যের ভূমি ও সন্তা শ্রম থাকা সত্ত্বেও তিনি পাটকলটির আয়তন বাড়াতে পারছেন না।",
      "tag": "DC 25",
      "sub_questions": [
        {
          "label": "ক",
          "question": "সমবায় সমিতি কী?",
          "explanation": "সমতার ভিত্তিতে একই শ্রেণিভুক্ত মানুষ সমবায় আইন অনুযায়ী নিজেদের অর্থনৈতিক উন্নয়নের লক্ষ্যে যে ব্যবসায় সংগঠন গড়ে তোলে তাকে সমবায় সমিতি বলে।"
        },
        {
          "label": "খ",
          "question": "অংশীদারি সংগঠন বলতে কী বোঝায়?",
          "explanation": "দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে যে ব্যবসায় গড়ে তোলে তাকে অংশীদারি সংগঠন বলে। এ ব্যবসায় ১৯৩২ সালের অংশীদারি আইন অনুযায়ী পরিচালিত হয়। অংশীদারি ব্যবসায়ের মূলভিত্তি হলো চুক্তি। এর ভিত্তিতেই অংশীদারদের মধ্যে সম্পর্ক গড়ে ওঠে। ব্যবসায়ের লাভ-ক্ষতি ও দায়-দায়িত্বও চুক্তির ভিত্তিতেই বণ্টিত হয়।"
        },
        {
          "label": "গ",
          "question": "উৎপাদনের কোন উপকরণের অভাবে মি. রতন ব্যানাজী তার পাটকল সম্প্রসারণ করতে পারছেন না? ব্যাখ্যা করো।",
          "explanation": "উৎপাদনের 'মূলধন' উপকরণটির অভাবে মি. রতন ব্যানার্জী তার পাটকল সম্প্রসারণ করতে পারছেন না। আয় উপার্জনে ব্যবহৃত সম্পদের অংশই হলো মূলধন। মূলধনকে কাজে লাগিয়ে ব্যবসায় গঠন, পরিচালনা ও সম্প্রসারণ করা হয়। অধিক মূলধন বিনিয়োগ উৎপাদন ক্ষমতা বাড়াতে সহায়তা করে। উদ্দীপকের মি. রতন ব্যানার্জী রাজশাহীতে একটি পাটকল গড়ে তোলেন। উক্ত কারখানায় উৎপাদিত পণ্য উন্নতমানের হওয়ার অল্প দিনে এর চাহিদা বেড়ে যায়। এতে উৎপাদন বাড়ানোর প্রয়োজনীয়তা দেখা দেয়। কিন্তু মি. রতন ব্যানার্জীর দক্ষতা, স্বল্পমূল্যের ভূমি ও সস্তা শ্রম থাকা সত্ত্বেও পাটকলের আয়তন বাড়াতে পারছেন না। উৎপাদনের চারটি উপাদান (যথা: ভূমি, শ্রম, মূলধন ও সংগঠন) মধ্যে একমাত্র মূলধন উপাদানটির অনুপস্থিতি লক্ষ করা যাচ্ছে। পর্যাপ্ত মূলধন থাকলে তিনি কারখানার সম্প্রসারণ করতে পারতেন। ফলে চাহিদা অনুযায়ী পণ্য উৎপাদন বাড়ানো সম্ভব হতো। তাই উৎপাদনের মূলধন উপাদানটির অভাবেই মি. রতন ব্যানার্জী কারখানা সম্প্রসারণ করতে পারছেন না।"
        },
        {
          "label": "ঘ",
          "question": "তুমি কি মনে করো মি. রতন ব্যানাজীর কাজ আর শ্রমিকের কাজ এক? বিশ্লেষণ করো।",
          "explanation": "শ্রম দিলেও মি. রতন ব্যানার্জীর কাজ আর শ্রমিকের কাজ এক নয়। সাধারণ অর্থে, শ্রম বলতে উৎপাদন কাজে নিয়োজিত মানুষের শারীরিক ও মানসিক সব প্রচেষ্টাকে বোঝায়। এক্ষেত্রে মানসিক শ্রম মেধার মাধ্যমে আর শারীরিক শ্রম শরীরের শক্তির মাধ্যমে সম্পন্ন হয়। মি. রতন ব্যানাজীর একটি পাটকল রয়েছে। উক্ত কারখানায় তিনি উন্নতমানের পাটজাত পণ্য উৎপাদন করেন। কারখানার কাজ পরিচালনায় তিনি নিজের সাংগঠনিক দক্ষতার ব্যবহার করেন। তিনি নিজেই পরিকল্পনা, প্রণয়ন বাস্তবায়ন ও নিয়ন্ত্রণ করেন। এর পাশাপাশি কারখানা স্থাপনে ভূমি ও উৎপাদন কাজ পরিচালনার জন্য দক্ষ শ্রমিকের ব্যবস্থা করেন। মি. রতন ব্যানার্জী তার প্রতিষ্ঠানের মালিক ও ব্যবস্থাপক। তিনি উৎপাদন কাজে প্রত্যক্ষভাবে অংশ নেন না। কিন্তু তিনি কাঁচামাল হিসেবে পাট সংগ্রহ, মূলধন, মেশিন, শ্রমিক প্রভৃতি সংগঠিত করেন। আবার, তিনি কাজগুলো নিজেই পরিকল্পনা ও নিয়ন্ত্রণ করে বাস্তবায়ন করেন। আর তার এসব কাজ মানসিক বুদ্ধিবৃত্তির মাধ্যমে করতে হয়। অনেক ক্ষেত্রে তাকে শারীরিক শ্রমও দিতে হতে পারে। তবে এক্ষেত্রে মানসিক শ্রমের পরিমাণটাই বেশি। অন্যদিকে, তার নিয়োগ করা শ্রমিকরা সরাসরি উৎপাদন কাজে অংশ নেন। কাঁচামাল বহন, মেশিন পরিচালনা, উৎপাদিত পণ্য মোড়কিকরণ প্রভৃতিতে শ্রমিকরা প্রত্যক্ষভাবে শারীরিক শ্রম দিয়ে থাকেন। তাই আমি মনে করি, শ্রম দিলেও মি. রতন ব্যানার্জীর কাজ এবং শ্রমিকের কাজ এক নয়।"
        }
      ]
    },
    {
      "number": "5",
      "uddipok": "এডভোকেট হাসান গ্রাহককে উন্নততর সেবা প্রদানের লক্ষ্যে হাসান এসোসিয়েট্স নামে একটি প্রতিষ্ঠান স্থাপন করেছেন। প্রথম পর্যায়ে প্রতিষ্ঠানটি তেমন সুনাম অর্জন করতে পারেনি বলে গ্রাহকদের উপকারে আসে এমন সব ধরনের ব্যবস্থা গ্রহণ করতে আগ্রহ প্রকাশ করছে।",
      "tag": "DC 25",
      "sub_questions": [
        {
          "label": "ক",
          "question": "ভোগ্য পণ্য কী?",
          "explanation": "ভোগ্য পণ্য বলতে ঐসব পণ্যকে বোঝায় যেগুলো ক্রেতারা নিজেদের ব্যক্তিগত বা পারিবারিক ভোগের জন্য কিনে থাকে।"
        },
        {
          "label": "খ",
          "question": "\"সেবা পচনশীল\" ব্যাখ্যা করো।",
          "explanation": "সেবা হলো কোনো কাজ বা সুবিধা, যা স্পর্শ করা যায় না কিন্তু মানুষের প্রয়োজন এবং অভাব মেটায়। সেবা এমন একটি বিষয়, যা অল্প সময়ের জন্যও সংরক্ষণ করা যায় না। ঐ সেবার উপযোগিতা নষ্ট হয়ে যায়। যেমন কেউ যদি ভ্রমণে বাংলাদেশ বিমানের টিকেট কেনে এবং সময়মতো বিমানে উঠতে না পারে, তাহলে সে টিকেট আর কার্যকর হয় না। এছাড়াও হোটেলের কক্ষ খালি থাকা, সিনেমা হলের খালি আসন প্রভৃতি সেবার পচনশীলতা প্রকাশ করে।"
        },
        {
          "label": "গ",
          "question": "এডভোকেট হাসান গ্রাহকদের উপকারে কোন বিষয়ের ওপর অধিক গুরুত্বারোপ করছেন? ব্যাখ্যা করো।",
          "explanation": "এডভোকেট হাসান গ্রাহকদের উপকারে সেবার ওপর অধিক গুরুত্বারোপ করেছেন। যা দেখা যায় না, স্পর্শ করা যায় না কিন্তু অনুভব করা যায় এবং ভোস্তার প্রয়োজন মেটাতে পারে তা-ই সেবা। সেবা ভোগ করে ভোক্তারা উপযোগ নিঃশেষ করে। ডাক্তারের পরামর্শ, আইনজীবীর পরামর্শ, শিক্ষকের পাঠদান প্রভৃতি হলো সেবার উদাহরণ। উদ্দীপকের এডভোকেট হাসানের 'হাসান এসোসিয়েটস্' নামে একটি প্রতিষ্ঠান রয়েছে। এখানে তিনি গ্রাহকদের উন্নততর সেবা প্রদান করেন। প্রথম পর্যায়ে প্রতিষ্ঠানটি তেমন সুনাম অর্জন করতে পারেনি। তাই গ্রাহকদের উপকারে আসে এমন সব ধরনের ব্যবস্থা গ্রহণ করতে। আগ্রহ প্রকাশ করে। এক্ষেত্রে এডভোকেটের দেওয়া বিভিন্ন আইনি পরামর্শ কেবল অনুভব করা যায়। এগুলো দেখা ও স্পর্শ করা যায় না। গ্রাহকরা এসব সেবা ভোগ করে উপযোগ নিঃশেষ করে। এসব বৈশিষ্ট্য। বিবেচনায় বলা যায়, এডভোকেট হাসান গ্রাহকদের উপকারে সেবার ওপর অধিক গুরুত্বারোপ করেছেন।"
        },
        {
          "label": "ঘ",
          "question": "গ্রাহকদের উপকারে সব ধরনের ব্যবস্থা গ্রহণের সিদ্ধান্ত কতটুকু যুক্তিসঙ্গত বলে তুমি মনে করো? অভিমত দাও।",
          "explanation": "গ্রাহকদের উপকারে সব ধরনের ব্যবস্থা গ্রহণের সিদ্ধান্ত সম্পূর্ণ যুক্তিসঙ্গত বলে আমি মনে করি। বর্তমান প্রতিযোগিতামূলক বাজারে টিকে থাকতে ক্রেতা সন্তুষ্টি অর্জন অত্যন্ত জরুরি। আর এর জন্য গ্রাহকদের রুচি, পছন্দ ও চাহিদা অনুযায়ী পণ্য বা সেবা সরবরাহ করতে হয়। এতে গ্রাহকরা সন্তুষ্ট থাকে, যা ব্যবসায়ের সফলতা অর্জনকে ত্বরান্বিত করে। উদ্দীপকের এডভোকেট হাসানের সেবাদানকারী একটি প্রতিষ্ঠান রয়েছে। এর নাম হাসান এসোসিয়েট্স। এখানে তিনি গ্রাহকদের উন্নততর আইনি সেবা প্রদান করেন। প্রথম পর্যায়ে প্রতিষ্ঠানটি তেমন সুনাম অর্জন করতে পারেনি। তাই গ্রাহকদের উপকারে আসে এমন সব ধরনের ব্যবস্থা গ্রহণ করতে আগ্রহ প্রকাশ করে। গ্রাহকরা চাহিদা অনুযায়ী সেবা পেয়ে হাসান এসোসিয়েটস এর ওপর সন্তুষ্ট হবে। সন্তুষ্ট গ্রাহকগণ আরও নতুন নতুন গ্রাহক সৃষ্টিতে ভূমিকা রাখবে। এতে প্রতিষ্ঠানের সুনাম ছড়িয়ে যাবে। ধীরে ধীরে প্রতিষ্ঠানের গ্রাহক সংখ্যা বাড়বে। ফলে এডভোকেট হাসানের ব্যবসায়টি সম্প্রসারিত হবে। তার আয় ও মুনাফা বাড়ার সম্ভাবনা তৈরি হবে। তাই বলা যায়, গ্রাহকদের উপকারে সব ধরনের ব্যবস্থা গ্রহণের সিদ্ধান্ত সম্পূর্ণ যৌক্তিক।"
        }
      ]
    },
    {
      "number": "6",
      "uddipok": "জনাব আবির একটি হস্তশিল্পজাত প্রতিষ্ঠানের মালিক। তিনি বিভিন্ন হস্তশিল্পজাত পণ্য নিজস্ব শো-রুমের মাধ্যমে বিক্রয় করেন। তিনি ভালো মানের পণ্য তৈরির ওপর সর্বাধিক গুরুত্ব আরোপ করেন। এজন্য কারখানাতে তিনি অতিরিক্ত কোয়ালিটি কন্ট্রোলার নিয়োগ দিয়েছেন। বিক্রয় বৃদ্ধি পাওয়ায় এখন জনাব আবির শো-রুমটি সম্প্রসারণের সিদ্ধান্ত নিয়েছেন।",
      "tag": "DC 25",
      "sub_questions": [
        {
          "label": "ক",
          "question": "সেবা কি সংরক্ষণ করা যায়?",
          "explanation": "না, সেবা সংরক্ষণ করা যায় না।"
        },
        {
          "label": "খ",
          "question": "দ্রব্য বা পণ্য বলতে কী বোঝায়?",
          "explanation": "দ্রব্য বা পণ্য হলো দৃশ্যমান কোনো বস্তু যা মানুষের প্রয়োজন ও অভাব মেটায়। দ্রব্যের নির্দিষ্ট স্বাদ, গন্ধ ও ওজন আছে। কেউ চাইলেই একে স্পর্শ করতে পারে। এর নির্দিষ্ট আকৃতি আছে। উদাহরণ হিসেবে বলা যায়-গাড়ি, টিভি, ফ্রিজ। এগুলো স্পর্শযোগ্য এবং দৃশ্যমান।"
        },
        {
          "label": "গ",
          "question": "জনাব আবির উৎপাদন ব্যবস্থাপনার কোন প্রবণতার প্রতি গুরুত্ব দিয়েছেন? ব্যাখ্যা করো।",
          "explanation": "জনাব আবির উৎপাদন ব্যবস্থাপনার 'গুণগত মানের পণ্য উৎপাদন' প্রবণতার প্রতি গুরুত্ব দিয়েছেন। বর্তমান তীব্র প্রতিযোগিতামূলক বাজারে টিকে থাকতে ক্রেতা সন্তুষ্টি অর্জন অত্যন্ত গুরুত্বপূর্ণ। আর ক্রেতা সন্তুষ্টি অর্জন করতে গুণগত মানসম্পন্ন পণ্য উৎপাদন করতে হয়। তাই বর্তমানে উৎপাদন ব্যবস্থাপনায় পণ্যের গুণগত মানের ওপর অধিক গুরুত্ব দেওয়া হয়। উদ্দীপকের জনাব আবির একটি হস্তশিল্পজাত প্রতিষ্ঠানের মালিক। তিনি বিভিন্ন হস্তশিল্পজাত পণ্য নিজস্ব শো-রুমের মাধ্যমে বিক্রি করেন। এক্ষেত্রে তিনি ভালো মানের পণ্য তৈরির ওপর সর্বাধিক গুরুত্ব আরোপ করেন। ফলে ক্রেতারা মানসম্পন্ন পণ্য পেয়ে সন্তুষ্ট হয়। এভাবে প্রতিযোগিতার বাজারে টিকে থাকা তার জন্য সহজ হয়। আর এসব কাজ সম্পাদন করা হয় উৎপাদন ব্যবস্থাপনার মাধ্যমে। তাই বলা যায়, উদ্দীপকে উৎপাদন ব্যবস্থাপনার 'গুণগত মানের পণ্য উৎপাদন' প্রবণতা ফুটে ওঠেছে।"
        },
        {
          "label": "ঘ",
          "question": "তুমি কি মনে করো মানসম্পন্ন পণ্য তৈরি উদ্দীপকের প্রতিষ্ঠানটির বিক্রয় বৃদ্ধির কারণ? ব্যাখ্যা করো।",
          "explanation": "মানসম্পন্ন পণ্য তৈরি উদ্দীপকের প্রতিষ্ঠানটির বিক্রয় বৃদ্ধির মূল কারণ বলে আমি মনে করি। মান হলো পণ্যের গুণগত বৈশিষ্ট্য, যা ক্রেতাদের ঐ পণ্যের প্রতি আকৃষ্ট করে। উন্নতমানের পণ্য প্রতিষ্ঠানের সামগ্রিক ব্যয় ও অপচয় কমাতে সাহায্য করে। তাছাড়া মানসম্পন্ন পণ্য ক্রেতা সন্তুষ্টি অর্জনের সহায়ক। জনাব আবিরের একটি হস্তশিল্পজাত প্রতিষ্ঠান রয়েছে। এ প্রতিষ্ঠানে তৈরিকৃত পণ্য তিনি নিজস্ব শো-রুমের মাধ্যমে বিক্রি করেন। পণ্য তৈরির ক্ষেত্রে তিনি এর মানের প্রতি সর্বাধিক গুরুত্ব দেন। এজন্য তিনি কারখানাতে অতিরিক্ত কোয়ালিটি কন্ট্রোলার নিয়োগ দিয়েছেন। ফলে তার পণ্যের বিক্রি বেড়েছে। কোয়ালিটি কন্ট্রোলের ব্যবস্থা করায় জনাব আবিরের উৎপাদিত পণ্য ক্রেতাদের প্রত্যাশা পূরণে সক্ষম হয়েছে। আর ক্রেতাদের প্রত্যাশা পূরণে সক্ষম পণ্যই মানসম্মত পণ্য। এমন পণ্য উৎপাদনের মাধ্যমে প্রতিষ্ঠানটির অপচয় কমে গিয়েছে। এতে উৎপাদন ব্যয়ও কমেছে। ফলে ক্রেতারা স্বল্পমূল্যে মানসম্মত পণ্য ভোগ করতে পারছে। এর ফলে ক্রেতারা বেশি পরিমাণে পণ্য কিনছে, যা প্রতিষ্ঠানের মুনাফা বাড়াতে সহায়তা করছে। তাই আমি মনে করি, মানসম্মত পণ্য তৈরি উদ্দীপকের প্রতিষ্ঠানটির বিক্রয় বেড়ে যাওয়ার মূল কারণ।"
        }
      ]
    },
    {
      "number": "7",
      "uddipok": "Walton Auto Mobile কোম্পানি সম্প্রতি বাংলাদেশে অটোবাইক উৎপাদনের অনুমতি পেয়েছে। তারা গতানুগতিক অটোবাইকের পরিবর্তে নতুন ডিজাইনের অটোবাইক বাজারে ছাড়ার জন্য পরিকল্পনা করেছে। এ লক্ষ্যে তারা ডিজাইন প্রণয়নের কাজ করে যাচ্ছে। তাদের দৃঢ় বিশ্বাস যে, তাদের সফলতা আসবে এবং ক্রেতা সন্তুষ্টি বিধানেও তারা সমর্থ্য হবে।",
      "tag": "DC 25",
      "sub_questions": [
        {
          "label": "ক",
          "question": "উপযোগ সংযোগ কী?",
          "explanation": "পণ্যের বর্তমান উপযোগের সাথে নতুন সুযোগ-সুবিধা সংযুক্ত করে ডিজাইন করা হলে তাকে উপযোগ সংযোগ বলে।"
        },
        {
          "label": "খ",
          "question": "ব্যবহারিক ডিজাইন বলতে কী বোঝায়? ব্যাখ্যা করো।",
          "explanation": "যে পণ্য ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয় তাকে ক্রিয়াগত বা ব্যবহারিক ডিজাইন বলে। সচেতন ক্রেতারা পণ্য কেনার ক্ষেত্রে এর উপযোগিতা এবং স্থায়িত্ব দেখে কেনে। কেননা এ ধরনের ক্রেতারা ব্যয়িত অর্থ থেকে তুলনামূলক বেশি উপযোগ বা সুবিধা পেতে চায়। যেমন: বাংলালিংক, টেলিটক ও গ্রামীণফোন তাদের বিক্রীত সিমে 4G সুবিধা দেওয়ায় বাজারে তাদের সিমের ব্যবহারিক উপযোগিতা এবং স্থায়িত্ব বেড়েছে। তাই বলা যায়, ব্যবহারিক ডিজাইন পণ্যের উপযোগিতা ও স্থায়িত্ব বাড়ায়।"
        },
        {
          "label": "গ",
          "question": "পণ্যটির ডিজাইন প্রণয়নে Walton কোম্পানিটি সর্বপ্রথম যে কাজটি সম্পাদন করবে তা ব্যাখ্যা করো।",
          "explanation": "পণ্যটির ডিজাইন প্রণয়নে Walton কোম্পানি সর্বপ্রথম 'উদ্যোগ গ্রহণ' কাজটি সম্পাদন করবে। 'উদ্যোগ গ্রহণ' পণ্য ডিজাইনের প্রথম ধাপ। এ ধাপে প্রতিষ্ঠান বিবেচনা করে পণ্যের নতুন ডিজাইনের উদ্যোগ নেওয়া আদৌ লাভজনক হবে কি না। কোনো ডিজাইন লাভজনক মনে না হলে পরবর্তী ধাপের, কাজগুলো। আর করা হয় না। Walton Auto Mobile কোম্পানি সম্প্রতি বাংলাদেশে অটোবাইক উৎপাদনের অনুমতি পেয়েছে। তারা গতানুগতিক অটোবাইকের পরিবর্তে নতুন ডিজাইনের অটোবাইক বাজারে ছাড়তে চায়। এক্ষেত্রে, নতুন ডিজাইন প্রণয়ন কোম্পানির জন্য সুফল বয়ে আনবে কি না তা বিবেচনা করা দরকার। নতুন ডিজাইন আসলেই লাভজনক মনে হলে পরবর্তী ধাপের কাজ শুরু করার প্রেষণা তৈরি হবে। তাই পণ্য ডিজাইনের শুরুতেই Walton Auto Mobile কে লাভজনকতা বিচার করে পণ্য ডিজাইনের উদ্যোগ গ্রহণ করতে হবে।"
        },
        {
          "label": "ঘ",
          "question": "\"অটোবাইক ডিজাইনের ক্ষেত্রে কোম্পানিকে অবশ্যই একটি ধারাবাহিক কার্যপন্থা অবলম্বন করতে হবে\"-এ বক্তব্যের যথার্থতা মূল্যায়ন করো।",
          "explanation": "\"অটোবাইক ডিজাইনের ক্ষেত্রে কোম্পানিকে অবশ্যই একটি ধারাবাহিক কার্যপন্থা অবলম্বন করতে হবে।\"- এ বক্তব্যটি যথার্থ। পণ্য ডিজাইন একটি পর্যায়ক্রমিক কাজ। এটি ধারাবাহিক প্রক্রিয়ার মধ্য দিয়ে সম্পন্ন করা হয়। এক্ষেত্রে উদ্যোগ নেওয়ার মাধ্যমে কাজ শুরু হয়। এরপর ধারণা উন্নয়ন, প্রতিষ্ঠানের সামর্থ্য বিশ্লেষণ, পরীক্ষামূলক উৎপাদন ও সবশেষে চূড়ান্ত উৎপাদনের মাধ্যমে পণ্য ডিজাইনের কাজটি শেষ হয়। Walton Auto Mobile কোম্পানি অটোবাইক উৎপাদনের অনুমতি পায়। তাই প্রতিষ্ঠানটি নতুন ডিজাইনের অটোবাইক বাজারে ছাড়ার পরিকল্পনা করেছে। এ লক্ষ্যে তারা ডিজাইন প্রণয়নের কাজ করে যাচ্ছে। আর তাদের বিশ্বাস তারা ক্রেতা সন্তুষ্টি অর্জনে সক্ষম হবে। Walton Auto Mobile কে পণ্য ডিজাইনের পাঁচটি ধারাবাহিক পর্যায়ের মধ্য দিয়ে যেতে হবে। প্রথমে তাদেরকে পণ্য ডিজাইনের উদ্যোগ নিতে হবে। এরপর নতুন ডিজাইন সম্পর্কে বেশ কিছু উপায়ে (যেমন: ভোক্তা জরিপ, ক্রেতার রুচি ও পছন্দ পর্যালোচনা, প্রতিযোগী পণ্য বিশ্লেষণ প্রভৃতি) ধারণা উন্নয়ন করতে হবে। এরপর তৃতীয় ধাপে ধারণা অনুযায়ী পণ্য উৎপাদনের সামর্থ্য আছে কি না তা যাচাই করতে হবে। এ স্তরের বিশ্লেষণকে উৎপাদনমুখী পর্যায় হিসেবে বিবেচনা করা হয়। এর পরবর্তী ধাপে নতুন ডিজাইন অনুযায়ী অল্প পরিমাণে পণ্য উৎপাদন করতে হবে। পরীক্ষামূলক উৎপাদনে পণ্যটি ক্রেতাসাধারণের কাছে গ্রহণযোগ্যতা পেলে চূড়ান্তভাবে পণ্যটি উৎপাদন করা হবে। এভাবে ধারাবাহিক কার্যপন্থা অবলম্বন করে Walton Auto Mobile কোম্পানিকে অটোবাইক ডিজাইন করতে হবে।"
        }
      ]
    },
    {
      "number": "8",
      "uddipok": "'বেবি কেয়ার' ঢাকার বাচ্চাদের পোশাক প্রস্তুতকারী একটি বিখ্যাত প্রতিষ্ঠান। এটি দীর্ঘদিন ধরে বিভিন্ন রং ও মডেলের ফ্যাশনেবল পোশাক তৈরি করে আসছে। 'বেবি কেয়ার' বর্তমানে অনেকগুলো শো-রুম স্থাপনের মাধ্যমে সম্পদের সর্বোচ্চ ব্যবহারের সিদ্ধান্ত নিয়েছে।",
      "tag": "DC 25",
      "sub_questions": [
        {
          "label": "ক",
          "question": "উৎপাদন ডিজাইন কী?",
          "explanation": "পণ্য উৎপাদনে নতুন প্রযুক্তি এবং উন্নয়ন কৌশল ব্যবহার করাকে পণ্য উৎপাদন ডিজাইন বলে।"
        },
        {
          "label": "খ",
          "question": "ক্রিয়াগত বা ব্যবহারিক ডিজাইন বলতে কী বোঝায়?",
          "explanation": "যে পণ্য ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয় তাকে ক্রিয়াগত বা ব্যবহারিক ডিজাইন বলে।। সচেতন ক্রেতারা পণ্য কেনার ক্ষেত্রে এর উপযোগিতা এবং স্থায়িত্ব দেখে কেনে। কেননা এ ধরনের ক্রেতারা ব্যয়িত অর্থ থেকে তুলনামূলক বেশি উপযোগ বা সুবিধা পেতে চায়। যেমন: বাংলালিংক, টেলিটক ও গ্রামীণফোন তাদের বিক্রীত সিমে 4G সুবিধা দেওয়ায় বাজারে তাদের সিমের ব্যবহারিক উপযোগিতা এবং স্থায়িত্ব বেড়েছে। তাই বলা যায়, ব্যবহারিক ডিজাইন পণ্যের উপযোগিতা ও স্থায়িত্ব বাড়ায়।"
        },
        {
          "label": "গ",
          "question": "'বেবি কেয়ার' পণ্য ডিজাইনের কোন ধরন অনুসরণ করছে? ব্যাখ্যা করো।",
          "explanation": "'বেবি কেয়ার' পণ্য ডিজাইনের ক্ষেত্রে নান্দনিক বা রুচিসম্মত ডিজাইন অনুসরণ করেছে। নান্দনিক ডিজাইনে পণ্যের মানকে গুরুত্ব না দিয়ে পণ্যের ডিজাইনকে ক্রেতাদের কাছে আকর্ষণীয় করে তোলা হয়। এক্ষেত্রে পণ্যের মান আগের মতো রেখেই পণ্যের রং, স্টাইল ও বাহ্যিক ডিজাইনে পরিবর্তন আনা হয়। 'বেবি কেয়ার' ঢাকায় অবস্থিত শিশুদের পোশাক প্রস্তুতকারী বিখ্যাত একটি প্রতিষ্ঠান। এটি দীর্ঘদিন ধরে শিশুদের জন্য বিভিন্ন রং ও মডেলের ফ্যাশনেবল পোশাক তৈরি করে আসছে। এক্ষেত্রে প্রতিষ্ঠানটি শিশুদের রুচি ও পছন্দকে গুরুত্ব দিয়েছে। শিশুরা সাধারণত বাহারি রং ও ডিজাইনের পোশাক পছন্দ করে। বিষয়টি বিবেচনায় রেখে প্রতিষ্ঠানটি সেই অনুযায়ী পোশাকের ডিজাইন করে। এক্ষেত্রে এটি পণ্যের মানে গুরুত্ব না দিলেও আকর্ষণীয় ডিজাইনে গুরুত্ব দেয়। এতে সহজেই পোশাকগুলো শিশুরা পছন্দ করে। ফলে প্রতিষ্ঠানটির বিক্রি বেড়ে যায়। আর প্রতিষ্ঠানটির এ ডিজাইন নান্দনিক ডিজাইনের সাথে সাদৃশ্যপূর্ণ। সুতরাং, 'বেবি কেয়ার' পণ্যের ক্ষেত্রে 'নান্দনিক ডিজাইন' ব্যবহার করেছে।"
        },
        {
          "label": "ঘ",
          "question": "সম্পদের সর্বোচ্চ ব্যবহারের জন্য 'বেবি কেয়ার'-এর নতুন শো-রুম স্থাপনের সিদ্ধান্তের যৌক্তিকতা বিশ্লেষণ করো।",
          "explanation": "সম্পদের সর্বোচ্চ ব্যবহারের জন্য 'বেবি কেয়ার'-এর নতুন শো-রুম স্থাপনের সিদ্ধান্ত অত্যন্ত যৌক্তিক বলে আমি মনে করি। স্বনামধন্য প্রতিষ্ঠানের বিভিন্ন কাজের ক্ষেত্রে প্রচুর লোকবলের প্রয়োজন হয়। এছাড়াও পণ্যের জন্য কাঁচামাল সরবরাহের পরিমাণও পণ্যের চাহিদা বাড়ার সাথে সাথে বাড়তে থাকে। এ পর্যায়ে প্রতিষ্ঠানের শ্রম ও মূলধন বাড়তি চাহিদার যোগানে ব্যবহার করা যায়। এতে সম্পদের সর্বোচ্চ ব্যবহার করা সম্ভব হয়। 'বেবি কেয়ার' ঢাকায় অবস্থিত শিশুদের পোশাক প্রস্তুতকারী বিখ্যাত একটি প্রতিষ্ঠান। এটি দীর্ঘদিন ধরে শিশুদের জন্য বিভিন্ন রং ও মডেলের পোশাক প্রস্তুত করে আসছে। প্রতিষ্ঠানটি বর্তমানে বাজারে বেশ ভালো অবস্থানে রয়েছে। তাই তারা ব্যবসায়কে আরও সম্প্রসারিত করার চিন্তা করছে। এজন্য দেশের বিভিন্ন শহরে প্রতিষ্ঠানটি নতুন শো-রুম স্থাপন করতে চায়। এর মাধ্যমে সম্পদের সর্বোচ্চ ব্যবহার নিশ্চিত করা যাবে। উদ্দীপকের প্রতিষ্ঠানটি বিভিন্ন শহরে শো-রুম স্থাপন করলে এর জনপ্রিয়তা সারাদেশে ছড়িয়ে পড়বে। ফলে এর পোশাকের চাহিদা আগের তুলনায় আরও বেড়ে যাবে। এক্ষেত্রে প্রতিষ্ঠানটি বিভিন্ন ডিজাইনের নতুন নতুন পণ্য প্রস্তুত করতে পারবে। ফলে পোশাক উৎপাদনে ব্যবহৃত কাঁচামালের যথাযথ ব্যবহার নিশ্চিত হবে। তাছাড়া এসব শো-রুমে প্রত্যক্ষ ও পরোক্ষভাবে অনেক লোকের কাজের সুযোগ সৃষ্টি হবে। এর মাধ্যমে তারা বেকারত্ব থেকে রক্ষা পাবে এবং জনসম্পদে পরিণত হবে। এভাবে 'বেবি কেয়ার' সম্পদের সর্বোচ্চ ব্যবহার নিশ্চিত করার মাধ্যমে ব্যবসায়ে সাফল্যের ধারা আসবে। সুতরাং, প্রতিষ্ঠানটির নতুন শো-রুম স্থাপনের সিদ্ধান্তটি যথার্থ হয়েছে।"
        }
      ]
    },
    {
      "number": "9",
      "uddipok": "অলি ফুড কোম্পানি বিভিন্ন ধরনের বেকারি দ্রব্য উৎপাদন করে থাকে। তবে প্রায়ই তাদের উৎপাদিত খাদ্যদ্রব্য সম্পর্কে ভোক্তাদের কোনো ত্রুটি না থাকা সত্ত্বেও নিম্নমানের পণ্য উৎপাদন হওয়ায় কোম্পানির মালিক খুবই চিন্তায় আছেন। তাছাড়া অলি ফুড কোম্পানির ম্যানেজার তাদের কারখানায় গিয়ে দেখেন তাদের উৎপাদিত পণ্যের তিন ভাগের এক ভাগ ত্রুটিপূর্ণ, যার জন্য উৎপাদন ব্যয়ও বৃদ্ধি পাচ্ছে।",
      "tag": "DC 25",
      "sub_questions": [
        {
          "label": "ক",
          "question": "প্রতিরোধমূলক ব্যয় কী?",
          "explanation": "পণ্য নিম্নমানের হওয়ার আগে বা নিম্নমান প্রতিরোধ করার জন্য যে ব্যয় সংঘটিত হয় তাকে প্রতিরোধমূলক ব্যয় বলে।"
        },
        {
          "label": "খ",
          "question": "মান নিয়ন্ত্রণ বলতে কী বোঝ?",
          "explanation": "নির্ধারিত মান অনুযায়ী পণ্য উৎপাদিত হচ্ছে কি না তা পর্যবেক্ষণ করা এবং কোনো বিচ্যুতি দেখা দিলে তা সংশোধনের ব্যবস্থা করাই হলো মান নিয়ন্ত্রণ। কোনো পণ্য উৎপাদনের আগে প্রতিষ্ঠান এর মান নির্দিষ্ট করে। উৎপাদন প্রক্রিয়ায় এ মান অনুসরণ করা হচ্ছে কি না তা মান নিয়ন্ত্রণের মাধ্যমে পর্যবেক্ষণ করা হয়। কোনো ত্রুটি-বিচ্যুতি দেখা দিলে তা সমাধানে কার্যকর ব্যবস্থাও নেওয়া হয়। তাই বলা যায়, মান নিয়ন্ত্রণ হলো ত্রুটি-বিচ্যুতি শনাক্তকরণ প্রক্রিয়া।"
        },
        {
          "label": "গ",
          "question": "অলি ফুড কোম্পানির ত্রুটিপূর্ণ পণ্য উৎপাদন হ্রাসে এপ্রাইজ্যাল কস্ট কী ধরনের ভূমিকা পালন করতে পারে?",
          "explanation": "অলি ফুড কোম্পানির ত্রুটিপূর্ণ পণ্য উৎপাদন হ্রাসে এপ্রাইজ্যাল কস্ট গুরুত্বপূর্ণ ভূমিকা রাখতে পারে। নিম্নমানের পণ্য উৎপাদনের কারণ অনুসন্ধানে প্রতিষ্ঠানকে কিছু ব্যয় করতে হয়। এ ব্যয়ের মাধ্যমে প্রতিষ্ঠান নিম্নমানের কারণ নির্ণয় ও ত্রুটি ঠিক করতে পারে। এ ধরনের ব্যয়ই হলো এপ্রাইজ্যাল কস্ট বা মূল্যায়ন ব্যয়। পরিদর্শন ও পরীক্ষণ ব্যয় মূল্যায়ন ব্যয়ের অন্তর্গত। উদ্দীপকের অলি ফুড কোম্পানি বিভিন্ন ধরনের বেকারি দ্রব্য উৎপাদন করে। বর্তমানে প্রতিষ্ঠানটির পণ্য নিম্নমানের হওয়ায় কোম্পানির মালিক, খুবই চিন্তিত। সম্প্রতি অলি ফুডের ম্যানেজার কারখানা পরিদর্শন করে দেখেন উৎপাদিত পণ্যের এক-তৃতীয়াংশ ত্রুটিপূর্ণ। এভাবে ত্রুটিপূর্ণ পণ্যের পরিমাপ করতে পরিদর্শন ব্যয় করা হয়। এছাড়া, পণ্যের মান খারাপ হওয়ার কারণ অনুসন্ধানে কোম্পানি পরীক্ষণ ব্যয় করতে পারে। এতে উপযুক্ত ব্যবস্থা গ্রহণের মাধ্যমে ত্রুটি দূর করা সহজ হবে। ফলে ধীরে ধীরে উৎপাদন ক্ষতি কমতে থাকবে। এভাবে এপ্রাইজ্যাল কস্ট ত্রুটিপূর্ণ পণ্য উৎপাদন কমাতে ভূমিকা রাখতে পারে।"
        },
        {
          "label": "ঘ",
          "question": "অলি ফুড কোম্পানির জন্য কোন ধরনের ব্যবস্থাপনা প্রয়োজন বলে তুমি মনে করো? যুক্তি দিয়ে বুঝিয়ে দাও।",
          "explanation": "অলি ফুড কোম্পনি জন্য মান ব্যবস্থাপনা প্রয়োজন বলে আমি মনে করি। মান ব্যবস্থাপনা হলো মানসম্মত পণ্য এবং সেবা তৈরি, মান নিয়ন্ত্রণ এবং পণ্য উৎপাদন ব্যয় কমানোর মাধ্যমে প্রতিষ্ঠানের মুনাফা বাড়ানোর প্রক্রিয়া। এটি ক্রেতা সন্তুষ্টি অর্জনের মাধ্যমে ব্যবসায়ের সফলতা অর্জনকে ত্বরান্বিত করে। এটি একটি ধারাবাহিক প্রক্রিয়া। উদ্দীপকের অলি ফুড কোম্পানি বিভিন্ন ধরনের বেকারি দ্রব্য উৎপাদন করে। কোম্পানিটির উৎপাদিত পণ্যের এক-তৃতীয়াংশ পণ্য ত্রুটিপূর্ণ পাওয়া গিয়েছে। এর ফলে তাদের উৎপাদন ব্যয়ও বেড়ে যাচ্ছে। এ বিষয়টি নিয়ে প্রতিষ্ঠানটির মালিক বেশ চিন্তিত। উদ্দীপকে পণ্যের ত্রুটি দূর করতে অলি ফুড কোম্পানির পণ্য ত্রুটিপূর্ণ হওয়ার কারণ খুঁজে বের করতে হবে। পরবর্তীতে যথাযথ ব্যবস্থা গ্রহণের মাধ্যমে পণ্যের ত্রুটি দূর করতে হবে। আর এ কাজটি করা সম্ভব মান ব্যবস্থাপনার মাধ্যমে। কারণ মান ব্যবস্থাপনা পণ্যের ধারাবাহিক মান উন্নয়নে সহায়তা করে। এতে ক্রেতারা মানসম্মত পণ্য ভোগ করতে পেরে সন্তুষ্ট হবে। ফলে, প্রতিষ্ঠানের বিক্রি ও মুনাফা বেড়ে যাওয়ার সম্ভাবনা তৈরি হবে। অতএব, অলি ফুড কোম্পানির জন্য মান ব্যবস্থাপনার অনুসরণ প্রয়োজন।"
        }
      ]
    },
    {
      "number": "10",
      "uddipok": "জনাব সোলাইমান টিস্যু পেপার উৎপাদনকারী একটি প্রতিষ্ঠানের মালিক। ভালো মানের টিস্যু উৎপাদনের জন্য তিনি শ্রমিকদের প্রশিক্ষণ দিয়েছেন। বিক্রয় বৃদ্ধির জন্য জনাব সোলাইমান মান নিয়ন্ত্রণের সিদ্ধান্ত নিয়েছেন।",
      "tag": "DC 25",
      "sub_questions": [
        {
          "label": "ক",
          "question": "মান নিশ্চিতকরণ কী?",
          "explanation": "পণ্য বা সেবার মান অর্জনের জন্য মান ব্যবস্থাপনার কার্যাবলির সুনির্দিষ্ট প্রয়োগকে মান নিশ্চিতকরণ বলে।"
        },
        {
          "label": "খ",
          "question": "মান ব্যবস্থাপনা বলতে কী বোঝায়?",
          "explanation": "মান ব্যবস্থাপনা হলো মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করা। প্রতিযোগিতামূলক ব্যবসায় পরিবেশে টিকে থাকার জন্য মানসম্মত পণ্য উৎপাদন করা অত্যাবশ্যক কাজ। মান ব্যবস্থাপন্মর মাধ্যমে মানসম্মত পণ্য তৈরি করায় একই ক্রেতা বারবার পণ্য কিনতে আগ্রহী হয় এবং বর্তমান ক্রেতারাও নতুন ক্রেতা সৃষ্টিতে ভূমিকা রাখে। এর মাধ্যমে প্রতিষ্ঠান ভোক্তা সন্তুষ্টি অর্জন করতে পারে এবং পণ্য বা সেবার ধারাবাহিক উন্নয়ন করতে পারে। তাই বর্তমানে ব্যবসায় প্রতিষ্ঠানগুলো মান ব্যবস্থাপনার ওপর গুরুত্ব দিয়ে থাকে।"
        },
        {
          "label": "গ",
          "question": "উদ্দীপকের সোলাইমান কর্তৃক শ্রমিকদের প্রদত্ত প্রশিক্ষণ ব্যয় কোন ধরনের ব্যয়? ব্যাখ্যা করো।",
          "explanation": "জনাব সোলাইমান কর্তৃক শ্রমিকদের প্রদত্ত প্রশিক্ষণ ব্যয়টি প্রতিরোধমূলক ব্যয়। পণ্য নিম্নমানের হওয়ার আগে বা নিম্নমান প্রতিরোধ করার জন্য প্রতিরোধমূলক ব্যয় নির্বাহ করা হয়। এর মধ্যে প্রশিক্ষণ ব্যয়, ত্রুটি চিহ্নিতকরণ ব্যয়, পুনঃডিজাইন ব্যয় অন্তর্ভূক্ত। এটি নিম্নমানের পণ্য উৎপাদন রোধে সহায়তা করে। উদ্দীপকের জনাব সোলায়মান টিস্যু পেপার উৎপাদনকারী একটি প্রতিষ্ঠানের মালিক। ভালো মানের টিস্যু উৎপাদনের জন্য তিনি কর্মীদের প্রশিক্ষণের ব্যবস্থা করেন। এতে কর্মীরা তাদের কাজে দক্ষ হয়ে ওঠবে। ফলে নিম্নমানের পণ্য উৎপাদনের ঝুঁকি কমে যাবে। ফলে ক্রেতারা গুণগত মানসম্পন্ন পণ্য পেয়ে সন্তুষ্ট হবে। এতে বিক্রি ও মুনাফা বেড়ে যাওয়ার সম্ভাবনা তৈরি হবে। এসব বৈশিষ্ট্যের আলোকে বলা যায়, জনাব সোলাইমান কর্তৃক শ্রমিকদের প্রদত্ত প্রশিক্ষণ ব্যয়টি প্রতিরোধমূলক ব্যয়ের অন্তর্গত।"
        },
        {
          "label": "ঘ",
          "question": "বিক্রয় বৃদ্ধির জন্য জনাব সোলাইমানের মান নিয়ন্ত্রণের সিদ্ধান্ত কতটুকু যৌক্তিক? বিশ্লেষণ করো।",
          "explanation": "বিক্রয় বৃদ্ধির জন্য জনাব সোলাইমানের মান নিয়ন্ত্রণের সিদ্ধান্ত সম্পূর্ণ যৌক্তিক। মান নিয়ন্ত্রণের ক্ষেত্রে পূর্বনির্ধারিত মানের সাথে উৎপাদিত পণ্যের মানের তুলনা করা হয়। এখানে মানের বিচ্যুতি ঘটলে তা সংশোধনের ব্যবস্থা করা হয়। মান নিয়ন্ত্রণ ব্যবস্থা পণ্য উৎপাদন বাড়ায় এবং উৎপাদন ব্যয় ও অপচয় কমাতে সহায়তা করে। উদ্দীপকের জনাব সোলইমান টিস্যু উৎপাদনকারী একটি প্রতিষ্ঠানের মালিক। তিনি টিস্যু উৎপাদনে কর্মীদের প্রশিক্ষণের ব্যবস্থা করেন। ফলে কর্মীরা দক্ষ হয়ে ওঠে মানসম্মত পণ্য উৎপাদন করতে পারে। বর্তমানে তিনি বিক্রয় বৃদ্ধির জন্য মান নিয়ন্ত্রণের সিদ্ধান্ত নিয়েছেন। মান নিয়ন্ত্রণ ব্যবস্থার মাধ্যমে তিনি প্রতিষ্ঠানের কাঁচামাল, যন্ত্রপাতি ও অন্যান্য উপকরণের যথাযথ ব্যবহার নিশ্চিত করতে পারবেন। কোনো ত্রুটি দেখা দিলে তা সংশোধনে যথাযথ ব্যবস্থা গ্রহণ করতে পারবেন। এভাবে প্রতিষ্ঠানে সকল উপকরণের সঠিক ব্যবহার নিশ্চিত করা গেলে কম খরচে পণ্য উৎপাদন করা সম্ভব হবে। তাছাড়া এর মাধ্যমে প্রতিষ্ঠানটির সম্পদের অপচয় কমানো সহজ হবে। এ ব্যবস্থার মাধ্যমে মানসম্মত পণ্য উৎপাদন করাও সম্ভব হবে। এতে ক্রেতারা কম মূল্যে মানসম্মত পণ্য কেনায় আকৃষ্ট হবে এবং পণ্যের বিক্রি বেড়ে যাওয়ার সম্ভাবনা তৈরি হবে। সুতরাং, জনাব সোলাইমান কর্তৃক মান নিয়ন্ত্রণের সিদ্ধান্ত প্রতিষ্ঠানটিকে বিক্রি বাড়াতে সহায়তা করবে।"
        }
      ]
    },
    {
      "number": "11",
      "uddipok": "মি. সাদিক একটি ওয়াটার পাম্প উৎপাদনকারী প্রতিষ্ঠানের মালিক। ত্রুটিযুক্ত পাম্প উৎপাদনের ফলে একজন ক্রেতা ক্ষতিগ্রস্ত হওয়ায় গতবছর মি. সফিককে মামলার পিছনে বেশ অর্থ ব্যয় করতে হয়। তার প্রতিষ্ঠানে কোয়ালিটি কন্ট্রোলার না থাকায় দিন দিন তার ব্যয় বেড়ে যাচ্ছে। সম্প্রতি মি. সাদিক ব্যয় হ্রাসের জন্য মান নিয়ন্ত্রণের সিদ্ধান্ত নিয়েছেন।",
      "tag": "DC 25,DC 25",
      "sub_questions": [
        {
          "label": "ক",
          "question": "",
          "explanation": "ISO পূর্ণরূপ International Organization for Standardization যা আন্তর্জাতিক বাণিজ্যের ক্ষেত্রে মান সনদ প্রদান করে থাকে।"
        },
        {
          "label": "খ",
          "question": "",
          "explanation": "ভোক্তার প্রত্যাশা অনুযায়ী পণ্যের মান নির্ধারণ, মানসংরক্ষণ ও উন্নয়ন এবং মান নিয়ন্ত্রণের যাবতীয় কার্যক্রমকে মান ব্যবস্থাপনা বলে। মান ব্যবস্থাপনা পণ্যের মানের নিশ্চয়তা প্রদান করে। পণ্যের মানের মধ্যে পণ্যের কার্যকারিতা, নির্ভরযোগ্যতা এবং স্থায়িত্ব ইত্যাদি অন্তর্ভুক্ত। এসব গুরুত্বপূর্ণ বৈশিষ্ট্য পণ্যের মধ্যে অন্তর্ভুক্ত হচ্ছে কিনা তা দেখা মান ব্যবস্থাপনার কাজ। এ সকল কাজের মাধ্যমে মান ব্যবস্থাপনা পণ্যের মান নিশ্চিত করে যা ক্রেতাদের পণ্য ক্রয়ে সহায়তা করে। মানসম্পন্ন পণ্য বিক্রয়ের ফলে পণ্যের প্রতি ইতিবাচক মনোভাব সৃষ্টির মাধ্যমে মুনাফা বৃদ্ধি পায়।"
        },
        {
          "label": "গ",
          "question": "",
          "explanation": "উদ্দীপকে মামলার জন্য ব্যয়িত অর্থ বাহ্যিক ব্যর্থতার ব্যয় হিসেবে বিবেচিত। পণ্য বিক্রয়ের পর ক্রেতার কাছে কোনো বিচ্যুতি ধরা পড়লে যে ব্যয় হয় তাকে বাহ্যিক ব্যর্থতার ব্যয় বলে। বিভিন্ন প্রকার ওয়ারেন্টি, গ্যারান্টি, মামলা পরিচালন ব্যয় উক্ত ব্যয়ের অন্তর্গত। উদ্দীপকে মি. সাদিক একটি ওয়াটার পাম্প উৎপাদনকারী প্রতিষ্ঠানের মালিক। গতবছর তার প্রতিষ্ঠানে উৎপাদিত ত্রুটিযুক্ত পাম্পের ফলে একজন ক্রেতা ক্ষতিগ্রস্ত হন। যার ফলে মি. সফিককে মামলার পেছনে বেশ অর্থ ব্যয় করতে হয়। এখানে দেখা যাচ্ছে, মি. সাদিকের পণ্য বিক্রয়ের পর ত্রুটি দেখা দেয়। এতে ক্রেতা ক্ষতিগ্রস্ত হলে তার কোম্পানির উপর মামলা দায়ের করে। এর জন্য তাকে ব্যয় বহন করতে হয়। উক্ত ব্যয়টি পণ্য বিক্রয়ের পর করায় তা বাহ্যিক ব্যর্থতার বায় হিসেবে বিবেচিত হবে।"
        },
        {
          "label": "ঘ",
          "question": "",
          "explanation": "ব্যয় হ্রাসের জন্য মি. সাদিকের মান নিয়ন্ত্রণের সিদ্ধান্তটি যৌক্তিক। পূর্বনির্ধারিত মান অনুযায়ী পণ্য উৎপাদন হচ্ছে কিনা তা তদারকি করা এবং কোনো বিচ্যুতি ঘটলে তা সংশোধনের ব্যবস্থা করাকে মান নিয়ন্ত্রণ বলে। মান নিয়ন্ত্রণ মান ব্যবস্থাপনার ঐতিহাসিক পটভূমির প্রাথমিক ব্যবস্থা। এর ফলে পণ্যের পরিকল্পিত মান ও উৎপাদিত মান সমন্বয় করা হয়। উদ্দীপকে মি. সাদিকের প্রতিষ্ঠানে বিগত বছর ত্রুটিযুক্ত পণ্যের জন্য বিপুল ব্যয় নির্বাহ করতে হয়। তিনি লক্ষ করেন তার প্রতিষ্ঠানে কোয়ালিটি কন্ট্রোলার না থাকার কারণে উক্ত ত্রুটি সংঘটিত হয়। এতে তার ব্যয় দিন দিন বৃদ্ধি পায়। তাই সম্প্রতি তিনি তার প্রতিষ্ঠানের পণ্যের মান নিয়ন্ত্রণের জন্য ব্যবস্থা গ্রহণ করেন। এক্ষেত্রে তিনি একজন কোয়ালিটি কন্ট্রোলার নিয়োগ দিতে পারেন। যিনি পণ্যের পরিকল্পিত মান অনুযায়ী পণ্য উৎপাদন হচ্ছে কিনা তা তদারকি করবেন এবং কোনো সমস্যা দেখা দিলে তা সংশোধনের ব্যবস্থা করবেন। তাই ত্রুটি সংঘটিত হওয়ার সাথে সাথে তা সংশোধন করতে পারলে বড় ধরনের ক্ষতি বা ব্যয় থেকে প্রতিষ্ঠানটি রক্ষা পাবে। তাই বলা যায়, মি. সাদিকের গৃহীত সিদ্ধান্তটি যৌক্তিক মান নিয়ন্ত্রণের মাধ্যমে পণ্যের মান কাঙ্ক্ষিত মাত্রায় রাখা সম্ভব। এতে পণ্য ও প্রতিষ্ঠান সম্পর্কে ক্রেতাদের মনে আগ্রহের সৃষ্টি করে এবং তারা স্থায়ী গ্রাহকে পরিণত হয়। উৎপাদনের প্রতিটি স্তরে মান নিয়ন্ত্রণের ক্ষেত্রে পূর্বনির্ধারিত মানের সাথে সম্পাদিত কাজের তুলনা করা হয় এবং কোনোরূপ বিচ্যুতি লক্ষ করা গেলে তাৎক্ষণিক সংশোধনের ব্যবস্থা গ্রহণ করা হয়। এর মাধ্যমে ক্রেতাকে সন্তুষ্ট করা যায় এবং প্রতিষ্ঠানের সুনাম বৃদ্ধির সাথে সাথে নতুন নতুন ক্রেতাকে আকৃষ্ট করা যায় । একইভাবে উদ্দীপকের প্রতিষ্ঠানটি মান নিয়ন্ত্রণের ব্যবস্থা গ্রহণ করলে তাদের পণ্যের ত্রুটি নিরসন হবে এবং ত্রুটিজনিত ব্যয় হ্রাস করে তাদের সুনাম পুনরায় ফিরে পাবে।"
        }
      ]
    }
  ]
}