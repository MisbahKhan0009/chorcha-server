{
  "title": "রাজশাহী বোর্ড ২০২২",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব মুজাহিদ রাজশাহীর বিভিনড়ব অঞ্চল থেকে আম সংগ্রহ করে স্থানীয় বাজারের বিভিন্ন পাইকারদের নিকট সরবরাহ করেন। চলতি মৌসুমে আমের ব্যাপক ফলন হয় এবং আমের দাম কমে যায়। এমতাবস্থায় তিনি অধিক মুনাফা লাভের আশায় কম দামে প্রচুর পরিমাণ আম ক্রয় করেন। কিন্তু নির্দিষ্ট সময়ের মধ্যে সেগুলো বিক্রয় করতে ব্যর্থ হন। ফলে প্রচুর আম নষ্ট হয়ে যায় এবং তিনি যথেষ্ট ক্ষতির সম্মুখীন হন। তাই তিনি রাজশাহীর মতিহার থানা এলাকায় একটি আম জুস ফ্যাক্টরি স্থাপনের সিদ্ধান্ত নিয়েছেন এবং ভাবছেন আমের জুস, জেলী এবং আচার তৈরি করে বিক্রয় করতে পারলে বেশ লাভবান হবেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "মানুষ তার শ্রম ও বুদ্ধিমত্তা দিয়ে প্রাকৃতিক সম্পদে যে বিনিময়যোগ্য বাড়তি উপযোগ সৃষ্টি করে তাকে উৎপাদন বলে।"
        },
        {
          "label": "খ",
          "question": "",
          "explanation": "সেবা কার্যক্রমের মাধ্যমে সেবাগত উপযোগ সৃষ্টি হয়। গ্রাহকদের প্রয়োজন পূরণে সমর্থ এমন কোনো কাজ, সুবিধা বা তৃপ্তিকে সেবা বলে । প্রত্যেকটা মানুষই নানান ধরনের সেবার প্রত্যাশা করে। প্রতিটি সৃষ্ট সেবার মধ্যে মানুষের অভাব পূরণের যে সামর্থ্য বিদ্যমান থাকে তাকেই সেবাগত উপযোগ বলে। যেমন- ডাক্তার কর্তৃক রোগীকে সেবা প্রদান, শিক্ষক কর্তৃক পাঠদান প্রভৃতি সেবাগত উপযোগের উদাহরণ।"
        },
        {
          "label": "গ",
          "question": "",
          "explanation": "উদ্দীপকে জনাব মুজাহিদ পরিবহনের মাধ্যমে স্থানগত উপযোগ সৃষ্টি করেন । কোনো পণ্যসামগ্রী একস্থান থেকে অন্যস্থানে পৌঁছানোর ফলে যে উপযোগ সৃষ্টি হয় তাকে স্থানগত উপযোগ বলে।মূলত পণ্য সামগ্রী উৎপাদনে স্থান এবং ভোক্তাদের অবস্থানের মধ্যে যে দূরত্ব থাকে তা কমানোর জন্যই স্থানগত উপযোগ সৃষ্টির প্রয়োজন হয়। স্থানগত উপযোগ সৃষ্টিতে পরিবহন ব্যবস্থা গুরুত্বপূর্ণ ভূমিকা পালন করে থাকে। উদ্দীপকের জনাব মুজাহিদ রাজশাহীর বিভিন্ন অঞ্চল থেকে আম সংগ্রহ করে স্থানীয় বাজারের বিভিন্ন পাইকারদের নিকট সরবরাহ করেন। এরূপ সরবরাহের মাধ্যমে জনাব মুজাহিদ আমের স্থানগত উপযোগ সৃষ্টি করে থাকেন। অর্থাৎ তিনি রাজশাহীর বিভিন্ন আমবাগান থেকে আম ক্রয় করে সংগ্রহ করেন। পরবর্তীতে উক্ত আমগুলোকে তিনি পরিবহন ব্যবস্থার মাধ্যমে স্থানীয় বাজারে পৌঁছান এবং সেখানে পাইকারদের নিকট সরবরাহ করেন। এতে স্বত্বগত উপযোগও সৃষ্টি হয়ে থাকে। তবে উদ্দীপকের বিবেচনায় এখানে স্থানগত উপযোগ সৃষ্টি সর্বাধিক গুরুত্ব বহন করে।তাই বলা যায়, উদ্দীপকের জনাব মুজাহিদ স্থানগত উপযোগ সৃষ্টি করেন।"
        },
        {
          "label": "ঘ",
          "question": "",
          "explanation": "উদ্দীপকে জনাব মুজাহিদ কর্তৃক গৃহীত জুস ফ্যাক্টরি স্থাপন করে আমের রূপগত উপযোগ সৃষ্টির যে সিদ্ধান্ত নিয়েছেন তা যথার্থ ও যৌক্তিক বলে আমি মনে করি। দ্রব্যকে একরূপ হতে অন্যরূপে রূপান্তরের মাধ্যমে ভোক্তা ও গ্রাহকের চাহিদা মোতাবেক যে বিশেষ উপযোগ সৃষ্টি করা হয়, তাকে রূপগত উপযোগ বলে। পণ্যকে ব্যবহার উপযোগী করার জন্য রূপগত উপযোগ সৃষ্টি করা অত্যন্ত গুরুত্বপূর্ণ। বিভিন্ন ধরনের উৎপাদন রূপগত উপযোগ সৃষ্টি করে থাকে। যেমন আম থেকে জুস ও আচার তৈরি, লোহা থেকে বিভিন্ন যন্ত্রপাতি তৈরি, মাটি দিয়ে বিভিন্ন হাতের পাতিল তৈরি ইত্যাদি। উদ্দীপকের জনাব মুজাহিদ রাজশাহীর বিভিন্ন অঞ্চল থেকে আম সংগ্রহ করে স্থানীয় বাজারের বিভিন্ন পাইকারদের নিকট বিক্রয় করেন। চলতি মৌসুমে আমের ব্যাপক ফলন হয় এবং আমের দাম কমে যায়। এমতাবস্থায় তিনি অধিক মুনাফা লাভের আশায় কম দামে প্রচুর পরিমাণে আম ক্রয় করেন। কিন্তু নির্দিষ্ট সময়ের মধ্যে সেগুলো বিক্রয় করতে ব্যর্থ হন। ফলে প্রচুর আম নষ্ট হয়ে যায় এবং তিনি যথেষ্ট ক্ষতির সম্মুখীন হন। তাই তিনি রাজশাহীর মতিহার থানা এলাকায় একটি আমের জুস ফ্যাক্টরি স্থাপনের সিদ্ধান্ত নিয়েছেন এবং ভাবছেন আমের জুস, জেলী এবং আচার তৈরি করে বিক্রয় করতে পারলে বেশ লাভবান হবেন। এক্ষেত্রে সার্বিক পরিস্থিতি বিবেচনায় জনাব মুজাহিদের এরূপ সিদ্ধান্তের ফলে তিনি ব্যবসায়িকভাবে লাভবান হতে পারবেন বলে আশা করা যায়। উদ্দীপকের জনাব মুজাহিদ প্রথমদিকে আম ক্রয় করে তা বিভিন্ন পাইকারের নিকট সরবরাহ করতেন। কিন্তু শুধু এ ব্যবসায়ে নানান সীমাবদ্ধতা থাকায় এবং আর্থিক ক্ষতির সম্মুখীন হওয়ায় পরবর্তীতে মূলধন বিনিয়োগ করে নিজেই একটি আমের জুস ফ্যাক্টরি স্থাপনের সিদ্ধান্ত নিলেন। এর ফলে তিনি বেশি পরিমাণে আম ক্রয় করে সংরক্ষণ করে রাখতে পারবেন এবং বাজারের চাহিদা অনুযায়ী জুস, জেলী ও চাটনি তৈরি করে সরবরাহ করতে পারবেন। এর মাধ্যমে তার প্রতিষ্ঠানের মুনাফা অর্জন ক্ষমতাও বেশি হবে। এছাড়া তিনি বাগান থেকে আম সংগ্রহ করে সরাসরি জুস ও জেলী তৈরি করবেন। ফলে এক্ষেত্রে কোনোরকম মধ্যস্থব্যবসায়ীর দৌরাত্ম্য থাকবে না। তাই বলা যায়, জনাব মুজাহিদ কর্তৃক গৃহীত উদ্দীপকের সিদ্ধান্ত যৌক্তিক এবং লাভজনক হবে।"
        }
      ]
    },
    {
      "number": "2",
      "uddipok": "সুরমা কোম্পানি লিমিটেড ২০২০ সালের ৩য় কোয়ার্টারে ১০,০০০ পিস শার্ট তৈরি করেছে যার বিক্রয়মূল্য এককপ্রতি ১,০০০ টাকা। উক্ত উৎপাদনে ৫০ লক্ষ টাকার কাঁচামাল ব্যবহৃত হয়। এতে তাদের মোট যন্ত্রসময় ব্যয় হয়েছে ৫০০ ঘণ্টা যার মূল্য ঘণ্টা প্রতি ৬০ টাকা এবং শ্রমঘণ্টা ব্যয় হয়েছে ৪০০ ঘণ্টা যার মূল্য ৪০,০০০ টাকা। এছাড়া অন্যান্য খাতে আরও এক লক্ষ টাকা ব্যয় হয়। প্রতিষ্ঠানটির ১ম ও ২য় কোয়ার্টারে শ্রম উৎপাদনশীলতার পরিমাণ ছিল যথাক্রমে ২৭ এবং ২৬ একক।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "বিভিন্ন ধরনের বস্তুগত ও অবস্তুগত সামগ্রীর মধ্যে অভাব পূরণের যে ক্ষমতা বা গুণ বিদ্যমান রয়েছে তাকে ঐ সামগ্রীর উপযোগ বলে।"
        },
        {
          "label": "খ",
          "question": "",
          "explanation": "একসময়ে উৎপাদিত পণ্য সংরক্ষণ করে অন্যসময়ে যে বাড়তিউপযোগ পাওয়া যায় তাকে সময়গত উপযোগ বলে। গুদামজাতকরণ এর ফলে সময়গত উপযোগ সৃষ্টি হয়।একটি পণ্য উৎপাদন সময় হতে ভোগ করার সময় পর্যন্ত অনেক পার্থক্য লক্ষ্য করা যায়। ফলে উৎপাদিত পণ্য ভোগ করার সময় পর্যন্ত ধরে রাখার প্রয়োজন হয়।উৎপাদক নিজে বা মধ্যক ব্যবসায়ীর মাধ্যমে এভাবে পণ্য সংরক্ষণ করা বা গুদামজাত করণের মাধ্যমে সময়গত উপযোগ সৃষ্টি হয়ে থাকে।"
        },
        {
          "label": "গ",
          "question": "",
          "explanation": "সুরমা কোম্পানি লিমিটেড এর মোট উৎপাদনশীলতা নির্ণয় : এখানে, মোট উৎপাদনের মূল্য (১০,০০০ x ১,০০০) =১,০০,০০,০০০ টাকা মোট উপকরণের মূল্য (কাঁচামাল বাবদ) =৫০,০০,০০০ টাকা যন্ত্র সময় =৩০,০০০ টাকা শ্রম বায় =৪০,০০০ টাকা অন্যান্য বায় =১,০০,০০০ টাকা আমরা জানি, মোট উৎপাদনশীলতা = মোট উৎপাদনের মূল্য / মোট উৎপাদনের মূল্য =১,০০,০০,০০০ টাকা / (৫০,০০,০০০+৩০,০০০+৪০,০০০+১,০০,০০০)টাকা = ১,০০,০০,০০০ টাকা / ৫১,৭০,০০০ টাকা =১.৯৩ টাকা অতএব, মোট উৎপাদনশীলতা = ১.৯৩ টাকা (প্রায়)"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির ৩য় কোয়ার্টারের শ্রমের দক্ষতা মূল্যায়নের জন্য শ্রমের উৎপাদনশীলতা নির্ণয় করতে হবে। আমরা জানি, শ্রমের উৎপাদনশীলতা =মোট উৎপাদন একক / মোট শ্রমঘন্টা =১০,০০০ পিস / ৪০০ ঘন্টা =২৫ একক অতএব, শ্রমের উৎপাদনশীলতা ২৫ একক।"
        }
      ]
    },
    {
      "number": "3",
      "uddipok": "মি. পাপন দিনাজপুর জেলায় ২৫ বিঘা জমিতে গোলাপ ফুলের চাষ করেন এবং ঢাকার শাহবাগে ফুলের দোকানে বিμয় করেন। সম্প্রতি তিনি যানবাহন ও গুদামের জন্য ব্যাংক ঋণের আবেদন করেছেন। নিজস্ব পরিবহন ব্যবস্থা না থাকায় ফেব্রুয়ারি মাসে যথাসময়ে উত্তোলিত ফুল ঢাকায় সরবরাহ করা সম্ভব হয়নি। ফলে পাঁচ লক্ষ টাকার ফুল নষ্ট হয়ে যায়। সার্বিক বিষয় নিয়ে মি. পাপন চিন্তিত।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে মানবীয় উপাদান উৎপাদনের অন্যান্য উপকরণের মধ্যে সমন্বয়সাধন করে প্রতিষ্ঠানের উদ্দেশ্য অর্জন করে তাকে সংগঠন বলে।"
        },
        {
          "label": "খ",
          "question": "",
          "explanation": "উৎপাদন কাজে ব্যবহৃত মানুষের কায়িক ও মানসিক পরিশ্রমকে শ্রম বলে। শ্রম সর্বাপেক্ষা ধ্বংসশীল উপাদান। উৎপাদনের অন্যান্য উপাদান - সংরক্ষণ করা গেলেও শ্রমকে সংরক্ষণ করা যায় না। কারণ একজন শ্রমিক যদি একদিন কাজ না করে তাহলে তার উক্ত দিনের কাজ চিরকালের জন্য ধ্বংস হয়ে যায়। আবার বয়স বৃদ্ধির সাথে শ্রমিক তার শ্রমের যোগান দিতে পারে না তাই উক্ত শ্রমও পচে যায়। তাই শ্রম একটি পচনশীল উপাদান।"
        },
        {
          "label": "গ",
          "question": "",
          "explanation": "মি. পাপন উৎপাদনের ভূমি উপাদান ব্যবহার করে ফুল উৎপাদন করেন। প্রকৃতি প্রদত্ত সকল সম্পদ যা উৎপাদন কাজে ব্যবহৃত হয় তাকে ভূমি বলে। ভূমি উৎপাদনের মৌলিক উপাদান যার যোগান সীমিত এবং প্রকৃতি প্রদত্ত। মি. পাপন দিনাজপুর জেলায় ২৫ বিঘা জমিতে গোলাপ ফুলের চাষ করেন এবং ঢাকার শাহবাগে ফুলের দোকানে বিক্রয় করেন। উদ্দীপকের ফুল চাষের জন্য ব্যবহৃত জমি একটি প্রাকৃতিক সম্পদ এবং তাতে চাষকৃত ফুল প্রকৃতভাবে আবহাওয়া ও মাটির উর্বরতার উপর নির্ভর করে। এই আবহাওয়া প্রকৃতিপ্রদত্ত যা মানুষ সৃষ্টি বা ধ্বংস করতে পারে না। এই ভূমি প্রকৃতি আমাদের উপহারস্বরূপ প্রদান করে এবং উক্ত সম্পদটি উৎপাদন কাজে ব্যবহৃত হওয়ায় একে ভূমি বলে আখ্যায়িত করা যায়।"
        },
        {
          "label": "ঘ",
          "question": "",
          "explanation": "মি. পাপনের সমস্যা সমাধানে আমার সুপারিশ হচ্ছে উৎপাদনের অন্যতম উপাদান মূলধন ব্যবহার করে নিজস্ব পরিবহনের ব্যবস্থা করা। যে সকল সম্পদ পরবর্তীতে অতিরিক্ত সম্পদ বা আয় বৃদ্ধিতে সহায়তা করে তাকে মূলধন বলে। মূলধন উৎপাদনের উৎপাদিত উপাদান। এটি উৎপাদনের চালিকাশক্তি হিসেবে বিবেচিত। উদ্দীপকে মি. পাপন প্রাথমিক পর্যায়ে উৎপাদনের ভূমি উপকরণ ব্যবহার করে ফুল চাষ করেন। উক্ত ফুল তিনি ঢাকার শাহবাগে বিক্রয় করেন। তিনি যানবাহন ও গুদামের জন্য ব্যাংক ঋণের আবেদন করেছেন। বর্তমানে নিজস্ব পরিবহন ব্যবস্থা না থাকায় ফেব্রুয়ারি মাসে যথাসময়ে উত্তোলিত ফুল ঢাকায় সরবরাহ করা সম্ভব হয়নি। ফলে পাঁচ লক্ষ টাকার ফুল নষ্ট হয়ে যায়। উদ্দীপকে উক্ত ঋণ থেকে প্রাপ্ত অর্থ দিয়ে তিনি যদি নিজস্ব পরিবহনের ব্যবস্থা করেন তাহলে যথাসময়ে ফুল সরবরাহ করে লাভবান হতে পারবেন। উক্ত ঋণকৃত অর্থ একটি সম্পদ এবং তা পরবর্তীতে আয় বৃদ্ধিতে সহায়তা করে। অর্থাৎ উৎপাদনের মূলধন উপকরণ ব্যবহারের মাধ্যমে তিনি তার চিন্তা দূর করতে পারেন। উৎপাদনের চারটি উপাদানের মধ্যে ভূমি প্রকৃতির দান, মূলধন মানুষের সৃষ্টি। এর মধ্যে মূলধনকে বলা হয় উৎপাদনের উৎপাদিত উপাদান। কারণ প্রাকৃতিক সম্পদে মানুষ শ্রম ও সৃজনশীলতা প্রয়োগ করে পণ্যদ্রব্য উৎপাদন করে এবং সেই পণ্যদ্রব্যগুলো যখন পুনরায় আয় সৃষ্টির জন্য ব্যবহৃত হয় তখন তাকে মূলধন বলে। উদ্দীপকে মি. পাপন ব্যাংক ঋণের আবেদন করেছেন। সেই অর্থকে তিনি উৎপাদন কাজে বিনিয়োগ করে পরবর্তীতে আয় বৃদ্ধিতে ভূমিকা রাখবেন। এতে তার উৎপাদিত ফুল যথাসময়ে সরবরাহ করে মুনাফা নিশ্চিত করতে পারবেন বলে আশা করা যা য়।"
        }
      ]
    },
    {
      "number": "4",
      "uddipok": "জনাব হাকিম জামালপুরের নান্দিনা নামক স্থানে নিজস্ব ৫ বিঘা জমিতে ড্রাগন চাষ করেন এবং এজন্য তিনি নিজেই বীজ সংগ্রহ থেকে শুরু করে যাবতীয় কার্যাবলি সম্পাদন করেন। উৎপাদনসংক্রান্ত কার্যাবলি সম্পাদনের জন্য ৫ জন শ্রমিক নিয়োগ দেন। তিনি উৎপাদিত ফল নিজস্ব প্রতিষ্ঠানের মাধ্যমে স্থানীয় বাজারসহ পার্শ্ববর্তী অঞ্চলের বাজারে বিক্রয় করেন। সম্প্রতি দেশের বিভিনড়ব জেলায় তার উৎপাদিত ড্রাগনের চাহিদা সৃষ্টি হয়েছে। কিন্তু বর্ধিত চাহিদা মেটানোর জন্য প্রয়োজনীয় ভ‚মি ও অর্থ তার নেই। তাই তিনি তার বন্ধু হাসান ও কামালকে চুক্তিভিত্তিক সম্পর্কের ভিত্তিতে ব্যবসায়ে যুক্ত করার সিদ্ধান্ত গ্রহণ করেন। এক্ষেত্রে হাসান তার ৫ বিঘা জমি এবং কামাল ৫ লক্ষ টাকা উক্ত ব্যবসায়ে নিয়োগ করবেন বলে একমত হন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যখন পৃথক কয়েকটি ব্যবসায় প্রতিষ্ঠান অতিরিক্ত সুবিধাপ্রাপ্তির প্রত্যাশায় একত্রিত হয়ে একই ব্যবস্থাপনার অধীনে ব্যবসায়কার্য পরিচালনা করে তাকে ব্যবসায় জোট বলে।"
        },
        {
          "label": "খ",
          "question": "",
          "explanation": "By.যে সকল সম্পদ পরবর্তীতে অতিরিক্ত আয় বৃদ্ধিতে সহায়তা করে তাকে মূলধন বলে। মূলধন গঠনের পর্যায় মোট ৪টি। যথা- আর্থিক সঞ্জয় সৃষ্টি, সঞ্জয় সংগ্রহ এবং ঋণ দান ও আর্থিক সময়কে মূলধনে রূপান্তর। মানুষ যা আয় করে তা থেকে প্রথমে তার ভোগ ব্যয় নির্বাহ করে। উক্ত ভোগ ব্যয়ের পর যদি কোনো অংশ অবশিষ্ট থাকে তাহলে তা সঞ্জয় সৃষ্টি করে । উক্ত সঞ্চয় সংগ্রহ করে তা বিনিয়োগের মাধ্যমে মূলধন হিসেবে রূপান্তর করা হয় । তাই বলা হয়, মূলধন সঞ্চয়ের ফল।"
        },
        {
          "label": "গ",
          "question": "",
          "explanation": "জনাব হাকিমের প্রতিষ্ঠানটি একমালিকানা ব্যবসায় সংগঠন। একক মালিকানা দ্বারা গঠিত ও পরিচালিত ব্যবসায় সংগঠনকে একমালিকানা ব্যবসায় সংগঠন বলে। এ ধরনের সংগঠনে ব্যবসায়ের লাভক্ষতি মালিক একাই বহন করেন । উদ্দীপকে জনাব হাকিম জামালপুরের নান্দিনা নামক স্থানে ড্রাগন চাষ করেন। উক্ত কাজের জন্য তিনি নিজেই বীজ সংগ্রহ থেকে শুরু করে যাবতীয় কার্য সম্পাদন করেন এবং উৎপাদনসংক্রান্ত কার্যাবলি সম্পাদনের জন্য ৫ জন শ্রমিক নিয়োগ দেন। তিনি উৎপাদিত ফল নিজস্ব প্রতিষ্ঠানের মাধ্যমে স্থানীয় বাজারসহ পার্শ্ববর্তী অঞ্চলের বাজারে বিক্রয় করেন। যেহেতু তিনি একাই ব্যবসায়টি গঠন ও পরিচালনা করেন তাই এটাকে আমরা একমালিকানা ব্যবসায় বলতে পারি। এই ব্যবসায়সংক্রান্ত সকল সিদ্ধান্ত একক ব্যক্তি কর্তৃক গৃহীত হয়। মালিক নিজে ব্যবসায়ে প্রয়োজনীয় মূলধনের যোগান দেন, সব • ধরনের ঝুঁকি বহন করেন এবং প্রয়োজনে বিভিন্ন কাজের জন্য শ্রমিক নিয়োগ ও নিয়ন্ত্রণ করেন। এবং ব্যবসায় ক্ষেত্রে যাবতীয় লাভ- লোকসানের দায় গ্রহণ ও ভোগ করেন।তাই বলা যায়, জনার হাতিবের একমালিকানা ব্যবসায় সংগঠন।"
        },
        {
          "label": "ঘ",
          "question": "",
          "explanation": "উৎপাদিত পণ্যের চাহিদা বৃদ্ধির ফলে জনাব হাকিম কর্তৃক গৃহীত সিদ্ধান্তটি যৌক্তিক। এক্ষেত্রে তার সিদ্ধান্তটি হলো ব্যবসায়কে অংশীদারি ব্যবসায়ে রূপান্তর করা। দুই বা ততোধিক ব্যক্তি পরস্পর চুক্তিবদ্ধ হয়ে যে ব্যবসায় সংগঠন গড়ে তোলে তাকে অংশীদারি ব্যবসায় বলে। ১৯৩২ সালের অংশীদারি আইন অনুযায়ী এই ব্যবসায় সর্বনিম্ন ২ জন এবং সর্বোচ্চ ২০ জন সদস্য থাকতে পারে। তবে আর্থিক ও ব্যাংক ব্যবসায় ক্ষেত্রে সদস্যের সর্বোচ্চ সীমা ১০ জন। উদ্দীপকে প্রাথমিক পর্যায়ে জনাব হাকিম একটি একমালিকানা ব্যবসায় সংগঠন প্রতিষ্ঠা করেন। তিনি নিজস্ব ব্যবস্থাপনায় ড্রাগন ফল চাষ করেন এবং নিজস্ব প্রতিষ্ঠানের মাধ্যমে স্থানীয় বাজারসহ পার্শ্ববর্তী অঞ্চলের বাজারে বিক্রয় করেন। সম্প্রতি দেশের বিভিন্ন জেলায় তার উৎপাদিত ড্রাগনের চাহিদা সৃষ্টি হয়েছে। কিন্তু বর্ধিত চাহিদা মেটানোর জন্য প্রয়োজনীয় ভূমি ও অর্থ তার নেই। তাই তিনি তার বন্ধু হাসান ও কামালকে চুক্তিভিত্তিক সম্পর্কের ভিত্তিতে ব্যবসায়ে যুক্ত করার সিদ্ধান্ত গ্রহণ করেন। এক্ষেত্রে হাসান তার ৫ বিঘা জমি এবং কামাল ৫ লক্ষ টাকা উক্ত ব্যবসায়ে নিয়োগ করবেন বলে একমত হন। এরূপ সিদ্ধান্তের ফলে উক্ত প্রতিষ্ঠানটি অংশীদারি ব্যবসায় সংগঠনে রূপান্তর হবে। যা তাদের চাহিদা পূরণ করার জন্য একটি যৌক্তিক সিদ্ধান্ত। একমালিকানা ব্যবসায়ের ক্ষেত্রে আর্থিক সীমাবদ্ধতা, অল্প পুঁজি, কম সংসদ পরিচালক ইত্যাদি অসুবিধার কারণে অনেক সময় ব্যবসায় সম্প্রসারণ করা সম্ভব হয় না। এরকম পরিস্থিতি সামাল দিতে কতিপয় ব্যক্তি একত্রিত হয়ে পুঁজি বিনিয়োগ করে ব্যবসায় টি সম্প্রসারণ করতে পারে।এই কার্যক্রমটি অংশীদারি ব্যবসায় হিসেবে গণ্য হবে এবং ক্রেতার চাহিদা মোকাবেলা করে বৃহৎ পরিসরে ব্যবসায় সম্প্রসারণ করতে পারবে। তাই জনাব হাকিমের কয়েকজন বন্ধুকে নিয়ে নিয়ে জমি এবং অর্থ বিনিয়োগের মাধ্যমে অংশীদারি ব্যবসায় গঠনের সিদ্ধান্তটি যৌক্তিক।"
        }
      ]
    },
    {
      "number": "5",
      "uddipok": "দৃশ্যকল্প-১ : নিচের চিত্রটি লক্ষ কর : দৃশ্যকল্প-২ : জনাব আজিম বনানীতে ‘খাবার বাড়ি’নামে একটি হোটেল প্রতিষ্ঠা করেন। প্রতিষ্ঠানটিতে মানসম্মত খাবার সরবরাহ করা হয়। এছাড়া হোটেলটিতে বিশেষ শ্রেণির ভোক্তার জন্য বিশেষ বিশেষ সুবিধা প্রদান করা হয় এবং তাদের রুচি ও পছন্দ অনুযায়ী খাবার সরবরাহ করা হয়। প্রতিষ্ঠানটিতে দেশি ও বিদেশি কাস্টমারের উপস্থিতি বেড়ে যায়। ফলে প্রতিষ্ঠানটি দ্রæত সময়ের মধ্যে অধিকতর মুনাফা অর্জনে সক্ষম হয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে সকল দৃশ্যমান বস্তু মানুষের অভাব মেটাতে সক্ষম এবং বাজারে বিক্রয়ের উদ্দেশ্যে উপস্থাপন করা হয় তাকে দ্রব্য বলে।"
        },
        {
          "label": "খ",
          "question": "",
          "explanation": "যে সকল শিল্পকারখানা, ব্যাংক, ব্যবসায়-বাণিজ্য সরকারি মালিকানাধীন থাকে এবং সরকারি উদ্যোগে পরিচালিত হয় সেগুলোকে সরকারি খাত বলে। সরকার দেশের উন্নয়নসাধন ও রাষ্ট্র পরিচালনার জন্য বিশেষ কিছু ব্যবসায় কাজে জড়িত থাকে। এ সকল ব্যবসায় সরকারিভাবে পরিচালনা করা হয়। আমাদের দেশে বিভিন্ন শিল্পকারখানা, ব্যাংক ও অন্যান্য বাণিজ্যিক প্রতিষ্ঠান রয়েছে যা সরকার দ্বারা পরিচালিত ও নিয়ন্ত্রিত হয়। এ সকল প্রতিষ্ঠান মূলত সরকারি খাতের অন্তর্গত। যা সরকার পরিচালনসহ দেশের মানুষের উন্নয়নে ব্যাপক অবদান রাখে।"
        },
        {
          "label": "গ",
          "question": "",
          "explanation": "গ.দৃশ্যকল্প-১ এর চিত্রে চিহ্নিত অংশে সেবার নশ্বরতা বা পচনশীলতা বৈশিষ্ট্যের প্রতি ইঙ্গিত দেওয়া হয়েছে। যে সকল অদৃশ্যমান বিষয় মানুষের অভাব মেটাতে সক্ষম তাকে সেবা বলে।সেবার বিশেষ কিছু বৈশিষ্ট্য রয়েছে যার জন্য তা দ্রব্য থেকে আলাদা। সেবা দেখতে না পাওয়া গেলেও তার প্রবৃত্তির হার বর্তমানে অনেক বেশি।সেবার চারটি স্বতন্ত্র বৈশিষ্ট্য রয়েছে যা একে দ্রব্য থেকে আলাদা হিসেবে চিহ্নিত করে। উদ্দীপকের চিত্রে সেবার বৈশিষ্ট্য দৃশ্যমান । কিন্তু চিত্রে একটি বৈশিষ্ট্যের ক্ষেত্রে ফাঁকা ঘরে প্রশ্নবোধক চিহ্ন প্ৰদান করা হয়েছে। যা সেবার অন্যতম বৈশিষ্ট্য নশ্বরতা বা পচনশীলতাকে ইঙ্গিত করা হয়েছে।সেবা সর্বাপেক্ষা পচনশীল বিষয়।সেবা যখন প্রদান করা হয় তখনই তা গ্রহণ করতে হয়। পরবর্তীতে গ্রহণ করা বা সেবা সংরক্ষণ করে রাখার কোন উপায় নেই। তাই সেবাকে পচনশীল বলা হয়। উদ্দীপকে প্রদানকৃত অদৃশ্যমানতা, অবিচ্ছেদ্যতা ও বৈসাদৃশ্যতার মতোই পচনশীলতাও একটি বৈশিষ্ট্য যা সেবাকে দ্রব্য থেকে ভিন্নভাবেপ্রকাশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ বর্ণিত প্রতিষ্ঠানটির সফলতার কারণ ক্রেতাকেন্দ্রিকতা বা কাস্টমাইজেশন। ক্রেতার ফরমায়েশ অনুযায়ী পণ্য উৎপাদন ও বণ্টন করাই হলো ক্রেতাকেন্দ্রিকতা। এক্ষেত্রে উৎপাদক বা সেবাদানকারী নিজস্ব মান, আকার, সংখ্যা, মোড়কিকরণ ইত্যাদিকে প্রাধান্য না দিয়ে ক্রেতার চাহিদাকে প্রাধান্য দেয়। ফলে ক্রেতা উৎপাদক বা সেবাদানকারীর ওপর সন্তুষ্ট থাকে । উদ্দীপকে জনাব আজিম বনানীতে 'খাবার বাড়ি' নামে একটি হোটেল প্রতিষ্ঠা করেন। প্রতিষ্ঠানটিতে বিশেষ শ্রেণির ভোক্তার জন্য বিশেষ বিশেষ সুবিধা প্রদান করা হয় এবং তাদের রুচি ও পছন্দ অনুযায়ী খাবার সরবরাহ করা হয়। এখানে দেখা যাচ্ছে প্রতিষ্ঠানটি ক্রেতাদের চাহিদার উপর গুরুত্ব প্রদান করে তাদের সুবিধাদি সরবরাহ করে। যা ক্রেতাকেন্দ্রিকতা বা কাস্টমাইজেশনকে প্রকাশ করে। এর ফলে প্রতিষ্ঠানটিতে দেশি ও বিদেশি কাস্টমারের উপস্থিতি বেড়ে যায়। ফলে প্রতিষ্ঠানটি দ্রুত সময়ের মধ্যে অধিকতর মুনাফা অর্জনে সক্ষম হয়। তাই বলা যায়, ক্রেতাকেন্দ্রিকতাই প্রতিষ্ঠানটির সফলতার মূল কারণ। ক্রেতাকেন্দ্রিকতার ক্ষেত্রে পণ্যের উৎপাদক তাদের নিজস্ব মান, আকার, সংখ্যা, মোড়ক ইত্যাদিকে প্রাধান্য না দিয়ে ক্রেতার স্বতন্ত্র চাহিদাকেই প্রাধান্য দেয়। ফলে ক্রেতারা তাদের চাহিদামতো পণ্য অতি সহজেই পেতে পারে এবং সন্তুষ্ট থাকতে পারে। আর যে পণ্য বা সেবা ক্রেতাদের স্বতন্ত্র চাহিদা পূরণে সক্ষম সেই পণ্য বা সেবা ক্রেতাদের মাঝে সাড়া জাগাতে সক্ষম হয় এবং সুনাম অর্জন করে। যার দরুন উদ্দীপকের প্রতিষ্ঠানটি ব্যাপক সফলতা অর্জন করে"
        }
      ]
    },
    {
      "number": "6",
      "uddipok": "দৃশ্যকল্প-১ : নিচের চিত্রটি লক্ষ কর : দৃশ্যকল্প-২ : জনাব ইহ্সান বর্তমানে উৎপাদন ব্যবস্থাপনায় প্রযুক্তি ও ইন্টারনেট ব্যবহার করে অধিকতর কার্যকর ও মানসম্মত পণ্য উৎপাদনের সিদ্ধান্ত নেয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কাঁচামালকে পরিপূর্ণ পণ্যে রূপান্তরের জন্য পরিকল্পনা প্রণয়ন, উপকরণ সংগ্রহ, তত্ত্বাবধান ও নিয়ন্ত্রণসংক্রান্ত কার্যাবলিকে উৎপাদন ব্যবস্থাপনা বলে।"
        },
        {
          "label": "খ",
          "question": "",
          "explanation": "উৎপাদনের সামগ্রিক ব্যবস্থাকে বিভিন্ন স্তরে ভাগ করে শ্রমিকের দক্ষতা, যোগ্যতা ও সামর্থ্য অনুযায়ী তাদের কাজ, বন্টন করে দেওয়াকে শ্রম বিভাগ বলে। সকল কাজে সকল শ্রমিকের সমান দক্ষতা থাকে না।এক একজনের যোগ্যতা অনুযায়ী কাজ ভাগ করে দেওয়ার ফলে একজন শ্রমিক একই কাজ অনেকদিন ধরে সম্পাদন করে। এর ফলে একটি কাজ দীর্ঘদিন করার কারনে শ্রমিকের ওই কাজের প্রতি দক্ষতা বৃদ্ধি পায় এবং শ্রমিক তার দক্ষতা কাজে লাগিয়ে ওই কাজটি খুবই ভালোভাবে সম্পাদন করে এবং এ কাজে সে আনন্দ পায়। শ্রম বিভাগের মাধ্যমে উৎপাদনের কাজগুলো ক্ষুদ্র ক্ষুদ্র অংশে ভাগ করা হয়। এরপর প্রতিটি কাজের ভাগের দায়িত্ব এক একজন কর্মীকে অর্পণ করা হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ উল্লিখিত চিত্রে প্রশ্ন চিহ্নিত স্থানে উৎপাদন ব্যবস্থাপনার ঐতিহাসিক পটভূমির শিল্পবিপ্লব পরবর্তী যুগের প্রতি ইঙ্গিত দেওয়া হয়েছে। ১৮৫০-১৯৫০ সাল পর্যন্ত সময়কে শিল্পবিপ্লব পরবর্তী যুগ বলা হয়। উক্ত সময়ে বৈজ্ঞানিক ব্যবস্থাপনার প্রয়োগ শুরু হয়। এছাড়া গ্যান্ট চার্ট, গতি সূত্র প্রয়োগ শিল্পবিপ্লব পরবর্তী যুগেই ব্যবহার শুরু হয়। উদ্দীপকে চিত্রে উৎপাদন ব্যবস্থাপনার ঐতিহাসিক প্রেক্ষাপট নির্দেশনপূর্বক একটি যুগের অংশে প্রশ্নবোধক চিহ্ন দেওয়া হয়েছে। ১৭৫০ সালের পরবর্তী সময় ইংল্যান্ডে শিল্পবিপ্লব সংঘটিত হয়। যার দরুন ১৭৫০-১৮৫০ সালের সময়কে শিল্পবিপ্লবের প্রাথমিক যুগ বলা হয়। এর পর উৎপাদন ব্যবস্থাপনায় আরো বিকাশ লাভ করে থাকে শিল্পবিপ্লব পরবর্তী যুগ বলা হয়। ১৮৫০-১৯৫০ সালের সময়কাল এ যুগের অন্তর্গত। উক্ত যুগে এফ. ডব্লিউ টেইলর, হেনরি এল প্যান্ট ওয়ালটন শিহর্টসহ বিভিন্ন গবেষক অবদান রাখেন। তাদের অবদানের মধ্যে উল্লেখযোগ্য হলো ব্যবস্থাপনায় বৈজ্ঞানিক পদ্ধতি প্রয়োগ, শ্রমিক ও ব্যবস্থাপনার মধ্যে সম্পর্ক, গ্যান্ট চার্ট আবিষ্কার, পরিসংখ্যানগত মান নিয়ন্ত্রণ ইত্যাদি ।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ জনাব ইহসানের সিদ্ধান্তটি উৎপাদন ব্যবস্থাপনার ঐতিহাসিক পটভূমির আধুনিক যুগের সাথে সামঞ্জস্যপূর্ণ বলে আমি মনে করি। যা বর্তমান প্রযুক্তির যুগে একটি যৌক্তিক সিদ্ধান্ত। ১৯৫০ সালের পর থেকেই আধুনিক যুগের আবির্ভাব ঘটে। এটি উৎপাদন ব্যবস্থাপনার বর্তমান সময়কাল। প্রযুক্তি উন্নয়নের সাথেসাথে উক্ত যুগের উন্নয়ন ঘটে। উদ্দীপকে দৃশ্যকল্প-২ এ জনাব ইহসান বর্তমানে উৎপাদন ব্যবস্থাপনায় প্রযুক্তি ও ইন্টারনেট ব্যবহার করে অধিকতর কার্যকর ও মানসম্মত পণ্য উৎপাদনের সিদ্ধান্ত নেয়। এখানে দেখা যাচ্ছে, তিনি উৎপাদন ব্যবস্থাপনার কার্য সম্পাদনের জন্য চিরাচরিত পদ্ধতির বদলে আধুনিক প্রযুক্তি ও নেটওয়ার্কের ব্যবহার করছেন। যা উৎপাদন ব্যবস্থাপনার আধুনিক যুগের সাথে সামঞ্জস্যপূর্ণ এবং একটি যুগোপযোগী সিদ্ধান্ত। আধুনিক উৎপাদন ব্যবস্থাপনার বিকাশ খুব বেশি দিন আগে ঘটেনি। এমনকি এক শতাব্দী আগেও মানুষ উৎপাদন ব্যবস্থাপনার ওপর বিশেষ গুরুত্ব দেয়নি। দ্বিতীয় বিশ্বযুদ্ধের পর থেকেই উৎপাদন ব্যবস্থাপনার ধারণা, তত্ত্ব ও কৌশলে যথেষ্ট অগ্রগতি হয়। এ সময়ে উৎপাদন ব্যবস্থাপনা ও এর সমস্যা বিশ্লেষণ এবং সমাধানের জন্য বিভিন্ন পদ্ধতি চালু হয়।পরবর্তীতে উৎপাদনের এই বিভিন্ন সমস্যা বিশ্লেষণ ও সমাধানের আধুনিক কৌশল অটমেশন রসায়ন প্রিয়তা চালু করা হয় এবং বিভিন্ন সমস্যার নির্ণয় ও সিদ্ধান্ত নেওয়ার ক্ষেত্রেও স্বয়ংক্রিয়তা চালু করা হয়। ১৯৭০ সালের দিকে কম্পিউটারের ব্যবহার উৎপাদন ব্যবস্থাপনাকে আরও গতিময় করেছে। কারন কম্পিউটার একই সঙ্গে নির্ভুলতা, দক্ষতা ও অভাবনীয় দ্রুততা নিশ্চিত করে। তাই বলা যায়, জনাব ইহসানের সিদ্ধান্তটি উৎপাদন ব্যবস্থাপনার আধুনিক যুগের সাথে সামঞ্জস্যপূর্ণ যা বর্তমান প্রতিযোগিতাসম্পন্ন বাজারের জন্য একটি সঠিক সিদ্ধান্ত ।"
        }
      ]
    },
    {
      "number": "7",
      "uddipok": "মিসেস মীম একটি ফ্যাশন হাউজ পরিচালনা করেন। তিনি প্রায়ই ভোক্তাদের রুচি ও পছন্দের সাথে তাল মিলিয়ে পোশাক তৈরি করেন। ফলে তার পোশাকের চাহিদা ব্যাপক হারে বৃদ্ধি পায়। সম্প্রতি জনাব হাকিম একই ধরনের একটি প্রতিষ্ঠান স্থাপন করেন যেখানে উৎপাদন প্রক্রিয়ায় নতুন নতুন প্রযুক্তি ব্যবহৃত হয়। এই প্রতিষ্ঠানের পণ্যের মান তুলনামূলকভাবে ভালো হওয়ায় ভোক্তারা এই প্রতিষ্ঠানের পণ্য ক্রয়ে উদ্বুদ্ধ হয়। তাই প্রতিযোগিতায় টিকে থাকার জন্য জনাব মীম অত্যাধুনিক প্রযুক্তি ব্যবহার করে উৎপাদন প্রক্রিয়া পরিবর্তন করার কথা ভাবছেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যে ডিজাইনের মাধ্যমে পণ্যের ব্যবহার বা উপযোগিতা বৃদ্ধি করা হয় তাকে ব্যবহারিক ডিজাইন বলে ।"
        },
        {
          "label": "খ",
          "question": "",
          "explanation": "বিশেষ বিশেষ দিনকে উপলক্ষ করে যে ডিজাইন করা হয় তাকে বিশেষ দিবস উপলক্ষে পণ্য ডিজাইন বলা হয়। বাঙালির প্রাণের উৎসব পহেলা বৈশাখ, মহান স্বাধীনতার গৌরবময় চেতনায় লালিত অমর একুশে, স্বাধীনতা ও বিজয় দিবস এসবই আমাদের অহংকার ও গৌরবের।এই সকল বিষয়গুলো মাথায় রেখে দেশের বিপণন কারীদের উল্লেখিত সকল বিষয় যথাযথভাবে বিচার বিশ্লেষণ করে সন্তুষ্টি অর্জনের জন্য পন্যের ডিজাইনে সর্বোচ্চ গুরুত্ব দিতে হয়। তাই পহেলা বৈশাখ, আন্তর্জাতিক মাতৃভাষা দিবস, মহান স্বাধীনতা এবং বিজয় দিবসের ইতিহাস সহ দেশের অন্যান্য ঐতিহ্য গৌরব ইত্যাদি ধারণ ও বহন করে বিপণনকারীরা এসব দিবস উপলক্ষে বিক্রিত পণ্যের ডিজাইন করে থাকে।"
        },
        {
          "label": "গ",
          "question": "",
          "explanation": "মিসেস মীম নান্দনিক পণ্য ডিজাইন করেছেন। ক্রেতার পছন্দ-অপছন্দ অনুসারে পণ্যের কাঠামোগত পরিবর্তন করাকে নান্দনিক ডিজাইন বলে। নান্দনিক ডিজাইনের ক্ষেত্রে পণ্যের অভ্যন্তরীণ গুণাগুণকে গুরুত্ব না দিয়ে শুধু তার বাহ্যিক কাঠামোকে পরিবর্তন করা হয় যা ক্রেতাদের পণ্য ক্রয়ে আকৃষ্ট করে তোলে। উদ্দীপকে মিসেস মীম একটি ফ্যাশন হাউজ পরিচালনা করেন। তিনি প্রায়ই ভোক্তাদের রুচি ও পছন্দের সাথে তাল মিলিয়ে পোশাক তৈরি করেন। এখানে দেখা যাচ্ছে, মিসেস মীম তার পণ্য উৎপাদনে পণ্যের বাহ্যিক দিক ডিজাইন করার উপর গুরুত্ব প্রদান করেন এবং উক্ত ডিজাইন করার ক্ষেত্রে ভোক্তার রুচি ও পছন্দকে গুরুত্ব প্রদান করেন। যা নান্দনিক বা রুচিসম্মত ডিজাইনকে প্রকাশ করে। এর ফলে তার পোশাকের চাহিদা ব্যাপক হারে বৃদ্ধি পায়।"
        },
        {
          "label": "ঘ",
          "question": "",
          "explanation": "মিসেস মীম কর্তৃক গৃহীত সিদ্ধান্তটি যুক্তিসংগত উক্তিটির সাথে আমি একমত। তার গৃহীত সিদ্ধান্তটি হলো উৎপাদন ডিজাইন ব্যবহার। কোনো পণ্য ডিজাইনের ক্ষেত্রে যদি উন্নত যন্ত্রপাতি বা প্রযুক্তি ব্যবহার করা হয় তাহলে তাকে উৎপাদন ডিজাইন বলে। উৎপাদন ডিজাইনে আধুনিক প্রযুক্তিসম্পন্ন যন্ত্রপাতি ও পদ্ধতি ব্যবহার করা হয়। যা উৎপাদনশীলতা বৃদ্ধি করার সাথে পণ্যের গুণগত মানও বৃদ্ধি ঘটায়। উদ্দীপকে মিসেস মীম প্রাথমিক পর্যায়ে তার পণ্য উৎপাদনে নান্দনিক ডিজাইন ব্যবহার করেন।এর মাধ্যমে তার পণ্যের চাহিদা বৃদ্ধি পেলেও বর্তমানে জনাব হাকিম একই ধরনের একটি প্রতিষ্ঠান স্থাপন করেন যেখানে উৎপাদন প্রক্রিয়ায় নতুন নতুন প্রযুক্তি ব্যবহৃত হয়। প্রযুক্তি ব্যবহার উৎপাদন ডিজাইনকে নির্দেশ করে। উক্ত ডিজাইনের ফলে জনাব হাকিমের প্রতিষ্ঠানের পণ্যের মান তুলনামূলকভাবে ভালো হয় এবং ভোক্তারা এই প্রতিষ্ঠানের পণ্য ক্রয়ে উদ্বুদ্ধ হয়। তাই প্রতিযোগিতায় টিকে থাকার জন্য মিসেস মীম অত্যাধুনিক প্রযুক্তি ব্যবহার করে উৎপাদন প্রক্রিয়া পরিবর্তন করার কথা ভাবছেন। যা বর্তমানের প্রতিযোগিতামূলক বাজারে একটি যৌক্তিক সিদ্ধান্ত। উৎপাদন ডিজাইনের মূল উদ্দেশ্য হলো উৎপাদনের ক্ষেত্রে অপচয় হ্রাস,উৎপাদনশীলতা বৃদ্ধি ও পণ্যের গুণগত মান বৃদ্ধি। উৎপাদন ডিজাইনের মাধ্যমে একদিকে যেমন পণ্যের মানের উন্নয়ন ঘটে অন্যদিকে তা প্রতিযোগিতা মোকাবিলায়ও সহায়তা করে। এছাড়া বর্তমান প্রযুক্তিনির্ভর যুগে মিসেস মীমের উৎপাদন ডিজাইন ব্যবহার করার সিদ্ধান্তটি বাস্তবসম্মত ও যথার্থ।"
        }
      ]
    },
    {
      "number": "8",
      "uddipok": "জনাব সুমন প্রসাধনী সামগ্রী উৎপাদন করেন। তিনি পণ্য সামগ্রীকে নজরকাড়া আবরণে আবদ্ধ করেন। এতে তিনি ব্যবসায়ে সফলতা অর্জন করেন। কিন্তু কয়েক বছর পর লক্ষ করলেন বিক্রির পরিমাণ কমে যাচ্ছে। সময়ের পরিবর্তনের সাথে সাথে ভোক্তাদের রুচি ও পছন্দ অনুযায়ী ডিজাইন পরিবর্তনের মাধ্যমে বিক্রয় বৃদ্ধির সিদ্ধান্ত নিয়েছেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "পণ্য বিক্রয়ের পর যে সেবা প্রদান করা হয় তাকে বিক্রয়োত্তর সেবা বলে।"
        },
        {
          "label": "খ",
          "question": "",
          "explanation": "পণ্য ক্ষুদ্র ক্ষুদ্র অংশের ভিন্ন ভিন্ন ডিজাইন করাকে মডিউলার ডিজাইন বলে। মডিউলার ডিজাইনের মাধ্যমে পণ্যকে ক্ষুদ্র ক্ষুদ্র অংশে বিভক্ত করে প্রতিটি অংশকে আলাদা আলাদাভাবে ডিজাইন করা হয়।এভাবে পণ্যকে ক্ষুদ্র ক্ষুদ্র অংশের ডিজাইন করা হলে পণ্যের কোন অংশ ক্ষতি হলে ওই ক্ষুদ্র অংশটুকুই মেরামত করার প্রয়োজন পড়ে এবং পূরক পণ্যটি মেরামতের প্রয়োজন হয় না।ফলে ব্যয় হয় কম।আর এভাবে পণ্যের স্থায়িত্ব বৃদ্ধি করতে সহায়তা করে।"
        },
        {
          "label": "গ",
          "question": "",
          "explanation": "জনাব সুমন তার পণ্যকে প্যাকিং ডিজাইন করেন । পণ্যের আবরণকে আকৃষ্ট করার জন্য যে ডিজাইন করা হয় তাকে প্যাকিং ডিজাইন বলে ।ক্রেতাকে আকৃষ্ট করাই প্যাকিং ডিজাইনের মূল উদ্দেশ্য। পন্যের স্থায়িত্ব ও মান রক্ষার জন্যও প্যকিং ডিজাইন করা হয়। উদ্দীপকে জনাব সুমন প্রসাধনীসামগ্রী উৎপাদন করেন। তিনি পণ্যসামগ্রীকে নজরকাড়া আবরণে আবদ্ধ করেন। এখানে দেখা যাচ্ছে তিনি তার পণ্য ডিজাইনের ক্ষেত্রে পণ্যের আবরণকে বেশি গুরুত্ব দেন। যা পণ্য ডিজাইনের প্যাকিং ডিজাইনকে নির্দেশ করে।উষ্ণ ডিজাইন নজরকাড়া হওয়ায় ক্রেতাদের আকৃষ্ট করতে সক্ষম হয় এবং তিনি ব্যবসায়ে সফলতা অর্জন করেন।"
        },
        {
          "label": "ঘ",
          "question": "",
          "explanation": "জনাব সুমন বর্তমানে পণ্য ডিজাইনের উদ্যোগ গ্রহণ পর্যায়ে রয়েছেন। যা ক্রেতার চাহিদা পরিবর্তনের সাথে পণ্য ডিজাইনের পরিবর্তনের সিদ্ধান্তটি যৌক্তিক। পণ্যের আকার-আকৃতি, রং, ধরন, স্টাইল প্রভৃতি নির্ধারণের পদক্ষেপ নেওয়াকে উদ্যেগ গ্রহণ বলে। উদ্যোগ গ্রহণ পণ্য ডিজাইনের প্রথম পর্যায়। কোনো পণ্য ডিজাইন করতে হলে প্রাথমিক পর্যায়ে ডিজাইন প্রণেতাকে উক্ত পণ্য ডিজাইনের সিদ্ধান্ত গ্রহণ করতে হয়। উদ্দীপকে জনাব সুমন প্রাথমিক পর্যায়ে শুধু পণ্যের বাহ্যিক অবয়বকে গুরুত্ব দিয়ে পণ্য উৎপাদন করেন। এতে তিনি পণ্যের প্রতি ক্রেতার মনোযোগ আকর্ষণ করতে সক্ষম হলেও কয়েক বছর পর লক্ষ করলেন তার পণ্যের বিক্রির পরিমাণ কমে যাচ্ছে। তাই তিনি সময়ের পরিবর্তনের সাথে সাথে ভোক্তাদের রুচি ও পছন্দ অনুযায়ী ডিজাইন পরিবর্তনের মাধ্যমে বিক্রয় বৃদ্ধির সিদ্ধান্ত নিয়েছেন। এখানে দেখা যাচ্ছে, তিনি নতুনভাবে পণ্য ডিজাইনের সিদ্ধান্ত গ্রহণ করেন। যা একটি পরিকল্পনামূলক কাজ। যেখানে পণ্যের বাস্তব কোনো পরিবর্তন হয়নি, শুধু পণ্যের ডিজাইন নির্ধারণের পদক্ষেপ নেওয়া হয়েছে। এটি পণ্য ডিজাইনের উদ্যোগ গ্রহণ পর্যায়কে নির্দেশ করে। পণ্য ডিজাইনের পর্যায় মোট ৫টি। প্রথমে উদ্যোগ গ্রহণ করে পণ্য ডিজাইনের সিদ্ধান্ত গ্রহণ করা হয়। তারপর উক্ত সিদ্ধান্ত বাস্তবায়নের জন্য ক্রেতাকেন্দ্রিক ধারণা উন্নয়ন ও প্রতিষ্ঠানের সামর্থ্য বিশ্লেষণ করা হয়। অতঃপর প্রথমে সামান্য কিছু পণ্য উৎপাদন করে তা সফল হলে বাণিজ্যিকভাবে পণ্য বাজারজাত করা হয়। এ সকল পদক্ষেপের মূলেই রয়েছে উদ্যোগ গ্রহণ। কারণ উদ্যোগ গ্রহণ ছাড়া অন্য সকল পর্যায়ে প্রবেশ করা যায় না। উদ্দীপকেও ক্রেতাদের রুচি পরিবর্তনের সাথে সাথে পণ্যের ডিজাইন পরিবর্তনের উদ্যোগ গ্রহণ করা যথার্থ বলে আমি মনে ক রি"
        }
      ]
    },
    {
      "number": "9",
      "uddipok": "সাদ কিং একটি বৃহৎ এনার্জি বাল্ব প্রস্তুতকারক প্রতিষ্ঠান। গত তিন মাসে প্রতিষ্ঠানটির সরবরাহকৃত ৬০% বাল্ব নষ্ট হওয়াতে ফেরত আসে। ফলে প্রতিষ্ঠানটির ব্যবস্থাপক উৎপাদন বিভাগকে পুনরায় বাল্বগুলোর ত্রুটি দূর করে উৎপাদনের নির্দেশ দেন এবং প্রতিষ্ঠানটি ক্ষতির সম্মুখীন হয়। পরবর্তীতে কোম্পানিটি ক্রেতাদের সাথে বাল্বটি মেরামতের চুক্তিতে আবদ্ধ হন। এতে ব্যয় বৃদ্ধি পেলেও মুনাফা অর্জনে সক্ষম হয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "ভোক্তার প্রত্যাশা অনুযায়ী পণ্যের মান নির্ধারণ, মান সংরক্ষণ, মান উন্নয়ন ও নিয়ন্ত্রণকে মান ব্যবস্থাপনা বলে ।"
        },
        {
          "label": "খ",
          "question": "",
          "explanation": "একটি প্রতিষ্ঠানের উৎপাদিত পণ্য নিম্নমানের হলে তা পরীক্ষা- নিরীক্ষার জন্য যে ব্যয় হয় তাকে মূল্যায়ন ব্যয় বলে। একটি প্রতিষ্ঠানের নিম্নমানের পণ্য গুলো পরীক্ষা করার জন্য উৎপাদনকারী প্রতিষ্ঠানকে ব্যয় বহন করতে হয়। নিম্নমান থেকে মানসম্মত পণ্য উৎপাদন করতে হলে পরিসংখ্যানিক তথ্য সংগ্রহ এবং উক্ত তথ্য বিশ্লেষণ করতে প্রতিষ্ঠানকে অতিরিক্ত ব্যয় বহন করতে হয়। এক্ষেত্রে ব্যবস্থাপনা কর্তৃপক্ষ পণ্যের মান উন্নয়নের যথাযথ পদক্ষেপ গ্রহণ করে থাকে। উক্ত কাজ সম্পাদন করে ব্যয় বৃদ্ধি হলেও তা পণ্যের মান উন্নয়নে ইতিবাচক ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি প্রথমদিকে নিম্নমানজনিত পণ্য উৎপাদনের অভ্যন্তরীণ ব্যর্থতার ব্যয় নির্বাহ করে। পণ্য বা সেবা উৎপাদনের সময় যেসকল ত্রুটি-বিচ্যুতি ধরা পড়ে এবং ওই ত্রুটি-বিচ্যুতি সংশোধনের জন্য যে ব্যয় হয় তাকে অভ্যন্তরীণ ব্যর্থতার ব্যয় বলে । উৎপাদন ক্ষতি ও পুনঃকার্য ব্যয় উক্ত ব্যয়ের অন্তর্গত। উদ্দীপকে সাদ কিং একটি বৃহৎ এনার্জি বাল্ব প্রস্তুতকারক প্রতিষ্ঠান। প্রতিষ্ঠানটি গত তিন মাসে সরবরাহকৃত ৬০% বাল্ব নষ্ট হওয়াতে ফেরত পায়। প্রতিষ্ঠানটির ব্যবস্থাপক উৎপাদন বিভাগকে পুনরায় বাঘগুলোর জুটি দূর করে উৎপাদনের নির্দেশ দেন এবং প্রতিষ্ঠানটি ক্ষতির সম্মুখীন হয়। এখানে দেখা যাচ্ছে প্রতিষ্ঠানটির ফেরত প্রাপ্ত বাল্বগুলো পুনরায় পরিপূর্ণ পণ্যে রূপান্তর করতে হচ্ছে যা পুনঃকার্য হিসেবে বিবেচিত। উ পুনঃকার্যটি হচ্ছে নিম্নমানজনিত পণ্য উৎপাদনের অভ্যন্তরীণ ব্যর্থতার ব্যয় ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সাদ কিং এর সফলতার কারণ হচ্ছে বাহ্যিক ব্যর্থতার ব্যয়ের অন্যতম কৌশল ওয়ারেন্টি প্রদান। পণ্য বিক্রয় করার পর কোনো ত্রুটি দেখা দিলে সেই বাবদ যে ব্যয় হয় তাকে বাহ্যিক ব্যর্থতার ব্যয় বা এক্সটার্নাল ফেইলিউর কস্ট বলে। উদ্দীপকে সাদ কিং একটি বৃহৎ এনার্জি বাখ্ প্রস্তুতকারক প্রতিষ্ঠান।পুনরায় ত্রুটি দূর করে পরিপূর্ণ পণ্যে রূপান্তর করে। এতে তাদের বেশ খরচ হলেও ক্রেতারা তাদের পণ্যের প্রতি আস্থা হারিয়ে ফেলায় তা ক্ষতির সম্মুখীন হয়। তাই কোম্পানিটি ক্রেতাদের বান্ধের ক্ষতি হলে তা মেরামত করে দেওয়ার চুক্তির সাথে আবদ্ধ হন। এ ধরনের চুক্তিকে ওয়ারেন্টি বলা হয়। যা নিম্নমানের পণ্য উৎপাদন ব্যয়ের বাহ্যিক ব্যর্থতার ব্যয়ের অন্তর্ভুক্ত। উক্ত ওয়ারেন্টি প্রদানে ব্যয় বৃদ্ধি পেলেও তা ক্রেতাদের মধ্যে পণ্যের প্রতি আস্থা সৃষ্টি করে এবং প্রতিষ্ঠান মুনাফা অর্জন করতে সক্ষম হয়। নিম্নমানের পণ্য উৎপাদন হলে কতকগুলো বায় সম্পাদন করতে হয়। তা হলো— নিবারণ ব্যয়, মূল্যায়ন ব্যয়, অভ্যন্তরীণ ব্যর্থতার ব্যয় ও বাহ্যিক ব্যর্থতার ব্যয়। পণ্য উৎপাদন করতে উপরিউক্ত বায় সংঘটিত হলেও তা প্রতিষ্ঠানের বড় ধরনের ক্ষতির হাত থেকে রক্ষা করে। ক্রেতাদেরকে পণ্য ক্রয়ে আগ্রহী করে তোলে। তাই বলা যায়, উদ্দীপকে বাহ্যিক ব্যর্থতার বায় সম্পাদনের মাধ্যমে প্রতিষ্ঠানটি সফলতা অর্জনে সক্ষম হ য়।"
        }
      ]
    },
    {
      "number": "10",
      "uddipok": "জনাব রাহাত একটি সাইকেল তৈরির কারখানার মান ব্যবস্থাপক। মান ব্যবস্থাপনায় তিনি সবসময় ভোক্তার সন্তুষ্টির জন্য পরিদর্শন, পরীক্ষণসংμান্ত খরচ ইত্যাদির উপর বেশি জোর দেন। এছাড়া তিনি পণ্য উৎপাদনের ক্ষেত্রে পূর্ব-নির্ধারিত মান অনুযায়ী পণ্য উৎপাদিত হচ্ছে কি-না তা নিশ্চিত করেন এবং কোনো বিচ্যুতি হলে সংশোধনমূলক ব্যবস্থা গ্রহণ করেন। ফলে প্রতিষ্ঠানটি প্রত্যাশিত মুনাফা অর্জনে সক্ষম হয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কী ক্রেতা পণ্য ব্যবহারজনিত কারণে ক্ষতির সম্মুখীন হলে কোম্পানির বিরুদ্ধে যে মামলা করে তা পরিচালনা করার জন্য যে বায় সম্পাদন করা হয় তাকে মামলা পরিচালনা ব্যয় বলে।"
        },
        {
          "label": "খ",
          "question": "",
          "explanation": "বাজারে নেতৃত্ব প্রদানকারী প্রতিষ্ঠানের পণ্য, সেবা ও প্রক্রিয়া পরিমাপের একটি ধারাবাহিক ও পদ্ধতিগত কৌশল হলো বেঞ্চমার্কিং। বেঞ্চমার্কিং হলো পণ্যের মান উন্নয়নের একটি অন্যতম কৌশল।এর মাধ্যমে বাজারের নেতৃত্ব প্রদানকারী প্রতিষ্ঠানের কার্যাবলী সমূহ মূল্যায়ন করে তাদের সাথে নিজের প্রতিষ্ঠানের তুলনা করে নিজের পণ্যের মান উন্নয়নের। ফলে পণ্যের মান উন্নয়ন ঘটে থাকে।"
        },
        {
          "label": "গ",
          "question": "",
          "explanation": "জনাব রাহাত যে খরচের উপর বেশি জোর দেন তা হচ্ছে মূল্যায়ন ব্যয়। একটি প্রতিষ্ঠানের উৎপাদিত পণ্য নিম্নমানের হলে তা পরীক্ষা- নিরীক্ষার জন্য যে বায় হয় তাকে মূল্যায়ন ব্যয় বলে। নিম্নমানের পণ্য পরীক্ষা করার জন্য উৎপাদনকারী প্রতিষ্ঠানকে ব্যয় বহন করতে হয়। নিম্নমান থেকে মানসম্মত পণ্য উৎপাদন করতে হলে পরিসংখ্যানিক তথ্য সংগ্রহ এবং উক্ত তথ্য বিশ্লেষণ করতে প্রতিষ্ঠানকে অতিরিক্ত বায় বহন করতে হয়। উদ্দীপকে জনাব রাহাত একটি সাইকেল তৈরির কারখানার মান ব্যবস্থাপক। মান ব্যবস্থাপনায় তিনি সবসময় ভোক্তার সন্তুষ্টির জন্য পরিদর্শন, পরীক্ষণসংক্রান্ত খরচ ইত্যাদির উপর বেশি জোর দেন। এখানে দেখা যাচ্ছে, তিনি পণ্যের মান বজায় রাখার জন্য প্রতিনিয়ত তা পরীক্ষা করেন এবং বিশেষ পরিদর্শনের ব্যবস্থা করেন। এ ধরনের পরীক্ষণ ও পরিদর্শন নিম্নমানের পণ্য উৎপাদনজনিত মূল্যায়ন বায়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "জনাব রাহাতের সফলতা অর্জনের কারণ হচ্ছে মান ব্যবস্থাপনার প্রেক্ষাপটে মান নিয়ন্ত্রণের ব্যবস্থা গ্রহণ'। পূর্বনির্ধারিত মান অনুযায়ী পণ্য উৎপাদন হচ্ছে কিনা তা তদারকি করা এবং কোনো বিচ্যুতি ঘটলে তা সংশোধনের ব্যবস্থা করাকে মান নিয়ন্ত্রণ বলে। মান ব্যবস্থাপনার প্রেক্ষাপটে প্রাথমিক অবস্থায় মান নিয়ন্ত্রণের দিকে বেশ গুরুত্ব প্রদান করা হতো। মান নিয়ন্ত্রণ পণ্যের পূর্বনির্ধারিত মান বজায় রাখতে সহায়তা করে এবং পূর্ব নির্ধারিত মান বজায় রাখার মাধ্যমেই মান নিয়ন্ত্রণ হয়ে থাকে। উদ্দীপকে প্রাথমিক পর্যায়ে জনাব রাহাত মূল্যায়ন বায়ের দিকে বেশি জোর দিতেন। এছাড়া তিনি পণ্য উৎপাদনের ক্ষেত্রে পূর্বনির্ধারিত মান অনুযায়ী পণ্য উৎপাদিত হচ্ছে কিনা তা নিশ্চিত করেন। এতে কোনো বিচ্যুতি হলে সংশোধনমূলক ব্যবস্থা গ্রহণ করেন। তার পূর্বনির্ধারিত মান অনুযায়ী পণ্য মানের তদারকি এবং কোনো সমস্যা দেখা দিলে তা সমাধানের ব্যবস্থা করা মান ব্যবস্থাপনার প্রেক্ষাপটে মান নিয়ন্ত্রণকে প্রকাশ করে। যা অনুসরণের ফলে প্রতিষ্ঠানটি প্রত্যাশিত মুনাফা অর্জনে সক্ষম হয়। মান নিয়ন্ত্রণের মাধ্যমে পণ্যের মান কাঙ্ক্ষিত মাত্রায় রাখা সম্ভব।এতে পণ্য ও প্রতিষ্ঠান আস্থা তৈরি হয়।ক্রেতারা ধীরে ধীরে স্থায়ী গ্রাহকে পরিণত হতে থাকে। উৎপাদনের প্রতিটি স্তরে মান নিয়ন্ত্রণের ক্ষেত্রে পূর্বনির্ধারিত মানের সাথে সম্পাদিত কাজের তুলনা করা হয়। কোনোরূপ বিচ্যুতি লক্ষ করা গেলে তাৎক্ষণিক সংশোধনের ব্যবস্থা গ্রহণ করা হয়। যার মাধ্যমে ক্রেতাসন্তুষ্টিবিধান করা যায় এবং প্রতিষ্ঠানের সুনাম বৃদ্ধির সাথে সাথে নতুন নতুন ক্রেতাকে আকৃষ্ট করা যায়। একইভাবে উদ্দীপকের প্রতিষ্ঠানটি মান নিয়ন্ত্রণের ব্যবস্থা গ্রহণ করেই তাদের প্রত্যাশিত মুনাফা অর্জনে সক্ষম হয়।"
        }
      ]
    },
    {
      "number": "11",
      "uddipok": "জনাব আজিম খুলনা থেকে মধু সংগ্রহ করে প্রক্রিয়াজাত ও বিক্রয় করেন। শুরুতে দেশের মধ্যে মধু বিপণনের জন্য দেশীয় একটি প্রতিষ্ঠান থেকে মান সনদ গ্রহণ করেন। দেশের চাহিদা মিটানোর পাশাপাশি বিদেশে রপ্তানি করার সিদ্ধান্ত গ্রহণ করেন। বিদেশি ভোক্তাদের মধুর গ্রহণযোগ্যতার জন্য তিনি আন্তর্জাতিকভাবে স্বীকৃত একটি প্রতিষ্ঠান থেকে মান সনদ গ্রহণ করার চিন্তা করছেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কর্মীদের ক্রমাগত মান উন্নয়নের লক্ষ্যে প্রশিক্ষণ দানের জন্য যে ব্যয় হয় তাকে প্রশিক্ষণ বায় বলে ।"
        },
        {
          "label": "খ",
          "question": "",
          "explanation": "প্রতিষ্ঠানের দক্ষ ও যোগ্য কর্মীদের উৎপাদন কাজে স্বতঃস্ফূর্ত অংশগ্রহণের মাধ্যমে পণ্যের মান উন্নয়ন করে ক্রেতা বা ভোক্তাকে সন্তুষ্টি বিধান করাকে সার্বিক মান ব্যবস্থাপনা বলে। সাধারণত মানসম্মত পণ্য উৎপাদন, বিপণন কার্যক্রম পরিচালনা, ভোক্তাসন্তুষ্টি অর্জন ইত্যাদি ক্ষেত্রে দক্ষ কর্মী বাহিনীর প্রয়োজন হয়। এজন্য যেসব কোম্পানি সার্বিক মান ব্যবস্থাপনার নীতিগুলো অনুসরণ করতে হয়।পন্যের মান বজায় রাখার জন্য দক্ষ কর্মী প্রয়োজন হয়। তাই সার্বিক মান ব্যবস্থাপনা দক্ষ কর্মী নিয়োগ নিশ্চিত করে থাকে।"
        },
        {
          "label": "গ",
          "question": "",
          "explanation": "জনাব আজিম প্রাথমিক পর্যায়ে বাংলাদেশ স্ট্যান্ডার্ড এন্ড টেস্টিং ইন্সটিটিউশন বা BSTI থেকে মান সনদ গ্রহণ করেন। বাংলাদেশ স্ট্যান্ডার্ডস এন্ড টেস্টিং ইন্সটিটিউশন বা BSTI হলো পণ্যের মান নিশ্চিতকারী বাংলাদেশি একটি রাষ্ট্রীয় সংস্থা যারা বাংলাদেশে উৎপাদিত পণ্যের মান নিশ্চিতকল্পে মানা সংক্রান্ত স্বীকৃতি সনদ প্রদান করে। উদ্দীপকে জনাব আজিম খুলনা থেকে মধু সংগ্রহ করে প্রক্রিয়াজাত ও বিক্রয়' করেন। শুরুতে দেশের মধ্যে মধু বিপণনের জন্য দেশীয় একটি প্রতিষ্ঠান থেকে মান সনদ গ্রহণ করেন।আর দেশীয় একমাত্র মান সনদ গ্রহণ প্রদান করে থাকে এরকম প্রতিষ্ঠান হচ্ছে বাংলাদেশ স্ট্যান্ডার্ডস এন্ড টেস্টিং ইন্সটিটিউশন বা BSTI.তাই বলা যায় জনাব হাকিম প্রাথমিক পর্যায়ে বাংলাদেশ স্ট্যান্ডার্ডস এন্ড টেস্টিং ইন্সটিটিউশন বা BSTI থেকে মান সনদ গ্রহণ করেন।"
        },
        {
          "label": "ঘ",
          "question": "",
          "explanation": ".উদ্দীপকে জনাব হাকিম আন্তর্জাতিকভাবে স্বীকৃত একটি প্রতিষ্ঠান থেকে মান সনদ গ্রহণ করার সিদ্ধান্ত নিয়েছেন। উদ্দীপকের জনাব হাকিম আন্তর্জাতিকভাবে স্বীকৃত যে প্রতিষ্ঠান থেকে মান সনদ গ্রহণ করার সিদ্ধান্ত নিয়েছেন সেটি হল ইন্টারন্যাশনাল অর্গানাইজেশন ফর স্ট্যান্ডার্ডাইজেশন (International Organisation for Standardization) বা আন্তর্জাতিক মান সংস্থা। বর্তমান যুগ বিশ্বায়নের যুগ। মুক্তবাজার অর্থনীতির গতিশীল ধারা সমগ্র বিশ্বকে এক বাজারে পরিণত করেছে। ফলে আমরা বিশ্ব বাজারের ক্রেতা। আমাদের ইচ্ছা ও সামর্থ থাকলে ঘরে বসেই বিদেশি পণ্যের স্বাদ গ্রহণ করতে পারি। তাই মান নির্ধারণ ও নিয়ন্ত্রণের বিষয়টি এখন অভ্যন্তরীণ ও আন্তর্জাতিক উভয় পণ্যের ক্ষেত্রে সমানভাবে প্রযোজ্য। আন্তর্জাতিক বাজারে প্রবেশ করতে হলে পণ্যটিকে এমন একটি সংস্থার অনুমোদন লাভ করতে হয় যা বিশ্বব্যাপী পণ্যের মান নির্ধারণ ও মান নিয়ন্ত্রণে কার্যকর ভূমিকা পালন করে আসছে। এই সংস্থাটির নাম International Organisation for Standardization.আন্তর্জাতিক বাজারে প্রবেশের ক্ষেত্রে কোন পণ্যকে অবশ্যই ISO এর মানদন্ড অতিক্রম করতে হবে। উদ্দীপকে জনাব আজিম খুলনা থেকে মধু সংগ্রহ করে প্রক্রিয়াজাত ও বিক্রয়' করেন। শুরুতে দেশের মধ্যে মধু বিপণনের জন্য দেশীয় একটি প্রতিষ্ঠান থেকে মান সনদ গ্রহণ করেন। দেশের চাহিদা মিটানোর পাশাপাশি বিদেশে রপ্তানি করার সিদ"
        }
      ]
    }
  ]
}