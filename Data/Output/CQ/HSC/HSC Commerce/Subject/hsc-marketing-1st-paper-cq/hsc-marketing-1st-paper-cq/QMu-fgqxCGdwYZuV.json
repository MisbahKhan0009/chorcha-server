{
  "title": "চট্টগ্রাম বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব মামুন তার কারখানায় উন্নত কাঁচামাল ব্যবহার করে আধুনিক ডিজাইনের আসবাবপত্র তৈরি করেন। মান উন্নত হওয়ার কারণে আসবাবপত্রগুলোর চাহিদা প্রতিনিয়ত বৃদ্ধি পাচ্ছে। যার কারণে জনাব মামুন উক্ত আসবাবপত্র দেশের বিভিন্ন জেলায় বিক্রয়ের সিদ্ধান্ত গ্রহণ করেন।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "উপযোগ বলতে কোনো দ্রব্যের অভাব পূরণের সামর্থ্য বা ক্ষমতাকে বোঝায়।"
        },
        {
          "label": "খ",
          "question": "",
          "explanation": "নির্দিষ্ট সময় পর্যন্ত পণ্য সংরক্ষণ করে মানুষের অভাব পূরণ করাকে সময়গত উপযোগ বলে। পণ্য গুদামজাতকরণের মাধ্যমে সময়গত উপযোগ সৃষ্টি হয়। গুদামজাতকরণের মাধ্যমে নির্দিষ্ট সময় পর্যন্ত পণ্যকে সংরক্ষণ করে রাখা হয়। এতে ঘাটতি মৌসুমে ঐ পণ্য সরবরাহের মাধ্যমে চাহিদা পূরণ করা যায়। এভাবে উৎপাদিত পণ্য নির্দিষ্ট সময় পর্যন্ত গুদামে সংরক্ষণ করে সময়গত উপযোগ সৃষ্টি করা হয়।"
        },
        {
          "label": "গ",
          "question": "",
          "explanation": "উদ্দীপকে প্রাথমিক অবস্থায় রূপগত উপযোগ সৃষ্টি করা হয়েছে। প্রকৃতি হতে পাওয়া সম্পদের রূপ বা আকৃতি পরিবর্তনের মাধ্যমে রূপগত উপযোগ সৃষ্টি করা হয়। এ উপযোগ সৃষ্টির ফলে পণ্যের আকৃতি বা গঠনগত পরিবর্তন হয়। উৎপাদন প্রক্রিয়ার মাধ্যমে রূপগত উপযোগ সৃষ্টি হয়। উদ্দীপকের জনাব মামুন একজন আসবাবপত্র ব্যবসায়ী। তিনি বিভিন্ন ডিজাইনের আসবাবপত্র তৈরি করেন। এক্ষেত্রে জনাব মামুন প্রথমে কাঠ চেরাই করে। এরপর আকার-আকৃতি পরিবর্তন করে আসবাবপত্র তৈরি করেন। এতে মানুষের ব্যবহার অনুপযোগী কাঠগুলো ব্যবহার উপযোগী হয়ে ওঠে। এ কাজের সাথে রূপগত উপযোগের সাদৃশ্য আছে। সুতরাং, জনাব মামুন কাঁচামাল প্রক্রিয়াজাত করে আসবাবপত্র তৈরির মাধ্যমে রূপগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "জাউদ্দীপকে তৈরিকৃত আসবাবপত্র স্থানগত উপযোগ সৃষ্টির মাধ্যমে দেশের বিভিন্ন জেলায় বিক্রয়ের সিদ্ধান্ত অত্যন্ত যৌক্তিক বলে আমি মনে করি। এক জায়গা থেকে অন্য জায়গায় পণ্য স্থানান্তরের মাধ্যমে স্থানগত উপযোগ সৃষ্টি হয়। সাধারণত পণ্য পরিবহনের মাধ্যমে এ উপযোগ সৃষ্টি করা হয়। এর মাধ্যমে এক জায়গায় উৎপাদিত পণ্য অন্য জায়গার মানুষ ভোগ করতে পারে। জনাব মামুন একজন আসবাবপত্র ব্যবসায়ী। তিনি বিভিন্ন ডিজাইনের আসবাবপত্র তৈরি করে থাকেন। গুণগত মান ভালো এবং ডিজাইন আকর্ষণীয় হওয়ায় তার ব্যবসায়ের আসবাবপত্রের চাহিদা বাড়ছে। তাই তিনি উৎপাদিত আসবাবপত্র দেশের বিভিন্ন স্থানে ভোক্তাদের কাছে সরবরাহ করার সিদ্ধান্ত নেন। এক্ষেত্রে পরিবহনের মাধ্যমে স্থানগত উপযোগ সৃষ্টি হবে। সারা বাংলাদেশেই আসবাবপত্রের ক্রেতা আছে। তাই জনাব মামুন দেশের বিভিন্ন স্থানে আসবাবপত্র সরবরাহ করবেন। এতে স্থানীয় বাজারের বাইরের ক্রেতা তৈরি হবে এবং তার প্রতিষ্ঠানের বিক্রি বাড়বে। আবার, এতে তার ব্যবসায়ের পরিধি এবং মুনাফা বাড়বে। ফলে তিনি আর্থিকভাবে বেশি লাভবান হবেন। তাই আমি মনে করি, স্থানগত উপযোগ সৃষ্টির মাধ্যমে দেশের বিভিন্ন জেলায় আসবাবপত্র বিক্রয়ের সিদ্ধান্তটি যৌক্তিক।"
        }
      ]
    },
    {
      "number": "2",
      "uddipok": "মডার্ন কোম্পানি ২০২৪ সালে আধুনিক ডিজাইনের আলমারি প্রস্তুত করে। এক্ষেত্রে প্রতি আলমারির বিক্রয়মূল্য ছিল ৩০,০০,০০০ টাকা। উক্ত কোম্পানি ২০২৪ সালে ২,০০০ টি আলমারি প্রস্তুত করে। এতে করে মোট কাঁচামালের প্রয়োজন হয়েছিল ৯,০০,০০০ টাকার। এছাড়া শ্রম বাবদ ৩,০০,০০০ টাকা, যন্ত্রপাতি বাবদ ১,৬০,০০০ টাকা এবং অন্যান্য খরচ বাবদ মোট ১,৪০,০০০ টাকা। উল্লেখ্য যে, ২০২৩ সালে উত্ত কোম্পানিটির শ্রমের উৎপাদনশীলতা ছিল ১২।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "পণ্যের মালিকানা একজনের কাছ থেকে অন্যের কাছে হস্তান্তরিত হলে যে উপযোগ সৃষ্টি হয়, তাকে স্বত্বগত উপযোগ বলে।"
        },
        {
          "label": "খ",
          "question": "",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। ব্যবসায়ের প্রত্যক্ষ ও পরোক্ষ উদ্দেশ্য হচ্ছে মানবকল্যাণ সাধন করা। জনগণের চাহিদা পূরণের উদ্দেশ্যে উৎপাদন ব্যবস্থার মাধ্যমে এবং নতুন নতুন পদ্ধতি উদ্ভাবনের মাধ্যমে ব্যবসায়ীরা জনগণের নিত্যনতুন চাহিদা মিটিয়ে থাকে। নতুন নতুন পণ্য ভোগের সুযোগ দেওয়ার মাধ্যমে উৎপাদন ব্যবস্থা জনগণের জীবনযাত্রার মানোন্নয়নে ভূমিকা রাখে।"
        },
        {
          "label": "গ",
          "question": "",
          "explanation": "মোট উৎপাদিত পণ্যের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। এর মাধ্যমে প্রতিষ্ঠানের উৎপাদন দক্ষতা যাচাই করা যায়। ২০২৪ সালের মডার্ন কোম্পানির, মোট উৎপাদিত পণ্যের মূল্য = ৩০ , ০০ , ০০০ = ৩০,০০,০০০ = ৩০ , ০০ , ০০০ টাকা মোট কাঁচামালের ব্যয় = ৯ , ০০ , ০০০ = ৯,০০,০০০ = ৯ , ০০ , ০০০ টাকা মোট শ্রম বাবদ ব্যয় = ৩ , ০০ , ০০০ = ৩,০০,০০০ = ৩ , ০০ , ০০০ টাকা মোট যন্ত্রপাতি বাবদ ব্যয় = ১ , ৬০ , ০০০ = ১,৬০,০০০ = ১ , ৬০ , ০০০ টাকা মোট অন্যান্য খরচ বাবদ ব্যয় = ১ , ৪০ , ০০০ = ১,৪০,০০০ = ১ , ৪০ , ০০০ টাকা ∴ \\therefore ∴ মোট উৎপাদনশীলতা = মোট উৎপাদিত পণ্যের মূল্য মোট উপকরণের মূল্য = \\frac{\\text{মোট উৎপাদিত পণ্যের মূল্য}}{\\text{মোট উপকরণের মূল্য}} = মোট   উপকরণের   মূল্য মোট   উৎপাদিত   পণ্যের   মূল্য ​ = ৩০ , ০০ , ০০০ ৯ , ০০ , ০০০ + ৩ , ০০ , ০০০ + ১ , ৬০ , ০০০ + ১ , ৪০ , ০০০ = \\frac{৩০,০০,০০০}{৯,০০,০০০ + ৩,০০,০০০ + ১,৬০,০০০ + ১,৪০,০০০} = ৯ , ০০ , ০০০ + ৩ , ০০ , ০০০ + ১ , ৬০ , ০০০ + ১ , ৪০ , ০০০ ৩০ , ০০ , ০০০ ​ = ৩০ , ০০ , ০০০ ১৫ , ০০ , ০০০ = ২ = \\frac{৩০,০০,০০০}{১৫,০০,০০০} = ২ = ১৫ , ০০ , ০০০ ৩০ , ০০ , ০০০ ​ = ২ সুতরাং, ২০২৪ সালের মডার্ন কোম্পানির মোট উৎপাদনশীলতা হলো ২।"
        },
        {
          "label": "ঘ",
          "question": "",
          "explanation": "মোট উৎপাদিত পণ্যের মূল্য ও মোট শ্রম ব্যয়ের অনুপাতকে শ্রমের উৎপাদনশীলতা বলে। প্রতিষ্ঠানে শ্রমের উৎপাদনশীলতা যত বেশি হবে উৎপাদন তত বেশি হবে। ২০২৪ সালের মডার্ন কোম্পানির, মোট উৎপাদিত পণ্যের মূল্য = ৩০,০০,০০০ টাকা মোট শ্রম বাবদ ব্যয় = ৩,০০,০০০ টাকা ∴ \\therefore ∴ শ্রমের উৎপাদনশীলতা = মোট উৎপাদিত পণ্যের মূল্য মোট শ্রম বাবদ ব্যয় \\frac{\\text{মোট উৎপাদিত পণ্যের মূল্য}}{\\text{মোট শ্রম বাবদ ব্যয়}} মোট   শ্রম   বাবদ   ব্যয় মোট   উৎপাদিত   পণ্যের   মূল্য ​ = ৩০,০০,০০০ ৩,০০,০০০ = ১০ \\frac{\\text{৩০,০০,০০০}}{\\text{৩,০০,০০০}} = \\text{১০} ৩ , ০০ , ০০০ ৩০ , ০০ , ০০০ ​ = ১০ মডার্ন কোম্পানির ২০২৩ সালের শ্রমের উৎপাদনশীলতা ছিল ১২। যেটি ২০২৪ সালে কমে দাঁড়িয়েছে ১০। সুতরাং, ২০২৩ সালের তুলনায় ২০২৪ সালে শ্রম দক্ষতা তুলনামূলকভাবে কমেছে। এতে প্রতিষ্ঠানের উৎপাদন দক্ষতা কমে যাওয়ায় উৎপাদন ব্যয় বেড়েছে। ফলে প্রতিষ্ঠানটির অর্জিত মুনাফার পরিমাণ কমে যায়। তাই আমি '২০২৩ সালের তুলনায় ২০২৪ সালের উৎপাদনশীলতা সন্তোষজনক' মন্তব্যটির সাথে একমত নই।"
        }
      ]
    },
    {
      "number": "3",
      "uddipok": "জনার রকিব একটি মৎস্য খামার গড়ে তোলেন। এ খামারের যাবতীয় সিদ্ধান্ত ও ঝুঁকি তিনি একাই নিয়ে থাকেন। ব্যবসায়ে লাভবান হওয়ায় তিনি তার ব্যবসায় সম্প্রসারণের সিদ্ধান্ত গ্রহণ করেন। এ লক্ষে তার ঘনিষ্ঠ দুইজন বন্ধুকে চুক্তির ভিত্তিতে উক্ত খামার ব্যবসায়ে যুক্ত করেন।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "১৯৯৪ সালের কোম্পানি আইন অনুযায়ী গঠিত ও পরিচালিত একটি আইনসৃষ্ট, কৃত্রিম ব্যক্তিসত্তার অধিকারী, চিরন্তন অস্তিত্ববিশিষ্ট সংগঠনকে যৌথ মূলধনী কোম্পানি বলে।"
        },
        {
          "label": "খ",
          "question": "",
          "explanation": "দেশের সরকার বা রাষ্ট্র কর্তৃক গঠিত, পরিচালিত ও নিয়ন্ত্রিত সংগঠনকে রাষ্ট্রীয় সংগঠন বলে। মুনাফা অর্জন এ ধরনের সংগঠনের উদ্দেশ্য নয়। বরং দেশের সর্বস্তরের মানুষের কল্যাণে কাজ করাই এর মূল লক্ষ্য। যেমন: ওয়াসা পানি সরবরাহ ও বর্জ্য নিষ্কাশনের ব্যবস্থা করে মানুষে জীবনযাত্রাকে সহজ করছে। এমনিভাবে অন্যান্য রাষ্ট্রীয় সংগঠনগুলোও জনগণের কল্যাণের উদ্দেশ্যে প্রতিষ্ঠিত হয়।"
        },
        {
          "label": "গ",
          "question": "",
          "explanation": "উদ্দীপকের জনাব রকিব শুরুতে একমালিকানা ব্যবসায় সংগঠন গড়ে তোলেন। একজন ব্যক্তি দ্বারা গঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়। এ ধরনের ব্যবসায়ের মূলধনের যোগান মালিক একাই দেন। এছাড়া ব্যবসায়ের যাবতীয় সিদ্ধান্ত ও ঝুঁকি মালিক একাই নিয়ে থাকেন। আবার লাভ-ক্ষতি হলে মালিককে একাই বহন করতে হয়। উদ্দীপকের জনাব রকিব একটি মৎস্য খামার গড়ে তোলেন। খামারটি প্রতিষ্ঠায় প্রয়োজনীয় মূলধনের যোগান তিনি একাই দেন। খামার পরিচালনার কাজ তিনি একাই করেন। এছাড়া খামারের যাবতীয় সিদ্ধান্ত ও ঝুঁকি তাকেই নিতে হয়। এক্ষেত্রে ব্যবসায়ে লাভ হলে তিনি একাই ভোগ করেন। আবার ক্ষতি হলেও তাকেই বহন করতে হয়। এসব বৈশিষ্ট্য একমালিকানা সংগঠনের সাথে সংগতিপূর্ণ। সুতরাং, জনাব রকিব শুরুতে একমালিকানা ব্যবসায় সংগঠন গড়ে তোলেন।"
        },
        {
          "label": "ঘ",
          "question": "",
          "explanation": "ঘাউদ্দীপকে উল্লিখিত জনাব রকিবের দ্বিতীয় পর্যায়ে অংশীদারি ব্যবসায় গঠনের সিদ্ধান্তটি যৌক্তিক হয়েছে বলে আমি মনে করি। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি ব্যবসায় সংগঠন গড়ে তোলেন। চুক্তিই এ ব্যবসায়ের মূল ভিত্তি। এর ভিত্তিতে অংশীদারদের মধ্যে মুনাফা ও দায়-দায়িত্ব বণ্টিত হয়। উদ্দীপকের জনাব রকিব শুরুতে একমালিকানা ব্যবসায় গঠন করেন। তিনি একাই ব্যবসায়টি পরিচালনা ও প্রয়োজনীয় সিদ্ধান্ত নিতেন। ব্যবসায়টিতে তিনি লাভবান হন। এ কারণে তিনি ব্যবসায়টি সম্প্রসারণের সিদ্ধান্ত গ্রহণ করেন। এক্ষেত্রে তিনি তার ঘনিষ্ঠ দুইজন বন্ধুকে ব্যবসায়ে যুক্ত করেন। এজন্য তাদের সাথে একটি চুক্তি সম্পাদন করেন। জনাব রকিব তার বন্ধুদের ব্যবসায়ে যুক্ত করে অংশীদারি ব্যবসায় গঠন করেন। এক্ষেত্রে তার ব্যবসায়টিতে একাধিক মালিক মূলধন সরবরাহ করে। এর মাধ্যমে ব্যবসায়টিতে অধিক পরিমাণ মূলধনের যোগান হয়। ফলে জনাব রকিব সহজেই ব্যবসায়টিকে সম্প্রসারণ করতে পারবেন। এতে তার ব্যবসায়টিতে উৎপাদন ও মুনাফার পরিমাণ বাড়াবে। এছাড়া তিনি অন্যান্য অংশীদারদের সাথে ঝুঁকি বণ্টনের মাধ্যমে তার ঝুঁকির পরিমাণ কমিয়ে আনতে পারবেন। আবার ব্যবসায়টি নিবন্ধন করলে তারা কিছু আইনগত সুযোগ-সুবিধাও পাবেন। তাই বলা যায়, জনাব রকিবের 'দ্বিতীয় পর্যায়ের অংশীদারি ব্যবসায় গঠনের সিদ্ধান্তটি যৌক্তিক হয়েছে।"
        }
      ]
    },
    {
      "number": "4",
      "uddipok": "রাজশাহীর আমচাষিরা নিজেদের আর্থিক সচ্ছলতা বৃদ্ধির লক্ষ্যে সমঅধিকারের ভিত্তিতে একটি সংগঠন গড়ে তোলেন। আর্থিক সচ্ছলতা বৃদ্ধির পর নিজেরা একটি আমের জুস তৈরির কারখানা স্থাপন করেন। উক্ত কারখানার বিভিন্ন বিভাগে যোগ্যতা ও দক্ষতার ভিত্তিতে কর্মী নিয়োগ দেওয়া হয়। বর্তমানে প্রতিষ্ঠানটি সারা দেশে সফলতার সাথে ব্যবসায় করছে।",
      "tag": "",
      "sub_questions": [
        {
          "label": "ক",
          "question": "",
          "explanation": "কোনো কাজ করতে কারো মেধা বা বুদ্ধির যে পরিশ্রম হয় তাকে মানসিক শ্রম বলে।"
        },
        {
          "label": "খ",
          "question": "",
          "explanation": "মাটি, মাটির উর্বরাশক্তি, আবহাওয়া, বৃষ্টিপাত, জলবায়ু, তাপ, পানি, বাতাস, সূর্যের আলো, খনিজ সম্পদ, বনজ সম্পদ, মৎস্য ক্ষেত্র, নদ-নদী প্রভৃতি, যা প্রকৃতির দান তাই হলো ভূমি। ভূমি প্রকৃতির দান, আদিম ও অক্ষয়। এটি চিরন্তন অস্তিত্বসম্পন্ন। অবশ্য আবাদি জমির উর্বরতা কমতে পারে। যাকে ভূমিক্ষয় বলা হলেও তা ধ্বংস হয় না। প্রকৃতির অন্যান্য দান যেমন: চন্দ্র, সূর্য, বাতাস প্রভৃতির ন্যায় ভূমি অবিনশ্বর। সৃষ্টিকর্তার ইচ্ছায় এগুলো একদিন ধ্বংস হলেও আপাতদৃষ্টিতে বলা যায় ভূমি অবিনশ্বর।"
        },
        {
          "label": "গ",
          "question": "",
          "explanation": "উদ্দীপকে প্রাথমিক পর্যায়ে আমচাষিরা সমবায় সংগঠন গড়ে তোলেন। সমশ্রেণি, সমপেশার বা সমজাতীয় ব্যক্তিবর্গের মাধ্যমে গঠিত সংগঠন হলো সমবায়। মূলত সদস্যদের আর্থিক কল্যাণসাধন নিশ্চিতে এ সংগঠন গড়ে ওঠে। সংগঠনটি সদস্যদের পারস্পরিক বিশ্বাস, সহযোগিতা, একতা প্রভৃতি আদর্শের আলোকে পরিচালিত হয়। উদ্দীপকে রাজশাহীর আমচাষিরা মিলে একটি সংগঠন গড়ে তোলেন। এর মাধ্যমে তারা তাদের বাগানের আম একত্রে ন্যায্যমূল্যে বিক্রি করতে পারেন। এছাড়া আম চাষে প্রয়োজনীয় উপকরণাদিও তারা ন্যায্য দামে কিনতে পারেন। এসব কাজে তাদের কোনো মধ্যস্থব্যবসায়ীর সাহায্য নিয়ে বেশি দামে কিনতে হয় না। এতে তাদের আর্থিক কল্যাণসাধন হয়। এসবের সাথে সমবায় সমিতির মিল রয়েছে। সুতরাং, উদ্দীপকে প্রাথমিক পর্যায়ে আমচাষিরা সমবায় সংগঠন গড়ে তোলেন।"
        },
        {
          "label": "ঘ",
          "question": "",
          "explanation": "শ্রম বিভাগের অনুযায়ী দক্ষতার ভিত্তিতে বিভিন্ন বিভাগে কর্মী নিয়োগ করাই উদ্দীপকের প্রতিষ্ঠানের সফলতার মূল কারণ - উক্তিটি যথার্থ বলে আমি মনে করি। শ্রমিকের যোগ্যতা, দক্ষতা ও সামর্থ্য অনুযায়ী কাজ ভাগ করাই হলো শ্রম বিভাগ। এতে শ্রমিকরা তাদের যোগ্যতা অনুযায়ী কাজের দায়িত্ব পায়। ফলে তারা নির্দিষ্ট কাজে দক্ষ হয়ে ওঠে এবং সুনিপুণভাবে কাজ সম্পাদন করে উদ্দীপকে রাজশাহীর আমচাষিরা মিলে একটি সমবায় সংগঠন গড়ে তোলেন। পরে তারা একটি আমের জুস তৈরির কারখানা স্থাপন করেন। কারখানাটিতে বিভিন্ন বিভাগে যোগ্যতা ও দক্ষতার ভিত্তিতে কর্মী নিয়োগ দেওয়া হয়। বর্তমানে প্রতিষ্ঠানটি সফলতার সাথে ব্যবসায় করছে। উক্ত কারখানাটিতে শ্রম বিভাগ রয়েছে। এজন্য কর্মীদেরকে যোগ্যতা ও দক্ষতামাফিক যথাযথ বিভাগে নিয়োগ দেওয়া হয়েছে। তাদের যোগ্যতা ও সামর্থ্য অনুযায়ী কাজ পায়। তাই তারা তাদের কাজগুলো দক্ষতার সাথে সম্পন্ন করতে পারে। এতে প্রতিষ্ঠানে উৎপাদিত পণ্যের গুণগত মান ও কার্যকারিতা বেড়ে যায়। প্রতিষ্ঠানের পণ্যের প্রতি ক্রেতাদের আগ্রহ বেড়ে যায়। ফলে প্রতিষ্ঠানটিকে সফলতার দিকে এগিয়ে নিয়ে যায়। সুতরাং, শ্রম বিভাগ অনুযায়ী দক্ষতার ভিত্তিতে বিভিন্ন বিভাগে কর্মী নিয়োগের ফলেই প্রতিষ্ঠানটি সফল হয়েছে।"
        }
      ]
    },
    {
      "number": "5",
      "uddipok": "মিসেস নাজনিন একজন বিশেষজ্ঞ ডাক্তার। মেধা ও অভিজ্ঞতার কারণে দিন দিন তার রোগীর সংখ্যা বৃদ্ধি পাচ্ছে। তাই তিনি রোগীদের সঠিক সেবা প্রদানের জন্য দুইজন অফিস সহকারী নিয়োগ দেন।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "সঞ্চয় করা অর্থ যদি পরবর্তী উৎপাদনে ব্যবহৃত হয় তাকে মূলধন গঠন বলে।"
        },
        {
          "label": "খ",
          "question": "",
          "explanation": "মানুষের শারীরিক, মানসিক এবং বুদ্ধিবৃত্তিক কর্মপ্রচেষ্টা, যা পণ্য উৎপাদন কাজে ব্যবহার করে অর্থ বা আয় উপার্জন করা হয় তাকে শ্রম বলে। উৎপাদনের উপকরণসমূহ সুষ্ঠুভাবে ব্যবহার এবং উৎপাদন কাজ পরিচালনার জন্য শ্রম ব্যবহৃত হয়। এটি ছাড়া উৎপাদনের অন্যান্য উপকরণ অব্যবহৃত অবস্থায় থাকে। শ্রম উৎপাদনের উপকরণগুলোকে জীবন্ত ও সক্রিয় করে তোলে। তাই শ্রম হলো জীবন্ত উপাদান।"
        },
        {
          "label": "গ",
          "question": "",
          "explanation": "উদ্দীপক অনুযায়ী মিসেস নাজনিনের কাজটি মানসিক শ্রমের অন্তর্ভুক্ত। মানুষের বুদ্ধিবৃত্তিক কর্মপ্রচেষ্টাকে মানসিক শ্রম বলে। মানসিক শ্রমের জন্য মেধার প্রয়োজন বেশি। ডাক্তার, ইঞ্জিনিয়ার, উকিল, ম্যানেজার, সিইও প্রভৃতি পেশায় মানসিক শ্রম প্রয়োজন হয়। উদ্দীপকে মিসেস নাজনিন একজন বিশেষজ্ঞ ডাক্তার। তিনি রোগীর রোগ নির্ণয় করে চিকিৎসা সেবা দিয়ে থাকেন। এক্ষেত্রে তিনি তার মেধা ও অভিজ্ঞতা দিয়ে রোগীর রোগ নির্ণয় করেন। এতে তার অনেক চিন্তা-ভাবনা করে রোগীকে রোগ অনুযায়ী পরামর্শ দিতে হয়। আর তার মেধা ও অভিজ্ঞতা থেকে রোগীরা সঠিক চিকিৎসা সেবা পেয়ে সন্তুষ্ট। এজন্য রোগীরা সমস্যায় পড়লে তার কাছেই আসে। এক্ষেত্রে মিসেস নাজনিনের কাজে মানসিক ও বুদ্ধিবৃত্তিক প্রচেষ্টা সম্পর্কযুক্ত, যা মানসিক শ্রমের সাথে মিলে যায়। সুতরাং, উদ্দীপকে মিসেস নাজনিনের কাজটি মানসিক শ্রমের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে মিসেস নাজনিনের শ্রম ও অফিস সহকারীর শ্রম এক নয়-উক্তিটির সাথে আমি একমত। কোনো ব্যক্তির শারীরিক শক্তি ব্যয় করে যে শ্রম দেওয়া হয় সেটিই শারীরিক শ্রম। আবার, মানুষের বুদ্ধিবৃত্তিক কর্মপ্রচেষ্টাকে বলা হয় মানসিক শ্রম। যেকোনো প্রতিষ্ঠানে এই দুই শ্রেণির শ্রম খুবই গুরুত্বপূর্ণ। উদ্দীপকে মিসেস নাজনিন একজন বিশেষজ্ঞ ডাক্তার। তিনি মেধা ও অভিজ্ঞতার কারণে রোগীদের কাছে এক বিশ্বস্ততার ক্ষেত্র। এজন্য রোগীরা রোগ নির্ণয়ে পরামর্শ নিতে তার কাছেই আসে। রোগীদের সঠিক সেবা দেওয়ার জন্য সম্প্রতি তিনি দুইজন অফিস সহকারী নিয়োগ দেন। নিয়োগকৃত অফিস সহকারীরা রোগীর তালিকা তৈরি, সাক্ষাৎকারের সময় ঠিক করে দিবেন। এছাড়া ডাক্তার মিসেস নাজনিনকে প্রতিদিনের রোগীর সংখ্যা সম্পর্ক অবগত করবে। এসব কাজ করতে সহকারীদের শারীরিক শক্তি ব্যয় করতে হবে। অর্থাৎ, তারা শারীরিক শ্রম সম্পর্কিত কাজে নিযুক্ত। অন্যদিকে, মিসেস নাজনিন শুধু তার মেধা, অভিজ্ঞতা ব্যবহার করে চিকিৎসা সেবা দিতে ন্যস্ত আছেন। এই সেবার বিনিময়ে তিনি অর্থ উপার্জন করেন। এক্ষেত্রে মিসেস নাজনিনের মানসিক শ্রম ব্যয় হয়। এসব বিবেচনা বলা যায়, মিসেস নাজনিনের শ্রম ও অফিস সহকারীর শ্রম এক নয়।"
        }
      ]
    },
    {
      "number": "6",
      "uddipok": "আকাশ ফার্নিচার' একটি আসবাবপত্র উৎপাদনকারী প্রতিষ্ঠান। এই প্রতিষ্ঠানের স্বত্বাধিকারী জনাব আকাশ পূর্বপরিকল্পনা অনুযায়ী বিভিন্ন উৎস থেকে কাঠ সংগ্রহ, কাঠমিস্ত্রি নিয়োগ ও তাদের কার্যক্রম তত্ত্বাবধান করেন। ক্রেতাদের রুচি, চাহিদা ও পছন্দ অনুযায়ী বিভিন্ন ডিজাইনের আসবাবপত্রের অর্ডার গ্রহণ এবং সঠিক সময়ে সরবরাহ করেন। এভাবে অল্পদিনেই তিনি ব্যবসায় সফলতা অর্জনে সক্ষম হন।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "মজুদ নিয়ন্ত্রণ বলতে কারখানা চালু ও গতিশীল রাখার জন্য প্রয়োজনীয় কাঁচামাল, যন্ত্রাংশ ও অন্য দ্রব্যাদি মজুদ রাখাকে বোঝায়।"
        },
        {
          "label": "খ",
          "question": "",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদন হচ্ছে কি না তা তদারকি করার প্রক্রিয়াকে মান নিয়ন্ত্রণ বলে। ভোক্তাদের প্রয়োজন, অভাব, চাহিদা পূরণ এবং সন্তুষ্টি অর্জন করার লক্ষ্যে প্রতিষ্ঠান পণ্যের একটি মান নির্ধারণ করে থাকে। মান নিয়ন্ত্রণ কার্যাবলির মাধ্যমে পূর্বনির্ধারিত মান অনুযায়ী পণ্য উৎপাদিত হচ্ছে কি। না তা. তদারকি করা হয়। প্রয়োজনে সংশোধনমূলক পদক্ষেপ নিয়ে সঠিক মান বজায় রাখার চেষ্টা চালানো হয়। এজন্য বলা যায়, মান নিয়ন্ত্রণ পণ্যের আদর্শমান বা সঠিক মান নিশ্চিত করে।"
        },
        {
          "label": "গ",
          "question": "",
          "explanation": "উদ্দীপকে জনাব আকাশ কর্তৃক সম্পাদিত কার্যাবলি উৎপাদন ব্যবস্থাপনার অন্তর্ভুক্ত। পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন ও নিয়ন্ত্রণ সংক্রান্ত কাজের সমষ্টিই হলো উৎপাদন ব্যবস্থাপনা। একে কার্য ব্যবস্থাপনাও বলা হয়। এর মাধ্যমে মানসম্মত পণ্য উৎপাদন করা সম্ভব হয়। জনাব আকাশ আসবাবপত্র উৎপাদনকারী একটি প্রতিষ্ঠানের স্বত্বাধিকারী। তিনি বিভিন্ন উৎস থেকে কাঠ সংগ্রহ, কাঠমিস্ত্রি নিয়োগ ও তাদের কার্যক্রম তত্ত্বাবধান করেন। তার এ তত্ত্বাবধানের ফলে উৎপাদনে গতিশীলতা আসে। এর ফলে পণ্য মানসম্মত হয়। এক্ষেত্রে পণ্য উৎপাদনের পরিকল্পনা, ডিজাইন, ব্যবস্থাপনা ও নিয়ন্ত্রণ করা সবই উৎপাদন ব্যবস্থাপনার আওতাভুক্ত বিষয়। আর তিনি ব্যবসায়ের স্বত্বাধিকারী হলেও উৎপাদন ব্যবস্থাপক হিসেবে ভূমিকা রাখেন। তাই বলা যায় যে, জনাব আকাশ কর্তৃক সম্পাদিত কার্যাবলি উৎপাদন ব্যবস্থাপনার অন্তর্ভুক্ত।।"
        },
        {
          "label": "ঘ",
          "question": "",
          "explanation": "'জনাব আকাশের ব্যবসায়ের সফলতার কারণ হলো ক্রেতাকেন্দ্রিকতা'- উক্তিটি যথার্থ। ক্রেতাকেন্দ্রিকতার মাধ্যমে ক্রেতার রুচি, চাহিদা, আয়, পছন্দ এসব বিবেচনায় রেখে পণ্য সরবরাহ করা হয়। এর মাধ্যমে প্রত্যেক ক্রেতার চাহিদা আলাদাভাবে পূরণ করা হয়। প্রত্যেক ক্রেতাকে গুরুত্ব দেওয়া হয় বলে সর্বোচ্চ ক্রেতা সন্তুষ্টি অর্জিত হয়। 'আকাশ ফার্নিচার' একটি আসবাবপত্র উৎপাদনকারী প্রতিষ্ঠান। এ প্রতিষ্ঠানের স্বত্বাধিকারী জনাব আকাশ প্রতিষ্ঠানের যাবতীয় উৎপাদন ব্যবস্থাপনার কাজ করে থাকেন। তিনি ক্রেতাদের রুচি, চাহিদা ও পছন্দ অনুসারে ভিন্ন ভিন্ন আসবাপত্রের অর্ডার গ্রহণ ও সরবরাহ করে থাকেন। এর ফলে তিনি অল্পদিনেই ব্যবসায়ে সফলতা লাভ করেছেন। প্রত্যেক ক্রেতার রুচি, চাহিদা ও পছন্দ আলাদা ও স্বকীয়। তাই জনাব আকাশ, তার ক্রেতার পছন্দ অনুসারে আসবাবপত্র তৈরি করেছেন। এক্ষেত্রে তিনি প্রত্যেক ক্রেতার চাহিদাকে আলাদাভাবে মূল্যায়ন করছেন। এতে তার ক্রেতারাও সন্তুষ্ট হয়েছেন। ফলে ব্যবসায়ের সুনাম বেড়েছে। এক্ষেত্রে জনাব আকাশ ক্রেতাকেন্দ্রিকতায় গুরুত্ব দেওয়ায় তিনি ব্যবসায়ে সফলতা লাভ করেছেন। তাই বলা যায়, জনাব আকাশের ব্যবসায়ের সফলতার কারণ হলো ক্রেতাকেন্দ্রিকতা।"
        }
      ]
    },
    {
      "number": "7",
      "uddipok": "জনাব শ্যামল একজন চক্ষু বিশেষজ্ঞ। তিনি তার চেম্বারে অত্যাধুনিক কম্পিউটারাইজড প্রযুক্তি ও সরঞ্জামাদি ব্যবহার করে চোখের নানাবিধ সার্জারিসহ রেটিনার বিভিন্ন চিকিৎসা প্রদান করেন। এতে তার সুনাম চারিদিকে ছড়িয়ে পড়ে। বর্তমানে তিনি একজন সফল চিকিৎসক হিসেবে জনগণের নিকট সমাদৃত।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "পণ্যদ্রব্যের ভবিষ্যৎ চাহিদা নিরূপণ করে সে অনুযায়ী উৎপাদন কর্মসূচি নেওয়াই হলো উৎপাদন পরিকল্পনা।"
        },
        {
          "label": "খ",
          "question": "",
          "explanation": "দ্রব্য হলো দৃশ্যমান কোনো বস্তু যা মানুষের প্রয়োজন ও অভাব মেটায়। দ্রব্যের নির্দিষ্ট স্বাদ, গন্ধ ও ওজন আছে। কেউ চাইলেই একে স্পর্শ করতে পারে। এর নির্দিষ্ট আকৃতি আছে। উদাহরণ হিসেবে বলা যায়-গড়ি, টিভি, ফ্রিজ। এগুলো স্পর্শযোগ্য এবং দৃশ্যমান।"
        },
        {
          "label": "গ",
          "question": "উদ্দীপকে জনাব শ্যামলের কাজটি উৎপাদনের কোন খাতের অন্তর্ভুক্ত? ব্যাখ্যা করো।",
          "explanation": "উদ্দীপকে জনাব শ্যামলের সেবা উৎপাদনের সাথে জড়িত। সেবা হলো মানুষের অভাব পূরণে সক্ষম এমন কাজ বা সুবিধা। সেবা । দেখা যায় না,ছোঁয়া বা স্পর্শ করা যায় না। ভোক্তারা ব্যবহারের মাধ্যমে এর উপযোগ নিঃশেষ করে। ডাক্তারের পরামর্শ, আইনজীবীর পরামর্শ, শিক্ষকের পাঠদান প্রভৃতি হলো সেবার উদাহরণ। উদ্দীপকের ডাক্তার শ্যামল একজন চক্ষুরোগ বিশেষজ্ঞ। দীর্ঘ পনেরো বছর ধরে তিনি এ পেশার সাথে জড়িত। তিনি ধৈর্যসহকারে রোগীদের সমস্যার কথা শোনেন এবং সে অনুযায়ী পরামর্শ দেন। তার কাছ থেকে চিকিৎসা সেবা নিয়ে ভোক্তারা এর উপযোগ নিঃশেষ করে। কিন্তু তার প্রদত্ত - সেবা দেখা বা স্পর্শ করা যায় না। আবার এ সেবা দেওয়ার সময় ডাক্তার জেরিন ও রোগীদের সরাসরি উপস্থিত থাকতে হয়। এগুলো সেবার বৈশিষ্ট্যের সাথে সামঞ্জস্যপূর্ণ। তাই বলা যায়, ডাক্তার শ্যামল সেবা উৎপাদনের সাথে জড়িত।"
        },
        {
          "label": "ঘ",
          "question": "",
          "explanation": "উল্লিখিত উদ্দীপকে ডাক্তার শ্যামলের সফলতার পেছনে উৎপাদন ব্যবস্থাপনার আধুনিক যুগের ভূমিকা রয়েছে। দ্বিতীয় বিশ্বযুদ্ধের পর থেকেই উৎপাদন ব্যবস্থাপনার আধুনিক যুগের শুরু হয়। এ পর্যায়ে উৎপাদন ব্যবস্থাপনায় নতুন ধারণা, তত্ত্ব ও কৌশল প্রয়োগ করা হয়। তাছাড়া কম্পিউটার ও অটোমেশন প্রযুক্তির মাধ্যমে পণ্য উৎপাদন বা সেবা দেওয়া হয়। ডাক্তার শ্যামল একজন চক্ষুরোগ বিশেষজ্ঞ। তিনি দীর্ঘ পনেরো বছর ধরে এ পেশার সাথে জড়িত। বর্তমানে তিনি ঢাকা লায়ন্স চক্ষু হাসপাতালে অত্যাধুনিক কম্পিউটার প্রযুক্তি ব্যবহার করে চোখের ফ্যাকো সার্জারিসহ রেটিনার বিভিন্ন চিকিৎসা দেন। এর মাধ্যমে তিনি উন্নতমানের চিকিৎসার ব্যবস্থা করেন। ফলে রোগীরা সন্তুষ্ট হয়। উৎপাদন ব্যবস্থাপনার আধুনিক যুগে কম্পিউটারাইজড প্রযুক্তির ব্যবহার। শুরু হয়। চোখের চিকিৎসায় এই প্রযুক্তির ব্যবহারের মাধ্যমে ডাক্তার শ্যামল নির্ভুলভাবে রোগ নির্ণয় করতে পারেন। এছাড়া কম্পিউটার প্রযুক্তির ব্যবহারের ফলে চোখের মতো সংবেদনশীল অঙ্গের সার্জারি পরিচালনায় সফলতার হার বেড়ে যায়। এতে উন্নত সেবা পেয়ে রোগীরা সন্তুষ্ট হয়। ডাক্তার শ্যামলের সুনাম চারদিকে ছড়িয়ে পড়ে। এভাবে উৎপাদন ব্যবস্থাপনার ক্রমবিকাশের আধুনিক যুগে কম্পিউটার প্রযুক্তির প্রয়োগ ডাক্তার শ্যামলকে সফলতা অর্জনে সাহায্য করেছে।"
        }
      ]
    },
    {
      "number": "8",
      "uddipok": "জনাব ফয়সাল তার বেকারিতে ব্রেড উৎপাদন করেন। পণ্যমান উন্নয়নের লক্ষ্যে তিনি পণ্যের বিদ্যমান কার্যকারিতা ও উপযোগিতায় পরিবর্তন নিয়ে আসেন। অন্যদিকে, মিসেস মিতু তার বেকারিতে পণ্যের মানকে গুরুত্ব না দিয়ে পণ্যকে বাহ্যিকভাবে আরও আকর্ষণীয় করে তোলার চেষ্টা করেন। এক্ষেত্রে মিসেস মিতু মূলত পণ্যের মান ঠিক রেখে পণ্যের রং ও বাহ্যিক আকৃতিতে পরিবর্তন নিয়ে আসেন। এর ফলে ক্রেতারাও আকৃষ্ট হয়।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "পণ্য উৎপাদনে নতুন প্রযুক্তি এবং উন্নয়ন কৌশল ব্যবহার করাকে পণ্য উৎপাদন ডিজাইন বলে।"
        },
        {
          "label": "খ",
          "question": "",
          "explanation": "বাজারে নতুন ডিজাইনের পণ্যের গ্রহণযোগ্যতা যাচাইয়ের জন্য অল্প পরিমাণে পণ্য উৎপাদন করাকে পরীক্ষামূলক উৎপাদন বলা হয়। পরীক্ষামূলক উৎপাদন প্রতিষ্ঠানের ওপর ইতিবাচক প্রভাব ফেলে। পরীক্ষামূলকভাবে উৎপাদিত পণ্য বাজারে আশানুরূপ গ্রহণযোগ্যতা পেলে চূড়ান্ত উৎপাদনের জন্য নির্বাচিত হয়। তাছাড়া অল্প পরিমাণে উৎপাদন করে পণ্যের বিভিন্ন ত্রুটি বের করা সহজ হয়, যা চূড়ান্ত উৎপাদনের আগে সংশোধন করা হয়। মুনাফা অর্জন এবং ব্যবসায়িকভাবে সফল হতে পরীক্ষামূলক উৎপাদন প্রতিষ্ঠানের ওপর ইতিবাচক প্রভাব ফেলে।"
        },
        {
          "label": "গ",
          "question": "",
          "explanation": "জনাব ফয়সাল ক্রিয়াগত বা ব্যবহারিক ডিজাইন অনুসরণ করেন। এ ডিজাইনের 'মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। কিন্তু পণ্যের বাহ্যিক আকার-আকৃতি, রং ইত্যাদিতে কোনো পরিবর্তন আনা হয় না। এরূপ পণ্য ডিজাইন প্রত্যক্ষভাবে ক্রেতার সন্তুষ্টি বাড়াতে সাহায্য করে। জনাব ফয়সাল তার বেকারিতে ব্রেড উৎপাদন করেন। পণ্যমান উন্নয়নের জন্য তিনি পণ্যের বিদ্যমান কার্যকারিতা ও উপযোগিতায় পরিবর্তন নিয়ে আসেন। এক্ষেত্রে তিনি তার পণ্যের গুণগত মান পরিবর্তন করেছেন। কারণ তিনি পণ্যে অধিক উপযোগিতা সৃষ্টি করেন। এর ফলে পণ্যের কার্যকারিতা বৃদ্ধি পায়। এসব বৈশিষ্ট্য ক্রিয়াগত ডিজাইনের বৈশিষ্ট্য বহন করে। তাই বলা যায় যে, জনাব ফয়সাল ক্রিয়াগত বা ব্যবহারিক ডিজাইন অনুসরণ করেন।"
        },
        {
          "label": "ঘ",
          "question": "",
          "explanation": "উদ্দীপকে নান্দনিক ও ক্রিয়াগত ডিজাইনের উল্লেখ রয়েছে এবং এদের ধরন এক নয়। 'সাধারণত পণ্য উৎপাদনের পূর্বেই পণ্যের আকার-আকৃতি, ওজন, রং এবং মোড়ক প্রভৃতি নির্ধারণ করা হলো পণ্য ডিজাইন। পণ্য ডিজাইন পণ্যের ক্রিয়াগত ও বাহ্যিক উভয় পরিবর্তনকেই বোঝায়। ক্রেতাদের আকৃষ্ট করার জন্যই পণ্য ডিজাইন করা হয়। উদ্দীপকে জনাব ফয়সাল তার বেকারিতে ব্রেড উৎপাদন করেন। ব্রেডের মান উন্নয়নের জন্য তিনি ব্রেডের কার্যকারিতা ও উপযোগিতায় পরিবর্তন আনেন। এটি ক্রিয়াগত ডিজাইন। অপরদিকে, মিসেস মিতু পণ্যের মান ঠিক রেখে পণ্যকে বাহ্যিকভাবে আকর্ষণীয় করে তোলার চেষ্টা করেন। এক্ষেত্রে তিনি পণ্যের আকার ও রঙে পরিবর্তন আনেন। এটি নান্দনিক ডিজাইন। পণ্যের ক্রিয়াগত ডিজাইন বলতে ব্যবহারিক কার্যকারিতা বা ক্রিয়াগত উপযোগিতাকে বোঝায়। এক্ষেত্রে জনাব ফয়সালের ডিজাইনটি ক্রিয়াগত ডিজাইন কারণ তিনি তার পণ্যের মান উন্নয়ন ও উপযোগিতায় পরিবর্তন আনেন। অপরদিকে নান্দনিক ডিজাইন হলো পণ্যের বাহ্যিক আকার-আকৃতি, রং প্রভৃতি পরিবর্তন। এক্ষেত্রে মিসেস মিতু পণ্যের নান্দনিক ডিজাইন করেন। অর্থাৎ, তিনি পণ্যের মানের পরিবর্তন করেন না। কিন্তু পণ্যের বাহ্যিক রং, আকৃতি প্রভৃতি পরিবর্তন ও আকর্ষণীয় করেন। সর্বোপরি, ক্রিয়াগত ডিজাইনের মাধ্যমে ক্রেতার সন্তুষ্টি সৃষ্টি হয় এবং নান্দনিক ডিজাইনের মাধ্যমে ক্রেতাকে পণ্যের প্রতি আকর্ষণ সৃষ্টি হয়। তাই বলা যায়, উদ্দীপকে নান্দনিক ও ক্রিয়াগত ডিজাইনের উল্লেখ রয়েছে এবং এদের ধরন এক নয়।"
        }
      ]
    },
    {
      "number": "9",
      "uddipok": "মিসেস মাহবুবা ইসলাম তার প্রতিষ্ঠানের পণ্যের গুণাগুণ পরিবর্তন না করে আকর্ষণীয় মোড়ক ব্যবহার করে আসছিলেন। এতে তিনি ক্রেতাদের আশানুরূপ সাড়া না পেয়ে বর্তমানে আধুনিক তথ্য প্রযুক্তি ব্যবহার করে নতুন ডিজাইনের পণ্য উৎপাদন করে সফলতা পাচ্ছেন।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণসহ অন্যান্য, কাজের সমষ্টিকে উৎপাদন ব্যবস্থাপনা বলে।"
        },
        {
          "label": "খ",
          "question": "",
          "explanation": "উৎপাদনের আগে পণ্যের আকার, আকৃতি, ধাঁচ, রং, ওজন, অলংকরণ প্রভৃতি নির্ধারণ করাই হলো পণ্য ডিজাইন। পণ্য ডিজাইন করার আগে ক্রেতার ইচ্ছা ও পছন্দকে বিবেচনা করা হয়। এক্ষেত্রে পণ্যের উপযোগিতা বাড়ানোর পাশাপাশি পণ্যকে ক্রেতাদের কাছে আকর্ষণীয় করে তোলার চেষ্টা করা হয়। এতে পণ্যের বাহ্যিক সৌন্দর্য বাড়ে। এভাবে পণ্য ডিজাইন পণ্যের আকর্ষণ বাড়ায়।"
        },
        {
          "label": "গ",
          "question": "",
          "explanation": "উদ্দীপকে প্রাথমিক পর্যায়ে মিসেস মাহবুবা ইসলাম প্যাকেজিং ডিজাইন অনুসরণ করেন। এ ডিজাইনে পণ্যের আকার-আকৃতি, রং, গুণাগুণ প্রভৃতির কোনো পরিবর্তন না করে শুধু মোড়ক পরিবর্তন করা হয়। প্রতিষ্ঠানগুলো বাহ্যিক আকর্ষণ বাড়ানোর জন্য প্যাকেজিং ডিজাইন করে থাকে। এটি ক্রেতাদের তাৎক্ষণিকভাবে পণ্য কিনতে প্রভাবিত করে। মিসেস মাহবুবা ইসলাম তার প্রতিষ্ঠানে উৎপাদিত পণ্যের গুণাগুণ পরিবর্তন না করে আকর্ষণীয় মোড়ক ব্যবহার করে আসছিলেন। তিনি পণ্যের মানে কোনো পরিবর্তন আনেননি। এক্ষেত্রে তিনি শুধু মোড়কের মাধ্যমে পণ্যের বাহ্যিক আকর্ষণ তৈরি করেছিলেন। এতে তাৎক্ষণিক আকর্ষণ তৈরি হলেও পরবর্তীতে বিক্রি কমে যায়। এসব বৈশিষ্ট্য প্যাকেজিং ডিজাইনের সাথে সাদৃশ্যপূর্ণ। তাই বলা যায়, প্রাথমিক পর্যায়ে মিসেস মাহবুবা ইসলাম প্যাকেজিং পণ্য ডিজাইন অনুসরণ করেন।"
        },
        {
          "label": "ঘ",
          "question": "",
          "explanation": "মিসেস মাহবুবা ইসলামের বর্তমান সফলতার কারণ হলো উৎপাদন ডিজাইনের অনুসরণ করা। নতুন প্রযুক্তি ও উন্নত কলাকৌশল ব্যবহার করে উন্নতমানের পণ্য উৎপাদন করাই উৎপাদন ডিজাইন। এক্ষেত্রে মেশিনের মাধ্যমে স্বয়ংক্রিয়ভাবে পণ্য উৎপাদন করা হয়। উৎপাদন ডিজাইনের ফলে উৎপাদনশীলতা বাড়ে ও ব্যয় কমে। উদ্দীপকে মিসেস মাহবুবা ইসলাম প্রাথমিকভাবে প্যাকেজিং ডিজাইন ব্যবহার করে পণ্য উৎপাদন করছিলেন। এতে প্রথমে তার বিক্রি বাড়লেও পরবর্তীতে ক্রেতাদের আকৃষ্ট করতে ব্যর্থ হন। বর্তমানে তিনি আধুনিক তথ্য প্রযুক্তি ব্যবহার করে নতুন ডিজাইনের পণ্য উৎপাদন করছেন। এতে তিনি বর্তমানে সফলতা পাচ্ছেন। উৎপাদন ডিজাইনের মাধ্যমে উদ্দীপকের মিসেস মাহবুবার প্রতিষ্ঠানটি মানসম্মত পণ্য উৎপাদন করতে পারছে। এছাড়াও প্রতিষ্ঠানের উৎপাদন ব্যয়ের পরিমাণও কমে গেছে। ফলে স্বল্প মূল্যে পণ্য পেয়ে ক্রেতারা সন্তুষ্ট হচ্ছে। এতে প্রতিষ্ঠানটির বিক্রি বেড়েছে এবং ক্রেতারাও লাভবান হচ্ছে। তাই প্রতিষ্ঠানের অনুগত ক্রেতার সংখ্যা বাড়ছে। ফলে প্রতিষ্ঠানটি আর্থিক সফলতা লাভ করেছে। তাই বলা যায়, মিসেস মাহবুবা ইসলামের বর্তমান সফলতার কারণ পণ্যের উৎপাদন ডিজাইন অনুসরণ করা।"
        }
      ]
    },
    {
      "number": "10",
      "uddipok": "'ফ্রেশ ফুডস' উন্নতমানের কমলা থেকে জুস উৎপাদন করে। প্রতিষ্ঠানটি দেশীয় মান নিয়ন্ত্রণকারী সংস্থা থেকে মান সনদ সংগ্রহ করে পুরো দেশে জুস বিপণন করে। উৎপাদিত জুসের স্বাদ ও গন্ধ ক্রেতাদেরকে আকৃষ্ট করায় উক্ত জুসের চাহিদা দেশ-বিদেশে বৃদ্ধি পাচ্ছে। তাই প্রতিষ্ঠানটি আন্তর্জাতিক বাজারে জুস রপ্তানির জন্য স্বীকৃত মান নিয়ন্ত্রণ সংস্থার সনদ গ্রহণের আবেদন করেছেন।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে তাই মান।"
        },
        {
          "label": "খ",
          "question": "",
          "explanation": "মান ব্যবস্থাপনা হলো মানসম্মত পণ্য ও সেবা তৈরি, মান ধরে রাখা ও সরবরাহের মাধ্যমে ক্রেতাসন্তুষ্টি অর্জন করা এবং অপচয় কমানোর মাধ্যমে মুনাফা বাড়ানো। মান ব্যবস্থাপনায় সর্বোত্তম বৈশিষ্ট্যের পণ্য উৎপাদনের চেষ্টা করা হয়। সর্বোত্তম বৈশিষ্ট্যের পণ্য নতুন ক্রেতা তৈরি করে। এতে প্রতিষ্ঠানের বিক্রি বাড়ার সম্ভাবনা তৈরি হয়। তাছাড়া মান ব্যবস্থাপনায় উৎপাদনশীলতা বাড়ানোর চেষ্টা করা হয়। এতে অপচয় কমে এবং প্রতিষ্ঠানের মুনাফা বেড়ে যায়। তাই বলা যায়, মান ব্যবস্থাপনা মুনাফা বাড়ায়।"
        },
        {
          "label": "গ",
          "question": "",
          "explanation": "উদ্দীপকে 'ফ্রেশ ফুডস' মান নিয়ন্ত্রণকারী সংস্থা BSTI থেকে মান সনদ সংগ্রহ করেছেন। বাংলাদেশের একমাত্র মান নিয়ন্ত্রণকারী সংস্থা হলো BSTI। পণ্যের গুণগত মান যাচাই-বাছাই শেষে এটি মান সনদ দিয়ে থাকে। দেশীয় বাজারে পণ্য উৎপাদন ও বিক্রি করতে হলে BSTI এর সনদ থাকা বাধ্যতামূলক। উদ্দীপকে 'ফ্রেশ ফুডস' কমলার জুস উৎপাদনকারী একটি প্রতিষ্ঠান। এটি জুসের মানের সঠিকতা যাচাইয়ে একটি মান নিয়ন্ত্রণকারী প্রতিষ্ঠানে প্রয়োজনীয় তথ্যাদিসহ আবেদন করে। মান ভালো হওয়ায় প্রতিষ্ঠানটি একটি সিলমোহর জুসের প্যাকেটে ব্যবহারের অনুমতি দেয়। আবার এর জুসের গুণগত মানের জন্য প্রতিষ্ঠানটি একটি মান সনদও এটিকে দেয়।। এ প্রতিষ্ঠানটির এসব কাজের সাথে BSTI-এর কাজের মিল পাওয়া যায়। সুতরাং, উদ্দীপকে 'ফ্রেশ ফুডস' মান নিয়ন্ত্রণকারী সংস্থা BSTI থেকে মান সনদ সংগ্রহ করেছেন।"
        },
        {
          "label": "ঘ",
          "question": "",
          "explanation": "আন্তর্জাতিক বাজারে জুস রপ্তানির জন্য প্রতিষ্ঠানটির ISO সনদের জন্য করা আবেদনের বিষয়টি যথার্থ। নিজ দেশের ভূখণ্ডের বাইরে পণ্য বিক্রি করতে হলে ISO সনদ নিতে হয়। ISO হলো আন্তর্জাতিক মান নিয়ন্ত্রণকারী সংস্থা। পৃথিবীর কোনো দেশের সরকার ISO সনদ ছাড়া তাদের দেশে পণ্য রপ্তানির সুযোগ দেয় না। উদ্দীপকে 'ফ্রেশ ফুডস' জুস উৎপাদনকারী একটি প্রতিষ্ঠান। পণ্যের গুণগত মানের নিশ্চয়তাস্বরূপ প্রতিষ্ঠানটিকে BSTI-এর সনদ ও সীল ব্যবহারের অনুমতি দিয়েছে। স্বল্প সময়ের মধ্যে প্রতিষ্ঠানটির উৎপাদিত জুস দেশ-বিদেশের ভোক্তাদের কাছে জনপ্রিয় হয়ে ওঠে। এজন্য প্রতিষ্ঠানটি আন্তর্জাতিক বাজারে জুস রপ্তানির জন্য স্বীকৃত মান নিয়ন্ত্রণ সংস্থার সনদের আবেদন করেছে। 'ফ্রেশ: ফুডস' ISO-এর কাছে আন্তর্জাতিক মান সনদের জন্য আবেদন করেছে। এ আন্তর্জাতিক সংস্থা প্রতিষ্ঠানটিকে পণ্যের মানের দিক বিবেচনায় সনদ দিবে। এ সনদ বিদেশি বাজারে প্রতিষ্ঠানটির পণ্যের পরিচিতি বাড়াবে। আবার এ সনদ বিবেচনায় নিয়েই অন্য দেশগুলোর সরকার প্রতিষ্ঠানটিকে তাদের দেশে পণ্য বিক্রির অনুমতি দিবে। এর মাধ্যমে প্রতিষ্ঠানটি দেশের পাশাপাশি বিদেশের বাজারে পণ্য বিক্রিতে সক্ষম হবে। তাই পণ্য রপ্তানির ক্ষেত্রে প্রতিষ্ঠানটির ISO সনদ-এর আবেদনের বিষয়টি যথার্থ বলে আমি মনে"
        }
      ]
    },
    {
      "number": "11",
      "uddipok": "'মজাদার' একটি বড় ধরনের বিস্কুট প্রস্তুতকারী প্রতিষ্ঠান। দীর্ঘদিন ধরে প্রতিষ্ঠানটি বেশ সুনামের সাথে ব্যবসায় পরিচালনা করে আসছে। কিন্তু কারিগরি ত্রুটির কারণে গত বছর প্রতিষ্ঠানটির উৎপাদিত অনেক বিস্কুটের প্যাকেট ফেরত আসে। ফলে প্রতিষ্ঠানটি আর্থিক ক্ষতির সম্মুখীন হয়। বর্তমান অবস্থা থেকে উত্তরণের জন্য প্রতিষ্ঠানটি দক্ষ ও যোগ্য কর্মীদের উৎপাদন কাজে সম্পৃক্ত করে ধারাবাহিকভাবে বিস্কুটের গুণগত মান বৃদ্ধির সিদ্ধান্ত নিয়েছে।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "পণ্য নিম্নমানের হওয়ার আগে বা নিম্নমান প্রতিরোধ করার জন্য যে ব্যয় সংঘটিত হয় তাকে প্রতিরোধমূলক ব্যয় বলে।"
        },
        {
          "label": "খ",
          "question": "",
          "explanation": "১৯৯৬ সালে International Organization for Standardization এক সেট নতুন মানদণ্ড প্রবর্তন করে, যার নাম হলো ISO-14000। ISO-14000 কারখানার উৎপাদন পরিবেশ সম্পর্কিত শর্তাবলির ওপর ভিত্তি করে প্রতিষ্ঠিত একটি মানদণ্ড। ISO-14000 সনদ প্রাপ্তিতে পরিবেশগত ব্যবস্থাপনা সিস্টেম, পরিবেশগত কার্যাবলির মূল্যায়ন, পরিবেশগত মোড়ক এবং পণ্যের জীবন চক্রের নির্ধারণ সংক্রান্ত শর্তাবলি অনুসরণ করতে হয়। সুতরাং, এ সনদ প্রাপ্তিতে কোম্পানিকে পরিবেশ সংরক্ষণ সংক্রান্ত একটি সুস্পষ্ট অঙ্গীকার করতে হয়। তাই বলা যায়, ISO-14000 একটি পরিবেশ বিষয়ক ব্যবস্থাপনার পদ্ধতি।"
        },
        {
          "label": "গ",
          "question": "",
          "explanation": "উদ্দীপক অনুযায়ী প্রতিষ্ঠানটির বিস্কুটের প্যাকেট ফেরত আসায় বাহ্যিক ব্যর্থতার ব্যয় বেড়েছে। ক্রেতারা পণ্য প্রাপ্তির পর যে ব্যয় সংঘটিত হয় তাই বাহ্যিক ব্যর্থতার ব্যয়। এ ব্যয়ের কারণে প্রতিষ্ঠানের খরচ বাড়ার পাশাপাশি সুনাম নষ্ট হয়। ওয়ারেন্টি, মামলা পরিচালনা ব্যয়, নষ্ট পণ্য বদলে দেওয়ার ব্যয় প্রভৃতি বাহ্যিক ব্যর্থতার ব্যয়ের অন্তর্গত। উদ্দীপকে 'মজাদার' একটি বড় ধরনের বিস্কুট প্রস্তুতকারী প্রতিষ্ঠান। গত বছর প্রতিষ্ঠানটির উৎপাদিত অনেক বিস্কুটের প্যাকেট কারিগরি ত্রুটির কারণে ফেরত আসে। এক্ষেত্রে এটিকে এ সরবরাহকৃত প্যাকেট পুনঃমার্জন বা নতুন করে প্যাকেটজাত করে সরবরাহ করতে হয়। এতে প্রতিষ্ঠানটির অনেক অর্থ ব্যয় হয়। মূলত বিক্রির পরই প্রতিষ্ঠানটিকে এ ব্যয় নির্বাহ করতে হয়েছে। বৈশিষ্ট্য অনুযায়ী এ ব্যয় বাহ্যিক ব্যর্থতার ব্যয়ের সাথে সম্পৃক্ত। সুতরাং, বিস্কুটের প্যাকেট ফেরত আসায় উত্ত প্রতিষ্ঠানের বাহ্যিক ব্যর্থতার ব্যয় বেড়েছে।"
        },
        {
          "label": "ঘ",
          "question": "",
          "explanation": "বর্তমান অবস্থা থেকে উত্তরণের জন্য প্রতিষ্ঠানটি সার্বিক মান ব্যবস্থাপনা অনুসরণের সিদ্ধান্ত নিয়েছে, যা যৌক্তিক বলে আমি মনে করি। মান নিয়ন্ত্রণ ও মান নিশ্চিতকরণের সমন্বিত রূপ হলো সার্বিক মান ব্যবস্থাপনা। এক্ষেত্রে ধারাবাহিকভাবে মান উন্নয়নের মাধ্যমে ও কর্মী সম্পৃক্ততা বাড়িয়ে ক্রেতা সন্তুষ্টি অর্জন করা হয়। কাঁচামাল সংগ্রহ থেকে পণ্য উৎপাদন সম্পূর্ণ প্রক্রিয়াই সার্বিক মান ব্যবস্থাপনার আওতাধীন। উদ্দীপকে 'মজাদার' বিস্কুট প্রস্তুতকারী প্রতিষ্ঠানের কারিগরি ত্রুটির কারণে গত বছর অনেক বিস্কুটের প্যাকেট ফেরত আসে। এতে বাহ্যিক ব্যর্থতার ব্যয় বেড়ে প্রতিষ্ঠানটিকে আর্থিক ক্ষতির সম্মুখীন হতে হয়। এ অবস্থা থেকে উত্তরণের জন্য প্রতিষ্ঠানটি উৎপাদন কাজে দক্ষ ও যোগ্য কর্মী সম্পৃক্ত করার সিদ্ধান্ত নিয়েছে। এছাড়া উৎপাদন কাজে ধারাবাহিকভাবে মান উন্নয়নের উদ্যোগ নিয়েছে। 'মজাদার' বিস্কুট উৎপাদনকারী প্রতিষ্ঠানটি পণ্যের মান উন্নয়নে সার্বিক মান ব্যবস্থাপনা অনুসরণের উদ্যোগ নিয়েছে। এতে কাঁচামাল সংগ্রহ থেকে পণ্য উৎপাদন প্রক্রিয়া যথাযথভাবে মূল্যায়ন, প্রয়োজনীয় সংশোধন ও পরিমার্জন সম্ভব হবে। আবার উৎপাদন কাজে দক্ষ ও যোগ্য কর্মীর সম্পৃক্ততা উৎপাদনের গতিশীলতা ও মান বাড়াবে। এতে সামগ্রিকভাবে প্রতিষ্ঠানটির উৎপাদনের শুরু থেকে শেষ পর্যন্ত কাজগুলো সুষ্ঠুভাবে সম্পন্ন হবে। ফলে ভবিষ্যতে এর বাহ্যিক ব্যর্থতার ব্যয়ও কমবে। সুতরাং, সার্বিক মান ব্যবস্থাপনা বর্তমান অবস্থা থেকে উত্তরণে প্রতিষ্ঠানটিকে সাহায্য করবে বলে আমি মনে করি।"
        }
      ]
    }
  ]
}