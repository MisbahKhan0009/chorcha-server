{
  "title": "বিএএফ শাহীন কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব জুবায়ের সাহেব তার বাসার জন্য কয়েক বছর পূর্বে একটি ফ্রিজ ক্রয় করেছিলেন। ক্রয়ের সময় বিক্রেতা প্রতিষ্ঠানের সাথে জুবায়ের সাহেবের এই মর্মে চুক্তি ছিল যে, পাঁচ বছরের মধ্যে বিক্রয়কৃত পণ্যের কোনো সমস্যা দেখা দিলে বিক্রয় প্রতিষ্ঠান নিজ দায়িত্বে-তা মেরামত করে দিবেন। দুই বছর যেতেই ফ্রিজটির ত্রুটি পরিলক্ষিত হলো এবং চুক্তি অনুযায়ী তারা তা সময়মতো মেরামত করে দিল। এতে তাদের কিছু টাকা - খরচ হয়। ফলে জনাব জুবায়ের সাহেব তার ফ্রিজের পূর্বনির্ধারিত মান নিশ্চিতের মাধ্যমে যেমন সন্তুষ্টি অর্জন করেন পাশাপাশি উক্ত ফ্রিজ কোম্পানির সুনাম বৃদ্ধি পায়।",
      "tag": "BAFSC 24",
      "sub_questions": [
        {
          "label": "ক",
          "question": "বেঞ্চ মার্কিং কী?",
          "explanation": "বাজারে নেতৃত্বদানকারী ফার্মের পণ্য, সেবা ও কার্য প্রক্রিয়া পরিমাপের ধারাবাহিক পদ্ধতিকেই বেঞ্চমার্কিং বলে।"
        },
        {
          "label": "খ",
          "question": "\"মান ব্যবস্থাপনা মুনাফা বৃদ্ধি করে\"- ব্যাখ্যা করো।",
          "explanation": "মান ব্যবস্থাপনা হলো মানসম্মত পণ্য ও সেবা তৈরি, মান ধরে রাখা ও সরবরাহের মাধ্যমে ক্রেতা সন্তুষ্টি অর্জন করা এবং অপচয় কমানোর মাধ্যমে মুনাফা বাড়ানো। মান ব্যবস্থাপনায় সর্বোত্তম বৈশিষ্ট্যের পণ্য উৎপাদনের চেষ্টা করা হয়। সর্বোত্তম বৈশিষ্ট্যের পণ্য নতুন ক্রেতা তৈরি করে। এতে প্রতিষ্ঠানের বিক্রি বাড়ার সম্ভাবনা তৈরি হয়। তাছাড়া মান ব্যবস্থাপনায় উৎপাদনশীলতা বাড়ানোর চেষ্টা করা হয়। এতে অপচয় কমে এবং প্রতিষ্ঠানের মুনাফা বেড়ে যায়। তাই বলা যায়, মান ব্যবস্থাপনা মুনাফা বাড়ায়।"
        },
        {
          "label": "গ",
          "question": "পণ্যটি মেরামত করতে প্রতিষ্ঠানটি যে ব্যয় করেছে তা কোন ব্যয়ের অন্তর্ভুক্ত? ব্যাখ্যা করো।",
          "explanation": "পণ্যটি মেরামত করতে প্রতিষ্ঠানটি যে ব্যয় করেছে তা বাহ্যিক ব্যর্থতার ব্যয়ের অন্তর্ভুক্ত। ক্রেতার কাছে পণ্য বিক্রির পর কোনো ত্রুটি ধরা পড়লে ওয়ারেন্টির আওতায় ঐ পণ্য মেরামত সংক্রান্ত যে খরচ হয় সেটিই বাহ্যিক ব্যর্থতার ব্যয়। পণ্যের মান খারাপ বা নিম্নমানের হলে এ ব্যয় বেড়ে যায়। জনাব জুবায়ের কয়েক বছর আগে একটি ফ্রিজ কেনেন। কেনার সময় বিক্রেতা প্রতিষ্ঠানের সাথে পাঁচ বছরের চুক্তি করেন যে, পণ্যের কোনো সমস্যা দেখা দিলে প্রতিষ্ঠানটি তা মেরামত করে দিবে। পণ্য বিক্রির পর সংঘটিত এ ধরনের চুক্তিকে ওয়ারেন্টি বলা হয়। আর জনাব জুবায়েরের কেনা ফ্রিজটি নষ্ট হওয়ায় সেই ওয়ারেন্টির আওতায় প্রতিষ্ঠানটি নিজ খরচে তা মেরামত করে দেয়। সুতরাং, প্রতিষ্ঠানটির এ ধরনের খরচ হলো বাহ্যিক ব্যর্থতার ব্যয়।"
        },
        {
          "label": "ঘ",
          "question": "ফ্রিজ কোম্পানির সুনাম বৃদ্ধিতে মান নিয়ন্ত্রণের ভূমিকা উদ্দীপকের আলোকে তোমার মতামত দাও।",
          "explanation": "ফ্রিজ কোম্পানির সুনাম বাড়াতে মান নিয়ন্ত্রণ গুরুত্বপূর্ণ ভূমিকা রেখেছে বলে আমি মনে করি। মান নিয়ন্ত্রণের আওতায় পূর্ব নির্ধারিত মানের সাথে উৎপাদিত পণ্যের মানের তুলনা করা হয়। এক্ষেত্রে কোনো বিচ্যুতি ঘটলে তা সংশোধন করা হয়। এটি উৎপাদন ক্ষতি ও অপচয় কমাতে সহায়ক। উদ্দীপকের ফ্রিজ বিক্রয়কারী প্রতিষ্ঠানটি পণ্যের ওয়ারেন্টি দিয়ে থাকে। এতে তাদের কিছু অতিরিক্ত খরচ হয়। তবে প্রতিষ্ঠানটির ক্রেতা জুবায়ের সাহেব তার ত্রুটিপূর্ণ ফ্রিজের মেরামত সুবিধা পেয়ে সন্তুষ্ট হয়। এভাবে ক্রেতা সন্তুষ্টি অর্জনের মাধ্যমে প্রতিষ্ঠানটির সুনাম বেড়ে যায়। ফ্রিজ বিক্রেতা প্রতিষ্ঠানটি পূর্ব নির্ধারিত মান অনুযায়ী পণ্য তৈরি ও বিপণন করে থাকে। বিক্রির পর যদি কোনো ত্রুটি-বিচ্যুতি পরিলক্ষিত হয় প্রতিষ্ঠানটি তা মেরামতের মাধ্যমে সমাধান করে দেয়। এক্ষেত্রে ক্রেতারা যে ধরনের সমস্যা সম্মুখীন হচ্ছে তা প্রতিষ্ঠানটি জানতে পারছে। এতে তারা পরবর্তী উৎপাদনে ত্রুটিমুক্ত ফ্রিজ তৈরির চেষ্টা করতে পারবে। এভাবে প্রতিষ্ঠিত মান বজায় রাখা সম্ভব হয়। আর এ কাজটি হলো মান নিয়ন্ত্রণ। এর মাধ্যমে ভোক্তাদের আস্থা ও বিশ্বাস অর্জন করা সম্ভব হয়। ফলে প্রতিষ্ঠানটির সুনাম ও বিক্রি বেড়ে মুনাফাও বেড়ে যায়। তাই আমি মনে করি, ফ্রিজ কোম্পানির সুনাম বাড়াতে মান নিয়ন্ত্রণ গুরুত্বপূর্ণ ভূমিকা রেখেছে।"
        }
      ]
    },
    {
      "number": "2",
      "uddipok": "জনাব কালাম ছুটির দিনে পরিবার নিয়ে মাঝে মাঝে ঢাকার ফ্যান্টাসি কিংডমে বেড়াতে যান। তারা ঐ বিনোদন পার্কটি খুবই পছন্দ করেন। কিন্তু বিগত কিছুদিন হলো পার্কটির পরিবেশ আগের মতো ভালো নেই এবং রক্ষণাবেক্ষণ যথাযথ না। এতে জনাব কালাম ও তার পরিবারের মন খারাপ হয়েছে।",
      "tag": "BAFSC 24",
      "sub_questions": [
        {
          "label": "ক",
          "question": "কাস্টমাইজেশন কী?",
          "explanation": "প্রত্যেক ক্রেতার রুচি, পছন্দ, আয় প্রভৃতি বিবেচনা করে পণ্য তৈরি এবং সরবরাহ করাকে ক্রেতাকেন্দ্রিকতা বা কাস্টমাইজেশন বলে।"
        },
        {
          "label": "খ",
          "question": "\"উৎপাদনশীলতা হ্রাস চ্যালেঞ্জ সৃষ্টি করে\"- ব্যাখ্যা করো।",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা হ্রাস পাওয়া প্রতিষ্ঠানের দুর্বল উৎপাদন দক্ষতার দিকে নির্দেশ করে। এর ফলে অপচয় বাড়ে। সামগ্রিক ব্যয় বৃদ্ধি পায় এবং সম্পদের সদ্ব্যবহার নিশ্চিত করা যায় না। এসব প্রতিবন্ধকতা নিঃসন্দেহে যেকোনো প্রতিষ্ঠানের জন্য চ্যালেঞ্জ সৃষ্টি করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠান কোন খাতের অন্তর্ভুক্ত? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠান ফ্যান্টসি কিংডম সেবা খাতের অন্তর্ভুক্ত। অভাব বা প্রয়োজন মেটাতে পারে এমন অস্পর্শনীয় কাজ কিংবা সুবিধাকে সেবা বলে। এটি দেখা যায় না, এমনকি স্পর্শও করা যায় না। কিন্তু এর মাধ্যমে মানুষ তৃপ্তি বা সন্তুষ্টি পায়। জনাব কামাল ছুটির দিনে মাঝে মাঝে ঢাকার ফ্যান্টাসি কিংডমে বেড়াতে যান। তারা ঐ বিনোদন পার্কটি খুবই পছন্দ করেন। এক্ষেত্রে সেবা যেমন দেখা বা স্পর্শ করা যায় না, তেমনি ফ্যান্টাসি কিংডম থেকে পাওয়া সুবিধাও দেখা বা স্পর্শ করা যায় না। তবে পার্কটি জনাব কামাল ও তার পরিবারের মতো গ্রাহকদের সুযোগ-সুবিধা ও আনন্দ দানে সক্ষম। আর এ সুযোগ-সুবিধা পেয়ে গ্রাহকদের প্রয়োজন মিটছে। এসব বৈশিষ্ট্য সেবা খাতের সাথে মিলে যায়। তাই বলা যায়, উদ্দীপকে উল্লিখিত প্রতিষ্ঠানটি সেবা খাতের অন্তর্ভুক্ত।"
        },
        {
          "label": "ঘ",
          "question": "জনাব কালাম ও তার পরিবারের মন খারাপের কারণ সেবার বৈশিষ্ট্যের ধরন উল্লেখপূর্বক বিশ্লেষণ করো।",
          "explanation": "জনাব কামাল ও তার পরিবারের মন খারাপের কারণ সেবার বৈসাদৃশ্যতা বৈশিষ্ট্যটি। সেবার পরিবর্তনশীলতা বা বৈসাদৃশ্যতা বলতে সেবার মানের ভিন্নতাকে বোঝায়। সেবার মান নির্ভর করে কে, কখন, কোথায় এবং কীভাবে সেবা দিচ্ছে তার ওপর। ব্যক্তি, স্থান এবং সময়ের পার্থক্যের কারণে সেবার মানের মধ্যেও পার্থক্য পরিলক্ষিত হয়। জনাব কামাল ছুটির দিনে পরিবার নিয়ে মাঝে মাঝে ঢাকার ফ্যান্টাসি কিংডম বেড়াতে যান। তারা ঐ বিনোদন পার্কটি খুবই পছন্দ করেন। কিন্তু বিগত কিছুদিন হলো পার্কটির পরিবেশ আগের মতো ভালো নেই এবং রক্ষণাবেক্ষণ যথাযথ না। এতে জনাব কামাল ও তার পরিবারের মন খারাপ হয়েছে। অর্থাৎ, পার্কটির সেবার মানের মধ্যে তারতম্য দেখা যায়। পরিবেশ ও পরিস্থিতির ওপর সেবার মান নির্ভর করে। সেবাদানকারীর পক্ষে সর্বদা একই ধরনের সেবা দেওয়া সম্ভব হয় না। উদ্দীপকের ফ্যান্টাসি কিংডমের সেবায় জনাব কামাল ও তার পরিবার প্রাথমিকভাবে সন্তুষ্ট ছিল। তবে বর্তমানে পার্কটি প্রত্যাশানুযায়ী সেবা দিতে পারছে না। এতে জনাব কামালের মতো গ্রাহকদের মধ্যে অসন্তোষ তৈরি হয়। আর এ অসন্তোষের মূলে রয়েছে সেবার মানের ভিন্নতা। এটি সেবার বৈসাদৃশ্যতা বৈশিষ্ট্যের দিকে ইঙ্গিত দেয়। তাই বলা যায়, জনাব কামাল ও তার পরিবারের মন খারাপের কারণ নিঃসন্দেহে সেবার বৈসাদৃশ্য বৈশিষ্ট্যটি।"
        }
      ]
    },
    {
      "number": "3",
      "uddipok": "মি. রশিদ নারায়ণগঞ্জে একটি রপ্তানিমুখী গার্মেন্টস কারখানা গড়ে তোলেন। কারখানায় উন্নতমানের পণ্যসামগ্রী উৎপাদিত হওয়ায় বিদেশে পণ্যের চাহিদা ব্যাপকভাবে বৃদ্ধি পায়। কিন্তু স্থানের অভাবে কারখানার আয়তন বৃদ্ধি করতে না পারায় যোগান বৃদ্ধি করতে পারছেন না।",
      "tag": "BAFSC 24",
      "sub_questions": [
        {
          "label": "ক",
          "question": "শ্রম গতিশীলতা কী?",
          "explanation": "শ্রমিক তার নিজস্ব প্রয়োজনে বিদ্যমান পেশা, স্থান এবং এক শিল্প প্রতিষ্ঠান' থেকে অন্যত্র স্থানান্তরিত হলে তাকে শ্রমের গতিশীলতা বলে।"
        },
        {
          "label": "খ",
          "question": "মূলধন গঠনে সঞ্চয়ের ভূমিকা ব্যাখ্যা করো।",
          "explanation": "যে সম্পদ কোনো আয় সৃষ্টি করে অথবা অর্থ উপার্জনে সহায়তা করে তাই মূলধন। মানুষের সঞ্চয় করার সামর্থ্য তার আয়ের ওপর নির্ভর করে। যে দেশে মানুষের আয়ের পরিমাণ বেশি সেখানে সঞ্চয়ের পরিমাণও বেশি হয়। আবার, সঞ্চয়ের পরিমাণ বেশি হলে বেশি পরিমাণ মূলধন গঠন করা সহজ হয়। এভাবে মূলধন গঠনে সঞ্চয় গুরুত্বপূর্ণ ভূমিকা পালন করে।"
        },
        {
          "label": "গ",
          "question": "মি. রশিদ উৎপাদনের কোন উপকরণের অভাবে পণ্যের যোগান বৃদ্ধি করতে পারছেন না ? ব্যাখ্যা করো।",
          "explanation": "মি. রশিদ উৎপাদনের ভূমি উপকরণটির অভাবে পণ্যের যোগান বাড়াতে পারছেন না। প্রকৃতির সব সৃষ্ট (যেমন: মাটি, পানি, বাতাস, আলো প্রভৃতি) সম্পদ হচ্ছে ভূমি। এসব সম্পদ মানুষ কখনও সৃষ্টি করতে পারে না। ভূমি প্রকৃতির সবচেয়ে পুরাতন ও অকৃত্রিম উপাদান। উদ্দীপকের মি. রশিদ একটি রপ্তানিমুখী গার্মেন্টস কারখানা গড়ে তোলেন। পণ্যমান উন্নত হওয়ায় তার পণ্যের চাহিদা বাড়ে। কিন্তু স্থানের অভাবে তিনি কারখানার আয়তন বাড়াতে পারছেন না। ভূমির ওপর কারখানা বা প্রতিষ্ঠান স্থাপিত হয়। এটি ছাড়া কারখানা স্থাপন বা সম্প্রসারণ করা সম্ভব না। ভূমির সংস্থান করতে পারলে মি. রশিদ ব্যবসায় সম্প্রসারণ করতে পারতেন। ফলে আরও পণ্য উৎপাদনের মাধ্যমে এ যোগান বাড়ানো সম্ভব হতো, যা বর্তমানে স্থান তথা ভূমির অভাবে সম্ভব হচ্ছে না। তাই বলা যায়, মি. রশিদ উৎপাদনের ভূমি উপকরণটির অভাবে পণ্যের যোগান বাড়াতে পারছেন না।"
        },
        {
          "label": "ঘ",
          "question": "উদ্দীপকে মি. রশিদের কাজ ও কর্মীদের কাজ এক নয়- তুমি কী একমত? যুক্তি সহকারে মতামত দাও।",
          "explanation": "\"মি. রশিদের কাজ ও কর্মীদের কাজ এক নয়\"-এ বিষয়ে আমি একমত। শ্রম দুই প্রকার। কায়িক শ্রম ও মানসিক শ্রম। কায়িক শ্রম শারীরিক বল প্রয়োগের মাধ্যমে ঘটে। অন্যদিকে মানসিক শ্রম বুদ্ধিদীপ্তমূলক প্রচেষ্টার সাথে সম্পর্কিত। মি. রশিদ নারায়ণগঞ্জে একটি রপ্তানিমুখী কারখানা স্থাপন করেন। তিনি একজন ব্যবস্থাপক ও উদ্যোক্তা। তার প্রতিষ্ঠানে নিয়োজিত কর্মীরা' প্রত্যক্ষভাবে পণ্য উৎপাদন করে। অন্যদিকে, মি. রশিদের মনস্তাত্ত্বিক কাজ উৎপাদন প্রক্রিয়া ও তা ব্যবস্থাপনার সাথে জড়িত। মি. রশিদ তার প্রতিষ্ঠানের সব কার্যক্রম পরিচালনা ও ব্যবস্থাপনা করেন। তাকে পরিকল্পনা থেকে শুরু করে নিয়ন্ত্রণ পর্যন্ত ব্যবস্থাপনার সব কাজ করতে হয়। এছাড়া তিনি কর্মীদের কাজে দিকনির্দেশনা দেন। তাদের ভুলত্রুটি সংশোধন করে দেন। বিক্রেতাদের সাথে সম্পর্ক স্থাপন করেন, যা বুদ্ধিদীপ্ত কাজের আওতাভুক্ত। এজন্য তার কাজ মানসিক শ্রমের সাথে জড়িত। অন্যদিকে, তার প্রতিষ্ঠানে নিয়োজিত কর্মীরা সরাসরি উৎপাদন কাজে অংশ নেয়। তারা শারীরিক পরিশ্রম করে পণ্য উৎপাদন কার্যক্রম সচল রাখেন। তাই বলা যায়, মি. রশিদের কাজ ও কর্মীদের কাজ ভিন্ন।"
        }
      ]
    },
    {
      "number": "4",
      "uddipok": "মলি শখ করে মাটি দিয়ে বিভিন্ন ধরনের প্রশ্ন তৈরি করে বন্ধুদের উপহার দেয়। একদিন স্থানীয় একটি প্রতিষ্ঠান পুতুলগুলো দেখে পছন্দ হওয়ায় একশত পুতুল তৈরি করার জন্য মলিকে দশ হাজার টাকা অগ্রিম প্রদান করেন। এভাবেই শুরু হয় 'মলি ডল হাউজ'-এর অগ্রযাত্রা। পরবর্তীতে ব্যবসায় সম্প্রসারণ করার জন্য মলি তার দুই বন্ধু পলি ও ডলিকে অন্তর্ভুক্ত করেন। পলি দোকান পরিচালনা এবং ডলি মূলধন সরবরাহ করেন। বর্তমানে 'মলি ডল হাউজ' সব ক্রেতার নিকট জনপ্রিয়।",
      "tag": "BAFSC 24",
      "sub_questions": [
        {
          "label": "ক",
          "question": "ভূমি কী?",
          "explanation": "সাধারণভাবে ভূমি বলতে ভূপৃষ্ঠের উপরিভাগকে বোঝায়। কিন্তু অর্থনীতির ভাষায় প্রকৃতি থেকে পাওয়া সব সম্পদকেই ভূমি বলে।"
        },
        {
          "label": "খ",
          "question": "'শ্রম একটি জীবন্ত উপাদান'- ব্যাখ্যা করো।",
          "explanation": "মানুষের শারীরিক, মানসিক এবং বুদ্ধিবৃত্তিক কর্মপ্রচেষ্টা, যা পণ্য উৎপাদন কাজে ব্যবহার করে অর্থ বা আয় উপার্জন করা হয় তাকে শ্রম বলে। উৎপাদনের উপকরণসমূহ সুষ্ঠুভাবে ব্যবহার এবং উৎপাদন কাজ পরিচালনার জন্য শ্রম ব্যবহৃত হয়। এটি ছাড়া উৎপাদনের অন্যান্য উপকরণ অব্যবহৃত অবস্থায় থাকে। শ্রম উৎপাদনের উপকরণগুলোকে জীবন্ত ও সক্রিয় করে তোলে। তাই শ্রম হলো জীবন্ত উপাদান।"
        },
        {
          "label": "গ",
          "question": "প্রথম পর্যায়ে 'মলি ডল হাউজ' কোন ধরনের সংগঠন ছিল? ব্যাখ্যা করো।",
          "explanation": "প্রথম পর্যায়ে 'মলি ডল হাউজ' একমালিকানা সংগঠন ছিল। একমালিকানা ব্যবসায়ে একজন মালিক থাকে। এক্ষেত্রে মূলধন সরবরাহ করা থেকে শুরু করে ব্যবসায় পরিচালনার যাবতীয় কাজ মালিক একাই সম্পাদন করেন। ব্যবসায়ের সমস্ত ঝুঁকি বহন ও মুনাফা মালিক একাই ভোগ করেন।. উদ্দীপকে মলি শখ করে মাটি দিয়ে পুতুল তৈরি করে বন্ধুদের দেয়। স্থানীয় একটি প্রতিষ্ঠান পুতুলগুলো পছন্দ করে এবং তাকে পুতুল তৈরির জন্য দশ হাজার টাকা অগ্রিম দেয়। এভাবে শুরু হয় 'মলি 'ডল হাউজ'-এর অগ্রযাত্রা। এক্ষেত্রে মলি প্রতিষ্ঠানটির একক মালিক। সে একাই পুতুল তৈরি ও সরবরাহ করে। এভাবে সে ব্যবসায় পরিচালনার সব কাজ একাই সম্পাদন করে। তার পাশাপাশি পণ্য ও ব্যবসায়ের 'যাবতীয় ঝুঁকি সে একাই বহন করে। তার প্রতিষ্ঠানটির এসব বৈশিষ্ট্য একমালিকানা, সংগঠনের সাথে সাদৃশ্যপূর্ণ। তাই বলা যায়, প্রথম পর্যায়ে 'মলি ডল হাউজ' একমালিকানা সংগঠন ছিল।"
        },
        {
          "label": "ঘ",
          "question": "'চুক্তিই দ্বিতীয় পর্যায়ের সংগঠনের মূল ভিত্তি'- উদ্দীপকের আলোকে উক্তিটি মূল্যায়ন করো।",
          "explanation": "\"চুক্তিই দ্বিতীয় পর্যায়ের সংগঠনের 'অর্থাৎ, অংশীদারি সংগঠনের মূল ভিত্তি”- উক্তিটি যথাযথ বলে আমি মনে করি। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি সংগঠন গড়ে তোলে। এক্ষেত্রে চুক্তির ভিত্তিতেই অংশীদারদের মধ্যে সম্পর্ক গড়ে ওঠে। এমনকি মুনাফা ও দায়-দায়িত্ব চুক্তির ভিত্তিতেই অংশীদারদের মাঝে বণ্টিত হয়। উদ্দীপকে মলি এককভাবে 'মলি ডল হাউজ' নামক পুতুল তৈরির একটি প্রতিষ্ঠান গড়ে তোলেন। পরবর্তীতে ব্যবসায় সম্প্রসারণের জন্য মলি তার দুই বন্ধু পলি ও ডলিকে অন্তর্ভুক্ত করে। পলি দোকান পরিচালনা এবং ডলি মূলধন সরবরাহ করে। বর্তমানে প্রতিষ্ঠানটি সকল ক্রেতাদের নিকট জনপ্রিয়। অর্থাৎ, প্রতিষ্ঠানটি প্রথম পর্যায়ে একমালিকানা হলেও দ্বিতীয় পর্যায়ে অংশীদারি ব্যবসায়ে পরিণত হয়। অংশীদারি ব্যবসায়ের মূলভিত্তি হলো চুক্তি। এ চুক্তির ভিত্তিতেই ব্যবসায়ের যাবতীয় কাজ সম্পাদিত হয়। উদ্দীপকে 'মলি ডল হাউজ' বর্তমানে একটি অংশীদারি ব্যবসায় সংগঠন। ব্যবসায়টিতে মলি, ডলি ও পলি নামের তিনজন অংশীদার আছে। চুক্তির ভিত্তিতে পলি দোকান এবং ডলি মূলধন সরবরাহ করে। ব্যবসায়ের কার্যাবলিও চুক্তির ভিত্তিতে তাদের মাঝে বণ্টিত হয়। এভাবে চুক্তির ভিত্তিতে তাদের মধ্যে ব্যবসায়িক সম্পর্ক গড়ে ওঠে। তাছাড়া ব্যবসায়ে অর্জিত মুনাফা ও দায়- দায়িত্ব চুক্তি অনুযায়ী তাদের মধ্যে বণ্টন করা হয়। তাই বলা যায়, চুক্তিই দ্বিতীয় পর্যায়ে গঠিত অংশীদারি ব্যবসায়ের মূলভিত্তি।"
        }
      ]
    },
    {
      "number": "5",
      "uddipok": "'X' ফ্যাশন লিমিটেড পণ্যের মান বৃদ্ধি না করে ক্রেতার রুচি, পছন্দ মোতাবেক আকৃতি ও গঠন পরিবর্তন করে মেয়েদের পোশাক তৈরি করে বাজারজাতকরণের মাধ্যমে বেশ জনপ্রিয়তা অর্জন করে। অপরদিকে, 'Y' ফ্যাশন লিমিটেড আধুনিক উন্নত কম্পিউটারভিত্তিক নতুন প্রযুক্তি ও কলাকৌশল ব্যবহার করে মেয়েদের পোশাক তৈরি করে বাজারজাতকরণ করে। এতে প্রতিষ্ঠানটির উৎপাদনশীলতা বৃদ্ধি পেয়েছে, অপচয়ও অনেকাংশে হ্রাস পেয়েছে। কিন্তু তারা ক্রেতাদের আকৃষ্ট করতে ব্যর্থ হচ্ছে।",
      "tag": "BAFSC 24",
      "sub_questions": [
        {
          "label": "ক",
          "question": "পণ্য ডিজাইন কী?",
          "explanation": "পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করাকে পণ্য ডিজাইন বলে।"
        },
        {
          "label": "খ",
          "question": "পণ্য ডিজাইনে প্রযুক্তির ব্যবহার উৎপাদন ব্যয় কমায়- ব্যাখ্যা করো।",
          "explanation": "পণ্যের আকার, রং, ওজন, প্যাকেজিং সহ বিভিন্ন গুণ ও বৈশিষ্ট্য নির্ধারণ করাকে পণ্য ডিজাইন বলে। আধুনিক যুগের সাথে ক্রেতাদের রুচি, আচার-আচরণ, চাহিদা পরিবর্তিত হচ্ছে। তাই বর্তমানে নতুন প্রযুক্তি ও উন্নত কৌশল ব্যবহার করে ক্রেতাদের চাহিদানুযায়ী পণ্য ডিজাইন করা হয়। এতে কম সময় ও তুলনামূলক কাঁচামাল কম প্রয়োজন হয়। তাছাড়া এটি উৎপাদনশীলতা ও বাড়ায়। তাই বলা যায়, পণ্য ডিজাইনে প্রযুক্তির ব্যবহার উৎপাদন ব্যয় কমায়।"
        },
        {
          "label": "গ",
          "question": "উদ্দীপকে 'X' ফ্যাশন লিমিটেড কোন ধরনের পণ্য ডিজাইন করছে? ব্যাখ্যা করো।",
          "explanation": "'X' ফ্যাশন লিমিটেড পণ্য ডিজাইনে নান্দনিক বা রুচিসম্মত ডিজাইন পদ্ধতি ব্যবহার করছে। এ ডিজাইনে পণ্যের মানের ওপর গুরুত্ব দেওয়া হয় না, বরং ক্রেতাদের কাছে পণ্যটিকে কীভাবে আকর্ষণীয় করে তোলা যায়, সে ব্যবস্থাই করা হয়। 'X' ফ্যাশন লিমিটেড মেয়েদের পোশাক উৎপাদনকারী একটি প্রতিষ্ঠান। এটি ক্রেতার রুচি, পছন্দ মোতাবেক আকৃতি ও গঠন পরিবর্তন করে পোশাক তৈরি করে। কিন্তু প্রতিষ্ঠানটি পূণ্যমানের ব্যাপারে গুরুত্ব দেয় না। তারপরও এটি বেশ জনপ্রিয়তা অর্জন করে। এ প্রতিষ্ঠান পোশাক ডিজাইনে ক্রেতার পছন্দ এবং হাল ফ্যাশনের ওপর গুরুত্ব দিয়ে থাকে। ক্রেতা যেভাবে পণ্যটি চায়, ঠিক সেভাবেই উৎপাদন করা হয়। সুতরাং, 'X' ফ্যাশন লিমিটেড নান্দনিক ডিজাইন অনুসরণ করছে।"
        },
        {
          "label": "ঘ",
          "question": "উদ্দীপকে 'Y' ফ্যাশন লিমিটেড-এর পণ্য ডিজাইনের ধরন উল্লেখপূর্বক ক্রেতাদের আকৃষ্ট করতে ব্যর্থ হওয়ার কারণ বর্ণনা করো।",
          "explanation": "'Y' ফ্যাশন লিমিটেড পণ্যের উৎপাদন ডিজাইন অনুসরণ করে। এটি ক্রেতাদের চাহিদার প্রতি গুরুত্ব না দেওয়ায় ক্রেতাদের আকৃষ্ট করতে ব্যর্থ হচ্ছে। নতুন প্রযুক্তি ও উন্নত কৌশল ব্যবহার করে পণ্য উৎপাদন করাই হলো উৎপাদন ডিজাইন। এ ডিজাইনের মূল লক্ষ্য হচ্ছে উৎপাদনশীলতা বাড়িয়ে প্রতিষ্ঠানের ব্যয় কমানো। 'X' ফ্যাশন নান্দনিক ডিজাইন অনুসরণ করে মেয়েদের পোশাক উৎপাদন করে। তাই এটি বাজারে বেশ জনপ্রিয়তা অর্জন করে। অন্যদিকে 'Y' ফ্যাশন লিমিটেড মেয়েদের পোশাক তৈরিতে আধুনিক কম্পিউটারভিত্তিক প্রযুক্তি ও উন্নত কলাকৌশল ব্যবহার করে। অর্থাৎ, প্রতিষ্ঠানটি উৎপাদন ডিজাইন অনুসরণ করছে। কিন্তু তারপরও এটি ক্রেতা আকর্ষণে ব্যর্থ হচ্ছে। উৎপাদনশীলতা বাড়ানো কিংবা অপচয় কমানো ব্যবসায়ে সাফল্যের মূলমন্ত্র নয়। ক্রেতাদের ইচ্ছা, চাওয়া-পাওয়াও বিবেচনার প্রয়োজন রয়েছে। এ বিষয়টি বিবেচনা করেনি বলেই 'Y' ফ্যাশন ব্যর্থ হয়েছে। প্রতিষ্ঠানটি শুধু উন্নত উৎপাদন কৌশলই ব্যবহার করেছে। প্রতিষ্ঠানটির উচিত ছিল ক্রেতাদের চাহিদাকে গুরুত্ব দিয়ে পণ্যের উৎপাদন ডিজাইন অনুসরণ করা। তাহলেই 'Y' ফ্যাশন ব্যবসায়ে সফলতা অর্জন করতে পারতো। সুতরাং বলা যায়, ক্রেতা চাহিদার প্রতি অবহেলার কারণেই 'Y' ফ্যাশন ব্যবসায়ে ব্যর্থ হয়েছে।"
        }
      ]
    },
    {
      "number": "6",
      "uddipok": "রাজশাহীতে আমেনা বেগমের একটি আমের বাগান আছে। গত বছর আমের বাম্পার ফলন হওয়ায় বাজারে আমের সরবরাহ বৃদ্ধি পায়। যে কারণে আমের বাজার মূল্য হ্রাস পায়। তাই তিনি বাংলাদেশের বিভিন্ন অঞ্চলে আম সরবরাহের ব্যবস্থা করেন, যার ফলে স্থানীয় বাজারে ৬০ টাকা কেজি আমের দর হলেও অন্য অঞ্চলে ৯০ টাকা দরে আম বিক্রয় করতে সক্ষম হন। কিন্তু এরপরও তিনি ন্যায্যমূল্য থেকে বঞ্চিত হন।",
      "tag": "BAFSC 24",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো পণ্য বা সেবার মধ্যে মানুষের অভাব পূরণের যে ক্ষমতা ও গুণ বিদ্যমান থাকে তাকে ঐ পণ্য বা সেবাসামগ্রীর উপযোগ বলে।"
        },
        {
          "label": "খ",
          "question": "রূপগত উপযোগ কীভাবে সৃষ্টি হয়?",
          "explanation": "কোনো জিনিসের আকার-আকৃতি পরিবর্তন করে যে উপযোগ সৃষ্টি করা হয় তাকে রূপগত উপযোগ বলে। মানুষ ব্যবহার অনুপযোগী বিভিন্ন প্রাকৃতিক সম্পদের আকার-আকৃতি বা রূপ পরিবর্তন করে রূপগত উপযোগ সৃষ্টি করে। মূলত রূপগত উপযোগ সৃষ্টির মাধ্যমে একটি পণ্যকে ব্যবহার উপযোগী করা হয়। যেমন: কাঠ চেরাই করে আসবাবপত্র তৈরি, মাটি থেকে ইট, লোহা থেকে যন্ত্রপাতি এভাবে হাজারো জিনিসের রূপগত উপযোগ সৃষ্টি করে মানুষের ব্যবহার উপযোগী করা হচ্ছে।"
        },
        {
          "label": "গ",
          "question": "উদ্দীপকে কোন ধরনের উপযোগ সৃষ্টির কথা বলা হয়েছে? ব্যাখ্যা করো।`",
          "explanation": "উদ্দীপকে স্থানগত উপযোগ সৃষ্টির কথা বলা হয়েছে। পণ্য এক স্থান থেকে অন্য স্থানে স্থানান্তরের মাধ্যমে স্থানগত উপযোগ সৃষ্টি করা হয়। পরিবহনের মাধ্যমে এ উপযোগ সৃষ্টি করা হয়। এর মাধ্যমে একটি নির্দিষ্ট স্থানে উৎপাদিত পণ্য সারা দেশের ভোক্তারা ভোগের সুযোগ পায়। আমেনা বেগমের রাজশাহীতে একটি আম বাগান আছে। গত বছর আমের বাম্পার ফলনের কারণে আমের সরবরাহ বাড়ে। এতে আমের দাম কমে যায়। এজন্য তিনি দেশের বিভিন্ন স্থানে আম সরবরাহের ব্যবস্থা করেন। এতে স্থানীয় বাজারে আমের কেজি ৬০ টাকা হলেও তিনি অন্য অঞ্চলে ৯০ টাকা দরে আম বিক্রি করতে সক্ষম হন। তিনি দেশের বিভিন্ন অঞ্চলে আম সরবরাহের মাধ্যমে আমের স্থানগত উপযোগ সৃষ্টি করেছেন। ফলে রাজশাহীতে উৎপাদিত হলেও অন্য অঞ্চলের ভোক্তারা আম খেতে পারছে। এক্ষেত্রে উৎপাদন স্থান এবং ভোগের স্থানের যে ব্যবধান, তা পরিবহনের মাধ্যমে দূর হয়েছে। সুতরাং, আমেনা বেগম বিভিন্ন স্থানে আম সরবরাহের মাধ্যমে আমের স্থানগত উপযোগ সৃষ্টি করেছেন।"
        },
        {
          "label": "ঘ",
          "question": "কোন ধরনের উপযোগ আমেনা বেগমের ব্যবসায় সমস্যা সমাধানে সাহায্য করতে পারে বলে তুমি মনে করো? যুক্তিসহ মতামত দাও।",
          "explanation": "গুদামজাতকরণ তথা সময়গত উপযোগ আমেনা বেগমের ব্যবসায় সমস্যা সমাধানে সাহায্য করতে পারে বলে আমি মনে করি। পণ্য উৎপাদনের পর থেকে বিক্রির আগ পর্যন্ত পণ্যকে সংরক্ষণ করা হলো গুদামজাতকরণ। গুদামজাতকরণের মাধ্যমে পণ্যের সময়গত উপযোগ সৃষ্টি হয়। এর ফলে একটি নির্দিষ্ট সময়ে উৎপাদিত পণ্য সারা বছর ভোগ করা সম্ভব হয়। আমেনা বেগমের রাজশাহীতে একটি আমের বাগান আছে। গত বছর রাজশাহীতে আমের বাম্পার ফলন হয়। এ কারণে উৎপাদন মৌসুমে আমের দাম পড়ে যায়। তাই তিনি স্থানীয় বাজারে আম বিক্রি না করে দেশের বিভিন্ন অঞ্চলে আম সরবরাহ করেন। কিন্তু স্থানীয় বাজার থেকে ৩০ টাকা বেশি দরে আম সরবরাহ করলেও তিনি ন্যায্যমূল্য থেকে বঞ্চিত হন। আমেনা বেগমের আমের মৌসুমে আম সংরক্ষণ করা উচিত। অ-মৌসুমে যখন আমের চাহিদা এবং দাম বেশি থাকবে, তখন গুদামে সংরক্ষিত আম বিক্রি করা উচিত। এতে আমের উচ্চমূল্য পাওয়া যাবে এবং কাঙ্ক্ষিত মুনাফা অর্জনের সম্ভাবনা বাড়বে। তাই আমি মনে করি, আমেনা বেগম গুদামজাতকরণের মাধ্যমে সময়গত উপযোগ সৃষ্টি করে উল্লিখিত সমস্যা থেকে পরিত্রাণ পেতে পারেন।"
        }
      ]
    },
    {
      "number": "7",
      "uddipok": "'স্টার ইলেকট্রনিক্স' একটি রেফ্রিজারেটর নির্মাতা প্রতিষ্ঠান। সম্প্রতি তারা নতুন একটি ফ্রিজ বাজারে এনেছে। যাতে টুইন্ কুলিং সিস্টেম যোগ করা হয়েছে। এতে ফ্রিজের দুটি অংশই ডিপ ফ্রিজার হিসেবে ব্যবহার করা যাবে। বর্তমানে ফ্রিজটি তারা স্বল্প পরিসরে উৎপাদন করছে। গ্রহণযোগ্যতার ভিত্তিতে পরবর্তীতে তারা বাণিজ্যিকভাবে- উৎপাদন করবেন বলে আশা করছেন।",
      "tag": "BAFSC 24",
      "sub_questions": [
        {
          "label": "ক",
          "question": "মডিউলার ডিজাইন কী?",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে।"
        },
        {
          "label": "খ",
          "question": "উৎপাদন ব্যয় বৃদ্ধি বাংলাদেশের পণ্য ডিজাইনের বড় সমস্যা- ব্যাখ্যা করো।",
          "explanation": "পণ্য ডিজাইনের বিভিন্ন পর্যায়ে উৎপাদকের কিছু অর্থ ব্যয় হয়, যা উৎপাদন ব্যয় বাড়ায়। ক্রেতা চাহিদার ওপর ভিত্তি করে পণ্য ডিজাইন করতে হয়। ক্রেতাভেদে পণ্যের ডিজাইন ভিন্ন ভিন্ন হয়। প্রত্যেক ডিজাইনের জন্য আলাদা আলাদা ব্যয় সংঘটিত হয়। তাছাড়া অত্যাধুনিক ডিজাইনের জন্য উন্নত প্রযুক্তি ও ডিজাইনারের প্রয়োজন, যা উৎপাদন ব্যয় বাড়ায়। তাই বলা- যায়, উৎপাদন ব্যয় বৃদ্ধি বাংলাদেশের পণ্য ডিজাইনের ক্ষেত্রে বড় সমস্যা।"
        },
        {
          "label": "গ",
          "question": "উদ্দীপকে উল্লিখিত কোম্পানিটি পণ্যের কোন ধরনের ডিজাইন করেছে? ব্যাখ্যা করো।",
          "explanation": "'স্টার ইলেকট্রনিক্স' প্রতিষ্ঠানটি পণ্যের ক্রিয়াগত ডিজাইন করেছে। এ ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এ ধরনের পরিবর্তন ক্রেতাসন্তুষ্টি বাড়াতে সহায়তা করে। 'স্টার ইলেকট্রনিক্স' একটি রেফ্রিজারেটর নির্মাতা প্রতিষ্ঠান। সম্প্রতি এটি নতুন একটি ফ্রিজ বাজারে এনেছে যেখানে 'টুইন কুলিং' সিস্টেম যোগ করা হয়েছে। এতে ফ্রিজের দুই অংশই ডিপ ফ্রিজার হিসেবে ব্যবহার করা যাবে। 'স্টার ইলেকট্রনিক্স' ফ্রিজের কার্যকারিতায় পরিবর্তন ঘটিয়েছে। আবার ফ্রিজে একটি ডিপ ফ্রিজার থাকায় বর্তমান ফ্রিজটির কার্যকারিতা বেশি এবং অধিক উপযোগ সৃষ্টি করতে পারে, যা ক্রিয়াগত ডিজাইনের বৈশিষ্ট্য বহন করে। তাই বলা যায়, \"স্টার ইলেকট্রনিক্স' ফ্রিজের ক্রিয়াগত ডিজাইন করেছে।"
        },
        {
          "label": "ঘ",
          "question": "উদ্দীপকে প্রতিষ্ঠানটি পণ্য ডিজাইনের যে স্তরে রয়েছে তার কার্যকারিতা মূল্যায়ন করো।",
          "explanation": "স্টার ইলেকট্রনিক্স' প্রতিষ্ঠানটি পণ্য ডিজাইনের পরীক্ষামূলক উৎপাদন স্তরে রয়েছে, যার কার্যকারিতা খুবই ইতিবাচক। নতুন ডিজাইন অনুযায়ী পণ্য উৎপাদন করা যাবে কি না, তা জানার জন্য পরীক্ষামূলক উৎপাদন করা হয়। উৎপাদিত পণ্য প্রতিষ্ঠান ও ক্রেতা উভয়ের জন্য লাভজনক হবে কি না, তা এর মাধ্যমে জানা যায়। 'স্টার ইলেকট্রনিক্স' একটি রেফ্রিজারেটর প্রস্তুতকারী প্রতিষ্ঠান। প্রতিষ্ঠানটি 'টুইন কুলিং' সম্পন্ন ফ্রিজ বাজারে ছেড়েছে। এতে ফ্রিজের দুই অংশই ডিপ ফ্রিজার হিসেবে ব্যবহার করা যাবে। বর্তমানে এটি তারা স্বল্প পরিসরে উৎপাদন করছে। গ্রহণযোগ্যতার ভিত্তিতে তারা বাণিজ্যিক ভিত্তিতে উৎপাদনের কথা ভাবছে। 'স্টার ইলেকট্রনিক্স' স্যাম্পল হিসেবে প্রথম বাজারে কিছু ফ্রিজ এনেছে। প্রতিষ্ঠানটি দেখছে বাজারে ফ্রিজটির চাহিদা ও গ্রহণযোগ্যতা কেমন। যদি ইতিবাচক সাড়া পায়, তাহলে বাণিজ্যিকভাবে উৎপাদন করবে। আর যদি নেতিবাচক সাড়া পায়, তবে উৎপাদন করবে না। অর্থাৎ, প্রতিষ্ঠানটি যে ফলাফল আশা করছে, তা পরীক্ষার মাধ্যমে পাওয়া সম্ভব। প্রথমেই যদি বেশি উৎপাদন করতো এবং বিক্রি না হতো তবে প্রতিষ্ঠানটির ক্ষতি হতো। তাই বলা যায়, পরীক্ষামূলক পণ্য উৎপাদন 'স্টার ইলেকট্রনিক্স'-এর জন্য গুরুত্বপূর্ণ ভূমিকা পালন করবে।"
        }
      ]
    },
    {
      "number": "8",
      "uddipok": "পদ্মা মোটরস্ এর মালিক জনাব সাফকাত তার কারখানায় গাড়ি তৈরি করেন। এজন্য তিনি ভোক্তা সংক্রান্ত সমসাময়িক তথ্য ব্যবহার করে গাড়ি তৈরির পরিকল্পনা প্রণয়ন, সংগঠন, নির্দেশনা, প্রেষণা, বাস্তবায়ন ও নিয়ন্ত্রণ করেন। ফলে সাফকাতের তৈরি গাড়ির চাহিদা দেশে ও বিদেশে ব্যাপকহারে বৃদ্ধি পেয়েছে।",
      "tag": "BAFSC 24",
      "sub_questions": [
        {
          "label": "ক",
          "question": "দ্রব্য কী?",
          "explanation": "দ্রব্য হলো ঐ সব বস্তু, যা দৃশ্যমান, বিনিময়যোগ্য এবং অর্থের মূল্যে মূল্যায়ন করা যায়।"
        },
        {
          "label": "খ",
          "question": "সেবা বলতে কী বোঝায়?",
          "explanation": "অভাব বা প্রয়োজন মেটাতে পারে এমন অস্পর্শনীয় ও অদৃশ্যমান, কাজ বা সুবিধা হলো সেবা। সেবা অদৃশ্যমান, অস্পর্শনীয়, সংরক্ষণ করা যায় না এবং পচনশীল। এর মাধ্যমে মানুষের প্রয়োজন ও অভাব পূরণ হয়ে থাকে। সেবা অনুভব করা যায়, যা মানবিক এবং যান্ত্রিক প্রচেষ্টার, সাথে জড়িত। শিক্ষকের পড়ানো, ডাক্তারের রোগী দেখা প্রভৃতি হলো সেবার উদাহরণ।"
        },
        {
          "label": "গ",
          "question": "জনাব সাফকাত কর্তৃক সম্পাদিত কাজগুলো কোন ধরনের ব্যবস্থাপনার অন্তর্ভুক্ত তা ব্যাখ্যা করো।",
          "explanation": "জনাব সাফকাত কর্তৃক সম্পাদিত কাজগুলো মান ব্যবস্থাপনার অন্তর্ভুক্ত। মান নিয়ন্ত্রণ ও মান নিশ্চিতকরণের সমন্বিত রূপ হলো মান ব্যবস্থাপনা। মান ব্যবস্থাপনা মানসম্মত পণ্য ও সেবা তৈরি, মান ধরে রাখা ও সরবরাহের মাধ্যমে ক্রেতা সন্তুষ্টি অর্জন করতে সাহায্য করে। এর মাধ্যমে সর্বোত্তম বৈশিষ্ট্যের পণ্য উৎপাদন করা যায়, যা নতুন ক্রেতা আকৃষ্ট করে। পদ্মা মোটরস্-এর মালিক জনাব সাফকাত তার কারখানায় গাড়ি তৈরি করেন। এজন্য তিনি ভোক্তা সংক্রান্ত সমসাময়িক তথ্য ব্যবহার করে গাড়ি তৈরির পরিকল্পনা প্রণয়ন, সংগঠন, নির্দেশনা, প্রেষণা, বাস্তবায়ন ও নিয়ন্ত্রণ করেন। ফলে জনাব সাফকাতের তৈরি গাড়ির চাহিদা দেশে ও বিদেশে, ব্যাপক হারে বেড়েছে। এক্ষেত্রে ক্রেতাদের চাহিদাকে প্রাধান্য দিয়ে জনাব সাফকাতের প্রতিষ্ঠান মানসম্মত গাড়ি তৈরি করেছে। আর এসব কাজ মান ব্যবস্থাপনার বৈশিষ্ট্যের সাথে মিলে। তাই বলা যায়, জনাব সাফকাত কর্তৃক সম্পাদিত কাজগুলো মান ব্যবস্থাপনার অন্তর্ভুক্ত।"
        },
        {
          "label": "ঘ",
          "question": "উদ্দীপকের আলোকে পদ্মা মোটরস এর মানসম্পন্ন দ্রব্য উৎপাদনের প্রয়োজনীয়তা ব্যাখ্যা করো।",
          "explanation": "অপচয় ও ব্যয় কমানো, সুনাম, বিক্রি ও মুনাফা বাড়ানোসহ নানাবিধ কারণে পদ্মা মোটরস-এর মানসম্পন্ন দ্রব্য উৎপাদনের প্রয়োজনীয়তা অনস্বীকার্য। মান হলো পণ্যের গুণগত বৈশিষ্ট্য। যা ক্রেতাদের ঐ পণ্যের প্রতি আকৃষ্ট করে। উন্নতমানের পণ্য প্রতিষ্ঠানের সামগ্রিক ব্যয় ও অপচয় কমাতে সাহায্য করে। তাছাড়া মানসম্মত পণ্য সুনাম বৃদ্ধি ও ক্রেতা সন্তুষ্টি অর্জনে সহায়ক। পদ্মা মোটরস-এর 'মালিক জনাব সাফকাত তার কারখানায় গাড়ি তৈরি করেন। এজন্য তিনি ভোক্তা সংক্রান্ত সমসাময়িক তথ্য ব্যবহার করে গাড়ি তৈরির পরিকল্পনা প্রণয়ন, সংগঠন, নির্দেশনা, প্রেষণা, বাস্তবায়ন ও নিয়ন্ত্রণ করেন। ফলে সাফকাতের তৈরি গাড়ির চাহিদা দেশে ও বিদেশে ব্যাপক হারে বৃদ্ধি পেয়েছে। পদ্মা মোটরস্ মান ব্যবস্থাপনার মাধ্যমে ক্রেতাদের কাছে মানসম্মত দ্রব্য সরবরাহ করতে পেরেছে। প্রতিষ্ঠানটির পণ্য ক্রেতাদের প্রত্যাশা পূরণে সক্ষম হয়েছে। ফলস্বরূপ, প্রতিষ্ঠানটির সুনাম বৃদ্ধি পাবে, যা প্রতিযোগীদের তুলনায় প্রতিষ্ঠানটিকে এগিয়ে রাখবে। এর ইতিবাচক প্রভাব পড়বে প্রতিষ্ঠানের সার্বিক বিক্রি ও মুনাফার ওপর। তাই বলা যায়, পদ্মা মোটরসহ সব প্রতিষ্ঠানের জন্যই মানসম্মত দ্রব্য উৎপাদন খুবই গুরুত্বপূর্ণ।"
        }
      ]
    },
    {
      "number": "9",
      "uddipok": "জনাব রাকিব ঢাকার সাভারে কয়েক বছর আগে একটি চানাচুর তৈরির ফ্যাক্টরি স্থাপন করেন। তার ফ্যাক্টরিতে উৎপাদিত চানাচুরের গুণগতমান নিশ্চিত করার জন্য দেশীয় মান নিয়ন্ত্রণকারী সংস্থার সনদ গ্রহণ করেন। বর্তমানে জনাব রাকিব তার উৎপাদিত চানাচুর দেশের বাইরে বিক্রয় করতে ইচ্ছুক। এই কারণে তিনি তার পণ্যের জন্য আন্তর্জাতিকভাবে স্বীকৃত একটি প্রতিষ্ঠানের নিকট থেকে মানসনদ গ্রহণ করেছেন।",
      "tag": "BAFSC 24",
      "sub_questions": [
        {
          "label": "ক",
          "question": "সার্বিক মান ব্যবস্থাপনা কী?",
          "explanation": "ক্রেতা সন্তুষ্টি অর্জন এবং প্রত্যক্ষভাবে সম্পৃক্ত করার মাধ্যমে ধারাবাহিকভাবে পণ্যের মান উন্নয়নের প্রচেষ্টাকে সার্বিক মান ব্যবস্থাপনা বলে।"
        },
        {
          "label": "খ",
          "question": "\"মান নিয়ন্ত্রণ হলো একটি বিচ্যুতি শনাক্তকরণ\"- ব্যাখ্যা করো।",
          "explanation": "নির্ধারিত মান অনুযায়ী পণ্য উৎপাদিত হচ্ছে কি না তা পর্যবেক্ষণ করা এবং কোনো বিচ্যুতি দেখা দিলে তা সংশোধনের ব্যবস্থা করাই হলো মান নিয়ন্ত্রণ। কোনো পণ্য উৎপাদনের আগে প্রতিষ্ঠান এর মান নির্দিষ্ট করে। উৎপাদন প্রক্রিয়ায় এ মান অনুসরণ করা হচ্ছে কি না তা মান নিয়ন্ত্রণের মাধ্যমে পর্যবেক্ষণ করা হয়। কোনো ত্রুটি-বিচ্যুতি দেখা দিলে তা সমাধানে কার্যকর ব্যবস্থাও নেওয়া হয়। তাই বলা যায়, মান নিয়ন্ত্রণ হলো ত্রুটি-বিচ্যুতি শনাক্তকরণ প্রক্রিয়া।"
        },
        {
          "label": "গ",
          "question": "জনাব রাকিব কোন প্রতিষ্ঠানের নিকট থেকে মানসনদ গ্রহণ করেছেন? ব্যাখ্যা করো।",
          "explanation": "জনাব রাকিব বাংলাদেশের পণ্য মান নিয়ন্ত্রণকারী সংস্থা BSTI থেকে মান সনদ সংগ্রহ করেছেন। BSTI বাংলাদেশের একমাত্র জাতীয় মান নিয়ন্ত্রণকারী সংস্থা। এটি দেশের বাজারে সব ধরনের পণ্যের মানের নিশ্চয়তা দিয়ে থাকে। বাজারে পণ্য ছাড়ার আগে এটি থেকে মান সনদ সংগ্রহ করতে হয়। জনাব রাকিব চানাচুর তৈরির একটি ফ্যাক্টরির মালিক। তিনি উৎপাদিত চানাচুর বিক্রির আগে দেশীয় মান নিয়ন্ত্রণকারী সংস্থার সনদ সংগ্রহ করেন। এ ধরনের সংস্থা সাধারণত পরীক্ষা-নিরীক্ষার মাধ্যমে মান নিশ্চিত করে থাকে। ফলে ক্রেতাদের কাছে পণ্যের গ্রহণযোগ্যতা বৃদ্ধি পায়। আর এটি থেকে মান সনদ না পেলে তিনি বাজারে ক্রেতাদের আস্থা অর্জন করতে পারতেন না। এ বৈশিষ্ট্যগুলোর আলোকে বলা যায়, জনাব রাকিব বাংলাদেশের মান নিয়ন্ত্রণকারী সংস্থা BSTI থেকে মান সনদ সংগ্রহ করেছেন।"
        },
        {
          "label": "ঘ",
          "question": "আন্তর্জাতিক মান নিয়ন্ত্রণকারী সংস্থার নাম উল্লেখপূর্বক জনাব রাকিবের ব্যবসায় সম্প্রসারণের যৌক্তিকতা মূল্যায়ন করো।",
          "explanation": "আন্তর্জাতিক মান নিয়ন্ত্রণকারী সংস্থা ISO থেকে জনাব রাকিবের ব্যবসায় সম্প্রসারণের জন্য মান সনদ সংগ্রহ করা অত্যন্ত যৌক্তিক। ISO হলো পণ্য ম্লান নিয়ন্ত্রণকারী আন্তর্জাতিক একটি সংস্থা। এটি থেকে মান সনদ সংগ্রহ করলে আন্তর্জাতিক বাজারে পণ্য বিক্রির সুযোগ পাওয়া যায়। ফলে ব্যবসায় সম্প্রসারণ করা সহজ হয়। জনাব রাকিব ঢাকার সাভারে চানাচুর তৈরির একটি ফ্যাক্টরি স্থাপন করেন। তার পণ্যের মান নিশ্চিত করতে তিনি BSTI থেকে মান সনদ সংগ্রহ করেন। বর্তমানে জনাব রাকিব দেশের বাইরে চানাচুর বিক্রি করতে ইচ্ছুক। তাই তিনি আন্তর্জাতিক মান সংস্থা থেকে সনদ সংগ্রহ করেছেন। পণ্যের দেশীয় ও আন্তর্জাতিক মানদণ্ডে পার্থক্য থাকে। তাই দেশের বাইরে রপ্তানির জন্য পণ্য আন্তর্জাতিক মানের হওয়া আবশ্যক। এক্ষেত্রে ISO থেকে মান সনদ সংগ্রহ করতে হয়। জনাব রাকিবও তা করেছেন। এর মাধ্যমে তিনি বিদেশে নির্দ্বিধায় পণ্য বিক্রি করতে পারবেন। তাছাড়া ISO সনদ থাকায় বিদেশি ক্রেতারা তার উৎপাদিত চানাচুর নিশ্চিন্তে কিনতে পারবেন। এতে তার পণ্যের চাহিদা ও বিক্রির পরিমাণ বাড়বে। ফলে তিনি ব্যবসায় সম্প্রসারণের সুযোগ পাবেন। তাই ব্যবসায় সম্প্রসারণের জন্য জনাব রাকিবের ISO থেকে সনদ সংগ্রহ করা অত্যন্ত যৌক্তিক হয়েছে।"
        }
      ]
    },
    {
      "number": "10",
      "uddipok": "রাজশাহীর গোদাগাড়ীতে ব্যাপক মাল্টা চাষ হওয়ায় মি. বাবুল একটি 'মাল্টা জুস' কারখানা স্থাপন করেন। প্রতিষ্ঠানটি ক্রেতাদের প্রত্যাশিত মানের জুস সরবরাহের জন্য বদ্ধপরিকরো। এজন্য প্রতিষ্ঠানটি প্রতিনিয়ত কর্মীদের প্রশিক্ষণের ব্যবস্থা করে। এছাড়াও প্রতিষ্ঠানটি পণ্যের ত্রুটি চিহ্নিত করে তা সংশোধনের জন্য প্রয়োজনীয় ব্যবস্থা গ্রহণ করে। এর ফলে উক্ত প্রতিষ্ঠানের উৎপাদিত 'মাল্টা জুস' ক্রেতাদের দৃষ্টি কাড়ে। ফলে প্রতিষ্ঠানটি অল্প সময়ের মধ্যে মুনাফা লাভে সক্ষম হয়।",
      "tag": "BAFSC 24",
      "sub_questions": [
        {
          "label": "ক",
          "question": "মান নিয়ন্ত্রণ কী?",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদিত হচ্ছে কি না তা তদারকি করার প্রক্রিয়াকে মান নিয়ন্ত্রণ বলে।"
        },
        {
          "label": "খ",
          "question": "\"মান ব্যবস্থাপনা পণ্যের মানে নিশ্চয়তা প্রদান করে\"- ব্যাখ্যা করো।",
          "explanation": "মান ব্যবস্থাপনা হলো মানসম্মত পণ্য ও সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টির মাধ্যমে নতুন ক্রেতা তৈরি করা। মান হলো ক্রেতাদের প্রত্যাশা পূরণের সক্ষমতা। পণ্য বা সেবার মানের মধ্যে পণ্যের কার্যকারিতা, নির্ভরযোগ্যতা, স্থায়িত্ব প্রভৃতি অন্তর্ভুক্ত। এক্ষেত্রে মান ব্যবস্থাপনার কাজ হলো পণ্য বা সেবার মধ্যে এসব বৈশিষ্ট্য অন্তর্ভুক্ত আছে কি না তা নিরীক্ষা করা। এ নিরীক্ষার কাজে কোনো ত্রুটি প্রতিষ্ঠানের জন্য মঙ্গলজনক নয়। এজন্য প্রতিষ্ঠান মান ব্যবস্থাপনার সঠিক প্রয়োগের মাধ্যমে পণ্য বা সেবার মানের নিশ্চয়তা দেয়।"
        },
        {
          "label": "গ",
          "question": "উদ্দীপকে উল্লিখিত মি. বাবুলের গৃহীত কার্যক্রম নিম্নমানের পণ্য উৎপাদনজনিত কোন ধরনের ব্যয়ের অন্তর্ভুক্ত? ব্যাখ্যা করো।",
          "explanation": "মি. বাবুলের গৃহীত কার্যক্রম নিম্নমানের পণ্য উৎপাদনজনিত প্রতিরোধমূলক ব্যয়ের অন্তর্ভুক্ত। কোনো পণ্যের ত্রুটি সংঘটিত হওয়ার আগেই তা রোধ করার খরচই হলো প্রতিরোধমূলক ব্যয়। এটি সুনাম ও বিক্রি বাড়াতে সহায়ক। প্রশিক্ষণ ও ত্রুটি চিহ্নিতকরণে সংঘটিত ব্যয় হলো এ ব্যয়ের উদাহরণ। মি. বাবুল রাজশাহীতে মাল্টার জুস তৈরির কারখানা দেন। তিনি প্রত্যাশিত মানের জুস সরবরাহে বদ্ধপরিকর।' এজন্য তিনি কর্মীদের প্রশিক্ষণ দেন। অন্যদিকে ত্রুটি চিহ্নিত করে দ্রুত সংশোধনও করেন। তার' এ কাজগুলো উৎপাদন প্রক্রিয়া ত্রুটিযুক্ত হওয়ার আগেই রোধ করবে। ফলে তিনি মানসম্মত পণ্য বিপণন করে সুনাম ও বিক্রি বাড়াতে পারবেন। আর এসব কাজের জন্য সংঘটিত খরচ প্রতিরোধমূলক ব্যয়ের অন্তর্ভুক্ত। সুতরাং, মি. বাবুল প্রতিরোধমূলক ব্যয় করে।"
        },
        {
          "label": "ঘ",
          "question": "তুমি কী মনে করো মি. বাবুলের গৃহীত কার্যক্রম মুনাফা লাভের একমাত্র উপায়? যুক্তিসহ বিশ্লেষণ করো।",
          "explanation": "প্রতিরোধমূলক, মূল্যায়ন প্রভৃতি ব্যয় করায় মি. বাবুলের কার্যাবলি মুনাফা লাভের একমাত্র উপায় না বলে আমি মনে করি। প্রতিরোধমূলক ব্যয় করার \"মাধ্যমে পণ্যকে উৎপাদনের আগেই নিম্নমানের হওয়া থেকে রোধ করা যায়। তবে মূল্যায়ন, অভ্যন্তরীণ ও বাহ্যিক ব্যর্থতার ব্যয়গুলো মানসম্পন্ন পণ্য উৎপাদনে সহায়তা করে। মি. বাবুল 'মাল্টা জুস' কারখানার মালিক। তিনি প্রত্যাশিত মানের জুস সরবরাহের জন্য প্রতিনিয়ত কর্মীদের প্রশিক্ষণের ব্যবস্থা করেন। এছাড়াও প্রতিষ্ঠানটি পণ্যের ত্রুটি চিহ্নিত করে তা সংশোধনের ব্যবস্থা নেন। এতে পণ্য ত্রুটিযুক্ত বা নিম্নমানের হওয়া থেকে রক্ষা পায় যা প্রতিরোধমূলক ব্যয়ের অন্তর্ভুক্ত।' মি. বাবুল এ ব্যয়ের মাধ্যমে পণ্যের মান খারাপ হওয়া থেকে রোধ করতে পারেন। এছাড়াও তিনি আরও কিছু ব্যয় (যেমন: মূল্যায়ন, অভ্যন্তরীণ ও বাহ্যিক ব্যয়) করতে পারেন। এতে তিনি সর্বোচ্চ মানের পণ্য ভোক্তাদের সরবরাহ করতে পারবেন। এতে ভোক্তারাও সন্তুষ্ট হবে, যা সুনাম বাড়াতে সহায়ক। আর সুনাম-চাহিদা ও বিক্রি বাড়িয়ে মুনাফা লাডের সুযোগ সৃষ্টি করে। তাই আমি মনে করি, মি. বাবুলের প্রতিরোধমূলক ব্যয়ই মুনাফা লাভের একমাত্র উপায় না।"
        }
      ]
    },
    {
      "number": "11",
      "uddipok": "স্পাইস ফুডস এর কারখানায় ২০১৫ সালে ১০,০০০ একক পণ্য উৎপাদিত হয়। প্রতি একক ১০ টাকা করে এর বিক্রয়মূল্য হচ্ছে ১,০০,০০০ টাকা। কারখানায় কাঁচামাল ও অন্যান্য উপকরণ বাবদ ব্যয় হলো ৪০,০০০ টাকা। শ্রমিকদের মজুরি বাবদ ব্যয় হয়েছে ২০০০ ঘন্টা, যার মূল্য ১০,০০০ টাকা। ৫০০ ঘন্টা মেশিন ব্যবহার করা হয়েছে, যার মূল্য ১০,০০০ টাকা। এছাড়া অন্যান্য ব্যয় আছে ২০,০০০ টাকা।",
      "tag": "BAFSC 24",
      "sub_questions": [
        {
          "label": "ক",
          "question": "উৎপাদনশীলতা কাকে বলে?",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে।"
        },
        {
          "label": "খ",
          "question": "উৎপাদনশীলতা সম্পদের সদ্ব্যবহার করে- ব্যাখ্যা করো।",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদন ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা নির্ভর করে উৎপাদন দক্ষতার ওপর। আর উৎপাদন দক্ষতা নির্ভর করে প্রাতিষ্ঠানিক সম্পদ, কাঁচামাল ও মানবসম্পদের সর্বোত্তম ব্যবহার নিশ্চিত করার ওপর। সর্বোচ্চ পরিমাণ উৎপাদন করতে হলে সকল সম্পদের যথাযথ ব্যবহারের কোনো বিকল্প নেই। এভাবে উৎপাদনশীলতা সম্পদের সদ্ব্যবহার করে।"
        },
        {
          "label": "গ",
          "question": "সার্বিক উৎপাদনশীলতা নির্ণয় করো।",
          "explanation": "মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতই হলো সার্বিক বা মোট উৎপাদনশীলতা। সার্বিক উৎপাদনশীলতা নির্ণয়ের সূত্রটি হচ্ছে- সার্বিক উৎপাদনশীলতা = মোটউৎপাদিতপণ্যেরমূল্য মোটউপকরণেরমূল্য \\frac{মোট উৎপাদিত পণ্যের মূল্য}{মোট উপকরণের মূল্য} মোটউপকরণেরমূল্য মোটউৎপাদিতপণ্যেরমূল্য ​ ২০১৫ সালে, স্পাইস ফুডস-এর: মোট উৎপাদিত পণ্যের মূল্য = ১,০০,০০০ টাকা কাঁচামাল ও অন্যান্য উপকরণ বাবদ ব্যয় = ৪০,০০০ টাকা শ্রমিকের মজুরি বাবদ ব্যয় = ১০,০০০ টাকা মেশিন ব্যবহার বাবদ ব্যয় = ১০,০০০ টাকা অন্যান্য ব্যয় = ২০,০০০ টাকা ∴ \\therefore ∴ প্রতিষ্ঠানটির সার্বিক উৎপাদনশীলতা = ১ , ০০ , ০০০ ( ৪০ , ০০০ + ১০ , ০০০ + ১০ , ০০০ + ২০ , ০০০ ) \\frac{১,০০,০০০}{(৪০,০০০ + ১০,০০০ + ১০,০০০ + ২০,০০০)} ( ৪০ , ০০০ + ১০ , ০০০ + ১০ , ০০০ + ২০ , ০০০ ) ১ , ০০ , ০০০ ​ = ১.২৫ সুতরাং, ২০১৫ সালে স্পাইস ফুডস-এর সার্বিক উৎপাদনশীলতা হলো ১.২৫।"
        },
        {
          "label": "ঘ",
          "question": "শ্রমের ও মেশিনের উৎপাদনশীলতা নির্ণয় করো।",
          "explanation": "মোট উৎপাদিত পণ্যের মূল্য ও মোট শ্রম ব্যয়ের অনুপাতকে শ্রমের উৎপাদনশীলতা বলে। শ্রমের উৎপাদনশীলতা নির্ণয়ের সূত্রটি হচ্ছে- শ্রমের উৎপাদনশীলতা = মোটউৎপাদিতপণ্যেরমূল্য মোটশ্রমমূল্য \\frac{মোট উৎপাদিত পণ্যের মূল্য}{মোট শ্রম মূল্য} মোটশ্রমমূল্য মোটউৎপাদিতপণ্যেরমূল্য ​ স্পাইস ফুডস-এর, মোট উৎপাদিত পণ্যের মূল্য = ১,০০,০০০ টাকা শ্রমিকের মজুরি = ১০,০০০ টাকা ∴ \\therefore ∴ প্রতিষ্ঠানটির শ্রমের উৎপাদনশীলতা = ১ , ০০ , ০০০ ১০ , ০০০ \\frac{১,০০,০০০ }{১০,০০০} ১০ , ০০০ ১ , ০০ , ০০০ ​ =১০ আবার, মোট উৎপাদনের মূল্য ও মোট যন্ত্রপাতি বাবদ ব্যয়ের অনুপাতকে যন্ত্রের উৎপাদনশীলতা বলে। যন্ত্রের উৎপাদনশীলতা নির্ণয়ের সূত্রটি হলো: যন্ত্রের উৎপাদনশীলতা = মোটউৎপাদনেরমূল্য মোটযন্ত্রসময়েরমূল্য \\frac{মোট উৎপাদনের মূল্য}{মোট যন্ত্র সময়ের মূল্য} মোটযন্ত্রসময়েরমূল্য মোটউৎপাদনেরমূল্য ​ স্পাইস ফুডস-এর, মোট উৎপাদনের মূল্য = ১,০০,০০০ টাকা মোট যন্ত্রসময়ের মূল্য = ১০,০০০ টাকা ∴ \\therefore ∴ প্রতিষ্ঠানটির শ্রমের উৎপাদনশীলতা = ১ , ০০ , ০০০ ১০ , ০০০ \\frac{১,০০,০০০ }{১০,০০০} ১০ , ০০০ ১ , ০০ , ০০০ ​ =১০ সুতরাং, ২০১৫ সালে স্পাইস ফুডস-এর শ্রম ও মেশিনের উৎপাদনশীলতা যথাক্রমে ১০ ও ১০।"
        }
      ]
    }
  ]
}