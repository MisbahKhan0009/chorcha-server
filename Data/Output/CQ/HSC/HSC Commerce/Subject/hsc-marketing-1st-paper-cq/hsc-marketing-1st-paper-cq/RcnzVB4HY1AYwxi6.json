{
  "title": "সিলেট বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মিসেস লায়লা ময়মনসিংহ সদরের একটি বুটিক হাউজের মালিক। তিনি বাজার থেকে বিভিন্ন ধরনের থান কাপড় ও অন্যান্য উপকরণ সংগ্রহ করে নানা ধরনের পোশাক তৈরি করেন। পরবর্তীতে পোশাকগুলো নিজস্ব বুটিক হাউজের মাধ্যমে বিক্রয় করেন। তার তৈরি পোশাক মানসম্মত হওয়ায় স্থানীয় বাজারের পাশাপাশি দেশের বিভিন্ন জেলা শহরে তার পোশাকের চাহিদা ব্যাপক হারে বৃদ্ধি পায়। সে কারণে তিনি দেশের বিভিন্ন জেলায় বুটিক হাউজের শাখা খুলে ক্রেতাদের নিকট নিজস্ব পরিবহনের মাধ্যমে পোশাক পৌছে দিয়ে লাভবান হন।",
      "tag": "SB 25",
      "sub_questions": [
        {
          "label": "ক",
          "question": "উৎপাদনশীলতা কী?",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে।"
        },
        {
          "label": "খ",
          "question": "",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। ব্যবসায়ের প্রত্যক্ষ ও পরোক্ষ উদ্দেশ্য হচ্ছে মানবকল্যাণ সাধন করা। জনগণের চাহিদা পূরণের উদ্দেশ্যে উৎপাদন ব্যবস্থার মাধ্যমে এবং নতুন নতুন পদ্ধতি উদ্ভাবনের মাধ্যমে ব্যবসায়ীরা জনগণের নিত্যনতুন চাহিদা মিটিয়ে থাকে। নতুন নতুন পণ্য ভোগের সুযোগ দেওয়ার মাধ্যমে উৎপাদন ব্যবস্থা জনগণৈর জীবনযাত্রার মানোন্নয়নে ভূমিকা রাখে।"
        },
        {
          "label": "গ",
          "question": "",
          "explanation": "মিসেস লায়লা তার প্রাথমিক কর্মকাণ্ডের মাধ্যমে রূপগত উপযোগ সৃষ্টি করেন। প্রকৃতি থেকে পাওয়া সম্পদের রূপ বা আকৃতি পরিবর্তনের মাধ্যমে রূপগত উপযোগ সৃষ্টি করা হয়। এ উপযোগ সৃষ্টির মাধ্যমে পণ্যের বস্তুগত ও রাসায়নিক পরিবর্তন হয়। উৎপাদন প্রত্যক্ষভাবে কাঁচামালের রূপগত উপযোগ সৃষ্টিতে নিয়োজিত থাকে। মিসেস লায়লা একটি বুটিক হাউজের মালিক। বাজার থেকে বিভিন্ন ধরনের থান কাপড় কিনে নানা ধরনের পোশাক তৈরি করেন। তিনি উৎপাদিত পোশাক বুটিক হাউজের মাধ্যমে বিক্রি করেন। এক্ষেত্রে তিনি থান কাপড়ের আকার-আকৃতি পরিবর্তনের মাধ্যমে পোশাক তৈরি করেন। এতে মানুষের সরাসরি ব্যবহার অনুপযোগী থান কাপড়গুলো ব্যবহার উপযোগী পোশাকে রূপ নিচ্ছে। এটি রূপগত উপযোগের সাথে সাদৃশ্যপূর্ণ। সুতরাং, উদ্দীপকের মিসেস লায়লা পোশাক উৎপাদনের মাধ্যমে রূপগত উপযোগ সৃষ্টি করেন।"
        },
        {
          "label": "ঘ",
          "question": "",
          "explanation": "ব্যবসায়িক সাফল্য অর্জনে মিসেস লায়লার স্থানগত উপযোগ সৃষ্টির সিদ্ধান্তটির যৌক্তিকতা রয়েছে।। এক জায়গা থেকে অন্য জায়গায় পণ্য স্থানান্তরের মাধ্যমে স্থানগত উপযোগ সৃষ্টি হয়। সাধারণত পরিবহনের মাধ্যমে পণ্যের এ উপযোগ সৃষ্টি করা হয়। এতে দূরবর্তী অঞ্চলের মানুষ পণ্য ভোগ বা ব্যবহার করতে পারে। মিসেস লায়লা একটি বুটিক হাউজের মালিক। তার উৎপাদিত পণ্যের চাহিদা স্থানীয় বাজারের পাশাপাশি দেশের বিভিন্ন জেলাতে বাড়ে। তাই তিনি পরিবহনের মাধ্যমে পণ্যগুলো বিভিন্ন জেলাতে সরবরাহ করেন। এতে পণ্যের স্থানগত উপযোগ সৃষ্টি হয়। মিসেস লায়লার প্রতিষ্ঠানটি দেশের বিভিন্ন জেলাতে পণ্য সরবরাহ করে। এতে স্থানীয় বাজারের বাইরে ক্রেতা তৈরি হয় এবং বিক্রি বাড়ে। তাই এটির ব্যবসায়ের পরিধি ও মুনাফা বাড়ে। ফলে তিনি ব্যবসায়ে সফল হন। আবার প্রতিষ্ঠানটি পরিবহনের মাধ্যমে বিভিন্ন স্থানে পণ্য সরবরাহ না করলে বিক্রি কম হতো। ফলে এটি সাফল্য লাভ করতে পারত না এবং ব্যবসায়ের পরিধিও সীমিত থাকত। সুতরাং, স্থানগত উপযোগ সৃষ্টিই মিসেস লায়লার প্রতিষ্ঠানটির সফলতার কারণ।"
        }
      ]
    },
    {
      "number": "2",
      "uddipok": "\"আরসিসি লি.” ২০২৪ সালে আমের মৌসুমে কৃষকদের কাছ থেকে ২০ লক্ষ টাকার আম সংগ্রহ করে ২,০০,০০০ প্যাকেট আমের জুস উৎপাদন করে যার বিক্রয়মূল্য প্যাকেট প্রতি ২০ টাকা। উক্ত পণ্য উৎপাদনে ৩ লক্ষ টাকার যন্ত্রপাতি এবং ২,০০০ ঘণ্টা শ্রম ব্যবহৃত হয়। যার মূল্য ঘণ্টা প্রতি ১০০ টাকা। উক্ত প্রতিষ্ঠানটির ২০২৩ সালের মোট উৎপাদনশীলতা ছিল ২।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "উপযোগ বলতে কোনো দ্রব্যের অভাব পূরণের সামর্থ্য বা ক্ষমতাকে বোঝায়।"
        },
        {
          "label": "খ",
          "question": "",
          "explanation": "নির্দিষ্ট সময় পর্যন্ত পণ্য সংরক্ষণ করে মানুষের অভাব পূরণ করাকে সময়গত উপযোগ বলে। পণ্য গুদামজাতকরণের মাধ্যমে সময়গত উপযোগ সৃষ্টি হয়। গুদামজাতকরণের মাধ্যমে নির্দিষ্ট সময় পর্যন্ত পণ্যকে সংরক্ষণ করে রাখা হয়। এতে ঘাটতি মৌসুমে ঐ পণ্য সরবরাহের মাধ্যমে চাহিদা পূরণ করা যায়। এভাবে উৎপাদিত পণ্য নির্দিষ্ট সময় পর্যন্ত গুদামে সংরক্ষণ করে সময়গত উপযোগ সৃষ্টি করা হয়।"
        },
        {
          "label": "গ",
          "question": "",
          "explanation": "মোট উৎপাদনের মূল্য ও মোট কাঁচামালের মূল্যের অনুপাতকে কাঁচামালের উৎপাদনশীলতা বলে। এক্ষেত্রে কী পরিমাণ কাঁচামাল ব্যবহার করে কত পরিমাণ উৎপাদন সম্ভব হচ্ছে তা জানা যায়।. ২০২৪ সালে আরসিসি লি.-এর, মোট উৎপাদিত পণ্যের মূল্য = (২,০০,০০০টি × ২০ টাকা) = ৪০,০০,০০০ টাকা মোট কাঁচামালের ব্যয় = ২০,০০,০০০ টাকা ∴ কাঁচামালের উৎপাদনশীলতা = মোট উৎপাদিত পণ্যের মূল্য মোট কাঁচামালের মূল্য \\frac{\\text{মোট উৎপাদিত পণ্যের মূল্য}}{\\text{মোট কাঁচামালের মূল্য}} মোট   কাঁচামালের   মূল্য মোট   উৎপাদিত   পণ্যের   মূল্য ​ = ৪০ , ০০ , ০০০ ২০ , ০০ , ০০০ = \\frac{৪০,০০,০০০}{২০,০০,০০০} = ২০ , ০০ , ০০০ ৪০ , ০০ , ০০০ ​ = ২ সুতরাং আরসিপি লি.-এর ২০২৪ সালের কাঁচামালের উৎপাদনশীলতা হলো ২।"
        },
        {
          "label": "ঘ",
          "question": "",
          "explanation": "মোট উৎপাদনের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। এর মাধ্যমে প্রতিষ্ঠানের উৎপাদন দক্ষতা যাচাই করা যায়। আরসিসি লি.-এর ২০২৪ সালে, মোট উৎপাদিত পণ্যের মূল্য = ( ২ , ০০ , ০০০টি × ২০ টাকা ) = (২,০০,০০০টি \\times ২০ \\text{ টাকা}) = ( ২ , ০০ , ০০০টি × ২০   টাকা ) = ৪০ , ০০ , ০০০ টাকা = ৪০,০০,০০০ \\text{ টাকা} = ৪০ , ০০ , ০০০   টাকা কাঁচামাল বাবদ ব্যয় = ২০ , ০০ , ০০০ টাকা = ২০,০০,০০০ \\text{ টাকা} = ২০ , ০০ , ০০০   টাকা যন্ত্রপাতি বাবদ ব্যয় = ৬ , ০০ , ০০০ টাকা = ৬,০০,০০০ \\text{ টাকা} = ৬ , ০০ , ০০০   টাকা শ্রম বাবদ ব্যয় = ( ২ , ০০০ ঘন্টা × ১০০ টাকা ) = ২ , ০০ , ০০০ টাকা = (২,০০০ \\text{ ঘন্টা} \\times ১০০ \\text{ টাকা}) = ২,০০,০০০ \\text{ টাকা} = ( ২ , ০০০   ঘন্টা × ১০০   টাকা ) = ২ , ০০ , ০০০   টাকা ∴ মোট উৎপাদনশীলতা = মোট উৎপাদিত পণ্যের মূল্য মোট উপকরণের মূল্য \\therefore \\text{মোট উৎপাদনশীলতা} = \\frac{\\text{মোট উৎপাদিত পণ্যের মূল্য}}{\\text{মোট উপকরণের মূল্য}} ∴ মোট   উৎপাদনশীলতা = মোট   উপকরণের   মূল্য মোট   উৎপাদিত   পণ্যের   মূল্য ​ = ৪০ , ০০ , ০০০ ২০ , ০০ , ০০০ + ৬ , ০০ , ০০০ + ২ , ০০ , ০০০ = \\frac{৪০,০০,০০০}{২০,০০,০০০ + ৬,০০,০০০ + ২,০০,০০০} = ২০ , ০০ , ০০০ + ৬ , ০০ , ০০০ + ২ , ০০ , ০০০ ৪০ , ০০ , ০০০ ​ = ৪০ , ০০ , ০০০ ২৮ , ০০ , ০০০ = \\frac{৪০,০০,০০০}{২৮,০০,০০০} = ২৮ , ০০ , ০০০ ৪০ , ০০ , ০০০ ​ = ১ . ৪৩ = ১.৪৩ = ১ . ৪৩ আরসিসি লি.-এর ২০২০ সালে মোট উৎপাদনশীলতা ছিল ২। এটি ২০২৪ সালে কমে দাঁড়ায় ১.৪৩। এতে বোঝা যায়, ২০২৪ সালে প্রতিষ্ঠানটির উৎপাদন দক্ষতা কমে গেছে। এরকম ভবিষ্যতে চলতে থাকলে প্রতিষ্ঠানটি ব্যাপক আর্থিক ক্ষতির সম্মুখীন হবে। তাই প্রতিষ্ঠানটির উচিত দ্রুত ও দক্ষতার সাথে উৎপাদনের উপকরণসমূহের ব্যবহার করতে সচেষ্ট হওয়া।"
        }
      ]
    },
    {
      "number": "3",
      "uddipok": "কামাল একটি পোশাক প্রস্তুতকারী কারখানার মেশিন অপারেটর। তিনি গড়ে প্রতিদিন ওভারটাইমসহ ১২-১৩ ঘণ্টা কাজ করে মাসে ২০ হাজার টাকা আয় করেন। অন্যদিকে, কারখানার ম্যানেজার তার অধস্তনদের আদেশ-নির্দেশ ও পরামর্শ দিয়ে এসি রুমে বসে সময় অতিবাহিত করেন। তিনি মাসে ১ লক্ষ টাকা বেতন পান। ম্যানেজারের বেতন ও অন্যান্য সুযোগ-সুবিধা বেশির ব্যাপারটা কামালকে খুব ভাবায়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "যখন পৃথক কয়েকটি ব্যবসায় প্রতিষ্ঠান অতিরিক্ত সুবিধা পাওয়ার প্রত্যাশায় একত্র হয়ে একই ব্যবস্থাপনার অধীনে ব্যবসায়িক কার্যাবলি পরিচালনা করে তাকে ব্যবসায় জোট বলে।"
        },
        {
          "label": "খ",
          "question": "",
          "explanation": "যে সম্পদ কোনো আয় সৃষ্টি করে অথবা আয় উপার্জনে সহায়তা করে তাই মূলধন। উৎপাদনের উপকরণগুলোর মধ্যে মূলধন অন্যতম। মূলধনকে উৎপাদনের উৎপাদিত উপাদান বলার কারণ মূলধন মানুষের শ্রম থেকে উৎপাদিত হয়। এটি বর্তমান ভোগের জন্য ব্যবহৃত না হয়ে অধিকতর উৎপাদনের জন্য পুনরায় উৎপাদন কাজে ব্যবহৃত হয়।"
        },
        {
          "label": "গ",
          "question": "",
          "explanation": "উদ্দীপকে কামালের কাজটি শারীরিক শ্রমের সাথে জড়িত। কোনো ব্যক্তি শারীরিক শ্রম ব্যয় করে কোনো কাজ করলে তাকে শারীরিক শ্রম বলা হয়। এ ধরনের শ্রমের ক্ষেত্রে শ্রমিককে সরাসরি উৎপাদন কাজে নিয়োজিত থাকতে হয়। শারীরিক শ্রমের মূল্যমান সাধারণত কম হয়। উদ্দীপকের কামাল একটি পোশাক প্রস্তুতকারী কারখানার মেশিন অপারেটর। তিনি গড়ে প্রতিদিন ওভারটাইমসহ ১২-১৩ ঘণ্টা কাজ করেন। এতে তার মাসে ২০ হাজার টাকা আয় হয়। কামালকে মেশিন পরিচালনার জন্য প্রচুর শারীরিক শ্রম দিতে হয়। এক্ষেত্রে তিনি মেশিন পরিচালনার মাধ্যমে সরাসরি উৎপাদন কাজে নিয়োজিত থাকেন। এছাড়া তার কাজের জন্য তিনি তুলনামূলকভাবে কম বেতন পেয়ে থাকেন। এসব বৈশিষ্ট্যের সাথে শারীরিক শ্রমের মিল রয়েছে। সুতরাং, উদ্দীপকের কামালের কাজটি শারীরিক শ্রমের সাথে জড়িত।"
        },
        {
          "label": "ঘ",
          "question": "",
          "explanation": "কামাল ও তার ম্যানেজারের বেতনের বৈষম্যের কারণ হলো শ্রমের ভিন্নতা, যার যৌক্তিকতা রয়েছে বলে আমি মনে করি। প্রতিষ্ঠানের উচ্চপদ থেকে নিম্নপদ পর্যন্ত অনেক লোক কাজ করে। তাদের মানসিক ও শারীরিক শ্রমের ভিন্নতা থাকার কারণে কর্মীদের বেতনের ভিন্নতাও দেখা যায়। এক্ষেত্রে বেতনের পরিমাণ উচ্চপদ থেকে নিম্নপদে কমতে থাকে। কামাল একটি উৎপাদনকারী প্রতিষ্ঠানের মেশিন অপারেটর। তিনি প্রতিদিন ওভারটাইমসহ ১২-১৩ ঘণ্টা কাজ করে। মাস শেষে ২০ হাজার টাকা বেতন পান। অন্যদিকে, প্রতিষ্ঠানের ম্যানেজার এসি রুমে বসে অধস্তনদের নির্দেশ দেন। তার মাসিক বেতন হচ্ছে এক লক্ষ টাকা। উদ্দীপকের ম্যানেজার একজন উচ্চপদস্থ কর্মকর্তা। তিনি মানসিক শ্রমের মাধ্যমে কাজ করেন। তিনি প্রতিষ্ঠানের সব ধরনের পরিকল্পনা তৈরি ও সিদ্ধান্ত নেওয়ার সাথে জড়িত। ফলে তার বেতনের পরিমাণও বেশি। আর কামাল একজন সাধারণ মেশিন অপারেটর। তিনি কায়িক শ্রমের মাধ্যমে উচ্চ ব্যবস্থাপনার নির্দেশনাসমূহ বাস্তবায়ন করেন। এক্ষেত্রে তিনি ব্যবস্থাপনার নিম্ন স্তরে অবস্থান করেন। শারীরিক পরিশ্রম বেশি না করলেও ম্যানেজার মানসিক ও বুদ্ধিবৃত্তিক কাজগুলোর সাথে জড়িত। সুষ্ঠুভাবে লক্ষ্য নির্ধারণ, পরিকল্পনা তৈরি, নিয়ন্ত্রণ প্রভৃতি কাজের মাধ্যমে তিনি প্রতিষ্ঠানের ভবিষ্যৎ লক্ষ্য ঠিক করেন। তাই শারীরিক পরিশ্রম কম করলেও ম্যানেজারের বেতন বেশি হওয়াই যৌক্তিক।"
        }
      ]
    },
    {
      "number": "4",
      "uddipok": "মধুপুর আনারস উৎপাদনের জন্য বিখ্যাত। তাই জনাব বাদশা মিঞা মধুপুরের জলছত্রে তার পৈতৃক জমিতে আনারসের জুস ও জেলি তৈরির একটি কারখানা প্রতিষ্ঠা করেন। তিনি চাষীদের কাছ থেকে কম মূল্যে আনারস সংগ্রহ করেন এবং সেগুলো থেকে জুস ও জেলি তৈরি করে আকর্ষণীয় প্যাকেটে মোড়কজাত করে সারা দেশে সরবরাহ করেন। উক্ত কার্যাবলি সম্পাদনের জন্য জনাব বাদশা মিঞা নতুনভাবে ৫০ জন শ্রমিক নিয়োগ দেন। তিনি সকল কার্যাবলির তত্ত্বাবধান করেন এবং আর্থিকভাবে লাভবান হন। এর মাধ্যমে এলাকার মানুষের কাজের সুযোগ সৃষ্টি করে আর্থিকভাবে লাভবান হওয়ার ক্ষেত্রে অবদান রাখেন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্মপ্রচেষ্টাকে শ্রম বলে।"
        },
        {
          "label": "খ",
          "question": "",
          "explanation": "১৯৯৪ সালের কোম্পানি আইন অনুযায়ী গঠিত ও পরিচালিত, কৃত্রিম ব্যক্তিসত্তার অধিকারী, চিরন্তন অস্তিত্ববিশিষ্ট সংগঠনকে যৌথ মূলধনী কোম্পানি বলা হয়। কৃত্রিম ব্যক্তিসত্তা হচ্ছে ব্যক্তি না হয়েও ব্যক্তির মতো ভূমিকা পালন করা। যৌথ মূলধনী কোম্পানি নিজের নামে পরিচালিত হয়। এ ধরনের সংগঠন নিজস্ব নামে স্বাক্ষর দেওয়ার জন্য সিল ব্যবহার করে। আবার, কেউ মামলা করলে প্রতিষ্ঠানের নামে মামলা করে। এক্ষেত্রে কোনো ব্যক্তি দায়ী থাকে না। ব্যক্তি না হয়েও ব্যক্তির মতো এসব কাজ করতে পারার কারণে বলা হয়ে থাকে যৌথ মূলধনী কোম্পানির কৃত্রিম ব্যক্তিসত্তা বিদ্যমান।"
        },
        {
          "label": "গ",
          "question": "",
          "explanation": "উদ্দীপকের জনাব বাদশা মিঞা উৎপাদনের ভূমি উপকরণের ভিত্তিতে মধুপুরে কারখানাটি প্রতিষ্ঠা করেন। প্রকৃতি থেকে পাওয়া সব সম্পদই ভূমি। মাটি, মাটির উর্বরতা, বৃষ্টিপাত, আবহাওয়া, জলবায়ু, নদ-নদী প্রভৃতি ভূমির অন্তর্ভুক্ত। ভূমির ওপর ভিত্তি করে একেক অঞ্চলে একেক ধরনের পণ্য উৎপাদনকারী প্রতিষ্ঠান গড়ে ওঠে। উদ্দীপকের জনাব বাদশা মিঞা মধুপুরের জলছত্রে আনারসের জুস ও জেলি তৈরির একটি কারখানা প্রতিষ্ঠা করেন। সেখানে তিনি আনারসের জুস ও জেলি তৈরি করে মোড়কজাত করে সারা দেশে সরবরাহ করেন। এক্ষেত্রে জনাব বাদশা মিঞার জুস ও জেলি উৎপাদনের মূল কাঁচামাল হলো আনারস। আর মধুপুরের মাটি ও জলবায়ু আনারস চাষের জন্য উপযোগী। তাই এখানে প্রচুর আনারস উৎপাদন হয়। ফলে তিনি চাষিদের কাছ থেকে কম মূল্যে তার কারখানার জন্য কাঁচামাল সংগ্রহ করতে পারেন। এসব বৈশিষ্ট্যের সাথে উৎপাদনের ভূমি উপকরণের মিল আছে। সুতরাং, জনাব বাদশা মিঞা উৎপাদনের ভূমি উপকরণের ভিত্তিতে মধুপুরে তার কারখানাটি প্রতিষ্ঠা করেন।"
        },
        {
          "label": "ঘ",
          "question": "",
          "explanation": "\"উৎপাদনের সংগঠন উপকরণটি ব্যবহারের মাধ্যমে জনাব বাদশা মিঞার সামগ্রিক কার্যক্রম এলাকায় অর্থনৈতিক উন্নয়নে অবদান রাখে\"-উক্তিটি যৌক্তিক হয়েছে বলে আমি মনে করি। নির্দিষ্ট উদ্দেশ্যকে কেন্দ্র করে সংগঠন গঠিত ও পরিচালিত হয়। সংগঠনের মাধ্যমে উৎপাদনের অন্যান্য উপকরণকে (যথা: ভূমি, শ্রম ও মূলধন) একত্রিত করা হয়। সংগঠন উৎপাদনের উপকরণসমূহের মাঝে সমন্বয় ও এদের কার্যকর ব্যবহার নিশ্চিত করে। উদ্দীপকের জনাব বাদশাহ মিঞা মধুপুরে আনারসের জুস ও জেলি তৈরির একটি কারখানা স্থাপন করেন। তিনি উৎপাদিত পণ্য মোড়কজাত করে সারা দেশে সরবরাহ করেন। কারখানার কার্যাবলি সম্পাদনের জন্য তিনি নতুনভাবে ৫০ জন শ্রমিক নিয়োগ দেন। এতে তার এলাকায় মানুষের কাজের সুযোগ তৈরি হয়। এক্ষেত্রে প্রতিষ্ঠানের সব কাজ তিনি নিজেই তত্ত্বাবধান করেন। জনাব বাদশা মিঞা প্রতিষ্ঠানের সঠিক তত্ত্বাবধানের মাধ্যমে উৎপাদনের সংগঠন উপাদানটির ব্যবহার নিশ্চিত করেন। তিনি তার প্রতিষ্ঠানে কাজের জন্য এলাকা থেকে শ্রমিক নিয়োগ করেন। এতে তার এলাকায় মানুষের কর্মসংস্থানের সুযোগ তৈরি হয়। ফলে তার এলাকায় বেকারত্ব কমে। এছাড়া কাজের মাধ্যমে উপার্জিত অর্থ দিয়ে শ্রমিকরা আর্থিকভাবে স্বাবলম্বী হচ্ছে। আবার, তিনি তার কারখানার জন্য প্রয়োজনীয় কাঁচামাল এলাকায় কৃষকদের থেকে সংগ্রহ করেন। এর মাধ্যমে তার এলাকার কৃষকদের অর্থ উপার্জন হচ্ছে। এভাবে জনাব বাদশা মিঞার কার্যক্রমের মাধ্যমে এলাকার অর্থনৈতিক উন্নয়ন সাধিত হয়। তাই বলা যায়, জনাব বাদশা মিঞার সামগ্রিক কার্যক্রম এলাকার অর্থনৈতিক উন্নয়নে অবদান রাখে।"
        }
      ]
    },
    {
      "number": "5",
      "uddipok": "জনাব মিঠু ঢাকার উত্তরায় বিলাসবহুল আধুনিক মানের একটি ফ্ল্যাট ক্রয় করেন। তার ফ্ল্যাটের ইন্টেরিয়র ডিজাইন করার জন্য \"স্বপ্ন ইন্টেরিয়র ডিজাইন লি.\" নামের একটি প্রতিষ্ঠানকে দায়িত্ব দেন। প্রতিষ্ঠানটি জনাব মিঠুর রুচি ও চাহিদা বিবেচনায় এনে ফ্ল্যাটের. ডিজাইন করেন। এতে জনাব মিঠু অত্যন্ত সন্তুষ্ট হন। তিনি তার সন্তুষ্টির বিষয়টি অন্যান্য পরিচিতজনদের সাথে শেয়ার করেন। ফলে অন্যান্য বাড়ির মালিকরাও ইন্টেরিয়র ডিজাইনের জন্য একই প্রতিষ্ঠানের দিকে ঝুঁকে পড়ে। ফলে প্রতিষ্ঠানটি ব্যাপক সফলতা লাভে সক্ষম হয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টিকে উৎপাদন ব্যবস্থাপনা বলে।"
        },
        {
          "label": "খ",
          "question": "",
          "explanation": "যা দেখা ও স্পর্শ করা যায় না, অথচ মানুষের প্রয়োজন ও অভাব পূরণ করে এমন কাজ, উপকার বা সুবিধাকে সেবা বলে। সেবা উৎপাদনের সময় থেকেই আকার-আকৃতিহীন এবং অদৃশ্যমান হয়ে থাকে। যেমন: চাহিদার তুলনায় অতিরিক্ত বিদ্যুৎ উৎপাদিত হলে তা সংরক্ষণ করা যায় না; কারণ বিদ্যুতের কোনো আকার-আকৃতি নেই এবং একে কোনো পাত্রে ধরে রাখা যায় না। সুতরাং, সেবা সংরক্ষণ করা অসম্ভব।"
        },
        {
          "label": "গ",
          "question": "",
          "explanation": "উদ্দীপকে উল্লিখিত \"স্বপ্ন ইন্টেরিয়র' ডিজাইন লি\" এর কার্যাবলি উৎপাদনের সেবা খাতের অন্তর্ভুক্ত। মানুষের অভাব বা প্রয়োজন মেটাতে পারে এমন অস্পর্শনীয় কাজ কিংবা সুবিধাকে সেবা বলে। এটি দেখা যায় না কিন্তু অনুভব করা যায়। এর মাধ্যমে মানুষ তৃপ্তি বা সন্তুষ্টি পায়। জনাব মিঠুর ফ্ল্যাটের ইন্টেরিয়র ডিজাইনের দায়িত্ব নেয় \"স্বপ্ন ইন্টেরিয়র ডিজাইন লি.\"। প্রতিষ্ঠানটি তার চাহিদা ও রুচি অনুযায়ী ফ্ল্যাটের ডিজাইন করে। এতে তিনি বেশ সন্তুষ্ট হন। এই ডিজাইন ধরা, ছোঁয়া যায় না। কিন্তু জনাব মিঠুর অভাব পূরণ করতে পারে। এ ধরনের সুবিধা পেয়ে তিনি সন্তুষ্ট। এসব বৈশিষ্ট্য সেবার সাথে সাদৃশ্যপূর্ণ। তাই বলা যায়, উল্লিখিত প্রতিষ্ঠানটির কার্যাবলি উৎপাদনের সেবা খাতের অন্তর্ভুক্ত।-"
        },
        {
          "label": "ঘ",
          "question": "",
          "explanation": "উদ্দীপকের বর্ণিত প্রতিষ্ঠানটির সফলতার কারণ ক্রেতাকেন্দ্রিকতা বা কাস্টমাইজেশন। ক্রেতাকেন্দ্রিকতার মাধ্যমে ক্রেতার রুচি, চাহিদা, আয়, পছন্দ এসব বিবেচনায় রেখে পণ্য সরবরাহ করা হয়। এর মাধ্যমে প্রত্যেক ক্রেতার চাহিদা আলাদাভাবে পূরণ করা হয়। এজন্য প্রত্যেক ক্রেতাকে গুরুত্ব দেওয়া হয় বলে সর্বোচ্চ ক্রেতা সন্তুষ্টি অর্জন করা সম্ভব হয়। \"স্বপ্ন ইন্টেরিয়র ডিজাইন লি.\" একটি ইন্টেরিয়র ডিজাইনকারী প্রতিষ্ঠান। এটি জনাব মিঠুর ফ্ল্যাটের ইন্টেরিয়র ডিজাইনের দায়িত্ব পায়। জনাব মিঠুর রুচি ও চাহিদা বিবেচনায় এনে এটি তার ফ্ল্যাটের ডিজাইন করে। এতে তিনি অত্যন্ত সন্তুষ্ট হন। এক্ষেত্রে প্রতিষ্ঠানটি ক্রেতাকেন্দ্রিকতা বা কাস্টমাইজেশনকে গুরুত্ব দেয়। স্বপ্ন ইন্টেরিয়র ডিজাইন লি. সেবা দেওয়ার ক্ষেত্রে জনাব মিঠুর চাহিদাকে সর্বোচ্চ প্রাধান্য দেয়। জনাব মিঠুর রুচি ও পছন্দের ওপর ভিত্তি করে এটি ইন্টেরিয়র ডিজাইন করে থাকে। এছাড়া প্রতিষ্ঠানটি ক্রেতাদের বুচিমাফিক সেবা দেওয়ায় ক্রেতারাও সন্তুষ্ট হয়। ক্রেতা সন্তুষ্টির ফলে প্রতিষ্ঠানের নতুন নতুন ক্রেতার সৃষ্টি হয়। এতে বিক্রি ও মুনাফার লক্ষ্যমাত্রা অর্জিত হয়। এর পাশাপাশি ক্রেতামুখিতার কারণে-প্রতিষ্ঠানটির সেবার সুনামও বেড়ে যায়। তাই বলা যায়, স্বপ্ন ইন্টেরিয়র ডিজাইন লি. ক্রেতাকেন্দ্রিকতার (কাস্টমাইজেশন) জন্য সফল হয়েছে।"
        }
      ]
    },
    {
      "number": "6",
      "uddipok": "ডা. রাশেদ একজন হার্ট বিশেষজ্ঞ। তিনি হার্টের চিকিৎসায় আরও বেশি সেবা দেওয়ার জন্য আধুনিক প্রযুক্তি জ্ঞানসম্পন্ন চিকিৎসা পদ্ধতির ওপর একটি প্রশিক্ষণ কর্মসূচিতে অংশগ্রহণের জন্য যুক্তরাজ্য গমন করেন। এই সময়ে কিছু সংকটাপন্ন রোগী এসে চিকিৎসা সেবা না পেয়ে ফিরে যেতে বাধ্য হয়। তিনি দেশে ফিরে কম্পিউটার প্রযুক্তি ও ইন্টারনেট ব্যবহার করে আগের তুলনায় অনেক বেশি মানসম্পন্ন চিকিৎসা সেবা প্রদান, করায় রোগীরা খুবই সন্তুষ্ট।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "PERT এর পূর্ণরূপ হচ্ছে Program Evaluation and Review Technique"
        },
        {
          "label": "খ",
          "question": "",
          "explanation": "মানুষের প্রয়োজন ও অভাব পূরণের সক্ষম এমন যে কোনো কিছু বাজারে বিক্রির জন্য উপস্থাপন করা হলে তাকে দ্রব্য বলে। দ্রব্য হলো দৃশ্যমান কোনো বস্তু। যেমন- চিপস্, আলু, ডিম প্রভৃতি। এ বস্তুগুলোকে আমরা স্পর্শ করতে পারি এবং এর নির্দিষ্ট আকার আছে। এছাড়া এ বস্তুগুলো আমরা কিনে উপযোগ নিঃশেষ করি। আর এগুলোর মালিকানা হস্তান্তরযোগ্য। তাছাড়া দ্রব্য স্পর্শযোগ্য বলে একে স্থানান্তর করা যায়। সুতরাং, দ্রব্য হলো স্পর্শনীয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রাথমিক পর্যায়ে সেবার অবিচ্ছিন্নতা বৈশিষ্ট্যটি ফুটে ওঠেছে। সেবাকে সেবাদানকারী থেকে আলাদা করা যায় না। অর্থাৎ, সেবাদানকারী ও সেবা একইসাথে অবস্থান করে। সেবা দিতে হলে সেবাদানকারীকে অবশ্যই সেবা প্রদানের স্থান বা সেবাগ্রহীতার কাছে যেতে হবে। তাই সেবাগ্রহীতা ও সেবাদানকারী একে অপরের সাথে ওতপ্রোতভাবে জড়িত। ডা. রাশেদ একজন 'হার্ট' বিশেষজ্ঞ। হার্টের চিকিৎসার আধুনিক প্রযুক্তিসম্পন্ন চিকিৎসা পদ্ধতির ওপর প্রশিক্ষণ নিতে তিনি যুক্তরাজ্যে যান। এ সময় তিনি দেশে না থাকায় সংকটাপন্ন রোগী চিকিৎসা সেবা না পেয়ে ফেরত যায়। এতে রোগীরা তাদের কাঙ্ক্ষিত সেবা নিতে পারেনি। এখানে রোগীরা হলো সেবাগ্রহীতা ও ডা. রাশেদ হলো সেবাদাতা। আর সেবাদাতার অনুপস্থিতিতে সেবাগ্রহীতা সেবা থেকে বঞ্চিত হয়। অর্থাৎ, সেবা ও সেবাদাতা অবিচ্ছিন্ন। এক্ষেত্রে সেবার অবিচ্ছিন্নতা বৈশিষ্ট্যটির বহিঃপ্রকাশ ঘটেছে। তাই বলা যায়, বিদেশে অবস্থানরত ডা. রাশেদের কাছ থেকে রোগীদের চিকিৎসা না পাওয়া সেবার অবিচ্ছিন্নতা বৈশিষ্ট্যটি ফুটিয়ে তুলেছে।"
        },
        {
          "label": "ঘ",
          "question": "",
          "explanation": "উৎপাদন ব্যবস্থাপনার আধুনিক যুগের কম্পিউটারাইজড প্রযুক্তি ও ইন্টারনেট ব্যবহারের কারণে ডা. রাশেদ সফলতা অর্জন করেছেন। দ্বিতীয় বিশ্বযুদ্ধের পর থেকেই উৎপাদন ব্যবস্থাপনার আধুনিক যুগের শুরু হয়। এ পর্যায়ে উৎপাদন ব্যবস্থাপনায় নতুন ধারণা, তত্ত্ব ও কৌশল প্রয়োগ করা হয়। এছাড়া কম্পিউটার, ইন্টারনেট ও- অটোমেশন প্রযুক্তির মাধ্যমে পণ্য উৎপাদন বা সেবা দেওয়া হয়। ডা. রাশেদ একজন হার্ট বিশেষজ্ঞ। তিনি হার্টের চিকিৎসায় আধুনিক প্রযুক্তিনির্ভর চিকিৎসা পদ্ধতির ওপর প্রশিক্ষণ নিতে বিদেশে যান। পরবর্তীতে তিনি দেশে ফিরে কম্পিউটার প্রযুক্তি ও ইন্টারনেট ব্যবহার করেন। ফলে আগের তুলনায় তার সেবার মান বৃদ্ধি পায়। ফলে রোগীরা সন্তুষ্ট হয়। উৎপাদন ব্যবস্থাপনার আধুনিক যুগে কম্পিউটার প্রযুক্তি ও ইন্টারনেটের আগমন ঘটেছে। এ প্রযুক্তি ব্যবহার করে ডা. রাশেদ রোগ নির্ণয়ের কাজটি সহজে করতে পারেন। পাশাপাশি এতে তার রোগীদের তথ্য সংরক্ষণ ও রিপোর্ট প্রদানের কাজের গতি বাড়ে। এ পুরো প্রক্রিয়ায় তার সময়ও বাঁচে আবার চিকিৎসাও নির্ভুল হয়। এ কারণে আধুনিক সেবা পেয়ে রোগীরা সন্তুষ্ট হয়। তাই বলা যায়, উদ্দীপকের রোগীরা উৎপাদন ব্যবস্থাপনার আধুনিক যুগের প্রযুক্তির সাহায্যে চিকিৎসা সেবা পাওয়ায় ডা. রাশেদ সফলতা অর্জন করেছেন।"
        }
      ]
    },
    {
      "number": "7",
      "uddipok": "জনাব কাজল উৎপাদন ব্যবস্থাপক হিসেবে একটি প্রসাধনীসামগ্রী উৎপাদনকারী প্রতিষ্ঠানে কর্মরত আছেন। তিনি বর্তমানে নতুন ডিজাইনকৃত পণ্যটির উৎপাদনের সম্ভাব্যতা যাচাইয়ের জন্য সীমিত পরিমাণে পণ্য উৎপাদন করে বিক্রয়ের ব্যবস্থা করেন। এতে ক্রেতাদের প্রচুর সাড়া পাওয়ায় রমজানের ঈদ উপলক্ষ্যে উক্ত পণ্যটি বিক্রয়ের লক্ষ্যে বাণিজ্যিকভাবে প্রচুর পরিমাণে উৎপাদন করে বিক্রয়ের ব্যবস্থা করেন। তার ডিজাইনকৃত পণ্যটি ক্রেতাদের চাহিদামাফিক হওয়ায় সকল পণ্য অল্প সময়ের মধ্যে বিক্রি হয়ে যায়। এতে ব্যবসায়ে সফলতা অর্জিত হয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে।"
        },
        {
          "label": "খ",
          "question": "",
          "explanation": "উৎপাদনের আগে পণ্যের আকার, আকৃতি, ধাঁচ, রং, ওজন, অলংকরণ প্রভৃতি নির্ধারণ করাই হলো পণ্য ডিজাইন। পণ্য ডিজাইন করার আগে ক্রেতার ইচ্ছা ও পছন্দকে প্রাধান্য দেওয়া হয়। ফলে আকর্ষণীয় ডিজাইনের পণ্য বাজারে এলে তা ক্রেতাকে। আকর্ষণ করে। ক্রেতারা উৎসাহের সাথে পণ্য কিনে। এভাবে পণ্য ডিজাইন ক্রেতাকে পণ্য কিনতে আকর্ষণ করে।"
        },
        {
          "label": "গ",
          "question": "",
          "explanation": "উদ্দীপকের প্রথম অবস্থায় পণ্য ডিজাইনের পরীক্ষামূলক উৎপাদন পর্যায়ের কথা বলা হয়েছে। নতুন ডিজাইন অনুযায়ী পণ্য উৎপাদন করা যাবে কি না তা জানার জন্য পরীক্ষামূলক উৎপাদন করা হয়। উৎপাদিত পণ্য প্রতিষ্ঠান ও ক্রেতা উভয়ের জন্য লাভজনক হবে কি না তা এর মাধ্যমে জানা যায়। ফলাফল অনুকূল হলে পরবর্তী পদক্ষেপ নেওয়া হয়। জনাব কাজল একজন উৎপাদন ব্যবস্থাপক। তিনি প্রসাধনী সামগ্রী উৎপাদনকারী একটি প্রতিষ্ঠানে কর্মরত আছেন। তিনি নতুন ডিজাইনকৃত পণ্যের উৎপাদন সম্ভাব্যতা যাচাইয়ের পদক্ষেপ নেন। এজন্য তিনি সীমিত পরিমাণে পণ্য উৎপাদন করে বিক্রয়ের ব্যবস্থা করেন। এতে তিনি পণ্য সম্পর্কে ক্রেতার আগ্রহ জানতে পারেন। ফলে পণ্য উৎপাদনের সিদ্ধান্ত নেওয়া তার জন্য সহজ হয়। এভারে পণ্যের গ্রহণযোগ্যতা যাচাইয়ের পরীক্ষামূলক উৎপাদন পর্যায়ের বৈশিষ্ট্যের সাথে সাদৃশ্যপূর্ণ। তাই বলা যায়, উদ্দীপকের প্রথম অবস্থায় পণ্য ডিজাইনের পরীক্ষামূলক উৎপাদন পর্যায় উল্লেখ করা হয়েছে ।"
        },
        {
          "label": "ঘ",
          "question": "",
          "explanation": "পণ্য ডিজাইনের চূড়ান্ত উৎপাদন পর্যায়ে পরীক্ষামূলক উৎপাদন পর্যয় অনুসারে সঠিক সিদ্ধান্ত নেওয়াই জনাব কাজলের সফলতার কারণ। চূড়ান্ত উৎপাদন হলো পণ্য ডিজাইনের সর্বশেষ পর্যায়। পরীক্ষামূলকভাবে উৎপাদন করার পর ক্রেতাদের কাছে গ্রহণযোগ্যতা পেলে তা চূড়ান্তভাবে উৎপাদনের সিদ্ধান্ত নেওয়া হয়। ক্রেতাদের ইতিবাচক সাড়া পেলে চূড়ান্ত পর্যায়েও পণ্যের চাহিদা থাকে। উদ্দীপকে জনাব কাজল প্রসাধনী সামগ্রী উৎপাদনকারী একটি প্রতিষ্ঠানে কর্মরত আছেন। তিনি ডিজাইনকৃত পণ্যের উৎপাদন সম্ভাব্যতা যাচাইয়ের জন্য সীমিত পরিমাণে উৎপাদন করেন। তার এই পরীক্ষামূলক উৎপাদন ক্রেতাদের মাঝে প্রচুর সাড়া ফেলে। রমজানের ঈদ উপলক্ষ্যে উক্ত পণ্যটি বাণিজ্যিকভাবে প্রচুর পরিমাণে উৎপাদন করেন। এতে তার প্রতিষ্ঠানে সফলতা অর্জিত হয়। জনাব কাজল প্রথমে পরীক্ষামূলক পণ্য উৎপাদন করেছেন। পরীক্ষামূলক উৎপাদন পর্যায়ে তিনি ক্রেতাদের মাঝে তার পণ্যের ইতিবাচক সাড়া পান। তাই পরবর্তীতে তিনি ব্যাপক উৎপাদন ও বাজারজাত করেন। এতে করে ডিজাইনকৃত পণ্যটি ক্রেতাদের চাহিদামাফিক হওয়ায় খুব দ্রুত সব বিক্রি হয়ে যায়। এতে ব্যবসায়ে সফলতা অর্জিত হয়। তাই বলা যায়, পণ্য ডিজাইনের পর্যায় অনুসারে সঠিক সিদ্ধান্ত নেওয়াই জনাব কাজলের সফলতার কারণ।"
        }
      ]
    },
    {
      "number": "8",
      "uddipok": "জনাব জামাল একটি গার্মেন্টস প্রতিষ্ঠানের মালিক। সময়ের পরিবর্তনের সাথে সাথে ভোক্তাদের পছন্দ অনুযায়ী পণ্যের আকার-আকৃতি আকর্ষণীয় রং, ধরন, স্টাইল ইত্যাদি নির্ধারণের প্রচেষ্টা চালান। বর্তমানে তিনি কম্পিউটারাইজড পদ্ধতিতে স্বল্প ব্যয়ে পাকা রং বিশিষ্ট উন্নতমানের পণ্য ডিজাইনের মাধ্যমে ক্রেতার চাহিদা উপযোগী পণ্য উৎপাদন করায় বিক্রির পরিমাণ বেড়ে যায়। এতে ক্রেতাদের সন্তুষ্টির মাধ্যমে প্রতিষ্ঠানের ইমেজ বৃদ্ধি পায়। ফলে অল্প দিনের মধ্যেই পণ্যের বাজার সম্প্রসারিত হয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "পণ্যের বিদ্যমান কার্যকারিতা ও উপযোগিতায় পরিবর্তন আনলে তাকে ক্রিয়াগত বা ব্যবহারিক ডিজাইন বলে।"
        },
        {
          "label": "খ",
          "question": "",
          "explanation": "পণ্যের কোনো আকার-আকৃতি, রং, গুণাগুণ পরিবর্তন না করে শুধু পণ্যের মোড়ক পরিবর্তন করাকে প্যাকেজিং ডিজাইন বলে। প্যাকেজিং ডিজাইনে শুধু পণ্যের বাইরের আবরণ আকর্ষণীয় করে পণ্যের প্রতি ক্রেতাকে আকৃষ্ট করা হয়। প্যাকেজিং ডিজাইনে ক্রেতার। দৃষ্টি আকর্ষণের জন্য নতুনভাবে পণ্যের মোড়ক সাজানো হয়। ফলে নতুন মোড়কের এ পণ্য বাজারে এলে তা সহজেই ক্রেতাদের আকৃষ্ট করে। ক্রেতারা উৎসাহের সাথে পণ্য কেনে। এভাবে প্যাকেজিং ডিজাইন ক্রেতাকে পণ্য ক্রয়ে আকৃষ্ট করে।"
        },
        {
          "label": "গ",
          "question": "",
          "explanation": "উদ্দীপকের প্রথম অবস্থায় নান্দনিক ডিজাইনের কথা বলা হয়েছে। এ ডিজাইনের ক্ষেত্রে পণ্যের মানকে গুরুত্ব না দিয়ে বাহ্যিকভাবে পণ্যকে আরও আকর্ষণীয় করে তোলা হয়। এক্ষেত্রে পণ্যের মান আগের মতোই থাকে শুধু পণ্যের রং, স্টাইল প্রভৃতি পরিবর্তন করা হয়। এ ধরনের ডিজাইন পণ্যের বিক্রি বাড়াতে সহায়তা করে। জনাব জামাল একটি গার্মেন্টস-এর মালিক। তিনি সময়ের পরিবর্তনের সাথে সাথে ভোক্তাদের পছন্দ অনুযায়ী পণ্যের আকার, আকৃতি, রং ইত্যাদি পরিবর্তন করে থাকেন। এতে করে ক্রেতাদের মাঝে তিনি ভালো সাড়া পেয়েছেন। পণ্যের গুণগত মান পরিবর্তন না করে শুধু পণ্যের আকার-আকৃতি, রং অর্থাৎ বাহ্যিক পরিবর্তন আনাই হচ্ছে নান্দনিক ডিজাইন। এ ডিজাইনে পণ্যের গুণগত মানের কোনো পরিবর্তন হয় না। এটি জনাব জামালের পণ্য ডিজাইনের সাথে সাদৃশ্যপূর্ণ। সুতরাং, উদ্দীপকে প্রথম অবস্থায় নান্দনিক ডিজাইনের কথা বলা হয়েছে।"
        },
        {
          "label": "ঘ",
          "question": "",
          "explanation": "জনাব জামাল উৎপাদন ডিজাইনের মাধ্যমে ব্যবসায় সফলতা লাভকরেছেন। নতুন প্রযুক্তি এবং উন্নত কৌশল ব্যবহার করে পণ্য বা সেবা উৎপাদন করা হলো উৎপাদন ডিজাইন। এ ডিজাইনের মূল লক্ষ্য হলো পণ্যের উৎপাদনশীলতা বাড়িয়ে, পণ্য উৎপাদন ব্যয় কমানো। এ ডিজাইনে কম্পিউটারাইজড পদ্ধতি ব্যবহার হয়ে থাকে। জনাব জামাল একটি গার্মেন্টস প্রতিষ্ঠানের মালিক। তিনি সময়ের সাথে সাথে ভোক্তাদেরকে পছন্দ অনুযায়ী পণ্যের আকার-আকৃতি, আকর্ষণীয় রং, ধরন প্রভৃতি নির্ধারণ করে পণ্য ডিজাইন করতেন। বর্তমানে তিনি কম্পিউটারাইজড পদ্ধতিতে উন্নতমানের পণ্য ডিজাইনের মাধ্যমে ক্রেতাদের চাহিদা অনুযায়ী পণ্য উৎপাদন করেন। এতে তার বিক্রয়ের পরিমাণ বাড়ছে। জনাব জামাল পণ্যের ব্যয় কমানো ও মান উন্নয়নের লক্ষ্যে উৎপাদন ডিজাইনের সিদ্ধান্ত নিয়েছেন। এতে তার প্রতিষ্ঠানের ব্যয় ও অপচয় কমেছে। অপরদিকে, এতে প্রতিষ্ঠানটির উৎপাদনশীলতা বেড়েছে। পণ্যের গুণগত মান ও উৎপাদনশীলতা বাড়ার ফলে ক্রেতাদের কাছেও পণ্যের গ্রহণযোগ্যতা বেড়েছে। এতে পণ্যের চাহিদা ও বিক্রি বেড়েছে। ফলস্বরূপ ক্রেতা সন্তুষ্টির মাধ্যমে প্রতিষ্ঠানটির ইমেজ বৃদ্ধি পায় ও পণ্যের বাজার সম্প্রসারিত হয়। সুতরাং বলা যায়, জনাব জামালের ব্যবসায়ের সফলতার কারণ উৎপাদন ডিজাইন।"
        }
      ]
    },
    {
      "number": "9",
      "uddipok": "এ টু জেড সব বয়সের ক্রেতাদের টুথপেস্ট উৎপাদনকারী একটি প্রতিষ্ঠান। ২০২৩ সালে তাদের উৎপাদিত টুথপেস্ট নিম্নমানের হওয়ায় তারা ল্যাবে পরীক্ষণের মাধ্যমে এর মান পরিমাপ করে। উক্ত পরীক্ষণ কাজে প্রতিষ্ঠানটির ৮০,০০০/- টাকা ব্যয় হয়। ক্রেতাদের আস্থা অর্জনের জন্য পরবর্তীতে প্রতিষ্ঠানটির কর্তৃপক্ষ টুথপেস্ট উৎপাদনের পূর্বের স্থির করা মান অনুযায়ী পেস্ট উৎপাদিত হচ্ছে কি না তা যাচাই, ত্রুটি চিহ্নিতকরণ এবং প্রয়োজনে সংশোধনমূলক ব্যবস্থা গ্রহণ করার সিদ্ধান্ত গ্রহণ করে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "যে লিখিত চুক্তির মাধ্যমে উৎপাদক বা বিক্রেতা বিক্রয়কৃত পণ্যের নির্দিষ্ট সময়ের মধ্যে কোনো ত্রুটি হলে তা মেরামতের নিশ্চয়তা দেয় তাকে ওয়ারেন্টি বলে।"
        },
        {
          "label": "খ",
          "question": "",
          "explanation": "পণ্য বা সেবার মান যথাযথ রাখতে ব্যবস্থাপনা কার্যাবলির সুনির্দিষ্ট প্রয়োগকে মান নিশ্চিতকরণ বলে। এর মাধ্যমে উৎপাদিত পণ্যের মান যাচাই করা হয়ে থাকে। এর মাধ্যমে যেকোনো পর্যায়ে উদ্ভুত সমস্যা সমাধানের চেষ্টা করা হয়। ফলে ক্রেতাদের কাছে মানসম্মত পণ্য সরবরাহ করা যায়। আর ভালো মানের পণ্য ক্রেতাদের সন্তুষ্ট করে। সুতরাং, মান নিশ্চিতকরণ ছাড়া ক্রেতা সন্তুষ্টি সম্ভব নয়।"
        },
        {
          "label": "গ",
          "question": "",
          "explanation": "এ টু জেড প্রতিষ্ঠানটি প্রাথমিক অবস্থায় নিম্নমানজনিত মূল্যায়ন ব্যয় নির্বাহ করে। উৎপাদন কার্যক্রমের ত্রুটি নির্ণয় ও তা ঠিক করার জন্য ব্যয় নির্বাহ করার ব্যয়কে মূল্যায়ন ব্যয় বলা হয়। এক্ষেত্রে পণ্যের মান খারাপ হলে তা কতটুকু খারাপ তা জানার জন্য পণ্য পরীক্ষা বাবদ খরচ করতে হয়।' এছাড়া পণ্যের মান নির্ধারণের জন্য পরিসংখ্যানিক পদ্ধতির ব্যবহার এবং বিশ্লেষণ করার জন্য প্রতিষ্ঠানকে ব্যয় করতে হয়। পরিদর্শন ব্যয়, পরীক্ষণ ব্যয়, পরিসংখ্যানিক মান নিয়ন্ত্রণ ব্যয় প্রভৃতি এ ব্যয়ের অন্তর্ভুক্ত। উদ্দীপকে এ টু জেড টুথপেস্ট উৎপাদনকারী একটি প্রতিষ্ঠান। ক্রেতাদের থেকে ২০২৩ সালে উৎপাদিত টুথপেস্ট নিম্নমানের হওয়ার অভিযোগ আসে। এ অভিযোগের প্রেক্ষিতে প্রতিষ্ঠানটি অভিযুক্ত পণ্যটি ল্যাবে পরীক্ষণের জন্য পাঠায়। এ কাজে প্রতিষ্ঠানটির ৮০,০০০ টাকা ব্যয় হয়। আর এ পরীক্ষা থেকে এটি পণ্যে বিদ্যমান সমস্যা জানতে পারে। পরবর্তীতে এ সমস্যা সমাধানে প্রতিষ্ঠানটি ব্যবস্থা নেয়। বৈশিষ্ট্য অনুযায়ী এ ব্যয়ের সাথে মূল্যায়ন ব্যয়ের মিল রয়েছে। সুতরাং, এ টু জেড প্রতিষ্ঠানটি প্রাথমিক অবস্থায় নিম্নমানজনিত মূল্যায়ন ব্যয় নির্বাহ করে।"
        },
        {
          "label": "ঘ",
          "question": "",
          "explanation": "মান ব্যবস্থাপনার ঐতিহাসিক প্রেক্ষাপট বিবেচনায়, উদ্দীপকের প্রতিষ্ঠানটির কর্তৃপক্ষে নেওয়া মান নিয়ন্ত্রণ ব্যবস্থা যৌক্তিক বলে আমি মনে করি। মান নিয়ন্ত্রণ হলো পূর্বনির্ধারিত মান অনুযায়ী পণ্য উৎপাদন করা হচ্ছে কি না তা যাচাই করা। সেই সাথে কোনো ত্রুটি-বিচ্যুতি দেখা দিলে তা সংশোধন করা। মান নিয়ন্ত্রণের উদ্দেশ্য হলো পণ্যমান নিশ্চিত করা। এ কাজ একজন মান ব্যবস্থাপক করে থাকেন। উদ্দীপকে এ টু জেড টুথপেস্ট উৎপাদনকারী একটি প্রতিষ্ঠান। পেস্ট নিয়ে ক্রেতাদের অভিযোগের ভিত্তিতে প্রতিষ্ঠানটি ৮০,০০০ টাকা পরীক্ষণ ব্যয়ের বিনিময়ে এর মান পরীক্ষা করায়। পরীক্ষণ পাওয়া সমস্যার জন্য কর্তৃপক্ষ পরবর্তীতে ব্যবস্থা নেয়। এ ব্যবস্থায় পণ্যের মান উন্নয়নে মান অনুযায়ী উৎপাদন হচ্ছে কি না তার তদারকির ব্যবস্থা করা হয়। এছাড়া উৎপাদনে কোনো সমস্যা বা ত্রুটি-বিচ্যুতি ঘটলে তা সংশোধনের ব্যবস্থা নেওয়ার সিদ্ধান্ত নেওয়া হয়।"
        }
      ]
    },
    {
      "number": "10",
      "uddipok": "নিশান নিজ বাড়িতে মাটি দিয়ে হাঁড়ি-পাতিল ও খেলনা তৈরি করে স্থানীয় বাজারে বিক্রয় করেন। এ সকল পণ্য ক্রেতাদের নিকট আকর্ষণীয় হওয়ায় তার বিক্রয়ের পরিমাণ অনেক বেশি। অন্যদিকে, 'হাসান ফ্যাশন' সমগ্র উৎপাদন প্রক্রিয়াকে কতগুলো স্বতন্ত্র ও স্বয়ংসম্পূর্ণ প্রক্রিয়ায় বিভক্ত করে বিভিন্ন বিভাগের শ্রমিক দলের স্বতন্ত্র কাজের মাধ্যমে পোশাক তৈরি ও বিক্রয় করে। এর মাধ্যমে প্রতিষ্ঠানটির মালিক যথেষ্ট লাভবান হন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "দুই বা ততোধিক দেশি এবং বিদেশি প্রতিষ্ঠানের সমন্বয়ে কোনো ব্যবসায় গঠিত হলে তাকে যৌথ উদ্যোগ বলে।"
        },
        {
          "label": "খ",
          "question": "",
          "explanation": "চুক্তির মাধ্যমে অংশীদারি ব্যবসায় গঠিত ও পরিচালিত হয় বলে একে অংশীদারি ব্যবসায়ের মূল ভিত্তি বলা হয়। একাধিক ব্যক্তি সমঝোতার ভিত্তিতে অংশীদারি ব্যবসায় গঠন ও পরিচালনা করে। চুক্তির মাধ্যমে অংশীদারি ব্যবসায় গঠিত ও পরিচালিত হয়। এটি ছাড়া কোনো যৌথ ব্যবসায় গঠিত হয়ে পরিচালিত হলে সেটি অংশীদারি ব্যবসায় হিসেবে গণ্য হবে না। কারণ চুক্তির বাইরে তারা কোনো কাজ করতে পারে না। তাই বলা হয়, চুক্তিই অংশীদারি ব্যবসায়ের মূল ভিত্তি।"
        },
        {
          "label": "গ",
          "question": "",
          "explanation": "উদ্দীপকের নিশানের কাজ সরল শ্রম বিভাগের অন্তর্ভুক্ত। কোনো ব্যক্তি যখন একাই বিভিন্ন স্বতন্ত্র পেশায় নিয়োজিত থাকে তাকে সরল শ্রম বিভাগ বলে। ব্যক্তির পেশার সাথে সম্পৃক্ত থাকায় এটি পেশাগত শ্রম বিভাগ হিসেবেও পরিচিত। দর্জি বা তাঁতির কাপড় বুনন, কুমারের মাটির জিনিসপত্র তৈরি প্রভৃতি সরল শ্রম বিভাগের উদাহরণ। * উদ্দীপকের নিশান নিজ বাড়িতে মাটি দিয়ে হাঁড়িপাতিল ও খেলনা তৈরি করেন। পরবর্তীতে এগুলো স্থানীয় বাজারে বিক্রয় করেন। তার তৈরি পণ্য ক্রেতাদের কাছে আকর্ষণীয় হওয়ায় তার বিক্রয়ের পরিমাণ অনেক বেশি। এক্ষেত্রে নিশান মাটির জিনিসপত্র তৈরিতে প্রথম থেকে শেষ পর্যন্ত সব কাজ একাই করেন। এছাড়া তিনি নিজেই এসব জিনিসপত্র বাজারে বিক্রয় করেন। এখানে তার কাজে সহায়তায় জন্য কোনো শ্রমিক নিযুক্ত নেই। নিশানের এসব কাজ সরল বা পেশাগত শ্রম বিভাগের সাথে মিলে যায়। সুতরাং, উদ্দীপকে নিশানের কাজ সরল শ্রম বিভাগের অন্তর্ভুক্ত।"
        },
        {
          "label": "ঘ",
          "question": "",
          "explanation": "'হাসান ফ্যাশন'-এর মালিকের সফলতার কারণ সম্পূর্ণ প্রক্রিয়াগত শ্রম বিভাগ। একটি পণ্য উৎপাদনের সাথে জড়িত সব কাজের কয়েকটি স্তরে ভাগ করে শ্রম বিভাগ করাই হলো সম্পূর্ণ প্রক্রিয়াগত শ্রম বিভাগ। এক্ষেত্রে পূর্ববর্তী প্রক্রিয়ায় উৎপাদিত পণ্য পরবর্তী প্রক্রিয়ায় কাঁচামাল হিসেবে ব্যবহৃত হয়। এ ধরনের শ্রম বিভাগের ক্ষেত্রে প্রতিটি স্তরের কাজ স্বয়ংসম্পূর্ণ হয়। উদ্দীপকে 'হাসান ফ্যাশন' সমগ্র উৎপাদন প্রক্রিয়াকে কতগুলো স্বতন্ত্র ও স্বয়ংসম্পূর্ণ প্রক্রিয়ায় বিভক্ত করে। এরপর বিভিন্ন বিভাগের শ্রমিক দলকে কাজগুলোর দায়িত্ব দেয়। এ শ্রমিক দলেরা তাদের স্বতন্ত্র কাজের মাধ্যমে পোশাক তৈরি ও বিক্রয় করে। এখানে 'হাসান 'ফ্যাশন'-এর শ্রম বিভাজনের ক্ষেত্রে প্রতিটি কাজ স্বয়ংসম্পূর্ণ। এর মাধ্যমে প্রতিষ্ঠানটির মালিক যথাযথভাবে কাজ সম্পাদন করতে পারেন। এক্ষেত্রে 'হাসান ফ্যাশন' সম্পূর্ণ প্রক্রিয়াজাতগত শ্রম বিভাগ অনুসরণ করে পণ্য উৎপাদন করছে। প্রতিষ্ঠানটি এই শ্রম বিভাগের ধারণার ওপর ভিত্তি করে কাজকে স্বতন্ত্র স্তরে ভাগ করে। এছাড়া প্রতিটি স্তরের শ্রমিকদের জন্য নির্দিষ্ট কাজ নির্ধারণ করে। এর ফলে প্রতিষ্ঠানটির প্রতিটি স্তরের কাজ স্বয়ংসম্পূর্ণ হয়। সব স্তরের কাজ স্বয়ংসম্পূর্ণ হওয়ায় প্রতিষ্ঠানটির পণ্যের মান ও উৎপাদন বাড়ে। আর মান ভালো থাকায় ক্রেতা সন্তুষ্টি অর্জিত হয় ও বিক্রয় বাড়ে। ফলে প্রতিষ্ঠানটির মুনাফা ও ব্যবসায়িক সফলতা অর্জন হয়। তাই বলা যায়, সম্পূর্ণ প্রক্রিয়াগত শ্রম বিভাগ 'হাসান ফ্যাশন'-এর মালিকের সফলতার কারণ।"
        }
      ]
    },
    {
      "number": "11",
      "uddipok": "\"সততা ফুড\" একটি খাদ্যপণ্য উৎপাদনকারী প্রতিষ্ঠান। সম্প্রতি প্রতিষ্ঠানটিতে মানহীন পণ্য উৎপাদন হওয়ায় বাংলাদেশের মান নিয়ন্ত্রণকারী সংস্থাটির কাছ থেকে পণ্য মানের সনদ লাভে ব্যর্থ হয়। ব্যর্থ হওয়ার পর প্রতিষ্ঠানটি পণ্যের মানের ব্যাপারে সচেতন হয়। প্রতিষ্ঠানটি উৎপাদন প্রক্রিয়া ঢেলে সাজায় এবং কর্মীদের প্রশিক্ষণের ব্যবস্থা করে। ফলে উৎপাদিত পণ্য মানসম্পন্ন হয়। এসব কাজে প্রতিষ্ঠানের প্রচুর অর্থ ব্যয় হলেও মান সনদ লাভ করে ব্যবসায়ে সফলকাম হয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "পণ্য বা সেবার মান অর্জনের জন্য মান ব্যবস্থাপনার কার্যাবলির সুনির্দিষ্ট প্রয়োগকে মান নিশ্চিতকরণ বলে।"
        },
        {
          "label": "খ",
          "question": "সার্বিক মান ব্যবস্থাপনা বলতে কী বোঝায়? ব্যাখ্যা করো।",
          "explanation": "ক্রেতা সন্তুষ্টি অর্জন এবং কর্মীদের পণ্য মান নিয়ন্ত্রণের সব স্তরে প্রত্যক্ষভাবে সম্পৃক্ত করার মাধ্যমে ধারাবাহিকভাবে পণ্যের মান উন্নয়নের চেষ্টাকে সার্বিক মান ব্যবস্থাপনা বলে। এটি হলো মান নিয়ন্ত্রণ ও মান নিশ্চিতকরণের সমন্বিত রূপ। সার্বিক মান ব্যবস্থাপনায় ক্রেতাদের প্রত্যাশা অনুযায়ী পণ্য বা সেবার নকশা তৈরি ও ধারাবাহিক ভাবে আরও উন্নত করার চেষ্টা করা হয়। বর্তমানে মান নিয়ন্ত্রণ ও মান নিশ্চিতকরণের ক্ষেত্রে সার্বিক মান ব্যবস্থাপনা সর্বাধিক ব্যবহৃত হচ্ছে"
        },
        {
          "label": "গ",
          "question": "",
          "explanation": "\"সততা ফুড\" প্রতিষ্ঠানটি BSTI সংস্থা থেকে সনদ লাভে ব্যর্থ হয়। BSTI হলো পণ্যের মান নির্ধারণকারী সংস্থা। দেশীয় বাজারে পণ্য উৎপাদন ও বিক্রি করতে হলে BSTI-এর সনদ থাকা বাধ্যতামূলক। BSTI পণ্যের মান যাচাই-বাছাই করে সন্তোষজনক ফলাফল পেলে সনদ দিয়ে থাকে। উদ্দীপকে \"সততা ফুড\" খাদ্যপণ্য উৎপাদনকারী একটি প্রতিষ্ঠান। প্রতিষ্ঠানটি মান সনদের জন্য মান নিয়ন্ত্রণকারী সংস্থার কাছে আবেদন করে। কিন্তু এটির পণ্য মানহীন বা নিম্নমানের ছিল। পণ্য নিম্নমানের হলে এ সংস্থা মান সনদ ইস্যু করে না। এজন্য মান নিয়ন্ত্রণকারী সংস্থাটি এটিকে অনুমোদন দেয়নি। ফলে প্রতিষ্ঠানটি মানের নিশ্চয়তাসূচক সনদটি পায়নি। আর বৈশিষ্ট্য অনুযায়ী মান নিয়ন্ত্রণকারী এ সংস্থাটি হলো BSTI। সুতরাং \"সততা ফুড\" প্রতিষ্ঠানটি BSTI সংস্থা থেকে সনদ লাভে ব্যর্থ হয়।"
        },
        {
          "label": "ঘ",
          "question": "",
          "explanation": "পণ্য নিম্নমানের হওয়ায় প্রতিষ্ঠানটি প্রতিরোধমূলক ব্যয় সংঘটনের পদক্ষেপ নেয়, যা যৌক্তিক বলে আমি মনে করি। নিম্নমানের পণ্য উৎপাদন রোধে প্রতিরোধমূলক ব্যয় করা হয়। সাধারণত পণ্য উৎপাদনের আগে এ ব্যয় করা হয়। এতে ত্রুটিযুক্ত পণ্য উৎপাদন রোধ করে মানসম্মত পণ্য উৎপাদন করা যায়। প্রশিক্ষণ ব্যয়, পুনঃডিজাইন ব্যয়, ত্রুটি চিহ্নিতকরণ ব্যয় প্রভৃতি প্রতিরোধমূলক ব্যয়ের অন্তর্ভুক্ত। উদ্দীপকে \"সততা ফুড\" মানহীন পণ্য উৎপাদন করায় BSTI সনদ লাভে ব্যর্থ হয়। এরপর এটি পণ্যের মানের ব্যাপারে সচেতন হয়। এ লক্ষ্যে এটি উৎপাদন প্রক্রিয়া ঢেলে সাজায় এবং কর্মীদের প্রশিক্ষণের ব্যবস্থা করে। ফলে উৎপাদিত পণ্য মানসম্মত হয়। প্রতিষ্ঠানটি BSTI সনদও লাভ করে।"
        }
      ]
    }
  ]
}