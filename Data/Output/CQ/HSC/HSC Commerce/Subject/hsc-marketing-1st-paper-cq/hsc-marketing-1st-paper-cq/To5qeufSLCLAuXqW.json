{
  "title": "সৈয়দ নজরুল ইসলাম কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'ফিহা' কোম্পানি একটি কাপড় উৎপাদনকারী প্রতিষ্ঠান। উক্ত কোম্পানির উৎপাদন সংক্রান্ত তথ্য নিম্নরূপ- বিষয়সমূহ ২০২২ সাল ২০২৩ সাল সৎক্রয় ১,৭৫,০০০ টাকা ১,৩০,০০০ টাকা শ্রম ঘন্টা ৩,০০০ ঘন্টা ৩,২৫০ ঘন্টা শ্রম ব্যয় (ঘণ্টাপ্রতি) ১৫০ টাকা ১৬৫ টাকা যন্ত্র বাদে ব্যয় ৩,০০,০০০ টাকা ৩,২৫,০০০ টাকা বিদ্যুৎ বাদে ব্যয় ১,৫০,০০০ টাকা ১,২৫,০০০ টাকা অন্যান্য ব্যয় ১,০০,০০০ টাকা ১,১৫,০০০ টাকা উৎপাদন মূল্য ১২,৬০,০০০ টাকা ১৩,৫০,০০০ টাকা",
      "tag": "SSNIC 25",
      "sub_questions": [
        {
          "label": "ক",
          "question": "উৎপাদন কী?",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে।"
        },
        {
          "label": "খ",
          "question": "উপযোগ বলতে কী বোঝায়? ব্যাখ্যা করো।",
          "explanation": "উপযোগ বলতে কোনো দ্রব্যের অভাব পূরণের সামর্থ্য বা ক্ষমতাকে বোঝায়। উৎপাদন পণ্যের রূপের পরিবর্তন করে মানুষের বহুমুখী অভাব মেটায়। আবার, পরিবহন দেশের সর্বত্র পণ্য পৌছে দিয়ে বিশাল জনগোষ্ঠীর প্রয়োজন বা অভাব মেটায়। গুদামজাতকরণ এক সময়ের পণ্য অন্য সময়ে ভোগের সুযোগ করে দেয়। এভাবে রূপগত, সময়গত ও স্থানগত উপযোগ অভাব পূরণের ক্ষমতা সৃষ্টির মাধ্যমে পণ্যের উপযোগিতা বাড়ায়।"
        },
        {
          "label": "গ",
          "question": "উপরিউক্ত কোম্পানির ২০২২ সালের শ্রমের উৎপাদনশীলতা নির্ণয় করো।",
          "explanation": "মোট উৎপাদনের মূল্য ও উৎপাদনের ব্যয়িত শ্রমের পরিমাণের অনুপাতকে শ্রমের উৎপাদনশীলতা বলে। কী পরিমাণ শ্রম ব্যয় করে কী পরিমাণ উৎপাদন করা সম্ভব তা শ্রমের উৎপাদনশীলতা নির্ণয়ের মাধ্যমে জানা যায়। দেওয়া আছে, 'ফিহা' কোম্পানির ২০২২ সালের- উৎপাদন মূল্য = ১,২৬,০০,০০০ টাকা শ্রম ঘণ্টা = ৩,০০০ টাকা শ্রম ব্যয় (ঘণ্টাপ্রতি) = ১৫০ টাকা আমরা জানি, শ্রমের উৎপাদনশীলতা = মোট উৎপাদনের আর্থিক মূল্য/মোট শ্রম ব্যয়ের পরিমাণ = ১,২৬,০০,০০০/৩,০০০ × ১৫০ = ১,২৬,০০,০০০/৪,৫০,০০০ = ২৮ সুতরাং, ফিহা কোম্পানির ২০২২ সালের শ্রমের উৎপাদনশীলতা হলো ২৮।"
        },
        {
          "label": "ঘ",
          "question": "'ফিহা' কোম্পানির অবস্থা ২০২২ ও ২০২৩ সালের সার্বিক উৎপাদনশীলতার আলোকে বিশ্লেষণ করো।",
          "explanation": "মোট উৎপাদনের মূল্য ও মোট উপকরণের মূল্যের অনুপাতকে সার্বিক বা মোট উৎপাদনশীলতা বলে। আমরা জানি, সার্বিক বা মোট উৎপাদনশীলতা = মোট উৎপাদনের মূল্য/মোট উপকরণের মূল্য 'ফিহা' কোম্পানির ২০২২ সালের সার্বিক উৎপাদনশীলতা, 'ফিহা' কোম্পানির ২০২২ ও ২০২৩ সালের সার্বিক উৎপাদনশীলতা ছিল যথাক্রমে ১০.৭২ (প্রায়) ও ১১.৬২। দেখা যাচ্ছে, ২০২৩ সালে প্রতিষ্ঠানটির সার্বিক উৎপাদনশীলতা বেড়েছে। অর্থাৎ, প্রতিষ্ঠানটি ২০২২ সালের তুলনায় ২০২৩ সালে এর উপকরণগুলো সঠিকভাবে ব্যবহার করতে পেরেছে। ফলে প্রতিষ্ঠানটির উৎপাদনশীলতা বাড়ে, যা দক্ষতা বৃদ্ধিকেই নির্দেশ করে।"
        }
      ]
    },
    {
      "number": "2",
      "uddipok": "'শাহীন ওয়ার্ল্ড' রাজশাহীর গুঁড় উৎপাদনকারী প্রতিষ্ঠান। তারা খেজুরের 'রস থেকে চকলেট, পাটালী, গোল পাটালী, দানাদার গুঁড়, ঝোলা বা লালি গুঁড় তৈরি করে থাকে। রাজশাহীর বাঘমাড়া অঞ্চলের প্রত্যন্ত গ্রামে গিয়ে রস সংগ্রহ করে তারা এ গুঁড়গুলো তৈরি করে। তারা সারা দেশে ক্যাশঅন ডেলিভারিতে কুরিয়ার সার্ভিসের মাধ্যমে গ্রাহকদের সরবরাহ করে থাকে। তারা ইতিমধ্যে উদ্যোক্তার পুরস্কার পেয়েছে।",
      "tag": "SSNIC 25",
      "sub_questions": [
        {
          "label": "ক",
          "question": "শিল্প খাত কী?",
          "explanation": "প্রাকৃতিক সম্পদ ব্যবহার'করে রূপগত উপযোগ সৃষ্টির সংশ্লিষ্ট খাত হলো শিল্প খাত।"
        },
        {
          "label": "খ",
          "question": "যন্ত্রের উৎপাদনীলতা কীভাবে নির্ণয় করা যায়? ব্যাখ্যা করো।",
          "explanation": "যন্ত্রের উৎপাদনশীলতা বলতে মোট উৎপাদন ও যন্ত্রসময়ের অনুপাতকে বোঝায়। প্রতিষ্ঠানে কোনো একটি যন্ত্র ব্যবহারের মাধ্যমে যে পরিমাণ পণ্যদ্রব্য উৎপাদন করা হয় এবং উক্ত উৎপাদনে যন্ত্র ব্যবহারের সময়ের অনুপাতই হলো যন্ত্রের উৎপাদনশীলতা। এটি নির্ণয়ের জন্য মোট উৎপাদনকে মোট যন্ত্রসময় দিয়ে ভাগ করতে হয়। যন্ত্রের উৎপাদনশীলতা নির্ণয়ের সূত্রটি হলো- যন্ত্রের উৎপাদনশীলতা = মোট উৎপাদনের পরিমাণ/মোট যন্ত্রের সময়"
        },
        {
          "label": "গ",
          "question": "উদ্দীপকে প্রাথমিক পর্যায়ে 'শাহীন ওয়ার্ল্ড' কোন ধরনের উপযোগ সৃষ্টি করছে? ব্যাখ্যা করো।",
          "explanation": "উদ্দীপকের প্রাথমিক পর্যায়ে 'শাহীন ওয়ার্ল্ড' রূপগত উপযোগ সৃষ্টি করেছে। উৎপাদনের উপকরণসমূহের মাধ্যমে প্রকৃতি প্রদত্ত সম্পদের রূপ বা আকৃতি পরিবর্তন করে ব্যবহার উপযোগী পণ্য তৈরি করাই হলো উৎপাদন। এর মাধ্যমে রূপগত উপযোগ সৃষ্টি হয়। উৎপাদন একটি গতিশীল প্রক্রিয়া। 'শাহীন ওয়ার্ল্ড' রাজশাহীর গুঁড় উৎপাদনকারী একটি প্রতিষ্ঠান। এটি রাজশাহীর বাঘা অঞ্চলের প্রত্যন্ত গ্রাম খেজুরের রস. সংগ্রহ করে। অতঃপর সুনির্দিষ্ট প্রক্রিয়ায় এ রস থেকেই পাটালী, গোল পাটালী, দানাদার গুঁড়, ঝোলা গুঁড় তৈরি করে থাকে। প্রতিষ্ঠানটির এ কাজের ফলে খেঁজুরের রসের রূপ বা আকৃতি পরিবর্তিত হয়ে তা গুঁড়ে রূপান্তরিত হয়। এভাবেই 'শাহীন ওয়ার্ল্ড' উৎপাদনের মাধ্যমে রূপগত উপযোগ সৃষ্টি করে।"
        },
        {
          "label": "ঘ",
          "question": "'শাহীন ওয়ার্ল্ড'-এর সফলতার কারণ উপযোগের ধরন উল্লেখ করে বিশ্লেষণ করো।",
          "explanation": "স্বত্বগত উপযোগ সৃষ্টির কারণেই 'শাহীন ওয়ার্ল্ড' সফলতা অর্জন করতে পেরেছে। দ্রব্যসামগ্রীর মালিকানা পরিবর্তনের মাধ্যমে স্বত্বগত উপযোগ সৃষ্টি হয়। বিপণন ব্যবস্থায় পণ্য কেনা-বেচার মাধ্যমে সাধারণত এরূপ উপযোগ সৃষ্টি হয়ে থাকে। এ উপযোগ সৃষ্টির মাধ্যমেই প্রতিষ্ঠান টিকে থাকে। 'শাহীন ওয়ার্ল্ড' গুঁড় উৎপাদনকারী একটি প্রতিষ্ঠান। গুঁড় তৈরির প্রধান কাঁচামাল হলো খেজুরের রস। প্রতিষ্ঠানটি প্রত্যন্ত গ্রাম থেকে এ রস সংগ্রহ করে। পরবর্তীতে তৈরিকৃত গুঁড় সারা দেশে ক্যাশঅন ডেলিভারিতে কুরিয়ার সার্ভিসের মাধ্যমে গ্রাহকদের সরবরাহ করে থাকে। সঠিকভাবে রস সংগ্রহ ও তা বিক্রয়ের মাধ্যমে প্রতিষ্ঠানটি সফলতার দেখা পায়। 'শাহীন ওয়ার্ল্ড' গ্রাম অঞ্চল থেকে তাজা খেজুরের রস ক্রয় করে। এর ফলে রসের মালিকানা বা স্বত্ব কৃষক থেকে প্রতিষ্ঠানটির কাছে হস্তান্তরিত হয়। প্রতিষ্ঠানটি মানসম্মত রস ক্রয় করায় এর তৈরি গুঁড় ও মানসম্মত হয়। প্রস্তুতকৃত এ গুঁড় প্রতিষ্ঠানটি কুরিয়ারের মাধ্যমে গ্রাহকদের কাছে বিক্রয় করে। এতে গুঁড়ের মালিকানা প্রতিষ্ঠানটি থেকে ক্রেতাদের কাছে হস্তান্তরিত হয়। এভাবে ক্রয়-বিক্রয়ের মাধ্যমে 'প্রতিষ্ঠানটি স্বত্বগত উপযোগ সৃষ্টি করে থাকে। সুতরাং, 'শাহীন ওয়ার্ল্ড' স্বত্বগত উপযোগ সৃষ্টির মাধ্যমে সফলতা অর্জন করে।"
        }
      ]
    },
    {
      "number": "3",
      "uddipok": "'নাইস' নিজস্ব পুঁজি দিয়ে টাটকা মাছের ব্যবসায় শুরু করে। তিন বছরে তার ব্যবসায়ের পরিসর বৃদ্ধি পায়। এখন যে মাছের সাথে শীতকালীন খেজুরের গুঁড়ের ব্যবসায় করছে। তার তিন বন্ধু এখন তাকে পুঁজি দিয়ে একসাথে ব্যবসায় শুরু করে। তারা সমান লাভ-লোকসান বণ্টনের সম্মতি দেয়। তাদের চিন্তা ব্যবসায়ের পরিসর আরও বড় হবে।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "কোনো কাজ করতে কারো মেধা বা বুদ্ধির যে পরিশ্রম হয় তাকে মানসিক শ্রম বলে।"
        },
        {
          "label": "খ",
          "question": "মূলধন উৎপাদনের উৎপাদিত উপাদান-ব্যাখ্যা করো।",
          "explanation": "যে সম্পদ কোনো আয় সৃষ্টি করে অথবা আয় উপার্জনে সহায়তা করে তাই মূলধন। উৎপাদনের উপকরণগুলোর মধ্যে মূলধন অন্যতম। মূলধনকে উৎপাদনের উৎপাদিত উপাদান বলার কারণ মূলধন মানুষের শ্রম থেকে উৎপাদিত হয়। এটি বর্তমান ভোগের জন্য ব্যবহৃত না হয়ে অধিকতর উৎপাদনের জন্য পুনরায় উৎপাদন কাজে ব্যবহৃত হয়।"
        },
        {
          "label": "গ",
          "question": "",
          "explanation": "প্রথম পর্যায়ে নাইসের ব্যবসায়টি একমালিকানা সংগঠন ছিল। একমালিকানা ব্যবসায় একক ব্যক্তির মালিকানায় গঠিত ও পরিচালিত হয়। এ ব্যবসায়ে মালিক একা থাকায় ব্যবসায়ের যাবতীয় ক্ষতি তাকেই বহন করতে হয়। আবার মুনাফা হলে সে একাই ভোগ করে। নাইস নিজস্ব পুঁজি দিয়ে টাটকা মাছের ব্যবসায় শুরু করে। ব্যক্তি হিসেবে সে একাই এ ব্যবসায়ের মালিক ও সংগঠক। এ ব্যবসায়ে মুনাফা ও ঝুঁকি নাইসকে একাই বহন করতে হয়। এ ধরনের ব্যবসায়কে একমালিকানা ব্যবসায় সংগঠন বলা হয়। এ ধরনের ব্যবসায় সহজে গঠনের সুবিধা থাকায় ও সিদ্ধান্ত গ্রহণের স্বাধীনতা থাকায় নাইসের মতো উদ্যোক্তারা এর প্রতি আগ্রহী থাকে। আর নাইসের ব্যবসায়ের বৈশিষ্ট্য পর্যালোচনায় বলা যায় এটি একমালিকানা সংগঠন।"
        },
        {
          "label": "ঘ",
          "question": "",
          "explanation": "পরবর্তী ধাপে গঠিত অংশীদারি সংগঠনটি একমালিকানা ব্যবসায় থেকে বড় পরিসরের হওয়ায় এটি লাভজনক হবে বলে আমি মনে করি। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি ব্যবসায় সংগঠন গড়ে তোলেন। এর সদস্য সংখ্যা সর্বনিম্ন ২ জন ও সর্বোচ্চ ২০ জন হবে। চুক্তিই এ ব্যবসায়ের মূল ভিত্তি। নাইস ১ম পর্যায়ে একমালিকানা সংগঠন পরিচালনা করে। পরবর্তীতে সে তার তিন বন্ধুকে সাথে নিয়ে শীতকালীন খেজুরের গুঁড় তৈরির ব্যবসায় শুরু করে। তারা লাভ-লোকসান সমহারে বণ্টনের সিদ্ধান্ত নেয়। এক্ষেত্রে ব্যবসায়ে দুই বা ততোধিক মালিকের সংখ্যা এবং সমহারে লাভ-লোকসান বণ্টনের বৈশিষ্ট্যগুলো অংশীদারি ব্যবসায়ের সাথে সাদৃশ্যপূর্ণ। এ ধরনের ব্যবসায়ের আকার সাধারণত একমালিকানা থেকে বড় হয়ে থাকে। নাইস ও তার বন্ধুদের অংশীদার সংগঠনটির মূলধনের পরিমাণ একমালিকানা সংগঠন থেকে বেশি হবে। তাছাড়া অংশীদারি সংগঠনটিতে মালিক বেশি থাকায় তারা আরও দক্ষতার সাথে বিচার-বিশ্লেষণ করে সিদ্ধান্ত নেবে। এসব কারণে একমালিকানা ব্যবসায় থেকে অংশীদারি ব্যবসায়ের আকৃতি ও পরিসর বড় হবে। ফলে বেশি মুনাফা অর্জনের সম্ভাবনা তৈরি হবে। এসব দিক বিবেচনায় বলা যায়, ১ম পর্যায়ে গঠিত একমালিকানা সংগঠন থেকে পরবর্তী ধাপে গঠিত অংশীদারি সংগঠনটি লাভজনক হবে।"
        }
      ]
    },
    {
      "number": "4",
      "uddipok": "তিন বন্ধু সম্মিলিতভাবে তাদের কলেজের পাশে একটি ফটোকপির দোকান দিয়েছে। এ কাজের জন্য কেউবা মূলধন এনেছে, কেউবা নিজেই পরিচালনার দায়িত্ব নিয়েছে আবার কেউবা সিদ্ধান্ত গ্রহণে অগ্রণী ভূমিকা রাখছে। তবে ব্যবসায়ের সকল ঝুঁকি তিনজনেই সমানভাবে গ্রহণ করে।",
      "tag": "SSNIC 25",
      "sub_questions": [
        {
          "label": "ক",
          "question": "উৎপাদনের উপকরণ কী?",
          "explanation": "যেসব উপাদান যৌথ ও সমন্বিত ভূমিকায় উৎপাদনের কাজ সম্পন্ন করে সেগুলোকে উৎপাদনের উপকরণ বলে।"
        },
        {
          "label": "খ",
          "question": "মূলধন গঠন বলতে কী বোঝায়? ব্যাখ্যা করো।",
          "explanation": "সঞ্চিত অর্থকে পুঁজিতে রূপান্তর করাই হলো মূলধন গঠন। কোনো দেশ একটি নির্দিষ্ট সময়ের মধ্যে তার সম্পদ বা পুঁজির কিছু অংশ সঞ্চয় করে। সেই সঞ্চিত পুঁজি থেকে মূলধন গঠন প্রক্রিয়া শুরু হয়। আর এটি গঠন করতে হলে সঞ্চিত সম্পদ অবশ্যই বিনিয়োগ করতে হয়। এভাবে বিনিয়োগের মাধ্যমে সঞ্চয় পুঁজি দ্রব্যে রূপান্তরিত করলে মূলধন গঠন প্রক্রিয়া সম্পন্ন হয়।"
        },
        {
          "label": "গ",
          "question": "উদ্দীপকে তিন বন্ধু দোকান দেওয়ায় উৎপাদনের উপকরণের কোন উপকরণকে প্রাধান্য দিয়েছে? ব্যাখ্যা করো।",
          "explanation": "উদ্দীপকে তিন বন্ধু দোকান দেওয়ায় উৎপাদনের ভূমি উপকরণকে প্রাধান্য দিয়েছে। ভূমি বলতে প্রকৃতির সব দান, যেমন: মাটি, পানি, বায়ু, আলো প্রভৃতি যা মানুষ কখনো সৃষ্টি করতে পারে না, এমন সম্পদকে বোঝায়। এটি প্রকৃতির সবচেয়ে আদি উপাদান। এর যোগান সীমিত। তিন বন্ধু সম্মিলিতভাবে কলেজের পাশে একটি ফটোকপির দোকান দিয়েছে। কলেজের পাশে তাদের দোকানটি স্থাপিত হওয়ায় তাদের কাস্টমারের কোনো অভাব হয় না। এক্ষেত্রে কলেজের পাশে যে জায়গাটিতে তারা দোকানটি স্থাপন করেছে তা উৎপাদনের উপকরণ ভূমির মধ্যেই অবস্থিত। তাছাড়া পরিবেশ ও অবস্থান ভূমির অন্তর্ভুক্ত। সুতরাং, উৎপাদনের ভূমি উপকরণকে প্রাধান্য দিয়ে তারা কলেজের পাশে দোকান স্থাপন করেছে।"
        },
        {
          "label": "ঘ",
          "question": "উদ্দীপকে তিন বন্ধু ব্যবসায়টি কোন ধরনের উপকরণের সাথে সংগতিপূর্ণ? এই উপকরণের যৌক্তিকতা তুলে ধরো।",
          "explanation": "উদ্দীপকে তিন বন্ধুর ব্যবসায়টি 'সংগঠন' উপকরণের সাথে সঙ্গতিপূর্ণ। উৎপাদনের উদ্দেশ্যে ভূমি, শ্রম ও মূলধনের আনুপাতিক সংগ্রহ, সংযোজন এবং উৎপাদনে নিয়োগ করার প্রচেষ্টাই হলো সংগঠন। এটি নির্দিষ্ট উদ্দেশ্যকেন্দ্রিক হয়। এর মাধ্যমে উৎপাদনের মানবীয় ও অমানবীয় উপকরণসমূহ একত্র করা হয়। তিন বন্ধু সম্মিলিতভাবে কলেজের পাশে একটি ফটোকপির দোকান স্থাপন করেছে। এ কাজে তাদের কেউ মূলধন এনেছে, কেউ পরিচালনার দায়িত্ব নিয়েছে। আবার কেউ সিদ্ধান্ত নেওয়ায় অগ্রণী ভূমিকা রেখেছে। তবে ব্যবসায়ের সব ঝুঁকি তিনজনই সমানভাবে বহন করে। সংগঠনের মাধ্যমে উৎপাদনের সব উপকরণকে একত্র করা হয়। তিন বন্ধুও তাই করেছে। তারা সম্মিলিত প্রচেষ্টায় মূলধন, শ্রম, ভূমি প্রভৃতি উপকরণ একত্র করে তা ব্যবসায়ের কাজে লাগিয়েছে। তাদের এ কাজের ফলে ব্যবসায় সুষ্ঠুভাবে পরিচালনা করা সম্ভব হয়েছে। এর ধারাবাহিকতায় তাদের উদ্যোগটি সফল হয়। তাদের এ কাজগুলো না করা হলে উৎপাদনের উপকরণগুলো বিচ্ছিন্ন অবস্থায় থাকতো। এতে তারা ব্যবসায় সফল হতো না। তাই বলা যায়, তিন বন্ধুর কার্যক্রম সংগঠনেরই প্রতিচ্ছবি, যা তাদের উদ্যোগটি সফল করতে যথার্থ ভূমিকা রেখেছে।"
        }
      ]
    },
    {
      "number": "5",
      "uddipok": "জনাব রুবেল নিজ এলাকার রেন্ট-এ-কারের ড্রাইভার। তার অর্জিত আয় দিয়ে পরিবারের ব্যয় বহন করা সম্ভব হচ্ছে না। তাই তিনি ঢাকায় গার্মেন্টস কারখানায় যোগদান করেন। তার সাথে তার পরিবারও ঢাকায় এসেছেন। কিছুদিন পর তার স্ত্রীও গার্মেন্টস কারখানায় যোগদান করেন। এতে তাদের জীবনযাত্রার মান বাড়বে বলে তিনি মনে করেন।",
      "tag": "SSNIC 25,SSNIC 25",
      "sub_questions": [
        {
          "label": "ক",
          "question": "",
          "explanation": "শ্রমিকের সামর্থ্য ও যোগ্যতা অনুযায়ী প্রতিষ্ঠানের প্রতিটি অংশের কাজ আলাদা আলাদা ব্যক্তি বা দলের ওপর ন্যস্ত করাই শ্রম বিভাগ ।"
        },
        {
          "label": "খ",
          "question": "",
          "explanation": "মানুষের শারীরিক ও মানসিক কর্মপ্রচেষ্টা যা পণ্য উৎপাদন কাজে ব্যবহার করে অর্থ উপার্জন করা হয় তাকে শ্রম বলে। অন্যান্য যেকোনো উপাদানের থেকে শ্রমকে ধ্বংসশীল হতে বেশি দেখা যায়। কেননা এটি যদি কোনো দিনের বা সময়ের জন্য একবার নষ্ট হয়, তা আর কখনও পুনরায় ফিরে আসে না। উদাহরণ হিসেবে বলা যায়, কোনো শ্রমিক যদি একদিন পরিশ্রম বা কাজ না করে তাহলে ঐ দিনের কাজ বা শ্রমটি তার জীবদ্দশায় আর কখনও ফিরে আসবে না। এ কারণেই শ্রমকে অধিক ধ্বংসশীল উপাদান বলা হয় ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব রুবেল গার্মেন্টস কারখানায় যোগদানের মাধ্যমে শ্রমের ভৌগোলিক গতিশীলতা সৃষ্টি করেছেন। শ্রমিক তার বিদ্যমান পেশা থেকে অন্যত্র স্থানান্তরিত হলে শ্রমের গতিশীলতা সৃষ্টি হয়। আর শ্রমিক তার কর্মস্থল দেশের অভ্যন্তরে বা বাইরে পরিবর্তন করে তবে তা ভৌগোলিক গতিশীলতার সৃষ্টি করে । এর মাধ্যমে শ্রমিক তার সুবিধামতো একাধিক প্রতিষ্ঠানে কাজের সুযোগ পায়। উদ্দীপকের জনাব রুবেল রেন্ট-এ-কারের একজন ড্রাইভার। তিনি তার নিজ এলাকায় ড্রাইভার হিসেবে কাজ করেন। এ থেকে অর্জিত আয় দিয়ে তার পক্ষে পরিবারের ব্যয় বহন করা সম্ভব হচ্ছে না। এ কারণে তিনি ঢাকায় আসেন এবং একটি গার্মেন্টস কারখানায় যোগদান করেন । এক্ষেত্রে তিনি নিজ এলাকা থেকে ঢাকায় চাকরির সুবাদে স্থানান্তরিত হন। আর নিজ প্রয়োজন বা ইচ্ছায় বিদ্যমান পেশা দর্শ 44/60 পরিবর্তন করে অন্য অঞ্চলে চাকরি নিলে তা ভৌগে৷ শী বলে বিবেচিত হয়। উদ্দীপকের জনাব রুবেলের কাজও শ্রমের ভৌগোলিক গতিশীলতার আওতায় পড়ে। তাই বলা যায়, জনাব রুবেল গার্মেন্টস কারখানায় যোগদানের মাধ্যমে শ্রমের ভৌগোলিক গতিশীলতা সৃষ্টি করেছেন ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব রুবেলের স্ত্রীর গার্মেন্টস-এ যোগদান তাদের জীবনযাত্রার মান বাড়াবে বলে আমি মনে করি । জীবনধারণ করার জন্য আয় উপার্জনের প্রয়োজন। অনেক সময় একজনের পক্ষে পরিবারের ব্যয় বহন করা সম্ভব হয় না। তখন পরিবারের অন্য সদস্যের সহযোগিতা বা চাকরিতে যোগদান জীবনধারণকে সহজ করে তোলে । উদ্দীপকের জনাব রুবেল নিজ এলাকায় একজন রেন্ট-এ-কার ড্রাইভার। এ থেকে প্রাপ্ত পারিশ্রমিকে তার পক্ষে পরিবারের ব্যয় বহন করা সম্ভব হয় না। এ কারণে তিনি ঢাকায় গার্মেন্টসে যোগদান করেন। কিছুদিন পর তার স্ত্রীও তার সাথে গার্মেন্টসে কারখানায় কাজ শুরু করেন। জনাব রুবেল মনে করেন এতে তাদের জীবনযাত্রার মান বাড়বে। উদ্দীপকের জনাব রুবেল তার পরিবারের একমাত্র উপার্জনক্ষম ব্যক্তি ছিলেন। এ কারণে পরিবারের ব্যয় বহনে তাকে হিমশিম খেতে হতো। পরবর্তীতে তারা স্বামী-স্ত্রী দুজন গার্মেন্টস কারখানায় কাজ শুরু করায় তাদের আয়ের পরিমাণ দ্বিগুণ হবে। আর্থিকভাবে তারা স্বচ্ছল হয়ে উঠবেন তাদের ভোগপ্রবণতা বাড়ার পাশাপাশি সঞ্চয় বাড়বে। এতে তাদের জীবনযাত্রা উন্নত হবে। তাই বলা যায়, জনাব রুবেলের স্ত্রীর গার্মেন্টস এ যোগদান তাদের জীবনযাত্রার মান বাড়াবে।"
        }
      ]
    },
    {
      "number": "6",
      "uddipok": "HD কোম্পানি মাল্টি ফাংশনাল মিনি রাইস কুকার উৎপাদন করার সিদ্ধান্ত নেয়। প্রাথমিক পর্যায়ে তারা ভোক্তার রুচি, পছন্দ, চাহিদা ইত্যাদি বাজার তথ্য সংগ্রহ করে। প্রতিযোগী প্রতিষ্ঠানের কার্যকলাপ বিশ্লেষণ করে। এসব তথ্যের ভিত্তিতে তারা পণ্যের উৎপাদনে স্বয়ংক্রিয় পদ্ধতি ব্যবহার করে।",
      "tag": "SSNIC 25",
      "sub_questions": [
        {
          "label": "ক",
          "question": "পণ্য ডিজাইন কী?",
          "explanation": "পণ্য ডিজাইন হলো পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করা।"
        },
        {
          "label": "খ",
          "question": "সংস্কৃতি বলতে কী বোঝ? ব্যাখ্যা করো।",
          "explanation": "সংস্কৃতি বলতে সমাজের মানুষের রীতিসিদ্ধ আচরণকে বোঝায়, যা তার বিশ্বাস, মূল্যবোধ, আচার-আচরণ ও বুচি দ্বারা প্রভাবিত হয়। সংস্কৃতি মূলত একটি সমাজের দীর্ঘদিনের অভ্যাস ও ঐতিহ্যের সমষ্টি, যা প্রজন্ম থেকে প্রজন্মে প্রবাহিত হয়। এটি সময়ের সাথে সাথে পরিবর্তিত হয়। সংস্কৃতি কেবল পোশাক বা ভাষার মধ্যে সীমাবদ্ধ নয়; এতে ধর্ম, উৎসব, শিক্ষা, নৈতিকতা এবং প্রযুক্তির প্রভাবও অন্তর্ভুক্ত।"
        },
        {
          "label": "গ",
          "question": "HD কোম্পানি পণ্য ডিজাইনের কোন পর্যায় বিবেচনা করেছে? ব্যাখ্যা করো।",
          "explanation": "HD কোম্পানি পণ্য ডিজাইনের ধারণা উন্নয়ন পর্যায় বিবেচনা করেছে। পণ্যের ধারণা উন্নয়ন পর্যায়ে প্রতিষ্ঠান নতুন পণ্য বাজারে আনার পরিকল্পনা গ্রহণ করে। এ লক্ষ্যে তারা পণ্যের ভোক্তা সংশ্লিষ্ট তথ্য সংগ্রহ করে। প্রতিষ্ঠানের উদ্যোক্তা যদি নতুন পণ্য ডিজাইন করতে চায় তাহলে তাকে পণ্যের ধারণা উন্নয়ন পর্যায় বিবেচনা করতে হবে। HD কোম্পানি মাল্টি ফাংশনাল মিনি রাইস কুকার উৎপাদন করার সিদ্ধান্ত নেয়। প্রাথমিক পর্যায়ে প্রতিষ্ঠানটি ভোক্তার রুচি, পছন্দ, চাহিদা ইত্যাদি বাজার তথ্য সংগ্রহ করে। অন্যদিকে, প্রতিযোগী প্রতিষ্ঠানের কার্যকলাপ বিশ্লেষণ করে। পণ্যের ধারণা উন্নয়ন করতেই ভোক্তা জরিপ, ক্রেতার রুচি ও পছন্দ পর্যালোচনা, বাজার গবেষণা, প্রতিযোগীদের পণ্য বিশ্লেষণ এবং প্রতিষ্ঠানের অভ্যন্তরের সকলের সাথে আলোচনা করার প্রয়োজন হয়। তাই বলা যায়, HD কোম্পানি পণ্য ডিজাইনের ধারণা উন্নয়ন পর্যায় বিবেচনা করেছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির গৃহীত সিদ্ধান্ত পণ্য ডিজাইনের ধরনের আলোকে বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটি গৃহীত সিদ্ধান্ত পণ্য ডিজাইনের অন্যতম ধরন উৎপাদন ডিজাইনের অন্তর্ভুক্ত। নতুন প্রযুক্তি এবং উন্নত কৌশল ব্যবহার করে উৎপাদন করাকে উৎপাদন ডিজাইন বলে। এ ডিজাইনের মূল লক্ষ্য হলো পণ্যের উৎপাদনশীলতা বাড়িয়ে উৎপাদন ব্যয় ও অপচয় কমানো। এ ডিজাইনে কম্পিউটারাইজড পদ্ধতি ব্যবহার করা হয়। HD কোম্পানি মাল্টি ফাংশনাল মিনি রাইস কুকার উৎপাদন করার সিদ্ধান্ত নেয়। প্রাথমিক পর্যায়ে প্রতিষ্ঠানটি ভোক্তার রুচি, পছন্দ, চাহিদা ইত্যাদি বাজার তথ্য সংগ্রহ করে। এর পাশাপাশি প্রতিষ্ঠানটি প্রতিযোগী প্রতিষ্ঠানের কার্যকলাপ বিশ্লেষণ করে। এ সকল তথ্যের ভিত্তিতে এটি পণ্যের উৎপাদনে স্বয়ংক্রিয় পদ্ধতি ব্যবহার করে। এক্ষেত্রে স্বয়ংক্রিয় পদ্ধতির ব্যবহার উৎপাদন ডিজাইনকে নির্দেশ করছে। উদ্দীপকের প্রতিষ্ঠানটি পণ্যের পরিকল্পনা গ্রহণের পর পণ্য উৎপাদনে স্বয়ংক্রিয় পদ্ধতি ব্যবহার করে। এতে তাদের উৎপাদন ব্যয় বহুলাংশে কমে যায়। আর ব্যয় কমিয়ে উৎপাদনশীলতা বাড়ানোর জন্যই উৎপাদন ডিজাইন অনুসরণ করা হয়। এ পদ্ধতিতে কম সময়ে বেশি পরিমাণ পণ্য উৎপাদন করা সম্ভব হয়। এছাড়া এটি অপচয় ও ব্যয় কমানোর মাধ্যমে প্রতিষ্ঠানকে কাঙ্ক্ষিত সাফল্য এনে দেয়। এজন্যই HD কোম্পানি উৎপাদনে স্বয়ংক্রিয় পদ্ধতি ব্যবহার করার সিদ্ধান্ত নিয়েছে, যা উৎপাদন ডিজাইনের সাথে সামঞ্জস্যপূর্ণ। অতএব, উদ্দীপকে উল্লিখিত প্রতিষ্ঠানটি উৎপাদন ডিজাইন ব্যবহারের সিদ্ধান্ত নেয়।"
        }
      ]
    },
    {
      "number": "7",
      "uddipok": "'সুস্থ থাকুন বাংলাদেশ লি.' কিশোরগঞ্জ এ বিটরুট পাউডার উৎপাদন শুরু করে। প্রতিষ্ঠানটি সারা দেশে তাদের পণ্য সরবরাহ করে। তারা তাদের চাষিদের প্রশিক্ষণ দিয়েছে উন্নতমানের বিট উৎপাদনের জন্য। তারা প্রতিনিয়ত ভালো উৎপাদন করছে। এতে ভোক্তারাও সন্তুষ্ট থাকে এবং কর্মীরা নিজ ইচ্ছায় উৎপাদনে অংশগ্রহণ করে। প্রতিষ্ঠানটি বাংলাদেশে ব্যাপক সাড়া ফেলেছে।",
      "tag": "SSNIC 25",
      "sub_questions": [
        {
          "label": "ক",
          "question": "BSTI এর পূর্ণরূপ (ইংরেজি) লেখো।",
          "explanation": "BSTI এর পূর্ণরূপ হলো- Bangladesh Standards & Testing Institution।"
        },
        {
          "label": "খ",
          "question": "ISO-9000 ব্যাখ্যা করো।",
          "explanation": "ISO-9000 হলো এক সেট মানদণ্ড, যার ভিত্তিতে প্রতিষ্ঠান পণ্য বা সেবার আন্তর্জাতিক মান নিশ্চিত করে। এ সনদ বিশেষজ্ঞরা প্রতিষ্ঠানের উৎপাদন কার্যক্রম পরীক্ষার পর দিয়ে থাকে। এ সনদের জন্য প্রতিষ্ঠানকে কতগুলো প্রয়োজনীয় শর্ত মেনে চলতে হয়। কোনো প্রতিষ্ঠান ISO-9000 হিসেবে তালিকাভুক্ত হওয়ার পর ক্রেতারা পণ্যমান সম্পর্কে নিশ্চিত ধারণা অর্জন করে। ISO-9000 কে মানদণ্ডের দলিলও বলা হয়।"
        },
        {
          "label": "গ",
          "question": "উদ্দীপকে কোন ধরনের ব্যয়ের কথা বলা হয়েছে? ব্যাখ্যা করো।",
          "explanation": "উদ্দীপকে প্রতিরোধমূলক ব্যয়ের কথা বলা হয়েছে। ত্রুটিপূর্ণ পণ্য উৎপাদন হওয়ার আগে তা প্রতিরোধ করার জন্য প্রতিরোধমূলক ব্যয় সংঘটিত হয়। প্রশিক্ষণ, পুনঃডিজাইন, ত্রুটি চিহ্নিতকরণ এবং সরবরাহকারীদের সাথে কাজ সম্পন্নের ব্যয় প্রতিরোধমূলক ব্যয়ের অন্তর্গত। 'সুস্থ থাকুন বাংলাদেশ লি.' বিটরুট পাউডার উৎপাদন করে। এটি যারা দেশে এ পাউডার সরবরাহ করে। প্রতিষ্ঠানটি তাদের চাষিদের প্রশিক্ষণ দিয়েছে উন্নত মানের বিট উৎপাদনের জন্য। এ প্রশিক্ষণ দেওয়ায় চাষিরা কীভাবে রিট চারা রোপন করতে হবে, কখন কী সার দিতে হবে, কীভাবে যত্ন নিতে হবে, কখন বিট সংগ্রহ করতে হবে প্রভৃতি বিষয়ে জানতে পারে। এতে চাষিরা মানসম্মত বিট উৎপাদন করতে সক্ষম হয়। বিটের মান নিম্ন হওয়ার আগেই তা প্রতিরোধে প্রশিক্ষণ ব্যয় হয়। সুতরাং, 'সুস্থ থাকুন বাংলাদেশ লি.' প্রতিরোধমূলক ব্যয় করেছে।"
        },
        {
          "label": "ঘ",
          "question": "উদ্দীপকে প্রতিষ্ঠানটি ব্যাপক সাড়া ফেলার কারণ মান ব্যবস্থাপনার ঐতিহাসিক পটভূমির আলোকে বিশ্লেষণ করো।",
          "explanation": "'সুস্থ থাকুন বাংলাদেশ লি.'-এর ব্যাপক সাড়া ফেলার কারণ মান ব্যবস্থাপনার ঐতিহাসিক প্রেক্ষাপটের সার্বিক মান ব্যবস্থাপনার অনুসরণ। মান নিয়ন্ত্রণ ও মান নিশ্চিতকরণের সমন্বিত রূপ হলো সার্বিক মান ব্যবস্থাপনা। এক্ষেত্রে কাঁচামাল কেনা থেকে শুরু করে চূড়ান্ত পণ্য প্রস্তুত পর্যন্ত সকল স্তরে গুণগত মান নিশ্চিত করা হয়। এ দর্শনের মূল কথা ক্রেতা সন্তুষ্টি, কর্মীদের সম্পৃক্ততা এবং মানের ধারাহিক উন্নয়ন। 'সুস্থ থাকুন বাংলাদেশ লি.' বিটরুট পাউডার উৎপাদন করে। প্রতিষ্ঠানটি মানসম্মত পণ্য উৎপাদনের লক্ষ্যে প্রথমে চাষিদের প্রশিক্ষণ দেয়। ফলে তারা নিয়মিত ভালো পণ্য উৎপাদন করছে। কর্মীরাও নিজ ইচ্ছায় উৎপাদনে অংশ নেয়। আর মানসম্মত পণ্য পেয়ে ক্রেতারাও সন্তুষ্ট হয়। এভাবে প্রতিষ্ঠানটি মান ব্যবস্থাপনার ঐতিহাসিক প্রেক্ষাপটে জড়িত হয়। উদ্দীপকের প্রতিষ্ঠানটি পণ্য উৎপাদনের কাঁচামাল সংগ্রহ থেকে শুরু করে চূড়ান্ত পণ্য উৎপাদন পর্যন্ত সব বিষয়ে মান নিশ্চিত করে। বিট উৎপাদনে চাষি থেকে প্রতিষ্ঠানে কর্মরত কর্মী সকলের সম্পৃক্ততা নিশ্চিত করে। আবার পণ্য মান যেন ধারাবাহিকভাবে উন্নত হয় সেদিকে খেয়াল রাখে। ফলে মানসম্মত পণ্য উৎপাদিত হওয়ায় ভোক্তারা সন্তুষ্ট থাকে। এক্ষেত্রে সার্বিক মান ব্যবস্থাপনার তিনটি দর্শনই অনুসরণ করা হয়। ফলে প্রতিষ্ঠানটির পণ্যের বিক্রি বাড়ে এবং ব্যাপক সাড়া ফেলে। তাই বলা যায়, সার্বিক মান ব্যবস্থাপনার কারণেই উদ্দীপকের প্রতিষ্ঠানটি ব্যাপক সাড়া ফেলে।"
        }
      ]
    },
    {
      "number": "8",
      "uddipok": "'চকো হানী' চকলেট উৎপাদনকারী একটি প্রতিষ্ঠান। তাদের উৎপাদিত পণ্য বাজারজাত করার জন্য দেশীয় স্বায়ত্তশাসিত প্রতিষ্ঠানের অনুমোদন নেয়। চকলেটের সাথে হানী মিশ্রিত থাকায় বাচ্চারা খুবই পছন্দ করে। তারা এই চকলেটের বিদেশি বায়ার পেয়েছে তাই তারা আন্তর্জাতিক প্রতিষ্ঠানের সনদ গ্রহণ করে। এতে আন্তর্জাতিক বাজারে অল্পেই পরিচিতি পায় 'চকো হানী' চকলেট।",
      "tag": "SSNIC 25",
      "sub_questions": [
        {
          "label": "ক",
          "question": "মান-কী?",
          "explanation": "কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে তাই মান।"
        },
        {
          "label": "খ",
          "question": "পরিবেশ বিষয়ক ব্যবস্থানাস্পদ্ধতি কী? ব্যাখ্যা করো।",
          "explanation": "১৯৯৬ সালে ISO-14000 নামে এক সেট নতুন মানদণ্ড প্রবর্তন করে, যা পরিবেশগত ব্যবস্থাপনা পদ্ধতি নামে পরিচিত। ISO-14000 কারখানার উৎপাদন পরিবেশ সম্পর্কিত শর্তাবলির ওপর ভিত্তি করে প্রতিষ্ঠিত একটি মানদণ্ড। ISO-14000 সনদ প্রাপ্তিতে পরিবেশগত ব্যবস্থাপনা সিস্টেম, পরিবেশগত কার্যাবলির মূল্যায়ন, পরিবেশগত মোড়ক এবং পণ্যের জীবনচক্রের নির্ধারণ সংক্রান্ত শর্তাবলি অনুসরণ করতে হয়। এ সনদ প্রাপ্তিতে কোম্পানিকে পরিবেশ সংরক্ষণ সংক্রান্ত একটি সুস্পষ্ট অঙ্গীকার করতে হয়।"
        },
        {
          "label": "গ",
          "question": "উদ্দীপকে প্রতিষ্ঠানটি দেশীয় কোন প্রতিষ্ঠানের অনুমতি নেয়? ব্যাখ্যা করো।",
          "explanation": "'চকো হানী' দেশীয় মান নির্ধারণ ও নিয়ন্ত্রণকারী প্রতিষ্ঠান BSTI-এর অনুমতি নেয়। মান যাচাই ও মান সনদ দেওয়ার জন্য প্রত্যেক দেশেই নিজস্ব সংস্থা থাকে। এ কাজে নিয়োজিত বাংলাদেশি প্রতিষ্ঠান হলো 'বাংলাদেশ স্ট্যান্ডার্ড অ্যান্ড টেস্টিং ইনস্টিটিউশন (BSTI)। বাংলাদেশ সরকারের শিল্প মন্ত্রণালয়ের অধীনে এটি পরিচালিত হয়। 'চকো হানী' চকলেট উৎপাদনকারী প্রতিষ্ঠান। এটি চকলেটের সাথে হানী মিশিয়ে বিশেষ ধরনের চকলেট বিক্রি করে। এ চকলেট বাচ্চাদের খুবই প্রিয়। প্রতিষ্ঠানটি তাদের উৎপাদিত পণ্য বিপণন করার জন্য দেশীয় স্বায়ত্তশাসিত একটি প্রতিষ্ঠানের অনুমতি নেয়। বাংলাদেশে এ ধরনের প্রতিষ্ঠান হচ্ছে BSTI। দেশের অভ্যন্তরে পণ্য বিক্রি করতে গেলে BSTI-এর অনুমতি নিতে হয়। এর মানদণ্ডে পাস করলেই কেবল দেশের অভ্যন্তরে পণ্য বিক্রির অনুমতি মেলে। সুতরাং, উদ্দীপকের প্রতিষ্ঠানটি BSTI থেকে চকলেট বিক্রির অনুমতি নেয়।"
        },
        {
          "label": "ঘ",
          "question": "উদ্দীপকে আন্তর্জাতিক প্রতিষ্ঠানটির ভূমিকা বিশ্লেষণ করো।",
          "explanation": "'চকো হানী'র বিদেশে পণ্য রপ্তানিতে ও সাফল্য অর্জনে আন্তর্জাতিক প্রতিষ্ঠান ISO এর মান সনদ গুরুত্বপূর্ণ ভূমিকা পালন করে। মুক্তবাজার অর্থনীতির কারণে পণ্য মান আন্তর্জাতিক মানের হওয়া বাধ্যতামূলক। পণ্যের মান আন্তর্জাতিক কি না সেটি স্বীকৃতি দিয়ে থাকে ISO (International Organization for Standardization) সুইজারল্যান্ডের জেনেভার এর সদর দপ্তর অবস্থিত। 'চকো হানী' চকলেট উৎপাদনকারী একটি প্রতিষ্ঠান। এটি BSTI-এর অনুমোদন, নিয়ে দেশের অভ্যন্তরে পণ্য বিক্রি করে। সম্প্রতি প্রতিষ্ঠানটি বিদেশি ক্রেতা পায়। এ কারণে প্রতিষ্ঠানটি একটি আন্তর্জাতিক প্রতিষ্ঠান থেকে মানসনদ সংগ্রহ করে। ISO-ই হলো এমন প্রতিষ্ঠান। অন্য দেশে পণ্য রপ্তানি করতে হলে ISO থেকে মান সনদ সংগ্রহ করতে হয়। পণ্যের দেশিয় ও আন্তর্জাতিক মানদণ্ডে পার্থক্য থাকে। তাই দেশের বাইরে রপ্তানির জন্য পণ্য আন্তর্জাতিক মানের হওয়া আবশ্যক। এক্ষেত্রে আন্তর্জাতিক মান সংস্থা (ISO) পণ্যের গুণগত মানে নিশ্চয়তা দিয়ে সনদ প্রদান করে থাকে। 'চকো হানী'-এর ISO সনদ থাকায় বিদেশি ক্রেতারা তাদের উৎপাদিত চকলেট নিশ্চিন্তে কিনতে পারছে। এতে তাদের পণ্যের চাহিদা ও বিক্রি বেশি হয়। ফলে তারা অল্প সময়ে আন্তর্জাতিক বাজারে পরিচিতি পায়। তাই বলা যায়, উদ্দীপকে আন্তর্জাতিক প্রতিষ্ঠান ISO 'চকো হানী' এর সাফল্যে গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "জনাব হিরু গাড়ি তৈরির একটি কারখানার মান ব্যবস্থাপক। তিনি ভোক্তার সন্তুষ্টির জন্য পরিদর্শন ও পরীক্ষণ বিষয়ে বেশি খরচ করেন। তিনি সবসময় ভুলত্রুটি চিহ্নিত করে সংশোধন করেন। এতে পূর্বের 'নির্ধারিত মান ধরে রাখতে সক্ষম হন।",
      "tag": "SSNIC 25",
      "sub_questions": [
        {
          "label": "ক",
          "question": "সার্বিক মান ব্যবস্থাপনা কী?",
          "explanation": "ক্রেতা সন্তুষ্টি অর্জন এবং প্রত্যক্ষভাবে সম্পৃক্ত করার মাধ্যমে ধারাবাহিকভাবে পণ্যের মান উন্নয়নের প্রচেষ্টাকে সার্বিক মান ব্যবস্থাপনা বলে।"
        },
        {
          "label": "খ",
          "question": "মান নির্ধারণের নীতি ব্যাখ্যা করো।",
          "explanation": "বক্রেতাদের প্রত্যাশা অনুযায়ী উৎপাদিত পণ্য বা সেবার গুণগত বৈশিষ্ট্য নির্দিষ্ট করাই হলো মান নির্ধারণের নীতি। মান বলতে পণ্য বা সেবার নির্দিষ্ট গুণগত বৈশিষ্ট্যকে বোঝায়। পণ্য বা সেবার মান ক্রেতার প্রত্যাশা অনুযায়ী না হলে ক্রেতারা সে পণ্য প্রত্যাখ্যান করে। এ কারণে মান নির্ধারণে ক্রেতাদের প্রত্যাশা শনাক্ত করে সেই অনুযায়ী মান নির্ধারণ করা হয়। এটিই হলো মান নির্ধারণের নীতি।"
        },
        {
          "label": "গ",
          "question": "উদ্দীপকে কোন ধরনের ব্যয় হয়? ব্যাখ্যা করো।",
          "explanation": "উদ্দীপকে জনাব হিরুর প্রতিষ্ঠানের মূল্যায়ন ব্যয়ের হয়। নিম্নমানের পণ্য উৎপাদনের কারণ অনুসন্ধানে প্রতিষ্ঠানকে কিছু ব্যয় করতে হয়। এ ব্যয়ের মাধ্যমে প্রতিষ্ঠান নিম্নমানের কারণ নির্ণয় ও ত্রুটি ঠিক করতে পারে। এ ধরনের ব্যয়ই হলো মূল্যায়ন ব্যয়। পরিদর্শন ও পরীক্ষা ব্যয় মূল্যায়ন ব্যয়ের অন্তর্গত। জনাব হিরু গাড়ি তৈরির একটি কারখানার মান ব্যবস্থাপক। তিনি ভোক্তার সন্তুষ্টির জন্য পরিদর্শন ও পরীক্ষণ বিষয়ে বেশি খরচ করেন। পণ্যের মান নিম্ন হলে কতটুকু খারাপ তা পরিমাপ করার জন্য পরিদর্শন বাবদ খরচ করতে হয়। অন্যদিকে, প্রতিষ্ঠানের পণ্য খারাপ হওয়ায় সেগুলো পরীক্ষার জন্য পরীক্ষাণ ব্যয় হয়। এ ব্যয়গুলো মূলত পণ্যের নিম্নমান হওয়ার কারণ বের করতে করা হয়। তাই এ ব্যয়গুলোকে মূল্যায়ন ব্যয় বলা হয়। জনাব হিরু এ ব্যয়ের মাধ্যমে পণ্যের নিম্নমান হওয়ার কারণ জেনে কার্যকর পদক্ষেপ নিতে পারেন। তাই বলা যায়, জনাব হিরুর প্রতিষ্ঠানের পরিদর্শন ও পরীক্ষণ ব্যয় হলো মূল্যায়ন ব্যয়।"
        },
        {
          "label": "ঘ",
          "question": "উদ্দীপকে প্রতিষ্ঠানটির পণ্যের মান ধরে রাখায় মান নিয়ন্ত্রণই একমাত্র পদক্ষেপ-তুমি কি একমত? বিশ্লেষণ করো।",
          "explanation": "জনাব হিরুর প্রতিষ্ঠানটির পণ্যের মান ধরে রাখাই মান নিয়ন্ত্রণের একমাত্র পদক্ষেপ বলে আমি মনে করি। মান নিয়ন্ত্রণে পূর্ব নির্ধারিত মান অনুয়ায়ী পণ্য উৎপাদিত হচ্ছে কি না তা নিশ্চিত করা হয়। তাছাড়া মানের বিচ্যুতি ঘটলে সংশোধনমূলক ব্যবস্থাও গ্রহণ করা হয়। ফলে প্রতিষ্ঠান মান নিয়ন্ত্রণের মাধ্যমে মানসম্মত পণ্য উৎপাদন করতে সক্ষম হয়। জনাব হিরু গাড়ি তৈরির একটি কারখানার মান ব্যবস্থাপক। তিনি ভোক্তার সন্তুষ্টির জন্য মূল্যায়ন ব্যয় বেশি করে থাকেন। এ কারণে পণ্যের নিম্নমান হওয়ার সুযোগ কমে যায়। ফলে মানসম্মত পণ্য উৎপাদন করা সম্ভব হয়। তাছাড়া তিনি সবসময় ভুল-ত্রুটি চিহ্নিত করে সংশোধন ব্যবস্থা নেন। এ প্রক্রিয়াটি মান নিয়ন্ত্রণের সাথে সম্পৃক্ত। জনাব হিরু মান নিয়ন্ত্রণের মাধ্যমে মানসম্মত পণ্য উৎপাদনের ওপর গুরুত্ব দেন। এক্ষেত্রে অর্জিত মান থেকে যেন পণ্যটি খারাপ না হয় সে লক্ষ্যে তিনি ভুল-ত্রুটি চিহ্নিত করেন। পণ্যমান খারাপ হলে সংশোধনমূলক ব্যবস্থাও নেন। সামগ্রিক এ প্রক্রিয়ায় তিনি প্রকৃতপক্ষে মান ধরে রাখতেই সচেষ্ট থাকেন।। তাই বলা যায়, উদ্দীপকের প্রতিষ্ঠানটির পণ্যের মান ধরে রাখাই মান নিয়ন্ত্রণের একমাত্র পদক্ষেপ।"
        }
      ]
    },
    {
      "number": "10",
      "uddipok": "'ঘরের বাজার' সরিষার তেল উৎপাদনকারী একটি প্রতিষ্ঠান। তারা একই মানের পণ্য সারা বছর সরবরাহের চেষ্টা করে। সরিষা যখন উৎপাদন করে তখন ৯০% মাঘি সরিষা, ১০% সাদা সরিষা মিশ্রিত থাকে। কিন্তু অফ সিজনে ৭০% মাঘি সরিষা ও ৩০% সাদা সরিষা মিশ্রিত থাকে। তারা ক্রেতার প্রয়োজন ও চাহিদা অনুযায়ী পণ্য উৎপাদনে জোড় দেন।",
      "tag": "SSNIC 25",
      "sub_questions": [
        {
          "label": "ক",
          "question": "উৎপাদন ব্যবস্থাপনা কী?",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টিকে উৎপাদন ব্যবস্থাপনা বলে।"
        },
        {
          "label": "খ",
          "question": "উৎপাদন ব্যবস্থাপনায় অ্যাডাম স্মিথের অবদান ব্যাখ্যা করো।",
          "explanation": "উৎপাদন ব্যবস্থাপনায় অ্যাডাম স্মিথের প্রধান অবদান হলো শ্রম বিভাগের ধারণা দেওয়া। ১৭৭৬ সালে অ্যাডাম স্মিথ 'The Wealth of Nations' রচনা করেন। এ গ্রন্থে তিনি শ্রম বিভাগের ওপর গুরুত্ব দেন। পরবর্তীতে তিনি শ্রম বিভাগের তিনটি সুবিধার কথা উল্লেখ করেন। এগুলো হলো- শ্রম বিভাগ শ্রমিকের দক্ষতা বাড়ায়, উৎপাদনের ক্ষেত্রে সময় কমায় এবং শ্রমিকদের উদ্ভাবনী শক্তির বিকাশ ঘটায়। তার পূর্বে শ্রম ব্যবস্থাপনায় এরকম গঠনমূলক ধারণা কেউ দিতে পারেনি।"
        },
        {
          "label": "গ",
          "question": "উদ্দীপকে সেবার কোন বৈশিষ্ট্য লক্ষণীয়? ব্যাখ্যা করো।",
          "explanation": "উদ্দীপকে সেবার পরিবর্তনশীলতা বা বৈসাদৃশ্যতা বৈশিষ্ট্যটি লক্ষণীয়। সেবার পরিবর্তনশীলতা বা বৈসাদৃশ্যতা বলতে সেবার মানের ভিন্নতাকে বোঝায়। সেবার মান নির্ভর করে কে, কখন, কোথায় এবং কীভাবে সেবা দেবে তার ওপর। অর্থাৎ, ব্যক্তি, স্থান এবং সময়ের পার্থক্যের ওপর সেবার মানের মধ্যেও পার্থক্য বা পরিবর্তন দেখা যায়। 'ঘরের বাজার' সরিষার তেল উৎপাদনকারী একটি প্রতিষ্ঠান। তারা একই মানের পণ্য সারা বছর সরবরাহের চেষ্টা করে। কিন্তু সরিষার উৎপাদন মৌসুমে ৯০% মাঘি সরিষা ও ১০% সাদা সরিষা মিশ্রিত থাকে। আবার অফ সিজনে ৭০% মাঘি সরিষা ও ৩০% সাদা সরিষা মিশ্রিত থাকে। অর্থাৎ, সময়ের পরিক্রমায় সেবার মানে ভিন্নতা দেখা দেয়। সরিষা যখন উৎপাদনের সময় তখনকার সরবরাহকৃত সরিষার তেলের মান অফ সিজনের সরিষার তেলের মান থেকে ভিন্ন। সেবার পরিবর্তশীলতা বা বৈসাদৃশ্যতার বৈশিষ্ট্য অনুযায়ী সময়ের পার্থক্যের কারণে সেবার মানেরও ভিন্নতা থাকবে। আর এটি উদ্দীপকে স্পষ্ট। সুতরাং, উদ্দীপকে সেবার পরিবর্তনশীলতা বা বৈসাদৃশ্যতা বৈশিষ্ট্য ফুটে উঠেছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটি উৎপাদন ব্যবস্থাপনায় কোন প্রবণতার প্রতি বেশি জোড় দিয়েছে তা যুক্তিসহ উল্লেখ করো।",
          "explanation": "উদ্দীপকে উল্লিখিত প্রতিষ্ঠানটি উৎপাদন ব্যবস্থাপনার কাস্টমাইজেশন বা ক্রেতাকেন্দ্রিকতার প্রতি বেশি জোর দিয়েছে। ক্রেতাকেন্দ্রিকতা বলতে ক্রেতার প্রয়োজন অনুযায়ী পণ্য বা সেবাসামগ্রী তৈরি করে সরবরাহ করাকে বোঝায়। এক্ষেত্রে পণ্যের উৎপাদক তাদের নিজস্ব মান, আকার, সংখ্যা প্রভৃতিকে প্রাধান্য না দিয়ে বরং ক্রেতার চাহিদাকে প্রাধান্য দেয়। প্রত্যেক ক্রেতার রুচি, পছন্দ, আয় অনুযায়ী পণ্য তৈরি ও সরবরাহ করা হয়। 'ঘরের বাজার' সরিষার তেল উৎপাদকারী প্রতিষ্ঠান। তারা একই মানের পণ্য সারা বছর সরবরাহের চেষ্টা করে। কিন্তু সরিষার সিজন ও অফ-সিজনে মানের পার্থক্য দেখা যায়। তবে প্রতিষ্ঠানটি ক্রেতাদের প্রয়োজন ও চাহিদা অনুযায়ী পণ্য উৎপাদনে জোর দেয়। 'ঘরের বাজার' তাদের নিজস্ব ফর্মুলা অনুযায়ী সরিষার তেল উৎপাদন করলেও ক্রেতাদের চাহিদা অনুযায়ী তা পরিবর্তন করে থাকে। এক্ষেত্রে তারা তাদের পণ্যের মানের চেয়ে ক্রেতার চাহিদাকে বেশি মূল্যায়ন। করে। ক্রেতার ফরমায়েশ অনুযায়ী তারা সরিষার অনুপাত বাড়ায় বা কমায়। বর্তমান প্রতিযোগিতামূলক বাজারে ব্যবসায় পরিচালনা করতে ক্রেতার চাহিদাকেই বেশি গুরুত্ব দিতে হয়। আর রুচি বা চাহিদা অনুযায়ী প্রত্যেক ক্রেতার চাহিদায় ভিন্নতা লক্ষ করা যায়। ক্রেতাদের চাহিদা ও প্রয়োজনের এ ভিন্নতাকে বিবেচনা করে উৎপাদন ও বিপণন কর্মকাণ্ড পরিচালনা করলে ক্রেতা সন্তুষ্টি অর্জন করা সম্ভব হয়। তাই 'ঘরের বাজার' ক্রেতার চাহিদাকে সর্বাধিক মূল্যায়ন করে থাকে। সুতরাং, উদ্দীপকের প্রতিষ্ঠানটি উৎপাদন ব্যবস্থাপনায় কাস্টমাইজেশন বা ক্রেতাকেন্দ্রিকতার প্রতি বেশি জোর দিয়েছে।"
        }
      ]
    },
    {
      "number": "11",
      "uddipok": "দৃশ্যকল্প-১: শুভ্রা ঘড়ি বিক্রেতা। তিনি বিদেশ থেকে RADO ঘড়ি, TITAN ঘড়ি আমদানি করে দেশের বাজারে বিক্রি করেন। ঘড়ির দাম বেশি তাই বিক্রি কম। দৃশ্যকল্প-২: রিনা চায়না ঘড়ি বিক্রেতা। তার ঘড়ির দাম কম, বিক্রি বেশি। কিন্তু রিনা বেশি দিন ব্যবসায়ে টিকে থাকতে পারে না।",
      "tag": "SSNIC 25",
      "sub_questions": [
        {
          "label": "ক",
          "question": "PERT কী?",
          "explanation": "PERT এর পূর্ণরূপ হচ্ছে Program Evaluation and Review Technique."
        },
        {
          "label": "খ",
          "question": "উৎপাদনশীলতা চ্যালেঞ্জ ব্যাখ্যা করো।",
          "explanation": "উৎপাদনে ব্যবহৃত উপকরণ এবং তার সাহায্যে উৎপাদিত পণ্যের অনুপাতই হলো উৎপাদনশীলতা। উৎপাদন ও উপকরণের যে কোনো পরিবর্তন উৎপাদনশীলতার চ্যালেঞ্জ সৃষ্টি করে। উৎপাদনশীলতা কমে গেলে পণ্যের উৎপাদন ব্যয় বাড়ে। এতে পণ্যের মূল্য বেড়ে যায়। ফলে ক্রেতারা ঐ পণ্য কেনার আগ্রহ হারিয়ে ফেলে এবং মুনাফার পরিমাণও কম হয়। ফলে উৎপাদনশীলতা প্রতিযোগিতামূলক বাজারে প্রতিষ্ঠানের টিকে থাকার ক্ষেত্রে বিভিন্ন ধরনের চ্যালেঞ্জ সৃষ্টি করে।"
        },
        {
          "label": "গ",
          "question": "দৃশ্যকল্প-১ কোন ধরনের দ্রব্য/পণ্য? ব্যাখ্যা করো।",
          "explanation": "দৃশ্যকল্প-১ এ বিশিষ্ট পণ্যের কথা বলা হয়েছে। বিশেষ বৈশিষ্ট্যসম্পন্ন, আকর্ষণীয় এবং উন্নত প্রযুক্তিনির্ভর পণ্যকে বিশিষ্ট পণ্য বলা হয়। এ জাতীয় পণ্যের বিশেষ বৈশিষ্ট্যের কারণে সহজেই অন্য পণ্য থেকে একে আলাদা করা যায়। বিশিষ্ট পণ্যের মূল্য বেশি হয়ে থাকে। শুভ্রা একজন ঘড়ি বিক্রেতা। তিনি বিদেশ থেকে RADO ও TITAN ব্র্যান্ডের ঘড়ি আমদানি করে দেশের বাজারে বিক্রি করেন। এ ঘড়িগুলো দেখতে বেশ আকর্ষণীয়। উন্নত প্রযুক্তি ও আধুনিক সুবিধাসম্পন্ন ব্র্যান্ডের। ঘড়িগুলো ক্রেতাদের নজর কাড়ে। যদিও বাজারের অন্যান্য গতানুগতিক ঘড়ির তুলনায় এ ব্র্যান্ডের ঘড়িগুলোর মূল্য অনেক বেশি। এসব বৈশিষ্ট্য মূলত বিশিষ্ট পণ্যে বিদ্যমান থাকে। তাই বলা যায়, শুভ্রা বিশিষ্ট পণ্য বিক্রি করেন।"
        },
        {
          "label": "ঘ",
          "question": "উদ্দীপকে দৃশ্যকল্প-২ প্রতিষ্ঠানটির টিকে না থাকার কারণ বিশ্লেষণ করো।",
          "explanation": "দৃশ্যকল্প-২ এর প্রতিষ্ঠানটির টিকে না থাকার কারণ হলো মানসম্মত পণ্য বিক্রয় না করা। যেসব পণ্য গ্রাহকদের চাহিদা পূরণের পাশাপাশি ভোক্তাসন্তুষ্টি নিশ্চিত করতে পারে তাই মানসম্মত পণ্য। মূল্য তুলনামূলক বেশি হলেও গ্রাহকরা মানসম্মত পণ্য ক্রয়েই সর্বদা আগ্রহী হয়। রিনা চায়না ঘড়ি বিক্রেতা। এ ঘড়িগুলোর দাম কম, তাই বিক্রিও বেশি। তবে কম মূল্যের পাশাপাশি এগুলোর মানও অতটা উন্নত নয়। এ কারণে বেশি বিক্রি হলেও রিনা এ ব্যবসায়ে বেশি দিন টিকে থাকতে পারেনি। এক্ষেত্রে মানহীন পণ্য বিক্রি করাই রিনার জন্য কাল হয়ে দাঁড়িয়েছে। চায়না ঘড়ির ক্রেতা অনেক। কারণ এটি দামে সস্তা। এ কারণে এ ঘড়ির বিক্রেতাও অনেক। সবাই চায় মুনাফা বেশি অর্জন করতে। তাই প্রতিযোগিতা বেশি। তবে ক্রেতারা এসব ঘড়ি কেনার কিছুদিন পরই, এগুলো নষ্ট হয়ে যায় বা এর বেল্ট ছিঁড়ে যায়। এ কারণে ক্রেতারা পরবর্তীতে এ ধরনের মানহীন পণ্য কেনায় আগ্রহ হারায়। ফলে রিনা তার পণ্যের বাজার হারায়। সুতরাং, মানহীন পণ্য বিক্রয় করায় দৃশ্যকল্প-২ এর ব্যবসায়টি টিকে থাকতে পারেনি।"
        }
      ]
    }
  ]
}