{
  "title": "যশোর শিক্ষা বোর্ড কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জরিনা বেগম একজন ক্ষুদ্র ব্যবসায়ী। তিনি শীতকালে বিক্রয়ের উদ্দেশ্য বিভিন্ন ধরনের পিঠা তৈরি করেন। পিঠা তৈরি করার জন্য বিভিন্ন ধরনে উপকরণ যেমন-চালের গুড়া, নারকেল গুড়, তেল, পাতিল ইত্যাদি স্থানীয় বাজার থেকে ক্রয় করেন। তার তৈরি পিঠা মানসম্মত হওয়ায় চাহিদা ব্যাপক হারে বৃদ্ধি পায়। এই বর্ধিত চাহিদা পূরণের জন্য তিনি শহরের বিভিন্ন ফাস্টফুডের দোকানে পিঠা সরবরাহের সিদ্ধান্ত গ্রহণ করেন।",
      "tag": "JSBC 24",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো পণ্য বা সেবা সামগ্রীর মধ্যে মানুষের অভাব পূরণের যে ক্ষমতা ও গুণ বিদ্যমান থাকে তাকে ঐ পণ্য বা সেবা সামগ্রীর উপযোগ বলে।"
        },
        {
          "label": "খ",
          "question": "মূলধন গঠনে সঞ্চয়ের ভূমিকা ব্যাখ্যা করো।",
          "explanation": "যে সম্পদ কোনো আয় সৃষ্টি করে অথবা অর্থ উপার্জনে সহায়তা করে তাই মূলধন। মানুষের সঞ্চয় করার সামর্থ্য তার আয়ের ওপর নির্ভর করে। মানুষের আয় যদি অল্প হয়, তবে তার পক্ষে জীবনযাত্রার ব্যয় নির্বাহ করার পর কিছুই উদ্বৃত্ত থাকে না। ফলে সে কিছুই সঞ্চয় করতে পারে না। যে দেশে আয়ের পরিমাণ বেশি সেখানে সঞ্চয়ের পরিমাণও বেশি হয়। সঞ্চয়ের পরিমাণ বেশি হলে বেশি পরিমাণ মূলধন গঠন করা সহজ হয়। সঞ্চয়ের সামর্থ্যের ওপর মূলধন গঠন নির্ভর করে।"
        },
        {
          "label": "গ",
          "question": "জরিনা বেগম তার কর্মকান্ড দ্বারা কোন ধরনের উপযোগ সৃষ্টি করেছেন? ব্যাখ্যা করো।",
          "explanation": "নিম্নের অনুরুপঃ আমেনা বেগম তার কর্মকাণ্ড দ্বারা রূপগত উপযোগ সৃষ্টি করেন। কাঁচামালের রূপ বা আকৃতি পরিবর্তনের মাধ্যমে রূপগত উপযোগ সৃষ্টি হয়। সব প্রাকৃতিক পণ্য সরাসরি ভোগ বা ব্যবহার করা যায় না বলে রূপগত উপযোগ সৃষ্টি করতে হয়। আমেনা বেগম শীতকালে বিক্রয়ের উদ্দেশ্যে পিঠা তৈরি করেন। তিনি পিঠা তৈরির উপকরণ যেমন: চালের গুড়া, নারকেল, পাতিল, গুড় প্রভৃতির সংমিশ্রণ ঘটিয়ে পিঠা তৈরি করেন। ভোক্তারা চালের গুঁড়া, নারকেল, গুড় প্রভৃতি সরাসরি ভোগ করতে চায় না। তাই প্রক্রিয়াজাত করে ভোগ উপযোগী পণ্যে পরিণত করতে হয়। আমেনা বেগম এ কাজটি সম্পাদন করেছেন, যা রূপগত উপযোগের বৈশিষ্ট্য বহন করে। তাই বলা যায়, আমেনা বেগমের কর্মকাণ্ড দ্বারা সৃষ্ট উপযোগটি হলো রূপগত উপযোগ।"
        },
        {
          "label": "ঘ",
          "question": "জরিনা বেগমের শহরের বিভিন্ন ফাস্টফুডের দোকানে পিঠা সরবরাহের সিদ্ধান্তের যৌক্তিকতা উপযোগের ধরন উল্লেখ পূর্বক বিশ্লেষণ করো।",
          "explanation": "নিম্নের অনুরুপঃ আমেনা বেগমের বিভিন্ন ফাস্টফুডের দোকানে পিঠা সরবরাহের সিদ্ধান্তের মাধ্যমে স্থানগত উপযোগ সৃষ্টি হবে এবং তার সিদ্ধান্তটি যৌক্তিক। এক স্থান থেকে অন্য স্থানে পণ্য বা সেবা স্থানান্তরের মাধ্যমে স্থানগত উপযোগ সৃষ্টি হয়। এ উপযোগ সৃষ্টির ফলে দূরবর্তী অঞ্চলের ক্রেতারা পণ্য ভোগের সুযোগ পেয়ে থাকে। আমেনা বেগম চালের গুঁড়া, নারকেল, গুড়, পাতিল প্রভৃতি কাঁচামাল হিসেবে ব্যবহার করে পিঠা তৈরি করেন। তার পিঠা মানসম্পন্ন হওয়ায় চাহিদা বাড়ে। তাই তিনি ফাস্টফুডের দোকানে পিঠা সরবরাহের সিদ্ধান্ত নিয়েছেন। আমেনা বেগম ফাস্টফুডের দোকানে পিঠা সরবরাহ করলে বিভিন্ন স্থানের ক্রেতারা পিঠা ভোগের সুযোগ পাবে। অতিরিক্ত চাহিদা থাকায় তিনি অধিক' পিঠা উৎপাদন করে সরবরাহ করলে ক্রেতারা সন্তুষ্ট হবে। অধিক উৎপাদন এককপ্রতি উৎপাদন ব্যয় কমাবে। তাছাড়া অধিক পণ্য বিক্রি মুনাফা ও সুনাম বাড়াবে। অর্থাৎ আমেনা বেগমের বিভিন্ন ফাস্টফুডের দোকানে পিঠা সরবরাহের সিদ্ধান্তের মাধ্যমে স্থানগত উপযোগ সৃষ্টি হবে, যা অধিক মুনাফা নিশ্চিত করবে। তাই বলা যায়, আমেনা বেগমের নেওয়া সিদ্ধান্তটি যথার্থ।"
        }
      ]
    },
    {
      "number": "2",
      "uddipok": "নিম্নের সারণীতে দু'টি দেশের জনসংখ্যার কাল্পনিক তথ্য দেওয়া হলো: জনসংখ্যার ধরন 'ক' দেশ 'খ' দেশ মোট জনসংখ্যা ১৬ কোটি ৮ কোটি বৃদ্ধ ২০%, ২০% শিশু ২০% ২০% পঙ্গু ও কর্মক্ষম ৫% ৫% শ্রম দক্ষতা সাধারণ মানের 'ক' দেশের চেয়ে দ্বিগুণ।",
      "tag": "JSBC 24",
      "sub_questions": [
        {
          "label": "ক",
          "question": "শ্রম দক্ষতা কী?",
          "explanation": "কাজের গুণাগুণ বা মান অক্ষুণ্ণ রেখে নির্দিষ্ট সময়ে একজন শ্রমিকের উৎপাদন করার সর্বোচ্চ ক্ষমতাকে শ্রমের দক্ষতা বলে।"
        },
        {
          "label": "খ",
          "question": "ভূমির গুণগত মানে ভিন্নতা দেখা যায়- ব্যাখ্যা করো।",
          "explanation": "মাটি, মাটির উর্বরাশক্তি, আবহাওয়া, বৃষ্টিপাত, জলবায়ু, তাপ, পানি, বাতাস, বনজ সম্পদ, নদ-নদী প্রভৃতি, যা প্রকৃতি অকাতরে দান করেছে তাই হলো ভূমি। ভূমি প্রকৃতির দান হলেও এর গুণগত ভিন্নতা আছে। যেমন- সিলেটে বৃষ্টিপাত, আবহাওয়া ও মাটি অন্যান্য অঞ্চল থেকে আলাদা। এজন্য সিলেটে চা উৎপাদিত হলেও অন্যান্য স্থানে চা হয় না। আবার রাজশাহী বিভাগের আবহাওয়া ও মাটির গুণাগুণ অন্যান্য অঞ্চল থেকে ভিন্ন বলেই এখানে সব অঞ্চল থেকে বেশি ও সুস্বাদু আম উৎপাদিত হয়। এভাবে সব অঞ্চলেই ভূমির স্বতন্ত্রতা রয়েছে। অর্থাৎ, ভূমির গুণগত মানে ভিন্নতা আছে।"
        },
        {
          "label": "গ",
          "question": "'ক' দেশের শ্রমের যোগান নির্নয় করো।",
          "explanation": "কোনো কাজ সম্পাদনের জন্য যত পরিমাণ শ্রমিকের প্রয়োজন হয় তার যোগানকে শ্রমের যোগান বলে। তবে জনসংখ্যার পরিমাণ ছাড়াও শ্রম দক্ষতার ভিত্তিতে শ্রমের যোগান বাড়ানো সম্ভব। শ্রমের যোগান বলতে একটি দেশের মোট জনসংখ্যাকে বোঝায় না। এক্ষেত্রে মোট জনসংখ্যা থেকে শিশু, বৃদ্ধ ও কর্মক্ষমতাহীন জনগণকে বাদ দিয়ে সাধারণত শ্রমের যোগান নির্ণয় করা হয়। দেওয়া আছে, 'ক' দেশের, মোট জনসংখ্যা = ১৬ কোটি এখানে, বৃদ্ধ = ২০% শিশু = ২০% পঙ্গু ও কর্মক্ষমতাহীন = ৫% মোট কর্মক্ষমতাহীন জনগণ (২০% + ২০% + ৫%) = ৪৫% ∴ \\therefore ∴ কর্মক্ষম জনগণ = (১০০%-৪৫%) = ৫৫% সুতরাং, মোট কর্মক্ষম জনগণের সংখ্যা = ১৬ কোটি × ৫৫% = ৮.৮ কোটি এতএব 'ক' দেশের শ্রমের যোগান হলো ৮.৮ কোটি জনগণ।"
        },
        {
          "label": "ঘ",
          "question": "দু'টি দেশের জনসংখ্যার পরিমাণ দু'রকম হলেও শ্রম যোগানের ক্ষেত্রে দু'দেশের অবদান মূল্যায়ন করো।",
          "explanation": "দুটি দেশের জনসংখ্যার পরিমাণ দু'রকম হলেও শ্রম যোগানের ক্ষেত্রে দুইটি দেশের অবদান সমান। পৃথিবীর সব দেশের জনসংখ্যার পরিমাণ একরকম নয়। আবার সব জনগণও সমপরিমাণ কর্মঠ নয়। এ কারণে জনসংখ্যা বেশি মানেই শ্রমের যোগান বেশি তা নয়। কোনো দেশের শ্রম দক্ষতা বেশি থাকলে সে দেশের শ্রমের যোগানও বেশি হয়। উদ্দীপকে 'ক' ও 'খ' দেশের জনসংখ্যার পরিমাণ দেওয়া আছে। 'র' দেশের শ্রমের যোগান জনসংখ্যা অনুপাতে ৮.৮ কোটি [গ থেকে প্রাপ্ত)। দেশটির জনগণের শ্রমদক্ষতা সাধারণ মানের। অন্যদিকে, 'খ' দেশের কর্মদক্ষতাহীন জনসংখ্যা হলো ৪৫% (২০% + ২০% + ৫%)। অর্থাৎ কর্মক্ষম জনসংখ্যা হলো ৫৫% (১০০%-৪৫%)। সেক্ষেত্রে দেশটির জনসংখ্যা অনুপাতে শ্রমের যোগান হলো ৪.৪ কোটি (৮ কোটি x ৫৫%)। তবে 'খ' দেশের জনগণের শ্রম দক্ষতা 'ক' দেশের জনগণের চেয়ে দ্বিগুণ। জনসংখ্যা অনুসারে 'ক' দেশের শ্রমের যোগান বেশি। অন্যদিকে 'খ' দেশের জনগণের তুলনায় 'ক' দেশের শ্রম দক্ষতা দ্বিগুণ। সেক্ষেত্রে 'খ' দেশের শ্রমের যোগান হবে ৮.৮ কোটি (৪.৪ × ২)। অর্থাৎ জনসংখ্যা ও শ্রমের দক্ষতা বিচারে দুটি দেশের জনগণের শ্রমের যোগান সমান। তাই দুটি দেশই শ্রমের যোগানের ক্ষেত্রে সমান অবদান রাখে। পরিশেষে বলা যায়, জনসংখ্যার পরিমাণ অসমান হলেও শ্রমের যোগানের ক্ষেত্রে দুটি দেশের অবদান সমান।"
        }
      ]
    },
    {
      "number": "3",
      "uddipok": "জনাব সমীরের রাজশাহীর সাহেব বাজারে একটি খাবার হোটেল আছে। দোকানটিতে খাবার তৈরি ও পরিবেশনের জন্য ১০ জন কর্মচারী আছে। হোটেলের খাবারের মান ভালো হওয়ায় এবং শহরের কেন্দ্রবিন্দুতে অবস্থিত হওয়ায় গ্রাহকের সংখ্যা প্রতিদিন বেড়েই চলেছে। খাবারের গুণগত মানের কারণে 'হোটেলটির প্রশংসা সবার মুখে মুখে।",
      "tag": "JSBC 24",
      "sub_questions": [
        {
          "label": "ক",
          "question": "শ্রমের গতিশীলতা কী?",
          "explanation": "শ্রমিক তার নিজস্ব প্রয়োজনে বিদ্যমান পেশা, স্থান এবং এক শিল্প প্রতিষ্ঠান থেকে অন্যত্র স্থানান্তরিত হলে তাকে শ্রমের গতিশীলতা বলে।"
        },
        {
          "label": "খ",
          "question": "উৎপাদন কীভাবে জীবনযাত্রার মানোন্নয়ন করে? ব্যাখ্যা করো।",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে। ব্যবসায়ের প্রত্যক্ষ ও পরোক্ষ উদ্দেশ্য হচ্ছে মানবকল্যাণ করা। জনগণের চাহিদা পূরণের উদ্দেশ্যে উৎপাদন ব্যবস্থা নতুন নতুন পদ্ধতি উদ্ভাবনের মাধ্যমে জনগণের নিত্যনতুন চাহিদা মিটিয়ে থাকে। এভাবে নতুন পণ্য ভোগের সুযোগ দেওয়ার মাধ্যমে উৎপাদন ব্যবস্থা জনগণের জীবনযাত্রার মানোন্নয়নে ভূমিকা রাখে।"
        },
        {
          "label": "গ",
          "question": "উদ্দীপকে জনাব সমীরের ব্যবসায়টি উৎপাদনের কোন খাতের অন্তর্ভুক্ত? ব্যাখ্যা করো।",
          "explanation": "জনাব সমীরের ব্যবসায়টি উৎপাদনের সেবা খাতের অন্তর্ভুক্ত। সেবা অদৃশ্যমান ও অস্পর্শনীয়। এটি দেখা না গেলেও অভাব পূরণের মাধ্যমে সন্তুষ্টির বিধান করে। সেবা হলো কিছু কার্যাবলি, সুবিধা ও তৃপ্তি, যা বিক্রির উদ্দেশ্যে বাজারে উপস্থাপন করা হয়। জনাব সমীরের রাজশাহীর সাহেব বাজারে একটি খাবারের হোটেল আছে। হোটেলটিতে খাবার তৈরি ও পরিবেশনের জন্য ১০ জন কর্মচারী নিয়োজিত আছে। এখানে খাবার তৈরির সাথে রূপগত উপযোগ জড়িত হলেও হোটেল শিল্প খাতের অন্তর্ভুক্ত নয়। কেননা, খাবার উৎপাদনের মাধ্যমেই হোটেলের সার্বিক কাজ শেষ হয় না। মানসম্মত খাবার, হোটেলের পরিবেশ, পরিবেশন ব্যবস্থা, কর্মীদের আন্তরিকতা প্রভৃতি এখানে জড়িত। গ্রাহক হোটেলটিতে খাবার খেতে গেলেও প্রত্যাশা করে উত্তম পরিবেশনসহ নানা সেবা পাওয়ার। আর মূলত এ কারণেই হোটেল সেবা খাতের আওতাভুক্ত। সুতরাং, জনাব সমীরের খাবারের হোটেলটি সেবা খাতের অন্তর্ভুক্ত।"
        },
        {
          "label": "ঘ",
          "question": "জনাব সমীরের ব্যবসায়ের কলেবর বৃদ্ধির পেছনে কী কারণ থাকতে পারে বলে তুমি মনে করো? মতামত দাও।",
          "explanation": "মানসম্মত খাবার সরবরাহের কারণেই জনাব সমীরের ব্যবসায়ের সুনাম বেড়ে যায় বলে আমি মনে করি। মানসম্মত পণ্য বলতে পণ্যের গুণগত দিকটিকে বোঝানো হয়। পণ্যমান ভালো হলে এটি ক্রেতাদের আকৃষ্ট করে। ফলে বিক্রি ও মুনাফা বেড়ে যায়। আর মান ব্যবস্থাপনার অনুসরণেই মানসম্মত পণ্য উৎপাদন করা সম্ভব হয়। জনাব সমীর একটি খাবার হোটেল স্থাপন করেন। তার প্রতিষ্ঠানে খাবার তৈরি ও পরিবেশনে ১০ জন কর্মচারী কাজ করে। হোটেলটির খাবারের মান বেশ ভালো এবং শহরের কেন্দ্রে অবস্থিত। এতে গ্রাহক সংখ্যা বাড়ছে। আর এর সুনাম চারদিকে ছড়িয়ে পড়ছে। জনাব সমীর খাবার উৎপাদনে যথাযথ মান অনুসরণ এবং নিয়ন্ত্রণ করেন। এতে তিনি মানসম্পন্ন খাবার সরবরাহ করতে পারেন। আর এ ধরনের খাবার খেয়ে ক্রেতাদের কোনো সমস্যা হয় না। তাদের মধ্যে আনন্দের অনুভূতি সৃষ্টি হয়। অর্থাৎ তার হোটেলের গ্রাহকরা সন্তুষ্ট হয়। সন্তুষ্ট ক্রেতারা তার প্রতিষ্ঠানের সুনাম সৃষ্টি করে। এতে অন্য গ্রাহকরাও আকৃষ্ট হয়। ফলে তার দোকানের বিক্রি ও মুনাফা আরও বাড়ে। এসব - কারণেই আমি মনে করি, মানসম্মত খাবার সরবরাহের কারণেই জনাব সমীরের ব্যবসায়ের সুনাম বেড়ে যায়।"
        }
      ]
    },
    {
      "number": "4",
      "uddipok": "শফিক সৃজন প্রকাশনীতে কাজ করে। সে মাসে বেতন পায় ৩০,০০০ টাকা। সে সংসার খরচ বাদ দিয়ে মাসে ৫০০ টাকা ব্যাংকে জমা রাখে। ব্যাংকে জমানো অর্থ দিয়ে ভবিষ্যতে সে একটি লাইব্রেরি প্রতিষ্ঠা করার চিন্তা-ভাবনা করছে।",
      "tag": "JSBC 24",
      "sub_questions": [
        {
          "label": "ক",
          "question": "শ্রমের উৎপাদনশীলতা কী?",
          "explanation": "উৎপাদিত পণ্যদ্রব্যের মোট একককে মোট শ্রমঘণ্টা দিয়ে ভাগ করা হলে যে ফল পাওয়া যায় তাকে শ্রমের উৎপাদনশীলতা বলে।"
        },
        {
          "label": "খ",
          "question": "'শ্রম পচনশীল'- ব্যাখ্যা করো।",
          "explanation": "মানুষের শারীরিক, মানসিক এবং বুদ্ধিবৃত্তিক কর্মপ্রচেষ্টা, যা পণ্য উৎপাদন কাজে ব্যবহার করে অর্থ বা আয় উপার্জন করা হয় তাকে শ্রম বলে। শ্রম যদি কোনো দিনের বা সময়ের জন্য একবার নষ্ট হয়, তা আর কখনও পুনরায় ফিরে আসে না। উদাহরণ হিসেবে বলা যায়, কোনো শ্রমিক যদি একদিন পরিশ্রম বা কাজ না করে তাহলে ঐ দিনের কাজ বা শ্রমটি তার জীবদ্দশায় আর কখনও ফিরে আসবে না'। এ কারণেই শ্রমকে বেশি ধ্বংসশীল বা পচনশীল উপাদান বলা হয়।"
        },
        {
          "label": "গ",
          "question": "মূলধন গঠনের কোন পর্যায়ে শফিক অর্থ জমা করছে? ব্যাখ্যা করো।",
          "explanation": "মূলধন গঠনের প্রথম পর্যায় 'আর্থিক সঞ্চয় সৃষ্টি'- এর আওতায় শফিক অর্থ জমা করছে। বর্তমান আয়কে ভোগে ব্যয় না করে ভবিষ্যতের জন্য রেখে দেওয়াই হলো সঞ্চয়। আয়ের তুলনায় ব্যয় কম হলে সঞ্চয়ের সৃষ্টি হয়। সঞ্চয় মূলধন গঠনের অন্যতম প্রধান উৎস। শফিক সৃজন প্রকাশনীতে কাজ করে। এখানে সে প্রতি মাসে ৩০,০০০ টাকা বেতন পায়। সব খরচ বাদ দিয়ে সে মাসে ৫০০ টাকা ব্যাংকে জমা রাখে। তার এ জমানো অর্থটি সঞ্চয়ের অংশ। প্রতি মাসে নির্দিষ্ট পরিমাণ টাকা জমানোর ফলে ব্যাংকে তার সঞ্চিত অর্থের পরিমাণ বাড়তে থাকে। আর এ পর্যায়টিকে আর্থিক সঞ্চয় সৃষ্টির পর্যায় বলা হয়। এটি মূলধন গঠনের প্রথম ধাপ। সুতরাং, শফিক মূলধন গঠনের প্রথম পর্যায়ের আওতায় অর্থ জমা করছে।"
        },
        {
          "label": "ঘ",
          "question": "উদ্দীপকের আলোকে সংগঠন বিবেচনায় শফিকের ব্যবসায়টির ধরন বিশ্লেষণ করো।",
          "explanation": "উদ্দীপকের শফিকের ব্যবসায়টি সংগঠন বিবেচনায় ভবিষ্যতে একটি একমালিকানা সংগঠন হবে। একক ব্যক্তির মালিকানায় ও ব্যবস্থাপনায় পরিচালিত ব্যবসায়ই হলো একমালিকানা ব্যবসায়। এ ব‍্যবসায়ে মালিক একাই সব মুনাফা ভোগ করে এবং সব ক্ষতি একাই বহন করে। উদ্দীপকের শফিক সৃজন প্রকাশনীতে কাজ করে। সে প্রতি মাসে ৩০,০০০ টাকা বেতন পায়। এ বেতনের সবটুকুই সে খরচ করে না। প্রতিমাসে ৫০০ টাকা করে ব্যাংকে জমা রাখে। তার ভবিষ্যৎ ভাবনা হলো, সে একটি লাইব্রেরি প্রতিষ্ঠা করবে। শফিক লাইব্রেরি প্রতিষ্ঠা করলে এ কাজটি তাকে একাই করতে হবে। অর্থাৎ, মালিক হবে সে একাই। ফলে লাইব্রেরি ব্যবসায়ের সব মুনাফা সে একাই ভোগ করবে। আবার, কোনো ক্ষতি হলেও তাকেই তা বহন করতে হবে। তবে এক্ষেত্রে সে দ্রুত সিদ্ধান্ত নিতে পারবে। ফলে ব্যবসায়ের পরিচালনা সহজ হবে এবং গোপনীয়তা রক্ষা করা সম্ভব হবে। এসব বৈশিষ্ট্যের আলোকে বলা যায়, শফিকের ব্যবসায়টির ধরন হলো একমালিকানা সংগঠন।"
        }
      ]
    },
    {
      "number": "5",
      "uddipok": "জনাব হাকিম তার দুই বন্ধুকে সঙ্গে নিয়ে আলুর ব্যবসায় আরম্ভ করেন। তিনি গ্রাম হতে আলু ক্রয় করে বাজারে বিক্রয় করেন। তার আয় হতে দুই বন্ধুকে মাসিক ৮,০০০ টাকা বেতন প্রদানের পর যে টাকা অবশিষ্ট থাকে তা তিনি 'সঞ্চয় করেন। সঞ্চিত অর্থ থেকে পঁচিশ হাজার টাকা দিয়ে তিনি আলু পরিবহনের জন্য ভ্যান ক্রয় করেন। প্রতিষ্ঠান 'সম্প্রসারণের প্রয়োজনে তার দুই বন্ধুকে ২ লক্ষ টাকা করে বিনিয়োগের প্রস্তাব করেন। এতে তারা সম্মতি জ্ঞাপন করেন।",
      "tag": "JSBC 24",
      "sub_questions": [
        {
          "label": "ক",
          "question": "ভূমি কী?",
          "explanation": "সাধারণভাবে ভূমি বলতে ভূপৃষ্ঠের উপরিভাগকে বোঝায়। কিন্তু অর্থনীতির ভাষায় প্রকৃতি থেকে পাওয়া সব সম্পদকেই ভূমি বলে।"
        },
        {
          "label": "খ",
          "question": "সকল অর্থই কি মূলধন? ব্যাখ্যা করো।",
          "explanation": "সব অর্থই মূলধন হিসেবে বিবেচিত হয় না। যে অর্থ মানুষ ভোগ না করে উৎপাদন কাজে বিনিয়োগ করে, তাকে মূলধন বলে। এক্ষেত্রে এটি উৎপাদনে ব্যবহৃত হয় বা অন্য কোনো কাজে মুনাফার উদ্দেশ্যে বিনিয়োগ করা হয়। কিন্তু অন্য কোনো উদ্দেশ্যে অর্থ সঞ্চয় বা খরচ করলে সেটি মূলধন বলে বিবেচিত হবে না। তাই বলা যায়, সব অর্থই মূলধন নয়।"
        },
        {
          "label": "গ",
          "question": "উদ্দীপকের 'ক্রয়কৃত ভ্যানটি' উৎপাদনের কোন উপকরণের অন্তর্ভুক্ত? ব্যাখ্যা করো।",
          "explanation": "উদ্দীপকের জনাব হাকিমের কেনা ভ্যানটি উৎপাদনের অন্যতম উপকরণ 'মূলধন'- এর অন্তর্ভুক্ত। উৎপাদিত দ্রব্যের যে অংশ পুনরায় উৎপাদন কাজে ব্যবহৃত হয়, তাকে মূলধন বলে। ব্যবসায়ে বিনিয়োজিত অর্থ, বিভিন্ন যন্ত্রপাতি, কাঁচামাল প্রভৃতি উপাদান ব্যবসায়ের মূলধন হিসেবে বিবেচিত হয়। উদ্দীপকের জনাব হাকিম তার দুই বন্ধুকে নিয়ে আলুর ব্যবসায় আরম্ভ করেন। তিনি গ্রাম থেকে আলু কিনে বাজারে বিক্রি করেন। সম্প্রতি আলু পরিবহনের জন্য পঁচিশ হাজার টাকা দিয়ে তিনি একটি ভ্যান কেনেন। ভ্যানটি উৎপাদন কাজে সহায়তার জন্য ব্যবহৃত হয়। তাই এটি মূলধন হিসেবে বিবেচিত হবে। সুতরাং, জনাব হাকিমের কেনা ভ্যানটি হচ্ছে উৎপাদনের উপকরণ 'মূলধন'।"
        },
        {
          "label": "ঘ",
          "question": "তুমি কী মনে করো গৃহীত সিদ্ধান্তের ফলে উদ্দীপকের প্রতিষ্ঠানের কাঠামোগত পরিবর্তন হবে? যুক্তিসহ মতামত প্রদান করো।",
          "explanation": "আমি মনে করি, জনাব হাকিমের সিদ্ধান্তটির ফলে প্রতিষ্ঠানটি অংশীদারি ব্যবসায়ে রূপান্তরের মাধ্যমে এটির কাঠামোগত পরিবর্তন হবে। অংশীদারি ব্যবসায়ের ক্ষেত্রে দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে ব্যবসায় সংগঠন গড়ে তোলে। সাধারণ অংশীদারি ব্যবসায়ের ক্ষেত্রে সদস্য সংখ্যা সর্বনিম্ন ২ এবং সর্বোচ্চ ২০ জন। আবার, ব্যাংকিং অংশীদারি ব্যবসায়ের ক্ষেত্রে সদস্য সংখ্যা সর্বোচ্চ ১০ জন হয়ে থাকে। উদ্দীপকের জনাব হাকিম তার দুই বন্ধুকে সঙ্গে নিয়ে আলুর ব্যবসায় আরম্ভ করেন। এ থেকে যা আয় হয়, তা থেকে দুই বন্ধুকে মাসিক আট হাজার টাকা বেতন দেয়। 'প্রতিষ্ঠান সম্প্রসারণের জন্য সম্প্রতি তিনি তার দুই বন্ধুকে ২ লক্ষ টাকা করে ব্যবসায়ে বিনিয়োগের প্রস্তাব করেন। এতে তারা সম্মতি দেন। প্রথমে প্রতিষ্ঠানটি জনাব হাকিমের একক মালিকানায় পরিচালিত হতো। 'কারণ, তার দুই বন্ধুকে মাসিক বেতন দেওয়া হতো। কিন্তু দুই বন্ধু ব্যবসায়ে বিনিয়োগ করলে তারা তিনজনই এখন ব্যবসায়ের মালিক হবেন। তারা সকলেই ব্যবসায়ের মুনাফা ও ক্ষতি বহন করবেন। ফলে প্রতিষ্ঠানটি অংশীদারি ব্যবসায়ে পরিণত হবে। অতএব, জনাব হাকিমের সিদ্ধান্তটি নেওয়ার ফলে প্রতিষ্ঠানটির কাঠামোগত পরিবর্তন হবে।"
        }
      ]
    },
    {
      "number": "6",
      "uddipok": "জনাব রাজু একটি বেসরকারি কোম্পানিতে চাকরিরত। স্বল্প বেতনভোগী হলেও তিনি তার বেতন থেকে প্রতিমাসে কিছু পরিমাণ টাকা সঞ্চয় করে রাখেন। বেশ কয়েক বছর পর ১,৫০,০০০ টাকা জমা করেন। উত্ত জমাকৃত টাকা দিয়ে তিনি তার গ্রামের বাড়িতে একটি পোলট্রি খামার গড়ে তোলেন। পরবর্তীতে ব্যবসায়ের পরিধি বৃদ্ধি পেলে চাকরি ছেড়ে আরও দুই বন্ধুকে সঙ্গে নিয়ে লাভ-লোকসান বণ্টনের ভিত্তিতে ব্যবসায়টি পরিচালনা করতে থাকে। এতে তারা বেশ সফলকাম হন।",
      "tag": "JSBC 24",
      "sub_questions": [
        {
          "label": "ক",
          "question": "উৎপাদন কী?",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে।"
        },
        {
          "label": "খ",
          "question": "শ্রম বিভাগ কেন প্রয়োজন?",
          "explanation": "শ্রমিকের যোগ্যতা ও দক্ষতার সর্বোচ্চ ব্যবহার করে প্রাতিষ্ঠানিক সফলতার জন্য শ্রমবিভাগ প্রয়োজন। শ্রম বিভাগের মাধ্যমে উপযুক্ত শ্রমিককে উপযুক্ত কাজে নিয়োগ দেওয়া হয়। ফলে তারা নিজেদের দক্ষতা ও নৈপুণ্য ব্যবহার করে উৎপাদন বাড়াতে সহায়তা করে। তাছাড়া, শ্রমিকরা কাজে দক্ষতা অর্জন করতে পারে বলে সময় ও যন্ত্রপাতির সদ্ব্যবহার করা সম্ভব হয়। এসব কারণে শ্রম বিভাগ প্রয়োজন।"
        },
        {
          "label": "গ",
          "question": "উৎপাদনের কোন উপকরণকে প্রাধান্য দিয়ে জনাব রাজু ব্যবসায়টি গড়ে তুলেছেন? ব্যাখ্যা করো।",
          "explanation": "উৎপাদনের মূলধন উপকরণকে প্রাধান্য দিয়ে জনাব রাজু ব্যবসায়টি গড়ে তুলেছেন। যে সম্পদ কোনো আয় সৃষ্টি করে অথবা অর্থ উপার্জনে সহায়তা করে তা-ই মূলধন। এটি হলো উৎপাদনের জীবনীশক্তি। তাই যথেষ্ট পরিমাণ মূলধন গঠন ও সংগ্রহ করা প্রত্যেক ব্যবসায়ীর জন্য অত্যন্ত গুরুত্বপূর্ণ কাজ। জনাব রাজু একটি বেসরকারি কোম্পানিতে চাকরি করেন। সেখানে বেতন খুব কম। তবুও তিনি অল্প অল্প পরিমাণে টাকা জমাতে থাকেন। অর্থাৎ, তিনি সঞ্চয়ের মাধ্যমে মূলধন গঠন করেন। কয়েক বছর পর তার ১,৫০,০০০ টাকা জমা হয়। তিনি এ টাকা দিয়ে গ্রামে গিয়ে পোলট্রি খামার গড়ে তোলেন। অর্থাৎ, বিনিয়োগের মাধ্যমে এ সঞ্চয় তিনি মূলধনে পরিণত করেন। এ জমানো অর্থ বা মূলধন ছাড়া তিনি ব্যবসায় শুরু করতে পারতেন না। তাই তিনি অর্থ জমিয়েছেন। তাই বলা যায়, ব্যবসায় স্থাপনে জনাব রাজু মূলধন উপাদানটিকে গুরুত্ব দিয়েছেন।"
        },
        {
          "label": "ঘ",
          "question": "নতুনসৃষ্ট ব্যবসায়টির ধরন উল্লেখপূর্বক ব্যবসায়িক সফলতায় তার ভূমিকা উদ্দীপকের আলোকে মূল্যায়ন করো।",
          "explanation": "নতুন সৃষ্ট ব্যবসায়টি হলো অংশীদারি সংগঠন এবং জনাব রাজুর ব্যবসায়িক সফলতায় এ সংগঠনের ভূমিকা অনেক। দুই বা ততোধিক ব্যক্তি চুক্তির মাধ্যমে কোনো ব্যবসায় সংগঠন গঠন করলে তাকে অংশীদারি সংগঠন বলে। চুক্তিই এ সংগঠনের মূলভিত্তি। একমালিকানা সংগঠনের অসুবিধা দূর করতেই এ সংগঠনের উৎপত্তি হয়। জনাব রাজু একটি বেসরকারি কোম্পানিতে চাকরি করেন। তিনি জমানো টাকা দিয়ে একটি পোলট্রি খামার স্থাপন করেন। পরবর্তীতে ব্যবসায়ের পরিধি বাড়ায় তিনি চাকরি ছেড়ে তার দুই বন্ধুকে নিয়ে লাভ-লোকসান বণ্টনের চুক্তিতে ব্যবসায় পরিচালনা করেন। অর্থাৎ, প্রতিষ্ঠানটির সদস্য সংখ্যা মোট তিনজন। আবার তাদের মধ্যে চুক্তি আছে। এগুলো অংশীদারি সংগঠনের বৈশিষ্ট্য। জনাব রাজুর প্রতিষ্ঠানটি আগে একমালিকানা সংগঠন ছিল। তিনি একাই মালিক ছিলেন বলে মূলধন কম ছিল। কিন্তু বর্তমানে মূলধন বেশি। কারণ এখন সদস্য 'সংখ্যা তিনজন। এতে তারা বেশি মূলধন বিনিয়োগ করে ব্যবসায় বড় করতে পারছেন এবং মুনাফাও বেশি পাচ্ছেন। তাছাড়া সবার ঝুঁকি সমান বলে যেকোনো সিদ্ধান্ত তিনজন সদস্য একসাথে নিয়ে থাকেন। ফলে ঝুঁকি কমে যায়। মূলধন বেশি হওয়ায় আগের থেকে উৎপাদন, বিক্রি ও মুনাফাও বেশি হয়। তাই বলা যায়, জনাব রাজুর ব্যবসায়িক সঙ্গতায় অংশীদারি সংগঠনটির ভূমিকা অনেক।"
        }
      ]
    },
    {
      "number": "7",
      "uddipok": "জনাব করিম সাহেবের ছেলের বিয়ে। তাই তার পরিবার নানান ধরনের, কেনা- কাটায় ব্যস্ত। তিনি নিজে চাল, ডাল, তেল, মাংস ও অন্যান্য সামগ্রী কেনার দায়িত্ব নিয়েছেন। অন্যদিকে বিয়ের দামী শাড়ি, গহনা, ছেলের জন্য বিয়ের পোশাক ইত্যাদি কেনার দায়িত্ব নিয়েছেন মিসেস করিম।",
      "tag": "JSBC 24",
      "sub_questions": [
        {
          "label": "ক",
          "question": "দ্রব্য কী?",
          "explanation": "দ্রব্য হলো ঐ সব বস্তু, যা দৃশ্যমান, বিনিময়যোগ্য এবং অর্থের মূল্যে মূল্যায়ন করা যায়।"
        },
        {
          "label": "খ",
          "question": "'ভোগ্য পণ্য ক্রয়ের উদ্দেশ্য অব্যবসায়িক'- ব্যাখ্যা করো।",
          "explanation": "ব্যক্তিগত ও পারিবারিক ভোগের উদ্দেশ্যে কেনা পণ্য হলো ভোগ্যপণ্য। এ ধরনের পণ্য ভোগ বা ব্যবহারের মাধ্যমে উপযোগ নিঃশেষ করা হয়। ভোগ্যপণ্য বলতে ঐসব পণ্যকে বোঝায় যেগুলো ক্রেতারা নিজেদের ব্যক্তিগত বা পারিবারিক ভোগের জন্য কিনে থাকে। ভোগ্যপণ্য পুনরায় বিক্রির জন্য কেনা হয় না বরং এটি চূড়ান্ত ভোগের জন্য কেনা হয়। ভোগ্যপণ্যের উদাহরণ হলো চাল, ডাল, তেল প্রভৃতি। তাই বলা হয়, ভোগ্যপণ্য কেনার উদ্দেশ্য অব্যবসায়িক।"
        },
        {
          "label": "গ",
          "question": "'জনাব করিম কোন ধরনের ভোগ্য পণ্য ক্রয়ের দায়িত্ব নিয়েছেন? ব্যাখ্যা করো।",
          "explanation": "জনাব করিম ভোগ্যপণ্যের অন্তর্গত আবশ্যক সুবিধা পণ্য কেনার দায়িত্ব নিয়েছেন। মানুষের দৈনন্দিন জীবনে যেসব ভোগ্যপণ্য অতি অপরিহার্য হিসেবে বিবেচিত হয় তাই হলো আবশ্যক পণ্য। এসব পণ্য মানুষ সাধারণত নিয়মিতভাবে কিনে থাকে। জনাব করিম তার ছেলের বিয়ের জন্য নিত্যপ্রয়োজনীয় পণ্য কেনার দায়িত্ব নিয়েছেন। চাল, ডাল, তেল, মাংস প্রভৃতি হলো ভোগ্যপণ্য। এসব পণ্য দৈনন্দিন দরকার হয় তাই এগুলো আবশ্যক পণ্য। প্রয়োজন অনুসারে সুবিধাজনক স্থান থেকে, এগুলো প্রতিনিয়ত কেনা হয়। এসব পণ্য কেনার জন্য পূর্বপরিকল্পনার প্রয়োজন হয় না। দৈনন্দিন খাদ্য চাহিদা পূরণে এসব পণ্য দরকার হয়। তাই বলা যায়, জনাব করিম আবশ্যক পণ্য কেনার দায়িত্ব নিয়েছেন।"
        },
        {
          "label": "ঘ",
          "question": "উদ্দীপকের মিসেস করিম যে ধরনের পণ্য ক্রয়ের দায়িত্ব নিয়েছেন তা ক্রয়ে মিসেস করিমের করণীয় বিশ্লেষণ করো।",
          "explanation": "মিসেস করিম শপিং পণ্য কেনার দায়িত্ব নিয়েছেন যা কেনায় তাকে পূর্বপরিকল্পনা করতে হবে। যেসব পণ্য ক্রেতারা সচরাচর কেনে না তাই হলো শপিং পণ্য। এসব পণ্য কেনার ক্ষেত্রে ভোক্তা বা ক্রেতারা পূর্বপরিকল্পনা করে এবং কেনার ক্ষেত্রে সময় ব্যয় করে বাজার ঘুরে ঘুরে দেখে। জনাব করিমের ছেলের বিয়ে উপলক্ষ্যে নানা ধরনের জিনিস কেনাকাটার প্রয়োজন পড়েছে। বিয়ের দামি শাড়ি, গহনা, ছেলের বিয়ের পোশাক এসব কেনার দায়িত্ব নিয়েছেন মিসেস করিম। এসব পণ্য কিনতে তাকে পূর্বপরিকল্পনা অনুযায়ী অনেক দোকান ঘুরে কিনতে হবে যা শপিং পণ্যের বৈশিষ্ট্য। শপিং পণ্যগুলো তুলনামূলক বেশি দামের হয়ে থাকে। এক্ষেত্রে মিসেস করিমের উচিত কেনার আগে পরিকল্পনা করা। তাছাড়া সমজাতীয় অন্যান্য পণ্যের সাথে তুলনা করে তাকে কেনার সিদ্ধান্ত নিতে হবে। এ জাতীয় পণ্য বারবার কেনা হয় না বলে মিসেস করিমকে পরিকল্পনা ও চিন্তাভাবনা করে - সঠিক পণ্যটি কিনতে হবে। তাই বলা যায়, শপিং পণ্য কেনায় মিসেস করিমের উল্লিখিত বিষয়গুলো বিবেচনা করা উচিত।"
        }
      ]
    },
    {
      "number": "8",
      "uddipok": "এশা একজন ফ্যাশন ডিজাইনার। তিনি-ঢাকার নিউ মার্কেটে বৈশাখী ফ্যাশন হাউজ' প্রতিষ্ঠা করেন। প্রতি বছর পহেলা বৈশাখ উপলক্ষ্যে তিনি ভোক্তাদের পছন্দ অনুযায়ী কাপড়ের ডিজাইন করে থাকেন। তার ডিজাইনকৃত পোশাক ভোক্তাদের কাছে ব্যাপক জনপ্রিয়। অন্যদিকে মিসেস তাজরীন 'ফাল্গুনী ফ্যাশন হাউজ' নামে একটি শো- রুম বনানীতে প্রতিষ্ঠা করেন। এ প্রতিষ্ঠানটি কম্পিউটার গ্রাফিক্স প্রযুক্তি ব্যবহার করে বিভিন্ন ডিজাইনের কাপড় তৈরি করে এবং বৈচিত্র্যময় ডিজাইনের পোশাক ওয়েবসাইটের মাধ্যমে প্রদর্শন করে। এতে ফাল্গুনী ফ্যাশনের বিক্রয় ব্যাপক বৃদ্ধি পায় এবং প্রতিষ্ঠানটি সাফল্য অর্জন করে।",
      "tag": "JSBC 24",
      "sub_questions": [
        {
          "label": "ক",
          "question": "মডিউলার ডিজাইন কী?",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে।"
        },
        {
          "label": "খ",
          "question": "'পণ্য ডিজাইন নতুন পণ্য প্রণয়নে, সহায়তা করে'- ব্যাখ্যা করো।।",
          "explanation": "উৎপাদনের আগে পণ্যের আকার-আকৃতি, ধাঁচ, রং, ওজন প্রভৃতি, নির্ধারণ করাই হল্যে পণ্য ডিজাইন। প্রতিষ্ঠানে গবেষণা এবং উন্নয়ন নামে একটি বিভাগ থাকে। এই বিভাগের কাজ হলো পণ্যের ডিজাইন বিষয়ে গবেষণা করে নতুন নতুন ডিজাইন তৈরি করা। নতুন ডিজাইন পণ্যকে আধুনিক এবং কার্যকর পণ্যে রূপান্তর করে। এভাবে ভোক্তারা নতুন ও উন্নতমানের পণ্য ভোগ করার সুযোগ পায়। তাই বলা যায়, পণ্য ডিজাইন নতুন পণ্য প্রবর্তনে সহায়তা করে।"
        },
        {
          "label": "গ",
          "question": "'বৈশাখী ফ্যাশন হাউজ' কোন ধরনের পণ্য ডিজাইন ব্যবহার করে? ব্যাখ্যা করো।",
          "explanation": "'বৈশাখী ফ্যাশন হাউস' পণ্যের নান্দনিক বা রুচিশীল ডিজাইন ব্যবহার করে। এ ডিজাইনের ক্ষেত্রে পণ্যের মানকে গুরুত্ব না দিয়ে শুধু ডিজাইনকে ক্রেতাসাধারণের কাছে আকর্ষণীয় করে তোলার চেষ্টা করা হয়। এক্ষেত্রে পণ্যের মানের চেয়ে এর আকার-আকৃতি, বাহ্যিক সৌন্দর্যের ওপর বেশি গুরুত্ব দেওয়া হয়। এশা একজন ফ্যাশন ডিজাইনার। তিনি ঢাকার নিউমার্কেট বৈশাখী ফ্যাশন হাউস প্রতিষ্ঠা করেন। তিনি প্রতি বছর পহেলা বৈশাখ উপলক্ষ্যে ক্রেতাদের পছন্দ অনুযায়ী পোশাকের ডিজাইন করে থাকেন। এক্ষেত্রে তিনি কাপড়ের মানকে গুরুত্ব না দিয়ে নতুন ডিজাইনকে ক্রেতাদের কাছে আকর্ষণীয় করে তোলার জন্য চেষ্টা করেন। তাছাড়া তিনি পণ্যের বাহ্যিক সৌন্দর্যের ওপর বেশি গুরুত্ব দিয়ে থাকেন। যেহেতু বৈশাখের পোশাক ঐ দিনকে প্রাধান্য দিয়ে পরিধান করা হয়, তাই তারা ডিজাইনকে প্রাধান্য দেয়। এগুলো নান্দনিক বা রুচিসম্মত ডিজাইনের বৈশিষ্ট্য। সুতরাং, 'বৈশাখী ফ্যাশন হাউস' কর্তৃক ব্যবহৃত পণ্য ডিজাইনটি নান্দনিক বা রুচিসম্মত ডিজাইন।"
        },
        {
          "label": "ঘ",
          "question": "'ফাল্গুনী 'ফ্যাশন হাউজ'-এর সফলতা অর্জনের মূল কারণ কোনটি বলে তুমি মনে করো? উত্তরের সপক্ষে যুক্তি দাও।",
          "explanation": "আমি মনে করি, ফাল্গুনী ফ্যাশন হাউস-এর সফলতা অর্জনের মূল কারণ হলো 'উৎপাদন ডিজাইন' অনুসরণ এবং প্রচারের মাধ্যম হিসেবে অনলাইন ব্যবহার করা। নতুন প্রযুক্তি এবং উন্নত কলাকৌশল ব্যবহার করে পণ্য উৎপাদন করাকে উৎপাদন ডিজাইন বলে। এর মূল লক্ষ্য হলো আধুনিক প্রযুক্তি ব্যবহারের মাধ্যমে প্রতিষ্ঠানের উৎপাদনশীলতা বাড়ানো ও উৎপাদন, ব্যয় কমানো। মিসেস তাজরীন 'ফাল্গুনী ফ্যাশন হাউস' নামে বনানীতে একটি শো-রুম প্রতিষ্ঠা করেন। প্রতিষ্ঠানটিতে অত্যাধুনিক প্রযুক্তি ব্যবহার করে বিভিন্ন ডিজাইনের কাপড় তৈরি করা হয়। এক্ষেত্রে এটি নতুন প্রযুক্তি ব্যবহারের মাধ্যমে পণ্য উৎপাদন করছে। পাশাপাশি প্রতিষ্ঠানটি ডিজাইনকৃত পোশাক ওয়েবসাইটের মাধ্যমে প্রদর্শন করে পণ্যের প্রচার করছে। 'ফাল্গুনী ফ্যাশন হাউস' উৎপাদন ডিজাইন ব্যবহারের মাধ্যমে পণ্য উৎপাদন করায় প্রতিষ্ঠানটির উৎপাদনশীলতা বাড়ার পাশাপাশি উৎপাদন ব্যয় ও অপচয় কমেছে। এছাড়া অত্যাধুনিক প্রযুক্তি ব্যবহার করায় উৎপাদনকৃত পণ্যের উৎকৃষ্ট মান ক্রেতাদের সহজে আকৃষ্ট করছে। ফলে প্রতিষ্ঠানের পণ্যের বিক্রি বেড়েছে এবং সফলতা অর্জন করেছে। তাছাড়া অনলাইনের মাধ্যমে উৎপাদিত পণ্য প্রদর্শন করার কারণে প্রতিষ্ঠানটি সহজেই বেশি সংখ্যক ক্রেতার কাছে পৌছাতে পেরেছে। তাই বলা যায়, 'ফাল্গুনী ফ্যাশন হাউস' উৎপাদন ডিজাইন এবং প্রচার মাধ্যম ব্যবহারের কারণেই সফলতা অর্জন করেছে।"
        }
      ]
    },
    {
      "number": "9",
      "uddipok": "মি. নওমি যশোরের বড় বাজারে একটি টেইলারিং শপের মালিক। তিনি ক্রেতাদের চাহিদা এবং সময়ের সাথে তাল মিলিয়ে আধুনিক ও রুচিসম্মত ডিজাইনের পোশাক তৈরি ও সরবরাহ করে থাকেন। এতে করে তার প্রতিষ্ঠানে ক্রেতার সংখ্যা উত্তরোত্তর বৃদ্ধি পাচ্ছে। সেজন্য ক্রেতাদের বর্ধিত চাহিদা পূরণের জন্য তিনি অত্যাধুনিক স্বয়ংক্রিয় মেশিন ক্রয় করার সিদ্ধান্ত গ্রহণ করেছেন।",
      "tag": "JSBC 24",
      "sub_questions": [
        {
          "label": "ক",
          "question": "প্যাকেজিং ডিজাইন কী?",
          "explanation": "পণ্যের কোনো আকার-আকৃতি, রং, ওজন ও গুণাগুণ পরিবর্তন না করে শুধু পণ্যের মোড়ক পরিবর্তন করাকে প্যাকেজিং ডিজাইন বলে।"
        },
        {
          "label": "খ",
          "question": "পণ্যের উৎপাদন ডিজাইন করা হয় কেন? ব্যাখ্যা করো।",
          "explanation": "নতুন প্রযুক্তি ও কৌশলের মাধ্যমে খরচ ও অপচয় কমানোর জন্য পণ্যের উৎপাদন ডিজাইন করা হয়। নতুন প্রযুক্তি বা কৌশল ব্যবহার করে পণ্য উৎপাদন করাকে পণ্যের উৎপাদন ডিজাইন বলে। এ মূল লক্ষ্য পণ্যের উৎপাদনশীলতা বাড়ানো। তাছাড়া উৎপাদন ডিজাইনের মাধ্যমে পণ্যের উৎপাদন ব্যয় কমানো যেতে পারে।"
        },
        {
          "label": "গ",
          "question": "মি. নওমি প্রথমে কোন ধরনের ডিজাইনের ওপর গুরুত্ব, দিয়েছেন? ব্যাখ্যা করো।",
          "explanation": "নওমি প্রথমে নান্দনিক বা বুচিসম্মত ডিজাইনের ওপর গুরুত্ব দিয়েছেন। নান্দনিক বা রুচিসম্মত ডিজাইনের ক্ষেত্রে পণ্যের মানকে গুরুত্ব না দিয়ে শুধু ডিজাইনের নতুনত্বকে ক্রেতাসাধারণের নিকট আকর্ষণীয় করে তোলা হয়। এক্ষেত্রে পণ্যের মানের চেয়ে আকার-আকৃতি, বাহ্যিক সৌন্দর্যের ওপর বেশি গুরুত্ব দেয়া হয়। মি. নওমি যশোরের বড় বাজারে একটি টেইলারিং শপের মালিক। তিনি ক্রেতাদের চাহিদা এবং সময়ের সাথে তাল মিলিয়ে মনলোভা ডিজাইনের পোশাক তৈরি ও সরবরাহ করে থাকেন। এতে করে প্রতিষ্ঠানের ক্রেতার সংখ্যা উত্তরোত্তর বৃদ্ধি পাচ্ছে। মি. নওমি মূলত ক্রেতাদের পছন্দ-অপছন্দ ও হালফ্যাশনকে গুরুত্ব দিয়ে পোশাক তৈরি করেন। এক্ষেত্রে তিনি কাপড়ের মানকে গুরুত্ব না দিয়ে নতুন ডিজাইনকে ক্রেতাদের নিকট আকর্ষণীয় করে তোলার চেষ্টা করেন। তাছাড়া তিনি পোশাকের বাহ্যিক সৌন্দর্যের ওপর বেশি গুরুত্ব দেন। এ ধরনের পণ্য ডিজাইনের পদ্ধতিকে নান্দনিক ডিজাইন বলা হয়। সুতরাং, মি. নওমি পোশাক তৈরিতে নান্দনিক ডিজাইন অনুসরণ করেছেন।"
        },
        {
          "label": "ঘ",
          "question": "পণ্য ডিজাইনের ধরন উল্লেখপূর্বক মি. নওমির সিদ্ধান্তটি কতটুকু যৌক্তিক বলে তুমি মনে করো? উদ্দীপকের আলোকে বিশ্লেষণ করো।",
          "explanation": "পণ্য ডিজাইনের ক্ষেত্রে মি. নওমি উৎপাদন ডিজাইন অনুসরণের সিদ্ধান্তটি সঠিক বলেই আমি মনে করি। নতুন প্রযুক্তি এবং উন্নত কলা-কৌশল ব্যবহার করে পণ্য উৎপাদন করাকে উৎপাদন ডিজাইন বলে। উৎপাদন ডিজাইনের মূল লক্ষ্য হলো আধুনিক প্রযুক্তি ব্যবহারের মাধ্যমে প্রতিষ্ঠানের উৎপাদনশীলতা বৃদ্ধি ও উৎপাদন ব্যয় হ্রাস করা। মি. নওমি যশোরের বড় বাজারে একটি টেইলারিং শপ স্থাপন করেন। তিনি প্রথম দিকে ক্রেতাদের চাহিদা ও সময়োপযোগী পোশাক উৎপাদন করেন। অর্থাৎ তিনি পণ্যের নান্দনিক ডিজাইন অনুসরণ করেন। এতে করে তার প্রতিষ্ঠানের পণ্যের ক্রেতাসংখ্যা বৃদ্ধি পাচ্ছে। তাই ক্রেতাদের বর্ধিত চাহিদা পূরণে মি. নওমি অত্যাধুনিক স্বয়ংক্রিয় মেশিন ক্রয় করার সিদ্ধান্ত গ্রহণ করেন। পণ্য উৎপাদনে স্বয়ংক্রিয় মেশিন ব্যবহারের মাধ্যমে কম সময়ে অধিক পরিমাণ পণ্য উৎপাদন করা যায়। তাছাড়া এতে পণ্যের মানও উন্নত হয়। কেননা কোনো পোশাক হাতে তৈরি করা হলে সঠিকভাবে কাপড় কাটা-কাটিতে অসামঞ্জস্যতা দেখা দিতে পারে এবং এতে সময়ও বেশি লাগে। কিন্তু স্বয়ংক্রিয় মেশিন ব্যবহারে কাপড়গুলো সঠিক আকৃতি পায়। ফলে পোশাক টেকসই হয় এবং অপচয় কমে উৎপাদনশীলতা বৃদ্ধি পায়। এতে ক্রেতা সন্তুষ্টি বৃদ্ধি পায়। এ ধরনের পণ্য ডিজাইনকে উৎপাদন ডিজাইন বলা হয়। সুতরাং, মি. নওমি স্বয়ংক্রিয় মেশিন ব্যবহারের সিদ্ধান্তটি এ কারণেই যৌক্তিক।"
        }
      ]
    },
    {
      "number": "10",
      "uddipok": "মি. সোহান একটি ওয়াটার পাম্প উৎপাদনকারী প্রতিষ্ঠানের মালিক। ত্রুটিযুক্ত পাম্প উৎপাদনের ফলে একজন ক্রেতা ক্ষতিগ্রস্ত হওয়ায় তিনি মি. সোহানের বিরুদ্ধে মামলা করে দেন। ফলে গত বছর মি. সোহানকে মামলার পেছনে বেশ অর্থ ব্যয় করতে হয়েছে। তার প্রতিষ্ঠানে কোয়ালিটি কন্ট্রোলার না থাকায় দিন দিন তার উৎপাদন ব্যয় বেড়ে যাচ্ছে। সম্প্রতি মি. সোহান ব্যয় হ্রাসের জন্য মান নিয়ন্ত্রণের সিদ্ধান্ত নিয়েছেন।",
      "tag": "JSBC 24",
      "sub_questions": [
        {
          "label": "ক",
          "question": "গুণগত মান কী?",
          "explanation": "পণ্য বা সেবা যে মাত্রায় গ্রাহকদের প্রয়োজনীয়তা পূরণ করে তাকে গুণগত মান বলে।"
        },
        {
          "label": "খ",
          "question": "'মান ব্যবস্থাপনা উচ্চ উৎপাদনশীলতা নিশ্চিত করে'- ব্যাখ্যা করো।",
          "explanation": "মানসম্মত পণ্য এবং সেবা তৈরি করা, 'মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের 'মাধ্যমে নতুন ক্রেতা তৈরি করাকে মান ব্যবস্থাপনা বলে। মান ব্যবস্থাপনার কারণে প্রতিষ্ঠানের পণ্য, কাজ, পদ্ধতিসহ সবক্ষেত্রে নির্দিষ্ট মান বজায় রাখা হয়। এছাড়াও উৎপাদনজনিত ত্রুটি অনুসন্ধান এবং প্রতিকারের জন্য মান ব্যবস্থাপনা করা হয়। এভাবে মান ব্যবস্থাপনা উচ্চ উৎপাদনশীলতা নিশ্চিত করে।"
        },
        {
          "label": "গ",
          "question": "'পণ্যের নিম্নমান যেকোনো প্রতিষ্ঠানের ক্রেতা হ্রাসের কারণ'- ব্যাখ্যা করো।",
          "explanation": "পণ্য নিম্নমানের হলে ক্রেতারা পণ্য কিনতে আকৃষ্ট হয় না বলে প্রতিষ্ঠানের ক্রেতা কমে যায়। নিম্নমানের পণ্য বলতে মান ও কার্যকারিতাবিহীন পণ্যকে বোঝায়। ক্রেতারা সাধারণত মানসম্মত পণ্য কিনতে আগ্রহী থাকে। কিন্তু পণ্য নিম্নমানের হলে ক্রেতাদের কাছে পণ্যটির চাহিদা কমে যায় এবং প্রতিষ্ঠানের বিক্রি কমে যায়। মি. সোহান একটি ওয়াটারপাম্প উৎপাদনকারী প্রতিষ্ঠানের মালিক। ত্রুটিযুক্ত পাম্প উৎপাদনের কারণে একজন ক্রেতা ক্ষতিগ্রস্ত হয়। ঐ ক্রেতা মি. সোহানের বিরুদ্ধে মামলা করায় তাকে মামলা পরিচালনার জন্য অর্থ খরচ করতে হয়েছে। অন্যদিকে তার প্রতিষ্ঠানে কোনো মান নিয়ন্ত্রণ ব্যবস্থা নেই। মান নিয়ন্ত্রণ ব্যবস্থা থাকলে কাঁচামাল, শ্রম, যন্ত্রপাতি ও অন্যান্য উপকরণের সঠিক ব্যবহার নিশ্চিত করা যায়। এ ব্যবস্থা অনুপস্থিত থাকায় তিনি উৎপাদনের উপকরণের সঠিক ব্যবহার নিশ্চিত করতে পারেননি। এতে প্রতিষ্ঠানের অপচয় ও উৎপাদন খরচ বেড়ে গিয়েছে। ক্রেতারা মানসম্মত পণ্য না পেয়ে পণ্য কিনতেও আগ্রহী হচ্ছে না। ফলে নিম্নমানের জন্য প্রতিষ্ঠানটির ক্রেতার সংখ্যাও কমছে। সুতরাং পণ্যের নিম্নমান ক্রেতা হ্রাসের কারণ।"
        },
        {
          "label": "ঘ",
          "question": "বায় হ্রাসের জন্য মি. সোহানের মান নিয়ন্ত্রণের সিদ্ধান্তের যৌক্তিকতা বিশ্লেষণ করো।",
          "explanation": "ব্যয় কমানোর জন্য মি. সোহানের মান নিয়ন্ত্রণের সিদ্ধান্তটি যৌক্তিক। মান নিয়ন্ত্রণ এমন একটি প্রক্রিয়া যার আওতায় পূর্ব নির্ধারিত মানের সাথে উৎপাদিত পণ্যের মানের তুলনা করা হয় এবং মানের বিচ্যুতি ঘটলে তা সংশোধনের ব্যবস্থা করা হয়। মান নিয়ন্ত্রণ ব্যবস্থা পণ্য উৎপাদন বাড়ায় এবং উৎপাদন ব্যয় ও অপচয় কমাতে সহায়তা করে। মি. সোহান একটি ওয়াটারপাম্প উৎপাদনকারী প্রতিষ্ঠানের মালিক। নিম্নমানের পাম্প বিক্রি করায় একজন ক্রেতা তার বিরুদ্ধে মামলা করেছে। ঐ মামলা পরিচালনার জন্য তাকে বেশ অর্থ খরচ করতে হয়েছে। মান নিয়ন্ত্রণ ব্যবস্থা না থাকায় দিন দিন তার প্রতিষ্ঠানের ব্যয়ও বেড়ে যাচ্ছে। তাই মি. সোহান ব্যয় কমানোর জন্য মান নিয়ন্ত্রণের সিদ্ধান্ত নিয়েছেন। মান নিয়ন্ত্রণ ব্যবস্থা প্রতিষ্ঠানের উৎপাদন ও বিপণন ব্যয় কমাতে সহায়তা করবে। কাঁচামাল, শ্রম, যন্ত্রপাতি ও অন্যান্য উপকরণের অপচয় রোধের জন্য একটি প্রতিষ্ঠানে মান নিয়ন্ত্রণ ব্যবস্থা তৈরি করা হয়। পণ্য উৎপাদনে কী পরিমাণ কাঁচামাল প্রয়োজন, কাঁচামালের মান কেমন হবে, কয়জন শ্রমিক দরকার হবে, কী ধরনের যন্ত্রপাতি ব্যবহার করা হবে ইত্যাদি পর্যবেক্ষণ করা হয় মান নিয়ন্ত্রণ ব্যবস্থার মাধ্যমে। মি. সোহানের প্রতিষ্ঠানে এসব উপকরণের সঠিক ব্যবহার নিশ্চিত করা গেলে কম খরচে পণ্য উৎপাদন করা সম্ভব হবে। তাছাড়া এর মাধ্যমে প্রতিষ্ঠানটির সম্পদের অপচয় কমানো সহজ হবে। এ ব্যবস্থার মাধ্যমে মানসম্মত পণ্য উৎপাদন করাও সম্ভব হবে। এতে ক্রেতারা কম মূল্যে মানসম্মত পণ্য কেনায় আকৃষ্ট হবে এবং পণ্যের বিক্রি বেড়ে যাওয়ার সম্ভাবনা তৈরি হবে। সুতরাং, মি. সোহান কর্তৃক মান নিয়ন্ত্রণের সিদ্ধান্ত প্রতিষ্ঠানটিকে ব্যয় কমাতে সহায়তা করবে।"
        }
      ]
    },
    {
      "number": "11",
      "uddipok": "'জেরিন গার্মেন্টস' হলো গাজীপুরে প্রতিষ্ঠিত একটি রপ্তানিমুখী তৈরি পোশাক কারখানা। কিছুদিন পূর্বে এটি বিদেশি 'ক্রেতার কাছে থেকে একটি বড় অর্ডার পায়। অর্ডার অনুযায়ী পণ্য তৈরি করার পর ত্রুটি চিহ্নিত হওয়ায় অনেক পণ্য বাতিল করে নতুন করে উৎপাদন করতে হয়। এতে প্রতিষ্ঠানটিকে বড় অঙ্কের লোকসান বহন করতে হয়।",
      "tag": "JSBC 24",
      "sub_questions": [
        {
          "label": "ক",
          "question": "উৎপাদন ক্ষতি কী?",
          "explanation": "উৎপাদনের সময় পণ্য পরিপূর্ণভাবে ধ্বংস হলে তাকে উৎপাদন ক্ষতি বলে।"
        },
        {
          "label": "খ",
          "question": "মান নিয়ন্ত্রণ পণ্যের আদর্শমান নিশ্চিত করে- ব্যাখ্যা করো।",
          "explanation": "মান ব্যবস্থাপনা হলো মানসম্মত পণ্য ও সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টির মাধ্যমে নতুন ক্রেতা তৈরি করা। ভোক্তাদের প্রয়োজন, অভাব, চাহিদা পূরণ এবং সন্তুষ্টি অর্জন করার লক্ষ্যে প্রতিষ্ঠান পণ্যের একটি মান নির্ধারণ করে থাকে। মান নিয়ন্ত্রণ কার্যাবলির মাধ্যমে পূর্ব নির্ধারিত মান অনুযায়ী পণ্য উৎপাদিত হচ্ছে কি না তা তদারকি এবং প্রয়োজনে সংশোধনমূলক পদক্ষেপ নিয়ে সঠিক মান বজায় রাখার চেষ্টা চালানো হয়। এজন্য বলা যায়, মান নিয়ন্ত্রণ পণ্যের আদর্শমান বা সঠিক মান নিশ্চিত করে।"
        },
        {
          "label": "গ",
          "question": "উদ্দীপকে উল্লিখিত 'জেরিন গার্মেন্টস'-এর ত্রুটিযুক্ত পণ্য বাতিল করার বিষয়টি কোন ধরনের ব্যয়ের অন্তর্ভুক্ত? ব্যাখ্যা করো।",
          "explanation": "'জেরিন গার্মেন্টস'-এর ত্রুটিযুক্ত পণ্য বাতিল করার বিষয়টি অভ্যন্তরীণ ব্যর্থতার ব্যয়ের অন্তর্ভুক্ত। পণ্য ও সেবা উৎপাদনের সময় ত্রুটি-বিচ্যুতি ধরা পড়লে সেগুলো সংশোধনের জন্য যে ব্যয় হয় সেটিই অভ্যন্তরীণ ব্যর্থতার ব্যয়। উৎপাদনের সময় পণ্য নিম্নমানের হলে বা বাতিল হলে এবং বাতিলকৃত পণ্য পুনঃউৎপাদনের ফলে, অভ্যন্তরীণ ব্যর্থতার ব্যয় সংঘটিত হয়। 'জেরিন গার্মেন্টস' গাজীপুরে প্রতিষ্ঠিত একটি রপ্তানিমুখী তৈরি পোশাক কারখানা। কিছুদিন পূর্বে প্রতিষ্ঠানটি বিদেশি ক্রেতার কাছ থেকে একটি বড় অর্ডার পায়। অর্ডার অনুযায়ী পণ্য তৈরি করার পর ত্রুটি চিহ্নিত হওয়ায় অনেক পণ্য বাতিল করে নতুন করে পণ্য উৎপাদন করতে হয়। এক্ষেত্রে প্রতিষ্ঠানটির পণ্য উৎপাদনের পর ত্রুটি ধরা পড়ে এবং সেগুলো সংশোধনের জন্য ব্যয় সংঘটিত হয়েছে। এসব ব্যয় প্রতিষ্ঠানের অভ্যন্তরে ঘটে থাকে। সুতরাং জেরিন গার্মেন্টস-এর ত্রুটিযুক্ত পণ্য বাতিল অভ্যন্তরীণ ব্যর্থতার ব্যয়ের অন্তর্ভুক্ত।"
        },
        {
          "label": "ঘ",
          "question": "তুমি কি মনে করো মানসম্মত পণ্য উৎপাদন না করা প্রতিষ্ঠানের জন্য আর্থিক ক্ষতির কারণ? উত্তরের সপক্ষে যুক্তি দাও।",
          "explanation": "আমি মনে করি, মানসম্মত পণ্য উৎপাদন না করা প্রতিষ্ঠানের জন্য আর্থিক ক্ষতির কারণ।মানসম্মত পণ্য বা সেবা বলতে পণ্য বা সেবার গুণগত মানকে বোঝায়। মানসম্মত পণ্য প্রতিষ্ঠানের সুনাম এবং ক্রেতা সন্তুষ্টি অর্জনে সহায়তা করে। অপরদিকে পণ্য মানসম্মত না হলে প্রতিষ্ঠানের ব্যয় বেড়ে যায়, ক্রেতা অসন্তুষ্ট হয় এবং লোকসান সংঘটিত হয়। 'জেরিন গার্মেন্টস' একটি রপ্তানিমুখী তৈরি পোশাক কারখানা। বিদেশি ক্রেতার কাছ থেকে একটি বড় অর্ডার পেয়ে প্রতিষ্ঠানটি অর্ডার অনুযায়ী পণ্য তৈরি করে। কিন্তু পণ্য তৈরি করার পর ত্রুটি চিহ্নিত হওয়ায় তাকে অনেক পণ্য বাতিল করে নতুন করে উৎপাদন করতে হয়। এতে প্রতিষ্ঠানটিকে বিপুল আর্থিক ক্ষতির সম্মুখীন হতে হয়। মানসম্মত পণ্য উৎপাদন না করার, ফলে প্রতিষ্ঠানটিকে তৈরিকৃত পণ্য বাতিল করে আবার পণ্য তৈরি করতে হয়েছে। ফলে প্রতিষ্ঠানের ব্যয় আবার পণ্য বেড়েছে। যদি প্রতিষ্ঠানটি শুরুতেই পণ্যের মানকে গুরুত্ব দিয়ে মানসম্মত পণ্য উৎপাদন করতো, তাহলে প্রতিষ্ঠানটি অতিরিক্ত ব্যয়ের সম্মুখীন হতো না। এতে তাদের পক্ষে ক্রেতা সন্তুষ্টি ও মুনাফা অর্জনও সম্ভব হতো। পরিশেষে বলা যায় যে, মানসম্মত পণ্য উৎপাদন না করার ফলেই উদ্দীপকের প্রতিষ্ঠানটিকে আর্থিক ক্ষতির সম্মুখীন হতে হয়।"
        }
      ]
    }
  ]
}