{
  "title": "ভিকারুননিসা কলেজ, ঢাকা ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "যমুনা ইলেকট্রনিক্স লিমিটেড ২০২০ সালে প্রতিটি প্রতিটি ৮০০০ ৮০০০ টাকা মূল্যের ১০০০ পিস ফ্যান উৎপাদন করে। ফ্যান উৎপাদনে ৩০,০০,০০০ টাকার যন্ত্রপাতি এবং মজুরি বাবদ ব্যয় হয় ৩,৫০,০০০ টাকা। উক্ত উৎপাদনে মোট যন্ত্রসময় বাবদ ব্যয় হয় ২৫০ ঘণ্টা। প্রতিষ্ঠানটির ২০১৯ সালে মোট উৎপাদনশীলতা ছিল ৩.৩.।",
      "tag": "VNSC 23,DCC 23",
      "sub_questions": [
        {
          "label": "ক",
          "question": "উৎপাদনশীলতা কী?",
          "explanation": "একই পরিমাণ উপকরণ ব্যবহার করে আগের তুলনায় বেশি উৎপাদন করাকে উৎপাদনশীলতা বলে।।"
        },
        {
          "label": "খ",
          "question": "উৎপাদনশীলতার সাথে ব্যয়ের সম্পর্ক ব্যাখ্যা করো।",
          "explanation": "উৎপাদনশীলতার সাথে ব্যয়ের সম্পর্ক বিপরীতধর্মী। উৎপাদনশীলতা বাড়ানোর জন্য সর্বনিম্ন সম্পদ ব্যবহার করে সর্বাধিক পরিমাণ উৎপাদনের চেষ্টা করা হয়। এতে পণ্যের একক প্রতি ব্যয় কমে। প্রকৃতপক্ষে উৎপাদনশীলতায় অপচয় ও খরচ সর্বনিম্ন করার চেষ্টা করা হয়। অর্থাৎ, উৎপাদনশীলতা বাড়লে ব্যয় কমে।"
        },
        {
          "label": "গ",
          "question": "উদ্দীপকের আলোকে যমুনা ইলেকট্রনিক্স লি. এর ২০২০ সালের যন্ত্রের উৎপাদনশীলতা নির্ণয় করো।",
          "explanation": "মোট উৎপাদনের পরিমাণ ও মোট যন্ত্রসময়ের অনুপাতকে যন্ত্রের উৎপাদনশীলতা বলে। মোট কী পরিমাণ সময় ব্যয় করে যান্ত্রিক উপায়ে কী পরিমাণ উৎপাদন করা হয়েছে, তা যন্ত্রের উৎপাদনশীলতার মাধ্যমে বের করা যায়। যমুনা ইলেকট্রনিক্স লি.-এর ২০২০ সালের, মোট উৎপাদনের পরিমাণ= ১০০০ একক মোট যন্ত্র ঘণ্টা = ২৫০ মোট যন্ত্রের উৎপাদনশীলতা = মোট উৎপাদনের পরিমাণ মোট যন্ত্র ঘণ্টা = 1000 ২৫০ = ৪ \\frac{মোট\\ উৎপাদনের\\ পরিমাণ}{মোট\\ যন্ত্র\\ ঘণ্টা}=\\frac{1000}{২৫০}=৪ মোট   যন্ত্র   ঘণ্টা মোট   উৎপাদনের   পরিমাণ ​ = ২৫০ 1000 ​ = ৪ .. যমুনা ইলেকট্রনিক্স লি.-এর মোট যন্ত্রের উৎপাদনশীলতা প্রতি ঘণ্টায় ৪ একক।"
        },
        {
          "label": "ঘ",
          "question": "উদ্দীপকে প্রতিষ্ঠানটির ২০২০ সালের মোট উৎপাদনশীলতার সার্থে ২০১৯ সালের মোট উৎপাদনশীলতার তুলনামূলক মূল্যায়ন করো।",
          "explanation": "মোট উৎপাদনের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। একই পরিমাণ উপকরণ ব্যবহার করে আগের তুলনায় বেশি পণ্য উৎপাদন করলে উৎপাদনশীলতা বাড়ে। এটি বাড়লে প্রতিষ্ঠানের মুনাফাও বাড়ে। যমুনা ইলেকট্রনিক্স লি. এর ২০২০ সালের মোট উৎপাদিত পণ্যের মূল্য = ৮০০০ × ১০০০ = ৮০,০০,০০০ টাকা যন্ত্রপাতি বাবদ ব্যয় = ৩০,০০,০০০ টাকা মজুরি বাবদ ব্যয় = ৩,৫০,০০০ টাকা ∴ \\therefore ∴ ২০২০ সালে যমুনা ইলেকট্রনিক্স লি.-এর মোট উৎপাদনশীলতা ≡ মোট উৎপাদিত পণ্যের মূল্য মোট উপকরণের মূল্য ≡ ৮০০ , ০০ , ০০০ ৩০ , ০০ , ০০০ + ৩ , ৫০ , ০০০ \\equiv\\frac{মোট\\ উৎপাদিত\\ পণ্যের\\ মূল্য}{মোট\\ উপকরণের\\ মূল্য}\\equiv\\frac{৮০০,০০,০০০}{৩০,০০,০০০+৩,৫০,০০০} ≡ মোট   উপকরণের   মূল্য মোট   উৎপাদিত   পণ্যের   মূল্য ​ ≡ ৩০ , ০০ , ০০০ + ৩ , ৫০ , ০০০ ৮০০ , ০০ , ০০০ ​ = ৮০ , ০০ , ০০০ ৩৩ , ৫০ , ০০ = ৩ . ৩৯ =\\frac{৮০,০০,০০০}{৩৩,৫০,০০}=৩.৩৯ = ৩৩ , ৫০ , ০০ ৮০ , ০০ , ০০০ ​ = ৩ . ৩৯ যমুনা ইলেকট্রনিক্স লিমিটেড-এর ২০১৯ সালে মোট উৎপাদনশীলতা ছিল ৩.৩ এবং ২০২০ সালে তা হয় ২.৩৯। অর্থাৎ, উৎপাদনশীলতা কমে গেছে। তাই আমি মনে করি, প্রতিষ্ঠানের উৎপাদনশীলতা বাড়াতে হবে। উৎপাদনের উপকরণসমূহের সুষ্ঠু ব্যবহারে আরও সচেতন হতে হবে। তা না হলে খুব শীঘ্রই প্রতিষ্ঠানটি ক্ষতির মুখোমুখি হবে।"
        }
      ]
    },
    {
      "number": "2",
      "uddipok": "যশোরের বড় বাজারে মি. রহিমের একটি খাবারের দোকান আছে। দোকানটিতে খাবার তৈরি ও পরিবেশনের জন্য ৮ জন কর্মচারী আছে। হোটেলের খাবারের মান ভালো এবং শহরের কেন্দ্রবিন্দুতে অবস্থিত হওয়ায় গ্রাহকের সংখ্যা দিন দিন বেড়েই চলছে। \"খাবার হোটেল মানে রহিমের হোটেল”-এ কথাটি সবার মুখে মুখে।",
      "tag": "VNSC 23",
      "sub_questions": [
        {
          "label": "ক",
          "question": "উপযোগ কী ?",
          "explanation": "কোনো পণ্য বা সেবার মধ্যে মানুষের অভাব পূরণের যে ক্ষমতা ও গুণ বিদ্যমান থাকে তাকে ঐ পণ্য বা সেবাসামগ্রীর উপযোগ বলে।"
        },
        {
          "label": "খ",
          "question": "’’গুদামজাতকরণ সময়গত উপযোগ সৃষ্টি করে\"- ব্যাখ্যা করো।",
          "explanation": "পণ্য গুদামজাতকরণের মাধ্যমে সময়গত উপযোগ সৃষ্টি হয়। গুদামজাতকরণের মাধ্যমে নির্দিষ্ট সময় পর্যন্ত পণ্যকে সংরক্ষণ করে রাখা হয়। এতে ঘাটতি মৌসুমে ঐ পণ্য সরবরাহের মাধ্যমে চাহিদা পূরণ করা যায়। এভাবে উৎপাদিত পণ্য নির্দিষ্ট সময় পর্যন্ত গুদামে সংরক্ষণ করে সময়গত উপযোগ সৃষ্টি করা হয়।"
        },
        {
          "label": "গ",
          "question": "উদ্দীপকের মি. রহিমের ব্যবসায়টি উৎপাদনের কোন খাতের অন্তর্ভুক্ত? বর্ণনা করো।",
          "explanation": "মি রহিমের ব্যবসায়টি সেবা খাতের অন্তর্ভুক্ত। সেবা অদৃশ্যমান, যা দেখা যায় না, এমনকি ছোঁয়াও যায় না। এটি শুধু অনুভব করা যায়। কিন্তু এর মাধ্যমে মানুষের প্রয়োজন ও অভাব পূরণ। করা যায়। সেবার মালিকানাও হস্তান্তর করা যায় না। যশোরের বড়' বাজারে মি. রহিমের একটি খাবার হোটেল আছে। দোকানটিতে খাবার তৈরি ও পরিবেশনের জন্য ৮ জন কর্মচারী আছে। হোটেলের খাবারের মান ভালো হওয়ায় তার গ্রাহক সংখ্যা দিন দিন বেড়েই চলেছে। এখানে তার খাবার হোটেলটি ভোক্তাদের সেবা দিচ্ছে। কেননা, এখানে খাদ্যদ্রব্য কিনে খেলেও নির্দিষ্ট সময়ের জন্য গ্রাহকদের তার দোকানে বসে খেতে হচ্ছে। তাছাড়া অন্যান্য সুবিধা, যেমন- প্রয়োজনীয় পানি ও অন্যান্য স্বাস্থ্যসম্মত ব্যবস্থা গ্রাহকরা খাওয়ার সময়ে পাচ্ছে। এর মাধ্যমে তাদের প্রয়োজন ও অভাব (যেমন: ক্ষুধা) দূর হচ্ছে। এ হোটেলে খাবার খাওয়া ও অন্যান্য সেবা পেয়ে ক্রেতারা তৃপ্তি বা সন্তুষ্টি লাভ করে। তাই বলা যায়, মি. রহিমের ব্যবসায়টি উৎপাদনের সেবা খাতের সাথে জড়িত।"
        },
        {
          "label": "ঘ",
          "question": "মি. রহিমের ব্যবসায়ের পরিধি বাড়ানোর পেছনে কী কারণ থাকতে পারে বলে তুমি মনে করো? তোমার মতামত দাও।",
          "explanation": "মি. রহিমের ব্যবসায়ের পরিধি বাড়ার পেছনে খাবারের মান ব্যবস্থাপনা এবং ব্যবসায়ের শহুরে অবস্থানকে আমি যথোপযুক্ত বলে মনে করি। মান ব্যবস্থাপনা বলতে পণ্যের মান নিয়ন্ত্রণের পদ্ধতি বা কৌশলকে বোঝায়। আর ব্যবসায়ের শহুরে অবস্থান বলতে শহরে বা বাণিজ্যিক এলাকায় ব্যবসায় প্রতিষ্ঠান স্থাপন করাকে বোঝায়। মি. রহিমের খাবার হোটেলটি যশোর শহরের বড় বাজারে অবস্থিত। এখানে প্রায় ৮ জন কর্মী কাজ করে। হোটেলের খাবারের মান ভালো হওয়ায় এবং অবস্থানগত কারণে গ্রাহক সংখ্যা প্রতিদিন বেড়েই চলেছে। এক্ষেত্রে তার ব্যবসায়ের এ পরিধি বাড়ার প্রধান কারণ হচ্ছে পণ্যমান ভালো হওয়া এবং অবস্থানগত সুবিধা। উৎকৃষ্ট মানের পণ্য সবসময়ই ক্রেতাদের আকৃষ্ট করে। এ কারণেই মি. রহিম তার হোটেলের খাবারের মানের ব্যাপারে আপোষ করেননি। তাই তার হোটেলের গ্রাহক সংখ্যা দিন দিন বাড়ছে। তাছাড়া উপযুক্ত স্থানে ব্যবসায় স্থাপন করাও হোটেলের খাবারের বিক্রি বাড়ার অন্যতম কারণ। কেননা বাজারে লোকজনের আনা-গোনা বেশি থাকে। তাই শহরের কেন্দ্রবিন্দুতেই তার হোটেলটি থাকায় ভোক্তার সংখ্যাও বেশি হয়। সুতরাং, মান ব্যবস্থাপনা ও স্থানগত সুবিধার কারণেই তার ব্যবসায়ের পরিধি বেড়েছে।"
        }
      ]
    },
    {
      "number": "3",
      "uddipok": "বাবু মিয়া একজন শিক্ষিত যুবক। তিনি নিজ এলাকায় একটি দুগ্ধ খামার প্রতিষ্ঠা করেন। তার খামারে ৬০টি গরু দেখাশোনার জন্য ২০ জন লোক নিয়োগ দেন। তার খামারে দুধের চাহিদা বৃদ্ধি পাওয়ায় ব্যাংক থেকে ২০ লক্ষ টাকা ঋণ নিয়ে আরও ৪০ জন লোক নিয়োগ দিয়ে ব্যবসায় সম্প্রসারণ করেন।",
      "tag": "VNSC 23",
      "sub_questions": [
        {
          "label": "ক",
          "question": "শ্রম কী ?",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্মপ্রচেষ্টাকে শ্রম বলে।"
        },
        {
          "label": "খ",
          "question": "\"ভূমি আদি ও মৌলিক উৎপাদন\"- ব্যাখ্যা করো।",
          "explanation": "প্রকৃতি থেকে পাওয়া সব সম্পদকে ভূমি বলে। আদিকাল থেকেই ভূমির অস্তিত্ব আছে। পৃথিবীর সৃষ্টির সময় থেকেই ভূমির যোগান সীমাবদ্ধ। আবার, ভূমি ছাড়া কোনো কিছুই উৎপাদন করা সম্ভব নয়। যেকোনো কিছু উৎপাদন করতে ভূমির কোনো বিকল্প নেই। যেমন: ধান উৎপাদনে ভূমি প্রয়োজন, বই উৎপাদনে ভূমি তথা কাগজ বা গাছ প্রয়োজন। তাই ভূমিকে আদি ও মৌলিক উপাদান বলা হয়।"
        },
        {
          "label": "গ",
          "question": "উদ্দীপকের বাবু মিয়া কাজটি উৎপাদনের কোন উপকরণকে নির্দেশ করে? ব্যাখ্যা করো।",
          "explanation": "বাবু মিয়ার কাজটি উৎপাদনের সংগঠন উপকরণকে নির্দেশ করে। উৎপাদনের উপকরণগুলো তথা ভূমি, শ্রম, মূলধন তত্ত্বাবধান ও নিয়ন্ত্রণ করা সংগঠনের কাজ। এটি ছাড়া উৎপাদনের অন্যান্য উপাদান অচল ও গতিহীন। সংগঠন নির্দিষ্ট লক্ষ্যকেন্দ্রিক হয়ে থাকে। বাবু মিয়া একজন শিক্ষিত যুবক। তিনি নিজ গ্রামে একটি দুগ্ধ খামার স্থাপন করেছেন। এজন্য তিনি ভূমি সংগ্রহ করেছেন এবং তা কাজে লাগিয়েছেন। মূলধন হিসেবে অর্থ বিনিয়োগ করেছেন। আবার ২০ জন কর্মী নিয়োগের মাধ্যমে তিনি উৎপাদনের শ্রম উপকরণটির ব্যবহার করেছেন। তিনি তাদের তত্ত্বাবধান করেন এবং খামারের সব কাজ নিয়ন্ত্রণ করেন। অর্থাৎ, খামারের লক্ষ্য অর্জনে প্রয়োজনীয় সব কাজই তিনি করেন। এগুলো সংগঠনের বৈশিষ্ট্যের সাথে সামঞ্জস্যপূর্ণ। তাই বলা যায়, বাবু মিয়ার কাজটি উৎপাদনের সংগঠন উপকরণকে নির্দেশ করে।"
        },
        {
          "label": "ঘ",
          "question": "\"উদ্দীপকের' সংগঠনটি কর্মসংস্থান সৃষ্টিতে গুরুত্বপূর্ণ অবদান রাখছে\"- সংগঠনের ধরন উল্লেখপূর্বক উক্তিটি বিশ্লেষণ করো।",
          "explanation": "বাবু মিয়ার খামারটি একমালিকানা সংগঠন, যা কর্মসংস্থান সৃষ্টিতে গুরুত্বপূর্ণ অবদান রাখছে। একমালিকানা সংগঠনের মালিক একজন এবং তিনিই সব দায় বহন ও মুনাফা ভোগ করেন। বিশ্বে সবচেয়ে বেশি একমালিকানা সংগঠন দেখা যায়। কর্মসংস্থান সৃষ্টিতে এর ভূমিকা অনেক বেশি। বাবু মিয়া একজন শিক্ষিত যুবক। তিনি নিজ এলাকায় একটি দুগ্ধ খামার স্থাপন করেছেন। তার খামারের মালিক তিনি একাই। তাই এটি একটি একমালিকানা সংগঠন। তিনি খামারে ২০ জন লোক নিয়োগ দিয়েছেন। তার খামারে উৎপাদিত দুধের চাহিদা বেড়ে যাওয়ায় তিনি ব্যাংক থেকে ঋণ নিয়ে আরও ৪০ জন লোক নিয়োগ দেন। বাবু মিয়ার খামারের মাধ্যমে প্রথমত তার নিজের কর্মসংস্থান হয়েছে। পাশাপাশি তিনি ২০ জনের কাজের ব্যবস্থা করেছেন। পরে আবার ব্যাংক থেকে ঋণ নিয়ে ব্যবসায় সম্প্রসারণ করে আরও ৪০ জন লোক নিয়োগ করেছেন। বেকার সমস্যায় জর্জরিত সমাজে ৬০ জন লোকের কাজের ব্যবস্থা করা খুবই ইতিবাচক। তাই বলা যায়, বাবু মিয়ার খামার অর্থাৎ একমালিকানা সংগঠনটি কর্মসংস্থান সৃষ্টিতে গুরুত্বপূর্ণ অবদান রাখছে"
        }
      ]
    },
    {
      "number": "4",
      "uddipok": "নিচের চিত্রটি দেখো এবং প্রশ্নগুলোর উত্তর দাও।",
      "tag": "VNSC 23",
      "sub_questions": [
        {
          "label": "ক",
          "question": "উদ্যোক্তা কী?",
          "explanation": "যে ব্যক্তি বা প্রতিষ্ঠান একটি নতুন ব্যবসায় গঠন করে এবং সাফল্যের দ্বারপ্রান্তে নিয়ে যাওয়ার লক্ষ্যে উদ্যোগ নেয় তাকেই উদ্যোক্তা বলে।"
        },
        {
          "label": "খ",
          "question": "\"শ্রম জীবন্ত উপাদান\"- ব্যাখ্যা করো।",
          "explanation": "মানুষের শারীরিক, মানসিক এবং বুদ্ধিবৃত্তিক কর্মপ্রচেষ্টা, যার দ্বারা আয় উপার্জন করা হয় তাকে শ্রম বলে। উৎপাদনের উপকরণসমূহ সুষ্ঠুভাবে ব্যবহার এবং উৎপাদন কাজ 'পরিচালনার জন্য শ্রম ব্যবহৃত হয়। এটি ছাড়া উৎপাদনের অন্যান্য উপকরণ অব্যবহৃত অবস্থায় থাকে। শ্রম উৎপাদনের উপকরণগুলোকে জীবন্ত ও সক্রিয় করে তোলে। তাই শ্রম হলো জীবন্ত উপাদান।"
        },
        {
          "label": "গ",
          "question": "উদ্দীপকের চিত্রে খালি ঘরে সঠিক শব্দ বসিয়ে চিত্রটি সম্পূর্ণ করো এবং উত্ত শব্দটি ব্যাখ্যা করো।",
          "explanation": "উদ্দীপকের মূলধন গঠনের পর্যায়সমূহের চিত্রে 'আর্থিক সঞ্চয় সংগ্রহ ও ঋণদান' শব্দগুচ্ছ বসবে। মূলধন গঠনের তৃতীয় পর্যায় হলো আর্থিক সঞ্চয় সংগ্রহ ও ঋণদান। একটি দেশে বিচ্ছিন্নভাবে ছড়িয়ে থাকা ক্ষুদ্র সঞ্চয়গুলো ব্যাংক ও বিমা প্রতিষ্ঠানসমূহ সংগ্রহ করে। পরবর্তীতে এ সংগৃহীত সঞ্চয় প্রতিষ্ঠানসমূহ উৎপাদন বা উদ্যোক্তাদের ঋণ দেয়। মূলধন গঠনের প্রথম ও দ্বিতীয় পর্যায় হলো আয় ও আর্থিক সঞ্চয় সৃষ্টি। একটি দেশে সৃষ্ট বিভিন্ন প্রকার সঞ্চয়গুলো ক্ষুদ্র ও বিচ্ছিন্নভাবে অবস্থান করে। ব্যাংক, বিমা কোম্পানি ও বিভিন্ন আর্থিক প্রতিষ্ঠান মূলধন গঠনের তৃতীয় ধাপে এ সঞ্চয় সংগ্রহ করে। পরবর্তীতে উদ্যোক্তাদের তা ঋণ হিসেবে দেয়। সঞ্চয় তখনই মূলধনে রূপান্তরিত হয়, যখন উদ্যোক্তা বা উৎপাদকরা ঐ সঞ্চয় বিনিয়োগ করে। আর এভাবেই একটি দেশে মূলধন গঠিত হয়। এ কারণে আর্থিক সঞ্চয় সংগ্রহ ও ঋণদানে ব্যাংক ও বিমা প্রতিষ্ঠানসমূহ গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "উদ্দীপকের চিত্রটি কীসের চিত্র বলে তুমি মনে করো? তোমার উত্তরের পক্ষে যুক্তি দিয়ে চিত্রটি বিশ্লেষণ করো।",
          "explanation": "আমি মনে করি, উদ্দীপকের চিত্রটি হলো মূলধন গঠনের পর্যায়সমূহের চিত্র। একটি নির্দিষ্ট সময়ে একটি দেশ তার মূলধনের যে বৃদ্ধি সাধন করে, তাই উক্ত সময়ের মূলধন। মূলধন চারটি পর্যায়ের মাধ্যমে গঠিত হয়। পর্যায়গুলো হলো- আয়, আর্থিক সঞ্চয় সৃষ্টি, সপ্তয় সংগ্রহ ও ঋণদান এবং আর্থিক সঞ্চয়কে মূলধনে রূপান্তর। উদ্দীপকে একটি চক্রাকার চিত্র দেওয়া হয়েছে। এক্ষেত্রে প্রথমে 'আয়' থেকে 'আর্থিক সঞ্চয় সৃষ্টি' হয়। পরবর্তীতে এ 'সঞ্চয় সংগ্রহ ও ঋণদান' করা হয়। শেষে এ সঞ্চয় 'মূলধন' হিসেবে আবর্তিত হয়। পরবর্তীতে এ মূলধন থেকেই 'আয়' হয় এবং চক্রাকারে এ প্রক্রিয়া চলতে থাকে। চিত্রে উল্লিখিত বিষয়গুলো মূলধন গঠনের পর্যায়সমূহের সাথে সামঞ্জস্যপূর্ণ। মূলধন গঠনের প্রথম পর্যায় হলো 'আয়'। আয় যত বেশি হবে মূলধনও তত বেশি হবে। এ আয় থেকেই ব্যক্তিগত সঞ্চয় সৃষ্টি হয়। এ সঞ্চয় তিনটি বিষয়ের ওপর নির্ভরশীল, যথা: সঞ্চয়ের সামর্থ্য, সঞ্চয়ের ইচ্ছা ও বিনিয়োগের সুযোগ-সুবিধা। পরবর্তীতে এ ব্যক্তিগত সঞ্চয়গুলো ব্যাংক ও বিভিন্ন আর্থিক প্রতিষ্ঠানের মাধ্যমে একত্রিত হয়। একত্রিত এ -সঞ্চয় উদ্যোক্তাদের ঋণ দেওয়া হয়। এ ঋণ উদ্যোক্তারা মূলধন হিসেবে ব্যবসায়ে বিনিয়োগ করে। এ বিনিয়োগ থেকে পরবর্তীতে আয় হয় এবং এ প্রক্রিয়া চলমান থাকে। তাই বলা যায়, উদ্দীপকে দেওয়া চিত্রটি মূলধন গঠনের পর্যায়সমূহকে নির্দেশ করে।"
        }
      ]
    },
    {
      "number": "5",
      "uddipok": "রাজশাহীর কুঠি বাড়ি এলাকায় ১০ জন যুবক খাঁটি গুড় ও আম বাজারজাতকরণের সিদ্ধান্ত নেয়। এ লক্ষ্যে, সেই এলাকায় খেজুর গাছসমূহ লিজ নেয়। শীত মৌসুমে রস সংগ্রহ করে তাদের নিজস্ব কারখানায় গুড় তৈরি করে। টাটকা ও সুস্বাদু হওয়ায় তাদের উৎপন্ন খেজুর গুড়ের সুনাম সারাদেশে ছড়িয়ে পড়ে। এ প্রতিষ্ঠানের সফলতায় আশপাশের ব্যবসায়ীরা অনুরূপ কারখানা গড়ে তুলতে উৎসাহী হচ্ছে।",
      "tag": "VNSC 23",
      "sub_questions": [
        {
          "label": "ক",
          "question": "বিক্রয়োত্তর সেবা কী?",
          "explanation": "পণ্য বিক্রির পর তা মেরামত বা পরিবর্তনের যে সুবিধা ক্রেতা বা ভোক্তাদের দেওয়া হয় তাকে বিক্রয়োত্তর সেবা বলে।"
        },
        {
          "label": "খ",
          "question": "লোভনীয় পণ্যের ধারণাটি ব্যাখ্যা করো।",
          "explanation": "যে পণ্য দেখে ক্রেতা তাৎক্ষণিকভাবে তা কেনার প্রয়োজন অনুভব করে তাকে লোভনীয় পণ্য বলে। লোভনীয় পণ্য হলো এক ধরনের সুবিধা পণ্য। এরূপ কেনার জন্য তেমন কোনো পূর্বপরিকল্পনার প্রয়োজন হয় না। এটি কেনার ক্ষেত্রে ক্রেতারা ব্যক্তিগত উৎসাহ এবং আবেগকে প্রাধান্য দিয়ে থাকে। ম্যাগাজিন, খেলনা, ফুলদানি, আইসক্রিম, রসগোল্লা প্রভৃতি হলো। লোভনীয় পণ্যের উদাহরণ।"
        },
        {
          "label": "গ",
          "question": "উদ্দীপকে উল্লিখিত ব্যবসায়টি কোন খাতের অন্তর্ভুক্ত? ব্যাখ্যা করো।",
          "explanation": "রাজশাহীর কুঠি বাড়ি এলাকার ১০ জন যুবকের ব্যবসায়টি শিল্প খাতের অন্তর্ভুক্ত। প্রাকৃতিক সম্পদের রূপগত উপযোগ সৃষ্টির সাথে জড়িত খাত হলো শিল্প খাত। এ খাতের মাধ্যমে প্রকৃতি থেকে প্রাপ্ত কাঁচামালকে ব্যবহারযোগ্য • নতুন পণ্যে পরিণত করা হয়। কুটির শিল্প, বস্ত্রশিল্প, খনিজ সম্পদ আহরণ, বিদ্যুৎ উৎপাদন, নির্মাণ প্রভৃতি শিল্প খাতের অন্তর্ভুক্ত। রাজশাহীর কুঠি বাড়ির ১০ জন যুবক খাঁটি গুড় ও আম বাজারজাতকরণের সিদ্ধান্ত নেয়। এজন্য তারা এলাকার খেজুর গাছসমূহ লিজ নেয়। তারা শীত মৌসুমে এসব গাছ থেকে খেজুরের রস সংগ্রহ করে। পরবর্তীতে রস প্রক্রিয়াজাত করে গুড় তৈরি করে। এক্ষেত্রে তারা খেজুরের রস তাপ দিয়ে ঘন করা হিমায়িতকরণ প্রভৃতি কাজগুলো করে খেজুরের রসের রূপ বা আকৃতি পরিবর্তন করে। এর মাধ্যমে গুড় তৈরি হয়। এভাবে রূপগত উপযোগ সৃষ্টি ও প্রক্রিয়াকরণের মাধ্যমে পণ্য উৎপাদন শিল্প খাতের পর্যায়ে পড়ে। তাই বলা যায়, উদ্দীপকের ব্যবসায়টি শিল্প খাতের আওতাভুক্ত।"
        },
        {
          "label": "ঘ",
          "question": "'মানসম্মত দ্রব্য উৎপাদনের মাধ্যমেই উদ্দীপকের প্রতিষ্ঠানটি সফলতা অর্জন করেছে'- তুমি কি একমত? মতামত দাও।",
          "explanation": "আমি মনে করি, মানসম্মত দ্রব্য উৎপাদনের মাধ্যমেই উদ্দীপকের ব্যবসায়টি সফলতা অর্জন করেছে। মানসম্মত পণ্য হলো কোনো পণ্যের গুণগত বৈশিষ্ট্য যা ক্রেতাদের আকৃষ্ট করে। এক্ষেত্রে ক্রেতারা পণ্যে যে গুণাগুণ প্রত্যাশা করে, তা পাওয়া গেলেই পণ্যটিকে মানসম্মত বলা যায়। মানসম্মত পণ্য ক্রেতাসন্তুষ্টি সৃষ্টি করে ও প্রতিষ্ঠানের বিক্রি বাড়ায়। রাজশাহীর কুঠি বাড়ি এলাকার কয়েকজন যুবক খাঁটি গুড় বাজারজাতকরণের সিদ্ধান্ত নেয়। তাই তারা এলাকার খেজুর গাছ থেকে সময়মতো রস সংগ্রহ করে। পরবর্তীতে এ রস দিয়ে নিজস্ব কারখানায় গুড় তৈরি করে। টাটকা ও সুস্বাদু হওয়ায় তাদের উৎপাদিত খেজুর গুড়ের সুনাম সারা দেশে ছড়িয়ে পড়ে। গুড়ের মান ভালো হওয়ার কারণেই মূলত তাদের এ জনপ্রিয়তা। বর্তমান সময়ে ক্রেতারা পণ্যমানের বিষয়ে আপোষহীন। এ কারণেই রাজশাহীর যুবকদের প্রতিষ্ঠানটি গুড় উৎপাদনের ক্ষেত্রে মানকে গুরুত্ব দেয়। তারা গুড় উৎপাদনে কোনো কেমিক্যাল বা ক্ষতিকর উপাদান মেশায়নি। ফলে ক্রেতারা মানসম্মত পণ্য পেয়েছে। এতে সর্বোচ্চ ক্রেতাসন্তুষ্টি অর্জিত হয়েছে। আর সন্তুষ্ট ক্রেতারা নতুন ক্রেতা সৃষ্টিতে সাহায্য করেছে। ফলে প্রতিষ্ঠানটির বিক্রি বেড়ে যায় ও তারা সফলতা পায়। তাই বলা যায়, মানসম্মত পণ্য উৎপাদনের কারণেই কুঠি বাড়ির প্রতিষ্ঠানটি ব্যবসায় সফলতা অর্জন করে।"
        }
      ]
    },
    {
      "number": "6",
      "uddipok": "ডা. আলম একজন চক্ষুরোগ বিশেষজ্ঞ। তিনি অত্যাধুনিক লেজার ট্রিটমেন্ট মেশিন কেনার উদ্দেশ্যে ৭ দিন সিঙ্গাপুরে অবস্থান করেন। উত্ত দিনগুলোতে অনেক রোগী এসে তার সেবা না পেয়ে ফিরে যান। ডা. আলম দেশে ফিরে তার উন্নত লেজার মেশিনে চক্ষু চিকিৎসা করে আগের তুলনায় অনেক ভালো মানের সেবা প্রদান করায় রোগীরা সন্তুষ্ট।",
      "tag": "VNSC 23",
      "sub_questions": [
        {
          "label": "ক",
          "question": "মান নিয়ন্ত্রণ কী?",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদন হচ্ছে কিনা তা তদারকি করার প্রক্রিয়াকে মান নিয়ন্ত্রণ বলে।"
        },
        {
          "label": "খ",
          "question": "সেবার নশ্বরতা বলতে কী বোঝায়?",
          "explanation": "সেবার নশ্বরতা বলতে সেবার ক্ষণস্থায়িত্বকে বোঝায়। সেবা হলো কোনো কাজ বা সুবিধা, যা স্পর্শ করা যায় না কিন্তু মানুষের প্রয়োজন এবং অভাব মেটায়। একে ভবিষ্যতের জন্যে সংরক্ষণ করা যায় না। আবার এর চাহিদা অতি দ্রুতই পরিবর্তন হয়। তাছাড়া সেবার চাহিদা তাৎক্ষণিকভাবে পরিবর্তন হয় বলে সেবা আগে থেকে প্রস্তুত করে রাখা সম্ভব হয় না। এসব কারণে সেবাকে নম্বর বলা হয়।"
        },
        {
          "label": "গ",
          "question": "উদ্দীপকে প্রাথমিক পর্যায়ে সেবার কোন বৈশিষ্ট্য ফুটে ওঠেছে? ব্যাখ্যা করো।",
          "explanation": "ডা: আলমের চেম্বারে চিকিৎসা সেবা বন্ধ রাখার মাধ্যমে সেবার অবিচ্ছিন্নতা বৈশিষ্ট্যটি প্রকাশ পেয়েছে। সেবাকে সেবাদানকারী থেকে আলাদা করা যায় না। অর্থাৎ, সেবাদানকারী ও সেবা একই সাথে অবস্থান করে। সেবা দিতে হলে সেবাদানকারীকে অবশ্যই সেবাপ্রদানের স্থান বা সেবাগ্রহীতার কাছে যেতে হবে। তাই সেবাগ্রহীতা ও সেবা দানকারী একে অপরের সাথে ওতপ্রোতভাবে জড়িত। ডা. আলম একজন চক্ষু বিশেষজ্ঞ। তিনি তার চেম্বারে চোখের বিভিন্ন সার্জারি করেন। সম্প্রতি তিনি লেজার ট্রিটমেন্ট মেশিন কেনার জন্য সিঙ্গাপুরে যান। এজন্য তার চেম্বার এক সপ্তাহের জন্য বন্ধ রাখা হয়। ফলে রোগীরা তাদের কাঙ্ক্ষিত সেবা নিতে পারেনি। এখানে রোগীরা হলো সেবাগ্রহীতা ও ডা. আলিম হলো সেবাদাতা। সেবাদাতার অনুপস্থিতিতে সেবাগ্রহীতা সেবা পাবে না। অর্থাৎ, সেবাও সেবাদাতা অবিচ্ছিন্ন। এখানে সেবার অবিচ্ছিন্নতা বৈশিষ্ট্যটির বহিঃপ্রকাশ ঘটেছে। তাই বলা যায়, চেম্বার বন্ধ থাকায় সেবার অবিচ্ছিন্নতা বৈশিষ্ট্যটি প্রকাশ পায়।"
        },
        {
          "label": "ঘ",
          "question": "রোগীদের সন্তুষ্টির কারণ উৎপাদন ব্যবস্থাপনায় ঐতিহাসিক পটভূমি উল্লেখপূর্ব বিশ্লেষণ করো।",
          "explanation": "উৎপাদন ব্যবস্থাপনার আধুনিক যুগের অটোমেশন প্রযুক্তি ব্যবহারের কারণেই ডা. আলমের রোগীরা সন্তুষ্ট হয়। দ্বিতীয় বিশ্বযুদ্ধের পর থেকেই উৎপাদন ব্যবস্থাপনার আধুনিক যুগের শুরু হয়। এ পর্যায়ে উৎপাদন ব্যবস্থাপনায় নতুন ধারণা, তত্ত্ব ও কৌশল প্রয়োগ করা হয়। তাছাড়া কম্পিউটার ও অটোমেশন প্রযুক্তির মাধ্যমে পণ্য উৎপাদন বা সেবা দেওয়া হয়। ডা. আলম একজন চক্ষুরোগ বিশেষজ্ঞ। তিনি অত্যাধুনিক লেজার ট্রিটমেন্ট মেশিন কেনার জন্য ৭ দিন সিঙ্গাপুরে অবস্থান করেন। পরবর্তীতে দেশে ফিরে লেজার মেশিনে চক্ষু চিকিৎসা শুরু করেন। ফলে রোগীরা সন্তুষ্ট হয়। লেজার মেশিন একটি উন্নত প্রযুক্তিসম্পন্ন পণ্য। উৎপাদন ব্যবস্থাপনার আধুনিকায়নে নতুন প্রযুক্তিসম্পন্ন পণ্যের আগমন ঘটেছে। তাই ডা. আলম লেজার মেশিন কেনেন। এতে হাতের স্পর্শ ছাড়াই স্বয়ংক্রিয়ভাবে চোখের অপারেশন করা যায়। ফলে কাটা-ছেঁড়া ছাড়াই অপারেশন করা যায়। আর লেজার মেশিনে চক্ষু চিকিৎসা কম সময়সাপেক্ষ। এ কারণে আধুনিক সেবা পেয়ে ক্রেতারা সন্তুষ্ট হয়। তাই বলা যায়, উদ্দীপকের রোগীরা উৎপাদন ব্যবস্থাপনার আধুনিক যুগের প্রযুক্তির সাহায্যে চিকিৎসা করায় সন্তুষ্ট হয়।"
        }
      ]
    },
    {
      "number": "7",
      "uddipok": "নিচের চিত্রটি দেখো এবং প্রশ্নগুলোর উত্তর দাও।",
      "tag": "VNSC 23",
      "sub_questions": [
        {
          "label": "ক",
          "question": "ক্রিয়াগত ডিজাইন কী?",
          "explanation": "যে পণ্য ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয় তাকে ক্রিয়াগত ডিজাইন বলে।"
        },
        {
          "label": "খ",
          "question": "\"নান্দনিক ডিজাইন পণ্যের প্রতি ক্রেতার আকর্ষণ বৃদ্ধি করে\"- ব্যাখ্যা করো।",
          "explanation": "নান্দনিক ডিজাইনের ক্ষেত্রে পণ্যের মানকে গুরুত্ব না দিয়ে ক্রেতাদের কাছে পণ্যটিকে আকর্ষণীয় করে তোলার চেষ্টা করা হয়। -এক্ষেত্রে পণ্যের মান আগের মতো রেখে পণ্যের রং, স্টাইল ও বাহ্যিক ডিজাইনের পরিবর্তন করা হয়। দীর্ঘদিন ধরে বাজারে প্রচলিত পণ্যের আকার-আকৃতি, রং, গন্ধ প্রভৃতির সাথে পরিচিত হতে এক সময় ক্রেতাদের মধ্যে একঘেয়েমি চলে আসে। নান্দনিক ডিজাইন করার ফলে পণ্যটি নতুনভাবে ক্রেতাদের আকৃষ্ট করতে পারে। এভাবে নান্দনিক ডিজাইন পণ্যের বিক্রি বাড়াতে সহায়তা করে।"
        },
        {
          "label": "গ",
          "question": "উদ্দীপকের চিত্রে খালি ঘরে কী বসালে চিত্রটি সম্পূর্ণ হবে? ব্যাখ্যা করো।",
          "explanation": "উদ্দীপকের পণ্য ডিজাইনের পর্যায়ের চিত্রে খালি ঘরে 'পরীক্ষামূলক উৎপাদন' বসালে চিত্রটি সম্পূর্ণ হবে। পণ্য ডিজাইনের 'পরীক্ষামূলক উৎপাদন' পর্যায়ে নতুন ডিজাইন অনুযায়ী পণ্য উৎপাদন করা যাবে কি না তা যাচাই-বাছাই করা হয়। এ পর্যায়ে স্বল্প পরিমাণে পণ্য উৎপাদন করা হয়। পরীক্ষামূলক উৎপাদনের ফলাফল ইতিবাচক হলে চূড়ান্তভাবে পণ্য উৎপাদন করা হয়। পণ্য ডিজাইনের প্রথম তিনটি পর্যায় যথাক্রমে উদ্যোগ গ্রহণ, ধারণা উন্নয়ন ও সামর্থ্য বিশ্লেষণ। এগুলোর কোনো পর্যায়েই পণ্য উৎপাদিত হয় না। সামর্থ্য বিশ্লেষণের পর পণ্য ডিজাইনের চতুর্থ পর্যায় পরীক্ষামূলক উৎপাদনে প্রতিষ্ঠান তার সামর্থ্য অনুযায়ী পরীক্ষামূলকভাবে পণ্য উৎপাদন করে। এ পর্যায়ে প্রথমবারের মতো পণ্য উৎপাদনের চেষ্টা করা হয়। এক্ষেত্রে সাধারণত অল্প পরিমাণে পণ্য উৎপাদিত হয়। পণ্য উৎপাদনে কোনো সমস্যা হচ্ছে কি না, ক্রেতারা পণ্য পছন্দ করেছে কি না তা এ পর্যায়ে দেখা হয়। ফলাফল ইতিবাচক হলেই প্রতিষ্ঠান চূড়ান্তভাবে পণ্য উৎপাদন করে। তাই বলা যায়, উদ্দীপকের চিত্রে চূড়ান্ত উৎপাদনের আগের খালি ঘরে 'পরীক্ষামূলক উৎপাদন' শব্দগুচ্ছ বসবে।"
        },
        {
          "label": "ঘ",
          "question": "উদ্দীপকের চিত্রটি কীসের চিত্র তা উল্লেখপূর্বক চিত্রটি বাংলাদেশের প্রেক্ষাপটে বর্ণনা দাও।",
          "explanation": "উদ্দীপকের চিত্রটি পণ্য ডিজাইনের পর্যায়সমূহের চিত্র যা বাংলাদেশের সব স্তরেই পণ্য ডিজাইনের ক্ষেত্রে কম-বেশি অনুসরণ করা হয়। পণ্য ডিজাইন একটি ধারাবাহিক এবং পর্যায়ক্রমিক কাজ। এক্ষেত্রে প্রথমে উদ্যোগ গ্রহণের পর ধারণা উন্নয়ন করা হয়। পরবর্তীতে সামর্থ্য বিশ্লেষণের মাধ্যমে পরীক্ষামূলকভাবে পণ্য উৎপাদন করা হয়। সবশেষে চূড়ান্তভাবে পণ্য উৎপাদিত হয়। পণ্য ডিজাইনের ক্ষেত্রে একটি সুনির্দিষ্ট প্রক্রিয়া ও পদ্ধতি অনুসরণ করা হয়। এজন্য প্রতিষ্ঠানকে প্রথমে প্রয়োজনীয় উদ্যোগ নিতে হয়। পরবর্তীতে বাজার জরিপের মাধ্যমে ধারণা উন্নয়ন করতে হয়। এ পর্যায়ে সংগৃহীত ধারণার আলোকে প্রতিষ্ঠানের সামর্থ্য বিশ্লেষণ করতে হয়। পরবর্তীতে পরীক্ষামূলকভাবে পণ্য উৎপাদন করা হয়। পরীক্ষামূলক উৎপাদনের ফলাফল ইতিবাচক হলে চূড়ান্তভাবে পণ্য উৎপাদন করা হয়। এ পুরো প্রক্রিয়াই উদ্দীপকের চিত্রে দেওয়া হয়েছে। তাই উদ্দীপকের চিত্রটি হলো পণ্য ডিজাইনের পর্যায়সমূহের চিত্র। বাংলাদেশে শিল্পে উৎপাদিত পণ্য ও ভোগ্য পণ্য উৎপাদনের ক্ষেত্রে পণ্য ডিজাইনের অনুসরণ করা হয়। তবে সবক্ষেত্রে এ পর্যায়সমূহ অনুসরণ করা হয় না। যেমন: কোনো বিশেষ উপলক্ষ কিংবা ঋতুভেদে পণ্য ডিজাইনের ক্ষেত্রে এ পর্যায়সমূহ মানা হয় না। তবে বয়স বা মানের ভিত্তিতে পণ্য ডিজাইনের ক্ষেত্রে সাধারণত এ পর্যায়সমূহ অনুসরণ করা হয়। আবার নির্মাণ শিল্প বা আবাসনের ক্ষেত্রে এ পর্যায়সমূহ অনুসরণ করা হয় না। তবে বাংলাদেশে পণ্য ডিজাইনের প্রতি ক্ষেত্রেই এ পর্যায়সমূহ অনুসরণ করা উচিত। কেননা এতে উত্তম ডিজাইনের মানসম্মত পণ্য উৎপাদন করা সম্ভব হবে।"
        }
      ]
    },
    {
      "number": "8",
      "uddipok": "জনাব জুবায়ের সাহেব তার বাসার জন্য কয়েক বছর আগে | একটি ফ্রিজ কিনেছিলেন। কেনার সময় বিক্রেতা প্রতিষ্ঠানের সাথে জুবায়ের সাহেবের এ মর্মে চুক্তি ছিল যে, পাঁচ বছরের মধ্যে বিক্রয়কৃত পণ্যের কোনো সমস্যা দেখা দিলে বিক্রেতা প্রতিষ্ঠান নিজ দায়িত্বে তা মেরামত করে দিবে। দুই বছর যেতেই ফ্রিজটির ত্রুটি পরিলক্ষিত হলো এবং চুক্তি অনুযায়ী তারা তা সময়মতো মেরামত করে দিল। এতে তাদের কিছু খরচ হয়। ফলে জনাব জুবায়ের সাহেব তার ফ্রিজের পূর্বনির্ধারিত মান নিশ্চিতের মাধ্যমে যেমন সন্তুষ্টি অর্জন করেন, তেমনি উক্ত ফ্রিজ কোম্পানির সুনামও বাড়ে ক. বেঞ্চমার্কিং কী ?",
      "tag": "CTG.B 21,VNSC 23",
      "sub_questions": [
        {
          "label": "ক",
          "question": "",
          "explanation": "বাজারে নেতৃত্বদানকারী ফার্মের পণ্য, সেবা ও কার্য প্রক্রিয়া পরিমাপের ধারাবাহিক পদ্ধতিকেই বেঞ্চমার্কিং বলে।"
        },
        {
          "label": "খ",
          "question": "",
          "explanation": "মান ব্যবস্থাপনা হলো মানসম্মত পণ্য বা সেবা তৈরি ও সরবরাহের মাধ্যমে ক্রেতাসন্তুষ্টি অর্জন করা, অপচয় কমিয়ে মুনাফা বাড়ানো এবং নতুন ক্রেতা তৈরি করা। মান ব্যবস্থাপনায় সর্বোত্তম বৈশিষ্ট্যের পণ্য উৎপাদনের চেষ্টা করা হয়। মানসম্পন্ন পণ্য নতুন ক্রেতা তৈরি করে। এতে প্রতিষ্ঠানের বিক্রি বাড়ে । তাছাড়া মান ব্যবস্থাপনায় উৎপাদনশীলতা বাড়ানোর চেষ্টা করা হয়। এতে অপচয় কমে এবং প্রতিষ্ঠানের মুনাফা বেড়ে যায়। তাই বলা যায়, মান ব্যবস্থাপনা মুনাফা বাড়ায়।"
        },
        {
          "label": "গ",
          "question": "",
          "explanation": "পণ্যটি মেরামত করতে প্রতিষ্ঠানটি যে ব্যয় করেছে তা বাহ্যিক ব্যর্থতার ব্যয়ের অন্তর্ভুক্ত। ক্রেতার কাছে পণ্য বিক্রির পর কোনো ত্রুটি ধরা পড়লে ওয়ারেন্টির আওতায় ঐ পণ্য মেরামত সংক্রান্ত যে খরচ হয় সেটিই বাহ্যিক ব্যর্থতার ব্যয়। পণ্যমান খারাপ বা নিম্ন হলে এ ব্যয় বেড়ে যায়। উদ্দীপকে উল্লেখিত জনাব জুবায়ের কয়েক বছর আগে একটি ফ্রিজ কেনেন। কেনার সময় বিক্রেতা প্রতিষ্ঠানের সাথে পাঁচ বছরের চুক্তি করেন যে, পণ্যের কোনো সমস্যা দেখা দিলে প্রতিষ্ঠানটি তা মেরামত করে দিবে। এ ধরনের চুক্তিকে ওয়ারেন্টি বলা হয়ে থাকে। আর জনাব জুবায়েরের কেনা ফ্রিজটি নষ্ট হওয়ায় সেই ওয়ারেন্টির আওতায় প্রতিষ্ঠানটি নিজ খরচে মেরামত করে দেয়। সুতরাং, প্রতিষ্ঠানটির এ ধরনের খরচ বাহ্যিক ব্যর্থতার ব্যয়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "ফ্রিজ কোম্পানির সুনাম বাড়াতে মান নিয়ন্ত্রণ গুরুত্বপূর্ণ ভূমিকা রেখেছে বলে আমি মনে করি। মান নিয়ন্ত্রণের আওতায় পূর্বনির্ধারিত মানের সাথে উৎপাদিত পণ্যের মানের তুলনা করা হয়। এক্ষেত্রে কোনো বিচ্যুতি ঘটলে তা সংশোধন করা হয়। এটি উৎপাদন ক্ষতিও অপচয় কমাতেও সহায়ক। উদ্দীপকের ফ্রিজ বিক্রয়কারী প্রতিষ্ঠানটি পণ্যের ওয়ারেন্টি দিয়ে থাকে। এতে তাদের কিছু অতিরিক্ত খরচ হয়। তবে প্রতিষ্ঠানটির ক্রেতা জুবায়ের | সাহেব তার ত্রুটিপূর্ণ ফ্রিজের মেরামত সুবিধা পেয়ে সন্তুষ্ট হয়। এভাবে ক্রেতা সন্তুষ্টি অর্জনের মাধ্যমে প্রতিষ্ঠানটির সুনাম বেড়ে যায়। ফ্রিজ বিক্রেতা প্রতিষ্ঠানটি পূর্বনির্ধারিত মান অনুযায়ী পণ্য তৈরি ও বিপণন করে থাকে। বিক্রির পর যদি কোনো ত্রুটি বিচ্যুতি পরিলক্ষিত হয় প্রতিষ্ঠানটি তা মেরামতের মাধ্যমে সমাধান করে দেয়। এক্ষেত্রে ক্রেতারা যে ধরনের সমস্যা সম্মুখীন হচ্ছে তা প্রতিষ্ঠানটি জানতে পারছে। এতে তারা পরবর্তী উৎপাদনে এটি মুক্ত ফ্রিজ তৈরির চেষ্টা করতে পারবে। এভাবে প্রতিষ্ঠিত মান বজায় রাখা সম্ভব হয়। আর এ কাজটি হলো মান নিয়ন্ত্রণ। এর মাধ্যমে ভোক্তাদের আস্থা ও বিশ্বাস অর্জন করা সম্ভব হয়েছে। ফলে প্রতিষ্ঠানটির সুনাম ও বিক্রি বেড়ে মুনাফাও বেড়ে যায়। তাই আমি মনে করি, উদ্দীপকে উল্লেখিত ফ্রিজ কোম্পানির সুনাম বাড়াতে মান নিয়ন্ত্রণ গুরুত্বপূর্ণ ভূমিকা রেখেছে ।"
        }
      ]
    },
    {
      "number": "9",
      "uddipok": "মি. তুহিন নওগাঁয় 'মি. ম্যাংগো' নামে একটি আমের জুসের ফ্যাক্টরি গড়ে তোলেন। তাদের উৎপাদিত জুস দেশের বিভিন্ন এলাকায় বিপণন করা হয়। কিন্তু ক্রেতাদের কাছ থেকে তেমন সাড়া না পাওয়ায় মি. তুহিন জুসের মান BSTI এর ল্যাবরেটরিতে পরীক্ষা করলে তা নিম্নমানের বলে বিবেচিত হয়। জুসের মানের যে ত্রুটি-বিচ্যুতি ছিল তারা তা সংশোধনের ব্যবস্থা করে পুনরায় বিপণন কার্যক্রম শুরু করে। জুসের জনপ্রিয়তা বেড়েছে।",
      "tag": "VNSC 23",
      "sub_questions": [
        {
          "label": "ক",
          "question": "বেঞ্চমার্কিং কী?",
          "explanation": "বাজারে নেতৃত্বদানকারী ফার্মের পণ্য, সেবা ও কার্য প্রক্রিয়া পরিমাপের ধারাবাহিক পদ্ধতিকেই বেঞ্চমার্কিং বলে।"
        },
        {
          "label": "খ",
          "question": "BSTI সনদ বলতে কী বোঝায়?",
          "explanation": "পণ্যের মান পরীক্ষা-নিরীক্ষা করে বাজারজাতকরণের অনুমতি হিসেবে BSTI যে দলিল দেয় তাই BSTI সনদ। BSTI দেশীয় পণ্যের মান নিশ্চিতকরণ ও মান সনদ প্রদানকারী প্রতিষ্ঠান। এই প্রতিষ্ঠান প্রদত্ত সনদ কোনো পণ্যেকে বাংলাদেশের বাজারে প্রবেশের সুযোগ করে দেয়। দেশীয় বাজারে ক্রেতারা এই সনদ দেখে পণ্যের গুণগত মান সম্পর্কে নিশ্চিত হয়। বাংলাদেশের উৎপাদিত পণ্যে BSTI সনদ ব্যবহার করা বাধ্যতামূলক।"
        },
        {
          "label": "গ",
          "question": "উদ্দীপকে কোন ধরনের ব্যয়ের কথা বলা হয়েছে তা ব্যাখ্যা করো।",
          "explanation": "উদ্দীপকে মূল্যায়ন ব্যয়ের কথা বলা হয়েছে। পণ্যের নিম্নমানের কারণ নির্ণয় ও ত্রুটি ঠিক করার জন্য প্রতিষ্ঠান মূল্যায়ন ব্যয় করে থাকে। পরিদর্শন পরীক্ষা ও পরিসংখ্যানিক মান নিয়ন্ত্রণ ব্যয় মূল্যায়ন ব্যয়ের অন্তর্গত। এ ব্যয় নিম্নমানের পণ্য উৎপাদনজনিত ব্যয় কমিয়ে মানসম্মত পণ্য উৎপাদনে সহায়তা করে। মি. তুহিন নওগাঁয় একটি আমের জুসের ফ্যাক্টরি গড়ে তোলেন। বিপণনকৃত জুসে তিনি ক্রেতাদের কাছ থেকে তেমন সাড়া পাননি। তাই তিনি BSTI-এর ল্যাবরেটরিতে পণ্যের মান পরীক্ষা করায়। এতে তার জুসের মানে ত্রুটি-বিচ্যুতি ধরা পড়ে। মূলত ত্রুটি বের করার জন্য পণ্য পরীক্ষার ব্যয় হলো এক ধরনের মূল্যায়ন ব্যয়। এ ব্যয় করার ফলে মি. তুহিন পণ্যের ত্রুটি বের করতে পেরেছে। সুতরাং, মি. তুহিন BSTI-এ পণ্য পরীক্ষার জন্য যে খরচ করে তা হলো মূল্যায়ন ব্যয়।"
        },
        {
          "label": "ঘ",
          "question": "\"মি. তুহিনের উৎপাদনের সংশোধনমূলক কার্যক্রম গ্রহণ জনপ্রিয়তা বাড়ার কারণ\"- তুমি কি একমত? মতামত দাও।",
          "explanation": "আমি মনে করি, মি. তুহিনের উৎপাদনে সংশোধনমূলক কার্যক্রম। গ্রহণ তার পণ্যের জনপ্রিয়তা বাড়ার কারণ। নিম্নমানের পণ্য উৎপাদনের কারণে প্রতিষ্ঠানের ব্যয় বেড়ে যায়। সুনির্দিষ্ট কারণ অনুসন্ধান করে সংশোধনমূলক ব্যবস্থা নিলে এ ব্যয় কমানো যায়। তাছাড়া এতে মানসম্পন্ন পণ্য উৎপাদন ও সম্ভব হয়। ফলে প্রতিষ্ঠানের বিক্রি বেড়ে সফলতা অর্জনের পথ সুগম হয়। মি. তুহিনের প্রথমে বিপণনকৃত আমের জুসে ক্রেতারা তেমন সাড়া দেয়নি। তাই তিনি BSTI থেকে পণ্য পরীক্ষা করে জানতে পারেন তার উৎপাদিত জুস ত্রুটিপূর্ণ। তাই তিনি জুসের মানের ত্রুটি সংশোধনের প্রয়োজনীয় ব্যবস্থা নেন। এতে মি. ম্যাংগো জুসটির জনপ্রিয়তা বেড়েছে। মূলত প্রতিরোধমূলক ব্যয় সম্পাদনের মাধ্যমে পণ্য মান উন্নয়ন করা যায়। বর্তমান ক্রেতারা মানের বিষয়ে সচেতন। মানহীন পণ্য ক্রয়ে তারা অনীহা প্রকাশ করে। তাই মি. তুহিন পণ্যের ত্রুটি সংশোধনের ব্যবস্থা নেন। এতে মি. ম্যাংগো জুসটি মানসম্পন্ন পণ্যে রূপান্তরিত হয়। ফলে ক্রেতারা পণ্যটি ভোগে পুনরায় উৎসাহী হয়। এতে ক্রেতাসন্তুষ্টি সৃষ্টি হয়। সন্তুষ্ট ক্রেতারা নতুন ক্রেতা সৃষ্টি করে। এভাবে মি. ম্যাংগো-এর জনপ্রিয়তা বাড়ে। তাই বলা যায়, সংশোধনমূলক কার্যক্রম গ্রহণের মাধ্যমে মি. তুহিন মানসম্মত পণ্য উৎপাদন করেন। আর ক্রেতারা মানসম্মত পণ্য পাওয়ায় মি. ম্যাংগো-এর জনপ্রিয়তা বাড়ে।"
        }
      ]
    },
    {
      "number": "10",
      "uddipok": "জেসমিন প্রিন্ট লি. একটি শাড়ি প্রস্তুতকারী প্রতিষ্ঠান। প্রতিষ্ঠানটি দীর্ঘদিন যাবত দেশীয় বাজারে বিভিন্ন বয়সের উপযোগী শাড়ি সরবরাহ করছে। কিন্তু বিগত কয়েক বছর ক্রেতা চাহিদা ও ফ্যাশন অনুযায়ী শাড়ি উৎপাদন না করায় প্রতিষ্ঠানটির ত্রুটি চিহ্নিতকরণ ও সংশোধনমূলক কার্যক্রমের ব্যয় বাড়ছে। অবস্থার অবনতি ঘটলেও প্রতিষ্ঠানটির উচ্চ ব্যবস্থাপনা পণ্যের মান নিয়ন্ত্রণে তেমন পদক্ষেপ গ্রহণ করেনি।।",
      "tag": "VNSC 23",
      "sub_questions": [
        {
          "label": "ক",
          "question": "ISO-14000 কী?",
          "explanation": "১৯৯৬ সালে ISO পরিবেশগত ব্যবস্থাপনা পদ্ধতিতে এক সেট নতুন মানদণ্ড প্রবর্তন করে, যা ISO-14000 নামে পরিচিত।"
        },
        {
          "label": "খ",
          "question": "\"সার্বিক মান ব্যবস্থাপনা একটি সমন্বিত রূপ”- ব্যাখ্যা করো।",
          "explanation": "ক্রেতা সন্তুষ্টি অর্জন এবং পণ্য মান নিয়ন্ত্রণে কর্মীদের প্রত্যক্ষভাবে সম্পৃক্ত করে ধারাবাহিকভাবে পণ্যের মান উন্নয়নের চেষ্টাকে সার্বিক মান ব্যবস্থাপনা বলে। সার্বিক মান ব্যবস্থাপনায় ক্রেতাদের প্রত্যাশা অনুযায়ী পণ্য বা সেবার নকশা তৈরি ও ধারাবাহিক ভাবে আরও উন্নত করার চেষ্টা করা হয়। বর্তমানে মান নিয়ন্ত্রণ ও মান নিশ্চিতকরণের ক্ষেত্রে সার্বিক মান ব্যবস্থাপনা সর্বাধিক ব্যবহৃত হচ্ছে। তাই এটি হলো মান নিয়ন্ত্রণ ও মান নিশ্চিতকরণের সমন্বিত রূপ।"
        },
        {
          "label": "গ",
          "question": "উদ্দীপকে জেসমিন প্রিন্ট লি. পণ্যের মান নির্ধারণে কোন নীতি অনুসরণ করেছেন? বুঝিয়ে লেখো।",
          "explanation": "জেসমিন প্রিন্ট লি. পণ্যের মান নির্ধারণে 'ক্রেতা সন্তুষ্টি' নীতি অনুসরণ করছে না। মান ব্যবস্থাপনার অন্যতম নীতি হলো মানসম্পন্ন পণ্য সরবরাহের মাধ্যমে ক্রেতা বা ভোক্তার সন্তুষ্টি অর্জন। এক্ষেত্রে ক্রেতার রুচি, চাহিদা, পছন্দ-অপছন্দ প্রভৃতির ভিত্তিতে পণ্যমান নির্ধারণ করা হয়। পরবর্তীতে সে অনুযায়ী মানসম্মত পণ্য উৎপাদন করা হয়। জেসমিন প্রিন্ট লি. দীর্ঘদিন যাবত দেশীয় বাজারে বিভিন্ন বয়সের উপযোগী শাড়ি সরবরাহ করছে। কিন্তু বিগত কয়েক বছর ক্রেতা চাহিদা ও ফ্যাশন অনুযায়ী শাড়ি উৎপাদন করতে পারছে না। ফলে প্রতিষ্ঠানটির ত্রুটি চিহ্নিতকরণ ব্যয় বাড়ছে। মূলত ক্রেতাদের চাহিদা সময়ের সাথে পরিবর্তনশীল। তাই এ চাহিদা মোকাবিলায় প্রতিষ্ঠানকে পণ্যের মান নির্ধারণে সচেতন হতে হয়। কিন্তু প্রতিষ্ঠানটি সেদিকে নজর দেয়নি। ফলে ক্রেতা সন্তষ্টি অর্জিত হয়নি। তাই বলা যায়, জেসমিন প্রিন্ট লি. 'ক্রেতা সন্তুষ্টি' নীতি অনুসরণ করেনি।"
        },
        {
          "label": "ঘ",
          "question": "'প্রতিষ্ঠানে উচ্চ ব্যবস্থাপনার পদক্ষেপ গ্রহণ না করায় মূল্যায়ন ব্যয় বৃদ্ধি পাচ্ছে- তুমি কি একমত? মন্তব্য করো।",
          "explanation": "উচ্চ ব্যবস্থাপনা পদক্ষেপ না নেওয়ায় জেসমিন প্রিন্ট লি.-এর মূল্যায়ন ব্যয় বাড়ছে। নিম্নমানের পণ্য উৎপাদনের কারণ নির্ণয় ও ত্রুটি ঠিক করার জন্য মূল্যায়ন ব্যয় করা হয়। পরিদর্শন, পরীক্ষা ও পরিসংখ্যানিক মান নিয়ন্ত্রণ ব্যয় হলো মূল্যায়ন ব্যয়। এ ব্যয় মানসম্মত পণ্য উৎপাদনে সহায়তা করে। জেসমিন প্রিন্ট লি, শাড়ি উৎপাদনকারী একটি প্রতিষ্ঠান। এটি বিগত কয়েক বছর যাবৎ ক্রেতাদের পছন্দ অনুযায়ী পণ্য উৎপাদনে ব্যর্থ হচ্ছে। ফলে এর ত্রুটি চিহ্নিতকরণ ও সংশোধনমূলক কার্যক্রমের ব্যয় বাড়ছে। উৎপাদন প্রক্রিয়ায় ত্রুটি চিহ্নিতকরণ ও তা দূর করতে সৃষ্ট ব্যয়ই হলো মূল্যায়ন ব্যয়। জেসমিন প্রিন্ট লি.-এর প্রতি বছরই মূল্যায়ন ব্যয় হচ্ছে। উক্ত ব্যবস্থাপনা পণ্যের মান নির্ধারণ ও নিয়ন্ত্রণে তেমন কোনো পদক্ষেপ নেয়নি। এ কারণে মূল্যায়ন ব্যয়ও প্রতিবছর বাড়ছে। উচ্চ ব্যবস্থাপনা চাইলেই পণ্যের মান নির্ধারণ করতে পারতো। তাছাড়া উৎপাদন প্রক্রিয়ার ত্রুটিগুলো দূর করতে প্রতিরোধমূলক ব্যয়ও করতে পারতো। কিন্তু উচ্চ ব্যবস্থাপনা তেমন কোনো পদক্ষেপ নেয়নি। তাই বলা যায়, প্রতিষ্ঠানের উচ্চ ব্যবস্থাপনার পদক্ষেপ গ্রহণের অভাবে মূল্যায়ন ব্যয় ক্রমেই বাড়ছে।"
        }
      ]
    },
    {
      "number": "11",
      "uddipok": "'নিউ গ্রুপ' ফোম উৎপাদন ও বাজারজাতকরণে মান নিয়ন্ত্রণের দেশীয় সংস্থা থেকে নিবন্ধিত একটি প্রতিষ্ঠান। সম্প্রতি প্রতিষ্ঠানটি চীনে ফোম রপ্তানির পরিকল্পনা করে। কিন্তু চীন ফোমের একটি আন্তর্জাতিক সংস্থার মান সনদ দেখতে চায়। এজন্য সংস্থাটি আন্তর্জাতিক সংস্থা থেকে মান সনদ সংগ্রহ করে চীনে ফোম রপ্তানি শুরু করে। এতে প্রতিষ্ঠানটির রপ্তানি কার্যক্রম সম্প্রসারিত হয় এবং বৈদেশিক মুদ্রা অর্জনে সক্ষম হয়।",
      "tag": "VNSC 23",
      "sub_questions": [
        {
          "label": "ক",
          "question": "প্রশিক্ষণ ব্যয় কী?",
          "explanation": "মানসম্মত পণ্য উৎপাদনে কর্মীদের প্রশিক্ষণ দিতে যে ব্যয় হয় তাকে প্রশিক্ষণ ব্যয় বলে।"
        },
        {
          "label": "খ",
          "question": "উৎপাদন ক্ষতি বলতে কী বোঝায়?",
          "explanation": "উৎপাদনের সময় পরিপূর্ণভাবে পণ্য ধ্বংস হলে তাকে উৎপাদন ক্ষতি বলে, যা কোনো অবস্থাতেই উদ্ধারযোগ্য নয়। মেরামতের মাধ্যমে কোনো পণ্যকে পুনরায় ব্যবহার উপযোগী করা সম্ভব হলে সেই পণ্যকে মেরামত করার চিন্তা করা যেতে পারে। কিন্তু উৎপাদন ক্ষতির ক্ষেত্রে পণ্যটি এমনভাবে ক্ষতিগ্রস্ত হয় যে, কোনোভাবেই তা মেরামত করা সম্ভব হয় না। যেমন: বিল্ডিং তৈরির সময় হঠাৎ তা ধসে পড়ে তা কোনো অবস্থাতেই মেরামত করা যায় না। এরূপ অবস্থায় বিল্ডিংটি পুনরায় তৈরি করা হয়। উৎপাদন ক্ষতি কোনো অবস্থাতেই উদ্ধারযোগ্য নয়।"
        },
        {
          "label": "গ",
          "question": "নিউ গ্রুপ দেশীয় কোন সংস্থা থেকে মান সনদ সংগ্রহ করেছে? ব্যাখ্যা করো।",
          "explanation": "'নিউ গ্রুপ' দেশীয় মান নিয়ন্ত্রণকারী সংস্থা বিএসটিআই (BSTI) থেকে মান সনদ সংগ্রহ করেছে। Bangladesh Standards & Testing Institution (BSTI) হলো বাংলাদেশের একমাত্র পণ্য মান নির্ধারণকারী প্রতিষ্ঠান। উৎপাদিত পণ্য ও সেবা পরীক্ষা-নিরীক্ষা করে মানসম্মত অবস্থায় পাওয়া গেলে প্রতিষ্ঠানটি মান সনদ সরবরাহ করে। 'নিউ গ্রুপ' ফোম উৎপাদন ও বিপণনকারী একটি প্রতিষ্ঠান। প্রতিষ্ঠানটি দেশীয় সংস্থা বিএসটিআই থেকে মান সনদ প্রাপ্ত ও নিবন্ধিত। বাংলাদেশে পণ্য বিপণনের ক্ষেত্রে পণ্যের মোড়কে বিএসটিআই-এর লোগো থাকাটা বাধ্যতামূলক। এ লক্ষ্যেই 'নিউ গ্রুপ' তাদের ফোমে বিএসটিআই এর লোগো সংযোগ করে। পণ্য মান পরীক্ষা-নিরীক্ষা করার পরেই বিএসটিআই 'নিউ গ্রুপ' কে পণ্য বাজারজাতকরণের অনুমোদন দিয়েছে। তাই বলা যায়, প্রতিষ্ঠানটি বিএসটিআই থেকে মান সনদ সংগ্রহ করেছে।"
        },
        {
          "label": "ঘ",
          "question": "উদ্দীপকে নিউ গ্রুপের রপ্তানি সম্প্রসারণে আন্তর্জাতিক সংস্থাটির ভূমিকা মূল্যায়ন করো।",
          "explanation": "'নিউ গ্রুপ'-এর রপ্তানি সম্প্রসারণে আন্তর্জাতিক মান নিয়ন্ত্রণকারী সংস্থা ISO-এর ভূমিকা উল্লেখযোগ্য। International Organization for Standardization (ISO) হচ্ছে আন্তর্জাতিক মান নিয়ন্ত্রণকারী সংস্থা। এ সংস্থাটি পণ্যের আন্তর্জাতিক মান নির্ধারণ, সংরক্ষণ ও সরবরাহ সম্পর্কে বিভিন্ন বিষয় মীমাংসা করে। 'নিউ গ্রুপ' ফোম উৎপাদন ও বিপণনকারী একটি প্রতিষ্ঠান। বিএসটিআই কর্তৃক নিবন্ধিত প্রতিষ্ঠানটি সম্প্রতি চীনে ফোম রপ্তানির পরিকল্পনা করে। কিন্তু চীন ফোমের একটি আন্তর্জাতিক মান সংস্থার সনদ দেখতে চায়। এজন্য প্রতিষ্ঠানটি ISO থেকে মান সনদ সংগ্রহ করে চীনে ফোম রপ্তানি শুরু করে। পণ্যের দেশীয় মান ও আন্তর্জাতিক মান সবসময় এক হয় না। বিদেশে পণ্য রপ্তানি করতে হলে পণ্য আন্তর্জাতিক মানের হওয়া আবশ্যক। এক্ষেত্রে ISO পণ্যের আন্তর্জাতিক মান নির্ধারণ ও এ বিষয়ে সার্টিফিকেট দেয়। এজন্যই 'নিউ গ্রুপ' আইএসও এর মান সনদ সংগ্রহ করে চীনে ফোম রপ্তানি শুরু করে। এখন 'নিউ গ্রুপ'-এর ফোম আন্তর্জাতিক মানের। ফলে প্রতিষ্ঠানটি চীন ছাড়াও অন্যান্য দেশে ফোম রপ্তানি করতে পারবে। ক্রেতাদের কাছে প্রতিষ্ঠানটির পণ্যের গ্রহণযোগ্যতাও বেশি হবে। এতে প্রতিষ্ঠানটির ব্যবসায় আরও সম্প্রসারিত হবে। সুতরাং, প্রতিষ্ঠানটির পণ্য রপ্তানি সম্প্রসারণে ISO-এর ভূমিকা তাৎপর্যপূর্ণ।"
        }
      ]
    }
  ]
}