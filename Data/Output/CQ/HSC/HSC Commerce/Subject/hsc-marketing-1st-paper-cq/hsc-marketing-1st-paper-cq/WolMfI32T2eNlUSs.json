{
  "title": "ঢাকা কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মুক্তা বেগম একজন গৃহিণী। প্রতিবছর শীতকালে তিনি হাতেবোনা সোয়েটার তৈরি করে স্থানীয় বাজারে বিক্রি করেন। এজন্য সোয়েটার তৈরির বিভিন্ন উপকরণ স্থানীয় বাজার থেকে ক্রয় করেন। তার তৈরি সোয়েটার মানসম্মত হওয়ায় চাহিদা ব্যপকহারে বৃদ্ধি পায়। এ বর্ধিত চাহিদা পূরণের জন্য তিনি কয়েকজন কর্মী নিয়োগ দেন এবং শহরের বিভিন্ন পোশাকের দোকানে সোয়েটার সরবরাহের সিদ্ধান্ত গ্রহণ করেন।",
      "tag": "DC 24",
      "sub_questions": [
        {
          "label": "ক",
          "question": "সময়গত উপযোগ কী?",
          "explanation": "এক সময়ে উৎপাদিত পণ্য অন্য সময় পর্যন্ত সংরক্ষণ করে মানুষের অভাব পূরণের সৃষ্ট ক্ষমতাকে সময়গত উপযোগ বলে।"
        },
        {
          "label": "খ",
          "question": "মুক্তা বেগম সোয়েটার তৈরির মাধ্যমে কোন ধরনের উপযোগ সৃষ্টি করেন? ব্যাখ্যা করো।",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনের দক্ষতা বাড়লে উৎপাদনশীলতা বাড়ে। প্রতিষ্ঠানে উন্নত কাজের পরিবেশ বিরাজ করলে শ্রমিক-কর্মীরা ভালোভাবে কাজে মনোনিবেশ করতে পারে। ফলে তারা দক্ষতার সাথে উৎপাদন কাজ সম্পন্ন করতে পারে। এভাবে উন্নত কাজের পরিবেশের মাধ্যমে উৎপাদন বাড়ানো সহজ হয়।"
        },
        {
          "label": "গ",
          "question": "'উন্নত পরিবেশের মাধ্যমে উৎপাদনশীলতা বৃদ্ধি পায়'-ব্যাখ্যা করো।",
          "explanation": "মুক্তা বেগম সোয়েটার তৈরির মাধ্যমে রূপগত উপযোগ সৃষ্টি করেন। প্রকৃতি থেকে পাওয়া সম্পদের রূপ বা আকার-আকৃতি পরিবর্তনের মাধ্যমে রূপগত উপযোগ সৃষ্টি করা হয়। এ উপযোগে পণ্যের বস্তুগত ও রাসায়নিক পরিবর্তন ঘটানো হয়। উৎপাদন প্রত্যক্ষভাবে কাঁচামালের রূপগত উপযোগ সৃষ্টিতে নিয়োজিত। উদ্দীপকের মুক্তা বেগম একজন গৃহিণী। তিনি প্রতি বছর শীতকালে হাতেবোনা সোয়েটার তৈরি করে স্থানীয় বাজারে সরবরাহ করেন। সোয়েটার তৈরির বিভিন্ন উপকরণ তিনি স্থানীয় বাজার থেকে কেনেন।' এক্ষেত্রে মুক্তা বেগম সোয়েটার তৈরির বিভিন্ন সরঞ্জাম ব্যবহার করে পশমি সুতার রূপ বা আকার-আকৃতি পরিবর্তনের মাধ্যমে সোয়েটার তৈরি করছেন। আর এতে করে সরাসরি ব্যবহার অনুপযোগী সুতাগুলো মানুষের ব্যবহার উপযোগী সোয়েটারে রূপ নিচ্ছে। এটি রূপগত উপযোগ সৃষ্টির বৈশিষ্ট্যের সাথে সামঞ্জস্যপূর্ণ। তাই বলা যায়, মুক্তা বেগম সোয়েটার তৈরির মাধ্যমে রূপগত উপযোগ সৃষ্টি করেন।"
        },
        {
          "label": "ঘ",
          "question": "উপযোগের ধরন উল্লেখপূর্বক মুক্তা বেগমের সোয়েটার সরবরাহের সিদ্ধান্তের যৌক্তিকতা বিশ্লেষণ করো।",
          "explanation": "মুক্তা বেগমের সোয়েটার সরবরাহের মাধ্যমে স্থানগত উপযোগ সৃষ্টির সিদ্ধান্তটি যৌক্তিক। এক স্থান থেকে অন্য স্থানে পণ্য বা সেবা সরবরাহের মাধ্যমে স্থানগত উপযোগ সৃষ্টি করা হয়। এতে উৎপাদন স্থল থেকে বিভিন্ন অঞ্চলে ছড়িয়ে-ছিটিয়ে থাকা ভোক্তাদের কাছে পণ্য পৌছে যায়। ফলে দূরবর্তী স্থানে অবস্থানকারী ক্রেতারাও পণ্য ভোগের সুযোগ পায়। সাধারণত পরিবহনের মাধ্যমে স্থানগত উপযোগ সৃষ্টি করা হয়। উদ্দীপকের মুক্তা বেগম একজন গৃহিণী। তিনি প্রতি বছর শীতকালে হাতেবোনা সোয়েটার তৈরি করে স্থানীয় বাজারে বিক্রি করেন। তার তৈরি সোয়েটারগুলো মানসম্মত হওয়ায় চাহিদা ব্যাপক হারে বেড়ে যায়। এ বর্ধিত চাহিদা পূরণে তিনি নতুন কর্মী-নিয়োগ করে সোয়েটার উৎপাদন বাড়ানো এরপর শহরের বিভিন্ন পোশাকের দোকানে সরবরাহের সিদ্ধান্ত নেন। এক্ষেত্রে উৎপাদিত পণ্য এক স্থান থেকে অন্য স্থানে পাঠানোর ফলে স্থানগত উপযোগের সৃষ্টি হবে। মুক্তা বেগমের এ সিদ্ধান্তের ফলে তিনি তার উৎপাদিত পণ্যের ন্যায্যমূল্য আদায় করতে পারবেন। পাশাপাশি তিনি বেশি সংখ্যক ক্রেতার কাছে তার পণ্য পৌছে দিতে পারবেন। এতে, তার পণ্যের জনপ্রিয়তা আরও বাড়বে, যা তার ব্যবসায় সম্প্রসারণে সহায়তা করবে। আবার, পোশাক সরবরাহের মাধ্যমে শহরের মানুষের চাহিদা পূরণ হবে এবং মুনাফা অর্জনের সুযোগ সৃষ্টি হবে। পাশাপাশি তার ব্যবসায়ে অনেক মানুষের কর্মসংস্থান হবে। এসব দিক বিবেচনায় সোয়েটার সরবরাহের মাধ্যমে মুক্তা বেগমের স্থানগত উপযোগ সৃষ্টির সিদ্ধান্তটি যৌক্তিক।"
        }
      ]
    },
    {
      "number": "2",
      "uddipok": "জগৎ ফ্যাশন ও শরৎ ফ্যাশন দুটি প্রতিষ্ঠান ২০২০ সালে যথাক্রমে ২০ কোটি ও ২৫ কোটি টাকার পোশাক ইউরোপসহ অন্যান্য দেশে রপ্তানি করে। এদের খরচের বিবরণ নিম্নরূপ: জগৎ ফ্যাশন ব্যয়সমূহ (টাকা) শরৎ ফ্যাশন ব্যয়সমূহ (টাকা) কাঁচামাল ৬,০০,০০,০০০ কাঁচামাল ৮,৪০,০০,০০০ শ্রম ২,০০,০০,০০০ শ্রম ২,০০,০০,০০০ যন্ত্রপাতি ৪,০০,০০,০০০ যন্ত্রপাতি ৬০,০০,০০,০০০ বিবিধ ব্যয় ১০,০০,০০০ বিবিধ ব্যয় ২০,০০,০০০ এককপ্রতি বিক্রয়মূল্য ২৪ এককপ্রতি বিক্রয়মূল্য ২৪ মোট উৎপাদন ২,৫০,০০০ ইউনিট মোট উৎপাদন ২,০০,০০০ ইউনিট প্রতিযোগিতার কারণে এবং প্যাকেজ দাম বেশি হওয়াতে শরৎ ফ্যাশন লাভবান হতে পারছে না। এক্ষেত্রে জগৎ ফ্যাশন বেশ ভালো অবস্থানে আছে।",
      "tag": "DC 24",
      "sub_questions": [
        {
          "label": "ক",
          "question": "উৎপাদন কী?",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে।"
        },
        {
          "label": "খ",
          "question": "স্বত্বগত উপযোগ কীভাবে সৃষ্টি হয়? ব্যাখ্যা করো।",
          "explanation": "পণ্য কেনা-বেচা করে মালিকানা হস্তান্তরের মাধ্যমে স্বত্বগত উপযোগ সৃষ্টি হয়। পণ্য কেনার ফলে পণ্যের নতুন মালিকানার আবির্ভাব ঘটে। আবার বিক্রির ফলে পণ্যের স্বত্ব হস্তান্তরিত হয়। এতে ক্রেতা ও বিক্রেতার মাঝে সুসম্পর্ক তৈরি হয় এবং প্রতিষ্ঠানের লক্ষ্যও অর্জিত হয়। এভাবে মালিকানা পরিবর্তনের মাধ্যমে স্বত্বগত উপযোগ সৃষ্টি হয়।"
        },
        {
          "label": "গ",
          "question": "উদ্দীপকে জগৎ ফ্যাশনের কাঁচামালের উৎপাদনশীলতা নির্ণয় করো।",
          "explanation": "মোট উৎপাদিত পণ্যের মূল্য ও মোট কাঁচামালের মূল্যের অনুপাতই হলো কাঁচামালের উৎপাদনশীলতা। এর সাহায্যে কী পরিমাণ কাঁচামাল ব্যয়ে কতটুকু উৎপাদন করা সম্ভব হচ্ছে তা জানা যায়। উ দ্দীপকে জগৎ ফ্যাশনের ২০২০ সালের, মোট উৎপাদিত পণ্যের মূল্য = ২০,০০,০০,০০০ টাকা কাঁচামালের মূল্য = ৬,০০,০০,০০০ টাকা ∴ \\therefore ∴ জগৎ ফ্যাশনের কাঁচামালের উৎপাদনশীলতা = মোটউৎপাদিতপণ্যেরমূল্য মোটকাঁচামালেরমূল্য \\frac{মোট উৎপাদিত পণ্যের মূল্য}{মোট কাঁচামালের মূল্য} মোটকাঁচামালেরমূল্য মোটউৎপাদিতপণ্যেরমূল্য ​ = ২০ , ০০ , ০০০ ৬ , ০০ , ০০ , ০০০ \\frac{২০,০০,০০০}{৬,০০,০০,০০০} ৬ , ০০ , ০০ , ০০০ ২০ , ০০ , ০০০ ​ = ৩.৩৩ ∴ \\therefore ∴ জগৎ ফ্যাশনের কাঁচামালের উৎপাদনশীলতা হলো ৩.৩৩ (প্রায়)।"
        },
        {
          "label": "ঘ",
          "question": "মোট উৎপাদনশীলতার আলোকে প্রতিষ্ঠান দুটির তুলনামূলক অবস্থা মুল্যায়ন করো।",
          "explanation": "মোট উৎপাদনশীলতা হলো মোট উৎপাদনের মূল্য ও মোট উপকরণের মূল্যের অনুপাত। মোট উৎপাদনশীলতা প্রতিষ্ঠানের অবস্থা ও গতি-প্রকৃতি বুঝতে-সাহায্য করে। আমরা জানি, মোট উৎপাদনশীলতা = মোটউৎপাদনেরমূল্য মোটউপকরণেরমূল্য \\frac{মোট উৎপাদনের মূল্য}{মোট উপকরণের মূল্য} মোটউপকরণেরমূল্য মোটউৎপাদনেরমূল্য ​ ২০২০. সালে জগৎ ফ্যাশনের, মোট উৎপাদনের মূল্য = ২০,০০,০০,০০০ টাকা কাঁচামালের মূল্য = ৬,০০,০০,০০০ টাকা শ্রম বাবদ ব্যয় = ২,০০,০০,০০০ টাকা যন্ত্রপাতির ব্যয় = ৪,০০,০০,০০০ টাকা বিবিধ ব্যয় = ১০,০০,০০০ টাকা ∴ \\therefore ∴ জগৎ ফ্যাশনের মোট উৎপাদনশীলতা = ২ , ০০ , ০০ , ০০০ ( ৬ , ০০ , ০০ , ০০০ + ২ , ০০ , ০০ , ০০০ + ৪ , ০০ , ০০ , ০০০ + ১০ , ০০ , ০০০ ) = \\frac{২,০০,০০,০০০ }{(৬,০০,০০,০০০ + ২,০০,০০,০০০ + ৪,০০,০০,০০০ + ১০,০০,০০০)} = ( ৬ , ০০ , ০০ , ০০০ + ২ , ০০ , ০০ , ০০০ + ৪ , ০০ , ০০ , ০০০ + ১০ , ০০ , ০০০ ) ২ , ০০ , ০০ , ০০০ ​ = ১.৬৫ (প্রায়)। ২০২০ সালে শরৎ ফ্যাশনের, মোট উৎপাদনের মূল্য = ২৫,০০,০০,০০০ টাকা কাঁচামালের মূল্য = ৮,৪০,০০,০০০ টাকা শ্রমের মূল্য = ২,০০,০০,০০০ টাকা যন্ত্রপাতির ব্যয় = ৬,০০,০০,০০০ টাকা বিবিধ ব্যয় = ২০,০০,০০০ টাকা ∴ \\therefore ∴ শরৎ ফ্যাশনের মোট উৎপাদনশীলতা ২৫ , ০০ , ০০ , ০০০ ( ৮ , ৪০ , ০০ , ০০০ + ২ , ০০ , ০০ , ০০০ + ৬ , ০০ , ০০ , ০০০ + ২০ , ০০ , ০০০ ) \\frac{২৫,০০,০০,০০০}{(৮,৪০,০০,০০০ + ২,০০,০০,০০০+ ৬,০০,০০,০০০ + ২০,০০,০০০)} ( ৮ , ৪০ , ০০ , ০০০ + ২ , ০০ , ০০ , ০০০ + ৬ , ০০ , ০০ , ০০০ + ২০ , ০০ , ০০০ ) ২৫ , ০০ , ০০ , ০০০ ​ = ১.৫১ (প্রায়) সুতরাং, জগৎ ফ্যাশনের মোট উৎপাদনশীলতা ১.৬৫। কিন্তু শরৎ ফ্যাশনের মোট উৎপাদনশীলতা ১.৫১, যা জগৎ ফ্যাশনের মোট উৎপাদনশীলতার তুলনায় ০.১৪ কম। এ থেকে বলা যায়, শরৎ ফ্যাশন জগৎ ফ্যাশনের থেকে পিছিয়ে আছে। আর এক্ষেত্রে প্রতিযোগিতায় টিকে থাকতে হলে শরৎ ফ্যাশনকে অবশ্যই তার উৎপাদনের উপকরণগুলোর যথাযথ ব্যবহার নিশ্চিত করতে হবে এবং উৎপাদনশীলতায় ধারাবাহিকতা বজায় রাখতে হবে।"
        }
      ]
    },
    {
      "number": "3",
      "uddipok": "রাজশাহীর আম সুস্বাদু হওয়ায় জনাব হাসান রাজশাহী থেকে আম এনে ঢাকার বিভিন্ন পাইকারি বাজারে সরবরাহ করে থাকেন। এ বছর আমের ফলন বেশি হওয়ায় বাজারে আমের দাম কমে যায়। এ কারণে জনাব হাসান এ বছর জুস উৎপাদনকারী প্রতিষ্ঠানকে আম সরবরাহের সিদ্ধান্ত নেন।",
      "tag": "DC 24",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো পণ্য বা সেবার মধ্যে মানুষের অভাব পূরণের যে ক্ষমতা ও গুণ বিদ্যমান থাকে তাকে ঐ পণ্য বা সেবাসামগ্রীর উপযোগ বলে।"
        },
        {
          "label": "খ",
          "question": "সময়গত উপযোগ কীভাবে সৃষ্টি হয় ব্যাখ্যা করো।",
          "explanation": "পণ্য গুদামজাতকরণের মাধ্যমে সময়গত উপযোগ সৃষ্টি হয়। গুদামজাতকরণের মাধ্যমে নির্দিষ্ট সময় পর্যন্ত পণ্যকে সংরক্ষণ করে রাখা হয়। এতে ঘাটতি মৌসুমে ঐ পণ্য সরবরাহের মাধ্যমে চাহিদা পূরণ করা যায়। এভাবে উৎপাদিত পণ্য নির্দিষ্ট সময় পর্যন্ত গুদামে সংরক্ষণ করে সময়গত উপযোগ সৃষ্টি করা হয়।"
        },
        {
          "label": "গ",
          "question": "জনাব হাসানের প্রাথমিক কাজের মাধ্যমে কোন ধরনের উপযোগ সৃষ্টি হয়? ব্যাখ্যা করো।",
          "explanation": "জনাব হাসানের প্রাথমিক কাজের মাধ্যমে স্থানগত উপযোগ সৃষ্টি হয়। একস্থানে উৎপাদিত পণ্য অন্য স্থানে সরবরাহের মাধ্যমে স্থানগত উপযোগ সৃষ্টি হয়। এর ফলে দূরবর্তী অঞ্চলের ভোক্তারাও পণ্য ভোগের সুযোগ পায়। সাধারণত পরিবহনের মাধ্যমে স্থানগত উপযোগ সৃষ্টি করা হয়। রাজশাহী সুস্বাদু আমের জন্য খুবই বিখ্যাত। তাই সারাদেশে এ অঞ্চলের আমের ব্যাপক চাহিদা। মুনাফা লাভের উদ্দেশ্যে জনাব হাসান রাজশাহী থেকে আম কিনে এনে ঢাকার বিভিন্ন পাইকারি বাজারে সরবরাহ করেন। এতে ঢাকার ক্রেতারা রাজশাহীর আম ভোগ করতে পারে। আর এটি সম্ভব হচ্ছে মূলত পরিবহন ব্যবস্থার সুফলে, যা স্থানগত উপযোগ সৃষ্টির একমাত্র উপায়। তাই বলা যায়, জনাব হাসানের প্রাথমিক কাজের মাধ্যমে স্থানগত উপযোগ সৃষ্টি হয়।"
        },
        {
          "label": "ঘ",
          "question": "আম থেকে জুস উৎপাদনের মাধ্যমে যে উপযোগের সৃষ্টি হয় তার ধরন উল্লেখপূর্বক জনাব হাসানের বর্তমান সিদ্ধান্তের যৌক্তিকতা বিশ্লেষণ করো।",
          "explanation": "আম থেকে জুস উৎপাদনের মাধ্যমে রূপগত উপযোগের সৃষ্টি হয় এবং বর্তমান অবস্থার পরিপ্রেক্ষিতে জনাব হাসানের সিদ্ধান্তটি যৌক্তিক। প্রকৃতি থেকে পাওয়া সম্পদের রূপ বা আকার-আকৃতি পরিবর্তনের মাধ্যমে রূপগত উপযোগ সৃষ্টি করা হয়। এর মাধ্যমে ব্যবহার অনুপযোগী অনেক প্রাকৃতিক সম্পদ ব্যবহার উপযোগী রূপ ধারণ করে। মূলত উৎপাদনের ফলে রূপগত উপযোগের সৃষ্টি হয়। উদ্দীপকের জনাব হাসান একজন আম ব্যবসায়ী। তিনি রাজশাহী থেকে আম কিনে এনে ঢাকায় পাইকারি বাজারগুলোতে সরবরাহ করেন। কিন্তু এ বছর আমের ফলন বেশি হওয়ায় বাজারে আমের দাম কমে যায়। এ কারণে তিনি একটি জুস উৎপাদনকারী প্রতিষ্ঠানকে আম সরবরাহের মাধ্যমে রূপগত উপযোগ সৃষ্টিতে সাহায্য করার সিদ্ধান্ত নেন। বর্তমান পরিস্থিতিতে তার এ সিদ্ধান্তের ফলে জুস উৎপাদনকারী প্রতিষ্ঠানটি নিরবচ্ছিন্নভাবে তার উৎপাদন কাজ চালিয়ে যেতে পারবে। এতে করে জুসের নিয়মিত সরবরাহ বজায় থাকবে। অন্যদিকে, জনাব হাসানও তার বিনিয়োজিত অর্থ দ্রুততম সময়ে উত্তোলন করতে পারবেন। এছাড়া গুদামজাত করতে গিয়ে যে অতিরিক্ত ব্যয় বহন করতে হতো তা থেকেও তিনি রেহাই পাবেন। পাশাপাশি পণ্য পচে যাওয়ার ঝুঁকিও কমবে। - এসব দিক বিবেচনায় নিয়ে বলা যায়, জনাব হাসানের সিদ্ধান্তটি যৌক্তিক।"
        }
      ]
    },
    {
      "number": "4",
      "uddipok": "হাসি ও খুশি দুবোন। নেত্রকোনা শহরে 'ঘরে তৈরি খাবার' নামে একটি রেস্টুরেন্ট চালু করে। তাদের রেস্টুরেন্টের খাবার মান ও পরিষ্কার-পরিচ্ছন্নতা ভোক্তাদের আকৃষ্ট করে। অর্জিত মুনাফা তারা সমানভাবে ভাগ করে নেয়। অল্প সময়ের মধ্যে তারা ব্যবসায়ের সাফল্য অর্জন করে এবং দেশবাসী ব্যাপক পরিচিতি লাভ করে। তাই তারা চিরন্তন অস্তিত্ববিশিষ্ট ব্যবসায় প্রতিষ্ঠান গড়ে তোলার চিন্তাভাবনা করছেন।",
      "tag": "DC 24",
      "sub_questions": [
        {
          "label": "ক",
          "question": "ভূমি কী?",
          "explanation": "সাধারণভাবে ভূমি বলতে ভূপৃষ্ঠের উপরিভাগকে বোঝায়। কিন্তু অর্থনীতির ভাষায় প্রকৃতি, থেকে পাওয়া সব সম্পদকেই ভূমি বলে।"
        },
        {
          "label": "খ",
          "question": "'মূলধন উৎপাদনের উৎপাদিত উপাদান'-ব্যাখ্যা করো।",
          "explanation": "যে সম্পদ কোনো আয় সৃষ্টি করে অথবা আয় উপার্জনে সহায়তা করে তাই মূলধন। উৎপাদনের উপকরণগুলোর মধ্যে মূলধন অন্যতম। মূলধনকে উৎপাদনের উৎপাদিত উপাদান বলার কারণ মূলধন মানুষের শ্রম থেকে উৎপাদিত হয়। এটি বর্তমান ভোগের জন্য ব্যবহৃত না হয়ে অধিকতর উৎপাদনের জন্য পুনরায় উৎপাদন কাজে ব্যবহৃত হয়।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের? ব্যাখ্যা করো।",
          "explanation": "উদ্দীপকের 'ঘরে তৈরি খাবার' নামক প্রতিষ্ঠানটি হলো অংশীদারি ব্যবসায়। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি ব্যবসায় গড়ে তোলে। চুক্তিই এ ব্যবসায়ের মূলভিত্তি। আর এর ভিত্তিতেই অংশীদারদের মধ্যে মুনাফা ও দায়-দায়িত্ব ভাগ হয়ে থাকে। এ ধরনের ব্যবসায়ের স্থায়িত্ব কম হয়ে থাকে। উদ্দীপকে হাসি ও খুশি 'ঘরে তৈরি খাবার' নামক একটি রেস্টুরেন্ট স্থাপন করে। মূলত মুনাফা অর্জনের জন্যই তারা ব্যবসায়টি স্থাপন করে। ব্যবসায়টিতে দুই জনেরই অংশীদারিত্ব আছে। ব্যবসায় থেকে অর্জিত মুনাফা তারা সমানভাবে ভাগ করে নেয়। এ ধরনের ব্যবসায় সাধারণত চুক্তির ভিত্তিতে স্থাপন করা হয়। আর সেই চুক্তি অনুযায়ী তারা মুনাফা ভাগ করে নেয়। এ বৈশিষ্ট্যগুলো অংশীদারি ব্যবসায়ের সাথে সামঞ্জস্যপূর্ণ। সুতরাং, উদ্দীপকে উল্লিখিত প্রতিষ্ঠানটি হলো অংশীদারি ব্যবসায়।"
        },
        {
          "label": "ঘ",
          "question": "হাসি ও খুশির নতুন উদ্যোগের ফলে সৃষ্ট সংগঠনের নাম উল্লেখপূর্বক সিদ্ধান্তটি মূল্যায়ন করো।",
          "explanation": "হাসি ও খুশির নতুন উদ্যোগের ফলে যৌথ মূলধনী কোম্পানি সৃষ্টি হবে, যা অত্যন্ত যৌক্তিক সিদ্ধান্ত। আইনসৃষ্ট, কৃত্রিম ব্যক্তিসত্তার অধিকারী ব্যবসায় সংগঠনই হলো যৌথ মূলধনী কোম্পানি। এটি চিরন্তন অস্তিত্বসম্পন্ন হয়। এছাড়া এটি শেয়ার বিক্রির মাধ্যমে মূলধন গঠন করতে পারে। হাসি ও খুশি নেত্রকোনা শহরে 'ঘরে তৈরি খাবার' নামে একটি অংশীদারি ব্যবসায় গঠন করে। খাবারের মান ভালো ও পরিষ্কার- পরিচ্ছন্ন হওয়ায় এটি জনপ্রিয়তা অর্জন করে। সাফল্য অর্জন করায় তারা চিরন্তন অস্তিত্ববিশিষ্ট ব্যবসায় গড়ার কথা ভাবছে। চিরন্তন অস্তিত্ব হলো যৌথ মূলধনী কোম্পানির একটি প্রধান বৈশিষ্ট্য। এটি আইনসৃষ্ট ও কৃত্রিম ব্যক্তিসত্তার অধিকারী হয়। হাসি ও খুশি যৌথ মূলধনী কোম্পানি স্থাপনের মাধ্যমে শেয়ার বিক্রির সুযোগ পাবে। এতে তারা ব্যবসায় সম্প্রসারণের জন্য পর্যাপ্ত মূলধন যোগান করতে পারবে। ফলে তাদের মুনাফা অর্জনের সুযোগ বাড়বে। অন্যদিকে, এমন প্রতিষ্ঠানে আইন অনুযায়ী পরিচালনা পর্ষদ গঠিত হয়। এতে একাধিক ব্যক্তি জড়িত থাকায় প্রতিষ্ঠানের গুরুত্বপূর্ণ সিদ্ধান্ত নিতে সুবিধা হবে। এ ব্যবসায়ে শেয়ার, মালিকদের দায়ও সীমিত। তাছাড়া এ ধরনের প্রতিষ্ঠান আইন মেনে পরিচালিত হয় বলে বিলুপ্ত বা দেউলিয়া হওয়ার আশঙ্কা কম থাকে। এসব কারণেই আমি মনে করি, হাসি ও খুশির যৌথ মূলধনী কোম্পানি সৃষ্টির সিদ্ধান্তটি অত্যন্ত যৌক্তিক।"
        }
      ]
    },
    {
      "number": "5",
      "uddipok": "বিশ্বনাথ ঘোষ সাভারে একটি দুগ্ধ খামার গড়ে তোলেন। তিনি নিজস্ব পরিবহনের মাধ্যমে ন্যায্যমূল্যে প্রতিদিন ৩০০ লিটার দুধ বিক্রয় করেন। একই এলাকার দরিদ্র শ্রেণির দুধ বিক্রেতারা স্থানীয় দালালদের প্রভাবে দুধের ন্যায্যমূল্য থেকে বঞ্চিত হয়। তাই তারা পারস্পরিক স্বার্থ রক্ষার জন্য একটি সংগঠন গড়ে তোলে। তাদের উৎপাদিত সকল দুধ একত্রিত করে বিশ্বনাথ ঘোষের নিকট বিক্রয় করে লাভবান হয়।",
      "tag": "DC 24",
      "sub_questions": [
        {
          "label": "ক",
          "question": "শ্রমের দক্ষতা কী?",
          "explanation": "কাজের গুণাগুণ বা মান অক্ষুণ্ণ রেখে নির্দিষ্ট সময়ে একজন শ্রমিকের উৎপাদন করার সর্বোচ্চ ক্ষমতাকে শ্রমের দক্ষতা বলে।"
        },
        {
          "label": "খ",
          "question": "\"শ্রমবিভাগ শ্রমিকের দক্ষতা বৃদ্ধি করে\" ব্যাখ্যা করো।",
          "explanation": "সামগ্রিক উৎপাদন প্রক্রিয়ার বিভিন্ন স্তরে শ্রমিকদের যোগ্যতা ও সামর্থ্য অনুসারে তাদের কাজ বণ্টন করে দেওয়ার নামই হলো শ্রমবিভাগ। যে শ্রমিক যে কাজে দক্ষ অথবা যে শ্রমিক যে কাজ করতে পছন্দ করে, তা শ্রমবিভাগের মাধ্যমে বণ্টন করা হয়। এতে শ্রমিকদের কাছ থেকে কাজের সর্বোচ্চ ফল পাওয়া যায়। এভাবে শ্রমিকের দক্ষতা বাড়াতে শ্রমবিভাগ সহায়তা করে।"
        },
        {
          "label": "গ",
          "question": "উদ্দীপকে বিশ্বনাথ ঘোষ কোন ধরনের সংগঠনের মালিক? ব্যাখ্যা করো।",
          "explanation": "বিশ্বনাথ ঘোষ একমালিকানা সংগঠনের মালিক। একমালিকানা ব্যবসায়ে মাত্র একজন মালিক থাকেন। মালিক একাই ব্যবসায়ের জন্য প্রয়োজনীয় মূলধন সরবরাহ করেন। এছাড়া ব্যবসায়ের সমস্ত ঝুঁকি এবং দায় তাকে একাই বহন করতে হয়। আবার মুনাফার ওপরও তার একচ্ছত্র অধিকার থাকে। বিশ্বনাথ ঘোষ একটি দুগ্ধ খামারের মালিক। তিনি নিজস্ব পরিবহনের মাধ্যমে ন্যায্যমূল্যে প্রতিদিন ৩০০ লিটার দুধ বিক্রি করেন। এক্ষেত্রে বিশ্বনাথ ঘোষ তার দুগ্ধ খামারের একক মালিক। তিনি একাই খামার পরিচালনার যাবতীয় কাজ সম্পাদন করেন। এছাড়া প্রতিদিন ন্যায্যমূল্যে পর্যাপ্ত পরিমাণ দুধ বিক্রি করে তিনি যে আয় করছেন তা তিনিই ভোগ করেন। এসব বৈশিষ্ট্য বিবেচনায় বলা যায়, বিশ্বনাথ ঘোষ একমালিকানা সংগঠনের মালিক।"
        },
        {
          "label": "ঘ",
          "question": "দরিদ্র শ্রেণির দুধ বিক্রেতাদের সংগঠনের ধরন উল্লেখপূর্বক দারিদ্র্য বিমোচনে সংগঠনটির গুরুত্ব মূল্যায়ন করো।",
          "explanation": "দারিদ্র্য বিমোচনে দরিদ্র শ্রেণির দুধ বিক্রেতাদের গঠিত সমবায় সংগঠনের গুরুত্ব অনেক। একই শ্রেণিভুক্ত মানুষ পারস্পরিক ঐক্য, সহযোগিতা ও সমতার ভিত্তিতে সমবায় সংগঠন গড়ে তোলে। সমবায় আইন অনুযায়ী, কমপক্ষে ২০ জন সমজাতীয় ব্যক্তি একত্রিত হয়ে এ ধরনের সংগঠন গড়ে তুলতে পারে। সদস্যদের আর্থিক কল্যাণসাধন এ সংগঠনের মূল উদ্দেশ্য। বিশ্বনাথ ঘোষের এলাকার দরিদ্র শ্রেণির দুধ বিক্রেতারা স্থানীয় দালালদের প্রভাবে দুধের ন্যায্যমূল্য থেকে বঞ্চিত হয়। এমতাবস্থায় পারস্পরিক স্বার্থ রক্ষায় তারা একটি সংগঠন গড়ে তোলে। যার মাধ্যমে তারা তাদের উৎপাদিত সব দুধ একত্র করে বিশ্বনাথের কাছে বিক্রি করে। ফলে তারা দুধের ন্যায্যমূল্য পায়। এখানে দুধ বিক্রেতারা সমশ্রেণিভুক্ত। আর সমবায় সংগঠনের মতো তাদের গড়া সংগঠনটিও সদস্যদের আর্থিক কল্যাণে নিয়োজিত। সমবায় সংগঠনের মাধ্যমে দুধ বিক্রেতারা তাদের সব দুধ একসাথে বিক্রি করতে পারবে। এ কারণে মধ্যস্থব্যবসায়ী বা দালালরা আর আগের মতো সুযোগ নিতে পারবে না। পাশাপাশি তারা দলবদ্ধ থাকায় যেকোনো সিদ্ধান্ত বিচার-বিশ্লেষণ করে নিতে পারবে। এতে করে তারা তাদের উৎপাদিত দুধের ন্যায্যমূল্য আদায়ের মাধ্যমে লাভবান হতে পারবে। ফলে তাদের দারিদ্র্য বিমোচনের পাশাপাশি আর্থিক অবস্থার উন্নয়ন ঘটবে। এসব দিক বিচেনায় বলা যায়, দারিদ্র্য বিমোচনে দরিদ্র শ্রেণির দুধ বিক্রেতাদের সমবায় সংগঠনের ভূমিকা অপরিসীম।"
        }
      ]
    },
    {
      "number": "6",
      "uddipok": "'কিউ ট্রাভেলস' ঢাকা হতে কক্সবাজার এসি বাস সার্ভিস পরিচালনা করে। গত সপ্তাহে তাদের ২০ শতাংশ টিকিট অবিক্রীত থাকে। ফলে প্রতিষ্ঠানটি লোকসানের সম্মুখীন হয়। বর্তমানে প্রতিষ্ঠানটি লোকসান পুষিয়ে নেওয়ার জন্য ভোক্তাদের চাহিদা ও সামর্থ্য অনুযায়ী এসি ও নন এসি গাড়ির মাধ্যমে বিভিন্ন দামের টিকিটের ব্যবস্থা করে, যাতে সব ধরনের ভোস্তার কাছে এ প্রতিষ্ঠানের গ্রহণযোগ্যতা বৃদ্ধি পায়।",
      "tag": "DC 24",
      "sub_questions": [
        {
          "label": "ক",
          "question": "উৎপাদন ব্যবস্থাপনা কী?'",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টি।"
        },
        {
          "label": "খ",
          "question": "\"সেবা অদৃশ্যমান\"- ব্যাখ্যা করো।",
          "explanation": "সেবা হলো কোনো কাজ বা সুবিধা, যা স্পর্শ করা যায় না, কিন্তু মানুষের প্রয়োজন এবং অভাব মেটায়। বস্তুত সেবার কোনো নির্দিষ্ট আকার-আকৃতি নেই। গ্রাহক সেবা কেনার আগে চোখে দেখতে পারে না; অনুভব করতে পারে না। সেবার স্বাদ কিংবা গন্ধ কিছুই নেই। শুধু গ্রাহকরা সেবার উপযোগিতার কথা চিন্তা করে সেবা কিনে থাকে। সুতরাং, সেবা অদৃশ্যমান।"
        },
        {
          "label": "গ",
          "question": "উদ্দীপকে উল্লিখিত 'কিউ ট্রাভেলস' কোন খাতের অন্তর্গত? ব্যাখ্যা করো।",
          "explanation": "'কিউ ট্রাভেলস' সেবা খাতের অন্তর্ভুক্ত। মানুষের অভাব বা প্রয়োজন মেটাতে পারে এমন কাজ বা সুবিধাই হলো সেবা। এটি মানুষের প্রয়োজন মিটিয়ে উপযোগ সৃষ্টি করতে পারে। সেবা দেখা যায় না, শুধু অনুভব করা যায়। 'কিউ ট্রাভেলস' ঢাকা থেকে কক্সবাজার এসি বাস সার্ভিস পরিচালনা করে। অর্থাৎ, তারা গ্রাহকদের একস্থান থেকে অন্য স্থানে বহন করে নিয়ে যায়। এক্ষেত্রে গ্রাহকরা প্রতিষ্ঠানটি থেকে পাওয়া সেবা স্পর্শ করতে বা দেখতে পারে না। কিন্তু তারা এটি ব্যবহার করে তাদের প্রয়োজন মেটাতে পারে। এছাড়াও এর ব্যবহারে তারা চাহিদা পূরণের মাধ্যমে সন্তুষ্ট হয়। আর এসব বৈশিষ্ট্যের আলোকে বলা যায়, 'কিউ ট্রাভেলস' সেবা খাতের অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত 'কিউ ট্রাভেলস' কর্তৃক গৃহীত উদ্যোগ কোন ধারণাকে গুরুত্ব দিয়েছে বলে তুমি মনে করো? তোমার উত্তরের সপক্ষে যুক্তি দাও।",
          "explanation": "'কিউ ট্রাভেলস' কর্তৃক নেওয়া উদ্যোগ কাস্টমাইজেশন ধারণাকে গুরুত্ব দিয়েছে বলে আমি মনে করি। প্রত্যেক ক্রেতার স্বতন্ত্র প্রয়োজন বা চাহিদা অনুসারে পণ্য ও সেবাসামগ্রী তৈরি ও সরবরাহ করাই হলো কাস্টমাইজেশন। এতে প্রত্যেক ক্রেতাদের প্রয়োজন ও চাহিদাকে প্রাধান্য দেওয়া হয় বলে সবাইকে সন্তুষ্ট করা যায়। 'কিউ ট্রাভেলস' ঢাকা-কক্সবাজার এসি বাস সার্ভিস পরিচালনা করে। গত সপ্তাহে ২০ শতাংশ টিকিট অবিক্রীত থাকে। ফলে প্রতিষ্ঠানটি লোকসানে পড়ে। বর্তমানে তারা লোকসান পোষাতে ভোক্তাদের চাহিদা ও সামর্থ্য অনুযায়ী এসি ও নন এসি গাড়ির বিভিন্ন টিকিটের ব্যবস্থা করে। ফলে সব ধরনের ভোক্তার কাছে এটি গ্রহণযোগ্যতা পায়। 'কিউ ট্রাভেলস' এখন এসি ও নন এসি বাস সার্ভিসের ব্যবস্থা করেছে। আর, বাসের ধরন অনুযায়ী টিকিটের মূল্যও কম-বেশি করেছে। এতে গ্রাহকরা তাদের চাহিদা ও সামর্থ্য অনুযায়ী বাসে ভ্রমণ করতে পারছে। অর্থাৎ, গ্রাহকরা তাদের আর্থিক সামর্থ্য অনুযায়ী এসি বা নন এসি বাস ব্যবহার করতে পারছে। এভাবে সকল শ্রেণির গ্রাহকদের প্রয়োজনীয় সেবার ব্যবস্থা করা হয়েছে। ফলে বেশি সংখ্যক ক্রেতা প্রতিষ্ঠানটির সেবা নিতে পারবে এবং প্রতিষ্ঠানের সেবা অবিক্রীত থাকবে না। আর এসব কিছু কাস্টমাইজেশনের সাথে সামঞ্জস্যপূর্ণ। সুতরাং, 'কিউ ট্রাভেলস' কাস্টমাইজেশনের ধারণাকে গুরুত্ব দিয়েছে বলে আমি মনে করি।"
        }
      ]
    },
    {
      "number": "7",
      "uddipok": "'ডন ইলেকট্রনিক্স' বিভিন্ন ধরনের ইলেকট্রনিক্স পণ্যসামগ্রী উৎপাদনকারী ও বিপণনকারী প্রতিষ্ঠান। প্রতিষ্ঠানটি পণ্যকে অধিকতর কার্যকর, ও মানসম্পনন্ন করার লক্ষ্যে উৎপাদন ব্যবস্থায় কম্পিউটার প্রযুক্তি ও ইন্টারনেট ব্যবহার করে উৎপাদন কার্যক্রম পরিচালনা করে। এছাড়াও ক্রেতাদের সামর্থ্য, বুচি ও পছন্দের প্রতি গুরুত্ব দিয়ে প্রত্যেক ক্রেতার স্বতন্ত্র প্রয়োজন ও চাহিদা অনুসারে একেবারেই তার উপযোগী করে পণ্য উৎপাদন ও বিপণন করে। এর ফলে প্রতিষ্ঠানটির পণ্যের চাহিদা ব্যাপক হারে বৃদ্ধি পাচ্ছে।",
      "tag": "DC 24",
      "sub_questions": [
        {
          "label": "ক",
          "question": "উৎপাদন পরিকল্পনা কী?",
          "explanation": "পণ্যদ্রব্যের ভবিষ্যৎ চাহিদা নিরূপণ করে সে অনুযায়ী উৎপাদন কর্মসূচি নেওয়াই হলো উৎপাদন পরিকল্পনা।"
        },
        {
          "label": "খ",
          "question": "\"উৎপাদন ব্যবস্থাপনা সম্পদের সঠিক ব্যবহার নিশ্চিত করে\" ব্যাখ্যা করো।",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, উন্নয়ন এবং নিয়ন্ত্রণ সংক্রান্ত কাজের সমষ্টি। উৎপাদন ব্যবস্থাপনার মাধ্যমে উৎপাদনের উপকরণগুলোর প্রয়োজন অনুযায়ী ব্যবহার নিশ্চিত করা যায়। এর মাধ্যমে পরিকল্পনা অনুযায়ী সব কাজ নিয়ন্ত্রণ এবং সঠিক সময়ে পণ্য উৎপাদন করা হয়। ফলে সম্পদের অপচয় কম হয়। এভাবেই উৎপাদন ব্যবস্থাপনা সম্পদের সঠিক ব্যবহার নিশ্চিত করে।"
        },
        {
          "label": "গ",
          "question": "উদ্দীপকে উল্লিখিত 'ডন ইলেকট্রনিক্স' উৎপাদন ব্যবস্থাপনার ক্রম বিবর্তনের কোন যুগের প্রতি ইঙ্গিত করেছে? ব্যাখ্যা করো।",
          "explanation": "'ডন ইলেকট্রনিক্স' উৎপাদন ব্যবস্থাপনার ক্রমবিবর্তনের আধুনিক যুগের প্রতি ইঙ্গিত করছে। উৎপাদন ব্যবস্থাপনার আধুনিক যুগে সমস্যা নির্ণয়, সমাধান ও সিদ্ধান্ত নিতে আধুনিক কৌশল, অটোমেশন বা স্বয়ংক্রিয়তা চালু হয়। এক্ষেত্রে কম্পিউটারের ব্যবহার উৎপাদন ব্যবস্থাপনাকে আরও গতিশীল করে। 'ডন ইলেকট্রনিক্স' ইলেকট্রনিক পণ্যসামগ্রী উৎপাদন ও বিপণন করে। তারা কম্পিউটার প্রযুক্তি ও ইন্টারনেট ব্যবহার করে যাবতীয় কাজ পরিচালনা করে। আবার, তাদের কাজে উদ্ভূত সমস্যা সমাধানে এবং সিদ্ধান্ত নিতে অটোমেশন বা স্বয়ংক্রিয় পদ্ধতির সহায়তা নিতে হয়। অর্থাৎ, প্রতিষ্ঠানটি সব ক্ষেত্রেই কম্পিউটার ও প্রযুক্তির ব্যবহার করে। এ বৈশিষ্ট্যগুলো থেকে বলা যায়, প্রতিষ্ঠানটি উৎপাদন ব্যবস্থাপনার ক্রমবিবর্তনের আধুনিক যুগের প্রতি ইঙ্গিত করেছে।"
        },
        {
          "label": "ঘ",
          "question": "'ডন ইলেকট্রনিক্স' এর সফলতার মূল কারণ কী বলে তুমি মনে করো? যুক্তিসহ তোমার মতামত দাও।",
          "explanation": "'ডন ইলেকট্রনিক্স'-এর সফলতার মূল কারণ কাস্টমাইজেশন বলে আমি মনে করি। কাস্টমাইজেশন বা ক্রেতাকেন্দ্রিকতা হলো ক্রেতার প্রয়োজন অনুযায়ী পণ্য ও সেবাসামগ্রী তৈরি ও সরবরাহ করা। এতে ক্রেতার রুচি, আয়, পছন্দ প্রভৃতি বিবেচনায় পণ্য বা সেবা সরবরাহ করা হয়। অর্থাৎ ক্রেতার চাহিদা অনুযায়ী পণ্য তৈরি করা হয়। 'ডন ইলেকট্রনিক্স' ইলেকট্রনিক পণ্যসামগ্রী উৎপাদন ও বিপণনকারী প্রতিষ্ঠান। তারা ক্রেতাদের সামর্থ্য, রুচি ও পছন্দের প্রতি গুরুত্ব দিয়ে প্রত্যেক ক্রেতার স্বতন্ত্র প্রয়োজন ও চাহিদা অনুযায়ী পণ্য তৈরি ও বিপণন করে। ফলে পণ্যের চাহিদা ব্যাপক হারে বাড়ছে। 'ডন ইলেকট্রনিক্স' ক্রেতাদের চাহিদা, প্রয়োজন ও রুচিকে বিবেচনা করে পণ্য তৈরি করে। তারা প্রত্যেক ক্রেতার আলাদা পছন্দ অনুযায়ী পণ্য তৈরি করে। এতে ক্রেতারা তাদের স্বতন্ত্র অভাব পূরণ হওয়ায় সন্তুষ্ট হয়। ফলে প্রতিষ্ঠানের প্রতি তারা আরও বেশি অনুগত থাকে। আবার এ কাজের মাধ্যমে প্রতিষ্ঠানটির সুনামও বাড়ে। এ কারণে প্রতিষ্ঠানটির পণ্যের বিক্রি ও মুনাফা বাড়ে, যা তাদের সফলতা এনে দেয়। এগুলো সবই কাস্টমাইজেশনের সুবিধা ও বৈশিষ্ট্য। তাই আমি মনে করি, প্রতিষ্ঠানটির সফলতার মূল কারণ হলো কাস্টমাইজেশন।"
        }
      ]
    },
    {
      "number": "8",
      "uddipok": "জনাব রফিক চট্টগ্রামের ফিরিঙ্গি বাজারে 'চট্টগ্রাম ফার্নিচার' নামে একটি শোরুম প্রতিষ্ঠা করেন। তিনি ফার্নিচার তৈরিতে মানসম্মত কাঠ ও অন্যান্য উপকরণ ব্যবহার করেন। পাশাপাশি অভিজ্ঞ ও দক্ষ কারিগর দ্বারা অল্প খরচে ফার্নিচার সামগ্রী তৈরি করেন। মানসম্মত হওয়ায় তার ফার্নিচার বেশ জনপ্রিয়তা অর্জনে সক্ষম হয়। সম্প্রতি আশপাশের কয়েকটি প্রতিযোগী প্রতিষ্ঠান ক্রেতাদের রুচি ও পছন্দকে গুরুত্ব দিয়ে শৈল্পিক ও কারুকার্যময় ফার্নিচার তৈরি ও বিপণন করায় জনাব রফিকের ফার্নিচারের চাহিদা হ্রাস পায়। বিষয়টি নিয়ে তিনি খুবই উদ্বিগ্ন।",
      "tag": "DC 24",
      "sub_questions": [
        {
          "label": "ক",
          "question": "প্যাকিং ডিজাইন কী?",
          "explanation": "পণ্যের কোনো আকার-আকৃতি, রং, ওজন ও গুণাগুণ পরিবর্তন না করে শুধু পণ্যের মোড়ক পরিবর্তন করাকে প্যাকিং ডিজাইন বলে।"
        },
        {
          "label": "খ",
          "question": "\"পণ্য ডিজাইন পণ্যের আকর্ষণ বৃদ্ধি করে\"- ব্যাখ্যা করো।",
          "explanation": "উৎপাদনের আগে পণ্যের আকার, আকৃতি, ধাঁচ, রং, ওজন, অলংকরণ প্রভৃতি নির্ধারণ করাই হলো পণ্য ডিজাইন। পণ্য ডিজাইন করার আগে ক্রেতার ইচ্ছা ও পছন্দকে বিবেচনা করা হয়। এক্ষেত্রে পণ্যের উপযোগিতা বাড়ানোর পাশাপাশি পণ্যকে ক্রেতাদের কাছে আকর্ষণীয় করে তোলার চেষ্টা করা হয়। এতে পণ্যের বাহ্যিক সৌন্দর্য বাড়ে। এভাবে পণ্য ডিজাইন পণ্যের আকর্ষণ বাড়ায়।"
        },
        {
          "label": "গ",
          "question": "কোন ধরনের ডিজাইন প্রয়োগের ফলে জনাব রফিকের ব্যবসায় সফলতা আসে? ব্যাখ্যা করো।",
          "explanation": "ক্রিয়াগত ডিজাইন প্রয়োগের ফলে জনাব রফিকের ব্যবসায়ে সফলতা আসে। পণ্যের কার্যকারিতা বা উপযোগিতায় পরিবর্তন আনাই হলো ক্রিয়াগত ডিজাইন। এ পরিবর্তনের কারণে পণ্যের কার্যকারিতা এবং মান প্রত্যক্ষভাবে বাড়ে, পণ্যটি টেকসই হয়। এটির মাধ্যমে ক্রেতার উন্নত মানের পণ্য ভোগ করতে পারে। ফলে প্রতিষ্ঠানের সুনাম ও বিক্রি বেড়ে যাবার সম্ভাবনা থাকে। জনাব রফিক চট্টগ্রামের ফিরিঙ্গি বাজারে 'চট্টগ্রাম ফার্নিচার' নামে একটি শো-রুম প্রতিষ্ঠা করেন। তিনি ফার্নিচার তৈরিতে মানসম্মত কাঠ ও অন্যান্য উপকরণ ব্যবহার করেন। পাশাপাশি দক্ষ ও অভিজ্ঞ কারিগরের সাহায্যে অল্প খরচে ফার্নিচার তৈরি করেন। এভাবে তিনি কাঠের মধ্যে বিদ্যমান কার্যকারিতা ও উপযোগিতায় পরিবর্তন এনে উন্নতমানের ফার্নিচার তৈরি করেন। অর্থাৎ, জনাব রফিক পণ্যের মানের প্রতি গুরুত্ব দিয়েছেন। মানসম্মত পণ্য ক্রেতা সন্তুষ্টিতে প্রভাব বিস্তার করে। এসব বৈশিষ্ট্য ক্রিয়াগত ডিজাইনের সাথে সামঞ্জস্যপূর্ণ। তাই বলা যায়, ক্রিয়াগত ডিজাইন অনুসরণ করে জনাব রফিকের ব্যবসায়ে সফলতা আসে।"
        },
        {
          "label": "ঘ",
          "question": "উদ্দীপকে জনাব রফিকের দুশ্চিন্তা দূরীকণে কোন ধরনের ডিজাইন ব্যবহার করা উচিত? তোমার উত্তরের সপক্ষে যুক্তি দাও।",
          "explanation": "জনাব রফিকের দুশ্চিন্তা দূরীকরণে নান্দনিক বা বুচিসম্মত ডিজাইন ব্যবহার করা উচিত। নান্দনিক ডিজাইনে পণ্যের মানের চেয়ে বাহ্যিক সৌন্দর্যকে বেশি প্রাধান্য দেওয়া হয়। এক্ষেত্রে পণ্যের মান ঠিক রেখে পণ্যের রং, স্টাইল ও বাহ্যিক আকৃতি পরিবর্তন করা হয়। জনাব রফিকের প্রতিষ্ঠানটি ফার্নিচার তৈরিতে মানসম্মত কাঠ ও অন্যান্য উপকরণ ব্যবহার করে। মানসম্মত হওয়ায় জনাব রফিকের ফার্নিচার বেশ জনপ্রিয়তা অর্জনে সক্ষম হয়। সম্প্রতি আশপাশের কয়েকটি প্রতিযোগী প্রতিষ্ঠান ক্রেতাদের বুচি ও পছন্দকে গুরুত্ব দিয়ে শৈল্পিক ও কারুকার্যময় ফার্নিচার তৈরি করে। এতে রফিকের পণ্যের চাহিদা কমে যায়। পণ্যের নান্দনিক ডিজাইনে পণ্যের মান অপরিবর্তিত থাকে। এক্ষেত্রে শুধুমাত্র বাহ্যিক আকৃতি পরিবর্তন করা হয়। জনাব রফিক ক্রেতাদেরকে মানসম্মত পণ্য সরবরাহ করেন। কিন্তু পণ্যের বাহ্যিক আকার ও স্টাইলে কোনো পরিবর্তন আনেননি। অন্যদিকে তার প্রতিযোগীরা এ -কাজটি খুব সফলভাবে করেছে। তাই প্রথমদিকে জনাব রফিকের প্রতিষ্ঠানটি জনপ্রিয়তা অর্জন করলেও পরবর্তীতে চাহিদা কমে যায়। কারণ ক্রেতারা কিছুটা হলেও বাহ্যিক সৌন্দর্যের প্রতি দুর্বল। বর্তমানে ক্রেতারা যেমন মানসম্মত পণ্য প্রত্যাশা করে তেমনি পণ্যের - নান্দনিকতাকেও প্রাধান্য দেয়। তাই জনাব রফিকের দুশ্চিন্তা দূরীকরণে নান্দনিক ডিজাইন ব্যবহার করা উচিত।"
        }
      ]
    },
    {
      "number": "9",
      "uddipok": "'প্রাইম টেলিকম' মোবাইল ফোন উৎপাদনকারী একটি বিখ্যাত প্রতিষ্ঠান। প্রতিষ্ঠানটি সম্প্রতি ক্রেতাদের রুচি, পছন্দ, ক্রয়ক্ষমতা, চাহিদা ইত্যাদি তথ্য সংগ্রহ ও পর্যালোচনা এবং প্রতিযোগী প্রতিষ্ঠানের পণ্য বিশ্লেষণ করে 'প্রিজন' ব্র্যান্ডের স্মার্টফোন উৎপাদন ও বিপণন করে। মোবাইল ফোনটিতে ভিডিও গেম, ২৪ মেগাপিক্সেল ক্যামেরা, ১৬ জিবি মোমোরি, ইন্টারনেট ব্যবহারসহ অত্যাধুনিক সুযোগ-সুবিধা থাকায় ক্রেতারা ব্যাপক হারে গ্রহণ করেছে। ফলশ্রুতিতে প্রতিষ্ঠানটি স্বল্প সময়ের মধ্যেই প্রত্যাশিত বিক্রয় লক্ষ্যমাত্রা অর্জন করেছে। তবে মোবাইল ফোনটির উৎপাদন প্রক্রিয়া সেকেলে হওয়ায়, কোম্পানির লাভের পরিমাণ কম হয়েছে।",
      "tag": "DC 24",
      "sub_questions": [
        {
          "label": "ক",
          "question": "নান্দনিক ডিজাইন কী?",
          "explanation": "পণ্যের মানকে গুরুত্ব না দিয়ে পণ্যকে ক্রেতাদের কাছে আকর্ষণীয় করে তোলার চেষ্টা করা হলে তাকে নান্দনিক ডিজাইন বলা হয়।"
        },
        {
          "label": "খ",
          "question": "\"পণ্য ডিজাইন পণ্যের উপযোগিতা বৃদ্ধিতে সহায়ক\" ব্যাখ্যা করো।",
          "explanation": "উৎপাদনের আগে পণ্যের আকার-আকৃতি, ধাঁচ, রং, ওজন প্রভৃতি নির্ধারণ করাই হলো পণ্য ডিজাইন। অনেক প্রতিষ্ঠান এখন তাদের পুরনো পণ্যের সাথে নতুন নতুন সুবিধা বা জিনিস যুক্ত করে নতুনভাবে বাজারে উপস্থান করে। এগুলো পণ্যের উপযোগিতা বাড়াতে সাহায্য করে। যেমন: মোবাইল ফোনের সাথে ক্যামেরা, ভিডিও, ঘড়ি, রেডিও এবং ইন্টারনেট সুবিধা যুক্ত হয়েছে। তাই বলা হয়, পণ্য ডিজাইন পণ্যের উপযোগিতা বাড়াতে সহায়ক।"
        },
        {
          "label": "গ",
          "question": "মোবাইল ফোন উৎপাদনের ক্ষেত্রে 'প্রাইম টেলিকম' পণ্য ডিজাইনের কোন পর্যায়ের ওপর অধিক গুরুত্বারোপ করেছে? ব্যাখ্যা করো।",
          "explanation": "মোবাইল ফোন উৎপাদনের ক্ষেত্রে 'প্রাইম টেলিকম' পণ্য ডিজাইনের ধারণা উন্নয়ন স্তরে বেশি গুরুত্ব দিয়েছে। উদ্যোক্তা এ স্তরে নতুন পণ্য ডিজাইনের সিদ্ধান্ত নেন। এ উদ্দেশ্যে উদ্যোক্তাকে বিভিন্ন বিষয়ে ধারণা সংগ্রহ করতে হয়। এক্ষেত্রে ধারণা সংগ্রহের জন্য ভোক্তা জরিপ, বাজার গবেষণা, ক্রেতার রুচি ও পছন্দ পর্যালোচনা প্রভৃতি কাজ করতে হয়। 'তাইম টেলিকম' মোবাইল ফোন উৎপাদনকারী একটি প্রতিষ্ঠান। সম্প্রতি এটি 'প্রিজন' ব্র্যান্ডের স্মার্ট ফোন উৎপাদন ও বিপণন করে। এক্ষেত্রে তারা ক্রেতাদের রুচি, পছন্দ, ক্রয়ক্ষমতা, চাহিদা প্রভৃতির তথ্য সংগ্রহ ও পর্যালোচনা করে। এছাড়াও তারা প্রতিযোগী প্রতিষ্ঠানের পণ্য বিশ্লেষণ করে। এর মাধ্যমে তারা ক্রেতাদের চাহিদামতো পণ্য উৎপাদন ও সরবরাহ করতে পারবে। ফলে ক্রেতারাও তাদের সামর্থ্যের মধ্যে উত্তম পণ্যটি কিনতে পারবে। আর পণ্য উৎপাদনের আগে এমন ভোক্তা জরিপ ও বাজার গবেষণা পণ্য ডিজাইনের ধারণা উন্নয়ন স্তরের অন্তর্ভুক্ত। সুতরাং, মোবাইল ফোন উৎপাদনের ক্ষেত্রে 'প্রাইম টেলিকম' পণ্য ডিজাইনের ধারণা উন্নয়ন পর্যায়ের ওপর বেশি গুরুত্বারোপ করেছে।"
        },
        {
          "label": "ঘ",
          "question": "কাঙ্ক্ষিত মুনাফা অর্জনের জন্য 'প্রাইম টেলিকম' কোন ধরনের পণ্য ডিজাইনের প্রতি গুরুত্ব দিতে পারে বলে তুমি মনে করো? উদ্দীপকের আলোকে তোমার মতামত দাও।",
          "explanation": "কাঙ্ক্ষিত মুনাফা অর্জনের জন্য 'প্রাইম টেলিকম' পণ্য ডিজাইনে উৎপাদন ডিজাইনের প্রতি গুরুত্ব দিতে পারে বলে আমি মনে করি। উৎপাদন ডিজাইন হলো নতুন প্রযুক্তি ও উন্নত কৌশল ব্যবহার করে পণ্য উৎপাদন প্রক্রিয়া। এ ডিজাইনের মাধ্যমে অপচয় ও উৎপাদন, ব্যয় কমিয়ে উৎপাদনশীলতা বাড়ানো হয়। 'প্রাইম টেলিকম' মোবাইল ফোন উৎপাদনকারী একটি বিখ্যাত প্রতিষ্ঠান। সম্প্রতি তারা 'প্রিজন' ব্র্যান্ডের স্মার্ট ফোন উৎপাদন ও বিপণন করে। এক্ষেত্রে তারা ক্রেতাদের পছন্দ ও চাহিদা সংক্রান্ত তথ্য সংগ্রহ ও পর্যালোচনা করে। তাদের ফোনে ভিডিও গেম, ২৪ মেগাপিক্সেল ক্যামেরা, ১৬ জিবি মেমোরি, ইন্টারনেট ব্যবহারের সুযোগ-সুবিধা থাকায় ক্রেতাদের কাছে তা জনপ্রিয়তা পেয়েছে। এতে অল্প সময়েই তারা বিক্রির লক্ষ্যমাত্রা অর্জন করে। তবে মোবাইল ফোনটির উৎপাদন প্রক্রিয়া সেকেলে হওয়ায় তাদের লাভের পরিমাণ কম হয়েছে। 'প্রাইম টেলিকম'-এর মোবাইল ফোন উৎপাদনে লাভ কম হয়েছে। এক্ষেত্রে তারা উন্নত প্রযুক্তি ও যন্ত্রপাতি ব্যবহার করতে পারে। উন্নত প্রযুক্তি ও আধুনিক সরঞ্জামাদির মাধ্যমে অল্প সময়ে ব্যাপক উৎপাদন সম্ভব। এতে পণ্যের মানও অপরিবর্তিত থাকবে। ফলে ক্রেতাদের মানসম্মত পণ্য সরবরাহ নিশ্চিত হবে। আর একসাথে ব্যাপক পরিমাণে পণ্য উৎপাদনের মাধ্যমে উৎপাদন খরচ কমানো সম্ভব। এর ফলে অপচয় কমিয়ে উৎপাদনশীলতা বাড়ানো যায়। ফলে বিক্রি ও মুনাফার পরিমাণ বাড়ার সম্ভাবনা থাকবে। সুতরাং, কাঙ্ক্ষিত মুনাফা অর্জনের জন্য 'প্রাইম টেলিকম' উৎপাদন ডিজাইনের প্রতি গুরুত্ব দিতে পারে বলে আমি মনে করি।"
        }
      ]
    },
    {
      "number": "10",
      "uddipok": "মীম প্রিন্ট লি. একটি শাড়ি প্রস্তুতকারী প্রতিষ্ঠান। প্রতিষ্ঠানটি দীর্ঘদিন যাবৎ দেশীয় বাজারে বিভিন্ন বয়সের উপযোগী শাড়ি সরবরাহ করছে। কিন্তু বিগত কয়েক বছর নিম্নমানের শাড়ি উৎপাদন করায় প্রতিষ্ঠানটির ত্রুটি চিহ্নিতকরণ ও সংশোধনমূলক কার্যক্রমের ব্যয় বৃদ্ধি পাচ্ছে। অবস্থার অবনতি ঘটলেও প্রতিষ্ঠানটির উচ্চ ব্যবস্থাপনা পণ্যের মান নিয়ন্ত্রণে তেমন পদক্ষেপ গ্রহণ করেনি।",
      "tag": "DC 24",
      "sub_questions": [
        {
          "label": "ক",
          "question": "ISO-১৪০০ কী?",
          "explanation": "১৯৯৬ সালে ISO পরিবেশগত ব্যবস্থাপনা পদ্ধতিতে এক সেট নতুন মানদণ্ড প্রবর্তন করে, যা ISO-14000 নামে পরিচিত।"
        },
        {
          "label": "খ",
          "question": "'সার্বিক মান ব্যবস্থাপনা একটি সমন্বিত রূপ-ব্যাখ্যা করো।",
          "explanation": "ক্রেতাসন্তুষ্টি অর্জন এবং কর্মীদের পণ্য মান নিয়ন্ত্রণের সব স্তরে প্রত্যক্ষভাবে সম্পৃক্ত করার মাধ্যমে ধারাবাহিকভাবে পণ্যের মান উন্নয়নের চেষ্টাকে সার্বিক মান ব্যবস্থাপনা বলে। এটি হলো মান নিয়ন্ত্রণ ও মান নিশ্চিতকরণের সমন্বিত রূপ। সার্বিক মান ব্যবস্থাপনায়, ক্রেতাদের প্রত্যাশা অনুযায়ী পণ্য বা সেবার নকশা তৈরি ও ধারাবাহিক ভাবে আরও উন্নত করার চেষ্টা করা হয়। বর্তমানে মান নিয়ন্ত্রণ ও মান নিশ্চিতকরণের ক্ষেত্রে সার্বিক মান ব্যবস্থাপনা সর্বাধিক ব্যবহৃত হচ্ছে।"
        },
        {
          "label": "গ",
          "question": "মীম প্রিন্ট লি. নিম্নমানের পণ্য উৎপাদনের কারণে কোন ধরনের ব্যয়ের মুখোমুখি হচ্ছে? ব্যাখ্যা করো।",
          "explanation": "'মীম প্রিন্ট লি.'-এর নিম্নমানের পণ্য উৎপাদনের কারণে মূল্যায়ন ব্যয়ের মুখোমুখি হচ্ছে। কোনো প্রতিষ্ঠানের নিম্নমানের পণ্য উৎপাদনের কারণ নির্ণয় ও তা সমাধানে মূল্যায়ন ব্যয় করা হয়। এটি মানসম্মত পণ্য তৈরিতে ভূমিকা রাখে। পরিদর্শন, পরীক্ষা, মান নিয়ন্ত্রণ প্রভৃতি এ ব্যয়ের উদাহরণ। 'মীম প্রিন্ট লি.' শাড়ি তৈরি করে থাকে। বিগত কয়েক বছর ধরে প্রতিষ্ঠানটি ধারাবাহিকভাবে নিম্নমানের শাড়ি তৈরি করছে। আর সেই নিম্নমানের কারণ উদ্ঘাটনে প্রতিষ্ঠানটিকে ত্রুটি চিহ্নিতকরণ ও সংশোধনমূলক কাজে ব্যয় করতে হচ্ছে। এজন্য একে পরিদর্শন, পরীক্ষণ ও পরিসংখ্যানিক মান নিয়ন্ত্রণ ব্যয় করতে হয়। এ খরচগুলো মূল্যায়ন ব্যয়ের সাথে সম্পর্কিত। সুতরাং, 'মীম প্রিন্ট লি.' নিম্নমানের পণ্য উৎপাদনের কারণে মূল্যায়ন ব্যয়ের মুখোমুখি হচ্ছে।"
        },
        {
          "label": "ঘ",
          "question": "\"মীম প্রিন্ট লি.-এর উচ্চ ব্যবস্থাপনার পদক্ষেপ গ্রহণ না করায় মূল্যায়ন ব্যয় বৃদ্ধি পাচ্ছে\"- তুমি কি একমত? মন্তব্য করো।",
          "explanation": "\"মীম প্রিন্ট লি.\"-এর উচ্চ ব্যবস্থাপনা পদক্ষেপ না নেওয়ায় মূল্যায়ন ব্যয় বাড়ছে\"- উক্তিটির সাথে আমি একমত। কোনো প্রতিষ্ঠানের উৎপাদন ক্ষতিজনিত ব্যয় বাড়লে প্রতিরোধমূলক ব্যয় করতে হয়। এতে পণ্য নিম্নমানের হওয়ার হাত থেকে রক্ষা পায়। ফলে অপচয় ও ব্যয় কমে মুনাফা বেড়ে যায়। 'মীম প্রিন্ট লি.' শাড়ি উৎপাদনকারী একটি প্রতিষ্ঠান। এটি দীর্ঘদিন ধরে দেশের বাজারে শাড়ি সরবরাহ করছে। কিন্তু বিগত কয়েক বছর নিম্নমানের শাড়ি উৎপাদিত হওয়ায় প্রতিষ্ঠানটির ত্রুটি চিহ্নিত করা ও সংশোধনে মূল্যায়ন ব্যয় বাড়ছে। অবস্থার অবনতি হলেও প্রতিষ্ঠানটির উচ্চ ব্যবস্থাপনা তেমন কোনো পদক্ষেপ নেয়নি। 'মীম প্রিন্ট লি.'-এর উচ্চ ব্যবস্থাপনা কর্তৃপক্ষের উচিত মান নিয়ন্ত্রণের লক্ষ্যে প্রতিরোধমূলক ব্যয় করা। এতে পণ্যের মান নিম্নমানের হবে না। ফলে অপচয় ও ব্যয় কমে মুনাফা বাড়ার সম্ভাবনা সৃষ্টি হবে। কিন্তু তারা এ কাজটি করছে না; বরং ক্রমাগত ত্রুটি চিহ্নিতকরণ ও তা সংশোধন ব্যয় করে যাচ্ছে। ফলে প্রতিষ্ঠানটির মূল্যায়ন ব্যয় ক্রমাগত বাড়ছে। তাই বলা যায়, উদ্দীপকের প্রতিষ্ঠানটির উচ্চ ব্যবস্থাপনার পদক্ষেপ গ্রহণ না করায় তাদের মূল্যায়ন ব্যয় বাড়ছে।"
        }
      ]
    },
    {
      "number": "11",
      "uddipok": "'ক্লিয়ার' নামের একটি কোম্পানি বাংলাদেশের অভ্যন্তরে ডাবের পানি বোতলে প্রক্রিয়াজাত করে বিক্রয় করছে। তাদের উৎপাদিত পণ্য রাষ্ট্রীয় মান নিয়ন্ত্রণকারী সংস্থার অনুমোদনপ্রাপ্ত হওয়ায় ক্রেতারা নিশ্চিন্তে ক্রয় করেছে। এমতাবস্থায় প্রতিষ্ঠানটি মধ্যপ্রাচ্যে ডাবের বোতজাত পানীয় আকর্ষণীয় করার জন্য আন্তর্জাতিকভাবে স্বীকৃত মান নিয়ন্ত্রণকারী সংস্থার অনুমোদন গ্রহণ করে।",
      "tag": "DC 24",
      "sub_questions": [
        {
          "label": "ক",
          "question": "মান ব্যবস্থাপনা কী?",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে।"
        },
        {
          "label": "খ",
          "question": "মান নিশ্চিতকরণে দুটি নীতি বিদ্যমান-ব্যাখ্যা করো।",
          "explanation": "মান নিশ্চিতকরণে ১. পণ্য উদ্দেশ্যের সাথে সামঞ্জস্যপূর্ণ হবে এবং ২. ভুলত্রুটি দূর করা হবে- এ দুইটি নীতি বিদ্যমান। পণ্যের মান নিশ্চিত এমনভাবে সম্পন্ন করতে হয় যেন তা উৎপাদিত পণ্য তৈরির উদ্দেশ্যের সাথে সামঞ্জস্যপূর্ণ হয়। অন্যদিকে, উৎপাদনের কোনো পর্যায়ে ভুল-ত্রুটি থাকলে তা সংশোধনের মাধ্যমে মান নিশ্চিত করতে হয়। আর এ দুইটি নীতির অনুসরণই মান নিশ্চিতকরণ কাজকে সফল করে তোলে।"
        },
        {
          "label": "গ",
          "question": "উদ্দীপকের কোম্পানিটি রাষ্ট্রের কোন সংস্থার অনুমোদন লাভ করে? ব্যাখ্যা করো।",
          "explanation": "'ক্লিয়ার' কোম্পানি রাষ্ট্রীয় মান সংস্থা BSTI থেকে অনুমোদন লাভ করে। বাংলাদেশের একমাত্র জাতীয় মান সংস্থা হলো BSTI। যেকোনো পণ্য বাজারে ছাড়ার আগে এ সংস্থাটি থেকে অনুমোদন নিতে হয়। পণ্যের গুণাগুণ যাচাই করে BSTI মান সনদ সরবরাহ করে। 'ক্লিয়ার' কোম্পানিটি বাংলাদশের বাজারে ডাবের পানি বোতলে প্রক্রিয়াজাত করে বিপণন করে। এটি তাদের উৎপাদিত পণ্য রাষ্ট্রীয় মান নিয়ন্ত্রণকারী সংস্থার অনুমোদন নেয়। প্রতিষ্ঠানটি দেশের অভ্যন্তরীণ ও আন্তর্জাতিকভাবে কাঁচামাল, পণ্য, কাঠামো, সেবার 'মান, পণ্যের আকার-আকৃতি নির্ধারণ করে। এ প্রতিষ্ঠানটি জনগণের কাছে পণ্যের গ্রহণযোগ্যতা নিশ্চিত করে। এতে ক্রেতারা নিশ্চিন্তে পণ্য কিনতে পারে। কারণ পণ্যের মান নিশ্চিত করে এ সংস্থাটি মান সনদ সরবরাহ করে। এসব বৈশিষ্ট্যের সাথে BSTI সংস্থার মিল রয়েছে। এ দিকগুলো বিবেচনা করে বলা যায়, 'ক্লিয়ার' কোম্পানি রাষ্ট্রীয় মান সংস্থা BSTI থেকে অনুমোদন লাভ করে।"
        },
        {
          "label": "ঘ",
          "question": "মধ্যপ্রাচ্যে ডাবের বোতলজাত পানীয়ের বাজার সৃষ্টির জন্য উদ্দীপকের প্রতিষ্ঠানটি যে সংস্থার অনুমোদন লাভ করেছে তার গুরুত্ব তুলে ধরো।",
          "explanation": "মধ্যপ্রাচ্যে ডাবের পানীয়ের বাজার সৃষ্টিতে ISO-এর গুরুত্ব অপরিসীম বলে আমি মনে করি। ISO বা International Organization for Standardization হলো আন্তর্জাতিক মান সংস্থা। বিদেশে পণ্য রপ্তানিতে এটি থেকে মান সনদ সংগ্রহ করতে হয়। আর ISO' সনদ থাকলে বিদেশি ক্রেতারা নিশ্চিন্তে পণ্য কিনতে আগ্রহী হয় বলে বাজার সম্প্রসারণ সম্ভব হয়। 'ক্লিয়ার' কোম্পানি বাংলাদেশে ডাবের পানি বোতলে প্রক্রিয়াজাত করে বিপণন করে। তাদের পণ্যটি BSTI থেকে অনুমোদিত বলে ক্রেতারা মানের ব্যাপারে নিশ্চিন্ত। বর্তমানে তারা মধ্যপ্রাচ্যে তাদের পণ্য বিপণনের কথা ভাবছে। এজন্য প্রতিষ্ঠানটি আন্তর্জাতিক মান সংস্থা থেকে অনুমোদন নেয় যা ISO নামে পরিচিত। ISO থেকে মান সনদ সংগ্রহ করায় 'ক্লিয়ার' নামক প্রতিষ্ঠানটি মধ্যপ্রাচ্যের দেশগুলোতে তাদের বোতলজাত ডাবের পানি বিক্রির সুযোগ পায়। আর ISO সনদ থাকায়' সে দেশগুলোর ক্রেতারা পণ্যটির মান বা গুণাগুণের নিশ্চয়তা পায়। এতে তারা নির্দ্বিধায় পণ্যটি কিনতে আগ্রহী হয়। ফলে নতুন বাজার সৃষ্টি হয়। আর নতুন বাজার প্রতিষ্ঠানটির মুনাফা ও ব্যবসায় সম্প্রসারণে সহায়তা করবে। তাই আমি মনে করি, মধ্যপ্রাচ্যে ডাবের পানীয়র বাজার সৃষ্টিতে ISO-এর গুরুত্ব অপরিসীম।"
        }
      ]
    }
  ]
}