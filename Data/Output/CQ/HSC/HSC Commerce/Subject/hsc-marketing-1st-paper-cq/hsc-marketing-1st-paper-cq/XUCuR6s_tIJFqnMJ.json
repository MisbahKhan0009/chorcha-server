{
  "title": "যশোর বোর্ড ২০১৯",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মিস্টার আলম ২০০ জন শ্রমিক ও ২ কোটি টাকা নিয়ে নওগায় মহাদেবপুরে একটি অটো রাইস মিলের প্রতিষ্ঠা করেন। তিনি সরাসরি চাষীদের নিকট থেকে ধান ক্রয় করে চাল উৎপাদন করেন। এখানে উৎপাদিত চালের মান খুব ভালো হওয়ায় স্থানীয় বাজারে এর ব্যাপক চাহিদা রয়েছে। অনুপ্রাণিত হয়ে তিনি মধ্যস্থ ব্যবসায়ীদের সহায়তায় দেশের প্রতিটি জেলায় চাল বিপনন নিশ্চিত করেন। ব্যবসায় সফলতার ফলে অর্জিত মুনাফা দিয়ে তিনি নিজ এলাকায় স্কুল, কলেজ, মাদ্রাসা ও রাস্তাঘাট নির্মাণে অবদান রাখেন।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "কোন পণ্য বা সেবার মধ্যে অভাব পূরণের যে ক্ষমতা বিদ্যমান থাকে তাকেই উপযোগ বলে।"
        },
        {
          "label": "খ",
          "question": "",
          "explanation": "মানুষ তার শ্রম ও বুদ্ধিমতা দিয়ে প্রাকৃতিক সম্পদের যে বিনিময় যোগ্য বাড়তি ও উপযোগ সৃষ্টি করে তাকে উৎপাদন বলে। উৎপাদনের মাধ্যমে রূপগত, সত্বগত, কালগত,ঝুঁকিগত, অর্থগত ইত্যাদি উপযোগ সৃষ্টি হয়। এসব উপযোগ সৃষ্টি করা বা উৎপাদনের কারণে উৎপাদক একদিকে যেমন তার নিজের কর্মসংস্থানের ব্যবস্থা করে, অন্যদিকে বেকার জনগোষ্ঠীকে নিয়োগ দিয়ে কর্মসংস্থানের সুযোগ সৃষ্টি করে। আবার পরোক্ষভাবে উৎপাদিত পণ্য বন্টন, শিল্পোন্নয়ন ও সরকারের আয় বৃদ্ধিতে অবদান রাখার মাধ্যমেও উৎপাদন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে মি. আলমের কার্যক্রম শিল্প খাতের অন্তর্ভুক্ত। প্রাকৃতিক সম্পদ ব্যবহার করে রোগ কত উপযোগ সৃষ্টির সকল প্রয়াস সংশ্লিষ্ট খাতকেই শিল্প খাত বলে। তবে শিল্প এখন এত বড় খাত যে, একে নির্দিষ্ট ছকে গণ্ডিবদ্ধ করা অসম্ভব। কুটির শিল্প থেকে শুরু করে ছোট, মাঝারি, বৃহদায়তন সকল শিল্প এর অন্তর্ভুক্ত। শিল্প খাতের আবার উপখাত রয়েছে যেমন- খনিজ সম্পদ অনুসন্ধান,খনন ও আহরণ, বিদ্যুৎ গ্যাস ইত্যাদি। উদ্দীপকে মিস্টার আলম ২০০ জন শ্রমিক ও দুই কোটি টাকা মূলধন নিয়ে একটি অটো রাইস মিল স্থাপন করেন। তিনি সরাসরি চাষীদের কাছ থেকে ধান সংগ্রহ করেন এবং চা উৎপাদন করেন।তার উপায় তো চালের মান ভালো হওয়ায় স্থানীয় বাজারে ব্যাপক চাহিদা রয়েছে। এখানে ধান হলো প্রাকৃতিক সম্পদ যেটাকে তিনি রাইস মিলের মাধ্যমে পরিবর্তন করে মানুষের ব্যবহার উপযোগী করে তোলেন। যা শিল্প খাতের অন্তর্ভুক্ত। তাই বলা যায়, আলমের কার্যক্রম শিল্প খাতের অন্তর্ভুক্ত"
        },
        {
          "label": "ঘ",
          "question": "",
          "explanation": "উৎপাদন একটি দেশের আর্থসামাজিক উন্নয়নের গুরুত্বপূর্ণ ভূমিকা পালন করে- উক্তিটি যথার্থ। উৎপাদনের পরিমাণ, আয়,ভোগ, সঞ্চয়, বেকারত্বের হার ইত্যাদির সংখ্যা একটি দেশের অর্থনৈতিক চিত্র তুলে ধরে। একটি নির্দিষ্ট সময়ে একটি দেশের সকল জনগণ দেশের ভিতরে ও বাইরে যে পরিমাণ দ্রব্য বা সেবা উৎপাদন করে তার বাজার মূল্য কে বলা হয় জাতীয় উৎপাদন। বিগত কয়েক বছরের জাতীয় উৎপাদনের মধ্যে তুলনা করে দৃষ্টির উন্নতি ও অবনতি বোঝা যায়। উৎপাদন দুইভাবে জীবনযাত্রার মান উন্নয়ন করে থাকে। একটি হল আয় বৃদ্ধির মাধ্যমে এবং অন্যটি হলো ভোগ বৃদ্ধির মাধ্যমে। উৎপাদনের মাধ্যমে প্রত্যক্ষ এবং পরোক্ষভাবে মানুষের কর্মসংস্থানের সুযোগ সৃষ্টি হয়। আর কর্মসংস্থানের মাধ্যমে আয় বৃদ্ধি পায়। আবার আয় বৃদ্ধির ফলে তাদের ক্রয় ক্ষমতা বৃদ্ধি পায়। ফলে তারা বেশি বেশি পণ্য ভোগ করতে পারে। এতে মানুষের জীবন যাত্রার মান উন্নয়ন হয়। তাই বলা যায় যে, উৎপাদন একটি দেশের আর্থসামাজিক উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "কুড়িগ্রাম জেলার নাগেশ্বরী ৭০ জন কৃষক একত্রিত হয়ে সম অধিকারের ভিত্তিতে একটি প্রতিষ্ঠান গঠন করল, যাদের প্রধান উদ্দেশ্য হল মধ্যস্থ ব্যবসায়ীদের হাত থেকে নিজেদের রক্ষা করে পণ্যের ন্যায্য মূল্য নিশ্চিত করা। সৎ, উদ্যমি ও যোগ্য নেতৃত্বের কারণে এর উদ্দেশ্য সফল হওয়ায় স্বল্প সময়ের মধ্যেই এর সদস্যরা আর্থিকভাবে লাভবান হয় এবং পাশাপাশি সামাজিকভাবে ও প্রতিষ্ঠা লাভ করে। বর্তমানে এই পরিবারগুলো সফলতার মুখ দেখেছে।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "পন্য বা সেবা উৎপাদন বা তৈরির উদ্দেশ্যে যে ধরনের শারীরিক এবং মানসিক প্রচেষ্টা করা হয়, তা হল শ্রম।"
        },
        {
          "label": "খ",
          "question": "",
          "explanation": "না, সকল অর্থই মূলধন না। যে বস্তু লেনদেন সম্পাদনের কাজে ব্যবহৃত হয় তাকে অর্থ বলা। অপরদিকে যে সম্পদ কোন আইন সৃষ্টি করে বা উপার্জনের সহায়তা করে তাকে মূলধন বলে। অর্থ মূলধন কি না তা নির্ভর করে এর ব্যবহারের উপর। অর্থকে যদি আয় উপার্জনের কাছে ব্যবহার করা হয় তবে তাকে মূলধন বলা হয়। কিন্তু অর্থকে যদি আয় উপার্জন ছাড়া অন্য কোন কাজে যেমন- পরিবারের ব্যয় নির্বাহ, কাউকে দান করা ইত্যাদি কাজে ব্যবহার করা হয় তখন অর্থকে মূলধন বলা যাবে না।"
        },
        {
          "label": "গ",
          "question": "",
          "explanation": "উদ্দীপকে উল্লেখিত প্রতিষ্ঠানটি সমবায় সমিতি। সমতার ভিত্তিতে একই শ্রেণি ভুক্ত মানুষ সমবায় আইন অনুযায়ী নিজেদের অর্থনৈতিক উন্নয়নের লক্ষ্যে যে ব্যবসায় সংগঠন করে তোলে তাকে সমবায় সমিতি বলে। কমপক্ষে ২০ জন চুক্তি সম্পাদনের যোগ্য ব্যক্তি নিজেদের অর্থনৈতিক কল্যাণের লক্ষ্যে পারস্পরিক ঐক্য, সহযোগিতা ও সমঝোতার ভিত্তিতে এরূপ ব্যবসা সংগঠন করে তুলতে পারে। মূলত এটি কম বিত্তসম্পন্ন মানুষের সংগঠন। জীবনযাত্রার মান উন্নয়ন, আর্থিকভাবে লাভবান ইত্যাদির জন্য এ সংগঠন করা হয়ে থাকে। উদ্দীপকে কুড়িগ্রাম জেলার নাগেশ্বরীর ৭০ জন কৃষক একত্রিত হয়ে সম অধিকারের ভিত্তিতে একটি প্রতিষ্ঠান গঠন করল। যাদের প্রধান উদ্দেশ্য হল মধ্যস্থ ব্যবসায়ীদের হাত থেকে নিজেদেরকে রক্ষা করে ন্যায্য মূল্য নিশ্চিত করা। শান্তির সকলেই সমস্বরে ভুক্ত নিজেদের অর্থনৈতিক কল্যাণের উদ্দেশ্যে প্রতিষ্ঠিত হয়েছে এবং এর সদস্য সংখ্যা ২০ জন এর অধিক। সুতরাং উদ্দীপকে উল্লেখিত প্রতিষ্ঠানটি সমবায় সমিতি।"
        },
        {
          "label": "ঘ",
          "question": "",
          "explanation": "দরিদ্র বিমোচনে উদ্দীপকে উল্লেখিত সংগঠন টির ভূমিকা গুরুত্বপূর্ণ। কমপক্ষে ২০ জন চুক্তি সম্পাদনের যোগ্য ব্যক্তি নিজেদের অর্থনৈতিক কল্যাণের লক্ষ্যে পারস্পরিক ঐক্য, সহযোগিতা ও সমঝোতার ভিত্তিতে সমবায় আইনের আওতায় যে সংগঠন গড়ে তোলে তাকে সমবায় সংগঠন বলে। এ সংগঠন যেমন একদিকে সদস্যদের কল্যাণ সাধন করে এবং অন্যদিকে পরোক্ষভাবে সমাজেরা উন্নয়ন করে। এর মাধ্যমে পারস্পরিক বন্ধন সৃষ্টি হয়। সমবায় সংগঠনের মূল উদ্দেশ্য হলো এর সদস্যদের দরিদ্র দূর করে আর্থসামাজিক কল্যাণ নিশ্চিত করা। বিভিন্ন ধরনের সমবায় সংগঠন তাদের কাজের দ্বারা দরিদ্র দূর করার গুরুত্বপূর্ণ ভূমিকা পালন করে। এতে সদস্যদের জীবনযাত্রার ধরন ও মানের উন্নয়ন হয়। উদ্দীপকে কুড়িগ্রাম জেলার ৭০ জন কৃষক একত্রিত হয়ে সম অধিকারের ভিত্তিতে একটি প্রতিষ্ঠান গড়ে তুলল, যাদের প্রধান উদ্দেশ্য হল মধ্যস্থ ব্যবসায়ীদের হাত থেকে নিজেদের রক্ষা করে পণ্যের ন্যায্য মূল্য নিশ্চিত করা। সৎ উদ্যমি ও যোগ্য নেতৃত্বের কারণে এই উদ্দেশ্য সফল হওয়ার স্বল্প সময়ের মধ্যেই সদস্যরা আর্থিকভাবে লাভবান হয় এবং পাশাপাশি সামাজিকভাবে ও প্রতিষ্ঠা লাভ করে। তাই বলা যায়, দরিদ্র বিমোচনের সমবায় সংগঠনের ভূমিকা অপরিসীম।"
        }
      ]
    },
    {
      "number": "3",
      "uddipok": "'ডন ইলেকট্রনিক্স' বিভিন্ন ধরনের ইলেকট্রনিক্স পণ্য সামগ্রী উৎপাদনকারী ও বিপননকারী প্রতিষ্ঠান।প্রতিষ্ঠানটি পণ্যকে অধিকতর কার্যকর ও মান সম্পন্ন করার লক্ষ্যে উৎপাদন ব্যবস্থায় কম্পিউটার প্রযুক্তি ও ইন্টারনেট ব্যবহার করে উৎপাদন কার্যক্রম পরিচালনা করে। এছাড়াও ক্রেতাদের সামর্থ্য, রুচি ও পছন্দের প্রতি গুরুত্ব দিয়ে প্রত্যেক ক্রেতার স্বতন্ত্র প্রয়োজন ও চাহিদা অনুসারে একবারে তার উপযোগী করে পণ্য উৎপাদন ও বিবরণ করে। এর ফলে প্রতিষ্ঠানটির পণ্যের চাহিদা ব্যাপক হারে বৃদ্ধি পাচ্ছে।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "উৎপাদন সংক্রান্ত যাবতীয় কাজের অর্থাৎ কোন দ্রব্য বা সেবা কর্ম সৃষ্টির জন্য প্রয়োজনীয় পদক্ষেপ সমুহের কার্যপ্রণালীকে উৎপাদন পরিকল্পনা বলে।"
        },
        {
          "label": "খ",
          "question": "",
          "explanation": "কাঁচামালকে চূড়ান্ত পণ্যের রূপান্তর করার পরিকল্পনা প্রণয়ন,নির্দেশনা দান, প্রেষণাদান, সংগঠন, বাস্তবায়ন, সামান্য সাধন ও নিয়ন্ত্রণকে উৎপাদন ব্যবস্থাপনা বলে। দক্ষ ও বিশেষায়িত উৎপাদন ব্যবস্থাপনা কারখানার যন্ত্রপাতি, শ্রমশক্তি ও পদ্ধতির যথাযথ ব্যবহার নিশ্চিত করে। এতে দক্ষ ও অর্ধনিম্ন ব্যয় সর্বোচ্চ পরিমাণ পণ্য উৎপাদন করা সম্ভব। উৎপাদন পরিকল্পনা প্রণয়ন, তত্ত্ববোধন, দিকনির্দেশনা প্রদান ইত্যাদি বিষয়বলির সম্পদের যথাযথ ব্যবহারের সাহায্য করে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ‘ডন ইলেকট্রনিক্স’ ব্যবস্থাপনা আক্রমক বিবর্তনের আধুনিক যুগের প্রতি ইঙ্গিত করছে। ব্যবস্থাপনা হলো পুর্বনুমান ও পরিকল্পনা করা, সংগঠিত করা, আদেশ নির্দেশ দেওয়া, সমন্বয় সাধন ও নিয়ন্ত্রণের সমষ্টি। ব্যবস্থাপনার উচ্চ স্তরের মধ্যে বেশ কিছু কাজ দেখা যায়। আর সে গুলো হলো, সময় অনুসারে নীতি নির্দেশনা নির্ধারণ করে দেওয়া। পরিকল্পনা গ্রহণ করা, সঠিকভাবে কর্মপদ্ধতি পরিচালনা করা। এর পাশাপাশি নির্দিষ্ট সময়ে সঠিক কৌশল অনুসরণ করা। সেই সাথে উচ্চ স্তরের ব্যবস্থাপনার মধ্যে আরও বেশ কিছু কাজ রয়েছে। তার মধ্যে নিয়ন্ত্রণ মূলক কার্যাবলী, কর্ম পর্যবেক্ষণ এবং অর্থ সংস্থান হল অন্যতম।যা ব্যবস্থাপনার আধুনিক যুগের প্রতি ইঙ্গিত করছে। এর মাধ্যমে পণ্যকে অধিকতর কার্যকর ও মানসম্পন্ন করা যায়। পণ্যের গুনাগুন ও মান অনেক ভালো হয়। উদ্দীপকে দেখা যায়,' ডন ইলেকট্রনিক্স 'একটি পণ্য উৎপাদনকারী ও বিপণনকারী প্রতিষ্ঠান। প্রতিষ্ঠান পণ্যকে অধিকতর কার্যকর ও মানব সম্পন্ন করার লক্ষ্যে কম্পিউটার ও ইন্টারনেট ব্যবহার করে। ব্যবস্থাপনার আধুনিক যুগে কম্পিউটার ও ইন্টারনেটের ব্যবহার রয়েছে। যার মাধ্যমে পণ্য সামগ্রী উৎপাদন ও বিপন সহজ হচ্ছে।পন্য উৎপাদন অনেক বৃদ্ধি পাচ্ছে। তাই বলা যায় যে, 'ডন ইলেকট্রনিক্স'উৎপাদন ব্যবস্থাপনার আধুনিক যুগের প্রতি ইঙ্গিত করছে।"
        },
        {
          "label": "ঘ",
          "question": "",
          "explanation": "উদ্দীপকে 'ডন ইলেকট্রনিক্স' এর সফলতার মূল কারণ হলো ক্রেতা কেন্দ্রিকতা। উৎপাদন ব্যবস্থাপনাতে সুনির্দিষ্ট ক্রেতার (ব্যক্তি, দল বা প্রতিষ্ঠান) জন্য উপযোগী করে অর্থাৎ ক্রেতার পছন্দ, রুচি, প্রয়োজন, চাহিদা, ক্রয়ক্ষমতা বা ফরমায়েশ অনুযায়ী পণ্য বা সেবা উৎপাদন, সরবরাহ ও বণ্টন করা এবং পণ্য বাজারজাতকরণ কর্মকাণ্ড পরিচালনা করার প্রক্রিয়াকে ক্রেতাকেন্দ্রিকীকরণ বা ক্রেতাকেন্দ্রিকতা।এর মাধ্যমে ক্রেতাদের চাহিদা অনুযায়ী পন্য তৈরি করা হয়। ক্রেতারা যেমনভাবে ফরমায়েশ দেন সেভাবেই পণ্য তৈরি করা হয়।পণ্য যখন ক্রেতাদের ফরমায়েশ অনুযায়ী তৈরি হয়, তখন ক্রেতারা তা ক্রয় করার প্রতি আকৃষ্ট হয়। ফলে উৎপাদনকারী প্রতিষ্ঠানের বিক্রয় বৃদ্ধি পায়। উদ্দীপকে 'ডন ইলেকট্রনিক্স' ক্রেতার সমর্থ্য, রুচি ও পছন্দের প্রতি গুরুত্ব দিয়ে পন্য উৎপাদন ও বিপনণ করে। যা কাস্টমাইজেশন এর মধ্যে পড়ে। চাহিদা অনুযায়ী পণ্য তৈরি করাকে কাস্টমাইজেশন বলে। এর ফলে প্রতিষ্ঠান বিক্রয় বৃদ্ধি পায় এবং সুনাম বাড়ায়। তাই বলা যায় যে, উদ্দীপকের 'ডন"
        }
      ]
    },
    {
      "number": "4",
      "uddipok": "'প্রাইম টেলিকম' মোবাইল ফোন উৎপাদনকারী একটি বিখ্যাত প্রতিষ্ঠান। প্রতিষ্ঠানটি সম্প্রীতি ক্রেতাদের রুচি, পছন্দ, ক্রয় ক্ষমতা, চাহিদা ইত্যাদি তথ্য সংগ্রহ ও পর্যালোচনা প্রতিযোগী প্রতিষ্ঠানের পণ্য বিশ্লেষণ করে 'প্রিজন' ব্র্যান্ডের স্মার্টফোন উৎপাদন ও বিপণন করে। মোবাইল ফোনটিতে ভিডিও গেম, ২৪ মেগাপিক্সেলের ক্যামেরা, ১৬ জিবি মেমোরি, ইন্টারনেট ব্যবহারসহ আধুনিক সুযোগ-সুবিধা থাকায় ক্রেতারা ব্যাপক হারে গ্রহণ করছে। প্রস্তুতিতে প্রতিষ্ঠানের স্বল্প সময়ের মধ্যে বিক্রয় লক্ষ্যমাত্রা অর্জন করেছে। তবে মোবাইল ফোনটির উৎপাদন প্রক্রিয়া সেকেলে হাওয়ায় কোম্পানির লাভের পরিমাণ কম হচ্ছে।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "যে ডিজাইনের ক্ষেত্রে পণ্যের মানকে গুরুত্ব না দিয়ে ক্রেতাদের নিকট পণ্যটিকে আকর্ষণীয় করে তোলার চেষ্টা করা হয় তাকে রুচিসম্মত বা নান্দনিক ডিজাইন বলে। এ ধরনের পণ্য ডিজাইনের ক্ষেত্রে পণ্যের মানকে গুরুত্ব না দিয়ে ক্রেতাদের নিকট পণ্যটিকে আকর্ষণীয় করে তোলার চেষ্টা করা হয়।"
        },
        {
          "label": "খ",
          "question": "",
          "explanation": "পন্য উৎপাদন করার পূর্বেই পণ্যের আকার, রং, ওজন, প্যাকেজসহ অন্যান্য গুণাগুণ ও বৈশিষ্ট্য সমূহ নির্ধারণ করাকে পণ্য ডিজাইন বলে। পণ্য ডিজাইন নানা ধরনের উপযোগ সৃষ্টিতে সহায়তা করে। কেননা প্রতিষ্ঠানের কারিগরি বিভাগ নতুন নতুন ডিজাইনের নতুন নতুন পণ্য উৎপাদন করবে। নতুন ডিজাইনের সাথে নতুন কোন উপযোগ সংযুক্ত করে দেওয়া হয়। আধুনিক সুযোগ-সুবিধা বিবেচনা করে এ সকল ডিজাইন প্রণয়ন করা হয়। নতুন উপযোগ যুক্ত থাকায় তা ক্রেতাদের নিকট নতুন বলে গ্রহণযোগ্য হয়। সুতরাং পণ্য ডিজাইন উপযোগ সৃষ্টি করে।"
        },
        {
          "label": "গ",
          "question": "",
          "explanation": "মোবাইল ফোন উৎপাদন এর ক্ষেত্রে 'প্রাইম টেলিকম ' পন্য ডিজাইনের 'ধারণা উন্নয়ন ' এর উপর আধিক গুরুত্ব দিয়েছে। পণ্য ডিজাইনের দ্বিতীয় ধাপ হলো ধারণা উন্নয়ন। পণ্যের ডিজাইন করার ব্যাপারে সিদ্ধান্ত গ্রহণের পর এ পর্যায়ে উৎপাদকে পণ্য ডিজাইন সংক্রান্ত ধারণার উন্নয়ন করতে হয়। এ পর্যায়ে কাজগুলো হলো, ক্রেতা ও ভোক্তা জরিপ,ক্রেতা ও ভোক্তার রুচির চাহিদা ও আকাঙ্ক্ষা পর্যালোচনা, নিজস্ব প্রতিষ্ঠানে গবেষণা ও উন্নয়ন বিভাগের পরামর্শ, প্রতিযোগী প্রতিষ্ঠান কার্যক্রম পর্যবেক্ষণ, বাজার গবেষণা, প্রতিষ্ঠানে কর্মরত কর্মী, প্রকৌশলী ও বার্ষিক গবেষণা কর্মীদের সাথে আলোচনা, সর্বোপরি সবকিছু বিশ্লেষণ করে পণ্যের ডিজাইন সম্পর্কে নতুন ধারণা সৃষ্টি।এভাবে উৎপাদনকারী প্রতিষ্ঠান পণ্যের ডিজাইন সম্পর্কে ধারণা উন্নয়নের মাধ্যমে চূড়ান্ত ডিজাইন নির্বাচিত করে। উদ্দীপকে দেখা যায় যে, 'প্রাইম টেলিকম' রুচি, পছন্দ ও ক্রয় ক্ষমতা ইত্যাদির তথ্য পর্যালোচনা করে, প্রতিযোগী প্রতিষ্ঠানের পণ্য বিশ্লেষণ করে 'প্রিজন' নামের একটি মোবাইল ফোন উৎপাদন করে। যা ধারণা উন্নয়ন ডিজাইনের মধ্যে পড়ে। তাই বলা যায় যে, উদ্দীপকের 'প্রাইম টেলিকম' পণ্য উৎপাদনের ক্ষেত্রে ধারণা উন্নয়নকে বেশী গুরুত্ব দিয়েছে।"
        },
        {
          "label": "ঘ",
          "question": "",
          "explanation": "কাঙ্খিত মুনাফা অর্জনের জন্য 'প্রাইম টেলিকম ' এর ওপর উৎপাদন ডিজাইনের উপর গুরুত্ব দিয়েছে বলে আমি মনে করি। যে ডিজাইনের মূল লক্ষ্য হলো- নতুন ও উন্নত কলা কৌশল ব্যবহার করে পণ্য বা সেবা উৎপাদন করা তাকে উৎপাদন ডিজাইন বলে। এরূপ ডিজাইনের মূল উদ্দেশ্য হলো- উৎপাদনের ক্ষেত্রে এর অপচয় হ্রাস করা, উৎপাদনশীলতা বৃদ্ধি করা এবং ব্যয় হ্রাসের উপর অধিক গুরুত্বারোপ করা।এর মাধ্যমে পন্যের গুনগত মান ঠিক রেখে ক্রেতার চাহিদা অনুযায়ী তৈরি করা হয়। ক্রেতারা এসব পণ্যের প্রতি বেশি আগ্রহ দেখায়। ফলে এসব পণ্য থাকায় প্রতিষ্ঠান বিক্রয় বাড়ে। বিক্রয় বৃদ্ধির ফলে তাদের মুনাফা বৃদ্ধি হয়। উদ্দীপকে দেখা যায়, 'প্রাইম টেলিকম ' প্রতিষ্ঠানটির ক্রেতাদের চাহিদা অনুযায়ী তাদের পছন্দ, সামর্থ্য, ক্রয় ক্ষমতা অনুযায়ী পন্য তৈরি করেন। ফলে নান্দনিক পণ্য হওয়ায় ক্রেতারা সহজেই তার প্রতি আকৃষ্ট হয়। কিন্তু উৎপাদন প্রক্রিয়া সেকেলে হাওয়ায় কোম্পানির লাভের পরিমাণ কম হয়। তাদের বিক্রয় কমে যায়। যদি তারা উৎপাদন ডিজাইন ব্যবহার করে নান্দনিক পণ্য তৈরি করে তবে তাদের বিক্রয় বাড়বে।ক্রেতারা এই।পন্য ক্রয়ে আকৃষ্ট হবে।তাদের মুনাফা বৃদ্ধি হবে। তাই বলা যায় যে, উদ্দীপকের 'প্রাইম টেলিকম' এর সফলতার জন্য উৎপাদন ডিজাইন কে গুরুত্ব দেয়া উচিত।"
        }
      ]
    },
    {
      "number": "5",
      "uddipok": "'পদ্মা ফুড লি.' বিভিন্ন ধরনের ভোগ্য পণ্য উৎপাদন করেন। প্রতিষ্ঠানটি গুণগত মানসম্পন্ন পণ্যের ধারাবাহিক উৎপাদনের লক্ষ্যে উৎপাদন ক্ষেত্র পণ্য উন্নয়ন পরিকল্পনা পর্যায়ে মান স্থির করে। পরবর্তীতে পূর্ব নিজায়িত মান অনুযায়ী পণ্য উৎপাদন হচ্ছে কিনা তার নিশ্চিত করে এবং মানের বিচ্যুতি হলে সংশোধন মূলক ব্যবস্থা গ্রহণ করে প্রতিষ্ঠানটির সকল কর্মী পণ্যের মান বজায় রাখতে সর্বদা সচেষ্ট। তাছাড়া তাছাড়া BSTI সনদ থাকায় প্রতিষ্ঠানটির উৎপাদিত পণের চাহিদা ব্যাপকহারে বৃদ্ধি পাচ্ছে। সম্প্রীতি প্রতিষ্ঠানটি বিদেশের বাজারে পণ্য বিপণন করতে আগ্রহী। কিন্তু প্রয়োজনীয় কিছু সনদ না থাকায় প্রতিষ্ঠানটি আন্তর্জাতিক বাজারে প্রবেশ করতে পারছে না।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "পণ্য বা সেবার মান অর্জনের নিমিত্তে মান ব্যবস্থাপনার কার্যাবলির সুনির্দিষ্ট প্রয়োগে মান নিশ্চিতকরণ বলে।"
        },
        {
          "label": "খ",
          "question": "",
          "explanation": "মান ব্যবস্থাপনা তিনটি নীতির ওপর প্রতিষ্ঠিত হয় যথা–ধারাবাহিক মান উন্নয়ন,ক্রেতা সন্তুষ্টি, কর্মী সম্পৃক্ততা। মান ব্যবস্থা হল ক্রেতাদের প্রত্যাশা পূরণের সার্বিক ব্যবস্থা। মান ব্যবস্থাপনার একটি উল্লেখযোগ্য দিক হলো বর্তমান মানকে আরো উন্নত পর্যায়ে নিয়ে যাওয়া। বর্তমান মানকে উন্নত পর্যায়ে নিয়ে যাওয়ার জন্য নতুন নতুন তথ্য আবিষ্কার ও গবেষণা মান ব্যবস্থাপনার অন্যতম বৈশিষ্ট্য। মান ব্যবস্থাপনার মাধ্যমে কার্যুমানের উত্তরোত্তর উন্নয়ন ঘটিয়ে প্রতিযোগীদের তুলনায় এগিয়ে থাকা যায়। এভাবেই মান ব্যবস্থাপনা ভোক্তা সন্তুষ্টি ও আনুগত্য সৃষ্টি করে।"
        },
        {
          "label": "গ",
          "question": "",
          "explanation": "ব্যবসায়িক সাফল্য অর্জনে উৎপাদন ক্ষেত্রে পদ্মা ফুড লি.–এর গৃহীত পদক্ষেপকে সার্বিক মান ব্যবস্থাপনা বলে। সার্বিক মান ব্যবস্থাপনা মূলত তিনটি নীতির ওপর প্রতিষ্ঠিত; যথা—ক্রেতা সন্তুষ্টি, কর্মীদের সম্পৃক্ততা, এবং মানের ধারাবাহিকতা। এক্ষেত্রে কতগুলো বিষয় খুবই গুরুত্বপূর্ণ যেমন –ক্রেতারা কি চায় তা খুঁজে বের করা, ক্রেতাদের প্রত্যাশা অনুযায়ী পণ্য বা সেবার নকশা করা ইত্যাদি। উদ্দীপকে \"পদ্ম ফুড লিমিটেড\"বিভিন্ন ধরনের ভোগ্য পণ্য উৎপাদন করে। প্রতিষ্ঠানটি ধারাবাহিক মান উন্নয়নের মাধ্যমে গুণগত মানসম্পন্ন পণ্য তৈরি করে। উৎপাদনের পর দেখে পূর্ব নির্ধারিত মান অনুযায়ী পণ্য উৎপাদিত হচ্ছে কিনা এবং মানের বিচ্যুতি হলে সংশোধন মূলক ব্যবস্থা গ্রহণ করে।\" পদ্মা ফুড লি.\" এর সমস্ত কার্যক্রম সার্বিক মান ব্যবস্থাপনার নীতির সঙ্গে সামঞ্জস্যপূর্ণ। তাই বলা যায়, ব্যবসায়িক সাফল্য অর্জনে উৎপাদন ক্ষেত্রে পদ্মা ফুড লি. এর গৃহীত পদক্ষেপকে সার্বিক মান ব্যবস্থা বলে।"
        },
        {
          "label": "ঘ",
          "question": "",
          "explanation": "পদ্মা ফুড লি.কে আন্তর্জাতিক বাজারে প্রবেশের জন্য ISOথেকে সনদ গ্রহণ করতে হবে বলে আমি মনে করি। ISO–এর পূর্ণরূপ হলো:International Organisation for Standardization. যার অর্থ আন্তর্জাতিক মান নিয়ন্ত্রণ কারী সংস্থা। ISOআন্তর্জাতিক বাণিজ্যের ক্ষেত্রে মান সনদ প্রদান করে থাকে। পদ্মা ফুড লি.কে তাদের উৎপাদিত পণ্য বৈদেশিক বাজারে বিক্রির উদ্দেশ্যে ISO থেকে ISO-9000এবং ISO-14000সনদ গ্রহণের পরিকল্পনা করছে।ISO-9000দ্বারা পণ্যের ডিজাইন এবং কোয়ালিটির মান সনদ দেওয়া হয় এবংISO-14000দ্বারা পরিবেশ সম্পর্কিত মান সনদ প্রদান করা হয়। উদ্দীপকে পদ্মা ফুড লি.উক্ত সনদ দুটির মাধ্যমে আন্তর্জাতিক বাজারে ঘোষণা করতে পারবে যে, তাদের পণ্য মানসম্মত এবং পরিবেশবান্ধব। প্রতিটি দেশ পণ্য বা সেবা উৎপাদন করে নিজের দেশের মানদন্ড অনুযায়ী। কিন্তু বর্তমানে মুক্তবাজার অর্থনীতি এবং কর্ম বর্ধমান আন্তর্জাতিক বাজারের কারণে পণ্য বা সেবার মান আন্তর্জাতিক হওয়া প্রয়োজন। ISOসনদ দ্বারা পণ্যের আন্তর্জাতিক মানের স্বীকৃতি দেওয়া হয়। ISOসনদ পেলে পণ্যটি বিশ্বের সকল দেশে প্রবেশ করতে পারবে। তাই বলা যায় যে, পদ্মা ফুড লি.আন্তর্জাতিক বাজারে প্রবেশের জন্য থেকে সনদ নিতে হবে।"
        }
      ]
    },
    {
      "number": "6",
      "uddipok": "জাহিদ কৃষি ব্যাংকের স্থানীয় শাখা থেকে ২০ লক্ষ টাকার ঋণ নিয়ে নিজস্ব ৫ টি পুকুরে মৎস্য চাষ শুরু করেন।৫ জন কর্মচারীর সহায়তায় এবং নিজের প্রত্যক্ষ ব্যবস্থাপনায় মৎস্য চাষে তিনি ব্যাপকভাবে সফল হন। এতে যাবতীয় খরচ মিটিয়ে এবং ব্যাংকের ঋণ পরিশোধ করেও নিয়ে বার্ষীক ২৫ লক্ষ টাকা করেন। পরবর্তীতে তিনি প্রকল্পটির সম্প্রসারণের জন্য আরো ৫০ লক্ষ টাকা ব্যাংক ঋণের আবেদন করেন এবং ব্যাংক তার মন্জুর করেন। কিন্তু প্রকল্পের আশেপাশে কোন জলাশয় না পাওয়ায় তিনি প্রকল্পটির সম্প্রসনে ব্যর্থ হয়।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "মূলধন বলতে নগদ অর্থ , যন্ত্রপাতি,দালান কোঠা, কাঁচামাল ও ব্যবসায় নিয়োজিত মানবসৃষ্ট সকল উপকরণকেই বোঝায়।"
        },
        {
          "label": "খ",
          "question": "",
          "explanation": "নির্দিষ্ট উদ্দেশ্য সাধনের জন্য উৎপাদনের উপকরণকে একত্রিত করে এদের মধ্যে সামঞ্জস্যপূর্ণ সমন্বয় বিধানপূর্বক কোনো প্রতিষ্ঠান গঠন, পরিচালনা ও নিয়ন্ত্রণের কাজই হলো সংগঠন। সংগঠন যত ছোটই হোক বা যত বড়ই হোক না কেন তার অবশ্যই নির্দিষ্ট উদ্দেশ্য থাকতে হবে। এর মাধ্যমে মুনাফা লভের আশায় উৎপাদনের অন্যান্য উৎকন গুলোকে একত্রিত করা হয়। এখানে সকলের উদ্দেশ্য একই থাকে তাই বলা যায় সংগঠন উদ্দেশ্য কেন্দ্রিক।"
        },
        {
          "label": "গ",
          "question": "",
          "explanation": "উদ্দীপকে মি. জাহিদের সফলতার উৎপাদনের সংগঠন উপকরণটির ভূমিকা সবচেয়ে বেশি। নির্দিষ্ট উদ্দেশ্য সাধনের জন্য উৎপাদনের উপাদান কে একত্রিত করে এদের মধ্যে সামঞ্জস্যপূর্ণ বিধানপূর্বক কোনো প্রতিষ্ঠান গঠন, পরিচালনা ও নিয়ন্ত্রণের কাজই হল সংগঠন। এর মাধ্যমে উৎপাদনের অন্যান্য উপকরণ একত্রিত করা হয়, উপাদানগুলো একই উদ্দেশ্য সাধনের জন্য ব্যবহার করা হয়। এটি উৎপাদনের একটি গুরুত্বপূর্ণ উপাদান। উদ্দীপকে মি. জাহিদ নিজস্ব ৫ টি কুকুরে মৎস্য চাষ শুরু করেন। কর্মচারীদের সহায়তায় ও নিজস্ব ব্যবস্থাপনায় মৎস্য চাষে তিনি ব্যাপকভাবে সফলতা অর্জন করেন। বছর শেষে যাবতীয় খরচ মিটিয়ে ২৫ লক্ষ টাকা আয় করতে পারেন। এখানে তিনি ২০ লক্ষ টাকার ঋণ নিয়ে মূলধন হিসেবে ব্যবহার করেছেন, নিজস্ব পুকুর ব্যবহার করেছেন এবং কয়েকজন কর্মচারীকে কাজে লাগিয়েছেন।তিনি একজন সংঠকের ভূমিকায় আছেন। তাই বলা যায়, মি.জাহিদের সফলতায় সংঠন উপকরণটির ভুমিকা বেশি"
        },
        {
          "label": "ঘ",
          "question": "",
          "explanation": "উদ্দীপকে মি.জাহিদের প্রকল্প সম্প্রসারণ এর ব্যবসার জন্য দায়ী উপকরণটি হল ভূমি। ভূমি হল সৃষ্টির আদি উপাদান। সাধারণভাবে পৃথিবীর উপরিভাগেকে ভূমি বললে ও প্রকৃতির অপাদান মাটি, বাতাস,পানি,খনিজ সম্পদ, বনজ সম্পদ, নদ নদী ইত্যাদি সবকিছুই ভূমির অন্তর্ভুক্ত। প্রকৃতিতে পাওয়া যায় বলে এর কোন যোগান দাম নেই এটি অবিনিশ্বর। পৃথিবী সৃষ্টির প্রথম দিকে যে পরিমাণ সব ও স্থল ছিল আজও সেই পরিমাণে আছে কোন অবস্থাতেই হ্রাশ বা বৃদ্ধি হয়নি। ফলে এর যোগান সীমিত। উদ্দীপকে মি.জাহিদ নিজস্ব পাঁচটি পুকুরে মৎস্য চাষ শুরু করেন। পাঁচজন কর্মচারীর সহায়তায় ও নিজস্ব ব্যবস্থাপনায় মৎস্য চাষে তিনি সফলতা অর্জন করেন। বছর শেষে যাবতীয় খরচ মিটিয়ে 25 লক্ষ টাকা আয় করতে পারেন। সাফল্যের ধারাবাহিকতায় তিনি এটিকের সম্প্রসারণের চিন্তা করলেন। কিন্তু তার আশেপাশে কোন জলাশয় না পাওয়াই তিনি প্রকল্পটির সম্প্রসারণে ব্যর্থ হন। কেননা মৎস্য চাষে জলাশয় একান্ত প্রয়োজন। জলাশয় ছাড়া মাছ চাষের কথা কখনো কল্পনা করা যায় না। জলাশয় একটি প্রাকৃতিক উপাদান বা ভূমির অন্তর্ভুক্ত। তাই বলা যায়, জাহিদের প্রকল্প সম্প্রসারণে ব্যর্থতার জন্য দায়ী উপকরণটি হল ভূমি।"
        }
      ]
    },
    {
      "number": "7",
      "uddipok": "দুইটি দেশ সম্পর্কিত তথ্য নিম্নরূপ:-",
      "tag": "JB 19",
      "sub_questions": [
        {
          "label": "ক",
          "question": "মোট জাতীয় উৎপাদন কী?",
          "explanation": "একটি নির্দিষ্ট সময়ে কোনো দেশের জনগণ যে পরিমাণ বস্তুগত দ্রব্য ও সেবাকর্ম উৎপাদন করে তার সমষ্টিকে মোট জাতীয় উৎপাদন বলা হয়।"
        },
        {
          "label": "খ",
          "question": "“মাথাপিছু আয় একটি দেশের জনগণের জীবনযাত্রার মান নির্দেশক” —ব্যাখ্যা করো ।",
          "explanation": "একটি দেশের জাতীয় আয়কে মোট জনসংখ্যা দিয়ে ভাগ করলে যা পাওয়া যায় তাকে মাথাপিছু আয় বলে । জনগণের আয় বেশি হলে তাদের ভোগ ব্যয় বেশি হয়। তারা ভালোভাবে জীবনযাপন করতে পারে। অর্থাৎ, যে দেশের মাথাপিছু আয় যত বেশি সে দেশের মানুষের জীবনযাত্রার মানও তত বেশি হয়। মাথাপিছু আয় কম হলে জীবনযাত্রার মানও কম উন্নত হয়। সুতরাং, একটি দেশের অর্থনৈতিক উন্নয়ন ও জীবনযাত্রার মান নির্ধারক হলো মাথাপিছু আয় ।"
        },
        {
          "label": "গ",
          "question": "উদ্দীপকে উল্লিখিত দেশ দুইটির জাতীয় আয় নির্ণয় করো ।",
          "explanation": "একটি নির্দিষ্ট সময়ে (সাধারণত এক বছর) একটি দেশে যেপরিমাণ চূড়ান্ত পণ্যসামগ্রী ও সেবাকর্ম উৎপাদিত হয় তার আর্থিক মূল্যকে জাতীয় আয় বলে । দেওয়া আছে, A দেশের ভোগ ব্যয় (C) = ২,০০০ কোটি ডলার বেসরকারি বিনিয়োগ ব্যয় (I) = ১,৫০০ কোটি ডলার নিট বৈদেশিক বিনিয়োগ (X - M ) = ১,০০০ কোটি ডলার সরকারি ব্যয় (G) = ২,০০০ কোটি ডলার ব্যয় পদ্ধতিতে দেশটির জাতীয় আয় হবে = C +I+G+ (X - M ) = (২,০০০ + ১,৫০০ + ২,০০০+ ১,০০০) কোটি ডলার = ৬,৫০০ কোটি ডলার A দেশের জাতীয় আয় ৬,৫০০ কোটি ডলার। আবার, B দেশের খাজনা (r) = ২,০০০ কোটি ডলার মজুরি (w) = ২,০০০ কোটি ডলার সুদ (i) = ১,৫০০ কোটি ডলার মুনাফা (p) = ১,৫০০ কোটি ডলার হস্তান্তর পাওনা (Tp) = ৫০০ কোটি ডলার . আয় পদ্ধতিতে B দেশের জাতীয় আয় হবে = r+ w+ i+ p -Tp = (২,০০০ + ২,০০০ + ১,৫০০ + ১৫০০ - ৫০০ কোটি ডলার = ৬,৫০০ কোটি ডলার B দেশের জাতীয় আয় ৬,৫০০ কোটি ডলার। সুতরাং, A ও B উভয় দেশের জাতীয় আয় হলো ৬,৫০০ কোটি ডলার।"
        },
        {
          "label": "ঘ",
          "question": "\"A দেশের চেয়ে B দেশের জীবনযাত্রার মান উন্নত”— তুমি কি একমত? মাথাপিছু আয় নির্ণয়পূর্বক তোমার মতামতের পক্ষে যুক্তি দাও ।",
          "explanation": "কোনো দেশের জাতীয় আয়কে সে দেশের মোট জনসংখ্যা দিয়ে ভাগ করলে যা পাওয়া যায়, তাই ঐ দেশের মাথাপিছু আয়। যে দেশের মাথাপিছু আয় যত বেশি, সে দেশের জনগণের জীবনযাত্রার মান তত উন্নত। দেওয়া আছে, A দেশের জাতীয় আয় = ৬,৫০০ কোটি ডলার [গ থেকে প্রাপ্ত | জনসংখ্যা = ৫ কোটি ∴ A  দেশের মাথাপিছু আয়  =  জাতীয় আয়   জনসংখ্যা  = ৬ , ৫০ 0  কোটি   ৫ কোটি  = ১ , ৩০০ ডলার  \\begin{array}{l}\\therefore \\mathrm{A} \\text { দেশের মাথাপিছু আয় }=\\frac{\\text { জাতীয় আয় }}{\\text { জনসংখ্যা }} \\\\ =\\frac{৬, ৫ ০ 0 \\text { কোটি }}{\\text { ৫ কোটি }} \\\\ =১, ৩ ০ ০ \\text { ডলার } \\\\\\end{array} ∴ A   দেশের   মাথাপিছু   আয়   =   জনসংখ্যা     জাতীয়   আয়   ​ =   ৫   কোটি   ৬ , ৫০ 0   কোটি   ​ = ১ , ৩০০   ডলার   ​ আবার, B দেশের জাতীয় আয় = ৬,৫০০ কোটি ডলার [গ থেকে প্রাপ্ত] জনসংখ্যা = ৩ কোটি ∴  B দেশের মাথাপিছু আয়  =  জাতীয় আয়   জनসংখ্যা  =  ৬,৫০০ কোটি   ৩ কোটি   = ২,১৬৬.৬৭ ডলার  \\begin{array}{l}\\therefore \\text { B দেশের মাথাপিছু আয় }=\\frac{\\text { জাতীয় আয় }}{\\text { জनসংখ্যা }} \\\\ =\\frac{\\text { ৬,৫০০ কোটি }}{\\text { ৩ কোটি }} \\\\ \\text { = ২,১৬৬.৬৭ ডলার } \\\\\\end{array} ∴  B  দেশের   মাথাপিছু   আয়   =   জनসংখ্যা     জাতীয়   আয়   ​ =   ৩   কোটি     ৬ , ৫০০   কোটি   ​  =  ২ , ১৬৬ . ৬৭   ডলার   ​ A ও B দেশের মাথাপিছু আয় হলো যথাক্রমে ১,৩০০ ও ২,১৬৬.৬৭ ডলার। দেখা যাচ্ছে, B দেশের মাথাপিছু আয় বেশি। আর যে দেশের মাথাপিছু আয় বেশি থাকে, সে দেশের জনগণের ভোগ ও সঞ্চয়ের প্রবণতা বেশি হয়। তাছাড়া জীবনযাত্রার মানও অন্য দেশ থেকে বেশি হয়। তাই, A দেশের থেকে B দেশের জীবনযাত্রার মান উন্নত এ বক্তব্যের সাথে আমি একমত ।"
        }
      ]
    },
    {
      "number": "8",
      "uddipok": "'সুমি টেক্সাটাইল' স্বাভাবিক পরিস্থিতিতে বছরে ১০,০০,০০০ পিস স্যুটের কাপড় উৎপাদন করতে পারে। বছরে ৮,০০,০০০ পিস স্যুটের কাপড় উৎপাদিত হলে মিতব্যয়িতা অর্জিত হবে। বর্তমানে মিলটি ৬,০০,০০০ পিস স্যুটের কাপড় উৎপাদন করে। কারণ মিলের পাঁচটি মেশিন অব্যবহৃত থেকে যাচ্ছে। ফলে মিলের আর্থিক ক্ষতি হচ্ছে এবং মালিক সমস্যা সমাধানের উপায় খুঁজছেন ।",
      "tag": "JB 19",
      "sub_questions": [
        {
          "label": "ক",
          "question": "প্রকৃত উৎপাদন ক্ষমতা কী?",
          "explanation": "স্বাভাবিকভাবে একটি উৎপাদন ব্যবস্থা থেকে একটি নির্দিষ্ট সময়ে যে পরিমাণ পণ্য বা সেবা পাওয়া যায়, তাকে প্রকৃত উৎপাদন ক্ষমতা বলা হয় ।"
        },
        {
          "label": "খ",
          "question": "কেন নিম্ন উৎপাদন ক্ষমতা ব্যবহার করা হয়? বর্ণনা করো।",
          "explanation": "একটি প্রতিষ্ঠানের সর্বোচ্চ উৎপাদন ক্ষমতার চেয়ে কম পরিমাণ উৎপাদনকে নিম্ন উৎপাদন ক্ষমতা বলে । ভোক্তাদের রুচি, পছন্দ এবং চাহিদা সময়ের সাথে তাল মিলিয়ে পরিবর্তন হয়। আর এ পরিবর্তনের কারণে বাজারে পণ্যের চাহিদা কমে যায়।প্রতিযোগী প্রতিষ্ঠান বাজারে প্রবেশ করে পণ্য বিপণন করলে পণ্যের চাহিদা কমে যায়। পণ্যের চাহিদা কমলে বাস্তব অবস্থা বিবেচনায় প্রতিষ্ঠান নিম্ন উৎপাদন ক্ষমতা ব্যবহার করে থাকে। আবার, অদক্ষ বিপণন ও কাঁচামালের অভাবের কারণেও নিম্ন উৎপাদন ক্ষমতা ব্যবহার করা হয়ে থাকে ।"
        },
        {
          "label": "গ",
          "question": "'সুমি টেক্সটাইল' মিলের কার্যকর উৎপাদন ক্ষমতা নির্ণয় করো ।",
          "explanation": "সুমি টেক্সটাইল মিলের কার্যকর উৎপাদন ক্ষমতা হলো ৮,০০,০০০ একক। একটি উৎপাদন ব্যবস্থা একটি নির্দিষ্ট সময়ে তার সব সুযোগ-সুবিধা ব্যবহার করে মিতব্যয়িতার সাথে যে পরিমাণ পণ্য বা সেবা উৎপাদন করতে পারে, তা-ই কার্যকর উৎপাদন ক্ষমতা। এখানে ব্যয় কমানোর বিষয়টি প্রত্যক্ষভাবে জড়িত। সুমি টেক্সটাইল স্বাভাবিক পরিস্থিতিতে বছরে ১০,০০,০০০ পিস স্যুটের কাপড় উৎপাদন করতে পারে। যদি বছরে ৮,০০,০০০ পিস স্যুটের কাপড় উৎপাদিত হয়, তাহলে মিতব্যয়িতা অর্জিত হবে। অর্থাৎ, ৮,০০,০০০ পিসই হলো প্রতিষ্ঠানটির কম ব্যয়ে সর্বোচ্চ উৎপাদনের পরিমাণ। এ পরিমাণ উৎপাদনে প্রতিষ্ঠানের এককপ্রতি ব্যয় সবচেয়ে কম হয়। এভাবে মিতব্যয়িতার সাথে সর্বোচ্চ পরিমাণ উৎপাদনই হলো কার্যকর উৎপাদন ক্ষমতা। তাই বলা যায়, সুমি টেক্সটাইল এর কার্যকর উৎপাদন ক্ষমতা হলো ৮,০০,০০০ পিস স্যুটের কাপড় ।"
        },
        {
          "label": "ঘ",
          "question": "উদ্দীপকে উল্লিখিত মিলটির সমস্যা সমাধানে তোমার সুপারিশ তুলে ধরো।",
          "explanation": "মেশিন ইজারা দিয়ে বা পণ্যের চাহিদা বাড়িয়ে অব্যবহুত মেশিনগুলো কাজে লাগিয়ে সুমি টেক্সটাইল তার সমস্যা সমাধান করতে পারে । কম উৎপাদন ক্ষমতা প্রয়োগ করলে অনেক সময়ই প্রতিষ্ঠান আর্থিক ক্ষতির সম্মুখীন হয়। এজন্য কার্যকর উৎপাদন ক্ষমতার প্রয়োগ করে বা অব্যবহৃত ক্ষমতা ইজারা দিয়ে প্রতিষ্ঠান তার আয় বাড়াতে পারে। আবার পণ্যের চাহিদা বাড়িয়ে অব্যবহৃত মেশিন ব্যবহার করে পণ্যের যোগান বাড়ানোও লাভজনক। সুমি টেক্সটাইল স্বাভাবিক পরিস্থিতিতে ১০,০০,০০০ পিস স্যুটের কাপড় উৎপাদনে সক্ষম হলেও এর কার্যকর ক্ষমতা হলো ৮,০০,০০০ পিস স্যুটের কাপড়। কিন্তু প্রতিষ্ঠানটি উৎপাদন করে ৬,০০,০০০ পিসস্যুটের কাপড়। ফলে ৫টি মেশিন অব্যবহৃত 'থাকছে। এতে মিলের আর্থিক ক্ষতি হচ্ছে এবং মালিক সমস্যা সমাধানের উপায় খুঁজছেন । সুমি টেক্সটাইল এর উচিত ৮,০০,০০০ পিস স্যুটের কাপড় উৎপাদন করা। তাহলে প্রতিষ্ঠানটি আর্থিক ক্ষতির হাত থেকে বাঁচবে। তবে"
        }
      ]
    },
    {
      "number": "9",
      "uddipok": "আসিফ রাজশাহীর সাহেব বাজারে একটি প্রসাধন সামগ্রী তৈরির কারখানা স্থাপন করেন। পর্যাপ্ত মূলধন থাকায় তিনি দক্ষ কর্মী নিয়োগ দিয়ে এবং অত্যাধুনিক প্রযুক্তি ও যন্ত্রপাতি ব্যবহার করে উৎপাদন প্রক্রিয়া সচল রাখেন। অন্যদিকে তার বন্ধু মনির বানেশ্বর ইউনিয়নে ডালের একটি মিল প্রতিষ্ঠা করেন। এখানে পর্যাপ্ত শ্রমিক ও কাঁচামালের প্রাচুর্য থাকায় কম খরচেই তিনি উৎপাদন কার্যক্রম চালাতে সক্ষম হন। তাছাড়া এখানকার জমির দামও তুলনামূলকভাবে অনেক কম। বছর শেষে দেখা যায় একই পরিমাণ মূলধন ব্যবহার করে আসিফের তুলনায় মনিরের মুনাফা অনেকগুণ বেশি হচ্ছে ।",
      "tag": "JB 19",
      "sub_questions": [
        {
          "label": "ক",
          "question": "ব্যবসায়ের গ্রাম্য অবস্থান কী?",
          "explanation": "গ্রামকে কেন্দ্র করে কোনো শিল্প বা বাণিজ্যিক প্রতিষ্ঠান স্থাপনকে ব্যবসায়ের গ্রাম্য অবস্থান বলে ।"
        },
        {
          "label": "খ",
          "question": "“ব্যবসায়ের অবস্থান নির্বাচনে মূলধনের প্রভাব ব্যাপক”— ব্যাখ্যা করো।",
          "explanation": "মূলধন ব্যবসায়ের অবস্থান নির্বাচনে প্রত্যক্ষ প্রভাব বিস্তার করে । ব্যবসায়ের অন্যতম উপাদান হলো মূলধন। ব্যবসায়ের আয়তন ও অবস্থানের তারতম্যের কারণে কম-বেশি মূলধনের প্রয়োজন হয়। বড় ব্যবসায়ের জন্য যত মূলধনের প্রয়োজন হয়, ছোট ব্যবসায়ের জন্য তত প্রয়োজন হয় না। শহরে ব্যবসায় স্থাপন করতে প্রচুর মূলধনের প্রয়োজন হয়। অন্যদিকে গ্রামে ব্যবসায় স্থাপন করতে অল্প মূলধন প্রয়োজন হয়। একজন ব্যবসায়ী তার মূলধনের পরিমাণের ওপর ভিত্তি করে অবস্থান সম্পর্কিত সিদ্ধান্ত নেয়। তাই বলা যায়, ব্যবসায়ের অবস্থান নির্বাচনে মূলধনের প্রভাব ব্যাপক ।"
        },
        {
          "label": "গ",
          "question": "উদ্দীপকে উল্লিখিত আসিফ কারখানা স্থাপনে কোন ধরনের ব্যবসায় অবস্থানের ওপর গুরুত্ব দিয়েছেন? ব্যাখ্যা করো ।",
          "explanation": "আসিফ কারখানা স্থাপনে ব্যবসায়ের শহুরে অবস্থানকে গুরুত্ব দিয়েছেন । নাগরিক ও অবকাঠামোগত বিভিন্ন সুবিধা শহর অঞ্চলে বিদ্যমান। এজন্য ব্যবসায় প্রতিষ্ঠানের অবস্থান শহরকেন্দ্রিক হয়ে থাকে । আসিফ রাজশাহীর সাহেব রাজারে একটি প্রসাধন সামগ্রীর কারখানা স্থাপন করেন। রাজশাহীর সাহেব বাজার একটি শহুরে এলাকা। এখানে তিনি অত্যাধুনিক প্রযুক্তি ও যন্ত্রপাতি ব্যবহার করে কারখানা দিয়েছেন। শহর অঞ্চলে এ ধরনের প্রতিষ্ঠান স্থাপনের ফলে আসিফ সাহেব বেশকিছু সুবিধাও পান। শহরাঞ্চলের মানুষজন সৌন্দর্যের ব্যাপারে বেশ সচেতন। তাই তিনি তার উৎপাদিত পণ্যের একটি বড়বাজার পান। এছাড়াও শহরে বিভিন্ন ধরনের সুবিধা যেমন- ব্যাংকিং, বিমা, বিদ্যুৎ, পরিবহন প্রভৃতি বিদ্যমান থাকে, যেগুলো ব্যবসায়ের উত্তম বিকাশের পক্ষে সহায়ক। তাই আমি মনে করি, এসব কারণে আসিফ সাহেব ব্যবসায়ের শহুরে অবস্থানকে গুরুত্ব দিয়েছেন।"
        },
        {
          "label": "ঘ",
          "question": "“ব্যবসায়ের জন্য সঠিক স্থান নির্বাচন প্রতিষ্ঠানের সর্বোচ্চ সাফল্য নিশ্চিত করে”— উদ্দীপকে মনিরের প্রতিষ্ঠানের প্রেক্ষিতে উক্তিটির যথার্থতা মূল্যায়ন করো'।",
          "explanation": "ব্যবসায়ের সঠিক অবস্থান প্রতিষ্ঠানের সাফল্য অর্জনে যথেষ্ট ভূমিকা রাখে, এ বিষয়ের সাথে আমি একমত। ব্যবসায়ের অবস্থানগত পার্থক্যের কারণে একটি প্রতিষ্ঠান অনেক ধরনের ইতিবাচক সুবিধা পেতে পারে। ব্যবসায়ের অবস্থান প্রতিষ্ঠানের ব্যয়সহ অন্যান্য খরচকে সরাসরি প্রভাবিত করে। মনির বানেশ্বর ইউনিয়নে ডালের একটি কারখানা স্থাপন করেছেন। এখানে কাঁচামাল এবং শ্রমিক উভয়েরই প্রাচুর্য আছে। যার ফলে তিনি তুলনামূলক কম খরচে প্রতিষ্ঠানটি চালাতে পারছেন। অন্যদিকে তার বন্ধু আসিফ রাজশাহী শহরের দিকে কারখানা স্থাপন করলেও শহরাঞ্চল হওয়ার কারণে সব খরচই বেশি। এক্ষেত্রে একই পরিমাণ মূলধন ব্যবহার করে মনির সাহেব বেশি মুনাফা অর্জন করতে পারছেন। গ্রামীণ পরিবেশে ব্যবসায় প্রতিষ্ঠান স্থাপন করার ফলে মনির সাহেব সব খরচই মোটামুটি কমাতে পেরেছেন। আর শহুরে অবস্থানে কারখানা চালাতে আসিফ সাহেবের খরচও বেশি হয়েছে, যা সরাসরিতার মুনাফাকে প্রভাবিত করেছে। সঠিক অবস্থান নিশ্চিতকরণের মাধ্যমে মনির সাহেব একই পরিমাণ মূলধন বিনিয়োগ করে বেশি মুনাফা করতে পেরেছেন। তার ব্যবসায়ের খরচও কম ছিল, যা তাকে প্রতিযোগিতামূলক সুবিধা দিয়েছে। তাই আমি মনে করি, ব্যবসায়ের সঠিক স্থান নির্বাচনের ওপরই সর্বোচ্চ সাফল্য নির্ভর করে।"
        }
      ]
    },
    {
      "number": "10",
      "uddipok": "মি. ফাহিম সাভারে নিজস্ব একটি বহুতলভবনে গার্মেন্টস ফ্যাক্টরি প্রতিষ্ঠা করেন। ভবনটি নির্মাণের সময় এর প্রবেশপথ এবং সিঁড়ি প্রশস্ত করা হয়, যেন শ্রমিকরা সহজেই যাতায়াত করতে পারে । আবার দুর্ঘটনার সময় সবাই দ্রুত বের হতে পারে। এছাড়াও ভবনটিতে অগ্নি-নির্বাপণের ব্যবস্থা, পানি সরবারহ ব্যবস্থা, প্রাথমিক চিকিৎসার ব্যবস্থাসহ অন্যান্য সুবিধা রাখা আছে। ভবনটির প্রতি তলায় অনেক কক্ষ আছে। মি. ফাহিম কাজের ধরন অনুসারে প্রতিটি তলাকে আলাদা বিভাগে ভাগ করে বিভিন্ন গ্রুপে অন্তর্ভুক্ত করেছেন। গার্মেন্টসের এরূপ বিন্যাসের কারণে তিনি নানাবিধ সুবিধা পান। আবার, শ্রমিকরাও স্বাচ্ছন্দ্যে কাজ করায় প্রতিষ্ঠানটি কাঙ্ক্ষিত সাফল্য অর্জনে সক্ষম হয় ।",
      "tag": "JB 19",
      "sub_questions": [
        {
          "label": "ক",
          "question": "ফ্যাক্টরি লে-আউট কী?",
          "explanation": "উৎপাদন কাজ সম্পাদন করার জন্য যেসব যন্ত্রপাতি এবং সেবার প্রয়োজন হয় কারখানায় তাদের সুষ্ঠু বিন্যাসকে ফ্যাক্টরি লে-আউট বলে।"
        },
        {
          "label": "খ",
          "question": "“রিটেইল লে-আউট ক্রেতা আকর্ষণের জন্য খুবই গুরুত্বপূর্ণ”- ব্যাখ্যা করো।",
          "explanation": "প্রতিষ্ঠানের অভ্যন্তরে বিভিন্ন অংশের যন্ত্রপাতি, কর্মী, সুযোগ-সুবিধা, কাজের কেন্দ্র ও বিভাগসমূহ সঠিকভাবে সাজানোই হচ্ছে বিন্যাস । উত্তম বিন্যাসের মাধ্যমে কাঁচামাল ও স্থানসহ সব ধরনের উপাদানের যথাযথ ব্যবহার নিশ্চিত হয়। আবার নিয়োজিত কর্মীদের অযথা চলাচলকে গতিশীল করে তাদের কর্মদক্ষতাকে বাড়ায়। বিন্যাস কর্মীদের কাজের উৎসাহ যোগায় এবং উপযুক্ত কর্ম পরিবেশ সৃষ্টি করে। এতে সামগ্রিকভাবে অপচয় কমে যায় ।"
        },
        {
          "label": "গ",
          "question": "মি. ফাহিম ফ্যাক্টরি নির্মাণের সময় লে-আউটের কোন বিষয়কে গুরুত্ব দিয়েছেন? ব্যাখ্যা করো ।",
          "explanation": "মি. ফাহিম ফ্যাক্টরি নির্মাণের সময় লে-আউটের নিরাপত্তা বিষয়কে গুরুত্ব দিয়েছেন । প্রতিটি আদর্শ বিন্যাসে উত্তম নিরাপত্তা ব্যবস্থা থাকে। এতে দুর্ঘটনা রোধ এবং দূর্ঘটনাকালীন কম ক্ষয়ক্ষতি হয়ে থাকে। দুর্ঘটনায় দ্রুত প্রস্থান, প্রাথমিক চিকিৎসা, অগ্নি নির্বাপক উপাদান, পানি সরবরাহ প্রভৃতি হলো নিরাপত্তার অংশ । মি. ফাহিম একটি বহুতল গার্মেন্টস ফ্যাক্টরি প্রতিষ্ঠা করেন। সেখানে দুর্ঘটনার সময় দ্রুত বের হওয়ার জন্য প্রশস্ত সিঁড়ি করেছেন। আবার কারখানাটিতে অগ্নি নির্বাপন ব্যবস্থা, পানি সরবরাহ প্রভৃতি সুবিধা আছে। এছাড়াও সেখানে দুর্ঘটনা ঘটলে প্রাথমিক চিকিৎসার ব্যবস্থাও আছে। এ বিষয়গুলো প্রতিষ্ঠানের নিরাপত্তা ব্যবস্থাকে জোড়ালো করেছে। তাই বলা যায়, মি. ফাহিম ফ্যাক্টরি নির্মাণের সময় লে-আউটের নিরাপত্তা বিষয়টিকে গুরুত্ব দিয়েছেন।"
        },
        {
          "label": "ঘ",
          "question": "“সঠিক লে-আউট নির্ণয় প্রতিষ্ঠানের সাফল্যের মূল নিয়ামক”—উদ্দীপকে মি. ফাহিমের গৃহীত লে-আউটের ধরন উল্লেখপূর্বক উক্তিটির যথার্থতা মূল্যায়ন করো ।",
          "explanation": "মি. ফাহিমের ব্যবহৃত প্রসেস লে-আউট তার প্রতিষ্ঠানের জন্য উপযুক্ত এবং সাফল্যের মূল নিয়ামক। প্রতিষ্ঠান বা কাজের উপর লে-আউটের ধরন নির্ভর করে। প্রসেস লে-আউটে প্রতিষ্ঠানের কাজগুলো সমকার্যকেন্দ্রে ভাগ করা হয়। এক্ষেত্রে এতে বিশেষজ্ঞতার নীতি অনুসরণ করা হয় এবং কর্মীদের জন্য যথেষ্ট নিরাপত্তার ব্যবস্থা থাকে । মি. ফাহিম একটি বহুতল গার্মেন্টস ফ্যাক্টরির মালিক। এটি নির্মাণে তিনি পর্যাপ্ত নিরাপত্তার ব্যবস্থা করেছেন। আবার, কাজের ধরন অনুযায়ী প্রতিটি তলাকে পৃথক বিভাগে ভাগ করেছেন। এতে বিভিন্ন সুবিধা থাকায় উৎপাদনশীলতা বাড়ে এবং সাফল্য অর্জিত হয় । মি. ফাহিম তার গার্মেন্টস ফ্যাক্টরির প্রতিটি তলাকে আলাদা বিভাগে পরিণত করেছেন। এতে একেক তলা বা বিভাগে একেক কাজ হয়ে থাকে। একটি বিভাগ থেকে কাজ সম্পন্ন হয়ে অন্য বিভাগে যায়। আর প্রতিটি বিভাগের কাজে আলাদা কর্মীবাহিনী আছে। অন্যদিকে, এখানে যথেষ্ট নিরাপত্তা ব্যবস্থা আছে। ফলে কর্মীরা স্বাচ্ছন্দ্যে কাজ করতে পারে বলে উৎপাদনশীলতাও বেশি। এ বৈশিষ্ট্যগুলোর আলোকে বলা যায়, তিনি প্রসেস লে-আউট ব্যবহার করেছেন। আর এটি তার ব্যবসায়ের প্রকৃতি অনুযায়ী অত্যন্ত উপযুক্ত ।"
        }
      ]
    },
    {
      "number": "11",
      "uddipok": "মি. তাহা ২০১৭ সালে নিজস্ব ১০ বিঘা জমিতে ১৫ কোটি টাকা মূলধন ও ১০০ জন শ্রমিক নিয়ে একটি মিনি জুট মিলস্ স্থাপন করেন। তার সুদক্ষ পরিচালনায় প্রতিষ্ঠানটির উৎপাদিত পণ্যের সুনাম ও বাজার চাহিদা বাড়ে। ফলে ব্যবসায় সম্প্রসারণের লক্ষ্যে ২০১৮ সালে তিনি নতুন ১০০ জন শ্রমিক নিয়োগ দেন এবং আরও ২০ কোটি টাকাব্যাংক ঋণ নেন। উৎপাদনে গতিশীলতা আসায় মি. তাহা বিদেশের বাজারে পণ্য রপ্তানির উদ্দেশ্যে আরও ২৫ কোটি টাকা ব্যাংক ঋণ নিয়ে অতিরিক্ত ২০০ জন শ্রমিক নিয়োগ দেওয়ার সিদ্ধান্ত নিয়েছেন।",
      "tag": "JB 19",
      "sub_questions": [
        {
          "label": "ক",
          "question": "স্থায়ী ব্যয় কী?",
          "explanation": "উৎপাদনকারী প্রতিষ্ঠানের উৎপাদন বা বিক্রির পরিমাণ বাড়লে বা কমলেও যে ব্যয়ের কোনো পরিবর্তন হয় না তাকে স্থির বা স্থায়ী ব্যয় বলে।"
        },
        {
          "label": "খ",
          "question": "“কাম্য উৎপাদন মাত্রা সর্বোচ্চ উৎপাদন স্তরকে নির্দেশ করে” ব্যাখ্যা করো ।",
          "explanation": "কাম্য উৎপাদন মাত্রা হলো উৎপাদনের এমন একটি স্তর, যেখানে সর্বনিম্ন ব্যয়ে সর্বোচ্চ পরিমাণ পণ্য উৎপাদিত হয়। কাম্য উৎপাদন মাত্রায় একটি নির্দিষ্ট স্তর পর্যন্ত একক প্রতি উৎপাদন ব্যয় কমে। এরপর আবার বাড়তে থাকে। কাম্য মাত্রায় কম খরচে সবচেয়ে বেশি উৎপাদন করা যায়। এজন্য বলা যায়, কাম্য উৎপাদন মাত্রা সর্বোচ্চ উৎপাদন স্তরকে নির্দেশ করে।"
        },
        {
          "label": "গ",
          "question": "‘জাতীয় শিল্পনীতি ২০১৬' অনুসারে ২০১৮ সালে মি. তাহার প্রতিষ্ঠানটি কোন মাত্রার এন্টারপ্রাইজের অন্তর্ভুক্ত? ব্যাখ্যা করো ।",
          "explanation": "'জাতীয় শিল্পনীতি-২০১৬' অনুসারে ২০১৮ সালে মি. তাহার প্রতিষ্ঠানটি উৎপাদনধর্মী মাঝারি এন্টারপ্রাইজের অন্তর্ভুক্ত ছিল। যে সব প্রতিষ্ঠান পণ্যের রূপগত উপযোগ সৃষ্টির সাথে জড়িত তাকে উৎপাদনধর্মী প্রতিষ্ঠান বলে। কোনো প্রতিষ্ঠানের মূলধন সীমা ১৫-৫০ কোটি টাকা এবং কর্মরত শ্রমিকের পরিমাণ ১২১-৩০০ জন হলে তা মাঝারি এন্টারপ্রাইজ হিসেবে বিবেচিত হয়। মি. তাহা ২০১৭ সালে একটি মিনি জুট মিলস স্থাপন করেন। এখানে জুট দিয়ে বিভিন্ন পণ্য উৎপাদন করা হয় বলে এটি একটি উৎপাদনধর্মী প্রতিষ্ঠান। প্রাথমিক পর্যায়ে এর মূলধন ছিল ১৫ কোটি টাকা এবং শ্রমিক সংখ্যা ১০০ জন। ২০১৮ সালে তিনি আরও ১০০ জন শ্রমিক নিয়োগ দেন এবং ২০ কোটি টাকা মূলধন বিনিয়োগ করেন। ফলে তার প্রতিষ্ঠানটি মূলধনের পরিমাণ দাঁড়ায় ৩৫ কোটি টাকা এবং শ্রমিক সংখ্যা ২০০ জন। তার প্রতিষ্ঠানের মূলধন ও শ্রমিক সংখ্যার পরিমাণ জাতীয় শিল্পনীতি ২০১৬ - এ বর্ণিত মাঝারি এন্টারপ্রাইজের বৈশিষ্ট্যের সাথে মিলে যায়। তাই বলা যায়, ২০১৮ সালে মি. তাহার প্রতিষ্ঠানটি ছিল উৎপাদনধর্মী মাঝারি এন্টারপ্রাইজ।"
        },
        {
          "label": "ঘ",
          "question": "মি. তাহার সিদ্ধান্ত বাস্তবায়িত হলে প্রতিষ্ঠানের মাত্রা বিবেচনায় ধরন উল্লেখপূর্বক এর অর্থনৈতিক গুরুত্ব মূল্যায়ন করো ।",
          "explanation": "মি. তাহার সিদ্ধান্তটি বাস্তবায়িত হলে তার প্রতিষ্ঠানটি বৃহদায়তন শিল্প প্রতিষ্ঠান হবে, যা দেশের অর্থনীতিতে তাৎপর্যপূর্ণ ভূমিকা রাখবে।যেসব প্রতিষ্ঠানে জমি ও কারখানা ভবন ছাড়া স্থায়ী সম্পদের মূল্য ৫০ কোটি টাকার বেশি এবং ৩০০ জনের বেশি শ্রমিক কর্মরত থাকে, সেগুলোই বৃহদায়তন শিল্প প্রতিষ্ঠান । ২০১৮ সালে মি. তাহার জুট মিলস্ এ মূলধন ও শ্রমিক সংখ্যা ছিল যথাক্রমে ৩৫ কোটি টাকা ও ২০০ জন (গ নং থেকে পাওয়া)। উৎপাদনে গতিশীলতা আসায় তিনি বিদেশের বাজারে পণ্য রপ্তানিতে উদ্যোগী হন । এ জন্য ২৫ কোটি টাকা ব্যাংক ঋণ নিয়ে অতিরিক্ত ২০০ জন শ্রমিক নিয়োগ দেওয়ার সিদ্ধান্ত নিয়েছেন। ফলে তার ব্যবসায়ের মূলধন ও শ্রমিক সংখ্যা হবে যথাক্রমে ৬০ কোটি টাকা ও ৪০০ জন। শিল্পনীতি ২০১৬ অনুসারে ব্যবসায়ের মূলধন ৫০ কোটি টাকার বেশি এবং শ্রমিক সংখ্যা ৩০০ জনের বেশি হলে তা বৃহদায়তন শিল্প প্রতিষ্ঠানে পরিণত হয়। এ দিকটি বিবেচনায় মি. তাহার ব্যবসায়টি হলো বৃহদায়তন শিল্প প্রতিষ্ঠান। মি. তাহার সিদ্ধান্ত বাস্তবায়িত হলে তার প্রতিষ্ঠানে ৪০০ জন লোকের কর্মসংস্থান হবে। আবার দেশীয় কাঁচামাল পাটের যথাযথ ব্যবহারও নিশ্চিত হবে। অন্যদিকে পাট রপ্তানি করলে দেশের রপ্তানি আয় বাড়বে। ফলে দেশ সমৃদ্ধশালী হবে। তাই বলা যায়, মি. তাহার ব্যবসায়টি বৃহদায়তন এন্টারপ্রাইজ হলে তা দেশের অর্থনীতিতে গুরুত্বপূর্ণ ভূমিকা রাখবে।"
        }
      ]
    }
  ]
}