{
  "title": "কুমিল্লা বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "সোনাপুর গ্রামের নয়ন একজন বেকার যুবক। দীর্ঘদিন বেকার থাকার পর সে ব্যাংক থেকে ঋণ নিয়ে নিজস্ব জমিতে একটি পোল্ট্রি ফার্ম গড়ে তোলে। এর আকার বৃদ্ধি পাওয়ায় নয়ন আরও কয়েকজন বেকার যুবককে তার প্রতিষ্ঠিত পোল্ট্রি ফার্মে নিয়োগ দেয়। ফলে তার পোল্ট্রি ফার্মের উৎপাদন বৃদ্ধির পাশাপাশি এককপ্রতি উৎপাদন খরচ কমে যায়। তার সাফল্যে অনুপ্রাণিত হয়ে অনেকেই এই ধরনের ব্যবসায়ের দিকে আগ্রহ দেখায়। নয়ন মনে করে, কর্মসংস্থান সৃষ্টিতে উৎপাদনের কোনো বিকল্প নেই।",
      "tag": "CB 17",
      "sub_questions": [
        {
          "label": "ক",
          "question": "উৎপাদনশীলতা কী?",
          "explanation": "উৎপাদনের উপকরণগুলো প্রত্যাশিত পণ্য ও সেবা উৎপাদনে কতটুকু কার্যকরভাবে ব্যবহার করা হয়েছে তার পরিমাপকই হলো উৎপাদনশীলতা।"
        },
        {
          "label": "খ",
          "question": "সময়গত উপযোগ কীভাবে সৃষ্টি হয়? ব্যাখ্যা করো।",
          "explanation": "গুদামজাতকরণের মাধ্যমে সময়গত উপযোগ সৃষ্টি হয়। এর মাধ্যমে নির্দিষ্ট সময় পর্যন্ত পণ্যকে সংরক্ষণ করে রাখা হয়। এতে করে ঘাটতি মৌসুমে ঐ পণ্য সরবরাহের মাধ্যমে চাহিদা পূরণ করা যায়। উৎপাদিত পণ্য নির্দিষ্ট সময় পর্যন্ত গুদামে সংরক্ষণ করে সময়গত উপযোগ সৃষ্টি করা হয়।"
        },
        {
          "label": "গ",
          "question": "উদ্দীপকে উল্লিখিত নয়নের ব্যবসায়টি উৎপাদনের কোন খাতের অন্তর্ভুক্ত? ব্যাখ্যা করো।",
          "explanation": "নয়নের ব্যবসায়টি উৎপাদনের কৃষি খাতের আওতাভুক্ত। বাংলাদেশ কৃষিপ্রধান দেশ। বাংলাদেশের বাণিজ্য খাত অনেকটাই কৃষিজাত পণ্যের ওপর নির্ভরশীল। বিশ্বের উৎপাদিত পণ্যগুলোর মধ্যে কৃষিজাত পণ্য উৎপাদনের পরিমাণই সবচেয়ে বেশি। ডাল, ভুট্টা, তেল, শাকসবজি ইত্যাদি কৃষিজাত পণ্য হিসেবে বিবেচিত হলেও মৎস্য চাষ, পশুপালন, পোলট্রি ফার্ম এগুলোও কৃষিখাতের উপখাত হিসেবে চিহ্নিত। সোনাপুর গ্রামের নয়ন একজন বেকার যুবক। সে ব্যাংক থেকে ঋণ নিয়ে নিজস্ব জমিতে একটি পোলট্রি ফার্ম গড়ে তোলে। পোলট্রি ফার্ম একটি উৎপাদনমুখী প্রতিষ্ঠান। পোলট্রি ফার্মের উৎপাদিত মুরগি প্রক্রিয়াজাত করে ভোগের উদ্দেশ্যে ব্যবহৃত হয়। পোলট্রি ফার্ম, পশুপালন, মৎস্য চাষ প্রভৃতি কৃষি খাতের আওতাভুক্ত। তাই বলা যায়, নয়নের ব্যবসাটিও উৎপাদনের কৃষি খাতের আওতাভুক্ত।"
        },
        {
          "label": "ঘ",
          "question": "তুমি কি মনে কর উদ্দীপকের পোল্ট্রি ফার্মটির উৎপাদনশীলতা বৃদ্ধিতে",
          "explanation": "আমি মনে করি, নয়নের পোলট্রি ফার্মটির উৎপাদনশীলতা বাড়াতে কর্মসংস্থানের ভূমিকা আছে। যেকোনো উৎপাদনশীল প্রতিষ্ঠানে শ্রমিক কর্মীর প্রয়োজন হয়। প্রতিষ্ঠানে দক্ষ শ্রমিক নিয়োগ করলে উৎপাদন বাড়ানো সম্ভব হয়। দক্ষ শ্রমিক উৎপাদনের মাত্রা বাড়িয়ে এককপ্রতি উৎপাদন খরচ কমিয়ে আনে। নয়ন একজন বেকার যুবক। সে ব্যাংক থেকে ঋণ নিয়ে একটি পোলট্রি ফার্ম গড়ে তুলেছে। ফার্মের আকার বড় হওয়ায় সে কয়েকজন বেকার যুবককে তার ফার্মে নিয়োগ দেয়। এতে তার পোলট্রি ফার্মের উৎপাদন বাড়ে এবং মুরগির এককপ্রতি উৎপাদন খরচ কমে যায়। নয়নের ফার্মটি শুরুতে আকারে ছোট ছিল। পরবর্তীতে প্রতিষ্ঠানটির আকার বড় হয়। তাই তার প্রতিষ্ঠানে অতিরিক্ত জনবল নিয়োগের প্রয়োজন হয়। তাই সে কিছু বেকার যুবককে তার প্রতিষ্ঠানে নিয়োগ দেয়। নবনিযুক্ত কর্মীরা উৎপাদন বাড়াতে থাকে। এতে প্রতিষ্ঠানের স্থির ব্যয় স্থিতিশীল থাকলেও উৎপাদনের পরিমাণ বাড়তে থাকে। ফলে এককপ্রতি পণ্যের দাম কমে যায়, যা উৎপাদনশীলতা বাড়ার লক্ষণ। তাই আমি মনে করি, উৎপাদনশীলতা বাড়াতে কর্মসংস্থানের ভূমিকা রয়েছে ।"
        }
      ]
    },
    {
      "number": "2",
      "uddipok": "জনাব জামিল 'জেক্স ফ্যাশন' নামক একটি গার্মেন্টসে সুপারভাইজার হিসাবে কর্মরত আছেন। দীর্ঘ তিন বছর চাকরি করার পর গার্মেন্টস শিল্পে সুপরিচিত 'হক - ফ্যাশন'-এ একই পদে যোগদান করেন। এই প্রতিষ্ঠানটি বিদেশে তাদের পোশাক রপ্তানি করে অত্যন্ত সুনাম অর্জন করেছে। জনাব জামিল দেখলেন, এই প্রতিষ্ঠানটি কর্মীদের দক্ষতার ব্যাপারে অত্যন্ত সচেতন এবং কর্মীদের দক্ষতা বাড়ানোর জন্য বিভিন্ন সময় হাতে-কলমে শিক্ষা উদ্যোগ নিয়ে থাকে।",
      "tag": "CB 17",
      "sub_questions": [
        {
          "label": "ক",
          "question": "মূলধন কী?",
          "explanation": "মানুষের পরিশ্রমের ফলে উৎপাদিত যে সম্পদ সরাসরি ভোগ না করে বেশি পরিমাণে উৎপাদনের জন্য ব্যবহৃত হয়, তাকে মূলধন বলে।"
        },
        {
          "label": "খ",
          "question": "\"ভূমি অবিনশ্বর\" - ব্যাখ্যা করো।",
          "explanation": "ভূমি বলতে ভূপৃষ্ঠের উপরিভাগকে বোঝায়। কিন্তু অর্থনীতির ভাষায়, প্রকৃতি থেকে পাওয়া সব সম্পদকেই ভূমি বলে। ভূমি প্রকৃতির সৃষ্টি। এটি চিরন্তন অস্তিত্বসম্পন্ন। এর যোগান মানুষ বাড়াতে পারে না। তবে আবাদি জমির উর্বরতা শক্তি কমতে পারে। একে ভূমি ক্ষয় বলা হলেও তা ধ্বংস হয় না। প্রকৃতির অন্যান্য সৃষ্টি (যেমন- চন্দ্র, সূর্য, বাতাস প্রভৃতি) এর মতো ভূমি অবিনশ্বর।"
        },
        {
          "label": "গ",
          "question": "উদ্দীপকে জনাব জামিল কোন ধরনের শ্রমের গতিশীলতা সৃষ্টি করেছেন? ব্যাখ্যা করো।",
          "explanation": "উদ্দীপকের জনাব জামিল 'পেশাগত গতিশীলতার' অন্তর্ভুক্ত 'আনুভূমিক গতিশীলতা' সৃষ্টি করেছেন। এক প্রতিষ্ঠান থেকে অন্য প্রতিষ্ঠানে গিয়ে একই পেশা ও পদবিতে কাজে যোগদান করাকে শ্রমের আনুভূমিক পেশাগত গতিশীলতা বলে। অনেক সময় শ্রমিক তুলনামূলক ভালো সুযোগ সুবিধা পেলে তার বর্তমান কাজের জায়গা পরিবর্তন করে এ ধরনের গতিশীলতা সৃষ্টি করতে পারে। উদ্দীপকের জনাব জামিল 'জেক্স ফ্যাশন' গার্মেন্টসে সুপারভাইজার হিসেবে কর্মরত ছিলেন। সেখানে তিনি তিন বছর চাকরি করার পর 'হক ফ্যাশন'-এ একই পদে যোগদান করেন। তিনি প্রতিষ্ঠান পরিবর্তন করলেও পেশা এবং পদ পরিবর্তন করেননি। তার এ প্রতিষ্ঠান পরিবর্তনের ফলে শ্রমের গতিশীলতা সৃষ্টি হয়েছে। এটি আনুভূমিক গতিশীলতার সাথে সামঞ্জস্যপূর্ণ। সুতরাং, তিনি পেশাগত গতিশীলতার অন্তর্ভুক্ত আনুভূমিক গতিশীলতা সৃষ্টি করেছেন।"
        },
        {
          "label": "ঘ",
          "question": "উদ্দীপকে 'হক ফ্যাশন' শ্রম দক্ষতা বাড়াতে যে উপাদানটিকে প্রাধান্য দিয়েছেন তা কি যথেষ্ট? বিশ্লেষণ করো।",
          "explanation": "উদ্দীপকের 'হক ফ্যাশন' শ্রম দক্ষতা বাড়াতে প্রশিক্ষণ উপাদানটিকে প্রাধান্য দিয়েছেন, যা শ্রম দক্ষতা বাড়াতে যথেষ্ট। প্রশিক্ষণের মাধ্যমে শ্রমিকরা দক্ষ হয় এবং প্রতিষ্ঠানে শ্রমের সদ্ব্যবহার নিশ্চিত হয়। এর ফলে কর্মীরা নির্দিষ্ট কাজে পারদর্শী হয়ে ওঠে। এ ব্যবস্থা স্বাভাবিকভাবে উৎপাদন ও মুনাফা বাড়াতে সহায়ক ভূমিকা রাখে। উদ্দীপকের জনাব জামিল 'জেক্স ফ্যাশন' পরিবর্তন করে 'হক ফ্যাশন'-এ যোগদান করেছেন। প্রতিষ্ঠানটি বিদেশে পণ্য রপ্তানি করে বেশ সুনাম অর্জন করেছে। এটি কর্মীদের দক্ষতার ব্যাপারে অত্যন্ত সচেতন। তাদের দক্ষতা বাড়ানোর লক্ষ্যে প্রতিষ্ঠানটি বিভিন্ন সময় হাতে-কলমে প্রশিক্ষণ দেওয়ার উদ্যোগ নিয়ে থাকে। শ্রমের দক্ষতা বাড়াতে প্রশিক্ষণের বিকল্প নেই। এর মাধ্যমে কোনো বিশেষ ক্ষেত্রে শ্রমিককে পারদর্শী করে তোলা যায়। 'হক ফ্যাশন' কর্মীদের প্রশিক্ষণ দেওয়ায় তারা স্বল্প সময়ে বেশি কাজ দক্ষতার সাথে করার উপায় সম্পর্কে জানতে পারে। এতে শ্রমের দক্ষতা ও উৎপাদনশীলতা বাড়ে। তাই বলা যায়, প্রতিষ্ঠানটির প্রশিক্ষণ দেওয়ার সিদ্ধান্তটি যথার্থ হয়েছে।"
        }
      ]
    },
    {
      "number": "3",
      "uddipok": "জনাব মোরশেদ কলমের ব্যাপক চাহিদার কথা বিবেচনা করে প্রায় ৬০ লক্ষ টাকা ব্যয়ে একটি কলম উৎপাদনের কারখানা স্থাপন করেন। বর্তমানে এই প্রতিষ্ঠানটির কর্মী সংখ্যা ৭০ জন। প্রতিষ্ঠানটি প্রতিদিন ১,০০০টি কলম উৎপাদন করে। পরবর্তীতে একই যন্ত্রপাতি ও জনবল ব্যবহার করে প্রতিষ্ঠানটি ১,১০০টি কলম উৎপাদন করে, যা এর গড় ব্যয় কমায়। এতে প্রতিষ্ঠানটি তাদের কলম উৎপাদন আরও বাড়িয়ে ১,২০০ তে উন্নীত করে, কিন্তু এর ফলে প্রতিষ্ঠানটির গড় ব্যয় বেড়ে যায়।",
      "tag": "CB 17",
      "sub_questions": [
        {
          "label": "ক",
          "question": "পরিবর্তনশীল ব্যয় কী?",
          "explanation": "প্রতিষ্ঠানের উৎপাদন বা বিক্রির পরিমাণ বাড়া বা কমার কারণে যে ব্যয়ের পরিবর্তন হয়, তাকে পরিবর্তনশীল ব্যয় বলে। সহায়ক তথ্য শ্রমিকের মজুরি, গ্যাস বিল, পানির বিল প্রভৃতি হলো পরিবর্তনশীল ব্যয়ের উদাহরণ।"
        },
        {
          "label": "খ",
          "question": "কোন মাত্রার উৎপাদন একটি প্রতিষ্ঠানের জন্য লাভজনক? ব্যাখ্যা করো।",
          "explanation": "কাম্য মাত্রায় উৎপাদন করা প্রতিষ্ঠানের জন্য লাভজনক। কাম্য মাত্রায় উৎপাদন বলতে উৎপাদনের এমন একটি স্তর বোঝায় যেখানে সর্বনিম্ন ব্যয়ে সর্বোচ্চ পরিমাণ পণ্য উৎপাদিত হয়। এক্ষেত্রে একক প্রতি উৎপাদন ব্যয় কমে যায়। এতে পণ্য মূল্য কম নির্ধারণ সম্ভব হয়, যা বিক্রি বাড়াতে সহায়তা করে। ফলে মুনাফা বা লাভের পরিমাণও বেড়ে যেতে পারে। তাই কাম্য মাত্রায় উৎপাদন করা লাভজনক।"
        },
        {
          "label": "গ",
          "question": "উদ্দীপকের কলমের কারখানাটি কোন উৎপাদন মাত্রার সাথে সামঞ্জস্যপূর্ণ? ব্যাখ্যা করো।",
          "explanation": "জনাব মোরশেদের কলমের কারখানাটি উৎপাদনের মাত্রাজনিত ব্যয় সংকোচন বা মিতব্যয়ী উৎপাদন মাত্রার সাথে সামঞ্জস্যপূর্ণ। উৎপাদন বাড়ার সাথে সাথে পণ্যের একক প্রতি গড় উৎপাদন খরচ সুনির্দিষ্ট স্তর পর্যন্ত কমানোই হল মাত্রাজনিত ব্যয় সংকোচন। এটি এমন একটি স্তর যার থেকে বেশি বা কম উৎপাদন করলে একক প্রতি গড় উৎপাদন খরচ বাড়ে। জনাব মোরশেদ ৬০ লক্ষ টাকা ব্যয় করে একটি কলমের কারখানা স্থাপন করেন। প্রতিষ্ঠানটি প্রতিদিন ১,০০০টি কলম উৎপাদন করে। পরবর্তীতে একই যন্ত্রপাতি ও জনবল ব্যবহার করে ১,১০০টি কলম উৎপাদন করে, যা উৎপাদনের গড় ব্যয় কমায়। আবার এর থেকে বেশি উৎপাদন করলে গড় ব্যয় বেড়ে যায়। তাই প্রতিদিন ১,১০০টি কলম উৎপাদন করাই সবচেয়ে লাভজনক। কারণ এর থেকে কম বা বেশি কলম উৎপাদন করলে প্রতিষ্ঠানের গড় ব্যয় বাড়তে থাকে। সুতরাং, জনাব মোরশেদের কারখানায় ১,১০০টি কলম উৎপাদন করার বিষয়টি মাত্রাজনিত ব্যয় সংকোচ ধারণার সাথে সামঞ্জস্যপূর্ণ।"
        },
        {
          "label": "ঘ",
          "question": "উদ্দীপকে উল্লিখিত এন্টারপ্রাইজটি দেশের কলমের চাহিদা পূরণে ভূমিকা রাখে\"- ব্যাখ্যা করো।",
          "explanation": "জনাব মোরশেদের কলমের কারখানাটি দেশের শিক্ষা উপকরণের চাহিদা পূরণে গুরুত্বপূর্ণ ভূমিকা পালন করে। উৎপাদনের পরিমাণ বাড়ানোর মাধ্যমে পণ্য বা সেবার ক্রমবর্ধমান চাহিদা পূরণ করা যায়। উৎপাদন ব্যবস্থা ভোক্তাদের পণ্য ভোগের সুযোগ দিয়ে জীবনযাত্রার মানোন্নয়নে ভূমিকা রাখছে। জনাব মোরশেদ একটি কলম কারখানা স্থাপন করেছেন। তার কারখানায় ৭০ জন কর্মী কাজ করে। বিভিন্ন সময় তার পণ্য উৎপাদন মাত্রায় ভিন্নতা দেখা যায়। তবে তার জন্য প্রতিদিন ১,১০০টি কলম উৎপাদন করাই সবচেয়ে বেশি লাভজনক। জনাব মোরশেদের কলম কারখানাটি একটি উৎপাদনমুখী প্রতিষ্ঠান। দেশের কলমের চাহিদা পূরণে তার প্রতিষ্ঠানটি ভূমিকা রাখছে। বাংলাদেশে দিন দিন শিক্ষার হার বাড়ছে। আগের তুলনায় বেশি সংখ্যক মানুষ পড়াশোনা করছে। পড়াশোনা করার জন্য অপরিহার্য একটি উপাদান হলো কলম। তাই বাংলাদেশে কলমের চাহিদা অনেক। জনাব মোরশেদের কারখানাটি এ চাহিদা পূরণে গুরুত্বপূর্ণ ভূমিকা রাখছে।"
        }
      ]
    },
    {
      "number": "4",
      "uddipok": "ঢাকায় অনুষ্ঠিত অর্থনীতি বিষয়ক একটি সেমিনারে বিশিষ্ট অর্থনীতিবিদ জনাব সিয়াম মাহমুদ দুটি দেশের অর্থনীতি বিষয়ক কিছু তথ্য উপস্থাপন করেন। তথ্যাবলি নিম্নরূপ- উপাদান P দেশ Q দেশ জনসংখ্যা (কোটি) ১৭ ১৫ আর্থিক জাতীয় আয় (কোটি ডলার) ১০,০০০ ৮,৬০০ দাম সূচক ১৫০ ১৪০",
      "tag": "CB 17",
      "sub_questions": [
        {
          "label": "ক",
          "question": "হস্তান্তর পাওনা কী?",
          "explanation": "যে লেনদেনের সাথে উৎপাদনের কোনো সম্পর্ক নেই তাই হলো হস্তান্তর পাওনা। যেমন: বয়স্ক, বিধবা ও বেকার ভাতা প্রভৃতি হলো হস্তান্তর পাওনা।"
        },
        {
          "label": "খ",
          "question": "\"জাতীয় আয় জীবনযাত্রার মান নির্দেশক\"- ব্যাখ্যা করো।",
          "explanation": "কোনো নির্দিষ্ট সময়ে একটি দেশের জনগণ উৎপাদনের উপকরণগুলো ব্যবহার করে যে পরিমাণ দ্রব‍্যসামগ্রী ও সেবাকর্ম উৎপাদন করে, তার আর্থিক বা বাজার মূল্যকে জাতীয় আয় বলে। কোনো দেশের জাতীয় আয়ের হিসাব পরিমাপ করে জনগণের ক্রয় ক্ষমতা, মাথাপিছু আয় ও জীবনযাত্রার মান সম্পর্কে ধারণা পাওয়া যায়। যে দেশের জাতীয় আয় যত বেশি, সে দেশের মানুষের জীবনযাত্রার মানও তত উন্নত। আবার জাতীয় আয় যত কম হয় মানুষের জীবনযাত্রার মান তত নিম্ন। তাই বলা যায়, জাতীয় আয় হলো জীবনযাত্রার মান নির্দেশক।"
        },
        {
          "label": "গ",
          "question": "উদ্দীপকে উল্লিখিত তথ্য হতে P দেশের মাথাপিছু আয় নির্ণয় করো।",
          "explanation": "কোনো দেশের এক বছরের জাতীয় আয়কে সে দেশের মোট জনসংখ্যা দিয়ে ভাগ করলে মাথাপিছু আয় পাওয়া যায়। দেওয়া আছে, P দেশটির জনসংখ্যা =১৭ কোটি, আর্থিক জাতীয় আয় =১০,০০০ কোটি ডলার দাম সূচক =১৫০ একটি দেশের আর্থিক জাতীয় আয়কে মূল্য সূচক বা দাম সূচক দিয়ে ভাগ করে শতকরায় প্রকাশ করা হলে প্রকৃত জাতীয় আয় পাওয়া যাবে। ∴  প্রকৃত জাতীয় আয়  =  আর্থিক জাতীয় আয়   দাম সূচক  ×  ১০০  =  ১০,০০০ কোটি ডলার   ১৫০  ×  ১০০  =  ৬,৬৬৬.৬৭ কোটি ডলার ।  \\begin{aligned} \\therefore \\text { প্রকৃত জাতীয় আয় } & =\\frac{\\text { আর্থিক জাতীয় আয় }}{\\text { দাম সূচক }} \\times \\text { ১০০ } \\\\ & =\\frac{\\text { ১০,০০০ কোটি ডলার }}{\\text { ১৫০ }} \\times \\text { ১০০ } \\\\ & =\\text { ৬,৬৬৬.৬৭ কোটি ডলার । }\\end{aligned} ∴   প্রকৃত   জাতীয়   আয়   ​ =   দাম   সূচক     আর্থিক   জাতীয়   আয়   ​ ×   ১০০   =   ১৫০     ১০ , ০০০   কোটি   ডলার   ​ ×   ১০০   =   ৬ , ৬৬৬ . ৬৭   কোটি   ডলার   ।   ​ ∴  মাথাপিছু আয়  =  প্রকৃত জাতীয় আয়   মোট জনসংখ্যা  =  ৬৬৬৬.৬৭ কোটি   ১৭ কোটি ডলার  =  ৩৯২.১৬ ডলার  \\begin{aligned} \\therefore \\text { মাথাপিছু আয় } & =\\frac{\\text { প্রকৃত জাতীয় আয় }}{\\text { মোট জনসংখ্যা }} \\\\ & =\\frac{\\text { ৬৬৬৬.৬৭ কোটি }}{\\text { ১৭ কোটি ডলার }} \\\\ & =\\text { ৩৯২.১৬ ডলার } \\end{aligned} ∴   মাথাপিছু   আয়   ​ =   মোট   জনসংখ্যা     প্রকৃত   জাতীয়   আয়   ​ =   ১৭   কোটি   ডলার     ৬৬৬৬ . ৬৭   কোটি   ​ =   ৩৯২ . ১৬   ডলার   ​ সুতরাং, P দেশের মাথাপিছু আয় হলো ৩৯২.১৬ ডলার।"
        },
        {
          "label": "ঘ",
          "question": "উদ্দীপকে দেশ দুইটির মধ্যে কোনটি উন্নত? মাথাপিছু আয়ের দৃষ্টিকোণ থেকে তোমার মতামতের সপক্ষে যুক্তি দেখাও।",
          "explanation": "যে দেশের মাথাপিছু আয় যত বেশি, সেই দেশ তত বেশি উন্নত। দেওয়া আছে, Q দেশের জনসংখ্যা = ১৫ কোটি আর্থিক জাতীয় আয় = ৮,৬০০ কোটি ডলার দাম সূচক = ১৪০ ∴  প্রকৃত জাতীয় আয়  =  আর্থিক জাতীয় আয়   দাম সূচক  ×  ১০০  = ৮ , ৬ 00  ১ 80 × ১ 00  = ৬১৪২.৮৬ কোটি ডলার  \\begin{array}{l}\\therefore \\text { প্রকৃত জাতীয় আয় }=\\frac{\\text { আর্থিক জাতীয় আয় }}{\\text { দাম সূচক }} \\times \\text { ১০০ } \\\\ =\\frac{৮, ৬ 00}{\\ ১80} \\times ১00 \\\\ \\text { = ৬১৪২.৮৬ কোটি ডলার } \\\\\\end{array} ∴   প্রকৃত   জাতীয়   আয়   =   দাম   সূচক     আর্থিক   জাতীয়   আয়   ​ ×   ১০০   =   ১ 80 ৮ , ৬ 00 ​ × ১ 00  =  ৬১৪২ . ৮৬   কোটি   ডলার   ​ ∴  মাথাপিছু আয়  =  প্রকৃত জাতীয় আয়   মোট জনসংখ্যা  =  ৬১৪২.৮৬ কোটি   ১৫ কোটি  = 80 ৯ . ৫২ ডলার  \\begin{aligned} \\therefore \\text { মাথাপিছু আয় } & =\\frac{\\text { প্রকৃত জাতীয় আয় }}{\\text { মোট জনসংখ্যা }} \\\\ & =\\frac{\\text { ৬১৪২.৮৬ কোটি }}{\\text { ১৫ কোটি }} \\\\ & =80 ৯ . ৫ ২ \\text { ডলার }\\end{aligned} ∴   মাথাপিছু   আয়   ​ =   মোট   জনসংখ্যা     প্রকৃত   জাতীয়   আয়   ​ =   ১৫   কোটি     ৬১৪২ . ৮৬   কোটি   ​ = 80 ৯ . ৫২   ডলার   ​ P দেশের মাথাপিছু আয় ৩৯২.১৬ ডলার [গ থেকে প্রাপ্ত]। অপরদিকে, Q দেশের মাথাপিছু আয় ৪০৯.৫২ ডলার। অর্থাৎ Q দেশের মাথাপিছু আয় বেশি। তাই সহজেই বলা যায়, দুটি দেশের মধ্যে দেশটি উন্নত।"
        }
      ]
    },
    {
      "number": "5",
      "uddipok": "জনাব হাসান 'স্পার্ক' নামক মশার কয়েল উৎপাদনকারী একটি প্রতিষ্ঠানে উৎপাদন ব্যবস্থাপক হিসেবে দায়িত্ব পালন করছেন। উৎপাদনের পরিমাণ কাঙ্ক্ষিত পর্যায়ে রাখতে বিভিন্ন জরিপ, বিক্রয়কর্মীর মতামত ও পরিসংখ্যানিক বিভিন্ন পদ্ধতি ব্যবহার করে থাকেন। হঠাৎ পণ্যটির বিক্রি কমে যাওয়ার প্রেক্ষিতে কারণ অনুসন্ধানে দেখা যায়, গ্রাহকরা অভিযোগ করছেন পণ্যটি আর আগের মতো কার্যকর নয়। তাই জনাব হাসান কয়েল উৎপাদনের ক্ষেত্রে বিভিন্ন প্রকার ত্রুটি-বিচ্যুতি নির্ণয়পূর্বক সংশোধনমূলক ব্যবস্থা নেন।",
      "tag": "CB 17",
      "sub_questions": [
        {
          "label": "ক",
          "question": "কাস্টমাইজেশন কী?",
          "explanation": "প্রত্যেক ক্রেতার রুচি, পছন্দ, আয় ইত্যাদি বিবেচনা করে পণ্য তৈরি এবং সরবরাহ করাকে কাস্টমাইজেশন বা ক্রেতাকেন্দ্রিকতা বলে।"
        },
        {
          "label": "খ",
          "question": "\"ভোগ্য পণ্য কেনার উদ্দেশ্য অব্যবসায়িক\"- ব্যাখ্যা করো।",
          "explanation": "ব্যক্তিগত ও পারিবারিক ভোগের উদ্দেশ্যে কেনা পণ্য হলো ভোগ্য পণ্য। ভোগ হলো ব্যবহারের মাধ্যমে উপযোগ নিঃশেষ করা। ভোগ্যপণ্য বলতে ঐসব পণ্যকে বোঝায় যেগুলো ক্রেতারা নিজেদের ব্যক্তিগত বা পারিবারিক ভোগের জন্য কেনে। এটি পুনরায় বিক্রি করার জন্য কেনা হয় না বরং এটি চূড়ান্ত ভোগের জন্য কেনা হয়। তাই বলা হয়, ভোগ্য পণ্য কেনার উদ্দেশ্য অব্যবসায়িক।"
        },
        {
          "label": "গ",
          "question": "উৎপাদন ব্যস্থাপক হিসেবে জনাব হাসান কোন কাজটি করছেন? ব্যাখ্যা করো।",
          "explanation": "উৎপাদন ব্যবস্থাপক হিসেবে জনাব হাসান উৎপাদন ব্যবস্থাপনার কাজটি করেছেন। উৎপাদনের পরিমাণ নির্ধারণ ও নিয়ন্ত্রণে উৎপাদন ব্যবস্থাপক গুরুত্বপূর্ণ ভূমিকা রাখে। কতটুকু উৎপাদন করতে হবে, কী কী উপকরণ ব্যবহার করা হবে, মান কেমন হবে ইত্যাদি নিয়ন্ত্রণের দায়িত্ব উৎপাদন ব্যবস্থাপকের। জনাব হাসান 'স্পার্ক' নামক একটি মশার কয়েল উৎপাদনকারী প্রতিষ্ঠানের উৎপাদন ব্যবস্থাপক হিসেবে দায়িত্ব পালন করছেন। উৎপাদনের পরিমাণ কাঙ্ক্ষিত পরিমাণে রাখতে তিনি বিভিন্ন জরিপ, বিক্রয়কর্মীর মতামত এবং পরিসংখ্যানিক বিভিন্ন পদ্ধতি ব্যবহার করেন। এসব পদ্ধতি ব্যবহার করে তিনি জানতে পারেন কী পরিমাণ কয়েল উৎপাদন করতে হবে। পরিসংখ্যানিক তথ্য থেকে তিনি অতীত উৎপাদন ও বিক্রয় রেকর্ড সম্পর্কে জানতে পারেন। তাছাড়া বিক্রয়কর্মীর মতামতের মাধ্যমে ক্রেতারা কেমন মানের কয়েল চায় তা জানতে পারেন। তার এ কাজগুলোর সমষ্টিই হচ্ছে উৎপাদন ব্যবস্থাপনা।"
        },
        {
          "label": "ঘ",
          "question": "উদ্দীপকের গ্রাহকের অভিযোগ নিরসনের লক্ষ্যে নেওয়া পদক্ষেপটি উৎপাদন ব্যবস্থাপনার যে কাজের সাথে মিল আছে তা কি যথেষ্ট? বিশ্লেষণ করো।",
          "explanation": "গ্রাহকদের অভিযোগ নিরসনের লক্ষ্যে নেওয়া পদক্ষেপটি উৎপাদন ব্যবস্থাপনার মান নিয়ন্ত্রণ কার্যাবলির সাথে মিল আছে, যা যথেষ্ট। পূর্বনির্ধারিত মানের সাথে উৎপাদিত পণ্যের অর্জিত মানের তুলনা করা এবং ত্রুটি বিচ্যুতি থাকলে নিরসন করা হয় মান নিয়ন্ত্রণের মাধ্যমে। এটির মূল উদ্দেশ্য হলো পণ্যের যথাযথ গুণাগুণ বাজয় রেখে উৎপাদন পরিচালনা করা। জনাব হাসান 'স্পার্ক' নামক একটি কয়েল উৎপাদনকারী প্রতিষ্ঠানের উৎপাদন ব্যবস্থাপক। হঠাৎ তার প্রতিষ্ঠানের কয়েল বিক্রি কমে যায়। অনুসন্ধানে দেখা যায়, গ্রাহকরা অভিযোগ করছে পণ্যটি আগের মতো কার্যকর না। তাই তিনি কয়েল উৎপাদনে ত্রুটি-বিচ্যুতি নির্ণয়পূর্বক সংশোধনমূলক ব্যবস্থা নেন। কয়েল আগের মতো কার্যকর না হওয়ায় মশা দূর হচ্ছে না। অর্থাৎ, কয়েলের মান খারাপ হয়েছে। এক্ষেত্রে জনাব হাসান নির্ধারিত মানের সাথে অর্জিত মানের তুলনা করেছেন। এতে জুটি বের হয়েছে। তিনি ত্রুটির কারণ নির্ণয় এবং সংশোধনের ব্যবস্থা নিয়েছেন। ভবিষ্যতে যেন এমন না হয় সেদিকে দৃষ্টি রাখছেন। ফলে পরবর্তীতে আর কয়েলের মানে ত্রুটি থাকবে না এবং বিক্রির পরিমাণ আবার বাড়তে পারে। তাই বলা যায়, জনাব হাসানের মান নিয়ন্ত্রণের কাজটি যথার্থ হয়েছে।"
        }
      ]
    },
    {
      "number": "6",
      "uddipok": "'স্টার ইলেকট্রনিক্স' একটি রেফ্রিজারেটর নির্মাতা প্রতিষ্ঠান। সম্প্রতি তারা নতুন একটি ফ্রিজ বাজারে এনেছে। যাতে 'টুইন কুলিং' সিস্টেম যোগ করা হয়েছে। এতে ফ্রিজের দুটি অংশই ডিপ ফ্রিজার হিসেবে ব্যবহার করা যাবে। বর্তমানে ফ্রিজটি তারা স্বল্প পরিসরে উৎপাদন করবে বলে আশা করছে।",
      "tag": "CB 17",
      "sub_questions": [
        {
          "label": "ক",
          "question": "মডিউলার ডিজাইন কী?",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে প্রতিটি অংশের ডিজাইনকে এক একটি মডিউলার বলে।"
        },
        {
          "label": "খ",
          "question": "\"উৎপাদন ব্যয় বেড়ে যাওয়া বাংলাদেশের পণ্য ডিজাইনের বড় সমস্যা\"- ব্যাখ্যা করো।",
          "explanation": "পণ্য ডিজাইনের বিভিন্ন পর্যায়ে উৎপাদকের কিছু অর্থ ব্যয় হয়, যা উৎপাদন ব্যয় বাড়ায়। ক্রেতা চাহিদার ওপর ভিত্তি করে পণ্য ডিজাইন করতে হয়। ক্রেতা ভেদে পণ্যের ডিজাইন ভিন্ন ভিন্ন হয়। প্রত্যেক ডিজাইনের জন্য আলাদা আলাদা ব্যয় সংঘটিত হয়। তাছাড়া, অত্যাধুনিক ডিজাইনের জন্য উন্নত প্রযুক্তি ও ডিজাইনারের প্রয়োজন, যা উৎপাদন ব্যয় বাড়ায়। তাই বলা যায়, উৎপাদন ব্যয় বাড়া বাংলাদেশের পণ্য ডিজাইনের ক্ষেত্রে বড় সমস্যা।"
        },
        {
          "label": "গ",
          "question": "উদ্দীপকে উল্লিখিত কোম্পানিটি পণ্যের কোন ধরনের ডিজাইন করেছে? ব্যাখ্যা করো।",
          "explanation": "'স্টার ইলেকট্রনিক্স' প্রতিষ্ঠানটি পণ্যের ক্রিয়াগত ডিজাইন করেছে। এ ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এ ধরনের পরিবর্তন ক্রেতা সন্তুষ্টি বাড়াতে সহায়তা করে। স্টার ইলেকট্রনিক্স' একটি রেফ্রিজারেটর নির্মাতা প্রতিষ্ঠান। সম্প্রতি এটি নতুন একটি ফ্রিজ বাজারে এনেছে যেখানে 'টুইন কুলিং' সিস্টেম যোগ করা হয়েছে। এতে ফ্রিজের দুই অংশই ডিপ ফ্রিজার হিসেবে ব্যবহার করা যাবে। 'স্টার ইলেকট্রনিক্স' ফ্রিজের কার্যকারিতায় পরিবর্তন ঘটিয়েছে। আবার ফ্রিজে একটি ডিপ ফ্রিজার থাকায় বর্তমান ফ্রিজটির কার্যকারিতা বেশি এবং বেশি উপযোগ সৃষ্টি করতে পারে, যা ক্রিয়াগত ডিজাইনের বৈশিষ্ট্য বহন করে। তাই বলা যায়, 'স্টার ইলেকট্রনিক্স' ফ্রিজের ক্রিয়াগত ডিজাইন করা হয়েছে।"
        },
        {
          "label": "ঘ",
          "question": "উদ্দীপকে প্রতিষ্ঠানটি পণ্য ডিজাইনের যে স্তরে আছে তার কার্যকারিতা মূল্যায়ন করো।",
          "explanation": "'স্টার ইলেকট্রনিক্স' প্রতিষ্ঠানটি পণ্য ডিজাইনের পরীক্ষামূলক উৎপাদন স্তরে রয়েছে, যার কার্যকারিতা খুবই ইতিবাচক। নতুন ডিজাইন অনুযায়ী পণ্য উৎপাদন করা যাবে কি না, তা জানার জন্য পরীক্ষামূলক উৎপাদন করা হয়। উৎপাদিত পণ্য প্রতিষ্ঠান ও ক্রেতা উভয়ের জন্য লাভজনক হবে কি না, তা এর মাধ্যমে জানা যায়। 'স্টার ইলেকট্রনিক' একটি রেফ্রিজারেটর প্রস্তুতকারী প্রতিষ্ঠান। প্রতিষ্ঠানটি 'টুইন কুলিং' সম্পন্ন ফ্রিজ বাজারে ছেড়েছে। এতে ফ্রিজের দুই অংশই ডিপ ফ্রিজার হিসেবে ব্যবহার করা যাবে। বর্তমানে এটি তারা স্বল্প পরিসরে উৎপাদন করছে। গ্রহণযোগ্যতার ভিত্তিতে তারা বাণিজ্যিক ভিত্তিতে উৎপাদনের কথা ভাবছে। 'স্টার ইলেকট্রনিক' স্যাম্পল হিসেবে প্রথম বাজারে কিছু ফ্রিজ এনেছে। প্রতিষ্ঠানটি দেখছে বাজারে ফ্রিজটির চাহিদা ও গ্রহণযোগ্যতা কেমন। যদি ইতিবাচক সাড়া পায়, তাহলে বাণিজ্যিকভাবে উৎপাদন করবে। আর যদি নেতিবাচক সাড়া পায়, তবে উৎপাদন করবে না। অর্থাৎ, প্রতিষ্ঠানটি যে ফলাফল আশা করছে, তা পরীক্ষার মাধ্যমে পাওয়া সম্ভব। প্রথমেই যদি বেশি উৎপাদন করতো এবং বিক্রি না হতো তত্ত্বে প্রতিষ্ঠানটির ক্ষতি হতো। তাই বলা যায়, পরীক্ষামূলক পণ্য উৎপাদন 'স্টার ইলেকট্রনিক্স'-এর জন্য গুরুত্বপূর্ণ ভূমিকা পালন করবে।"
        }
      ]
    },
    {
      "number": "7",
      "uddipok": "'জিটা লি.' একটি গাড়ি উৎপাদনকারী প্রতিষ্ঠান। প্রতিষ্ঠানের কর্মীদের কারিগরি জ্ঞান উন্নত করার লক্ষ্যে তারা বিভিন্ন ধরনের প্রশিক্ষণ কর্মসূচি হাতে নিয়ে থাকে। এক্ষেত্রে প্রতিষ্ঠানটি বিশেষজ্ঞ প্রশিক্ষক এনে কর্মীদের প্রশিক্ষণের ব্যবস্থা করে। কারণ প্রতিষ্ঠানটি মনে করে প্রশিক্ষণপ্রাপ্ত দক্ষ কর্মী বাহিনী দ্বারা উন্নতমানের পণ্য উৎপাদন করা সম্ভব। ইতোমধ্যে জিটা লি. পণ্য মানের কাম্য স্তর বজায় রাখার জন্য মান পরীক্ষা- নিরীক্ষা ব্যবস্থা করে। সকল কর্মসূচি বাবদ প্রতি বছর প্রতিষ্ঠানটির, বেশ ব্যয় হয়।",
      "tag": "CB 17",
      "sub_questions": [
        {
          "label": "ক",
          "question": "মান নিয়ন্ত্রণ কী?",
          "explanation": "পূর্বনির্ধারিত মান অনুসারে পণ্য উৎপাদন নিশ্চিত করা এবং কোনো বিচ্যুতি ঘটলে তার সংশোধনমূলক ব্যবস্থা নেওয়ার প্রক্রিয়াকে মান নিয়ন্ত্রণ বলে।"
        },
        {
          "label": "খ",
          "question": "বেঞ্চমার্কিং কীভাবে পণ্যমানের উন্নয়ন ঘটায়?",
          "explanation": "মান নিয়ন্ত্রণে একটি আদর্শমান অনুসরণ করাকেই বেঞ্চমার্কিং বলে। বাজারে নেতৃত্বদানকারী ব্যবসায় প্রতিষ্ঠানের পণ্য, সেবা ও কার্যাবলি পরিমাপের প্রক্রিয়া হলো বেঞ্চমার্কিং। এটি একটি ধারাবাহিক ও পদ্ধতিগত প্রক্রিয়া। এ ব্যবস্থায় শিল্পের নেতৃত্বদানকারী প্রতিষ্ঠানের পণ্যমানকে আদর্শ হিসেবে বিবেচনা করা হয়। তারপর সেই নির্ধারিত মান অর্জন ও বজায় রাখার চেষ্টা করা হয়।"
        },
        {
          "label": "গ",
          "question": "উদ্দীপকে প্রতিষ্ঠানটির ব্যয় নিম্নমানের পণ্য উৎপাদনজনিত কোন খরচের অন্তর্ভুক্ত? ব্যাখ্যা করো।",
          "explanation": "জিটা লি.-এর ব্যয় নিম্নমানের পণ্য উৎপাদনজনিত 'প্রতিরোধমূলক খরচের' অন্তর্ভুক্ত। পণ্য নিম্নমান হওয়ার আগে বা নিম্নমান প্রতিরোধ করার জন্য যে ব্যয় সংঘটিত হয় তা-ই প্রতিরোধমূলক ব্যয়। প্রশিক্ষণ ব্যয়, পুনঃডিজাইন ব্যয়, জুটি চিহ্নিতকরণ ব্যয় প্রভৃতি প্রতিরোধমূলক ব্যয়ের উদাহরণ। জিটা লিঃ একটি গাড়ি উৎপাদনকারী প্রতিষ্ঠান। কর্মীদের কারিগরি জ্ঞান উন্নত করার লক্ষ্যে প্রতিষ্ঠানটি বিভিন্ন ধরনের প্রশিক্ষণ কর্মসূচি হাতে নিয়ে থাকে। প্রতিষ্ঠানটি বিশেষজ্ঞ প্রশিক্ষক এনে কর্মীদের প্রশিক্ষণের ব্যবস্থা করে। পণ্যের মান যেন খারাপ না হয় সেজন্যই তারা প্রশিক্ষণ দেয়। নিম্নমান প্রতিরোধ করে উন্নত মানের পণ্য উৎপাদন করাই কর্মীদের প্রশিক্ষণের মূল উদ্দেশ্য। তাই বলা যায়, জিটা লিঃ প্রতিষ্ঠানটির প্রশিক্ষণ ব্যয় প্রতিরোধমূলক ব্যয়ের অন্তর্ভুক্ত।"
        },
        {
          "label": "ঘ",
          "question": "উদ্দীপকে মান পরীক্ষা-নিরীক্ষার মাধ্যমে যে ব্যয় সংঘটিত হয় তার কার্যকারিতা মূল্যায়ন করো।",
          "explanation": "জিটা লি. কর্তৃক মান পরীক্ষা-নিরীক্ষার জন্য যে ব্যয় সংঘটিত হয়। তা খুবই কার্যকর। একটি পণ্য শুধু উৎপাদন করলেই হয় না, নিয়মিত মান পরীক্ষা ও নিয়ন্ত্রণ করতে হয়। উৎপাদিত পণ্যের মানের তারতম্য হলে ক্রেতারা দ্বিধাদ্বন্দ্বে ভোগে এবং পণ্যের ওপর আস্থা হারায়। এজন্য উৎপাদনকারী এবং ক্রেতা উভয়ের সুবিধার্থেই, নিয়মিত মান পরীক্ষা- নিরীক্ষা করা প্রয়োজন। জিটা 'লি, একটি গাড়ি উৎপাদনকারী প্রতিষ্ঠান। প্রতিষ্ঠানটি বিশেষজ্ঞ প্রশিক্ষক এনে কর্মীদের প্রশিক্ষণের ব্যবস্থা করে। ইতোমধ্যে জিটা লি. পণ্যমানের কাম্য স্তর বজায় রাখতে মান পরীক্ষা-নিরীক্ষার ব্যবস্থা করেছে। এতে প্রতিষ্ঠানটির বেশ অর্থ ব্যয় হয়েছে। জিটা লি.-এর উৎপাদিত গাড়ির মান নিয়ন্ত্রণ করতে নিয়মিত পরীক্ষা- নিরীক্ষা করা জরুরি। পণ্য নিম্নমানের হলে কারণ নির্ণয় এবং ত্রুটি সংশোধন করাই এর উদ্দেশ্য। এর ফলে জিটা লি. এর ক্রেতারা উন্নত মানের গাড়ি কেনার সুযোগ পায়। ক্রেতাদের সন্দেহ দূর হয় এবং প্রতিষ্ঠানটির ওপর তাদের আস্থা বাড়ে। তাই বলা যায়, জিটা লি. কর্তৃক মান পরীক্ষা-নিরীক্ষার জন্য যে ব্যয় হয় তা খুবই কার্যকর।"
        }
      ]
    },
    {
      "number": "8",
      "uddipok": "শিমুল ম্যানুফ্যাকচারিং একটি উৎপাদনমুখী প্রতিষ্ঠান। এই প্রতিষ্ঠান প্রতিদিন সর্বোচ্চ ৬০,০০০ একক পণ্য উৎপাদন করতে সক্ষম। কিন্তু ২০১৫ সালে তারা মেশিনটি ভালো রাখার জন্য প্রতিদিন ৪০,০০০ একক পণ্য উৎপাদন করার সিদ্ধান্ত নিল। কিন্তু - পরবর্তীতে চাহিদা বেড়ে যাওয়ায় জুলাই মাসে প্রতিষ্ঠানটি ৫০,০০০ একক পণ্য উৎপাদন করেছে। ২০১৫ সালে তাদের কার্যকর উৎপাদন ক্ষমতা ছিল ১১০%।",
      "tag": "CB 17",
      "sub_questions": [
        {
          "label": "ক",
          "question": "উৎপাদন ক্ষমতা কী?",
          "explanation": "উৎপাদন ক্ষমতা হলো কোনো নির্দিষ্ট সময়ে প্রতিষ্ঠানের সর্বোচ্চ উৎপাদনের সামর্থ্য।"
        },
        {
          "label": "খ",
          "question": "ইজারা দেওয়া হয় কেন?",
          "explanation": "ইজারা হলো একটি চুক্তি যার মাধ্যমে সম্পত্তির মালিক নির্দিষ্ট সময়ের জন্য নির্দিষ্ট অর্থের বিনিময়ে অন্য পক্ষকে তার সম্পরি ব্যবহারের অধিকার দেয়। কোনো সেবাদানকারী প্রতিষ্ঠান বা কারখানা সবসময় তার উৎপাদন ক্ষমতার পূর্ণ ব্যবহার করতে পারে না। এক্ষেত্রে এ অব্যবহৃত উৎপাদন ক্ষমতা অন্যের কাছে ইজারা দিলেও উৎপাদন ক্ষমতার পূর্ণ ব্যবহার করা যেতে পারে। এতে যেমন মালিকের হাতে একটি নির্দিষ্ট অঙ্কের টাকা আসে, তেমনি অন্য পক্ষ অল্প খরচে বৃহৎ সুবিধা পেতে পারে। মূলত উৎপাদন ক্ষমতার পূর্ণ ব্যবহারের উদ্দেশ্যেই ইজারা দেওয়া হয়।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি ২০১৫ সালে প্রথম পর্যায়ে কিসের ভিত্তিতে তাদের উৎপাদন ক্ষমতা পরিমাপ করে? ব্যাখ্যা করো।",
          "explanation": "শিমুল ম্যানুফ্যাকচারিং ২০১৫ সালের প্রথম পর্যায়ে উৎপাদিত পণ্যের ভিত্তিতে তাদের উৎপাদন ক্ষমতাকে পরিমাপ করে। বৃহদায়তন এবং একক পণ্য উৎপাদনকারী প্রতিষ্ঠান উৎপাদিত পণ্যের ভিত্তিতে তাদের উৎপাদন ক্ষমতা পরিমাণ করে থাকে। এ পদ্ধতিতে একটি প্রতিষ্ঠানের উৎপাদিত পণ্যের একক বা পরিমাণ দ্বারা উৎপাদন ক্ষমতা পরিমাপ করা হয়। শিমুল ম্যানুফ্যাকচারিং দৈনিক ৬০,০০০ পণ্য উৎপাদনে সক্ষম। প্রতিষ্ঠানটির কর্তৃপক্ষের সিদ্ধান্ত অনুযায়ী এটি দৈনিক ৪০,০০০ একক পণ্য উৎপাদনের সিদ্ধান্ত নেয়। তবে দৈনিক প্রতিষ্ঠানটি ৫০,০০০ একক পণ্য তৈরি করছে। দেখা যাচ্ছে, প্রতিষ্ঠানটি দৈনিক কতটুকু পণ্য। তৈরি করেছে তার ওপর ভিত্তি করে এর উৎপাদন ক্ষমতা বা উৎপাদনের পরিমাণ নির্ধারণ করেছে। এভাবে কতটুকু পণ্য একটি প্রতিষ্ঠান তৈরি করে এর ওপর ভিত্তি করে প্রতিষ্ঠানের উৎপাদন ক্ষমতা নির্ধারণ করাকে উৎপাদিত পণ্যের ভিত্তি বা আউটপুট ভিত্তি বলা হয়। সাধারণত বৃহদায়তন ও একক পণ্য উৎপাদনকারী প্রতিষ্ঠান এ পদ্ধতিতে তাদের উৎপাদন ক্ষমতা পরিমাপ করে। তাই বলা যায়, উদ্দীপকের প্রতিষ্ঠানটি আউটপুট ভিত্তি বা উৎপাদিত পণ্যের ভিত্তিতে তাদের উৎপাদন ক্ষমতা পরিমাপ করে।"
        },
        {
          "label": "ঘ",
          "question": "উদ্দীপকে প্রতিষ্ঠানটির ২০১৫ সালের উৎপাদনের সর্বোচ্চ সদ্ব্যবহারের হার নির্ণয়পূর্বক পণ্যের চাহিদা পূরণের সক্ষমতা বিশ্লেষণ করো।",
          "explanation": "প্রতিষ্ঠানের উৎপাদন ক্ষমতা যদি বিদ্যমান সব সুযোগ-সুবিধা ও উৎপাদনে নিয়োজিত উপকরণসমূহের কাম্য ব্যবহার নিশ্চিত করতে পারে তাকে উৎপাদন ক্ষমতার সদ্ব্যবহার বলে। শিমুল ম্যানুফ্যাকচারিং' প্রতিষ্ঠানটি প্রতিদিন সর্বোচ্চ ৬০,০০০ একর পণ্য উৎপাদন করতে সক্ষম। ২০১৫ সালে মেশিন ভালো রাখতে দৈনিক *৪০,০০০ একক পণ্য উৎপাদন করে। কিন্তু চাহিদা বেড়ে যাওয়ায় জুলাই মাসে প্রতিষ্ঠানটি ৫০,০০০ একক করে পণ্য উৎপাদন করেছে। ∴ ২০১৫ সালে প্রতিষ্ঠানটির উৎপাদনের সর্বোচ্চ সদ্ব্যবহারের হার:  উৎপাদন ক্ষমতার সর্বোচ্চ সদ্ব্যবহার  =  গড় আউটপুট   সর্বোচ্চ ক্ষমতা  × ১০০ % = ৫ 0 , 000 ৬ 0 , 000 × ১ 00 % = ৮৩ . ৩৩ % \\begin{aligned} \\text { উৎপাদন ক্ষমতার সর্বোচ্চ সদ্ব্যবহার } & =\\frac{\\text { গড় আউটপুট }}{\\text { সর্বোচ্চ ক্ষমতা }} \\times ১ ০ ০ \\% \\\\ & =\\frac{৫ 0,000}{৬ 0,000} \\times ১ 00 \\% \\\\ & =৮৩.৩৩ \\%\\end{aligned}   উৎপাদন   ক্ষমতার   সর্বোচ্চ   সদ্ব্যবহার   ​ =   সর্বোচ্চ   ক্ষমতা     গড়   আউটপুট   ​ × ১০০ % = ৬ 0 , 000 ৫ 0 , 000 ​ × ১ 00% = ৮৩ . ৩৩ % ​ যখন পণ্যের চাহিদা কম ছিল, মেশিন ভালো রাখতে প্রতিষ্ঠানটি কম। উৎপাদন করত। কিন্তু চাহিদা বেড়ে গেলে প্রতিষ্ঠানটি উৎপাদন বাড়িয়ে শিমুল দেয় এবং চাহিদা মেটাতে সক্ষম হয়। তাই বলা যায়,ম্যানুফ্যাকচারিং' প্রতিষ্ঠানটির ২০১৫ সালে উৎপাদনের সর্বোচ্চ সদ্ব্যবহারের হার ছিল ৮৩.৩৩% যা চাহিদা মেটাতে সক্ষম ।"
        }
      ]
    },
    {
      "number": "9",
      "uddipok": "দৃশ্যকল্প-১: জনাব রহিমের বাড়িটি স্থানীয় বাজার থেকে অনেক দূরে। দূরত্ব ও খরচের কথা চিন্তা করে তিনি বাড়ির পাশের নিজস্ব জমিতে একটি দোকান দিলেন। পর্যাপ্ত - পণ্যসামগ্রী থাকা সত্ত্বেও তার দোকানে তেমন বেচাকেনা হয় না। তাই দোকানটি বন্ধ হওয়ার পথে। দৃশ্যকল্প-২: জনাব করিম রাজশাহীর বিসিক এলাকায় একটি জুস ফ্যাক্টরি স্থাপন করেছেন। স্থানীয় কৃষকদের নিকট থেকে সরাসরি প্রচুর আম সংগ্রহ করে তিনি • প্রক্রিয়াজাত করেন। উৎপাদিত জুস বাজারজাত করে তিনি সফলতা অর্জন করেছেন।",
      "tag": "CB 17",
      "sub_questions": [
        {
          "label": "ক",
          "question": "ব্যবসায়ের শিল্প এলাকা কী?",
          "explanation": "বিভিন্ন ধরনের শিল্প প্রতিষ্ঠান একত্রে এক স্থানে গড়ে তোলার উদ্দেশ্যে যে এলাকা প্রস্তুত করে তোলা হয় তাকে শিল্প এলাকা বলে।"
        },
        {
          "label": "খ",
          "question": "\"যেকোনো প্রতিষ্ঠানের জন্য শ্রম ঘূর্ণায়মানতা ক্ষতিকর\"- ব্যাখ্যা করো।",
          "explanation": "যে' স্থানে ব্যবসায় প্রতিষ্ঠান স্থাপন ও পরিচালনা করা হয় তাকে ব্যবসায়ের অবস্থান বলে। ক্রেতা বা বাজারের কাছাকাছি স্থানে ব্যবসায় প্রতিষ্ঠান গড়ে তোলা সম্ভব হলে পণ্য বিক্রির পরিমাণ বাড়ে। এতে ব্যবসায়ের মুনাফার পরিমাণও বেড়ে যায়। দেখা যায় যে, চাল, ডাল, তেল প্রভৃতি পণ্যের দোকান আবাসিক এলাকাগুলোয় গড়ে ওঠে। এর মূল কারণ হলো ঐসব পণ্যের ক্রেতার সংখ্যা আবাসিক এলাকায় বেশি। তাই বলা যায়, ব্যবসায়ের সঠিক অবস্থান পণ্য বিক্রি ও মুনাফা বাড়াতে সহায়তা করে।"
        },
        {
          "label": "গ",
          "question": "দৃশ্যকল্প-১ এ জনাব রহিম কোন বিষয় বিবেচনা না করার কারণে ব্যর্থ হয়েছেন? ব্যাখ্যা করো।",
          "explanation": "অর্থসংস্থান হলো 'মূলধন' উপাদান, যা ব্যবসায়ের ওপর প্রভাব বিস্তার করে। যে সম্পদ ভোগ না করে বেশি উৎপাদনের জন্য ব্যবহৃত হয় বা পুনরায় উৎপাদন কাজে বিনিয়োজিত হয় তাকে মূলধন বলে। মূলধন উৎপাদনের এমন একটি উপাদান, যা আয় সৃষ্টি করে। অর্থসংস্থান বা তহবিল সংগ্রহের মাধ্যমে ব্যবসায়ে মূলধন সংগ্রহ করা হয়। ব্যাংক ঋণ হলো মূলধন সংগ্রহের অন্যতম প্রধান একটি উৎস। জনাব সুমন পাবনার একজন আলু চাষি। সেখানে উৎপাদন মৌসুমে আলুর সরবরাহ বেড়ে যাওয়ায় এর মূল্য কমে যায়। ফলে তিনি খুব একটা মুনাফা করতে পারেন না। তাই তিনি নিজ জমিতে আলু প্রক্রিয়াকরণ শিল্প স্থাপনের সিদ্ধান্ত নিয়েছেন। এজন্য তিনি ব্যাংক থেকে ঋণ গ্রহণের জন্য আবেদন করেন এবং ব্যাংক ঋণ মঞ্জুর করে। এই ঋণকে তিনি মূলধন হিসেবে ব্যবহার করবেন। এ মূলধন না হলে জনাব সুমন প্রক্রিয়াকরণ শিল্প স্থাপন করতে পারবেন না। তাই বলা যায়, অর্থসংস্থান হলো ব্যবসায়ের ওপর প্রভাব বিস্তারকারী মূলধন উপাদানের অন্তর্ভুক্ত।"
        },
        {
          "label": "ঘ",
          "question": "উদ্দীপকে জনাব করিমের ব্যবসায়ের অবস্থান নির্ণয়পূর্বক সফলতার কারণ বিশ্লেষণ করো।",
          "explanation": "'কাঁচামালের সহজলভ্যতাই জনাব সুমনের পাবনাতে আলু প্রক্রিয়াকরণ কারখানা স্থাপনের সিদ্ধান্ত নেওয়ার কারণ'- আমি এ বক্তব্যের সাথে একমত পোষণ করছি। কাঁচামালের সহজলভ্যতা বলতে পণ্য উৎপাদনের জন্য সহজে পর্যাপ্ত পরিমাণ কাঁচামাল প্রাপ্যতাকে বোঝায়। কাঁচামাল সহজলভ্য হলে তা সংগ্রহের জন্য এককপ্রতি খরচ কম হয়। ফলে প্রতিষ্ঠানে পণ্য উৎপাদন খরচও কম হয়। জনাব সুমন পাবনার একজন আলু চাষি। পাবনায় প্রচুর আলু উৎপাদন হওয়ায় মৌসুমে আলুর সরবরাহ বেড়ে যায়। তাই আলুর দাম কিছুটা কমে যায়। এজন্য জনাব সুমন খুব একটা মুনাফা করতে পারেন না। তাই তিনি নিজস্ব জমিতে আলু প্রক্রিয়াকরণ শিল্প স্থাপনের সিদ্ধান্ত নিয়েছেন। যেকোনো কারখানা ও ব্যবসায় প্রতিষ্ঠান স্থাপনের ক্ষেত্রে সঠিক স্থান নির্বাচন করা প্রয়োজন। এক্ষেত্রে কাঁচামালের সহজলভ্যতার বিষয়টিও বিবেচনা করা হয়। পাবনায় আলু সহজলভ্য বলে জনাব সুমন কম খরচে প্রক্রিয়াকরণের জন্য কাঁচামাল সংগ্রহ করতে পারবেন। এতে প্রতিষ্ঠানের পণ্য উৎপাদনের চাকা গতিশীল রাখা সম্ভব হবে এবং এককপ্রতি উৎপাদন খরচও কম হবে। ফলে ব্যবসায়ে সাফল্য অর্জনের সম্ভাবনা বাড়বে। তাই বলা যায়, কাঁচামালের সহজলভ্যতার বিষয়টি বিবেচনা করেই জনাব সুমন পাবনাতে আলু প্রক্রিয়াকরণ কারখানা স্থাপনের সিদ্ধান্ত নিয়েছেন।"
        }
      ]
    },
    {
      "number": "10",
      "uddipok": "জনাব আরিফ তার কয়েকজন বন্ধু নিয়ে ঢাকার পান্থপথে 'নোঙর' নামে একটি বিপণি প্রতিষ্ঠা করেন। নতুন এই শপে পণ্যগুলোকে পৃথক পৃথক বিভাগে সাজিয়ে রাখা হয়। নির্দিষ্ট বিভাগ থেকে ক্রেতারা পণ্য কেনে। সুন্দর, মনোরম, সুসজ্জিত এই শপটি ক্রেতাদের আকৃষ্ট করে। কিন্তু, ক্রেতার সংখ্যা বাড়তে থাকায় শপটিতে চলাচলের অসুবিধা পরিলক্ষিত হয়। এ কারণে আরিফ নতুন একটি স্থানের অভ্যন্তরে পণ্যদ্রব্যকে মানসম্মত ও কার্যকরভাবে সাজিয়ে রাখার কথা চিন্তা করছেন।",
      "tag": "CB 17",
      "sub_questions": [
        {
          "label": "ক",
          "question": "এ-ওয়ান সিস্টেম কী?",
          "explanation": "এ-ওয়ান সিস্টেম হলো গুদাম বিন্যাসের একটি পদ্ধতি, যেখানে ডক থেকে পণ্য সংগ্রহ করে মজুদ এলাকায় প্রবেশ করানো হয় এবং পরবর্তী সময়ে মজুদ গ্রহণকারী পৃথক অর্ডার পূরণ করে ঐ পণ্য উত্তোলন করে।"
        },
        {
          "label": "খ",
          "question": "\"যান্ত্রিক কটেজ হলো কম্পিউটার নির্ভর একটি অফিস বিন্যাস পদ্ধতি\"- ব্যাখ্যা করো।",
          "explanation": "যান্ত্রিক কটেজ হলো অফিস বিন্যাসের এমন একটি মতবাদ যেখানে অফিসে নিয়োজিত অনেক কর্মী একটি কক্ষে কাজ করে এবং অফিস প্রধান তাদের সাথে কম্পিউটার নেটওয়ার্কের মাধ্যমে যুক্ত থাকে। যান্ত্রিক কটেজের এ ধারণাটি কম্পিউটার, ইন্টারনেট ও তথ্যপ্রযুক্তির ওপর ভিত্তি করে গড়ে উঠেছে। এরূপ প্রতিষ্ঠানের প্রধান বা দায়িত্বপ্রাপ্ত কর্মকর্তা ইন্টারনেট প্রযুক্তি ব্যবহার করে অফিসের সব কার্যক্রম তত্ত্বাবধান করেন। কর্মীদের নির্দেশনা দেওয়া থেকে শুরু করে নিয়ন্ত্রণ পর্যন্ত সব কাজে প্রযুক্তি ব্যবহার করা হয়। তাই যান্ত্রিক কটেজকে কম্পিউটার নির্ভর একটি অফিস বিন্যাস পদ্ধতি বলা হয়।"
        },
        {
          "label": "গ",
          "question": "উদ্দীপকে উল্লিখিত 'নোঙর' শপে কোন ধরনের বিন্যাস পরিলক্ষিত হয়? আলোচনা করো।",
          "explanation": "'নোঙর' শপে 'পণ্য বিন্যাস' বা 'প্রোডাক্ট লে-আউট' পরিলক্ষিত হয়। পণ্য বিন্যাস ব্যবস্থায় ধরন অনুযায়ী সমজাতীয় পণ্য বিভিন্ন বিভাগে সাজিয়ে রাখা হয়। এক্ষেত্রে কাজের ধারা অনুযায়ী বিভিন্ন বিভাগ,যন্ত্রপাতি, উৎপাদনের উপকরণ প্রভৃতি সুসজ্জিত করে রাখা হয়। জনাব আরিফ এবং তার কয়েকজন বন্ধু ঢাকার পান্থপথে 'নোঙর' নামে একটি বিপণি প্রতিষ্ঠা করেন। এই শপে পণ্যসমূহকে পৃথক পৃথক বিভাগে সাজিয়ে রাখা হয়। নির্দিষ্ট বিভাগ থেকে ক্রেতারা চাহিদামাফিক। পণ্য কেনে। 'নোঙর' শপটিতে পণ্যের ওপর গুরুত্ব দিয়ে বিন্যাস করা হয়েছে। পণ্য প্রাপ্তিতে ক্রেতার সুবিধার বিষয়টি বিবেচনা করে শপের পণ্যগুলোকে পৃথক পৃথক বিভাগে ভাগ করা হয়েছে, যা পণ্য বিন্যাসের বৈশিষ্ট্য। তাই বলা যায়, 'নোঙর' শপে পণ্য বিন্যাস ব্যবহার করা হয়েছে।"
        },
        {
          "label": "ঘ",
          "question": "উদ্দীপকে নতুন স্থানের বিন্যাসটি উল্লেখপূর্বক তার প্রয়োজনীয়তা বিশ্লেষণ করো।",
          "explanation": "নতুন স্থানের বিন্যাসটি হলো গুদাম বিন্যাস, যা পণ্য সাজিয়ে রাখতে খুবই গুরুত্বপূর্ণ ভূমিকা পালন করে। গুদাম বিন্যাস ব্যবস্থায় প্রতিষ্ঠানের অভ্যন্তরে পণ্যসামগ্রী মানসম্মত ও কার্যকরভাবে সাজিয়ে সংরক্ষণ করে রাখা হয়। পণ্য গুদামে সাজিয়ে রাখা এবং গুদাম থেকে পণ্য দোকানে নিয়ে যেতে কর্মী ও যানবাহনের ব্যবস্থা থাকে। জনাব আরিফ ও তার বন্ধুদের পরিচালিত 'নোঙর' বিপণিটিতে 'পণ্য বিন্যাস' ব্যবস্থা অনুসরণ করা হয়। সুন্দর, মনোরম ও সুসজ্জিত দোকানটি ক্রেতাদের আকৃষ্ট করে। কিন্তু ক্রেতার সংখ্যা বাড়তে থাকায় শপটিতে চলাচলের অসুবিধা হয়। তাই আরিফ নতুন একটি স্থানে পণ্য দ্রব্যকে মানসম্মত ও কার্যকরভাবে সাজিয়ে রাখার চিন্তা করছেন। গুদাম বিন্যাস ব্যবস্থায় পণ্য মানসম্মত ও কার্যকরভাবে সাজিয়ে রাখা হয়। যেহেতু 'নোঙর' প্রতিষ্ঠানটিতে স্থান সংকট, তাই এক্ষেত্রে গুদাম বিন্যাস খুবই প্রয়োজন। এধরনের বিন্যাস ব্যবস্থায় একসাথে অনেক পণ্য গুদামে সংরক্ষণ করা যাবে। অল্প জায়গায় বেশি পণ্য সংরক্ষণ করা যাবে এবং এতে পণ্যমানও অটুট থাকবে। প্রতিষ্ঠানটি প্রয়োজনের সময় গুদাম থেকে পণ্য নিয়ে দোকানে বিক্রি করতে পারবে। তাই বলা যায়, 'নোঙর 'প্রতিষ্ঠানটির ক্ষেত্রে গুদাম বিন্যাস খুবই গুরুত্বপূর্ণ।"
        }
      ]
    },
    {
      "number": "11",
      "uddipok": "জনাব জাভেদ তার তিনজন বন্ধু নিয়ে একটি রেস্টুরেন্ট ব্যবসায় শুরু করেন। এই বিষয়ে তারা নিজেদের মধ্যে একটি চুত্তি করেছেন। এর আলোকে প্রতিষ্ঠানটির যাবতীয় কাজ পরিচালিত হবে। অতি সম্প্রতি ভোক্তারা রেস্টুরেন্টের খাবার নিয়ে অভিযোগ করছে। তাদের মতে মূল্য একটু বেশি হলেও খাবার হতে হবে এমন, যা তাদের প্রত্যাশা পূরণ করবে। উক্ত সমস্যা বিবেচনায় জনাব জাভেদ কর্মরত কর্মচারীদের দক্ষতা, যোগ্যতা ও সামর্থ্য অনুযায়ী কাজ ভাগ করে দেওয়ার পদক্ষেপ গ্রহণ করেছেন।",
      "tag": "CB 17",
      "sub_questions": [
        {
          "label": "ক",
          "question": "শ্রম দক্ষতা কী?",
          "explanation": "কাজের গুণাগুণ বা উৎকর্ষ ঠিক রেখে নির্দিষ্ট সময়ে একজন শ্রমিকের সর্বাধিক উৎপাদন করার ক্ষমতাকে শ্রমের দক্ষতা বলে।"
        },
        {
          "label": "খ",
          "question": "\"মূলধন উৎপাদনের উৎপাদিত উপাদান\"- ব্যাখ্যা করো।",
          "explanation": "যে সম্পদ কোনো আয়ের উপায় তৈরি করে অথবা আয় উপার্জনে সহায়তা করে তাই মূলধন। উৎপাদনের উপকরণগুলো হলো- ভূমি, শ্রম, মূলধন ও সংগঠন। এদের মধ্যে মূলধন অন্যতম। এটি মানুষের শ্রমের মাধ্যমে উৎপাদিত হয়। এটি বর্তমান ভোগের জন্য ব্যবহৃত না হয়ে বেশি উৎপাদনের জন্য পুনরায় ব্যবহূত হয়। তাই মূলধনকে উৎপাদনের উৎপাদিত উপাদান বলা হয়।"
        },
        {
          "label": "গ",
          "question": "মালিকানার ভিত্তিতে উদ্দীপকের সংগঠনটির ধরন ব্যাখ্যা করো।",
          "explanation": "মালিকানার ভিত্তিতে জনাব জাভেদ ও তার বন্ধুদের প্রতিষ্ঠানটি হলো অংশীদারি সংগঠন। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে এ অ সংগঠন গড়ে তোলে। এ সংগঠনের মূল ভিত্তি হলো চুক্তি। এক্ষেত্রে যাবতীয় ব্যবসায়িক কার্যক্রম পরিচালনা এবং মুনাফা বণ্টন চুক্তি অনুযায়ী মু হয়ে থাকে। জনাব জাভেদ এবং তার তিনজন বন্ধু একত্র হয়ে একটি রেষ্টুরেন্ট ব্যবসায় শুরু করেন। তারা একটি চুক্তিপত্র তৈরি করেছেন যার আলোকে ব্যবসায়ের যাবতীয় কাজ পরিচালিত হবে। চুক্তিই তাদের ব্যবসায়ের মূল ভিত্তি, যা ছাড়া তাদের প্রতিষ্ঠানের অস্তিত্ব থাকবে না। আবার তারা মোট সদস্য চারজন, যা অংশীদারি ব্যবসায়ের বৈশিষ্ট্যের অন্তর্ভুক্ত। তাই বলা যায়, জাভেদ ও তার বন্ধুদের সংগঠনটি হলো একটি অংশীদারি সংগঠন।"
        },
        {
          "label": "ঘ",
          "question": "উদ্দীপকের জনাব জাভেদ ভোক্তাদের প্রত্যাশা পূরণে যে পদক্ষেপ নিয়েছেন তার যথার্থতা মূল্যায়ন করো।",
          "explanation": "জনাব জাভেদ ভোক্তাদের প্রত্যাশা পূরণে শ্রম বিভাগ বা শ্রম বিভাজনের সিদ্ধান্ত নিয়েছেন, যা খুবই যথার্থ হয়েছে। একটি কাজকে বিভিন্ন ভাগে ভাগ করে কাজ বণ্টন করে দেয়াই হল শ্রম বিভাগ। এক্ষেত্রে শ্রমিকের দক্ষতা, যোগ্যতা, অভিজ্ঞতা ও সামর্থ্য অনুযায়ী কাজ বিভক্ত করা হয়। শ্রম বিভাগ করলে শ্রমিকদের কাছ থেকে সর্বোচ্চ আউটপুট পাওয়া যায়। জনাব জাভেদ ও তার তিন বন্ধুর একটি রেস্টুরেন্ট আছে। সম্প্রতি ভোক্তারা রেষ্টুরেন্টের খাবার নিয়ে অভিযোগ করছে। তারা বেশি মূল্য দিয়ে হলেও প্রত্যাশা মাফিক পণ্য আশা করছে। তাই ভালো মানের পণ্য উৎপাদনে জাভেদ শ্রমিকদের দক্ষতা, যোগ্যতা ও সামর্থ্য অনুযায়ী কাজ ভাগ করে দেওয়ার পদক্ষেপ নিয়েছেন। জনাৰ জাভেদ শ্রম বিভাজন করলে ভোক্তা, প্রতিষ্ঠান এবং শ্রমিক সকলেই লাভবান হবে। শ্রম বিভাগের ফলে যে শ্রমিক যে কাজে দক্ষ সেই কাজ করার সুযোগ পাবে। এতে কাজের ফলাফল ভালো আসবে। ভোক্তারা উন্নতমানের খাবার খেতে পারবে। ভোক্তারা রেস্টুরেন্টে যথাযথ সেবা ভোগের সুযোগ পাবে। তাই বলা যায়, জনাব জাভেদের ভোক্তাদের প্রত্যাশা পূরণে শ্রমবিভাগের পদক্ষেপ নেওয়া যথার্থ হয়েছে।"
        }
      ]
    }
  ]
}