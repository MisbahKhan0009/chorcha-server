{
  "title": "বরিশাল বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব অলোক ঘোষ যশোরের \"শোভা মিষ্টান্ন ভাণ্ডার\" নামে একটি দোকান প্রতিষ্ঠা করেন। এখানে তিনি বিভিন্ন ধরনের মিষ্টি তৈরি করেন। দীর্ঘদিনের সুনামের কারণে তার দোকানের মিষ্টির প্রচুর চাহিদা রয়েছে। বর্তমানে একই শহরে অন্যান্য ব্যবসায়ীরা সমমানের মিষ্টি তৈরি করায় জনাব অলোক ঘোষের মিষ্টি অবিক্রীত থেকে যায়। তাই এ সমস্যা নিরসনে তিনি খুলনাসহ বিভিন্ন এলাকায় মিষ্টি সরবরাহের সিদ্ধান্ত গ্রহণ করেন।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে।"
        },
        {
          "label": "খ",
          "question": "",
          "explanation": "যন্ত্রের উৎপাদনশীলতা বলতে মোট উৎপাদন ও যন্ত্রসময়ের অনুপাতকে বোঝায়। প্রতিষ্ঠানে কোনো একটি যন্ত্র ব্যবহারের মাধ্যমে যে পরিমাণ পণ্যদ্রব্য উৎপাদন করা হয় এবং উত্ত উৎপাদনে যন্ত্র ব্যবহারের সময়ের অনুপাতই হলো যন্ত্রের উৎপাদনশীলতা। এটি নির্ণয়ের জন্য মোট উৎপাদনকে মোট যন্ত্র সময় দিয়ে ভাগ করতে হয়। উদাহরণ: রিফা সু লিমিটেড ২০২৪ সালে ১,০০,০০০ একক জুতা প্রস্তুত করেছে এবং যন্ত্রসময় ব্যয় হয়েছে ৫,০০০ ঘণ্টা। ২০২৪ সালের যন্ত্রের উৎপাদনশীলতা হবে নিম্নরূপ যন্ত্রের উৎপাদনশীলতা = মোট উৎপাদনের পরিমাণ মোট যন্ত্রের সময় =\\frac{\\text{মোট উৎপাদনের পরিমাণ}}{\\text{মোট যন্ত্রের সময়}} = মোট   যন্ত্রের   সময় মোট   উৎপাদনের   পরিমাণ ​ = ১,০০,০০০ ৫,০০০ = ২০০ একক জুতা। =\\frac{\\text{১,০০,০০০}}{\\text{৫,০০০}}=\\text{২০০ একক জুতা।} = ৫ , ০০০ ১ , ০০ , ০০০ ​ = ২০০   একক   জুতা।"
        },
        {
          "label": "গ",
          "question": "",
          "explanation": "উদ্দীপকে জনাব অলোক ঘোষের কাজের মাধ্যমে প্রাথমিক পর্যায়ে রূপগত উপযোগ সৃষ্টি হয়েছে। প্রকৃতি থেকে পাওয়া সম্পদের রূপ বা আকৃতি পরিবর্তনের মাধ্যমে রূপগত উপযোগ সৃষ্টি করা হয়। উৎপাদন প্রক্রিয়ার মাধ্যমে এ উপযোগ সৃষ্টি হয়। এর ফলে ব্যবহার উপযোগী পণ্য তৈরি হয়। উদ্দীপকে জনাব অলোক ঘোষ বিভিন্ন ধরনের মিষ্টি তৈরি করেন। তিনি মিষ্টি তৈরির উপকরণ যেমন- দুধ, ভিনেগার, ময়দা, সুজি প্রভৃতির সংমিশ্রণ ঘটিয়ে মিষ্টি তৈরি করেন। ভোক্তারা ময়দা, দুধ, ভিনেগার প্রভৃতি সরাসরি ভোগ করতে চায় না। তাই প্রক্রিয়াজাত করে ভোগ উপযোগী পণ্যে পরিণত করতে হয়। জনাব অলোক ঘোষ এ কাজটি সম্পাদন করেছেন। তিনি এসব উপকরণ প্রক্রিয়াজাত করে মিষ্টান্ন তৈরি করেছেন। এটি রূপগত উপযোগের বৈশিষ্ট্য বহন করে। তাই বলা যায়, জনাব অলোক ঘোষ রূপগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "জনাব অলোক ঘোষ যশোরে পণ্য পরিবহনের মাধ্যমে স্থানগত উপযোগ সৃষ্টির সিদ্ধান্তটি যৌক্তিক। এক জায়গা থেকে অন্য জায়গায় পণ্য স্থানান্তরের মাধ্যমে স্থানগত উপযোগ সৃষ্টি হয়। সাধারণত পরিবহনের মাধ্যমে পণ্যের এ উপযোগ সৃষ্টি হয়। এতে দূরবর্তী অঞ্চলের মানুষ পণ্য ভোগ বা ব্যবহার করতে পারে। উদ্দীপকে জনাব অলোক ঘোষ যশোরে মানসম্মত মিষ্টি উৎপাদন করেন। কিন্তু বর্তমানে একই শহরে অন্যান্য ব্যবসায়ীরা সমমানের মিষ্টি তৈরি করে। এতে প্রতিষ্ঠানটির মিষ্টি অবিক্রীত থেকে যায়। এ সমস্যা নিরসন করার জন্য খুলনাসহ বিভিন্ন এলাকায় 'মিষ্টি সরবরাহের উদ্যোগ গ্রহণ করেন। এতে পণ্যের স্থানগত উপযোগ সৃষ্টি হবে। পরিবহন ব্যবসায়ের সাহায্যে তিনি দেশের চাহিদাসম্পন্ন জেলাগুলোতে মিষ্টি সরবরাহ করতে পারবেন। এতে স্থানীয় বাজারের বাইরেও তার ক্রেতা তৈরি হবে এবং বিক্রি বাড়বে। এতে ব্যবসায়ের পরিধি ও মুনাফা বাড়বে। পরিবহনের মাধ্যমে দেশের অন্যান্য জেলাগুলোতে মিষ্টি. সরবরাহ না করলে তিনি সাফল্য লাভ করতে পারবেন না। কারণ স্থানীয় বাজারে সমমানের মিষ্টি পাওয়া যায়। সুতরাং, সাফল্যতা অর্জনের জন্য জনাব অলোক ঘোষের পরিবহনের মাধ্যমে স্থানগত উপযোগ সৃষ্টির সিদ্ধান্ত যৌক্তিক।"
        }
      ]
    },
    {
      "number": "2",
      "uddipok": "\"মাহির এন্টারপ্রাইজ\" একটি প্লাস্টিক পণ্য উৎপাদনকারী প্রতিষ্ঠান। উক্ত প্রতিষ্ঠান ২০২৪ সালে ৪০,০০০টি প্লাস্টিক পণ্য উৎপাদন করে। যার প্রতিটি এককের বিক্রয়মূল্য ছিল ২০ টাকা। এছাড়া প্রতিষ্ঠানটি কাঁচামাল বাবদ ব্যয় করে ১,৬০,০০০ টাকা, যন্ত্রপাতি বাবদ ব্যয় ৬০,০০০ টাকা, শ্রম বাবদ ব্যয় ৮০,০০০ টাকা এবং অন্যান্য বাবদ ২০,০০০ টাকা ব্যয় করে। উক্ত প্রতিষ্ঠানের ২০২৩ সালের মোট উৎপাদনশীলতা ছিল ৪.৬।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "প্রাকৃতিক সম্পদ ব্যবহার করে রূপগত উপযোগ সৃষ্টি সংশ্লিষ্ট খাত হলো শিল্প খাত।"
        },
        {
          "label": "খ",
          "question": "",
          "explanation": "উৎপাদনশীলতা হলো প্রতিষ্ঠানের মোট উৎপাদিত পণ্যের মূল্য ও। উৎপাদনে ব্যবহৃত মোট উপকরণের মূল্যের অনুপাত। প্রতিষ্ঠানে উন্নত কাজের পরিবেশ তৈরি, দক্ষ কর্মীর নিয়োগ ও উন্নত উৎপাদন প্রক্রিয়ার ব্যবহারের ফলে উৎপাদন দক্ষতা বাড়ে। এতে কম ব্যয়ে বেশি উৎপাদন করা যায়। অর্থাৎ, উৎপাদনের উপকরণের ব্যবহারের দক্ষতার বৃদ্ধি উৎপাদনশীলতা বাড়াতে সাহায্য করে। তাই বলা যায়, উৎপাদনশীলতা উপকরণ ব্যবহারের দক্ষতা নির্দেশ করে।"
        },
        {
          "label": "গ",
          "question": "",
          "explanation": "কাঁচামালের উৎপাদনশীলতার মাধ্যমে কী পরিমাণ কাঁচামাল ব্যবহার করে কতটা উৎপাদন সম্ভব তা জানা যায়। \"মাহির এন্টারপ্রাইজ\"-এর ২০২৪ সালে, মোট উৎপাদিত পণ্যের মূল্য = (৪০,০০০টি × ২০ টাকা) = ৮ , ০০ , ০০০ = ৮,০০,০০০ = ৮ , ০০ , ০০০ টাকা কাঁচামাল বাবদ ব্যয় = ১ , ৬০ , ০০০ = ১,৬০,০০০ = ১ , ৬০ , ০০০ টাকা ∴ \\therefore ∴ কাঁচামালের উৎপাদনশীলতা = = = মোট উৎপাদিত পণ্যের মূল্য মোট কাঁচামালের ব্যয় \\frac{\\text{মোট উৎপাদিত পণ্যের মূল্য}}{\\text{মোট কাঁচামালের ব্যয়}} মোট   কাঁচামালের   ব্যয় মোট   উৎপাদিত   পণ্যের   মূল্য ​ = = = ৮ , ০০ , ০০০ ১ , ৬০ , ০০০ = ৫ \\frac{৮,০০,০০০}{১,৬০,০০০} = ৫ ১ , ৬০ , ০০০ ৮ , ০০ , ০০০ ​ = ৫ সুতরাং, 'মাহির এন্টারপ্রাইজ'-এর ২০২৪ ২০২৪ ২০২৪ সালে কাঁচামালের উৎপাদনশীলতা ৫ ৫ ৫ ।"
        },
        {
          "label": "ঘ",
          "question": "",
          "explanation": "মোট উৎপাদনের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। ২০২৪ সালে ‘মাহিন এন্টারপ্রাইজ’-এর মোট উৎপাদিত পণ্যের মূল্য = = = (৪০,০০০টি × \\times × ২০ টাকা) = = = ৮,০০,০০০ টাকা কাঁচামাল বাবদ ব্যয় = = = ১,৬০,০০০ টাকা যন্ত্রপাতি বাবদ ব্যয় = = = ৬০,০০০ টাকা শ্রম বাবদ ব্যয় = = = ৮০,০০০ টাকা অন্যান্য বাবদ ব্যয় = = = ২০,০০০ টাকা ∴ মোট উৎপাদনশীলতা = মোট উৎপাদিত পণ্যের মূল্য মোট উপকরণের মূল্য \\therefore \\text{মোট উৎপাদনশীলতা} = \\frac{\\text{মোট উৎপাদিত পণ্যের মূল্য}}{\\text{মোট উপকরণের মূল্য}} ∴ মোট   উৎপাদনশীলতা = মোট   উপকরণের   মূল্য মোট   উৎপাদিত   পণ্যের   মূল্য ​ = ৮ , ০০ , ০০০ ১ , ৬০ , ০০০ + ৮০ , ০০০ + ৮০ , ০০০ + ২০ , ০০০ = \\frac{৮,০০,০০০}{১,৬০,০০০ + ৮০,০০০ + ৮০,০০০ + ২০,০০০} = ১ , ৬০ , ০০০ + ৮০ , ০০০ + ৮০ , ০০০ + ২০ , ০০০ ৮ , ০০ , ০০০ ​ = ৮ , ০০ , ০০০ ৩ , ২০ , ০০০ = ২ . ৫ = \\frac{৮,০০,০০০}{৩,২০,০০০} = ২.৫ = ৩ , ২০ , ০০০ ৮ , ০০ , ০০০ ​ = ২ . ৫ প্রতিষ্ঠানটির ২০২০ সালে মোট উৎপাদনশীলতা ছিল ৪.৬। এটি ২০২৪ সালে কমে হয় ২.৫। অর্থাৎ, ২০২৪ সালে প্রতিষ্ঠানটির উৎপাদনশীলতা কমেছে। এটি প্রতিষ্ঠানটির অবনতি ইঙ্গিত করে। তাই উৎপাদনশীলতা বাড়ানোর জন্য প্রতিষ্ঠানটিকে কার্যকর পদক্ষেপ গ্রহণ ও সম্পদের সদ্ব্যবহার করার চেষ্টা করতে হবে।"
        }
      ]
    },
    {
      "number": "3",
      "uddipok": "জনাব মামুন কৃষি বিষয়ক প্রশিক্ষণ শেষে থাইল্যান্ড থেকে ফেরার পথে বেশ কয়েকটি ড্রাগন ফলের চারা এনে কুষ্টিয়ায় নিজস্ব এক বিঘা জমিতে রোপণ করেন। এখানকার প্রাকৃতিক পরিবেশ ড্রাগন ফল চাষের উপযোগী হওয়ায় তার জমিতে প্রচুর ড্রাগন উৎপাদিত হয়। তাই তিনি আরও জমি লিজ নিয়ে ড্রাগন চাষে উৎসাহিত হন। এ লক্ষ্যে ব্যাংক থেকে ৫ লক্ষ টাকা ঋণ নিয়ে তিনি বাণিজ্যিক ভিত্তিতে ড্রাগন ফলের চাষ শুরুর সিদ্ধান্ত গ্রহণ করেন।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "যেসব উপাদান যৌথ ও সমন্বিত ভূমিকায় উৎপাদনের কাজ সম্পন্ন করে সেগুলোকে উৎপাদনের উপকরণ বলে।"
        },
        {
          "label": "খ",
          "question": "",
          "explanation": "মানুষের শারীরিক, মানসিক এবং বুদ্ধিভিত্তিক কর্মপ্রচেষ্টা, যা পণ্য উৎপাদন কাজে ব্যবহার করে অর্থ বা আয় উপার্জন করা হয় তাকে শ্রম বলে। শ্রম একটি দেশের মোট উৎপাদন বৃদ্ধি করে। শ্রমের মাধ্যমে জীবনযাত্রার মান ও মাথাপিছু আয় বাড়ে। এছাড়া দক্ষ ও প্রশিক্ষিত শ্রমশক্তি নতুন পণ্য ও সেবা তৈরি করে অর্থনীতিকে গতিশীল করে। এভাবে শ্রম জাতীয় আয় বৃদ্ধিতে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে প্রাথমিক পর্যায়ে উৎপাদনের ভূমি উপকরণের প্রভাব রয়েছে। প্রকৃতি থেকে পাওয়া সব সম্পদই ভূমি। মাটি, মাটির উর্বরতা, বৃষ্টিপাত, আবহাওয়া, জলবায়ু, নদ-নদী প্রভৃতি ভূমির অন্তর্ভুক্ত। ভূমির ওপর ভিত্তি করে একেক অঞ্চলে একেক ধরনের পণ্য উৎপাদনকারী প্রতিষ্ঠান গড়ে ওঠে। উদ্দীপকের জনাব মামুন থাইল্যান্ড থেকে কৃষি বিষয়ক প্রশিক্ষণ গ্রহণ করেন। প্রশিক্ষণ শেষে ফেরার সময় তিনি কয়েকটি ড্রাগন ফলের চারা এনে কুষ্টিয়ায় নিজস্ব জমিতে রোপণ করেন। কুষ্টিয়ার প্রাকৃতিক পরিবেশের কারণে তার জমিতে প্রচুর ড্রাগন ফল উৎপাদিত হয়। এক্ষেত্রে কুষ্টিয়ার পরিবেশ ও মাটি ড্রাগন ফল চাষের অনুকূল হওয়ায় তিনি সেখানে ড্রাগন ফল উৎপাদন করতে পারছেন। এ মাটি ও পরিবেশের ওপর তার কোনো নিয়ন্ত্রণ নেই। এ বৈশিষ্ট্যগুলোর সাথে উৎপাদনের ভূমি উপকরণের মিল রয়েছে। সুতরাং, উদ্দীপকে উল্লিখিত প্রাথমিক পর্যায়ে উৎপাদনের ভূমি উপকরণের প্রভাব রয়েছে।"
        },
        {
          "label": "ঘ",
          "question": "",
          "explanation": "উদ্দীপকের জনাব মামুন মূলধন গঠনের 'আর্থিক সঞ্চয়কে মূলধনে রূপান্তর' পর্যায়ে আছেন এবং তার ঋণ নেওয়ার সিদ্ধান্তটি যৌক্তিক। বর্তমান আয়কে ভোগে ব্যয় না করে ভবিষ্যতের জন্য রেখে দেওয়ার মাধ্যমে সঞ্চয়ের সৃষ্টি হয়। মূলধন গঠনের শেষ ও সবচেয়ে গুরুত্বপূর্ণ পর্যায় হলো সঞ্চয়কে মূলধনী দ্রব্যে রূপান্তর করা। এছাড়া সঞ্চয়কে মূলধনে রূপান্তর করলে দেশে নতুন নতুন শিল্পকারখানা স্থাপিত হয় এবং উৎপাদনের পরিমাণ বাড়ে। উদ্দীপকের জনাব মামুন কুষ্টিয়ায় ড্রাগন ফল চাষ করেন। কুষ্টিয়ার পরিবেশ অনুকূলে থাকায় সেখানে প্রচুর ড্রাগন ফল উৎপাদিত হয়। তাই তিনি আরও জমি লিজ নিয়ে ড্রাগন ফলের চাষে উৎসাহিত হন। এক্ষেত্রে তিনি বাণিজ্যিক ভিত্তিতে ড্রাগন ফলের চাষ করতে চান। এজন্য তিনি ৫ লক্ষ টাকা ঋণ নেওয়ার সিদ্ধান্ত গ্রহণ করেন। উদ্দীপকের জনাব মামুন মূলধন গঠনের সর্বশেষ পর্যায়ে অবস্থান করছেন। ব্যাংক থেকে ঋণ নেওয়ার মাধ্যমে তিনি প্রয়োজনীয় মূলধন সংগ্রহ করতে পারবেন। এতে তিনি জমি লিজ নিয়ে আগের থেকে বেশি ড্রাগন ফল উৎপাদন করতে পারবেন। এছাড়া তিনি ড্রাগন ফলের বর্ধিত -চাহিদা পূরণ করতে পারবেন। ফলে তার বিক্রয় ও মুনাফার পরিমাণও বৃদ্ধি পাবে। আর এটি আর্থিক সঞ্চয়কে মূলধনে রূপান্তর করার কারণেই সম্ভব হয়েছে। তাই বলা যায়, জনাব মামুনের ঋণ গ্রহণের মাধ্যমে আর্থিক সঞ্চয়কে মূলধনে রূপান্তর করার সিদ্ধান্তটি যৌক্তিক।"
        }
      ]
    },
    {
      "number": "4",
      "uddipok": "জনাব লাবিব ও তার বন্ধু সাবিব চুক্তিবদ্ধ সম্পর্কের ভিত্তিতে শেরপুরে 'নীলাচল' নামে একটি কাপড়ের দোকান চালু করেন। তারা উভয়েই ব্যবসায় পরিচালনায় অংশগ্রহণ করেন এবং ব্যবসায়ের অর্জিত মুনাফা সমান ভাগ করে নেন। অল্প সময়ের মধ্যে বর্তমানে প্রতিষ্ঠানটিতে প্রচুর ক্রেতার সমাগম লক্ষ করা যায়। তারা ব্যবসায়ে ব্যাপক সাফল্য অর্জন করেন। তাই তারা প্রতিষ্ঠানটির সম্প্রসারণপূর্বক পণ্যসামগ্রী উৎপাদন ও বিক্রয়ের উদ্দেশ্যে 'মডার্ন ফ্যাশন লি.' নামে একটি গার্মেন্টস ফ্যাক্টরি স্থাপনের প্রয়োজনীয় আনুষ্ঠানিকতা সম্পাদন করার সিদ্ধান্ত গ্রহণ করেন।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "কোনো ব্যক্তির শারীরিক শক্তি ব্যয় করে কোনো কাজ করা হলে তাকে শারীরিক/কায়িক শ্রম বলে।"
        },
        {
          "label": "খ",
          "question": "",
          "explanation": "সমতার ভিত্তিতে একই শ্রেণিভুক্ত মানুষ আইন অনুযায়ী যে ব্যবসায় সংগঠন গড়ে তোলে, তাই সমবায় সংগঠন। একই এলাকার একই পেশার ও শ্রেণির মানুষ পারস্পরিক কল্যাণে সম-অধিকারের ভিত্তিতে এ জাতীয় সংগঠন গড়ে তোলে। সদস্যদের অর্থনৈতিক কল্যাণসাধনই এ সংগঠনের মূল উদ্দেশ্য। এর সদস্যরা নিজের জীবনযাত্রার মান উন্নয়নে স্বেচ্ছায় এ ধরনের সংগঠন গঠন করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'নীলাচল' প্রতিষ্ঠানটি অংশীদারি ব্যবসায় সংগঠনের অন্তর্ভুক্ত। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি ব্যবসায় গড়ে তোলে। চুক্তিই এ ব‍্যবসায়ের মূল ভিত্তি। চুক্তির ভিত্তিতে অংশীদারদের মধ্যে লাভ-ক্ষতি ও দায়-দায়িত্ব বণ্টিত হয়ে থাকে। উদ্দীপকের লাবিব ও তার বন্ধু সাবিব শেরপুরে 'নীলাচল' নামে একটি কাপড়ের দোকান চালু করেন। মুনাফা অর্জনের উদ্দেশ্যে তারা ব্যবসায়টি গঠন করেন। তারা উভয়ই ব্যবসায় পরিচালনায় অংশগ্রহণ করেন। এক্ষেত্রে তাদের ব্যবসায়টি চুক্তির ভিত্তিতে প্রতিষ্ঠিত হয়। আর চুপ্তির ভিত্তিতে তারা ব্যবসায়ের অর্জিত মুনাফা সমান ভাগে ভাগ করে নেন। এসব বৈশিষ্ট্যের সাথে অংশীদারি ব্যবসায়ের মিল আছে। সুতরাং, উদ্দীপকে উল্লিখিত 'নীলাচল' প্রতিষ্ঠানটি একটি অংশীদারি ব্যবসায় সংগঠন।"
        },
        {
          "label": "ঘ",
          "question": "",
          "explanation": "জনাব লাবিব ও সাবিবের প্রতিষ্ঠানটি পরবর্তীতে যৌথ মূলধনী কোম্পানিতে পরিবর্তনের সিদ্ধান্তটি যৌক্তিক হয়েছে বলে আমি মনে করি। আইনসৃষ্ট, কৃত্রিম ব্যক্তিসত্তার অধিকারী ব্যবসায় সংগঠন হলো যৌথ মূলধনী কোম্পানি। এর মাধ্যমে শেয়ার বিক্রয় করে জনগণের কাছ থেকে অধিক মূলধন সংগ্রহ করা যায়। ফলে বৃহৎ পরিসরে ব্যবসায় সম্প্রসারণ ও অধিক উৎপাদন সম্ভব হয়। উদ্দীপকের লাবিব ও সাবিব একটি অংশীদারি ব্যবসায় প্রতিষ্ঠান স্থাপন করেন। অল্প সময়ের মধ্যে তাদের প্রতিষ্ঠানটিতে প্রচুর ক্রেতার সমাগম হয়। এজন্য তারা ব্যবসায়ে ব্যাপক সাফল্য অর্জন করেন। এক্ষেত্রে তারা অধিক উৎপাদন ও বিক্রয়ের জন্য প্রতিষ্ঠানটিকে সম্প্রসারণ করতে চান।' তাই তারা 'মডার্ন ফ্যাশন লি.' নামে একটি গার্মেন্টস ফ্যাক্টরি স্থাপনের প্রয়োজনীয় আনুষ্ঠানিকতা সম্পাদনের সিদ্ধান্ত নেন। এক্ষেত্রে জনার লাবিব ও সাবিব তাদের ব্যবসায় প্রতিষ্ঠানটিকে যৌথ মূলধনী ব্যবসায়ে রূপান্তর করতে চান। এর মাধ্যমে তারা শেয়ার বিক্রয় করে অর্থ সংগ্রহ করতে পারবেন। এতে তাদের ব্যবসায়ে অধিক মূলধনের যোগান হবে। আর এ মূলধন দিয়ে তারা ব্যবসায়টিকে বৃহৎ পরিসরে সম্প্রসারণ করতে পারবেন। এতে তাদের প্রতিষ্ঠানে অধিক উৎপাদন সম্ভব হবে। ফলে তাদের ব্যবসায়ের মুনাফা ও বিক্রয়ের পরিমাণও বাড়বে। তাই বলা যায়, জনাব লাবিব ও সাবিবের প্রতিষ্ঠানটিকে যৌথ মূলধনী কোম্পানিতে রূপান্তরের সিদ্ধান্তটি যৌক্তিক হয়েছে।"
        }
      ]
    },
    {
      "number": "5",
      "uddipok": "জনাব গিয়াসউদ্দিন একজন চক্ষু বিশেষজ্ঞ। তিনি দীর্ঘদিন ধরে ধানমন্ডিতে চেম্বার স্থাপন করে চোখের চিকিৎসা করে আসছেন। বর্তমানে তার অনেক প্রতিযোগী সৃষ্টি হওয়ায় তিনি প্রশিক্ষণ গ্রহণপূর্বক কম্পিউটার প্রযুক্তি ও সরঞ্জামাদি ব্যবহার করে চোখের ফ্যাকো সার্জারিসহ রেটিনার বিভিন্ন চিকিৎসা প্রদান করা শুরু করেছেন। ফলে তার সুনাম সারা দেশে ছড়িয়ে পড়েছে। তিনি একজন সফল চক্ষু চিকিৎসক হিসেবে সকলের নিকট সমাদৃত।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "শিল্প বিপ্লব শুরু হয় অষ্টাদশ শতাব্দীর শেষের দিকে।"
        },
        {
          "label": "খ",
          "question": "",
          "explanation": "দ্রব্য হলো দৃশ্যমান কোনো বস্তু যা মানুষের প্রয়োজন ও অভাব মেটায়। দ্রব্যের নির্দিষ্ট স্বাদ, গন্ধ ও ওজন আছে। কেউ চাইলেই একে স্পর্শ করতে পারে। এর নির্দিষ্ট আকৃতি আছে। উদাহরণ হিসেবে বলা যায়-গড়ি, টিভি, ফ্রিজ। এগুলো স্পর্শযোগ্য এবং দৃশ্যমান।"
        },
        {
          "label": "গ",
          "question": "",
          "explanation": "ডাক্তার গিয়াসউদ্দিন সেবা উৎপাদনের সাথে জড়িত। সেবা হলো মানুষের অভাব পূরণে সক্ষম এমন কাজ বা সুবিধা। সেবা । দেখা যায় না. ছোঁয়া বা স্পর্শ করা যায় না। ভোক্তারা ব্যবহারের মাধ্যমে এর উপযোগ নিঃশেষ করে। ডাক্তারের পরামর্শ, আইনজীবীর পরামর্শ, শিক্ষকের পাঠদান প্রভৃতি হলো সেবার উদাহরণ। উদ্দীপকের ডাক্তার গিয়াসউদ্দিন একজন চক্ষুরোগ বিশেষজ্ঞ। দীর্ঘ পনেরো বছর ধরে তিনি এ পেশার সাথে জড়িত। তিনি ধৈর্যসহকারে রোগীদের সমস্যার কথা শোনেন এবং সে অনুযায়ী পরামর্শ দেন। তার কাছ থেকে চিকিৎসা সেবা নিয়ে ভোক্তারা এর উপযোগ নিঃশেষ করে। কিন্তু তার প্রদত্ত - সেবা দেখা বা স্পর্শ করা যায় না। আবার এ সেবা দেওয়ার সময় ডাক্তার গিয়াসউদ্দিন ও রোগীদের সরাসরি উপস্থিত থাকতে হয়। এগুলো সেবার বৈশিষ্ট্যের সাথে সামঞ্জস্যপূর্ণ। তাই বলা যায়, ডাক্তার গিয়াসউদ্দিন সেবা উৎপাদনের সাথে জড়িত।"
        },
        {
          "label": "ঘ",
          "question": "",
          "explanation": "উল্লিখিত উদ্দীপকে ডাক্তার গিয়াসউদ্দিনের সফলতার পেছনে উৎপাদন ব্যবস্থাপনার আধুনিক যুগের ভূমিকা রয়েছে। দ্বিতীয় বিশ্বযুদ্ধের পর থেকেই উৎপাদন ব্যবস্থাপনার আধুনিক যুগের শুরু হয়। এ পর্যায়ে উৎপাদন ব্যবস্থাপনায় নতুন ধারণা, তত্ত্ব ও কৌশল প্রয়োগ করা হয়। তাছাড়া কম্পিউটার ও অটোমেশন প্রযুক্তির মাধ্যমে পণ্য উৎপাদন বা সেবা দেওয়া হয়।. ডাক্তার গিয়াসউদ্দিন একজন চক্ষুরোগ বিশেষজ্ঞ। তিনি দীর্ঘ পনেরো বছর ধরে এ পেশার সাথে জড়িত। বর্তমানে তিনি ঢাকা লায়ন্স চক্ষু হাসপাতালে অত্যাধুনিক কম্পিউটার প্রযুক্তি ব্যবহার করে চোখের ফ্যাকো সার্জারিসহ রেটিনার বিভিন্ন চিকিৎসা দেন। এর মাধ্যমে তিনি উন্নতমানের চিকিৎসার ব্যবস্থা করেন। ফলে রোগীরা সন্তুষ্ট হয়। উৎপাদন ব্যবস্থাপনার আধুনিক যুগে কম্পিউটারাইজড প্রযুক্তির ব্যবহার। শুরু হয়। চোখের চিকিৎসায় এই প্রযুক্তির ব্যবহারের মাধ্যমে ডাক্তার জেরিন নির্ভুলভাবে রোগ নির্ণয় করতে পারেন। এছাড়া কম্পিউটার প্রযুক্তির ব্যবহারের ফলে চোখের মতো সংবেদনশীল অঙ্গের সার্জারি পরিচালনায় সফলতার হার বেড়ে যায়। এতে উন্নত সেবা পেয়ে রোগীরা সন্তুষ্ট হয়। ডাক্তার গিয়াসউদ্দিনের সুনাম চারদিকে ছড়িয়ে পড়ে। এভাবে উৎপাদন ব্যবস্থাপনার ক্রমবিকাশের আধুনিক যুগে কম্পিউটার প্রযুক্তির প্রয়োগ ডাক্তার গিয়াসউদ্দিনকে সফলতা অর্জনে সাহায্য করেছে।"
        }
      ]
    },
    {
      "number": "6",
      "uddipok": "জনাব করিম একটি পোশাক কারখানার মালিক। প্রতিষ্ঠানটিতে দক্ষতার সাথে আধুনিক ডিজাইনের বিভিন্ন পোশাক উৎপাদন করা হয়। এগুলো আরও আধুনিকায়ন করতে প্রতিষ্ঠানটির কর্তৃপক্ষ সঠিক পরিকল্পনা প্রণয়ন, দক্ষ কর্মী সংগ্রহ ও নিয়োগ, সঠিক নির্দেশনা, সমন্বয়সাধন ও নিয়ন্ত্রণ ব্যবস্থা গ্রহণ করে। প্রতিষ্ঠানটির উৎপাদিত পণ্যের মান যথেষ্ট ভালো হওয়ায় চাহিদা ব্যাপকহারে বৃদ্ধি পায়। এক্ষেত্রে কিছু কিছু ক্রেতা বিশেষ বৈশিষ্ট্যের পণ্য চায়। তাই প্রতিষ্ঠানটি প্রত্যেক ক্রেতার স্বতন্ত্র প্রয়োজন ও চাহিদা অনুসারে ক্রেতার উপযোগী পোশাক প্রস্তুত ও সরবরাহ করে। এর ফলে এই প্রতিষ্ঠানের মুনাফা যথেষ্ট পরিমাণে বৃদ্ধি পায়",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "\"The Wealth of Nation\" গ্রন্থটি রচনা করেন Adam Smith."
        },
        {
          "label": "খ",
          "question": "",
          "explanation": "উৎপাদনশীলতার চ্যালেঞ্জ উৎপাদিত পণ্য ও উৎপাদনে ব্যবহৃত উপকরণের পরিবর্তন নির্দেশ করে। উৎপাদনশীলতা উৎপাদন দক্ষতাকে নির্দেশ করে। কোনো কারণে উৎপাদন দক্ষতা কমে গেলে উৎপাদনশীলতা পরিবর্তন হয়। এতে উৎপাদন ব্যয় বাড়ায় পণ্যের মূল্য বেড়ে যায়। ফলে ক্রেতারা পণ্যের প্রতি আগ্রহ হারায়। এটি প্রতিযোগিতামূলক বাজারে প্রতিষ্ঠানের টিকে থাকাকে কঠিন করে ফেলে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানে সম্পাদিত কার্যক্রম উৎপাদন ব্যবস্থাপনার অন্তর্ভুক্ত। চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন ও নিয়ন্ত্রণ সংক্রান্ত কার্যাবলির সমষ্টিই হলো উৎপাদন ব্যবস্থাপনা। একে কার্য ব্যবস্থাপনাও বলা হয়। এর মাধ্যমে মানসম্মত পণ্য উৎপাদন করা সম্ভব হয়।। জনাব করিম একটি পোশাক কারখানার মালিক। প্রতিষ্ঠানটি দক্ষতার সাথে আধুনিক ডিজাইনের পোশাক তৈরি করে। উৎপাদন কাজকে আরও আধুনিক করতে প্রতিষ্ঠানটির কর্তৃপক্ষ সঠিক পরিকল্পনা করে। পরিকল্পনা বাস্তবায়নে দক্ষ কর্মী নিয়োগ, সঠিক নির্দেশনাদান, সমন্বয়সাধন ও নিয়ন্ত্রণ ব্যবস্থা গ্রহণ করেন। তার এ কাজগুলোর ফলে উৎপাদনে গতিশীলতা আসে। এর ফলে পণ্য মানসম্মত হয়। এক্ষেত্রে পণ্য উৎপাদন পরিকল্পনা, কর্মী নিয়োগ, নির্দেশনা, সমন্বয় এবং উৎপাদন নিয়ন্ত্রণ করা সবই উৎপাদন ব্যবস্থাপনার আওতাভুক্ত বিষয়। আর তিনি ব্যবসায়ের মালিক হলেও উৎপাদন ব্যবস্থাপক হিসেবে ভূমিকা রাখেন। তাই বলা যায়, জনাব করিমের প্রতিষ্ঠানে সম্পাদিত কার্যাবলি উৎপাদন ব্যবস্থাপনার আওতাভুক্ত।"
        },
        {
          "label": "ঘ",
          "question": "",
          "explanation": "কাস্টমাইজেশন বা ক্রেতাকেন্দ্রিকতার অনুসরণ জনাব করিমের প্রতিষ্ঠানের সফলতার কারণ। কাস্টমাইজেশন বা ক্রেতাকেন্দ্রিকতা বলতে ক্রেতার প্রয়োজন অনুযায়ী পণ্য বা সেবাসামগ্রী তৈরি ও সরবরাহকে বোঝায়। কাস্টমাইজেশন প্রক্রিয়ায় প্রত্যেক ক্রেতার চাহিদা বা প্রয়োজন আলাদাভাবে পূরণের প্রচেষ্টা চালানো হয়। মূলত ক্রেতাকে সন্তুষ্ট করাই এর উদ্দেশ্য। জনাব করিম একটি পোশাক কারখানার মালিক। তার প্রতিষ্ঠানের পোশাক উন্নতমানের হওয়ায় ক্রেতারা পণ্যের প্রতি সন্তুষ্ট থাকে। বর্তমানে প্রতিষ্ঠানটি ক্রেতাদের স্বতন্ত্র প্রয়োজন ও চাহিদা অনুসারে পোশাক তৈরি ও বিক্রি করে। এভাবে প্রত্যেক ক্রেতার চাহিদাকে আলাদাভাবে গুরত্ব দেওয়া হয় কাস্টমাইজেশনের মাধ্যমে। জনাব করিম কাস্টমাইজেশনের মাধ্যমে ক্রেতার চাহিদামাফিক নিত্যনতুন ডিজাইনের পোশাক তৈরি করেন। ফলে চাহিদা ও পছন্দ অনুযায়ী পণ্য পেয়ে ক্রেতারা সন্তুষ্ট হয়। পাশাপাশি প্রতিষ্ঠানের পণ্যের প্রতি ক্রেতার আনুগত্য তৈরি হয়। এতে প্রতিষ্ঠানের বিক্রি বাড়ে ও কাঙ্ক্ষিত মুনাফা অর্জন হয়। আবার ক্রেতাদের মাঝে প্রতিষ্ঠানের পণ্যের সুনামও বেড়ে যায়। তাই বলা যায়, কাস্টমাইজেশনের কারণে প্রতিষ্ঠানটি সফল হয়েছে।"
        }
      ]
    },
    {
      "number": "7",
      "uddipok": "জনাব সাজিদ উন্নতমানের বডি স্প্রে উৎপাদন করেন। তিনি বডি স্প্রে আকর্ষণীয় ও নজরকাড়া আবরণে আবদ্ধ করেন। সম্প্রতি এর মানের আরও উন্নয়ন ও অল্প সময়ে অধিক পরিমাণ বডি স্প্রে উৎপাদনের জন্য উৎপাদন প্রক্রিয়ায় নতুন মেশিন ও অত্যাধুনিক প্রযুক্তি সংযোজন করেন। এতে তার ব্যয় হ্রাস পায়। ভোক্তারাও তুলনামূলক কম দামে উন্নতমানের বডি স্প্রে ক্রয় করে তৃপ্ত। এভাবে প্রতিষ্ঠানটি প্রচুর মুনাফা অর্জনে সমর্থ হয়।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "কোন কাজ বা পরিকল্পনা বাস্তবায়নের জন্য পদক্ষেপ নেওয়াকে উদ্যোগ গ্রহণ বলে।"
        },
        {
          "label": "খ",
          "question": "",
          "explanation": "সম্পূর্ণ পণ্যটিকে ক্ষুদ্র ক্ষুদ্র বিভিন্ন অংশে ভাগ করা হলে প্রতিটি অংশকে একেকটি মডিউলার বলে। মানসম্মত পণ্য ডিজাইনের মধ্যে মডিউলার ডিজাইন অন্যতম। এটিতে সম্পূর্ণ পণ্যকে ক্ষুদ্র ক্ষুদ্র অংশে ভাগ করে ডিজাইন করা হয়। এর মাধ্যমে পণ্যের কোনো অংশ নষ্ট হলে তা মেরামত করে আবার ব্যবহার উপযোগী করে তোলা যায়। ফলে ক্রেতারা মডিউলার ডিজাইনের প্রতি আকৃষ্ট হয়।"
        },
        {
          "label": "গ",
          "question": "",
          "explanation": "জনাব সাজিদ প্রাথমিক পর্যায়ে পণ্যের প্যাকেজিং ডিজাইন অনুসরণ করেন। এ ডিজাইনে পণ্যের আকার, আকৃতি, রং, গুণাগুণ প্রভৃতির কোনো পরিবর্তন না করে শুধু পণ্যের মোড়ক পরিবর্তন করা হয়। প্রতিষ্ঠান তাদের পণ্যের বাহ্যিক আকর্ষণ বাড়ানোর জন্য প্যাকেজিং ডিজাইন করে থাকে। এটি ক্রেতাদের তাৎক্ষণিক পণ্য কিনতে প্রভাবিত করে। উদ্দীপকে জনাব সাজিদ উন্নতমানের বডি স্প্রে উৎপাদন করেন। তিনি বডি স্প্রে আকর্ষণীয় ও নজরকাড়া আবরণে আবদ্ধ করেন। কিন্তু তিনি তার পণ্যের মান বা আকারে কোনো পরিবর্তন করেন না। এতে পণ্যের বাহ্যিক আকর্ষণ বাড়লেও গুণাগুণের কোনো পরিবর্তন আসেনি। ফলে পণ্যটি ক্রেতাদের সাময়িকভাবে আকর্ষণ করে। এসব বৈশিষ্ট্য প্যাকেজিং ডিজাইনের সাথে সাদৃশ্যপূর্ণ। তাই বলা যায় যে, জনাব সাজিদ প্রাথমিক পর্যায়ে প্যাকেজিং ডিজাইন অনুসরণ করেছেন।"
        },
        {
          "label": "ঘ",
          "question": "",
          "explanation": "জনাব সাজিদের ব্যবসায়ের সফলতার কারণ উৎপাদন ডিজাইন অনুসরণ করা। উৎপাদন ডিজাইনে নতুন প্রযুক্তি এবং উন্নত কলাকৌশল ব্যবহার করে পণ্য বা সেবা উৎপাদন করা হয়। এ ডিজাইনের মূল লক্ষ্য হলো ব্যয় ও অপচয় কমিয়ে উৎপাদনশীলতা বাড়ানো। এ ডিজাইনে পণ্য উৎপাদনে বিভিন্ন প্রযুক্তি ব্যবহার করা হয়। জনাব সাজিদ উন্নতমানের বডি স্প্রে উৎপাদন করেন। ক্রেতাদের নিকট তা আকর্ষণীয় করতে তিনি প্যাকেজিং ডিজাইন করতেন। এর ফলে পণ্যের চাহিদা বেড়ে যায়। তাই আরও উন্নত ও অধিক পরিমাণে বডি স্প্রে উৎপাদন করতে চান। এ লক্ষ্যে তিনি উৎপাদন প্রক্রিয়ায় নতুন মেশিন ও আধুনিক প্রযুক্তি সংযোজন করেন। এতে তার ব্যয় হ্রাস হয় ও ভোক্তারাও সন্তুষ্ট হন। উৎপাদন ডিজাইন ব্যবহারের ফলে জনাব সাজিদের উৎপাদনশীলতা বৃদ্ধি পেয়েছে। এর ফলে তার উৎপাদন ব্যয় ও অপচয় হ্রাস পেয়েছে। পাশাপাশি সময়মতো পণ্যের সরবরাহ নিশ্চিত করাও সম্ভব হয়েছে। ক্রেতারা তাদের চাহিদামাফিক পণ্য যথাসময়ে 'পাওয়ায় প্রতিষ্ঠানের বিক্রি বেড়েছে। উৎপাদন ডিজাইন ব্যবহার করার ফলেই তিনি তার ব্যবসায়ে সফলতা পেয়েছেন। সুতরাং, জনাব সাজিদের ব্যবসায়ের সফলতার কারণ উৎপাদন ডিজাইন অনুসরণ করা।"
        }
      ]
    },
    {
      "number": "8",
      "uddipok": "\"রোকন ইলেকট্রিক\" আমাদের দেশে এনার্জি সেভিং বাল্ব উৎপাদনকারী একটি প্রতিষ্ঠান। প্রতিষ্ঠানটি দেশে এনার্জি সেভিং বাল্ব ব্যবহারকারীদের হার বৃদ্ধির প্রবণতা সম্পর্কে তথ্য সংগ্রহ ও বিশ্লেষণ, প্রতিযোগী পণ্য বিশ্লেষণ ও বাজার গবেষণা করে এনার্জি বাল্ব উৎপাদন শুরু করে। তিনি দেখলেন বেশির ভাগ বিদ্যুৎ সাশ্রয়ী বাঘের ক্ষেত্রে এক বছরের গ্যারান্টি প্রদান করা হয়। কিন্তু তিনি এটির পরিবর্তে অধিকতর উজ্জ্বল আলো ও আরও দীর্ঘস্থায়ী বান্ধ তৈরি ও বিক্রয় শুরু করেন এবং অল্প সময়ে ব্যবসায়িক সফলতা লাভে সক্ষম হন।",
      "tag": "BB 25",
      "sub_questions": [
        {
          "label": "ক",
          "question": "নান্দনিক ডিজাইন কী?",
          "explanation": "পণ্যের মানকে গুরুত্ব না দিয়ে পণ্যকে ক্রেতাদের কাছে আকর্ষণীয় করে তোলার চেষ্টা করা হলে তাকে রুচিসম্মত বা নান্দনিক ডিজাইন বলা হয়।"
        },
        {
          "label": "খ",
          "question": "",
          "explanation": "উৎপাদনের আগে পণ্যের আকার-আকৃতি, ধাঁচ, রং, ওজন প্রভৃতি নির্ধারণ করাই হলো পণ্য ডিজাইন। পণ্য ডিজাইন বাজারে পণ্যের আকর্ষণ সৃষ্টি করে। ফলে ক্রেতাদের নিকট পণ্যের চাহিদা বাড়ে। এতে করে পণ্যের নতুন নতুন ভোক্তা ও বাজার সৃষ্টি হয়। এছাড়াও নতুন পণ্য উৎপাদনের মাধ্যমে পণ্যের নতুন বাজার সৃষ্টি হয়। এভাবেই পণ্য ডিজাইন পণ্যের বাজার সম্প্রসারণে সহায়তা করে।"
        },
        {
          "label": "গ",
          "question": "",
          "explanation": "'রোকন ইলেকট্রিক' এর প্রাথমিক কার্যক্রম ডিজাইনের ধারণা উন্নয়ন স্তরে রয়েছে। উদ্যোগ গ্রহণের পরবর্তী পর্যায় হলো ধারণা উন্নয়ন। নতুন পণ্য ডিজাইনের ক্ষেত্রে এ পর্যায়ে ব্যাপক ধারণা সংগ্রহ করতে হয়। এ স্তরে ধারণা সংগ্রহের জন্য ভোক্তা জরিপ, বাজার গবেষণা, প্রতিযোগী পণ্য বিশ্লেষণ প্রভৃতি কার্যক্রম সম্পন্ন করা হয়। উদ্দীপকে 'রোকন ইলেকট্রিক' বাল্ব উৎপাদনকারী একটি প্রতিষ্ঠান। প্রতিষ্ঠানটি দেশে এনার্জি সেভিং বাল্ব ব্যবহারকারীদের হার বৃদ্ধির প্রবণতা সম্পর্কে তথ্য সংগ্রহ ও বিশ্লেষণ, প্রতিযোগী পণ্য বিশ্লেষণ ও বাজার গবেষণা করে। পণ্যের মান কীরূপ হবে, কোন ধরনের পণ্যের চাহিদা বেশি, প্রতিযোগী পণ্যের মান কেমন প্রভৃতি তথ্য এর মাধ্যমে জানা যায়। উক্ত বিষয়গুলো পর্যালোচনা করে ধারণা উন্নয়ন করা হয়। তাই বলা যায়, প্রতিষ্ঠানটির প্রাথমিক কার্যক্রম ডিজাইনের ধারণা উন্নয়ন স্তরে রয়েছে।"
        },
        {
          "label": "ঘ",
          "question": "",
          "explanation": "রোকন ইলেকট্রিক-এর সফলতা লাভের পেছনে ক্রিয়াগত ডিজাইন মুখ্য ভূমিকা পালন করেছে। ক্রিয়াগত পণ্য ডিজাইনে পণ্যের বিদ্যমান কার্যকারিতা ও উপযোগিতায় পরিবর্তন আনা যায়। এতে ক্রেতারা পণ্য থেকে নতুন নতুন সুবিধা ভোগ করতে পারে। ফলে ক্রেতা সন্তুষ্টি অর্জন করা যায়। উদ্দীপকে 'রোকন ইলেকট্রিক' বাল্ব উৎপাদনকারী একটি প্রতিষ্ঠান। এটি দেশে এনার্জি সেভিং বাল্ব প্রস্তুতের লক্ষ্যে পণ্যের ধারণা উন্নয়ন করে। দেশের বিদ্যমান বাল্ব উৎপাদনকারী প্রতিষ্ঠান বাঘের ক্ষেত্রে এক বছরের গ্যারান্টি প্রদান করলেও এটি আরও উজ্জ্বল, আরও দীর্ঘস্থায়ী বাঙ্গ উৎপাদন শুরু করে। এতে প্রতিষ্ঠানটি অল্প সময়ে ব্যবসায়িক সফলতা লাভ করতে সক্ষম হয়। ক্রিয়াগত ডিজাইন অনুসরণ করায় 'রোকন ইলেকট্রিক'-এর বান্ধের কার্যকারিতা ও মান বেড়ে যায়। ক্রেতারা বর্তমানে অন্য পণ্যের চেয়ে এ পণ্যটি থেকে বেশি উপযোগিতা লাভ করে। এতে ক্রেতাদের কাছে প্রতিষ্ঠানটির গ্রহণযোগ্যতা বাড়ে। ফলে প্রতিষ্ঠানটির ক্রেতার সন্তুষ্টি অর্জন করা সম্ভব হয়। তাই আমি মনে করি 'রোকন ইলেকট্রিক'-এর সফলতা লাভের পেছনে ক্রিয়াগত পণ্য ডিজাইন মুখ্য ভূমিকা পালন করেছে।"
        }
      ]
    },
    {
      "number": "9",
      "uddipok": "জনাব সুমিত্ব রাঙামাটিতে একটি আনারসের জুস ফ্যাক্টরি গড়ে তোলেন। তিনি জুসের মান উন্নয়নের জন্য কর্মীদের নিয়মিত প্রশিক্ষণ প্রদান করেন। এজন্য প্রতি বছর তিনি গড়ে ৫ কোটি টাকা ব্যয় করেন। তাছাড়া তিনি আনারসের নতুন জুস দেশের অভ্যন্তরে বিক্রয়ের পূর্বে এর মান সম্পর্কে একটি মান নিয়ন্ত্রণকারী প্রতিষ্ঠানের নিকট থেকে সনদ গ্রহণ করেন। এর ফলে জুসের গ্রহণযোগ্যতা সকলের নিকট বৃদ্ধি পাচ্ছে।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "যে লিখিত চুক্তির মাধ্যমে উৎপাদক বা বিক্রেতা বিক্রয়কৃত পণ্যের নির্দিষ্ট সময়ের মধ্যে কোনো ত্রুটি হলে তা মেরামতের নিশ্চয়তা দেয় তাকে ওয়ারেন্টি বলে।"
        },
        {
          "label": "খ",
          "question": "",
          "explanation": "পূর্বনির্ধারিত মান অনুযায়ী পণ্য উৎপাদিত হচ্ছে কি না তা তদারকি করাই হলো মান নিয়ন্ত্রণ। এর মাধ্যমে পণ্য যথাযথ প্রক্রিয়ায় উৎপাদন করা সহজ হয়। এক্ষেত্রে কোনো ত্রুটি-বিচ্যুতি থাকলে সেগুলো সংশোধনের ব্যবস্থা করা হয়। এতে পণ্য বাতিল বা নষ্ট হওয়ার হার কমে। ফলে অপচয় বা ব্যয় কমে যায়। এভাবে মান নিয়ন্ত্রণ অপচয় হ্রাস করে থাকে।"
        },
        {
          "label": "গ",
          "question": "",
          "explanation": "উল্লিখিত উদ্দীপকে নিম্নমানের পণ্য উৎপাদনজনিত প্রতিরোধমূলক ব্যয়ের কথা বলা হয়েছে।. পণ্যকে নিম্নমান হওয়ার হাত থেকে রক্ষা করা প্রতিরোধমূলক ব্যয়ের উদ্দেশ্য। এজন্য কর্মীদের প্রশিক্ষণ দিয়ে দক্ষ করে তোলা হয়। এছাড়া উৎপাদন পুনঃডিজাইন করার জন্য যে ব্যয় হয় তাও প্রতিরোধমূলক ব্যয়ের অন্তর্ভুক্ত। এ ব্যয় প্রতিষ্ঠানকে গুণগত মানের পণ্য উৎপাদনে সহায়তা করে। উদ্দীপকে জনাব সুমিত রাঙামাটিতে জুস তৈরির একটি ফ্যাক্টরি গড়ে তোলেন। প্রতিষ্ঠানটিতে তিনি কর্মীদের মান উন্নয়নের জন্য প্রশিক্ষণের ব্যবস্থা করেন। এতে তার প্রতি বছর গড়ে ৫ কোটি টাকা ব্যয় হয়। এ ব্যয় হলেও যথাযথ প্রশিক্ষণ পেয়ে কর্মীরা সুষ্ঠুভাবে উৎপাদন সম্পন্ন করতে সক্ষম হয়। এতে পণ্যের গুণগত মান বাড়ে, যা তার পণ্যের প্রতি ক্রেতাদের সন্তুষ্টি বাড়াতে সাহায্য করে। জনাব সুমিতের নির্বাহ করা এ ব্যয়ের সাথে প্রতিরোধমূলক ব্যয়ের মিল পাওয়া যায়। সুতরাং, উল্লিখিত উদ্দীপকে নিম্নমানের পণ্য উৎপাদনজনিত প্রতিরোধমূলক ব্যয়ের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জুসের গ্রহণযোগ্যতা বাড়াতে মান নিয়ন্ত্রণকারী প্রতিষ্ঠান BSTI-এর ভূমিকা রয়েছে বলে আমি মনে করি। বাংলাদেশের একমাত্র মান নিয়ন্ত্রণকারী সংস্থা হলো BSTI। পণ্যের গুণগত মান যাচাই-বাছাই শেষে এটি মান সনদ দিয়ে থাকে। দেশীয় বাজারে পণ্য উৎপাদন ও বিক্রি করতে হলে BSTI এর সনদ থাকা বাধ্যতামূলক। উদ্দীপকে জনাব সুমিতের রাঙামাটিতে আনারসের জুসের একটি ফ্যাক্টরি আছে। পণ্যের মান উন্নয়নে তিনি প্রতি বছর কর্মীদের প্রশিক্ষণ দিয়ে গড়ে বছরে ৫ কোটি টাকা ব্যয় করেন। এছাড়া জুস বিক্রির আগে তিনি একটি মান নিয়ন্ত্রণকারী প্রতিষ্ঠানের সনদ নিয়েছেন। এতে তার ফ্যাক্টরির জুসের জনপ্রিয়তা সকলের কাছে বাড়ছে। জনাব সুমিত জুস বাজারজাতকরণের আগে BSTI থেকে সনদ নিয়েছেন। BSTI পণ্যের মানের নিশ্চয়তা বিধানে এ সনদ ও সিলমোহর দেয়। এক্ষেত্রে তার পণ্য গুণগত মানসম্পন্ন হওয়ায় তিনি এ সনদ ও BSTI এর সীলমোহর পেয়েছেন। এতে বাজারের ক্রেতারা BSTI এর সীলমোহর দেখে নিশ্চয়তার সাথে জুস কিনতে আগ্রহী হচ্ছে। ফলে বাজারে তার পণ্যের ক্রেতার সংখ্যা বাড়তে থাকে, যা তার পণ্যের জনপ্রিয়তাও বাড়াচ্ছে। তাই বলা যায়, উল্লিখিত প্রতিষ্ঠানের জুসের জনপ্রিয়তা বাড়াতে মান নিয়ন্ত্রণকারী প্রতিষ্ঠান BSTI এর ইতিবাচক ভূমিকা রয়েছে।"
        }
      ]
    },
    {
      "number": "10",
      "uddipok": "জনাব সাহেদ ঢাকাতে একটি প্রাইভেট ফার্মে চাকরি করেন। তিনি তার অর্জিত আয় থেকে প্রতি মাসে ১৫,০০০ টাকা ব্যাংকে জমা রাখেন। তার জমাকৃত অর্থ এবং নিজের কিছু সম্পদ বিক্রয় করে ১০,০০,০০০ টাকা দিয়ে তিনি পটুয়াখালীতে একটি শুঁটকি উৎপাদন প্রতিষ্ঠান গড়ে তোলেন। তিনি জেলেদের নিকট থেকে মাছ কিনে কিছু শ্রমিক নিয়োগ করে সূর্যের তাপে শুকিয়ে শুঁটকি তৈরি করেন। শুঁটকি প্রস্তুত ও বিক্রয় কার্য তিনি নিজেই তত্ত্বাবধান করেন। স্থানীয় চাহিদা মিটিয়ে তিনি সারা দেশে শুঁটকি সরবরাহ করেন। এতে অল্প সময়ের মধ্যেই তিনি তার ব্যবসায়ে ব্যাপক সাফল্য অর্জন করেন।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "যেসব উপাদান যৌথ ও সমন্বিত ভূমিকায় উৎপাদনের কাজ সম্পন্ন করে সেগুলোকে উৎপাদনের উপকরণ বলে।"
        },
        {
          "label": "খ",
          "question": "",
          "explanation": "মূলধন গঠন বলতে মূলধন বৃদ্ধির প্রক্রিয়াকে বোঝায়। মূলধন গঠনের মাধ্যমে অধিক পরিমাণে বিনিয়োগ সম্ভব হয়। এতে একটি দেশের উৎপাদনের সক্ষমতা বাড়ে। এছাড়া অনেক লোকের কর্মসংস্থানেরও সুযোগ তৈরি হয়। আবার উৎপাদিত পণ্য বিদেশে রপ্তানি করেও বৈদেশিক মুদ্রা আয় করা যায়। এভাবে মূলধন গঠন জাতীয় আয় বৃদ্ধিতে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব সাহেদের অর্থ জমা করা মূলধন গঠনের 'আর্থিক সঞ্চয়' সৃষ্টি পর্যায়ের সাথে সম্পর্কযুক্ত। বর্তমান আয়কে ভোগে ব্যয় না করে ভবিষ্যতের জন্য রেখে দেওয়া হলো সঞ্চয়। আয়ের তুলনায় ব্যয় কম হলে আর্থিক সঞ্চয় সৃষ্টি হয়। এটি মূলধন গঠনের দ্বিতীয় পর্যায়। উদ্দীপকের জনাব সাহেদ কক্সবাজারে একটি ফার্মে চাকরি করেন। তিনি তার অর্জিত আয় থেকে প্রতিমাসে ১০,০০০ টাকা ব্যাংকে জমা করেন। এক্ষেত্রে তিনি আয়ের সবটুকু অংশ খরচ করেন না। কিছু অংশ জমিয়ে রাখেন। অর্থাৎ, তার আয়ের তুলনায় ব্যয় কম। ফলে তার সঞ্চিত অর্থের পরিমাণ বাড়তে থাকে। এ বৈশিষ্ট্যগুলো মূলধন গঠনের দ্বিতীয় পর্যায়ের আর্থিক সঞ্চয় সৃষ্টির সাথে সাদৃশ্যপূর্ণ। সুতরাং, জনাব সাহেদের অর্থ জমা করা মূলধন গঠনের 'আর্থিক সঞ্চয় সৃষ্টি' পর্যায়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে জনাব সাহেদ উৎপাদনের ভূমি, শ্রম, মূলধন ও সংগঠনের সঠিক ব্যবহারের মাধ্যমে ব্যবসায়িক সাফল্য অর্জন করেছেন বলে আমি মনে করি। উৎপাদনের উপকরণ হলো কোনো কিছু তৈরিতে প্রয়োজনীয় উপাদান। অর্থনীতির দৃষ্টিকোণ থেকে উৎপাদনের প্রধান উপকরণ হলো- ভূমি, শ্রম, মূলধন ও সংগঠন। এ উপকরণগুলোর সঠিক ব্যবহারের মাধ্যমে সহজেই ব্যবসায়িক সাফল্য অর্জন করা যায়। উদ্দীপকের জনাব সাহেদ কক্সবাজারে একটি শুঁটকি উৎপাদন প্রতিষ্ঠান গড়ে তোলেন। তিনি জেলেদের কাছ থেকে মাছ ক্রয় করে শ্রমিকের সাহায্য নিয়ে সূর্যের তাপে শুকিয়ে শুঁটকি তৈরি করেন। শুঁটকি প্রস্তুত ও বিক্রয় কার্য তিনি নিজেই তত্ত্বাবধান করেন। তিনি উৎপাদিত শুঁটকি স্থানীয় চাহিদা মিটিয়ে সারা দেশে সরবরাহ করেন। উৎপাদনের উপকরণগুলোর তিনি সদ্ব্যবহার করেছেন। এতে অল্প সময়ের মধ্যে তিনি ব্যবসায়ে ব্যাপক সাফল্য অর্জন করেন। জনাব সাহেদ কক্সবাজারে মাছের সহজলভ্যতা চিন্তা করে সেখানে তার শুঁটকি উৎপাদন প্রতিষ্ঠানটি স্থাপন করেন। এক্ষেত্রে উৎপাদনের ভূমি উপকরণকে তিনি যথাযথভাবে কাজে লাগিয়েছেন। এছাড়া তিনি ব্যবসায়টি স্থাপনের জন্য নিজের জমাকৃত অর্থ ও সম্পদ বিক্রয় করে অর্থের সংস্থান করেছেন। এখানে তিনি মূলধন উপকরণের যোগান নিশ্চিত করেছেন। পরবর্তীতে তিনি প্রতিষ্ঠানের কাজের জন্য কিছু শ্রমিক নিয়োগের মাধ্যমে শ্রম উপকরণটির ব্যবস্থা করেন। আবার ব্যবসায়টি তিনি নিজেই তত্ত্বাবধান করেন। এক্ষেত্রে তিনি সাংগঠনিক জ্ঞানকে কাজে লাগান, যা উৎপাদনের সংগঠন উপকরণকে নির্দেশ করে। তাই বলা যায়, জনাব সাহেদ উৎপাদনের ভূমি, শ্রম, মূলধন ও সংগঠন উপকরণের যথাযথ ব্যবহারের মাধ্যমে ব্যবসায়িক সাফল্য অর্জন করেন।"
        }
      ]
    },
    {
      "number": "11",
      "uddipok": "দৃশ্যকল্প-১: জনাব নাঈম একজন উৎপাদন ব্যবস্থাপক। তিনি প্রতিষ্ঠানের পণ্যের বাজার/অবস্থান ধরে রাখার জন্য পণ্য উৎপাদনের ক্ষেত্রে কর্মী সম্পৃক্ততা ও মানের ধারাবাহিক উন্নয়নের দিকে গুরুত্বারোপ করেন। ফলে প্রতিযোগী প্রতিষ্ঠানের তুলনায় তিনি অধিক মুনাফা অর্জনে সক্ষম হন। দৃশ্যকল্প-২: জনাব সেবু একটি টিভি উৎপাদনকারী প্রতিষ্ঠানের মালিক। বাজারে একই ধরনের প্রতিষ্ঠানের প্রাচুর্যতা রয়েছে। জনাব সেবুর প্রতিষ্ঠানের উৎপাদিত টিভির মান ভালো হওয়ায় প্রতিযোগী প্রতিষ্ঠানের মতো ওয়ারেন্টি প্রদান করেন না। ফলে ক্রেতারা পণ্য ক্রয়ে আগ্রহ হারিয়ে ফেলে। চলতি বছর প্রতিষ্ঠানটি ব্যাপক ক্ষতির সম্মুখীন হয়। বিষয়টি নিয়ে তিনি বেশ চিন্তিত।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "ISO-এর পূর্ণরূপ- International Organization for Standardization"
        },
        {
          "label": "খ",
          "question": "",
          "explanation": "'পরিদর্শন ব্যয়' নিম্নমানজনিত মূল্যায়ন ব্যয়ের অন্তর্ভুক্ত। পণ্যদ্রব্য নিম্নমানের হলে তার কারণ নির্ণয় ও পরীক্ষা-নিরীক্ষার জন্য সংঘটিত ব্যয় হলো মূল্যায়ন ব‍্যয়। এক্ষেত্রে কারণ নির্ণয় করতে কতটুকু খারাপ তা পরিমাপ করতে পণ্য পরিদর্শন করা হয়। এজন্য কারণ পরিমাপ করতে সংঘটিত পরিদর্শন বাবদ ব্যয় মূল্যায়ন ব্যয়ের অন্তর্ভুক্ত।"
        },
        {
          "label": "গ",
          "question": "",
          "explanation": "দৃশ্যকল্প ১ এ জনাব নাঈম মান ব্যবস্থাপনার সার্বিক মান ব্যবস্থাপনা ধাপটি-অনুসরণ করেন। সার্বিক মান ব্যবস্থাপনায় পণ্যের 'কাঁচামাল সংগ্রহ থেকে উৎপাদনের, প্রতিটি পর্যায়ে গুণগত মান নিশ্চিত, করা হয়। এজন্য কর্মীদের উৎপাদন কাজে সম্পৃক্ত করে ক্রেতার চাহিদামাফিক পণ্য উৎপাদন করা হয়। এ ব্যবস্থাপনায় পণ্যের ধারাবাহিক মান উন্নয়নের প্রতি গুরুত্ব দেওয়া হয়। উদ্দীপকে দৃশ্যকল্প-১ এ জনাব নাঈম একজন উৎপাদন ব্যবস্থাপক। তিনি প্রতিষ্ঠানের পণ্যের বাজার/ অবস্থান ধরে রাখতে বিভিন্ন বিষয়ে গুরুত্বারোপ করেন। এক্ষেত্রে তিনি উৎপাদন কাজে কর্মী সম্পৃক্ততা বাড়ান। এতে তিনি ক্রেতার চাহিদামাফিক পণ্য উৎপাদন করতে পারেন। আবার তিনি পণ্যের ধারাবাহিক মান উন্নয়নের প্রতি জোর দেন। এতে ক্রেতারা যুগোপযোগী মানসম্মত পণ্য ভোগের সুবিধা পায়। এসব কাজের সাথে সার্বিক মান ব্যবস্থাপনার মিল রয়েছে। সুতরাং, দৃশ্যকল্প-১ এ জনাব নাঈম সার্বিক মান ব্যবস্থাপনা ধাপটি অনুসরণ করেন।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ জনাব সেবুর সমস্যা সমাধানে বাহ্যিক ব্যর্থতার ব্যয় ভূমিকা রাখবে বলে আমি মনে করি। পণ্য বা সেবা বিক্রির পর বাহ্যিক ব্যর্থতার ব্যয় হয়ে থাকে। এক্ষেত্রে পণ্য বা সেবা ভোগের সময় কোনো ত্রুটি বা ক্ষতি হলে এ ব্যয় করতে হয়। যেমন: ওয়ারেন্টি ব্যয়, মামলা পরিচালনা ব্যয়। এ ব্যয় (ওয়ারেন্টি ব্যয়) ঠিকভাবে নির্বাহ করলে ক্রেতাসন্তুষ্টি অর্জিত হয়। উদ্দীপকে দৃশ্যকল্প-২ এ জনাব সেবু একটি টিভি উৎপাদনকারী প্রতিষ্ঠানের মালিক। তার প্রতিষ্ঠানের টিভি ভালো মানের হওয়ায় তিনি প্রতিযোগী প্রতিষ্ঠানের মতো ওয়ারেন্টি প্রদান করেন না। ফলে ক্রেতারা তার পণ্য ক্রয়ে আগ্রহ হারিয়ে ফেলে। এতে চলতি বছর প্রতিষ্ঠানটি ব্যাপক ক্ষতির সম্মুখীন হয়। জনাব সেবু তার প্রতিষ্ঠানে ওয়ারেন্টি বাবদ কোনো শর্ত বা ব্যবস্থা আরোপ করেননি। এতে তার পণ্য ভালোমানের হলেও তিনি ক্রেতাদের বিক্রয় পরবর্তী সেবা দিতে ব্যর্থ। এক্ষেত্রে তিনি ওয়ারেন্টির ব্যবস্থা করলে ক্রেতারা তার পণ্য কিনতে উৎসাহী হবে। আর বাহ্যিক ব্যর্থতার ব্যয়স্বরূপ তিনি ওয়ারেন্টি দিয়ে যাবতীয় ব্যয় নির্বাহ করবেন। ওয়ারেন্টি সেবা পেয়ে ক্রেতারা তার প্রতিষ্ঠানের দীর্ঘমেয়াদি ক্রেতায় পরিণত হবে। এভাবে বাহ্যিক ব্যর্থতার ব্যয় নির্বাহ করে জনাব সেবু বিদ্যমান সমস্যার সমাধান করতে পারেন।"
        }
      ]
    }
  ]
}