{
  "title": "যশোর বোর্ড ২০২২",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'মাসুম এন্ড কোং' এর ২০২০ অর্থবছরে উৎপাদিত পণ্যের মূল্য ছিল ১০,০০,০০০ টাকা। এ সময়ে তাদের ব্যবহার্য উপকরণের মূল্য ছিল কাঁচামাল ৪,০০,০০০ টাকা, বেতন ও মজুরি ২,০০,০০০ টাকা ও অন্যান্য উপকরণ বাবদ ১,০০,০০০ টাকা। ২০১৯ সালে তাদের মোট উৎপাদনশীলতা ছিল ১.২০।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "বিভিন্ন ধরনের বস্তুগত ও অবস্তুগত সামগ্রীর মধ্যে অভাব পূরণের যে ক্ষমতা বা গুণ বিদ্যমান রয়েছে তাকে ঐ সামগ্রীর উপযোগ বলে ।"
        },
        {
          "label": "খ",
          "question": "",
          "explanation": "মানুষ তার শ্রম ও বুদ্ধিমত্তা দিয়ে প্রাকৃতিক সম্পদে যে বিনিময়যোগ্য বাড়তি উপযোগ সৃষ্টি করে তাকে উৎপাদন বলে। উৎপাদনের মাধ্যমে রূপগত, স্বত্বগত, কালগত, ঝুঁকিগত, অর্থগত ইত্যাদি উপযোগ সৃষ্টি করা যায়। এসব উপযোগ সৃষ্টি করা বা উৎপাদনের কারণে উৎপাদক একদিকে যেমন তার নিজের কর্মসংস্থানের ব্যবস্থা করে, অন্যদিকে বেকার জনগোষ্ঠীকে নিয়োগ দিয়েও কর্মসংস্থানের সুযোগ সৃষ্টি করে। আবার পরোক্ষভাবেও উৎপাদিত পণ্য বণ্টন, শিল্পোন্নয়ন ও সরকারের আয় বৃদ্ধিতে অবদান রাখার মাধ্যমেও উৎপাদন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "",
          "explanation": "মাসুম অ্যান্ড কোং' এর মোট উৎপাদনশীলতা নির্ণয় : দেওয়া আছে, মোট উৎপাদিত পণ্যের মূল্য = ১০,০০,০০০ টাকা কাচামাল =৪,০০,০০০ টাকা বেতন ও মজুরি =২,০০,০০০ টাকা অন্যান্য উপকরণ বাবদ = ১,০০,০০০ টাকা আমরা জানি, মোট উৎপাদনশীলতা = মোট উৎপাদনের ম্যল্য / মোট উপকরণের মূল্য =১০,০০,০০০ / (৪,০০,০০০+২,০০,০০০+১,০০,০০০) =১০,০০,০০০/৭,০০,০০০ =১.৪৩(প্রায়) অতএব,মাসুম এন্ড কোং এর মোট উৎপাদনশীলতা = ১.৪৩ প্রায়"
        },
        {
          "label": "ঘ",
          "question": "",
          "explanation": "‘মাসুম এন্ড কোং' এর ২০২০ সালের আর্থিক অবস্থা মূল্যায়ন কর। ১ নং উত্তর ক. বিভিন্ন ধরনের বস্তুগত ও অবস্তুগত সামগ্রীর মধ্যে অভাব পূরণের যে ক্ষমতা বা গুণ বিদ্যমান রয়েছে তাকে ঐ সামগ্রীর উপযোগ বলে । খ মানুষ তার শ্রম ও বুদ্ধিমত্তা দিয়ে প্রাকৃতিক সম্পদে যে বিনিময়যোগ্য বাড়তি উপযোগ সৃষ্টি করে তাকে উৎপাদন বলে। উৎপাদনের মাধ্যমে রূপগত, স্বত্বগত, কালগত, ঝুঁকিগত, অর্থগত ইত্যাদি উপযোগ সৃষ্টি করা যায়। এসব উপযোগ সৃষ্টি করা বা উৎপাদনের কারণে উৎপাদক একদিকে যেমন তার নিজের কর্মসংস্থানের ব্যবস্থা করে, অন্যদিকে বেকার জনগোষ্ঠীকে নিয়োগ দিয়েও কর্মসংস্থানের সুযোগ সৃষ্টি করে। আবার পরোক্ষভাবেও উৎপাদিত পণ্য বণ্টন, শিল্পোন্নয়ন ও সরকারের আয় বৃদ্ধিতে অবদান রাখার মাধ্যমেও উৎপাদন কর্মসংস্থানের সুযোগ সৃষ্টি করে। গ 'মাসুম অ্যান্ড কোং' এর মোট উৎপাদনশীলতা নির্ণয় : দেওয়া আছে, মোট উৎপাদিত পণ্যের মূল্য = ১০,০০,০০০ টাকা কাচামাল =৪,০০,০০০ টাকা বেতন ও মজুরি =২,০০,০০০ টাকা অন্যান্য উপকরণ বাবদ = ১,০০,০০০ টাকা আমরা জানি, মোট উৎপাদনশীলতা = মোট উৎপাদনের ম্যল্য / মোট উপকরণের মূল্য =১০,০০,০০০ / (৪,০০,০০০+২,০০,০০০+১,০০,০০০) =১০,০০,০০০/৭,০০,০০০ =১.৪৩(প্রায়) অতএব,মাসুম এন্ড কোং এর মোট উৎপাদনশীলতা = ১.৪৩ প্রায় ঘ. 'মাসুম অ্যান্ড কোং' এর ২০২০ সালের আর্থিক অবস্থা মূল্যায়ন। দেওয়া আছে, মোট উৎপাদিত পণ্যের মূল্য = ১০,০০,০০০ টাকা কাচামাল =৪,০০,০০০ টাকা বেতন ও মজুরি =২,০০,০০০ টাকা অন্যান্য উপকরণ বাবদ = ১,০০,০০০ টাকা আমরা জানি, আর্থিক উৎপাদনশীলতা = সংযোজিত মূল্য / রূপান্তর মূল্য =(বিক্রয় মূল্য – কাঁচামালের মূল্য) / রূপান্তর মূল্য =(১০,০০,০০০-৪,০০,০০০) / ২,০০,০০০+১,০০,০০০ =৬,০০,০০০/৩,০০,০০০ =২ অতএব, মাসুম অ্যান্ড কোং এর ২০২০ সালের আর্থিক উৎপাদনশীলতা ২"
        }
      ]
    },
    {
      "number": "2",
      "uddipok": "মি. সবুজ বরিশালের বানারিপাড়ায় একটি ফার্নিচার কারখানা স্থাপন করেন। তিনি দেশে ও বিদেশে রপ্তানিযোগ্য মানসম্মত ফার্নিচার উৎপাদন করে থাকেন। মি. সবুজ তার কারখানায় উচ্চ বেতনের বেশকিছু দক্ষ কর্মী নিয়োগদান করেন। ফলে ব্যবসায়ে তিনি সাফল্যের ধারাবাহিকতা বজায় রাখতে সক্ষম হন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "প্রয়োজনীয় উপকরণ (ভূমি, শ্রম, মূলধন ও সংগঠন) ব্যবহার করে মানুষের ব্যবহার উপযোগী দ্রব্য বা সেবা তৈরি করাকে উৎপাদন বলে।"
        },
        {
          "label": "খ",
          "question": "",
          "explanation": "সকল প্রকার প্রাকৃতিক সম্পদ যা উৎপাদন কাজে ব্যবহৃত হয়তাকে ভূমি বলে। পৃথিবীর সৃষ্টি থেকেই ভূমি বিদ্যমান। তাই ভূমিকে আদিম বলা যায়। ভূমি সম্পূর্ণ অক্ষয় নয়।একটি নির্দিষ্ট সময়ের পর এর প্রান্তিক উৎপাদন হ্রাস পায়। তবে সকল ক্ষেত্রে না হলেও এটি অক্ষয় বলা যায়। অর্থাৎ বলা যায় ভূমি আদিম ও অক্ষয় ।"
        },
        {
          "label": "গ",
          "question": "",
          "explanation": "মি. সবুজের ব্যবসায়ে উৎপাদনের সংগঠন উপকরণটি অধিক গুরুত্বপূর্ণ । যে মানবীয় উপাদান উৎপাদনের অন্যান্য উপকরণ সমন্বয়সাধন করে প্রতিষ্ঠানের উদ্দেশ্য অর্জন করে তাকে সংগঠন বলে। সংগঠন উৎপাদনের অন্যান্য উপকরণকে একত্র করে উৎপাদনকার্য সম্পাদন করে। উদ্দীপকে মি. সবুজ বরিশালের বানারিপাড়ায় একটি ফার্নিচার কারখানা স্থাপন করেন। উক্ত কারখানায় তিনি দেশে ও বিদেশে রপ্তানিযোগ্য মানসম্মত ফার্নিচার উৎপাদন করে থাকেন। তিনি তার পণ্য উৎপাদনের জন্য কারখানায় উচ্চ বেতনের বেশকিছু দক্ষ কর্মী নিয়োগদান করেন। এখানে দেখা যাচ্ছে মি. সবুজ তার ব্যবসায় স্থাপন করেন যা একটি একমালিকানা ব্যবসায় সংগঠন। তাছাড়া তিনি তার কারখানায় পণ্য উৎপাদনের জন্য বিভিন্ন উপকরণ তথা কাঁচামাল ও শ্রম সংগ্রহ করে উন্নত মানের ফার্নিচার উৎপাদন করেন। এ সকল বৈশিষ্ট্যের মাধ্যমে বোঝা যাচ্ছে, তিনি তার প্রতিষ্ঠানে সংগঠনমূলক কাজ করছেন। তার দক্ষ পরিচালনার মাধ্যমে তিনি সফলতা অর্জন করেন। তাই বলা যায়, মি. সবুজের প্রতিষ্ঠানে অধিক গুরুত্বপূর্ণ উপকরণটি হচ্ছে সংগঠন।"
        },
        {
          "label": "ঘ",
          "question": "",
          "explanation": "\"দক্ষ জনশক্তি ব্যবসায়ের উন্নয়নে গুরুত্বপূর্ণ ভূমিকা রাখে।\"- উক্তিটির সাথে আমি একমত। উৎপাদন কাজে ব্যবহৃত মানুষের কায়িক ও মানসিক পরিশ্রমকে শ্রম বলে। আবার সর্বনিম্ন সম্পদ ব্যবহার করে সর্বোচ্চ অর্জনকে শ্রমের দক্ষতা বলে। শ্রম একটি মানবীয় উপাদান যা শ্রমিক থেকে অবিচ্ছেদ্য গতিশীল এবং পচনশীল । উদ্দীপকে মি. সবুজ তার সাংগঠনিক দক্ষতা দিয়ে উন্নত মানের ফার্নিচার তৈরি করে দেশে ও বিদেশে রপ্তানি করেন। উক্ত পণ্য উৎপাদনের জন্য তিনি উচ্চ বেতনে দক্ষ শ্রমিক নিয়োগ দেন। ফলে তিনি তার ব্যবসায়ে সফলতার ধারাবাহিকতা বজায় রাখেন। এখানে দেখা যাচ্ছে, তার ধারাবাহিক সফলতার মূল কারিগর হচ্ছে দক্ষ জনগোষ্ঠি। উৎপাদন কার্যে ব্যবহৃত সকল উপাদানের গুরুত্ব থাকলেও দক্ষ জনশক্তির গুরুত্ব অত্যন্ত ব্যাপক। দক্ষ জনশক্তির মাধ্যমে অপচয় রোধ করে মানসম্মত পণ্য উৎপাদন করা সম্ভব হয়। শ্রমিকের দক্ষতা হচ্ছে স্বল্প পরিমাণ সম্পদ ব্যবহার করে সর্বাধিক পরিমাণ উৎপাদন করা। যদি শ্রমিক দক্ষতার সাথে কাজ সম্পাদন করে সেক্ষেত্রে উৎপাদনের পরিমাণ বৃদ্ধি পায় এবং উৎপাদন ব্যয় হ্রাস পায়। অর্থাৎ স্বল্প পরিমাণ উপকরণ ব্যবহার করে কাঙ্ক্ষিত লক্ষ্যে পৌঁছানো যায়। এর মাধ্যমে মাধ্যমে উৎপাদনশীলতা বৃদ্ধি পায়। তাই বলা যায়, মানসম্মত পণ্য উৎপাদন এবং মানের ধারাবাহিকতা বজায় রাখার ক্ষেত্রে শ্রমের দক্ষতা গুরুত্বপূর্ণ ভূমিকা রাখে। এর ফলে ব্যবসায়ে তিনি সাফল্যের ধারাবাহিকতা বজায় রাখতে সক্ষম হন।"
        }
      ]
    },
    {
      "number": "3",
      "uddipok": "মি. সুশান্ত ও মি. প্রশান্ত দুই ভাই বিবিএ শেষ করে চুক্তির আওতায় আজিজ সুপার মার্কেটে একটি টি-শার্টের ব্যবসায় স্থাপন করেছেন। কেরানিগঞ্জে তাদের নিজস্ব কারখানার মাধ্যমে তৈরিকৃত টি-শার্ট আজিজ মার্কেটে বিক্রয় করেন। গতমাসে তারা আরও ৫ লক্ষ টাকা বিনিয়োগ করে কারখানার যন্ত্রপাতি পুনঃস্থাপন করলেন। বর্তমানে তাদের কারখানার উৎপাদন পূর্বের তুলনায় বৃদ্ধি পেয়েছে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "সকল প্রকার প্রাকৃতিক সম্পদ যা উৎপাদন কাজে ব্যবহৃত হয় তাকে ভূমি বলে।"
        },
        {
          "label": "খ",
          "question": "",
          "explanation": "উৎপাদন কাজে ব্যবহৃত মানুষের কায়িক ও মানসিক পরিশ্রমকে শ্রম বলে। শ্রম একটি মানবীয় উপাদান যা শ্রমিক থেকে অবিচ্ছেদ্য গতিশীল এবং পচনশীল। উৎপাদনের যে সকল উপকরণ বিদ্যমান তাদের মধ্যে একমাত্র শ্রম হলো জীবন্ত উপাদান।যারা শ্রম প্রদান করে তাদের জীবন রয়েছে এবং তারা মানুষ। এছাড়া শ্রম সরবরাহকারী হিসেবে মানুষই চিন্তাভাবনা দিয়ে কার্য সম্পাদন করতে পারে। তাদের বিচক্ষণতার মাধ্যমে সঠিকভাবে উৎপাদনের অন্যান্য উপাদানের সঠিক ব্যবহার নিশ্চিত করে। শ্রমিকদের বুদ্ধিমত্তা ও জীবন আছে বলেই শ্রমকে জীবন্ত উপাদান বলা হয়।"
        },
        {
          "label": "গ",
          "question": "",
          "explanation": "সংগঠনের বিচারে সুশান্ত ও প্রশান্তের ব্যবসায়টি একটি অংশীদারি ব্যবসায় সংগঠন। দুই বা ততোধিক ব্যক্তি পরস্পর চুক্তিবদ্ধ হয়ে যে ব্যবসায় সংগঠন গড়ে তোলে তাকে অংশীদারি ব্যবসায় বলে। অংশীদারি ব্যবসায়ের মূল ভিত্তি হচ্ছে চুক্তি। ১৯৩২ সালের অংশীদারি আইন অনুযায়ী এই ব্যবসায় সর্বনিম্ন ২ জন এবং সর্বোচ্চ ২০ জন সদস্য থাকতে পারে। তবে আর্থিক ও ব্যাংক ব্যবসায়ের ক্ষেত্রে সদস্যের সর্বোচ্চ সীমা ১০ জন। উদ্দীপকে মি. সুশান্ত ও মি. প্রশান্ত দুই ভাই বিবিএ শেষ করে চুক্তির আওতায় আজিজ সুপার মার্কেটে একটি টি-শার্টের ব্যবসায় স্থাপন করেছেন। কেরানিগঞ্জে তাদের নিজস্ব কারখানার মাধ্যমে তৈরিকৃত টি-শার্ট আজিজ মার্কেটে বিক্রয় করেন। এখানে দেখা যাচ্ছে, উল্লিখিত ব্যবসায়টি দুই ভাই চুক্তির মাধ্যমে স্থাপন করেন যা অংশীদারি সংগঠনের প্রধান বৈশিষ্ট্য। আবার উক্ত ফার্মে তারা প্রয়োজনীয় সকল উপায়-উপকরণ সংগ্রহ করে তা কাজে লাগান। যার মাধ্যমে প্রতিষ্ঠানের উদ্দেশ্য পূরণ সহজ হয়। অর্থাৎ এ সকল বৈশিষ্ট্যের মাধ্যমে বলা যায়, তাদের ফার্মটি উৎপাদনের অন্যতম উপকরণ সংগঠন।"
        },
        {
          "label": "ঘ",
          "question": "",
          "explanation": "উদ্দীপকে দুই ভাইয়ের কারখানার উৎপাদন বৃদ্ধির কারণ হচ্ছে উৎপাদনের মূলধন উপকরণ ব্যবহার করা। যে সকল আয় বা সম্পদ পরবর্তীতে আয় বৃদ্ধিতে সহায়তা করে তাকে মূলধন বলে। মূলধনকে উৎপাদনের চালিকাশক্তি বলা হয়। উৎপাদনের অন্যান্য উপকরণ ভূমি ও শ্রমের যোগান নিশ্চিত করতে এবং সংগঠন পরিচালনা করতে মূলধন প্রয়োজন। অর্থাৎ মূলধন সার্বিকভাবে প্রতিষ্ঠানের উৎপাদনের চাকা সচল রাখে। উদ্দীপকে মি. সুশান্ত ও মি. প্রশান্ত দুই ভাই চুক্তির আওতায় আজিজ সুপার মার্কেটে একটি টি-শার্টের ব্যবসায় স্থাপন করেন। ব্যবসায়ের অগ্রগতির জন্য গতমাসে তারা আরও ৫ লক্ষ টাকা বিনিয়োগ করে কারখানার যন্ত্রপাতি পুনঃস্থাপন করেন। যার ফলে বর্তমানে তাদের কারখানার উৎপাদন পূর্বের তুলনায় বৃদ্ধি পেয়েছে। এখানে দেখা যাচ্ছে তিনি তার কারখানার উৎপাদন বৃদ্ধির জন্য পুনঃস্থাপন করেন; যা একটি সম্পদ এবং তা পরবর্তীতে আয় বৃদ্ধিতে সহায়তা করবে। তাই বলা যায়, তাদের উৎপাদন বৃদ্ধির কারণ হচ্ছে মূলধন ব্যবহার। এছাড়াও উদ্দীপকে যে অর্থের কথা বলা হয়েছে তাও ব্যবসায়ে ব্যবহারের উদ্দেশ্যে ব্যয় করা হয়। তাই একে মূলধন হিসেবে গণ্য করা যায়। ব্যবসায়ের সম্প্রসারণ উৎপাদনের আরেকটি গুরুত্বপূর্ণ উদ্দেশ্য।পণ্য উৎপাদনের মাধ্যমে উক্ত পণ্যের চাহিদা বৃদ্ধি পায় এবং ব্যবসায় সফলতা আসে। এমতাবস্থায় চাহিদা মোতাবেক পণ্য উৎপাদন করতে হলে ব্যবসায় সম্প্রসারণের প্রয়োজন পড়ে। আর ব্যবসায় সম্প্রসারণের জন্য প্রয়োজন যথাযথ মূলধনসহ উৎপাদনের অন্যান্য উপকরণ বিনিয়োগ করা। তাই বলা যায়, উদ্দীপকে উৎপাদন বৃদ্ধির অন্যতম কারণ হচ্ছে মূলধন ব্যবহা র।"
        }
      ]
    },
    {
      "number": "4",
      "uddipok": "রাসেল মিঞা একজন শিক্ষিত যুবক। তিনি নিজ এলাকায় একটি দুগ্ধ খামার প্রতিষ্ঠা করেন। তার খামারের ৪০টি গরু দেখাশুনা করার জন্য ২০ জন বেকার যুবক নিয়োগ দেন। তার খামারের দুধের চাহিদা বৃদ্ধি পাওয়ায় ব্যাংক থেকে ২০ লক্ষ টাকা ঋণ নিয়ে আরও ২০টি গরু ক্রয় করেন ও ১০ জন বেকার যুবককে নিয়োগ দেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "কমপক্ষে ২০ জন চুক্তি সম্পাদনের যোগ্য ব্যক্তি নিজেদের অর্থনৈতিক কল্যাণের লক্ষ্যে পারস্পরিক সহযোগিতা ও সমঝোতার ভিত্তিতে সমবায় আইনের আওতায় যে সংগঠন গড়ে তোলে তাকে সমবায় সংগঠন বলে।"
        },
        {
          "label": "খ",
          "question": "",
          "explanation": "সকল প্রকার প্রাকৃতিক সম্পদ যা উৎপাদন কাজে ব্যবহৃত হয় তাকে ভূমি বলে। ভূমি প্রকৃতির দান। প্রকৃতি আমাদের উপহারস্বরূপ তা প্রদান করে। পৃথিবীর সৃষ্টিকাল থেকেই ভূমি বিদ্যমান। তাই ভূমিকে আদিম বলা যায়। তাছাড়া উৎপাদনের অন্যান্য উপকরণের মূলে ভূমির অবদান বিদ্যমান। কাঁচামাল থেকে শুরু করে যন্ত্র এবং কারখানা সকল কিছুর মৌলিক উপাদান ভূমি। তাই ভূমিকে আদিম ও মৌলিক উপাদান বলা হয়।"
        },
        {
          "label": "গ",
          "question": "",
          "explanation": "উদ্দীপকে রাসেলের কাজটি উৎপাদনের সংগঠন উপকরণকে নির্দেশ করে। যে মানবীয় উপাদান উৎপাদনের অন্যান্য উপকরণগুলোর সমন্বয়সাধন করে প্রতিষ্ঠানের উদ্দেশ্য অর্জন করে তাকে সংগঠন বলে। সংগঠন উৎপাদনের অন্যান্য উপকরণকে একত্র করে উৎপাদনকার্য সম্পাদন করে। উদ্দীপকের রাসেল মিঞা একজন শিক্ষিত যুবক। তিনি নিজ এলাকায়। একটি দুগ্ধ খামার প্রতিষ্ঠা করেন। তিনি খামার পরিচালনায় তার ৪০টি গরু দেখাশুনা করার জন্য ২০ জন বেকার যুবক নিয়োগ দেন। পরবর্তীতে খামারের দুধের চাহিদা বৃদ্ধি পাওয়ায় ব্যাংক থেকে ২০ 'লক্ষ টাকা ঋণ নিয়ে আরও ২০টি গরু ক্রয় করেন ও ১০ জন বেকার যুবককে নিয়োগ দেন। এখানে দেখা যাচ্ছে, তিনি উক্ত ব্যবসায় সম্পাদনের জন্য প্রয়োজনীয় সকল উপকরণ তথা ভূমি, শ্রম ও মূলধন একত্র করেন এবং এর পরিচালনা কাজ তিনি নিজে সম্পাদন করেন। এছাড়া ব্যাংক ঋণ, শ্রমিক নিয়োগ সকল কাজই তিনি সম্পাদন করেন। যা উৎপাদনের সংগঠন উপকরণকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের সংগঠনটি হচ্ছে একমালিকানা ব্যবসায় সংগঠন যা কর্মসংস্থান সৃষ্টিতে গুরুত্বপূর্ণ ভূমিকা রাখে। একক মালিকানা দ্বারা গঠিত ও পরিচালিত ব্যবসায় সংগঠনকে একমালিকানা ব্যবসায় সংগঠন বলে। এ ধরনের সংগঠনের ব্যবসায়ে লাভক্ষতি মালিক একাই বহন করেন। উদ্দীপকের রাসেল মিঞা একটি দুগ্ধ খামার গড়ে তোলেন। উত্ত খামারে গরু দেখাশোনার জন্য তিনি কয়েকজন বেকার যুবক নিয়োগ দেন। আবার ব্যবসায় সম্প্রসারণের প্রয়োজন হলে তিনি ব্যাংক থেকে অর্থসংস্থান করে আরও গরু ক্রয় করেন এবং অতিরিক্তি শ্রমিক নিয়োগ দেন। এখানে দেখা যাচ্ছে, তার দুগ্ধ খামার গঠন এবং পরিচালনা রাসেল একাই করে থাকেন। এছাড়া তিনি মূলধন আনয়ন ও শ্রমিক নিয়োগের কাজও সম্পাদন করেন। যেহেতু তিনি একাই ব্যবসায়টি গঠন ও পরিচালনা করেন এবং একাই মূলধন সংগ্রহসহ যাবতীয় কাজ করেন, তাই এটাকে আমরা একমালিকানা ব্যবসায় বলতে পারি। একমালিকানা ব্যবসায় সংগঠন সবচেয়ে প্রাচীন ব্যবসায় সংগঠন। এই ব্যবসায়সংক্রান্ত সকল সিদ্ধান্ত একক ব্যক্তি কর্তৃক গৃহীত হয়। মালিক নিজে ব্যবসায়ে প্রয়োজনীয় মূলধনের যোগান দেন এবং সব ধরনের ঝুঁকি বহন করেন। ব্যবসায় ক্ষেত্রে যাবতীয় লাভ-লোকসানের দায় গ্রহণ ও মুনাফা ভোগ করেন। একমালিকানা ব্যবসায়ে বৃহৎ আকারে কর্মসংস্থানের সুযোগ না হলেও উদ্দীপকের রাসেল মিঞা তার ব্যবসায় পরিচালনায় বিভিন্ন পর্যায়ে ব্যাপক কর্মসংস্থানের সুযোগ সৃষ্টি করেন। এছাড়া তার উৎপাদিত দুধ বিক্রয় বা প্রক্রিয়াজাতের মাধ্যমেও পরোক্ষভাবে বিভিন্ন কর্মসংস্থান সৃষ্টি করবে। তাই বলা যায়, উদ্দীপকের রাসেল মিঞার একমালিকানা সংগঠনটি কর্মসংস্থান সৃষ্টিতে গুরুত্বপূর্ণ ভূমিকা রাখছে।সমস্যা নির্ণয়, সমাধান ও সিদ্ধান্ত নেওয়ার ক্ষেত্রে আধুনিক কৌশল অটোমেশন বা স্বয়ংক্রিয়তা চালু করা হয়। ১৯৭০ সালের দিকে কম্পিউটারের ব্যবহার উৎপাদন ব্যবস্থাপনাকে আরও গতিময় করেছে। কেননা কম্পিউটার একই সঙ্গে নির্ভুলতা, দক্ষতা ও অভাবনীয় দ্রুততা নিশ্চিত করে। তাই বলা যায়, জনাব ইহসানের সিদ্ধান্তটি উৎপাদন ব্যবস্থাপনার আধুনিক যুগের সাথে সামঞ্জস্যপূর্ণ যা বর্তমান প্রতিযোগিতাসম্পন্ন বাজারের জন্য একটি সঠিক সিদ্ধান্ত ।"
        }
      ]
    },
    {
      "number": "5",
      "uddipok": "মি. জুয়েল ‘মোল্লা বেকারী” এর একজন উৎপাদন ব্যবস্থাপক। তিনি প্রতিষ্ঠানের উৎপাদন বৃদ্ধির লক্ষ্যে ঘোষণা দেন যে, যে সকল কর্মী সর্বোচ্চ পরিমাণ কেক ও বিস্কুট উৎপাদন করতে পারবে, তাদেরকে প্রতিমাসে অতিরিক্ত ৩,০০০ টাকা বোনাস দেওয়া হবে। ফলে প্রথম মাসে টার্গেট পরিমাণ পণ্য উৎপাদন করতে অনেকেই সমর্থ হলো ।",
      "tag": "JB 22,JB 17",
      "sub_questions": [
        {
          "label": "ক",
          "question": "",
          "explanation": "ক্রেতার ফরমায়েশ অনুযায়ী পণ্য উৎপাদন ও বন্টন করাই হলো ক্রেতাকেন্দ্রিকতা।"
        },
        {
          "label": "খ",
          "question": "",
          "explanation": "যে সকল পণ্য চূড়ান্ত ভোগ বা ব্যবহারের উদ্দেশ্যে ক্রয় করা হয় তাকে ভোগ্যপণ্য বলে। ভোগ্যপণ্য ভোগ বা ব্যবহারের মাধ্যমে উপযোগ নিঃশেষ করা হয়। ভোগ্যপণ্য বলতে ঐসব পণ্যকে বোঝায় যেগুলো ক্রেতারা নিজেদের ব্যক্তিগত বা পারিবারিক ভোগের জন্য কিনে থাকে। ভোগ্যপণ্য পুনরায় বিক্রির জন্য কেনা হয় না; বরং এটি চূড়ান্ত ভোগের জন্য কেনা হয়। তাই বলা হয়, ভোগ্যপণ্য কেনার উদ্দেশ্য অব্যবসায়িক ।"
        },
        {
          "label": "গ",
          "question": "",
          "explanation": "উদ্দীপকে মি. জুয়েলের ঘোষণাটি উৎপাদনশীলতার কার্যসন্তুষ্টি সৃষ্টি গুরুত্বকে নির্দেশ করেছে। কর্মক্ষেত্র থেকে পাওয়া একজন কর্মীর আনন্দ এবং অনুভূতিকে কার্যসন্তুষ্টি বলে। কার্যসন্তুষ্টির ফলে একজন শ্রমিক বা কর্মী স্বতঃস্ফূর্তভাবে কাজ সম্পাদন করে। এর ফলে উৎপাদনের সাথে সাথে উৎপাদনশীলতা বৃদ্ধি পায়। উদ্দীপকের মি. জুয়েল 'মোল্লা বেকারি'র একজন উৎপাদন ব্যবস্থাপক। তিনি প্রতিষ্ঠানের উৎপাদন বৃদ্ধির লক্ষ্যে ঘোষণা দেন যে, যে সকল কর্মী সর্বোচ্চ পরিমাণ কেক ও বিস্কুট উৎপাদন করতে পারবে, তাদেরকে প্রতিমাসে অতিরিক্ত ৩,০০০ টাকা বোনাস দেওয়া হবে। এখানে দেখা যাচ্ছে, তার ঘোষণাটি শ্রমিক বা কর্মীদের কাজে প্রেষণা জোগাতে সহায়তা করেছে। শ্রমিকরা প্রেষিত হয়ে উৎপাদনশীলতা তথা উৎপাদন বৃদ্ধি করে। উৎপাদনশীলতা বৃদ্ধির ফলে শ্রমিক-কর্মচারীদের কমিশনসহ বিভিন্ন সুযোগ-সুবিধা দেওয়া হয়। এতে তারা কাজের প্রতি দায়িত্বশীল থাকে এবং কাজ করতে উৎসাহিত হয়। উদ্দীপকেও মি. জুয়েলের ঘোষণাটি শ্রমিকদের কার্যসন্তুষ্টি সৃষ্টি করে যা উৎপাদন বৃদ্ধিতে সহায়ক ভূমিকা রেখেছে। একটি প্রতিষ্ঠানে শ্রমিকরা যদি স্বতঃস্ফূর্তভাবে কাজ করে তাহলে তাদের কাজে দক্ষতা ও গতিশীলতা বৃদ্ধি পায়। যার দরুন উৎপাদন ব্যবস্থা ত্বরান্বিত হয় এবং উৎপাদন বৃদ্ধির সাথে সাথে উৎপাদনশীলতাও বৃদ্ধি পায়। তাই বলা যায়, উদ্দীপকে মি. জুয়েলের ঘোষণা উৎপাদন বৃদ্ধির গুরুত্ব নির্দেশ করে।"
        },
        {
          "label": "ঘ",
          "question": "",
          "explanation": "\"বোনাস প্রদান ঘোষণা পণ্য উৎপাদন বৃদ্ধিতে সহায়ক”- উক্তিটি যথার্থ। কর্মীদের কাজে উৎসাহী করার জন্য নগদ অর্থ, কমিশন, বিভিন্ন সুযোগ-সুবিধা ইত্যাদি প্রদান করাকে বোনাস বলে। বোনাস কর্মীদের কাজে উদ্দীপনা সৃষ্টি করে; যা উৎপাদন বৃদ্ধিতে সহায়তা করে। শ্রম উৎপাদনের একটি অন্যতম উপাদান। শ্রম একটি জীবন উপাদান হওয়ায় এর মানসিক দিক বিদ্যমান। তাই কর্মীরা উদ্দীপনা না পেলে কাজ করতে আগ্রহী হয় না। ফলস্বরূপ উৎপাদনে বাধার সৃষ্টি হয়। আবার একইভাবে যদি শ্রমিকদের বিভিন্ন সুযোগ-সুবিধা দিয়ে কাজে আগ্রহী করে তোলা হয় তাহলে তারা আনন্দের সাথে কাজ করে উৎপাদন বৃদ্ধিতে সহায়তা করে। উদ্দীপকেও উৎপাদন বৃদ্ধির লক্ষ্যে শ্রমিকদের কাজের উপর ভিত্তি করে বোনাস প্রদানের মাধ্যমে শ্রমিকদের উৎসাহী করে তোলা হয়েছে। যা প্রতিষ্ঠানে শ্রমিকদের স্বতঃস্ফূর্তভাবে কাজ সম্পাদন করে কাজে দক্ষতা ও গতিশীলতা বৃদ্ধি করা যায়। এতে উৎপাদন ব্যবস্থা ত্বরান্বিত হয় এবং উৎপাদন বৃদ্ধির সাথে সাথে উৎপাদনশীলতাও বৃদ্ধি পায়। শ্রমিক-কর্মচারীদের কাজে উৎসাহ দেওয়ার ব্যবস্থা করার মাধ্যমে উৎপাদনশীলতা বাড়ানো যায়। ব্যবস্থাপনা ভালো কাজের স্বীকৃতিস্বরূপ বোনাস ও পদোন্নতির ব্যবস্থার মাধ্যমে শ্রমিক- কর্মচারীদের কাজের প্রতি উৎসাহ দেয়। আবার শ্রমিক-মালিক সুসম্পর্কও উৎপাদন বৃদ্ধিতে সহায়তা করে। তাই বলা যায়, “বোনাস প্রদান ঘোষণা পণ্য উৎপাদন বৃদ্ধিতে সহায়ক।"
        }
      ]
    },
    {
      "number": "6",
      "uddipok": "জনাব হালিম তার বাড়ির নিচতলায় একটি রেস্টুরেন্ট চালু করেন। রেস্টুরেন্টটিতে খাবারের মান ভালো হওয়ায় ক্রেতাদের দৃষ্টি আকর্ষণ করতে সক্ষম হয়। এছাড়া খাবারের দাম ক্রেতাদের ক্রয়ক্ষমতা অনুযায়ী। নির্ধারণ করা হয়। ক্রেতাদের পছন্দ বা চাহিদা অনুযায়ী খাবার সরবরাহ করে বলে রেস্টুরেন্টটির সুনাম দিন দিন বৃদ্ধি পাচ্ছে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যে সকল অদৃশ্যমান বিষয় মানুষের অভাব মেটাতে সক্ষম তাকে সেবা বলে।"
        },
        {
          "label": "খ",
          "question": "",
          "explanation": "যা দেখা যায়, স্পর্শ কারা যায়, জায়গা দখল করে এবং মানুষের অভাব মেটাতে সক্ষম তাকে পণ্য বলে। পণ্য হলো দৃশ্যমান কোনো বস্তু। এ বস্তুগুলোকে আমরা স্পর্শ করতে পারি এবং এর নির্দিষ্ট আকার আছে। এছাড়া এ বস্তুগুলো আমরা কিনে উপযোগ নিঃশেষ করি। এগুলোর মালিকানা হস্তান্তরযোগ্য। তাছাড়া পণ্য স্পর্শযোগ্য বলে একে স্থানান্তর করা যায়। সুতরাং পণ্য হলো স্পর্শনীয়।"
        },
        {
          "label": "গ",
          "question": "",
          "explanation": "জনাব হালিম পণ্য উৎপাদন করছেন। যা দেখা যায়, স্পর্শ কারা যায়, জায়গা দখল করে এবং মানুষের অভাব মেটাতে সক্ষম তাকে পণ্য বলে। পণ্য হলো দৃশ্যমান কোনো বস্তু। এ বস্তুগুলোকে আমরা স্পর্শ করতে পারি। এছাড়া এর নির্দিষ্ট আকার আছে এবং এগুলোর মালিকানা হস্তান্তরযোগ্য। উদ্দীপকের জনাব হালিম তার বাড়ির নিচতলায় একটি রেস্টুরেন্ট চালু করেন। রেস্টুরেন্টটিতে তিনি বিভিন্ন ধরনের খাবার বিক্রয় করেন। এখানে দেখা যাচ্ছে, তিনি যা বিক্রয় করছেন তা একটি দ্রব্য বা পণ্য। যা দেখা যায়, স্পর্শ করা যায়, যার আয়তন আছে এবং জায়গা দখল করে। আবার তিনি তা অর্থের বিনিময়ে বিক্রয় করছেন অর্থাৎ এর মালিকানা পরিবর্তনযোগ্য। এ সকল বৈশিষ্ট্য দ্বারা বোঝা যায় তিনি তার রেস্টুরেন্টে যা বিক্রয় করছেন তা একটি পণ্য।"
        },
        {
          "label": "ঘ",
          "question": "",
          "explanation": "“কাস্টমাইজেশনের ফলেই জনাব হালিমের রেস্টুরেন্টটির সুনাম বৃদ্ধি পায়।”— উক্তিটি সঠিক ও যথার্থ। ক্রেতার ফরমায়েশ অনুযায়ী পণ্য উৎপাদন ও বণ্টন করাই হলো ক্রেতাকেন্দ্রিকতা। এক্ষেত্রে উৎপাদক বা সেবাদানকারী নিজস্ব মান, আকার, সংখ্যা, মোড়কিকরণ ইত্যাদিকে প্রাধান্য না দিয়ে ক্রেতার চাহিদাকে প্রাধান্য দেয়। ফলে ক্রেতা উৎপাদক বা সেবাদানকারীর ওপর সন্তুষ্ট থাকে । উদ্দীপকের জনাব হালিমের রেস্টুরেন্টটিতে খাবারের মান ভালো হওয়ায় ক্রেতাদের দৃষ্টি আকর্ষণ করতে সক্ষম হয়। তিনি তার খাবারের মূল্য ক্রেতাদের ক্রয়ক্ষমতা বিবেচনা করে নির্ধারণ করেন। এছাড়া তিনি ক্রেতাদের পছন্দ বা চাহিদা অনুযায়ী খাবার সরবরাহ করেন বলে রেস্টুরেন্টটির সুনাম দিন দিন বৃদ্ধি পাচ্ছে। এখানে দেখা যাচ্ছে, প্রতিষ্ঠানটি তাদের ব্যক্তিগত পছন্দকে গুরুত্ব না দিয়ে ক্রেতাদের চাহিদার উপর গুরুত্ব প্রদান করে পণ্য সরবরাহ করে; যা ক্রেতাকেন্দ্রিকতা বা কাস্টমাইজেশনকে প্রকাশ করে। ক্রেতাকেন্দ্রিকতার ক্ষেত্রে পণ্যের উৎপাদক তাদের নিজস্ব মান, আকার, সংখ্যা, মোড়ক ইত্যাদিকে প্রাধান্য না দিয়ে ক্রেতার স্বতন্ত্র চাহিদাকেই প্রাধান্য দেয়। ফলে ক্রেতারা তাদের চাহিদামতো পণ্য অতি সহজেই পেতে পারে। আর যে পণ্য বা সেবা ক্রেতাদের স্বতন্ত্র চাহিদা পূরণে সক্ষম সেই পণ্য বা সেবা ক্রেতাদের মাঝে সাড়া জাগাতে সক্ষম হয় এবং সুনাম অর্জন করে। ফলে উদ্দীপকের প্রতিষ্ঠানটি ব্যাপক সুনাম অর্জন করে।"
        }
      ]
    },
    {
      "number": "7",
      "uddipok": "ইশান, সোহান ও রবিন তিন বন্ধু ফ্যাশন ডিজাইনের উপর পড়াশুনা শেষ করে ‘সাত রং' নামে ফ্যাশন হাউজ প্রতিষ্ঠা করেন। তারা দেশীয় সংস্কৃতির কথা বিবেচনা করে প্রচলিত ফ্যাশনের পাশাপাশি আকর্ষণীয় বৈশিষ্ট্যসম্পন্ন পোশাকের সমাহার ঘটান। এজন্য সারা দেশব্যাপী তাদের পোশাকের সুনাম ছড়িয়ে পড়েছে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যে ডিজাইনের মাধ্যমে কোন পণ্যের ব্যবহার, উপযোগিতা বা স্থায়িত্ব বৃদ্ধি করা হয় তাকে ব্যবহারিক ডিজাইন বলে ।"
        },
        {
          "label": "খ",
          "question": "",
          "explanation": "কোনো পণ্য উৎপাদন করার পূর্বেই তার রং, আকার-আকৃতি, ওজন, মোড়কসহ বিভিন্ন উপাদান নির্ধারণ করাকেই পণ্য ডিজাইন বলে । পণ্য ডিজাইনের মাধ্যমে পণ্যকে ক্রেতাদের মাঝে আকর্ষণীয় করে তোলা যায়। অনেক দিনের পুরাতন একঘেয়েমি ডিজাইন ক্রেতাদের মাঝে তেমন আকর্ষণ সৃষ্টি করতে পারে না। কিন্তু নতুন ডিজাইনের ফলে পণ্যের আকর্ষণ সৃষ্টি হয়। নতুন ডিজাইনের মাধ্যমে পণ্যটি ক্রেতাদের মাঝে আকর্ষণীয় হলে পণ্যের চাহিদা ও বিক্রয় বৃদ্ধি পায়। তাই বলা যায়, ডিজাইন পণ্যের আকর্ষণীয়তা বৃদ্ধি করে।"
        },
        {
          "label": "গ",
          "question": "",
          "explanation": "উদ্দীপকে নান্দনিক ডিজাইনের কথা উল্লেখ আছে। ক্রেতার পছন্দ-অপছন্দ অনুসারে পণ্যের কাঠামোগত পরিবর্তন করাকে নান্দনিক ডিজাইন বলে। নান্দনিক ডিজাইনে পণ্যের বাহ্যিক দিককে বেশি গুরুত্ব প্রদান করা হয়; যা ক্রেতাকে আকৃষ্ট করে পণ্য বিক্রয়ে সহায়তা করে। উদ্দীপকে ইশান, সোহান ও রবিন তিন বন্ধু ফ্যাশন ডিজাইনের উপর পড়াশুনা শেষ করে 'সাত রং' নামে ফ্যাশন হাউজ প্রতিষ্ঠা করেন। উক্ত ফ্যাশন হাউজে তারা দেশীয় সংস্কৃতির কথা বিবেচনা করে প্রচলিত ফ্যাশনের পাশাপাশি আকর্ষণীয় বৈশিষ্ট্যসম্পন্ন পোশাকের সমাহার ঘটান। এখানে দেখা যাচ্ছে তারা পণ্য ডিজাইনের ক্ষেত্রে দেশীয় সংস্কৃতির ওপর গুরুত্ব প্রদান করে বিভিন্ন আকর্ষণীয় পোশাক তৈরি করেন। উক্ত ডিজাইন পণ্যের বাহ্যিক দিকটি পরিবর্তন করে ক্রেতাদের আকৃষ্ট করে যা নান্দনিক বা রুচিসম্মত ডিজাইন নির্দেশ করে ।"
        },
        {
          "label": "ঘ",
          "question": "",
          "explanation": "\"পণ্য ডিজাইন দেশীয় সংস্কৃতিকে তুলে ধরে” উক্তিটি যথার্থ। সংস্কৃতি হলো সমাজের মানুষের রীতিসিদ্ধ আচরণ, যা তাদের বিশ্বাস, মূল্যবোধ, আচার-আচরণ, রুচি দিয়ে প্রভাবিত হয়। উদ্দীপকে তিন বন্ধু মিলে একটি ফ্যাশন হউজ প্রতিষ্ঠা করেন। তারা ক্রেতাদের আকৃষ্ট করার জন্য তাদের পোশাকের বাহ্যিক দিকটি ডিজাইন করেন। উক্ত ডিজাইনে তারা দেশীয় সংস্কৃতির প্রতি বিশেষ গুরুত্ব প্রদান করেন। এখানে দেখা যাচ্ছে, তাদের পণ্য ডিজাইন সম্পূর্ণ সংস্কৃতিনির্ভর। যা তাদের ডিজাইনের মাধ্যমে দেশীয় সংস্কৃতি তুলে ধরে। সাধারণত প্রতিটি দেশ তাদের নিজ নিজ সংস্কৃতিকে ধারণ করে পণ্য ডিজাইন করে। কারণ মানুষ দীর্ঘদিন ধরে যে বিশ্বাস, রুচি ও মূল্যবোধ ধারণ করে জীবনযাপন করে, তা সহজে পরিবর্তন করতে পারে না। তাই প্রতিষ্ঠানগুলো ক্রেতাদের পছন্দ, দেশের সমাজ ও সংস্কৃতির সাথে মিল রেখে পণ্য ডিজাইন করে। সংস্কৃতির দ্বারা পণ্য ডিজাইন প্রভাবিত হয়। একেক সংস্কৃতির ক্রেতাদের আচার-ব্যবহার, চলন-বলন, ক্রয় অভ্যাস একেক ধরনের হয়ে থাকে। যেমন- বাঙালি সংস্কৃতির ক্রেতারা যে ডিজাইনের পণ্য ক্রয় করে আফ্রিকান সংস্কৃতির ক্রেতারা সে ধরনের ডিজাইনের পণ্য ক্রয় করে না। তাই বলা যায়, সংস্কৃতির দ্বারা পণ্য ডিজাইন ব্যাপকভাবে প্রভাবিত হয় ।"
        }
      ]
    },
    {
      "number": "8",
      "uddipok": "‘সান ইলেকট্রনিক্স' একটি ফ্রিজ নির্মাতা প্রতিষ্ঠান। সম্প্রতি তারা নতুন একটি ফ্রিজ বাজারে এনেছে। যাতে টুইন কুলিং সিস্টেম যোগ করা হয়েছে। এতে ফ্রিজের দুই অংশই ডিপ ফ্রিজার হিসেবে ব্যবহার করা যাবে। বর্তমানে ফ্রিজটি তারা স্বল্প পরিসরে উৎপাদন করেছে। গ্রহণযোগ্যতার ভিত্তিতে পরবর্তীতে তারা বাণিজ্যিকভাবে উৎপাদন করবেন বলে আশা করছেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "একটি পণ্য তৈরির পূর্বে পণ্যের আকার-আকৃতি, মান, রং, ওজন,মোড়কসহ বিভিন্ন বৈশিষ্ট্য নির্ধারণ করাকে পণ্য ডিজাইন বলে।"
        },
        {
          "label": "খ",
          "question": "",
          "explanation": "কোনো পণ্য উৎপাদন করার পূর্বেই তার রঙ, আকার-আকৃতি, ওজন, মোড়কসহ বিভিন্ন উপাদান নির্ধারণ করাকেই পণ্য ডিজাইন বলে। পণ্য ডিজাইনের মাধ্যমে পণ্যকে ক্রেতাদের মাঝে আকর্ষণীয় করে তোলা যায়। অনেক দিনের পুরাতন একঘেয়েমি ডিজাইন ক্রেতাদের মাঝে তেমন আকর্ষণ সৃষ্টি করতে পারে না। কিন্তু নতুন ডিজাইনের ফলে পণ্যের আকর্ষণ সৃষ্টি হয়। নতুন ডিজাইনের মাধ্যমে পণ্যটি ক্রেতাদের মাঝে আকর্ষণীয় হলে পণ্যের চাহিদা ও বিক্রয় বৃদ্ধি পায়। তাই বলা যায়, পণ্য ডিজাইন নতুন পণ্য প্রবর্তনে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত কোম্পানিটি ডিজাইন করেছে। যে ডিজাইনের মাধ্যমে কোনো পণ্যের ব্যবহার, উপযোগিতা বা স্থায়িত্ব বৃদ্ধি করা হয় তাকে ব্যবহারিক ডিজাইন বলে। ব্যবহারিক ডিজাইনে পণ্যের রং, প্যাকিং, আকার ইত্যাদিকে গুরুত্ব না দিয়ে এর কার্যকারিতার উপর সবচেয়ে বেশি গুরুত্ব দেওয়া হয়। উদ্দীপকে 'সান ইলেকট্রনিক্স' একটি ফ্রিজ নির্মাতা প্রতিষ্ঠান। প্রতিষ্ঠানটি সম্প্রতি বাজারে নতুন একটি ফ্রিজ আনে। এতে টুইন কুলিং সিস্টেম যোগ করা হয়েছে। ফলে ফ্রিজের দুই অংশই ডিপ ফ্রিজার হিসেবে ব্যবহার করা যাবে। এখানে দেখা যাচ্ছে, তারা তাদের পণ্য ডিজাইনের ক্ষেত্রে পণ্যের বাহ্যিক দিককে গুরুত্ব না দিয়ে এর কার্যকারিতা বৃদ্ধি করেছে। তাদের নতুন ডিজাইনের মাধ্যমে গ্রাহকগণ ফ্রিজের দুই দিকেই ডিপ হিসেবে ব্যবহার করতে পারবে। এতে ক্রেতাদের ডিপ ফ্রিজের ব্যবহার বৃদ্ধি পায়; যা পণ্যের অন্তর্নিহিত গুণাগুণ বৃদ্ধি করবে। অতএব প্রতিষ্ঠানের ডিজাইনটি ব্যবহারিক ডিজাইন।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটি পণ্য ডিজাইনের পরীক্ষামূলক উন্নয়ন স্তরে রয়েছে। পণ্যকে চূড়ান্তভাবে বাজারে ছাড়ার আগে স্বল্প পরিমাণে পণ্য উৎপাদন করে বাজার যাচাই করাকে পরীক্ষামূলক উন্নয়ন বলে। উক্ত পর্যায় পণ্যের বাজার চাহিদা সম্পর্কে ধারণা প্রদান করে। পরবর্তীতে তা ইতিবাচক সাড়া ফেললে প্রতিষ্ঠান চূড়ান্ত উৎপাদনে অগ্রসর হয়। উদ্দীপকে 'সান ইলেক্ট্রনিক' তাদের নতুন পণ্য ডিজাইনে ব্যবহারিক ডিজাইন ব্যবহার করে। উক্ত ডিজাইন ব্যবহার করে তারা এমন এক ধরনের ডিপ ফ্রিজ তৈরি করে যেখানে টুইন কুলিং সিস্টেম ব্যবহার করা হয়েছে। কিন্তু তাদের পণ্যটি নতুন হওয়ায় বর্তমানে ফ্রিজটি তারা স্বল্প পরিসরে উৎপাদন করেছে। গ্রহণযোগ্যতার ভিত্তিতে পরবর্তীতে তারা বাণিজ্যিকভাবে উৎপাদন করবেন বলে আশা করছেন। এখানে দেখা যাচ্ছে, তারা স্বল্প পরিমাণে পণ্য উৎপাদন করে পণ্যের গ্রহণযোগ্যতা যাচাই করতে চাচ্ছেন; যা পরীক্ষামূলক উৎপাদন পর্যায়কে নির্দেশ করে । পরীক্ষামূলক উৎপাদন পর্যায়টি অতীব গুরুত্বপূর্ণ একটি পর্যায়। কেননা পণ্যের চূড়ান্ত বাজারজাতকরণ এই পর্যায়ের ওপর নির্ভর করে। উক্ত পর্যায়ে যদি পণ্যটি ক্রেতাদের কাছে গ্রহণযোগ্যতা পায় তাহলেই পণ্যটি পরবর্তী পর্যায়ে প্রবেশ করে। আবার যদি উক্ত পর্যায় অনুসরণ না করে চূড়ান্তভাবে পণ্য উৎপাদন করা হয় সেক্ষেত্রে পণ্যটি যদি ক্রেতারা গ্রহণ না করে তখন প্রতিষ্ঠানের ব্যাপক ক্ষতি হয়। এ জন্যই পণ্য চূড়ান্তভাবে উৎপাদন করার আগে তার পরীক্ষামূলক উৎপাদনের প্রয়োজন হয়।"
        }
      ]
    },
    {
      "number": "9",
      "uddipok": "মি. সাদিক একটি ওয়াটার পাম্প উৎপাদনকারী প্রতিষ্ঠানের মালিক। ত্রুটিযুক্ত পাম্প উৎপাদনের ফলে একজন ক্রেতা ক্ষতিগ্রস্ত হওয়ায় গতবছর মি. সফিককে মামলার পিছনে বেশ অর্থ ব্যয় করতে হয়। তার প্রতিষ্ঠানে কোয়ালিটি কন্ট্রোলার না থাকায় দিন দিন তার ব্যয় বেড়ে যাচ্ছে। সম্প্রতি মি. সাদিক ব্যয় হ্রাসের জন্য মান নিয়ন্ত্রণের সিদ্ধান্ত নিয়েছেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "ISO পূর্ণরূপ International Organization for Standardization যা আন্তর্জাতিক বাণিজ্যের ক্ষেত্রে মান সনদ প্রদান করে থাকে।"
        },
        {
          "label": "খ",
          "question": "",
          "explanation": "ভোক্তার প্রত্যাশা অনুযায়ী পণ্যের মান নির্ধারণ, মানসংরক্ষণ ও উন্নয়ন এবং মান নিয়ন্ত্রণের যাবতীয় কার্যক্রমকে মান ব্যবস্থাপনা বলে। মান ব্যবস্থাপনা পণ্যের মানের নিশ্চয়তা প্রদান করে। পণ্যের মানের মধ্যে পণ্যের কার্যকারিতা, নির্ভরযোগ্যতা এবং স্থায়িত্ব ইত্যাদি অন্তর্ভুক্ত। এসব গুরুত্বপূর্ণ বৈশিষ্ট্য পণ্যের মধ্যে অন্তর্ভুক্ত হচ্ছে কিনা তা দেখা মান ব্যবস্থাপনার কাজ। এ সকল কাজের মাধ্যমে মান ব্যবস্থাপনা পণ্যের মান নিশ্চিত করে যা ক্রেতাদের পণ্য ক্রয়ে সহায়তা করে। মানসম্পন্ন পণ্য বিক্রয়ের ফলে পণ্যের প্রতি ইতিবাচক মনোভাব সৃষ্টির মাধ্যমে মুনাফা বৃদ্ধি পায়।"
        },
        {
          "label": "গ",
          "question": "",
          "explanation": "উদ্দীপকে মামলার জন্য ব্যয়িত অর্থ বাহ্যিক ব্যর্থতার ব্যয় হিসেবে বিবেচিত। পণ্য বিক্রয়ের পর ক্রেতার কাছে কোনো বিচ্যুতি ধরা পড়লে যে ব্যয় হয় তাকে বাহ্যিক ব্যর্থতার ব্যয় বলে। বিভিন্ন প্রকার ওয়ারেন্টি, গ্যারান্টি, মামলা পরিচালন ব্যয় উক্ত ব্যয়ের অন্তর্গত। উদ্দীপকে মি. সাদিক একটি ওয়াটার পাম্প উৎপাদনকারী প্রতিষ্ঠানের মালিক। গতবছর তার প্রতিষ্ঠানে উৎপাদিত ত্রুটিযুক্ত পাম্পের ফলে একজন ক্রেতা ক্ষতিগ্রস্ত হন। যার ফলে মি. সফিককে মামলার পেছনে বেশ অর্থ ব্যয় করতে হয়। এখানে দেখা যাচ্ছে, মি. সাদিকের পণ্য বিক্রয়ের পর ত্রুটি দেখা দেয়। এতে ক্রেতা ক্ষতিগ্রস্ত হলে তার কোম্পানির উপর মামলা দায়ের করে। এর জন্য তাকে ব্যয় বহন করতে হয়। উক্ত ব্যয়টি পণ্য বিক্রয়ের পর করায় তা বাহ্যিক ব্যর্থতার বায় হিসেবে বিবেচিত হবে।"
        },
        {
          "label": "ঘ",
          "question": "",
          "explanation": "ব্যয় হ্রাসের জন্য মি. সাদিকের মান নিয়ন্ত্রণের সিদ্ধান্তটি যৌক্তিক। পূর্বনির্ধারিত মান অনুযায়ী পণ্য উৎপাদন হচ্ছে কিনা তা তদারকি করা এবং কোনো বিচ্যুতি ঘটলে তা সংশোধনের ব্যবস্থা করাকে মান নিয়ন্ত্রণ বলে। মান নিয়ন্ত্রণ মান ব্যবস্থাপনার ঐতিহাসিক পটভূমির প্রাথমিক ব্যবস্থা। এর ফলে পণ্যের পরিকল্পিত মান ও উৎপাদিত মান সমন্বয় করা হয়। উদ্দীপকে মি. সাদিকের প্রতিষ্ঠানে বিগত বছর ত্রুটিযুক্ত পণ্যের জন্য বিপুল ব্যয় নির্বাহ করতে হয়। তিনি লক্ষ করেন তার প্রতিষ্ঠানে কোয়ালিটি কন্ট্রোলার না থাকার কারণে উক্ত ত্রুটি সংঘটিত হয়। এতে তার ব্যয় দিন দিন বৃদ্ধি পায়। তাই সম্প্রতি তিনি তার প্রতিষ্ঠানের পণ্যের মান নিয়ন্ত্রণের জন্য ব্যবস্থা গ্রহণ করেন। এক্ষেত্রে তিনি একজন কোয়ালিটি কন্ট্রোলার নিয়োগ দিতে পারেন। যিনি পণ্যের পরিকল্পিত মান অনুযায়ী পণ্য উৎপাদন হচ্ছে কিনা তা তদারকি করবেন এবং কোনো সমস্যা দেখা দিলে তা সংশোধনের ব্যবস্থা করবেন। তাই ত্রুটি সংঘটিত হওয়ার সাথে সাথে তা সংশোধন করতে পারলে বড় ধরনের ক্ষতি বা ব্যয় থেকে প্রতিষ্ঠানটি রক্ষা পাবে। তাই বলা যায়, মি. সাদিকের গৃহীত সিদ্ধান্তটি যৌক্তিক মান নিয়ন্ত্রণের মাধ্যমে পণ্যের মান কাঙ্ক্ষিত মাত্রায় রাখা সম্ভব। এতে পণ্য ও প্রতিষ্ঠান সম্পর্কে ক্রেতাদের মনে আগ্রহের সৃষ্টি করে এবং তারা স্থায়ী গ্রাহকে পরিণত হয়। উৎপাদনের প্রতিটি স্তরে মান নিয়ন্ত্রণের ক্ষেত্রে পূর্বনির্ধারিত মানের সাথে সম্পাদিত কাজের তুলনা করা হয় এবং কোনোরূপ বিচ্যুতি লক্ষ করা গেলে তাৎক্ষণিক সংশোধনের ব্যবস্থা গ্রহণ করা হয়। এর মাধ্যমে ক্রেতাকে সন্তুষ্ট করা যায় এবং প্রতিষ্ঠানের সুনাম বৃদ্ধির সাথে সাথে নতুন নতুন ক্রেতাকে আকৃষ্ট করা যায় । একইভাবে উদ্দীপকের প্রতিষ্ঠানটি মান নিয়ন্ত্রণের ব্যবস্থা গ্রহণ করলে তাদের পণ্যের ত্রুটি নিরসন হবে এবং ত্রুটিজনিত ব্যয় হ্রাস করে তাদের সুনাম পুনরায় ফিরে পাবে।"
        }
      ]
    },
    {
      "number": "10",
      "uddipok": "জুয়েল সাহেব একটি প্রতিষ্ঠানের মান ব্যবস্থাপক। তিনি পণ্যের মান নির্ধারণে ভোক্তাদের প্রত্যাশার বিষয়টি বিবেচনা করেন এবং তা পূরণের চেষ্টা চালান। কিন্তু উৎপাদনকার্যে কর্মীদের মতামতকে কোনো গুরুত্ব না দেওয়ায় প্রতিষ্ঠানটির সার্বিক মান ব্যবস্থাপনার কাজটি অসম্পূর্ণ থাকে ।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "ভোক্তার প্রত্যাশা অনুযায়ী পণ্যের মান নির্ধারণ, মানসংরক্ষণ এবং উন্নয়ন ও মান নিয়ন্ত্রণের যাবতীয় কার্যক্রমকে মান ব্যবস্থাপনা বলে ।"
        },
        {
          "label": "খ",
          "question": "",
          "explanation": "পূর্বনির্ধারিত মান অনুযায়ী পণ্য উৎপাদন হচ্ছে কিনা তা তদারকি করা এবং কোনো বিচ্যুতি ঘটলে তা সংশোধনের ব্যবস্থা করাকে মান নিয়ন্ত্রণ বলে । মান নিয়ন্ত্রণের মাধ্যমে পণ্যের মান কাঙ্ক্ষিত মাত্রায় রাখা সম্ভব। এতে পণ্য ও প্রতিষ্ঠান সম্পর্কে ক্রেতাদের মনে আগ্রহের সৃষ্টি করে এবং তারা স্থায়ী গ্রাহকে পরিণত হয়। উৎপাদনের প্রতিটি স্তরে মান নিয়ন্ত্রণের ক্ষেত্রে পূর্বনির্ধারিত মানের সাথে সম্পাদিত কাজের তুলনা করা হয় এবং কোনোরূপ বিচ্যুতি লক্ষ্য করা গেলে তাৎক্ষণিক সংশোধনের ব্যবস্থা গ্রহণ করা হয়। এর ফলে পরিকল্পিত আদর্শ মান নিশ্চিত করা সম্ভব হয় ।"
        },
        {
          "label": "গ",
          "question": "",
          "explanation": "উদ্দীপকে জুয়েল সাহেব সার্বিক মান ব্যবস্থাপনার ক্রেতাসন্তুষ্টি নীতিটি অনুসরণ করেছেন। যে ব্যবস্থাপনায় ক্রেতাসন্তুষ্টি, কর্মীদের সম্পৃক্ততা এবং মানের ধারাবাহিক উন্নয়নের দিকে গুরুত্ব দিয়ে কাজ সম্পাদন করা হয় তাকে সার্বিক মান ব্যবস্থাপনা বলে। সার্বিক মান ব্যবস্থাপনার মূল উদ্দেশ্যই হলো ভোক্তাসন্তুষ্টি অর্জনের লক্ষ্যে উৎপাদনের প্রতিটি ক্ষেত্রে কর্মীদের সম্পৃক্তকরণ এবং তার ধারাবহিকতা বজায় রাখা। সার্বিক মান ব্যবস্থাপনার সাথে তিনটি বিষয় জড়িত। এগুলো হলো ক্রেতাসন্তুষ্টিকরণ, কর্মীদের সম্পৃক্তকরণ এবং মানের ধারাবাহিক উন্নয়ন। উদ্দীপকের জুয়েল সাহেব একটি প্রতিষ্ঠানের মান ব্যবস্থাপক। তিনি পণ্যের মান নির্ধারণে ভোক্তাদের প্রত্যাশার বিষয়টি বিবেচনা করেন এবং তা পূরণের চেষ্টা চালান। কিন্তু উৎপাদনকার্যে কর্মীদের মতামতকে কোনো গুরুত্ব দেন না। এখানে দেখা যাচ্ছে, তিনি তার ব্যবস্থাপনার সকল কাজ ক্রেতাদের প্রত্যাশা পূরণের লক্ষ্যে করে থাকেন। এছাড়া ক্রেতাদের চাহিদা অনুযায়ী পণ্যের মানও নির্ধারণ করেন; যা সার্বিক মান ব্যবস্থাপনার ক্রেতাসন্তুষ্টি নীতির অন্তর্গত।"
        },
        {
          "label": "ঘ",
          "question": "",
          "explanation": "“সার্বিক মান ব্যবস্থাপনায় কর্মীদের সংশ্লিষ্টতা প্রয়োজন।” উক্তিটি যথার্থ । যে ব্যবস্থাপনায় ক্রেতাসন্তুষ্টি, কর্মীদের সম্পৃক্ততা এবং মানের ধারাবাহিক উন্নয়নের দিকে গুরুত্ব দিয়ে কাজ সম্পাদন করা হয় তাকে সার্বিক মান ব্যবস্থাপনা বলে। সার্বিক মান ব্যবস্থাপনার নীতি তিনটি; ক্রেতাসন্তুষ্টি, কর্মী সম্পৃক্ততা ও ধারাবাহিক মান উন্নয়ন। মান ব্যবস্থাপনায় তিনটি কাজই অত্যন্ত গুরুত্বপূর্ণ। উদ্দীপকে জুয়েল সাহেব তার মান ব্যবস্থাপনায় ক্রেতাসন্তুষ্টির উপর গুরুত্বারোপ করলেও তিনি উৎপাদনকার্যে কর্মীদের মতামতকে কোনো গুরুত্ব দেন না। ফলে প্রতিষ্ঠানটির সার্বিক মান ব্যবস্থাপনার কাজটি অসম্পূর্ণ থাকে। মান ব্যবস্থাপনার প্রেক্ষাপটে প্রাথমিক পর্যায়ে অর্থাৎ মান নিয়ন্ত্রণ ও মান নিশ্চিতকরণে কর্মীদেরকে উৎপাদনকার্যের সিদ্ধান্তে সম্পৃক্ত করা হতো না। কিন্তু সার্বিক মান ব্যবস্থাপনা হচ্ছে একটি আধুনিক ব্যবস্থাপনার মতবাদ যেখানে পণ্য উৎপাদনের ক্ষেত্রে ক্রেতাকে গুরুত্ব দেওয়ার পাশাপাশি কর্মীকে সিদ্ধান্ত গ্রহণে সম্পৃক্ত করা হয়। যার দরুন কর্মীদের থেকে একদিকে বিভিন্ন মতামত গ্রহণ করা; হয় অন্যদিকে কর্মীরাও কর্মে উৎসাহিত হয়। তাই সার্বিক মান ব্যবস্থাপনায় কর্মীদের সম্পৃক্ত করা প্রয়োজন। তাহলে প্রতিষ্ঠানের মালিক ও কর্মী উভয়ের সমন্বয়ে পণ্যের মান উন্নয়ন হয়। পণ্য উৎপাদনের কাজে ও সিদ্ধান্ত গ্রহণে কর্মীদের সম্পৃক্ত করা আধুনিক মান ব্যবস্থাপনা তথা সার্বিক মান ব্যবস্থাপনার একটি অন্যতম দর্শন। এর মাধ্যমে কর্মীরা সিদ্ধান্ত গ্রহণে অংশগ্রহণ করতে পেরে স্বতঃস্ফূর্তভাবে উৎপাদন কাজে অংশগ্রহণ করে। আবার বিভিন্ন সময় কর্মীর মাধ্যমেও সুন্দর কিছু মতামত উৎপাদন ব্যবস্থাপনায় ব্যবহার করা যায়। তাই সার্বিক মান ব্যবস্থাপনায় কর্মীদের সংশ্লিষ্টতার প্রয়োজনীয়তা রয়েছে। অন্যথায় সার্বিক মান ব্যবস্থাপনার দর্শনটি সঠিকভাবে বাস্তবায়ন করা সম্ভব হবে না ।"
        }
      ]
    },
    {
      "number": "11",
      "uddipok": "আমজাদ সাহেব একটি গ্রুপ অব কোম্পানির মালিক। তার সুগার মিলে কর্মরত কিছু শ্রমিককে জুট মিলে নিয়োগ দেওয়া হয়। কারণ উক্ত শ্রমিকরা নতুন বিধায় দক্ষতা ছিল না বললেই চলে। জুট মিলে গিয়েও তারা কাঙ্ক্ষিত ফলাফল দেখাতে পারল না। আমজাদ সাহেব তার একজন বন্ধুর সাথে বিষয়টি আলোচনা করলে বন্ধুটি এভাবে প্রতিষ্ঠান পরিবর্তন না করে শ্রমিকদের দক্ষতা বাড়ানোর জন্য প্রয়োজনীয় ব্যবস্থা গ্রহণের পরামর্শ দেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "যে মানবীয় উপাদান উৎপাদনের অন্যান্য উপকরণের সমন্বয়সাধন করে প্রতিষ্ঠানের উদ্দেশ্য অর্জন করে তাকে সংগঠন বলে ।"
        },
        {
          "label": "খ",
          "question": "",
          "explanation": "অর্থ হলো এমন একটি বিনিময় মাধ্যম যা সবার কাছে গ্রহণীয় এবং মূল্যের পরিমাপক ও সঞ্জয়ের বাহন হিসেবে কাজ করে। অন্যদিকে যে সকল সম্পদ পরবর্তীতে অতিরিক্ত আয় বৃদ্ধিতে সহায়তা করে তাকে মূলধন বলে।অর্থকে যদি পারিবারিক বা ব্যক্তিগত ভোগের জন্য ব্যবহার করা হয় তাহলে তাকে মূলধন বলা যায় না। কিন্তু যদি এটি কোনো ব্যবসায় বা উৎপাদন কাজে বিনিয়োগ করে পরবর্তীতে আয় বৃদ্ধিতে সহায়তা করা হয় তখন তাকে মূলধন বলে। অর্থকে তখনই মূলধন বলা যাবে যখন তা পরবর্তীতে আয় সৃষ্টিতে সহায়তা করবে। অর্থাৎ সকল অর্থ মূলধন নয় ।"
        },
        {
          "label": "গ",
          "question": "",
          "explanation": "আমজাদ সাহেবের কোম্পানিতে শ্রমের শিল্পগত আনুভূমিক গতিশীলতা সৃষ্টি হয়। শ্রমিক যখন কাজের উদ্দেশ্যে এক শিল্প থেকে অন্য শিল্পে গমন করে তখন তাকে শিল্পগত গতিশীলতা বলে। শ্রম অত্যন্ত গতিশীল একটি উপাদান। এটি প্রয়োজনে এক পেশা থেকে অন্য পেশা, একস্থান থেকে অন্যস্থানে, এক শিল্প থেকে অন্য শিল্পে গমন করতে পারে।উদ্দীপকে আমজাদ সাহেব একটি গ্রুপ অব কোম্পানির মালিক। তার সুগার মিলে কর্মরত কিছু শ্রমিককে জুট মিলে নিয়োগ দেওয়া হয়। কারণ উক্ত শ্রমিকরা নতুন বিধায় দক্ষতা ছিল না বললেই চলে । এখানে দেখা যাচ্ছে, শ্রমিকগণ প্রাথমিক পর্যায়ে চিনি শিল্পে কাজ করলেও পরবর্তীতে তাদের পাট শিল্পে নিয়োগ দেওয়া হয়। অর্থাৎ এখানে শ্রমের গতিশীলতা শিল্পের উপর ভিত্তি করে পরিবর্তন হয়েছে। তাই এটাকে শিল্পগত গতিশীলতা বলা যায়। এছাড়া শ্রমিকরা যেহেতু এক শিল্প থেকে অন্য শিল্পে একই পদে থেকে গমন করে, তাই এটাকে শিল্পগত আনুভূমিক গতিশীলতা বলতে পারি।"
        },
        {
          "label": "ঘ",
          "question": "",
          "explanation": "দক্ষতা বৃদ্ধির জন্য জনাব আমজাদ সাহেবের কৌশলটি সঠিক নয়। কারণ শ্রমিকের কাজ বদল করলে কাজে দক্ষতা অর্জন করতে পারে না; বরং একই কাজে শ্রমিক বার বার অংশগ্রহণের মাধ্যমে দক্ষ হয়ে উঠে। সর্বনিম্ন সম্পদ ব্যবহার করে সর্বোচ্চ অর্জনকে শ্রমের দক্ষতা বলে । শ্রমিক দীর্ঘদিন একটি কাজ সম্পাদন করলে সে উক্ত কাজে দক্ষতা অর্জন করতে পারে। এছাড়া কাজের মাধ্যমে বা কাজের বাইরে বিভিন্ন ধরনের প্রশিক্ষণ প্রদানের মাধ্যমেও শ্রমিককে কাজে দক্ষ করে তোলা যায়। উদ্দীপকে জনাব আমজাদ তার কোম্পানির সুগার মিলের কিছু শ্রমিকের দক্ষতা না থাকায় তাদের জুট মিলে নিয়োগ দেন। কিন্তু জুট মিলে গিয়েও তারা কাঙ্ক্ষিত লক্ষ্য অর্জন করতে ব্যর্থ হয়। কারণ তার উক্ত কার্যক্রমের মাধ্যমে শ্রমিকের গতিশীলতা সৃষ্টি হলেও তা তাদের দক্ষতা বৃদ্ধিতে কোনো অবদান রাখে না। তাই এখানে দেখা যাচ্ছে, জনাব আমজাদের সিদ্ধান্তটি সঠিক ছিল না। পরবর্তীতে তার একজন বন্ধুর সাথে বিষয়টি আলোচনা করলে বন্ধুটি এভাবে প্রতিষ্ঠান পরিবর্তন না করে শ্রমিকদের দক্ষতা বাড়ানোর জন্য প্রয়োজনীয় ব্যবস্থা গ্রহণের পরামর্শ দেন। কোনো কাজের প্রতি বাস্তব অর্জিত জ্ঞানকে অভিজ্ঞতা বলে । দীর্ঘদিনের অভিজ্ঞতার ফলেই একজন শ্রমিক দক্ষতা অর্জন করে। তাই জনাব আমজাদের প্রয়োজন নতুন শ্রমিকদের এভাবে কাজ পরিবর্তন না করে তাদের উক্ত কাজে বিভিন্ন ধরনের প্রশিক্ষণ প্রদান করে একই কাজ বার বার সম্পাদনের মাধ্যমে তাদের দক্ষ করে তোলা।"
        }
      ]
    }
  ]
}