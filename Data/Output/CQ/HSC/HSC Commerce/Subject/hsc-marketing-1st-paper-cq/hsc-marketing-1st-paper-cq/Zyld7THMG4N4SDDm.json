{
  "title": "দিনাজপুর বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব হাবিব একজন আলু ব্যবসায়ী। লালমনিরহাট জেলার উৎপাদিত উন্নতজাতের আলুর চাহিদা খুব ব্যাপক। জনাব হাবিব উৎপাদন মৌসুমে লালমনিরহাট জেলা থেকে আলু সংগ্রহ করে দেশের বিভিন্ন স্থানের পাইকারদের কাছে সরবরাহ করে থাকেন। এ বছর আলুর বাম্পার ফলন হওয়ায় আলুর দাম কমে যায়। ফলে তিনি কাঙ্ক্ষিত মুনাফা অর্জনে ব্যর্থ হন। এ পরিস্থিতিতে জনাব হাবিব খুবই চিহ্নিত হয়ে পড়েছেন।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "কোনো প্রতিষ্ঠানে কী পরিমাণ বা কতটা কাঁচামাল ব্যবহার করে কতটা উৎপাদন সম্ভব হচ্ছে তার অনুপাতকে কাঁচামালের উৎপাদনশীলতা বলে।"
        },
        {
          "label": "খ",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা বাড়লে একই পরিমাণ উৎপাদনের উপকরণ ব্যবহার করে আগের থেকে বেশি পরিমাণে পণ্য উৎপাদন করা যায়। এতে একক প্রতি উৎপাদন ব্যয় কম হয়। উৎপাদন বেড়ে যাওয়া ও পণ্যমূল্য কম হওয়ার কারণে বিক্রি ও মুনাফা উভয়ই বেড়ে যাওয়ার সম্ভাবনা বাড়ে। এভাবেই উৎপাদনশীলতা মুনাফা বাড়ায়।"
        },
        {
          "label": "গ",
          "question": "",
          "explanation": "উদ্দীপকে জনাব হাবিবের কার্যক্রমের মাধ্যমে স্থানগত উপযোগ সৃষ্টি হয়েছে। একস্থানে উৎপাদিত পণ্য অন্য স্থানে সরবরাহের মাধ্যমে স্থানগত উপযোগ সৃষ্টি হয়। এর ফলে দূরবর্তী অঞ্চলের ভোক্তারাও পণ্য ভোগের সুযোগ পায়। পণ্য পরিবহনের মাধ্যমে স্থানগত উপযোগ সৃষ্টি হয়। জনাব হাবিব একজন আলু ব্যবসায়ী। লালমনিরহাট জেলার উৎপাদিত আলুর চাহিদা খুব ব্যাপক। তিনি লালমনিরহাট থেকে আলু সংগ্রহ করে দেশের বিভিন্ন স্থানের পাইকারদের সরবরাহ করেন। এতে সারা দেশের মানুষ লালমনিরহাটের আলু ভোগ করতে পারে। আর এটি সম্ভব হচ্ছে মূলত পরিবহন ব্যবস্থার মাধ্যমে। এভাবে নতুন স্থানে পণ্যের চাহিদা সৃষ্টি করার মাধ্যমে পণ্যের স্থানগত উপযোগ সৃষ্টি হয়। তাই বলা যায়, জনাব হাবিবের কাজের মাধ্যমে স্থানগত উপযোগ সৃষ্টি হয়েছে।"
        },
        {
          "label": "ঘ",
          "question": "",
          "explanation": "জনাব হাবিবের দুশ্চিন্তা নিরসনে সময়গত উপযোগ সৃষ্টি সর্বাধিক ভূমিকা রাখবে বলে আমি মনে করি। গুদামজাতকরণের মাধ্যমে পণ্যের সময়গত উপযোগ সৃষ্টি হয়। পণ্য উৎপাদনের পর থেকে বিক্রির আগ পর্যন্ত পণ্যকে সংরক্ষণ করে গুদামজাত করা হয়। এর মাধ্যমে মৌসুমি পণ্য বছরের অন্য সময়গুলোর জন্য সংরক্ষণ করা যায়। এভাবে পণ্যের সময়গত উপযোগ সৃষ্টি করে কাঙ্ক্ষিত মুনাফা লাভ করা যায়। জনাব হারিব একজন আলু ব্যবসায়ী। তিনি লালমনিরহাট থেকে আলু সংগ্রহ করে দেশের বিভিন্ন স্থানের পাইকারদের সরবরাহ করেন। এ বছর আলুর বাম্পার ফলন হয়। এ কারণে উৎপাদন মৌসুমে আলুর দাম কমে যায়। ফলে তিনি কাঙ্ক্ষিত মুনাফা অর্জনে ব্যর্থ হন। এ পরিস্থিতিতে তিনি চিন্তিত হয়ে পড়েন। আলুর চাহিদা এবং দাম বেড়ে গেলে এ গুদামজাতকৃত আলু বিক্রি করা লাভজনক হবে। এক্ষেত্রে আলুর উচ্চমূল্য পাওয়া যাবে এবং কাঙ্ক্ষিত, মুনাফা অর্জনের সম্ভাবনা বাড়বে। তাই আমি মনে করি, জনাব হাবিবের দুশ্চিন্তা নিরসনে আলুর গুদামজাতকরণের মাধ্যমে সময়গত উপযোগ সৃষ্টি কার্যকর ভূমিকা রাখবে।"
        }
      ]
    },
    {
      "number": "2",
      "uddipok": "রূপসা লিমিটেড-এর ২০২০ ও ২০২১ সালের উৎপাদন চিত্র নিম্নরূপ: বিবরণ ২০২০ সাল ২০২১ সাল উৎপাদনের পরিমাণ ২ লক্ষ একক ২.৫০ লক্ষ একক বিক্রয়মূল্য (একক প্রতি) ৯০০ টাকা ১,০০০ টাকা ব্যবহৃত কাঁচামালের মূল্য ৬ কোটি টাকা ৮ কোটি টাকা বেতন ও মজুরি বাবদ ব্যয় ২ কোটি টাকা ২ কোটি টাকা যন্ত্রপাতির ব্যয় ১ কোটি টাকা ১ কোটি টাকা অন্যান্য ব্যয় ৫০ লক্ষ টাকা ৫০ লক্ষ টাকা উল্লেখ্য ২০১৯ সালে প্রতিষ্ঠানটির মোট উৎপাদনশীলতা ছিল ১.৬৮।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "মানুষের অভাব বা প্রয়োজন মেটাতে পারে এমন অস্পর্শনীয় কাজগুলোকে সামষ্টিকভাবে সেবা খাত বলে।"
        },
        {
          "label": "খ",
          "question": "",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। উৎপাদনের উপকরণসমূহ সংগ্রহ, সংরক্ষণ, ব্যবহার ও চূড়ান্ত পণ্য উৎপাদনের সাথে বিভিন্ন দক্ষতার মানুষ জড়িত থাকে। এছাড়া উৎপাদনের আগে ও পরে একাধিক স্তরে মানুষের কর্মসংস্থানের সুযোগ সৃষ্টি হয়। দেশের নতুন নতুন কলকারখানা প্রতিষ্ঠিত হয়, যেখানে মানুষ তার জীবিকা অর্জনের পথ খুঁজে পায়। এভাবে উৎপাদন কর্মসংস্থান সৃষ্টি করে।"
        },
        {
          "label": "গ",
          "question": "",
          "explanation": "মোট উৎপাদনের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। ২০২১ সালে রূপসা লিমিটেড-এর মোট উৎপাদনের মূল্য = (২,৫০,০০০ একক × \\times × ১,০০০ টাকা) = ২৫,০০,০০,০০০ টাকা মোট কাঁচামালের মূল্য = ৮,০০,০০,০০০ টাকা মোট বেতন ও মজুরি বাবদ ব্যয় = ২,০০,০০,০০০ টাকা মোট যন্ত্রপাতির ব্যয় = ১,০০,০০,০০০ টাকা মোট অন্যান্য ব্যয় = ৫০,০০,০০০ টাকা ∴ \\therefore ∴ মোট উৎপাদনশীলতা = মোট উৎপাদনের মূল্য মোট উপকরণের মূল্য \\frac{\\text{মোট উৎপাদনের মূল্য}}{\\text{মোট উপকরণের মূল্য}} মোট   উপকরণের   মূল্য মোট   উৎপাদনের   মূল্য ​ = ২৫ , ০০ , ০০ , ০০০ ৮ , ০০ , ০০ , ০০০ + ২ , ০০ , ০০ , ০০০ + ১ , ০০ , ০০ , ০০০ + ৫০ , ০০ , ০০০ \\frac{২৫,০০,০০,০০০}{৮,০০,০০,০০০ + ২,০০,০০,০০০ + ১,০০,০০,০০০ + ৫০,০০,০০০} ৮ , ০০ , ০০ , ০০০ + ২ , ০০ , ০০ , ০০০ + ১ , ০০ , ০০ , ০০০ + ৫০ , ০০ , ০০০ ২৫ , ০০ , ০০ , ০০০ ​ = ২ , ৫০ , ০০ , ০০০ ১১ , ৫০ , ০০ , ০০০ = ২ . ১৭ \\frac{২,৫০,০০,০০০}{১১,৫০,০০,০০০} = ২.১৭ ১১ , ৫০ , ০০ , ০০০ ২ , ৫০ , ০০ , ০০০ ​ = ২ . ১৭ সুতরাং, ২০২১ সালে রূপসা লিমিটেডের মোট উৎপাদনশীলতা হলো ২.১৭।"
        },
        {
          "label": "ঘ",
          "question": "",
          "explanation": "উৎপাদনশীলতা বাড়ানোর জন্য সর্বনিম্ন সম্পদ ব্যবহার করে সর্বাধিক পরিমাণ উৎপাদনের চেষ্টা করা হয়। এর মাধ্যমে প্রতিষ্ঠানের উৎপাদন দক্ষতা যাচাই করা যায়। ২০২০ সালে রূপসা লিমিটেড-এর মোট উৎপাদিত পণ্যের মূল্য = (২,০০,০০০ একক × \\times × ১০০ টাকা) = ১৮,০০,০০,০০০ টাকা মোট কাঁচামালের মূল্য = ৬,০০,০০,০০০ টাকা মোট বেতন ও মজুরি বাবদ ব্যয় = ২,০০,০০,০০০ টাকা মোট যন্ত্রপাতি বাবদ ব্যয় = ১,০০,০০,০০০ টাকা মোট অন্যান্য ব্যয় = ৫০,০০,০০০ টাকা ∴ \\therefore ∴ মোট উৎপাদনশীলতা = মোট উৎপাদনের মূল্য মোট উপকরণের মূল্য \\frac{\\text{মোট উৎপাদনের মূল্য}}{\\text{মোট উপকরণের মূল্য}} মোট   উপকরণের   মূল্য মোট   উৎপাদনের   মূল্য ​ = ১৮ , ০০ , ০০ , ০০০ ৬ , ০০ , ০০ , ০০০ + ২ , ০০ , ০০ , ০০০ + ১ , ০০ , ০০ , ০০০ + ৫০ , ০০ , ০০০ = \\frac{১৮,০০,০০,০০০}{৬,০০,০০,০০০ + ২,০০,০০,০০০ + ১,০০,০০,০০০ + ৫০,০০,০০০} = ৬ , ০০ , ০০ , ০০০ + ২ , ০০ , ০০ , ০০০ + ১ , ০০ , ০০ , ০০০ + ৫০ , ০০ , ০০০ ১৮ , ০০ , ০০ , ০০০ ​ = ১৮ , ০০ , ০০ , ০০০ ৯ , ৫০ , ০০ , ০০০ = ১ . ৮৯ = \\frac{১৮,০০,০০,০০০}{৯,৫০,০০,০০০} = ১.৮৯ = ৯ , ৫০ , ০০ , ০০০ ১৮ , ০০ , ০০ , ০০০ ​ = ১ . ৮৯ ২০১৮ ও ২০২০ সালে রূপসা লিমিটেডের মোট উৎপাদনশীলতা যথাক্রমে ১.৬৮ ও ১.৬৮। ২০২১ সালে তা বেড়ে দাঁড়ায় ২.১৭। অর্থাৎ, প্রতিষ্ঠানের উৎপাদনশীলতা ধারাবাহিকভাবে বাড়ছে। এক্ষেত্রে বলা যায়, রূপসা লিমিটেডের আর্থিক অবস্থা তুলনামূলক উন্নত। প্রতিষ্ঠানটি উৎপাদনের উপকরণসমূহের সঠিক ব্যবহার করতে পারছে। তাদের উচিত ভবিষ্যতে উন্নতির এ ধারা ধরে রাখতে প্রয়োজনীয় পদক্ষেপ নেওয়া।"
        }
      ]
    },
    {
      "number": "3",
      "uddipok": "মিস মনিষা নিজ গ্রামের দরিদ্র, নিরক্ষর, স্বল্পশিক্ষিত বেকার নারীদের নিয়ে 'বুনন' নামে একটি কারখানা গড়ে তোলেন। সেখানে নারীরা কঠোর পরিশ্রম করে হাতের তৈরি নকশিকাঁথা, খেলনাসামগ্রী ও থ্রি পিস ইত্যাদি তৈরি করে বাজারে বিক্রি করে। ফলে গ্রামের পিছিয়ে পড়া নারীদের কর্মসংস্থানের সুযোগ সৃষ্টি করে তাদের জীবিকা নির্বাহে ও জীবনযাত্রার মান উন্নয়নে মিস মনিষার প্রতিষ্ঠিত 'বুনন' প্রতিষ্ঠানটি গুরুত্বপূর্ণ ভূমিকা রাখছে।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "কোনো উৎপাদন প্রক্রিয়াকে বিভিন্ন স্তরে ভাগ করে শ্রমিকের সামর্থ্য 'ও যোগ্যতা অনুযায়ী প্রতিটি অংশের কাজ আলাদা আলাদা ব্যক্তি বা দলের ওপর ন্যস্ত করাই হলো শ্রম বিভাগ।"
        },
        {
          "label": "খ",
          "question": "'শ্রম বিভাগ যোগ্যতা অনুসারে কাজ বণ্টন করে\"- ব্যাখ্যা করো।",
          "explanation": "সামগ্রিক উৎপাদন প্রক্রিয়ার বিভিন্ন স্তরে শ্রমিকদের যোগ্যতা ও সামর্থ্য অনুসারে কাজ বণ্টন করে দেওয়ার নামই হলো শ্রম বিভাগ। একেক জন শ্রমিক একেক কাজে দক্ষ হয়ে থাকে। যে শ্রমিক যে কাজে দক্ষ, তাকে সেই কাজ দিলে কাজে গতিশীলতা আসে ও উৎপাদনশীলতা বাড়ে। শ্রম বিভাগে এ কাজটি সুষ্ঠুভাবে সম্পন্ন করা হয়। তাই বলা যায়, শ্রম বিভাগ যোগ্যতা অনুসারে কাজ বণ্টন করে।"
        },
        {
          "label": "গ",
          "question": "",
          "explanation": "উদ্দীপকের মিস মনিষার প্রতিষ্ঠানটি উৎপাদনের শিল্প খাতের অন্তর্ভুক্ত। শিল্প খাতে প্রাকৃতিক সম্পদকে মানুষের ব্যবহার উপযোগী পণ্যে রূপান্তর করা হয়। এক্ষেত্রে প্রাকৃতিক সম্পদের রূপগত উপযোগ সৃষ্টি হয়। ফলে প্রকৃতি প্রদত্ত সম্পদের সদ্ব্যবহার হয়। উদ্দীপকে মিস মনিকা নিজ গ্রামের দরিদ্র, নিরক্ষর ও স্বল্পশিক্ষিত নারীদের নিয়ে 'বুনন' নামে একটি কারখানা গড়ে তোলেন। সেখানে নারীরা কঠোর পরিশ্রম করে হাতের তৈরি নকশিকাঁথা, খেলনাসামগ্রী ও থ্রি-পিস ইত্যাদি তৈরি করে। তৈরিকৃত এসব জিনিস মিস মনিষা পরবর্তীতে বাজারে বিক্রয় করে। এক্ষেত্রে মিস মনিযার তার কারখানায় প্রকৃতি প্রদত্ত কাঁচামাল থেকে বিভিন্ন ধরনের সামগ্রী উৎপাদন করেন। এতে প্রকৃতি প্রদত্ত এসব উপকরণের রূপগত উপযোগ তৈরি হয়। ফলে তার প্রতিষ্ঠানে উৎপাদিত পণ্য মানুষের ব্যবহার উপযোগী হয়। এসব বৈশিষ্ট্যের সাথে উৎপাদনের শিল্প খাতের মিল রয়েছে। সুতরাং, মিস মনিষার প্রতিষ্ঠানটি উৎপাদনের শিল্প খাতের অন্তর্ভুক্ত।"
        },
        {
          "label": "ঘ",
          "question": "",
          "explanation": "মিস মনিষার প্রতিষ্ঠিত 'বুনন' এ উৎপাদনের শ্রম উপকরণটির ব্যবহার দারিদ্র্য বিমোচনে গুরুত্বপূর্ণ ভূমিকা রাখছে বলে আমি মনে করি। শিল্পপ্রতিষ্ঠান পরিচালনার জন্য শ্রমশক্তির প্রয়োজন হয়। এ শ্রমশক্তি দেওয়ার মাধ্যমে অনেকের কর্মসংস্থান ও আয়ের উৎস তৈরি হয়। শিল্পকারখানা এভাবে শ্রমশক্তি ব্যবহারের মাধ্যমে বেকারত্ব হ্রাস ও দারিদ্র্য বিমোচনে ভূমিকা রাখে। উদ্দীপকের মিস মনিষা 'বুনন' নামে একটি কারখানা স্থাপন করেন। তার প্রতিষ্ঠানটি শিল্প খাতের অন্তর্গত। সেখানে তিনি গ্রামের দরিদ্র, নিরক্ষর ও স্বল্পশিক্ষিত বেকার নারীদের নিয়োগ দেন। এতে তার গ্রামের পিছিয়ে পড়া নারীদের কর্মসংস্থানের সুযোগ সৃষ্টি হয়। ফলে তাদের জীবিকা নির্বাহরে ব্যবস্থা ও জীবনযাত্রার মান উন্নয়ন হয়। মিস মনিষার প্রতিষ্ঠানে গ্রামীণ অনেক নারী শ্রমশক্তিতে নিয়োজিত আছে। তার প্রতিষ্ঠানের এসব নারীর কর্মসংস্থানের ব্যবস্থা হয়েছে। এতে তাদের বেকারত্ব দূর হয়েছে। এছাড়া শ্রম দেওয়ার মাধ্যমে তারা অর্থ উপার্জন করতে পারছে। এ কারণে তাদের আর্থিক সক্ষমতাও বাড়ছে। আবার তারা উপার্জিত অর্থ দিয়ে ভোগের বেশি ব্যয় করতে পারছে, যা তাদের জীবনযাত্রার মান উন্নয়ন করছে। এভাবে শ্রম দেওয়ার মাধ্যমে তাদের আর্থিক অবস্থার পরিবর্তন হয়েছে। তাই বলা যায়, দারিদ্র্য বিমোচনে মিস মনিষার 'বুনন' এ শ্রম উপকরণটির ভূমিকা অনেক।'"
        }
      ]
    },
    {
      "number": "4",
      "uddipok": "জনাব আসলাম দিনাজপুর জেলার ১০ বিঘা জমিতে উন্নত প্রজাতির ড্রাগন ফলের চাষ শুরু করেন। তার উৎপাদিত ড্রাগন ফল সুস্বাদু হওয়ায় সারা দেশে ক্রেতাদের কাছে চাহিদা ব্যাপক। বর্ধিত চাহিদার কথা মাথায় রেখে তিনি ব্যাংক থেকে দশ লক্ষ টাকা ঋণ নিয়ে উন্নত বীজ সংগ্রহ করে ও আধুনিক প্রযুক্তি ব্যবহার করে আরও ব্যাপকভাবে ড্রাগন উৎপাদন শুরু করেন। বর্তমানে তিনি ড্রাগন ফল বিক্রি করে আর্থিকভাবে লাভবান হচ্ছেন। তার দেখাদেখি অনেকেই ড্রাগন চাষে উৎসাহিত হচ্ছে।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "নির্দিষ্ট উদ্দেশ্য অর্জনের লক্ষ্যে উৎপাদনের উপাদানগুলোকে একত্রিত করে এদের মধ্যে সমন্বয়সাধন করে কোনো প্রতিষ্ঠান গঠন, পরিচালনা ও নিয়ন্ত্রণের কাজকে সংগঠন বলে।"
        },
        {
          "label": "খ",
          "question": "",
          "explanation": "কোনো ব্যক্তি শারীরিক শক্তি ব্যয় করে কোনো কাজ করলে তাকে শারীরিক শ্রম বলে। শারীরিক শ্রম দেওয়ার জন্য বিশেষ দক্ষতা ও উচ্চ শিক্ষার প্রয়োজন হয় না। শ্রম বাজারে শারীরিক শ্রমের সরবরাহ বেশি থাকায় তাদের মজুরি কম নির্ধারিত হয়। এছাড়া আধুনিক প্রযুক্তির কারণে ক্ষেত্রেই শারীরিক শ্রমের চাহিদা কমে যাচ্ছে। এসব কারণে শারীরিক শ্রমের আর্থিক মূল্যায়ন কম হয়।"
        },
        {
          "label": "গ",
          "question": "",
          "explanation": "উদ্দীপকে জনাব আসলাম প্রাথমিকভাবে উৎপাদনের ভূমি উপকরণটি ব্যবহার করেছেন। প্রকৃতি থেকে পাওয়া সব সম্পদই ভূমি। মাটি, মাটির উর্বরতা, বৃষ্টিপাত, আবহাওয়া, জলবায়ু, নদ-নদী প্রভৃতি ভূমির অন্তর্ভুক্ত। ভূমির ওপর ভিত্তি করে একেক অঞ্চলে একেক ধরনের পণ্য উৎপাদনকারী প্রতিষ্ঠান গড়ে ওঠে। উদ্দীপকের জনাব আসলাম দিনাজপুর জেলায় ১০ বিঘা জমিতে উন্নত প্রজাতির ড্রাগন ফলের চাষ শুরু করেন। তার উৎপাদিত ড্রাগন ফল সু-স্বাদ হওয়ায় সারা দেশে ক্রেতাদের কাছে চাহিদা ব্যাপক। এক্ষেত্রে জনাব আসলামের ড্রাগন ফল চাষের জন্য অনুকূল আবহাওয়া প্রয়োজন। দিনাজপুরের মাটি ও আবহাওয়া ড্রাগন ফল চাষে উপযোগী হওয়ায় তিনি এ জায়গাকে বেছে নিয়েছেন। মাটি, আবহাওয়া ও উপাদানগুলো প্রকৃতি প্রদত্ত হওয়ায় তিনি চাইলেই এগুলো অন্য জায়গায় নিয়ে যেতে পারবেন না। এসব বৈশিষ্ট্যের সাথে ভূমির মিল রয়েছে। সুতরাং, জনাব আসলাম প্রাথমিকভাবে উৎপাদনের ভূমি উপকরণটি ব্যবহার করেছেন।"
        },
        {
          "label": "ঘ",
          "question": "",
          "explanation": "ব্যাপকভাবে ড্রাগন ফল উৎপাদনে জনাব আসলাম উৎপাদনের মূলধন উপকরণটি ব্যবহার করেছেন, যা যুগোপযোগী বলে আমি মনে করি। আয় উপার্জনে ব্যবহৃত সম্পদের অংশই হলো মূলধন। মূলধনকে কাজে লাগিয়ে ব্যবসায় গঠন, পরিচালনা ও সম্প্রসারণ করা হয়। অধিক মূলধন বিনিয়োগ উৎপাদন ক্ষমতা বাড়াতে সহায়তা করে। উদ্দীপকে জনাব আসলাম দিনাজপুরে ড্রাগন ফল চাষ শুরু করেন। তার উৎপাদিত ড্রাগন ফল সুস্বাদু হওয়ায় এর চাহিদা অনেক। বর্ধিত চাহিদার কথা বিবেচনা করে তিনি ব্যাংক থেকে দশ লক্ষ টাকা ঋণ নেন। ঋণকৃত অর্থ দিয়ে তিনি উন্নত বীজ সংগ্রহ করে ও আধুনিক প্রযুক্তি ব্যবহার করে ব্যাপকভাবে ড্রাগন ফল উৎপাদন শুরু করেন। বর্তমানে তিনি ড্রাগন ফল বিক্রি করে আর্থিকভাবে লাভবান হচ্ছেন। এতে তার দেখাদেখি অনেকেই ড্রাগন ফল চাষে উৎসাহিত হচ্ছে। জনাব আসলাম ঋণ গ্রহণের মাধ্যমে উৎপাদনের মূলধন উপকরণের যোগান দিয়েছেন। এ মূলধন ছাড়া তার পক্ষে ড্রাগন ফল চাষ সম্প্রসারণ সম্ভব হতো না। এছাড়া এ মূলধনের মাধ্যমে তিনি চাষের ক্ষেত্রে উন্নত বীজ ও আধুনিক প্রযুক্তির ব্যবহার করতে পারছেন। এজন্য তার ড্রাগন ফল উৎপাদনের পরিরমাণও বৃদ্ধি পায়। ফলে তিনি উৎপাদিত এসব ড্রাগন ফল বিক্রি করে আর্থিকভাবে লাভবান হচ্ছেন। এভাবে মূলধন উপকরণটি জনাব আসলামকে তার ব্যবসায় সম্প্রসারণ আর্থিকভাবে স্বাবলম্বী হতে সহায়তা করেছে। তাই বলা যায়, ব্যাপকভাবে ড্রাগন ফল উৎপাদনে জনাব আসলামের উৎপাদনের মূলধন উপকরণটির ব্যবহার যুগোপযোগী হয়েছে।"
        }
      ]
    },
    {
      "number": "5",
      "uddipok": "\"মনিকা ডল হাউস\" একটি খেলনা উৎপাদন ও বিপণনকারী প্রতিষ্ঠান। বিভিন্ন দিবস উপলক্ষ্যে প্রতিষ্ঠানটি ক্রেতাদের রুচি ও চাহিদা অনুযায়ী খেলনা তৈরি করে। খেলনাগুলোর মানের পরিবর্তন না করে শুধু বাহ্যিক সৌন্দর্য্যকে আকর্ষণীয় করে খেলনা উৎপাদন ও বিপণন করে। প্রথমদিকে বিক্রয় বেশি হলেও আস্তে আস্তে বিক্রয় কমে যায়। ফলে প্রতিষ্ঠানটি দীর্ঘমেয়াদি সফলতা অর্জন করার লক্ষ্যে উন্নত ও নতুন কলাকৌশল এবং কম্পিউটারভিত্তিক প্রযুক্তি ব্যবহার করে নতুন ডিজাইনে খেলনা উৎপাদন ও বিপণন শুরু করে।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের উৎপাদন সামর্থ্য বলতে বাজারের চাহিদা মোকাবিলা করার আর্থিক ও কারিগরি সামর্থ্যকে বোঝায়।"
        },
        {
          "label": "খ",
          "question": "",
          "explanation": "প্যাকেজিং ডিজাইনে শুধু পণ্যের বাইরের আবরণ আকর্ষণীয় করে পণ্যের প্রতি ক্রেতাকে আকৃষ্ট করা হয়। প্যাকেজিং ডিজাইনে ক্রেতার দৃষ্টি আকর্ষণের জন্য নতুনভাবে পণ্যের মোড়ক সাজানো হয়। ফলে নতুন মোড়কের এ পণ্য বাজারে এলে তা সহজেই ক্রেতাদের আকৃষ্ট করে। ক্রেতারা উৎসাহের সাথে পণ্য কেনে। এভাবে প্যাকেজিং ডিজাইন ক্রেতাকে পণ্য ক্রয়ে আকৃষ্ট করে।"
        },
        {
          "label": "গ",
          "question": "",
          "explanation": "শুরুতে 'মনিকা ডল হাউস' পণ্যের নান্দনিক ডিজাইন করেছে। নান্দনিক বা রুচিসম্মত ডিজাইনে পণ্যের মানকে গুরুত্ব দেওয়া হয় না। পণ্যের বাহ্যিক সৌন্দর্যের ওপর বেশি গুরুত্ব দেওয়া হয়। নান্দনিক ডিজাইনের মূল উদ্দেশ্য হলো পণ্যকে ক্রেতার কাছে আকর্ষণীয় করে উপস্থাপন করা। 'মনিকা ডল হাউস' খেলনা উৎপাদনকারী একটি প্রতিষ্ঠান। প্রতিষ্ঠানটি বিভিন্ন দিবস অনুসারে ক্রেতার রুচি ও চাহিদা অনুযায়ী খেলনা তৈরি করে। এটি খেলনাগুলোর মান পরিবর্তন না করে শুধু বাহ্যিক সৌন্দর্যকে আকর্ষণীয় করে খেলনা উৎপাদন করে। তাই খেলনাগুলো ক্রেতাদের কাছে আকর্ষণীয় হয়ে ওঠে। এর ফলে প্রাথমিকভাবে পণ্যের বিক্রি বৃদ্ধি পায়। তবে পণ্যের মান উন্নত না হওয়ায় বিক্রি কমে যায়। একইভাবে নান্দনিক ডিজাইনের ক্ষেত্রে পণ্যের মান বিবেচনা না করে শুধুমাত্র বাহ্যিক বৈশিষ্ট পরিবর্তন করা হয়। এতে ক্রেতার দৃষ্টিতে আকর্ষণীয়ভাবে পণ্য উপস্থাপন করা হয়। প্রতিষ্ঠানটির ডিজাইন বৈশিষ্ট্য নান্দনিক ডিজাইনের সাথে সাদৃশ্যপূর্ণ। তাই বলা যায় যে, শুরুতে 'মনিকা ডল হাউস' নান্দনিক ডিজাইন করেছে।"
        },
        {
          "label": "ঘ",
          "question": "",
          "explanation": "'মনিকা ডল হাউস' পরবর্তীতে উৎপাদন ডিজাইন করেছে, যা দীর্ঘমেয়াদি সফলতা অর্জনের জন্য সহায়ক। উৎপাদন ডিজাইনে নতুন প্রযুক্তি ও উন্নত কৌশল ব্যবহার করে পণ্য উৎপাদন করা হয়। ফলে ব্যয় ও অপচয় কমে। এতে প্রতিষ্ঠানের উৎপাদন ও উৎপাদনশীলতা বাড়ার সম্ভাবনা থাকে। 'মনিকা ডল হাউস' আগে নান্দনিক ডিজাইন অনুসরণ করত। এক্ষেত্রে একটা সময় পর্যন্ত বিক্রয় বেশি হলেও আস্তে আস্তে বিক্রয় কমে যায়। তাই প্রতিষ্ঠানটি সফলতা অর্জনের লক্ষ্যে নতুন কলাকৌশল এবং কম্পিউটারভিত্তিক প্রযুক্তি ব্যবহার করে নতুন খেলনা উৎপাদন ও বিপণন শুরু করে। উৎপাদন ডিজাইনে পণ্যের মান সরাসরি উন্নত হয়। নতুন নতুন সুবিধাও যুক্ত করা যায়। উৎপাদন ডিজাইন প্রযুক্তিনির্ভর হওয়ায় এটি উৎপাদনের খরচ ও সময় বাঁচায়। ফলে আরও মানসম্মত পণ্য উৎপাদন করা যায়। আর মানসম্মত পণ্য উৎপাদনের ফলে বিক্রির পরিমাণ বাড়ার সম্ভাবনাও বাড়ে। তাই সব দিক বিবেচনায় উৎপাদন ডিজাইন দীর্ঘমেয়াদি সফলতা অর্জনের জন্য সহায়ক।"
        }
      ]
    },
    {
      "number": "6",
      "uddipok": "জনাব সৈকত একটি বৈদ্যুতিক পাখা তৈরি কারখানার মান ব্যবস্থাপক। মান ব্যবস্থাপনায় তিনি সবসময় ভোক্তার সন্তুষ্টির জন্য পণ্য পরিদর্শন, পরীক্ষণ সংক্রান্ত খরচ প্রভৃতির ওপর বেশি জোর দেন। এছাড়া তিনি মান নিয়ন্ত্রণের প্রতিটি ক্ষেত্রে অত্যন্ত গুরুত্ব সহকারে পর্যবেক্ষণ করেন। এতে মানসম্মত পণ্য উৎপাদনে প্রতিষ্ঠানটি সফল হয়েছে।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "যে লিখিত চুক্তির মাধ্যমে উৎপাদক বা বিক্রেতা বিক্রয়কৃত পণ্যের নির্দিষ্ট সময়ের মধ্যে কোনো ত্রুটি হলে তা মেরামতের নিশ্চয়তা দেয় তাকে ওয়ারেন্টি বলে।"
        },
        {
          "label": "খ",
          "question": "",
          "explanation": "মান ব্যবস্থাপনা হলো মানের নিশ্চয়তা বিধান, মান উন্নয়নে ধারাবাহিকতা বজায় রাখার পাশাপাশি পণ্যের মানের সাথে প্রক্রিয়ার উন্নয়ন করা। মান ব্যবস্থাপনা সর্বোৎকৃষ্ট মানের পণ্য ও সেবার নিশ্চয়তা দেয়। আবার, এটি অপচয় ও ব্যয় কমিয়ে কম মূল্যে পণ্য সরবরাহে সহায়তা করে। এছাড়াও ত্রুটিপূর্ণ পণ্য উৎপাদনজনিত সমস্যার সমাধান করে। এতে ভোক্তাদের প্রত্যাশা পূরণ হয় এবং তারা সন্তুষ্ট হয়। তাই বলা হয়, মান ব্যবস্থাপনার মূল লক্ষ্য ক্রেতার সন্তুষ্টি বিধান করা।"
        },
        {
          "label": "গ",
          "question": "",
          "explanation": "জনাব সৈকত যেসব খরচের ওপর জোর দেন তা নিম্নমানের পণ্য উৎপাদনজনিত মূল্যায়ন খরচ। পণ্য নিম্নমানের হওয়ার কারণ নির্ণয় এবং ত্রুটি ঠিক করার জন্য মূল্যায়ন ব্যয় করা হয়। এজন্য পরিদর্শন ব্যয়, পরীক্ষণ ব্যয় প্রভৃতি করতে হয়। ধারাবাহিক মান উন্নয়নের জন্য মূল্যায়ন ব্যয় নির্বাহ করে মানসম্পন্ন ও আধুনিক পণ্য উৎপাদন করা যায়। উদ্দীপকে জনাব সৈকত বৈদ্যুতিক পাখা তৈরির একটি কারখানার একজন মান ব্যবস্থাপক। তিনি তৈরিকৃত পাখার মান কেমন হয়েছে বা খারাপ হলেও কতটুক খারাপ তা জানতে পণ্য পরিদর্শনের ব্যবস্থা নেন। এছাড়া পাখার মান খারাপ হলে সেগুলোর কারণ জানতে তিনি তা পরীক্ষা করেন। এ পরিদর্শন ও পরীক্ষণ কাজে তাকে অর্থ ব্যয় করতে হয়। আর বৈশিষ্ট্য অনুযায়ী এসব ব্যয় মূল্যায়ন খরচ বা ব্যয়ের অন্তর্ভুক্ত। সুতরাং, জনাব সৈকত কারখানাটিতে মূল্যায়ন খরচ নির্বাহ করার দিকে জোর দেন।"
        },
        {
          "label": "ঘ",
          "question": "",
          "explanation": "\"মান নিয়ন্ত্রণ কাজ যথাযথ অনুসরণই উদ্দীপকের প্রতিষ্ঠানের সফলতার মূল কারণ\" উক্তিটির সাথে আমি একমত। মান নিয়ন্ত্রণ হলো পূর্বনির্ধারিত মান অনুযায়ী পণ্য উৎপাদন করা হচ্ছে কি না তা যাচাই করা। সেই সাথে কোনো ত্রুটি-বিচ্যুতি দেখা দিলে তা সংশোধন করা। মান নিয়ন্ত্রণের উদ্দেশ্য হলো পণ্যমান নিশ্চিত করা। এ কাজ একজন মান ব্যবস্থাপক করে থাকেন। উদ্দীপকে জনাব সৈকত একটি কারখানার মান ব্যবস্থাপক। তিনি কারখানাটিতে মূল্যায়ন খরচ নির্বাহের দিকে জোর দেন। এছাড়া তিনি এটির মান নিয়ন্ত্রণের প্রতিটি কাজ গুরুত্বসহকারে পর্যবেক্ষণ করেন। এ কারণে প্রতিষ্ঠানটি মানসম্মত পণ্য উৎপাদনে সফল হয়েছে। জনাব সৈকত উক্ত প্রতিষ্ঠানের পণ্যের মান নিশ্চিত করার জন্য করার জন্য ঠিকভাবে মান নিয়ন্ত্রণের পদক্ষেপ নিয়েছেন। এ পদক্ষেপ হিসেবে তিনি একটি নির্দিষ্ট মান ঠিক করে তা নিয়ে কাজ করেছেন। এক্ষেত্রে তিনি নির্দিষ্ট সময় পরপর পূর্বনির্ধারিত মান অর্জিত মানের সাথে তুলনা করেছেন। তুলনা করে বিচ্যুতি পেলে তিনি তৎক্ষণাৎ তা সংশোধনের যথাযথ ব্যবস্থা নিয়েছেন। এতে প্রতিষ্ঠানটি নির্দিষ্ট সময়ে নির্ধারিত মান অনুযায়ী পণ্য উৎপাদন করতে পেরেছে। তাই বলা যায়, মান নিয়ন্ত্রণ কাজ যথাযথভাবে অনুসরণের মাধ্যমেই উক্ত প্রতিষ্ঠানটি সফল হয়েছে।"
        }
      ]
    },
    {
      "number": "7",
      "uddipok": "জনাব আকাশ চট্টগ্রামের হালিশহর এলাকায় \"আধুনিক ফার্নিচার\" নামে একটি শো-রুম প্রতিষ্ঠা করেন। তিনি ফার্নিচার তৈরিতে মানসম্মত কাঠ ও অন্যান্য উপকরণ ব্যবহার করেন। পাশাপাশি অভিজ্ঞ ও দক্ষ কারিগর দ্বারা অল্প খরচে ফার্নিচার সামগ্রী তৈরি করেন। মানসম্মত হওয়ায় তার ফার্নিচার বেশ জনপ্রিয়তা অর্জনে সক্ষম হয়। সম্প্রতি তিনি ক্রেতাদের পছন্দ ও চাহিদা অনুযায়ী যুগের সাথে তাল মিলিয়ে নান্দনিক কারুকার্য সম্বলিত ফার্নিচার তৈরির ব্যবস্থা করেন। এতে তার প্রতিষ্ঠানের বিক্রয় আরও ব্যাপক আকারে বৃদ্ধি পায়।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "যেসব পণ্যের মাধ্যমে মূল উৎপাদন কাজ পরিচালনা করা হয়, সেসব পণ্যকে মূলধন জাতীয় পণ্য বলে।"
        },
        {
          "label": "খ",
          "question": "",
          "explanation": "উৎপাদন বা পুনঃপ্রক্রিয়াকরণের জন্য যেসব পণ্য ব্যবহার করা হয়, তাকে শিল্প পণ্য বলে। উৎপাদন কাজ সঠিকভাবে করার জন্য বিভিন্ন কারখানায় শিল্পপণ্য ব্যবহার করা হয়। যন্ত্রপাতি, কাঁচামাল ও অন্যান্য উপকরণ ছাড়া শিল্পায়ন সম্ভব না। অর্থাৎ, দেশে শিল্পপ্রতিষ্ঠান স্থাপনের জন্য বিভিন্ন ধরনের শিল্প পণ্যের দরকার হয়। তাই শিল্পায়নে শিল্প পণ্যের ভূমিকা অপরিসীম।"
        },
        {
          "label": "গ",
          "question": "",
          "explanation": "জনাব আকাশের প্রতিষ্ঠানটি ভোগ্য পণ্যের অন্তর্গত শপিং পণ্য উৎপাদনে নিয়োজিত। শপিং পণ্য ক্রেতারা পূর্বপরিকল্পনা অনুযায়ী অনেক সময় নিয়ে বিভিন্ন দোকান ঘুরে বিভিন্ন বৈশিষ্ট্য তুলনা করে কেনেন। এ জাতীয় পণ্য সাধারণত ঘন ঘন কিনতে হয় না। উৎসব বা বিশেষ আয়োজন উপলক্ষ্যে এ জাতীয় পণ্য কেনা হয়। জনাব আকাশ চট্টগ্রামের হালিশহর এলাকায় একটি ফার্নিচার শোরুম প্রতিষ্ঠান করেন। তিনি মানসম্মত কাঠ ও উপকরণ দিয়ে ফার্নিচার তৈরি করেন। ফার্নিচার কেনার পূর্বে ক্রেতারা পরিকল্পনা করেন। আবার ক্রেতারা বিভিন্ন দোকান ঘুরে, ফার্নিচার যাচাই করে তারপর কেনেন। এছাড়াও ক্রেতারা সাধারণত ঘন ঘন আসবাবপত্র ক্রয় করেন না। এসব বৈশিষ্ট্য ভোগ্যপণ্যের অন্তর্গত শপিং পণ্যের সাথে সাদৃশ্যপূর্ণ। তাই বলা যায়, প্রতিষ্ঠানটি শপিং পণ্য উৎপাদনে নিয়োজিত।"
        },
        {
          "label": "ঘ",
          "question": "",
          "explanation": "'আধুনিক ফার্নিচার' এর বিক্রয় বৃদ্ধিতে নান্দনিক পণ্য ডিজাইনের গুরুত্বপূর্ণ ভূমিকা রয়েছে বলে আমি মনে করি। নান্দনিক বা রুচিসম্মত ডিজাইনে পণ্যের বাহ্যিক আকার-আকৃতি, রং, গুণাগুণ প্রভৃতিতে গুরুত্ব দেওয়া হয়। এ ডিজাইনে পণ্যের কার্যকারিতা বা মানের কোনো পরিবর্তন আনা হয় না। এ ডিজাইন সাধারণত ক্রেতাকে আকৃষ্ট করে। জনাব আকাশ একজন ফার্নিচার ব্যবসায়ী। তিনি একটি শোরুম প্রতিষ্ঠা করেন। তিনি ফার্নিচার তৈরিতে উন্নত কাঁচামাল ও উপকরণ ব্যবহার করেন। এছাড়াও তিনি ক্রেতাদের পছন্দ অনুসারে নান্দনিক কারুকার্য সম্বলিত ফার্নিচার তৈরি করেন। এতে তার বিক্রয় ব্যাপক বৃদ্ধি পায়। জনাব আকাশ তার পণ্যের ডিজাইনে নানান পরিবর্তন আনেন। যুগের সাথে তাল মিলিয়ে ও ক্রেতাদের রুচির ওপর ভিত্তি করে তিনি তার ফার্নিচারের ডিজাইন করেন। এতে পণ্যের বাহ্যিক আকর্ষণ বৃদ্ধি পায়। ক্রেতারা পণ্যের বাহ্যিক সৌন্দর্য দেখে আকৃষ্ট হয়। মানসম্পন্ন পণ্যের জন্য ক্রেতাদের মধ্যে তার সুনাম ছড়িয়ে পড়ে। এতে তার বিক্রি বেড়ে যায়। সুতরাং বলা যায় যে, 'আধুনিক ফার্নিচার'-এর বিক্রয় বৃদ্ধিতে নান্দনিক পণ্য ডিজাইনের গুরুত্বপূর্ণ ভূমিকা রয়েছে।"
        }
      ]
    },
    {
      "number": "8",
      "uddipok": "সোনালী ইলেকট্রনিকস লিমিটেড LED টিভি উৎপাদন ও বাজারজাতকারী প্রতিষ্ঠান। এটি ক্রেতাদের ৫ বছরের গ্যারান্টি দিয়ে থাকে। গত বছর প্রতিষ্ঠানটির ৩০% টিভি নষ্ট হওয়াতে ফেরত আসে। গ্যারান্টি অনুযায়ী টিভি দিতে না পারায় ক্রেতারা প্রতিষ্ঠানের বিরুদ্ধে মামলা করে। ফলে মামলা পরিচালনার জন্য প্রতিষ্ঠানটি প্রচুর লোকসানের সম্মুখীন হয়। ভবিষ্যতে কাঁচামাল ও প্রযুক্তি উন্নয়নের মাধ্যমে উৎপাদিত টেলিভিশনের ত্রুটি চিহ্নিতকরণ, সংশোধনমূলক ব্যবস্থা ও পণ্যের পুনঃডিজাইন করার মাধ্যমে পুনরায় উৎপাদন শুরু করে বর্তমান অবস্থা থেকে মুক্তি পেতে চায়।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "১৯৯৬ সালে ISO পরিবেশগত ব্যবস্থাপনা পদ্ধতিতে এক সেট নতুন মানদণ্ড প্রবর্তন করে, যা ISO-14000 নামে পরিচিত।"
        },
        {
          "label": "খ",
          "question": "",
          "explanation": "মান ব্যবস্থাপনা হলো মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করা। মান ব্যবস্থাপনা একটি দলগত কাজ। এককভাবে সার্বিক মান অর্জন করা সম্ভব নয়। দলগত সমঝোতা এবং ঐক্য হলো মান ব্যবস্থাপনার একটি গুরুত্বপূর্ণ উপাদান। সমস্যা সমাধানে দলীয় অংশগ্রহণ নিশ্চিত করা গেলে মান নিশ্চিত করা সহজ হয় এবং একইসাথে কর্মীদের মধ্যে সহযোগিতা ও পারস্পরিক সম্পর্ক বাড়ে। তাই মান ব্যবস্থাপনাকে একটি দলীয় মতবাদ বলা হয়।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানের ব্যয়টি নিম্নমানের পণ্য উৎপাদনজনিত বাহ্যিক ব্যর্থতার ব্যয়ের অন্তর্ভুক্ত। পণ্য বা সেবা বিক্রির পর বাহ্যিক ব্যর্থতার ব্যয় হয়ে থাকে। এক্ষেত্রে পণ্য বা সেবা ভোগের সময় কোনো ত্রুটি বা ক্ষতি হলে এ ব্যয় করতে হয়। যেমন: ওয়ারেন্টি ব্যয়, মামলা পরিচালনা ব্যয়। এটি প্রতিষ্ঠানের খরচ বাড়ানোর পাশাপাশি সুনামও নষ্ট করে। উদ্দীপকে সোনালী ইলেকট্রনিকস লিমিটেড LED টিভি উৎপাদন ও বাজারজাতকারী একটি প্রতিষ্ঠান। প্রতিষ্ঠানটি এর ক্রেতাদের ৫ বছরের গ্যারান্টি দিয়ে থাকে। গত বছর ৩০% টিভি ফেরত আসলেও এটি গ্যারান্টি অনুযায়ী টিভি দিতে ব্যর্থ হয়। এতে ক্রেতারা উক্ত প্রতিষ্ঠানের বিরুদ্ধে মামলা করেন। ফলে প্রতিষ্ঠানটিকে মামলা চালিয়ে যেতে আর্থিক ক্ষতির সম্মুখীন হতে হয়। এক্ষেত্রে পণ্য বিক্রি করার পর প্রতিষ্ঠানটির এই অর্থ ব্যয় হয়েছে। অর্থাৎ, পণ্য ভোগকালীন সময়ে ক্রেতার স্বার্থ নষ্ট হওয়ায় প্রতিষ্ঠানটিকে উক্ত ব্যয়ের সম্মুখীন হতে হয়েছে। আর মামলা হওয়ায় প্রতিষ্ঠানটির সুনাম নষ্ট হয়েছে। এগুলো বাহ্যিক ব্যর্থতার কারণে হয়েছে। তাই বলা যায়, উদ্দীপকের প্রতিষ্ঠানের সংঘটিত ব্যয় বাহ্যিক ব্যর্থতার ব্যয়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "বর্তমান অবস্থা থেকে মুক্তি পাওয়ার লক্ষ্যে \"সোনালী ইলেকট্রনিকস\" নিবারণমূলক বা প্রতিরোধমূলক ব্যয়ের মাধ্যমে উৎপাদন শুরু করে বলে আমি মনে করি। পণ্যের নিম্নমান হওয়া প্রতিরোধে প্রতিরোধমূলক ব্যয় নির্বাহ করা হয়। এজন্য কর্মীদের প্রশিক্ষণ দিতে হয়। আবার ত্রুটি চিহ্নিত করে পুনঃডিজাইন করতে হয়। এ ব্যয় প্রতিষ্ঠানের জন্য মঙ্গলজনক। কারণ এটি ভবিষ্যতে ক্ষতির হাত থেকে প্রতিষ্ঠানকে রক্ষা করে। উদ্দীপকে পণ্য ওয়ারেন্টির জন্য ফেরত আসা টিভি ক্রেতাদের সরবরাহ করতে ব্যর্থ হওয়া সোনালী ইলেকট্রনিকস প্রতিষ্ঠানটির নামে আইনি মামলা হয়। মামলা চালাতে প্রতিষ্ঠানটি আর্থিক ক্ষতির সম্মুখীন হয়। বর্তমানে প্রতিষ্ঠানটি এ অবস্থা থেকে মুক্তি পেতে চায়। এজন্য এটি ভবিষ্যত কাঁচামাল ও প্রযুক্তি উন্নয়নের মাধ্যমে টিভির ত্রুটি চিহ্নিত, সংশোধনমূলক ব্যবস্থা ও পণ্য পুনঃডিজাইনের মাধ্যমে উৎপাদন শুরু করে। সোনালী ইলেকট্রনিক্স এক্ষেত্রে নিবারণমূলক ব্যয় করার মাধ্যমে পুনরায় উৎপাদন শুরু করে। এজন্য প্রতিষ্ঠানটি পণ্য উৎপাদন, প্রক্রিয়ার ত্রুটি চিহ্নিতকরণের ব্যবস্থা নেয়। এছাড়া এটি পণ্যের পুনঃডিজাইন করতে ব্যয় করে। এতে প্রতিষ্ঠানটির চূড়ান্ত পণ্যের গুণগত মান বাড়বে এবং বাহ্যিক ব্যয় কমবে। ফলে বাজারে এটির পণ্যের জনপ্রিয়তা বাড়বে। তাই বলা যায়, বর্তমান সমস্যা সমাধানে সোনালী ইলেকট্রনিক্স-এর সংঘটিত নিবারণ ব্যয় যথার্থ ভূমিকা রাখবে।"
        }
      ]
    },
    {
      "number": "9",
      "uddipok": "\"আনন্দ ট্রাভেলস\" ঢাকা-কক্সবাজার অত্যাধুনিক বিলাসবহুল এসি বাস সার্ভিস পরিচালনা করে। গত সপ্তাহে তাদের ৩০ শতাংশ টিকেট অবিক্রীত থাকে। ফলে প্রতিষ্ঠানটি লোকসানের সম্মুখীন হয়। বর্তমানে প্রতিষ্ঠানটি লোকসান পুষিয়ে নেওয়ার জন্য ভোক্তাদের চাহিদা, পছন্দ ও সামর্থ্য অনুযায়ী এসি ও নন-এসি গাড়ির মাধ্যমে বিভিন্ন দামের টিকেটের ব্যবস্থা করে, যাতে করে সব ধরনের ভোক্তার কাছে এই প্রতিষ্ঠানের গ্রহণযোগ্যতা বৃদ্ধি পায়।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টিকে উৎপাদন ব্যবস্থাপনা বলে।"
        },
        {
          "label": "খ",
          "question": "",
          "explanation": "বিভিন্ন বৈশিষ্ট্যের ভিত্তিতে দ্রব্য সেবা থেকে আলাদা। দ্রব্য স্পর্শ করা যায়, মালিকানা পরিবর্তন করা যায়। অপরদিকে, সেবা স্পর্শ করা যায় না এবং এর মালিকানা পরিবর্তন করা যায় না। আবার প্রয়োজন অনুযায়ী দ্রব্য সংরক্ষণ করা যায়। কিন্তু সেবা সংরক্ষণ বা গুদামজাত করা যায় না। এভাবে দ্রব্য সেবা থেকে আলাদা।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'আনন্দ ট্রাভেলস' সেবা খাতের প্রবৃদ্ধির পর্যায়ের পরিবহন খাতের অন্তর্ভুক্ত। পরিবহন খাত যাত্রীসেবা প্রদানের মাধ্যমে মানুষের অভাব বা প্রয়োজন মেটায়। এটি সড়ক, নৌ ও আকাশ পথে যাত্রীদের সেবা দিয়ে থাকে। বাস, বিমান, রেল প্রভৃতি পরিবহন খাতের অন্তর্ভুক্ত। 'আনন্দ ট্রাভেলস' ঢাকা থেকে কক্সবাজার এসি বাস সার্ভিস পরিচালনা করে। অর্থাৎ, তারা গ্রাহকদের একস্থান থেকে অন্য স্থানে পরিবহন করে নিয়ে যায়। ফলে যোগাযোগের ক্ষেত্রে দূরত্বের প্রতিবন্ধকতা দূর হয়। 'আনন্দ ট্রাভেলস' এর মতো আরও অনেক পরিবহন প্রতিষ্ঠান দেশের অভ্যন্তরে পরিবহন নেটওয়ার্ক তৈরিতে ভূমিকা রাখছে। আর এটি সেবার খাতের প্রবৃদ্ধির পর্যায়ের পরিবহন খাতের অন্তর্ভুক্ত যা যাত্রীসেবায় নিরলসভাবে কাজ করছে। আর এসব বৈশিষ্ট্যের আলোকে বলা যায়, 'আনন্দ ট্রাভেলস' সেবা খাতের প্রবৃদ্ধি পর্যায়ের পরিবহন খাতের অন্তর্ভুক্ত।"
        },
        {
          "label": "ঘ",
          "question": "",
          "explanation": "'আনন্দ ট্রাভেলস' কর্তৃক নেওয়া উদ্যোগ কাস্টমাইজেশন ধারণাকে গুরুত্ব দিয়েছে বলে আমি মনে করি। এর মাধ্যমে প্রত্যেক ক্রেতার স্বতন্ত্র প্রয়োজন বা চাহিদা অনুসারে পণ্য ও সেবাসামগ্রী তৈরি ও সরবরাহ করা হয়। এতে প্রত্যেক ক্রেতাদের প্রয়োজন ও চাহিদাকে প্রাধান্য দেওয়া হয়।'ফলে সবাইকে সহজে সন্তুষ্ট করা যায়। 'আনন্দ ট্রাভেলস' ঢাকা-কক্সবাজার এসি বাস সার্ভিস পরিচালনা করে। গত সপ্তাহে ৩০ শতাংশ টিকিট অবিক্রীত থাকে। ফলে প্রতিষ্ঠানটি লোকসানে পড়ে। বর্তমানে তারা লোকসান পোষাতে ভোক্তাদের চাহিদা, পছন্দ ও সামর্থ্য অনুযায়ী এসি ও নন-এসি গাড়ির বিভিন্ন টিকিটের ব্যবস্থা করে। ফলে সব ধরনের ভোক্তার কাছে এটি গ্রহণযোগ্যতা পায়। 'আনন্দ ট্রাভেলস' এখন এসি ও নন-এসি বাস সার্ভিসের ব্যবস্থা করেছে। আর বাসের ধরন অনুযায়ী টিকিটের মূল্যও কম এতে গ্রাহকরা তাদের চাহিদা ও সামর্থ্য অনুযায়ী বাসে ভ্রমণ করতে পারছে। অর্থাৎ, গ্রাহকরা তাদের আর্থিক অবস্থা অনুযায়ী এসি বা নূন-এসি বাস ব্যবহার করতে পারছে। এভাবে সকল শ্রেণির গ্রাহকদের প্রয়োজনীয় সেবার ব্যবস্থা করা হয়েছে। ফলে বেশিসংখ্যক ক্রেতা প্রতিষ্ঠানটির সেবা নিতে পারবে এবং প্রতিষ্ঠানের সেবা অবিক্রীত থাকবে না। আর এসব বৈশিষ্ট্য কাস্টমাইজেশনের সাথে সামঞ্জস্যপূর্ণ। সুতরাং, 'আনন্দ ট্রাভেলস' কাস্টমাইজেশনের ধারণাকে গুরুত্ব দিয়েছে বলে আমি মনে করি।"
        }
      ]
    },
    {
      "number": "10",
      "uddipok": "\"স্মার্ট ইলেকট্রনিকস লিমিটেড\" আধুনিক ডিজাইনের ফ্রিজ তৈরি ও বিপণন করে থাকে। প্রতিষ্ঠানটি উৎপাদনের পূর্বে বাজার চাহিদা পূর্বানুমান করে সে অনুযায়ী ফ্রিজ উৎপাদনের জন্য কারিগরি দিক বিবেচনা করে। পরবর্তীতে প্রতিষ্ঠানটির উৎপাদিত ফ্রিজ সম্ভাব্য বাজার পর্যবেক্ষণের জন্য সীমিত আকারে উৎপাদন করে বাজারে ছাড়ে। ভোক্তাদের নিকট উক্ত ডিজাইনের ফ্রিজ বেশ সমাদৃত হওয়ায় প্রতিষ্ঠানটি ব্যাপক পরিমাণে উৎপাদনের চিন্তা করছে।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "পণ্যের বর্তমান উপযোগের সাথে নতুন সুযোগ-সুবিধা সংযুক্ত করে ডিজাইন করা হলে তাকে উপযোগ সংযোগ বলে।"
        },
        {
          "label": "খ",
          "question": "",
          "explanation": "সেবা হলো কোনো কাজ বা সুবিধা, যা স্পর্শ করা যায় না, কিন্তু মানুষের প্রয়োজন এবং অভাব মেটায়। সেবার মান নির্ভর করে কে, কখন, কোথায় এবং কীভাবে সেবা দিচ্ছে তার ওপর। পরিবেশ ও পরিস্থিতির পরিবর্তনের সাথে সাথে সেবার মানেও তারতম্য ঘটে। যেমন- একজন বিউটিশিয়ান তার একেক গ্রাহককে একেক রকম সেবা (বউ সাজ, পার্টি সাজ, চুল বাঁধা প্রভৃতি) দিয়ে থাকেন। তাই বলা যায়, সেবার নির্দিষ্ট কোনো মান নেই।"
        },
        {
          "label": "গ",
          "question": "",
          "explanation": "স্মার্ট ইলেকট্রনিকস লিমিটেড প্রাথমিক পর্যায়ে পণ্য ডিজাইনের উৎপাদন সামর্থ্য বিশ্লেষণ পর্যায়ে অবস্থান করছে। এ পর্যায়ে প্রতিষ্ঠানের বাছাইকৃত ধারণা অনুযায়ী পণ্য উৎপাদনের সামর্থ্যকে বিবেচনা করা হয়। উৎপাদন সামর্থ্য বিশ্লেষণকে উৎপাদনমুখী, পর্যায় হিসেবে গণনা করা হয়। উৎপাদন সামর্থ্য হলো প্রতিষ্ঠানটির বাজারে চাহিদা মোকাবিলা করার মতো আর্থিক ও কারিগরি দক্ষতা। উৎপাদন সামর্থ্য না থাকলে পণ্য ডিজাইন কোনো কাজে আসে না। 'স্মার্ট ইলেকট্রনিক্স লিমিটেড' আধুনিক ডিজাইনের ফ্রিজ তৈরি ও বিপণন করে থাকে। প্রতিষ্ঠানটি উৎপাদনের পূর্বে বাজার চাহিদা পূর্বানুমান করে সে অনুযায়ী ফ্রিজ উৎপাদন করার জন্য কারিগরি দিক বিবেচনা করে। এর ফলে প্রতিষ্ঠানটি তার ভবিষ্যৎ উৎপাদন সক্ষমতা সম্পর্কে জানতে পারবে। বাজারের যে চাহিদা তা অনুযায়ী পণ্য উৎপাদন করা সম্ভব কি না তা জানতে পারবে। তাদের আর্থিক ও কারিগরি সক্ষমতা থাকলে তবেই তারা চূড়ান্ত উৎপাদনে যাবে। এসব বৈশিষ্ট্য উৎপাদনের সামর্থ্য বিশ্লেষণ পর্যায়ের সাথে সাদৃশ্যপূর্ণ। তাই বলা যায়, প্রতিষ্ঠানটির প্রাথমিক পর্যায়ে পণ্য ডিজাইনের উৎপাদন সামর্থ্য বিশ্লেষণ পর্যায়ে অবস্থান করছে।"
        },
        {
          "label": "ঘ",
          "question": "",
          "explanation": "'স্মার্ট ইলেকট্রনিকস্ লিমিটেড' পরবর্তী পর্যায়ে পরীক্ষামূলক উৎপাদন পর্যায়ে অবস্থান করছে, যা ভবিষ্যৎ উৎপাদন সিদ্ধান্ত গ্রহণে সহায়ক। পরীক্ষামূলক উৎপাদন পর্যায়ে ধারণা ও নতুন ডিজাইন অনুসারে স্বল্প পরিমাণে পণ্য উৎপাদন করা হয়। এটি করা হয় বাজারে পণ্যের চাহিদা ও গ্রহণযোগ্যতা যাচাই করার জন্য। এ পর্যায়ে ইতিবাচক সাড়া পাওয়া গেলে পণ্যটি চূড়ান্তভাবে উৎপাদন করা হয়। উদ্দীপকে, 'স্মার্ট ইলেকট্রনিকস লিমিটেড' আধুনিক ডিজাইনে ফ্রিজ উৎপাদন ও বিপণন করে থাকে। প্রতিষ্ঠানটি ধারণা উন্নয়ন করে তাদের সক্ষমতা যাচাই করে। পরবর্তীতে প্রতিষ্ঠানটির উৎপাদিত ফ্রিজ সম্ভাব্য বাজার পর্যবেক্ষণের জন্য সীমিত আকারে উৎপাদন করে। ভোক্তাদের কাছে ফ্রিজটি সমাদৃত হওয়ায় প্রতিষ্ঠানটি চূড়ান্ত পর্যায়ে উৎপাদনের সিদ্ধান্ত নেয়। 'স্মার্ট ইলেকট্রনিকস লিমিটেড' পণ্য ডিজাইনের পরীক্ষামূলক স্তরে রয়েছে। এক্ষেত্রে স্বল্প পরিমাণে পণ্য উৎপাদন করে বাজারজাত করা হয়। এভাবে প্রতিষ্ঠানটি বোঝার চেষ্টা করে, বাজারে পণ্যটি গ্রহণযোগ্যতা পাবে কি না। ক্রেতাদের নিকট থেকে ইতিবাচক সাড়া পেলে প্রতিষ্ঠানটি ব্যাপক আকারে পণ্য উৎপাদনের সিদ্ধান্ত নেয়। পরীক্ষামূলক উৎপাদনের মাধ্যমে পণ্যের বাজার অবস্থা মূল্যায়ন করা সম্ভব হয়। এতে করে ভবিষ্যতে পণ্য উৎপাদন করে প্রতিষ্ঠানের ক্ষতির সম্মুখীন হতে হয় না। ভবিষ্যতে পণ্যের উৎপাদন লাভজনক হবে কি না তা নিরূপণ করাই এ ধাপের মুখ্য উদ্দেশ্য। তাই বলা যায় যে, পরীক্ষামূলক উৎপাদন পণ্যের ভবিষ্যৎ উৎপাদন সিদ্ধান্ত গ্রহণে সহায়ক ভূমিকা রাখে।"
        }
      ]
    },
    {
      "number": "11",
      "uddipok": "জনাব বাদল \"বাদল ফুডস\" এর স্বত্বাধিকারী। তিনি বিভিন্ন ধরনের বেকারি পণ্য উৎপাদনের লক্ষ্যে কী উৎপাদন করবেন, কীভাবে এবং কাদের নিয়ে উৎপাদন করবেন ইত্যাদি বিষয়ে পূর্ব থেকেই সিদ্ধান্ত নেন। বাজারে পণ্যের সম্ভাব্য চাহিদা বিবেচনা করে বিস্কুট, কেক, চানাচুর ইত্যাদি পণ্য উৎপাদন শুরু করেন। তিনি প্রথম থেকে কাঁচামালের অবচয় রোধ করে মিতব্যয়ী উৎপাদনের পরিমাণ নির্ধারণ করেন। ফলে দিনের উৎপাদিত পণ্য দিনের শেষে বিক্রয় হয়ে যায়। সার্বিকভাবে উৎপাদিত পণ্যের মজুদ এড়ানো সম্ভব হয়।।",
      "tag": "Din.B 25",
      "sub_questions": [
        {
          "label": "ক",
          "question": "",
          "explanation": "সর্বাধিক দক্ষতার সাথে সঠিকভাবে উৎপাদন কাজ পরিচালনার প্রক্রিয়াকে উৎপাদন নিয়ন্ত্রণ বলে।"
        },
        {
          "label": "খ",
          "question": "",
          "explanation": "উৎপাদিত পণ্য এবং উৎপাদনে ব্যবহৃত উপকরণের যেকোনো পরিবর্তনকে উৎপাদনশীলতার চ্যালেঞ্জ বলে। উৎপাদনের উপকরণের মূল্য বৃদ্ধি পেলে চাহিদামাফিক উপকরণ সরবরাহ করা সম্ভব হয় না। ফলে পণ্যের উৎপাদনও কমে যায়। এটি উৎপাদনশীলতাকে নেতিবাচকভাবে প্রভাবিত করে, যা উৎপাদনশীলতার চ্যালেঞ্জ হিসেবে গণ্য। এভাবে উপকরণের মূল্য বৃদ্ধি উৎপাদনশীলতার চ্যালেঞ্জ সৃষ্টি করে।"
        },
        {
          "label": "গ",
          "question": "",
          "explanation": "জনাব বাদল প্রথমে উৎপাদন ব্যবস্থাপনার উৎপাদন পরিকল্পনা কাজটির ওপর গুরুত্ব দিয়েছেন। পণ্য উৎপাদনের আগেই কোন গণ্য করন, কীভাবে, কোথায় তৈরি করা হবে তা নির্ধারণ করাই হলো উৎপাদন পরিকল্পনা। এটি ভবিষ্যৎ কাজের দিকনির্দেশনা দেয়। ফলে উৎপাদন কাজে গতিশীলতা আসে। উপকরণ ও উৎপাদনের সময়ের অপচয় কমে যায়। উদ্দীপকের জনাব বাদল 'বাদল ফুডস' এর মালিক। তিনি বিভিন্ন ধরনের বেকারি পণ্য উৎপাদন করেন। পণ্য উৎপাদন শুরুর আগেই তিনি কী উৎপাদন করবেন, কতটুকু উৎপাদন করবেন কীভাবে এবং কাদের মাধ্যমে উৎপাদন করবেন তা স্থির করে নেন। ফলে উৎপাদন কাজ পরিচালনা সহজ হয়ে যায়। এছাড়া উৎপাদনে ব্যবহৃত কাঁচামাল ও অন্যান্য উপকরণের অপচয়ও কমে যায়। এভাবে উৎপাদন শুরুর আগেই উৎপাদন পরিকল্পনায় বিভিন্ন বিষয় আগাম ঠিক করে নেওয়া হয়। তাই বলা যায়, জনাব বাদল প্রথমে উৎপাদন ব্যবস্থাপনার উৎপাদন পরিকল্পনা কাজটির ওপর গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "দিনে উৎপাদিত পণ্য দিনের শেষে বিক্রি হয়ে যাওয়ার ক্ষেত্রে মজুদ নিয়ন্ত্রণ গুরুত্বপূর্ণ ভূমিকা পালন করে উদ্দীপকের আলোকে উক্তিটি যৌক্তিক। মিতব্যয়ী উৎপাদন মাত্রা মজুদ নিয়ন্ত্রণের একটি পদ্ধতি। এর মাধ্যমে উৎপাদনের পরিমাণ এমনভাবে নির্ধারণ করা হয় যা পণ্যের পরিবহন, বিমা, গুদামজাতকরণ প্রভৃতি খরচ কমিয়ে দেয়। এতে ক্রেতাদের চাহিদামাফিক পণ্য কম মূল্যে সরবরাহ করা যায়। এটি বিক্রি বাড়াতে সহায়তা করে। উদ্দীপকের জনাব বাদল 'বাদল ফুডস' এর 'মালিক। তিনি বেকারি পণ্য | উৎপাদন করেন। পণ্য উৎপাদনের আগে তিনি ক্রেতাদের প্রয়োজন ও চাহিদা বিবেচনা করেন। কাঁচামালের অপচয় রোধে তিনি মিতব্যয়ী উৎপাদনের পরিমাণ নির্ধারণ করেন। ফলে উৎপাদিত পণ্য দিন শেষে বিক্রি হয়ে যায়। এভাবে মিতব্যয়ী উৎপাদন মাত্রা নির্ধারণ মজুদ নিয়ন্ত্রণের একটি কৌশল। ক্রেতাদের চাহিদা বিবেচনায় নিয়ে পণ্য উৎপাদন করার ফলে জনাব বাদলের অতিরিক্ত পণ্য উৎপাদনের ঝুঁকি থাকে না। তাছাড়া মিতব্যয়ী মাত্রায় উৎপাদনের ফলে কাঁচামাল ও অন্যান্য উপকরণের অপচয় কমে যায়। অতিরিক্ত পণ্য গুদামজাত করতে যে খরচ হতো তা সাশ্রয় হয়। তাছাড়া পণ্যের বিমা খরচও করতে হয় না। এতে সার্বিকভাবে উৎপাদন খরচও কমে যায়। ফলে প্রতিষ্ঠানটি কম মূল্যে পণ্য সরবরাহ করতে পারে, যা বিক্রি বাড়াতে সাহায্য করে। এভাবে মিতব্যয়ী মাত্রায় পণ্য উৎপাদনের মাধ্যমে মজুদ নিয়ন্ত্রণ দিনের পণ্য দিন শেষে বিক্রি হয়ে যাওয়ার ক্ষেত্রে গুরুত্বপূর্ণ ভূমিকা রাখে।"
        }
      ]
    }
  ]
}