{
  "title": "দিনাজপুর বোর্ড ২০২২",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব আমিন প্রচুর পরিমাণ আম সংগ্রহ করে ‘তরী ইন্ডাস্ট্রিজ’-এ সরবরাহ করেন। প্রতিষ্ঠানটি চীনের তৈরি উনড়বতমানের মেশিনের মাধ্যমে আমকে প্রক্রিয়াজাতকরণ করে ‘তীর জুস’ উৎপাদন করে। তৈরিকৃত জুসের গুণাগুণ ও স্বাদ ক্রেতাদের নিকট গ্রহণযোগ্য হওয়ায় প্রতিষ্ঠানটি প্রচুর মুনাফা অর্জন করে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "এক সময়ে উৎপাদিত পণ্য অন্য সময় পর্যন্ত সংরক্ষণ করে মানুষের অভাব পূরণের ক্ষমতাকে সময়গত উপযোগ বলে ।"
        },
        {
          "label": "খ",
          "question": "",
          "explanation": "মানুষের জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে। উৎপাদনের উপকরণসমূহ সংগ্রহ, সংরক্ষণ, ব্যবহার ও চূড়ান্ত পণ্য উৎপাদনের সাথে অনেক মানুষ জড়িত থাকে। উৎপাদন কর্মকাণ্ডের মাধ্যমে এসব মানুষের কর্মসংস্থানের সুযোগ সৃষ্টি হয়। এছাড়া উৎপাদনের আগে ও পরে বিভিন্ন স্তরে মানুষের কর্মসংস্থানের সুযোগ সৃষ্টি হয়। দেশে নতুন নতুন কলকারখানা প্রতিষ্ঠিত হয়, যেখানে মানুষ তার জীবিকা অর্জনের পথ খুঁজে পায়। সুতরাং, উৎপাদন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "",
          "explanation": "জনাব আমিনের কাজের মাধ্যমে স্বত্বগত উপযোগ সৃষ্টি হয়। দ্রব্যসামগ্রীর মালিকানা পরিবর্তনের মাধ্যমে স্বত্বগত উপযোগ সৃষ্টি হয়। এক্ষেত্রে পণ্য বিক্রির মাধ্যমে মালিকানা ক্রেতার কাছে হস্তান্তরিত হয়। অন্যদিকে অর্থের বিনিময়ে ক্রেতা বিক্রেতার কাছ থেকে পণ্যের মালিকানা অর্জন করে। জনাব আমিন প্রচুর পরিমাণে আম সংগ্রহ করেন। তিনি সংগ্রহকৃত আম 'তরী ইন্ডাস্ট্রিজ-এ সরবরাহ করেন। এক্ষেত্রে তিনি আম কিনে উক্ত প্রতিষ্ঠানের কাছে বিক্রি করেন। আম কেনার মাধ্যমে তিনি আমের মালিকানা অর্জন করেন। কিন্তু পরবর্তীতে তিনি আমগুলো 'তরী ইন্ডাস্ট্রিজ'-এ বিক্রি করেন। এতে আমের মালিকানা 'তরী ইন্ডাস্ট্রিজ'-এর কাছে হস্তান্তর হয়। এভাবেই ক্রয়-বিক্রয়ের মাধ্যমে স্বত্বগত উপযোগ সৃষ্টি হয়। সুতরাং, জনাৰ আমিনের কাজের মাধ্যমে স্বত্বগত উপযোগ সৃষ্টি হয়েছে।"
        },
        {
          "label": "ঘ",
          "question": "",
          "explanation": "তরী ইন্ডাস্ট্রিজ' কর্তৃক সৃষ্ট রূপগত উপযোগের মাধ্যমে বেশি মুনাফা অর্জন করা সম্ভব হয়। প্রকৃতি থেকে পাওয়া সম্পদের রূপ বা আকৃতি পরিবর্তনের মাধ্যমে রূপগত উপযোগ সৃষ্টি করা হয়। এতে প্রাকৃতিক সম্পদগুলো মানুষের ব্যবহার উপযোগী হয়। তাছাড়া নতুন উপযোগ সৃষ্টি হওয়ায় বেশি মূল্য আদায় করা যায় । উৎপাদন প্রক্রিয়া এ উপযোগ সৃষ্টির সাথে জড়িত। জনাব আমিন আম সংগ্রহ করে 'তরী ইন্ডাস্ট্রিজ-এ সরবরাহ করেন। প্রতিষ্ঠানটি আম প্রক্রিয়াজাতকরণ করে জুস উৎপাদন করে। উৎপাদিত জুসের গুণাগুণ ও স্বাদ ক্রেতাদের কাছে গ্রহণযোগ্য হয়। তাই প্রতিষ্ঠানটি প্রচুর মুনাফা অর্জন করে। জুস উৎপাদনের মাধ্যমে প্রতিষ্ঠানটি রূপগত উপযোগ সৃষ্টি করে। রূপগত উপযোগ সৃষ্টির কারণে আম রূপান্তরিত হয়ে জুসে পরিণত হয়েছে। মানুষের কাছে জুস অনেক গ্রহণযোগ্য ও প্রিয় পানীয়। তাছাড়া জুস দীর্ঘদিন সংরক্ষণ করে রাখা যায়। এতে সারা বছর ভোক্তারা আমের জুস খেতে পারে। ফলে আমের জুসের চাহিদা বেড়ে যায়। তাই প্রতিষ্ঠানটির বিক্রি ও মুনাফা বেড়ে যায়। এভাবে প্রতিষ্ঠানটি আর্থিকভাবে সফলতা লাভ করে। তাই বলা যায়, 'তরী ইন্ডাস্ট্রিজ' প্রতিষ্ঠানটি রূপগত উপযোগ সৃষ্টির মাধ্যমে বেশি মুনাফা অর্জন করতে সক্ষম হয় ।"
        }
      ]
    },
    {
      "number": "2",
      "uddipok": "পদ্মা লিমিটেড এর ২০২০ সালের উৎপাদিত পণ্যের মূল্য ছিল ১২,০০,০০০ টাকা। উক্ত সময়ে প্রতিষ্ঠানটির ব্যবহৃত উপকরণ মূল্য ছিল যথাμমে কাঁচামাল৪,০০,০০০ টাকা, বেতন ও মজুরি ২,০০,০০০ টাকা এবং বিবিধি খাতে ব্যয় ১,০০,০০০ টাকা। ২০২১ সালের উৎপাদিত পণ্যের মূল্য পূর্ববর্তী বছরের ন্যায় হলেও ব্যবহৃত উপকরণের মূল্য ছিল যথাμমে কাঁচামাল ৪,৫০,০০০ টাকা, বেতন ও মজুরি ২,০০,০০০ টাকা এবং বিবিধ খাতে ব্যয় ১,৫০,০০০ টাকা।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "মোট উৎপাদনের পরিমাণ ও মোট যন্ত্রসময়ের অনুপাতকে যন্ত্রের উৎপাদনশীলতা বলে ।"
        },
        {
          "label": "খ",
          "question": "",
          "explanation": "মানুষের জ্ঞান ও বুদ্ধিমত্তা কাজে লাগিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে। মানুষ প্রকৃতপক্ষে কোনো কিছুই সৃষ্টি করতে পারে না। তবে প্রকৃতি থেকে সংগৃহীত বিভিন্ন সম্পদের আকৃতি পরিবর্তন করে সেগুলোর নতুন উপযোগ সৃষ্টি করতে পারে। এক্ষেত্রে উৎপাদন প্রকৃতি থেকে পাওয়া সম্পদ ব্যবহারযোগ্য পণ্য তৈরি করে। ফলে মানুষের অভাব পূরণ হয় এবং তারা আরও বেশি পণ্য ভোগ করতে উৎসাহী হয়। এভাবে উৎপাদন নতুন পণ্য উদ্ভাবনে সহায়তা করে।"
        },
        {
          "label": "গ",
          "question": "",
          "explanation": "মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতই হলো মোট উৎপাদনশীলতা। মোট উৎপাদনশীলতা নির্ণয়ের সূত্রটি হচ্ছে— মোট উৎপাদনশীলতা = মোট উৎপাদিত পণ্যের মূল্য / মোট উপকরণের মূল্য ২০২০ সালে, পদ্মা লিমিটেড-এর- মোট উৎপাদিত পণ্যের মূল্য = ১২,০০,০০০ টাকা মোট কাঁচামাল বাবদ ব্যয় = ৪,০০,০০০ টাকা বেতন ও মজুরি বাবদ ব্যয় = ২,০০,০০০ টাকা বিবিধ খাতে ব্যয় = ১,০০,০০০ টাকা প্রতিষ্ঠানটির মোট উৎপাদনশীলতা = ১২,০০,০০০/(৪,০০,০০০+২,০০,০০০+১,০০,০০০) =১২,০০,০০০/৭,০০,০০০ = ১.৭১ (প্রায়) সুতরাং, ২০২০ সালে পদ্মা লিমিটেড এর মোট উৎপাদনশীলতা ১.৭১ (প্রায়)।"
        },
        {
          "label": "ঘ",
          "question": "",
          "explanation": "মোট উৎপাদিত পণ্যের মূল্যকে মোট উপকরণের মূল্য দ্বারা ভাগ করলে মোট উৎপাদনশীলতা পাওয়া যায়। কোনো প্রতিষ্ঠানের মোট উৎপাদনশীলতা যত বেশি হয় প্রতিষ্ঠানের আর্থিক অবস্থা তত ভালো হয়। মোট উৎপাদনশীলতা নির্ণয়ের সূত্রটি হচ্ছে— মোট উৎপাদনশীলতা = মোট উৎপাদিত পণ্যের মূল্য/ মোট উপকরণের মূল্য ২০২১ সালে, পদ্মা লিমিটেড-এর- মোট উৎপাদিত পণ্যের মূল্য = ১২,০০,০০০ টাকা মোট কাঁচামাল বাবদ ব্যয় = ৪,৫০,০০০ টাকা মোট বেতন ও মজুরি বাবদ ব্যয় = ২,০০,০০০ টাকা বিবিধ খাতে ব্যয় = ১,৫০,০০০ টাকা প্রতিষ্ঠানটির মোট উৎপাদনশীলতা =১২,০০,০০০/(৪,৫০,০০০+২,০০,০০০+১,৫০,০০০) =১২,০০,০০০/৮,০০,০০০ = ১.৫০ ২০২১ সালে পদ্মা লিমিটেড-এর মোট উৎপাদনশীলতা ১.৫০। কিন্তু ২০২০ সালে প্রতিষ্ঠানটির মোট উৎপাদনশীলতা ছিল ১.৭১, যা ২০২১ সালের চেয়ে বেশি। অর্থাৎ ২০২১ সালে প্রতিষ্ঠানটির উৎপাদন দক্ষতা কমেছে, যা কাম্য নয়। উৎপাদনশীলতা বাড়লে প্রতিষ্ঠানের সার্বিক অগ্রগতি বাড়ে। তাই উৎপাদনশীলতা বাড়ানোর জন্য প্রতিষ্ঠানটিকে . কার্যকর ব্যবস্থা গ্রহণ করতে হবে। প্রতিষ্ঠানটিকে কাঁচামাল ও শ্রমিকের সদ্ব্যবহারের চেষ্টা করতে হবে।"
        }
      ]
    },
    {
      "number": "3",
      "uddipok": "একদিন জনৈক শিক্ষক শ্রেণিকক্ষে উৎপাদনের উপকরণ নিয়ে আলোচনা করছেন। তিনি উৎপাদনের এমন দুইটি উপকরণের কথা বললেন, যার প্র মটির যোগান সীমিত ও অবিনশ্বর এবং দ্বিতীয়টি ধ্বংসশীল এবং মজুদও করা যায় না। তিনি বললেন, দ্বিতীয় উপকরণটি বাংলাদেশে পর্যাপ্ত পরিমাণে পাওয়া গেলেও উনড়বত বিশ্বের অনেক দেশে এর অভাব লক্ষ্য করা যায়। বাংলাদেশ উক্ত উপকরণ বিদেশে রপ্তানি করলেও সরকারের উচিত এটি রপ্তানিতে আরো বেশি উদ্যোগী হওয়া।",
      "tag": "DIN.B 22,DIN.B 19,ACC 23",
      "sub_questions": [
        {
          "label": "ক",
          "question": "",
          "explanation": "শ্রমিক যখন তার নিজস্ব প্রয়োজনে বিদ্যমান পেশা,স্থান এবং এক শিল্প প্রতিষ্ঠান হতে অন্যত্র স্থানান্তরিত হয় তখন তাকে শ্রমের গতিশীলতা বলে।"
        },
        {
          "label": "খ",
          "question": "",
          "explanation": "নির্দিষ্ট উদ্দেশ্য অর্জনের লক্ষ্যে উৎপাদনের উপাদানগুলোকে একত্রিত করে এদের মধ্যে সমন্বয়সাধনপূর্বক কোনো প্রতিষ্ঠান গঠন,পরিচালনা ও নিয়ন্ত্রণের কাজকে সংগঠন বলে। সংগঠন প্রতিষ্ঠানের উদ্দেশ্য অর্জনে সাহায্য করে।কেননা সাংগঠনিক কাঠামোর মাধ্যমে প্রতিষ্ঠানের কাজগুলো বিভাগ,উপ-বিভাগে ভাগ করে দেওয়া হয়।এতে কর্মকর্তা ও কর্মচারীদের মাধ্যমে সংগঠনের সহায়তায় প্রতিষ্ঠানের উদ্দেশ্য সহজে অর্জিত হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনৈক শিক্ষক শ্রেণিকক্ষে প্রথমে উৎপাদনের \"ভূমি\" উপকরণের কথা বলেছেন। তা নিচে ব্যাখা করা হলোঃ ভূমি হলো প্রকৃতির সবচেয়ে আদি এবং মৌলিক উপাদান। সাধারণ ভাষায়, ভূমি বলতে ভূ পৃষ্ঠ বা পৃথিবীর স্থলভাগকে বোঝায়।কিন্তু অর্থনীতিতে ভূমি বলতে প্রকৃতির সব দান (যেমন- মাটি,পানি,বাতাস,আলো ইত্যাদি) যা মানুষ কখনোই সৃষ্টি করতে পারে না এমন সম্পদকে বোঝায়।প্রকৃতির এরূপ সম্পদ কোনো না কোনোভাবে পণ্য বা সেবা উৎপাদন কাজে সম্পৃক্ত। ভূমি প্রকৃতির দান,ভূমি প্রকৃতির সবচেয়ে আদি উপাদান, ভূমির যোগান সীমাবদ্ধ, ভূমি চিরস্থায়ী ও হস্তান্তর অযোগ্য,গুণগত ভিন্নতা রয়েছে। ভূমি হচ্ছে উৎপাদনের মূল ভিত্তি। ভূমি কাঁচামালের যোগানদাতা।ভূমি মানুষের অর্থনৈতিক উন্নয়ন ও জীবনযাত্রার মানোন্নয়ন করে থাকে। উদ্দীপকে বর্ণিত জনৈক শিক্ষক শ্রেণিকক্ষে প্রথমে উৎপাদনের যে উপকরণের কথা বলেছেন তা \"ভূমি\" উপকরণের সাথেই মিলে যায়। তাই বলা যায়, উদ্দীপকে বর্ণিত জনৈক শিক্ষক শ্রেণিকক্ষে প্রথমে উৎপাদনের \"ভূমি\" উপকরণের কথা বলেছেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত দ্বিতীয় উপকরণটি পর্যাপ্ত পরিমাণে বিদেশে রপ্তানি করা গেলে দেশের অর্থনৈতিক উন্নতি ত্বরান্বিত হবে।উক্তিটি নিচে বিশ্লেষণ করা হলোঃ উদ্দীপকে বর্ণিত দ্বিতীয় উপকরণটি হলো শ্রম। শ্রম বলতে মানুষের দৈহিক বা শারীরিক পরিশ্রমকে বোঝায়।কিন্তু অর্থনীতিতে শ্রম বলতে মানুষের ঐসব শারীরিক ও মানসিক কর্মপ্রচেষ্টাকে বোঝায়,যার মাধ্যমে অর্থ উপার্জন করা যায়। শ্রম হচ্ছে মানবিক উপাদান, অধিক ধ্বংস শীল উপাদান, শ্রমিক ও শ্রম অবিচ্ছিন্ন, মালিকানা হস্তান্তরযোগ্য নয়,শ্রমকে সংরক্ষণ করা যায় না এবং শ্রম একটি গতিশীল উপাদান। উদ্দীপকে জনৈক শিক্ষক শ্রেণিকক্ষে উৎপাদনের উপকরণ নিয়ে আলোচনা করার ক্ষেত্রে দুইটি উপকরণের কথা বলেন যার দ্বিতীয়টি ধ্বংস শীল এবং মজুদও করা যায় না। এ থেকে খুব সহজেই বোঝা যাচ্ছে, উপকরণটি হচ্ছে \"শ্রম\"।আমাদের বাংলাদেশে পর্যাপ্ত পরিমাণ শ্রম থাকলেও বিদেশে এই শ্রম খুবই কম।আবার আমাদের দেশে শ্রম প্রয়োগের ক্ষেত্রেও কম।যার কারণে আমাদের শ্রম অনেক সময় নষ্ট হয়ে যায়। তাই এ শ্রম বিদেশে রপ্তানি করা হলে নতুন শ্রমের ক্ষেত্র তৈরি হবে এবং বৈদেশিক মুদ্রা অর্জন করা সম্ভব হবে।বাংলাদেশ যখন বেশি পরিমাণে বৈদেশিক মুদ্রা অর্জন করতে পারবে তখন এদেশের অর্থনেতিক উন্নতি ত্বরান্বিত হবে এবং মানুষের জীবনযাত্রার মান উন্নত হবে।"
        }
      ]
    },
    {
      "number": "4",
      "uddipok": "জনাব নিলয় একটি আনারসের জুস তৈরির কারখানা স্থাপন করেন। কারখানার জন্য ৫০ লক্ষ টাকা ব্যয়ে তিনি জাপান থেকে জুস তৈরির অত্যাধুনিক মেশিন আমদানি করেন। মেশিনের উৎপাদন ক্ষমতা অনুযায়ী তিনি ৪০০ জন কর্মচারী নিয়োগ করেন। ফলে তাঁর প্রতিষ্ঠানের সফলতা দিন দিন বৃদ্ধি পাচ্ছে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "কোনো কাজ করতে কারও মেধা বা বুদ্ধির যে পরিশ্রম হয় তাকে মানসিক শ্রম বলে ।"
        },
        {
          "label": "খ",
          "question": "",
          "explanation": "সমতার ভিত্তিতে একই শ্রেণিভুক্ত মানুষ সমবায় আইন অনুযায়ী যে ব্যবসায় গঠন করে তাকে সমবায় সমিতি বলে। সমবায় সমিতি সদস্যদের আর্থিক ও সামাজিক কল্যাণ সাধনের উদ্দেশ্যে গঠিত হয়। এ সংগঠনের মাধ্যমে এর সদস্যদের ক্ষুদ্র ক্ষুদ্র সঞ্জয় একত্রীকরণ, আত্মনির্ভরশীলতা সৃষ্টি, মধ্যস্থব্যবসায়ীদের উচ্ছেদ করা যায়। এভাবে সমবায় সমিতি সদস্যদের সার্বিক কল্যাণ নিশ্চিত করে। তাই বলা যায়, নিজেদের অস্তিত্ব রক্ষায় সমবায় সমিতি গঠিত হয়।"
        },
        {
          "label": "গ",
          "question": "",
          "explanation": "জনাব নিলয় কারখানা স্থাপনে প্রাথমিক পর্যায়ে উৎপাদনের উপকরণ মূলধনের ওপর গুরুত্ব দিয়েছেন। ব্যবসায়ে বিনিয়োগকৃত অর্থ ও সম্পদই হলো মূলধন। এটি উৎপাদনের উৎপাদিত উপাদান, যা ভবিষ্যৎ উৎপাদন কাজে ব্যবহার করা হয়। এটির ঘাটতি থাকলে সুষ্ঠুভাবে উৎপাদন কাজ পরিচালনা করা যায় না। জনাব নিলয় একটি আনারসের জুস তৈরির কারখানা স্থাপন করেন। তিনি জাপান থেকে জুস তৈরির অত্যাধুনিক মেশিন আমদানি করেন। অর্থের বিনিময়ে তিনি এ মেশিনটির মালিকানা পেয়েছেন। জনাব নিলয়ের ব্যবসায়ে এ অত্যাধুনিক মেশিন একটি সম্পদ। এটি জুস উৎপাদনে ব্যবহার করা হয়। এ মেশিনটি না থাকলে জুস উৎপাদনের কাজ সুষ্ঠুভাবে সম্পাদন করা সম্ভব হতো না। মেশিনটির এ বৈশিষ্ট্যগুলো উৎপাদনের উপকরণ মূলধনের সাথে সাদৃশ্যপূর্ণ। তাই বলা যায়, জনাব নিলয় কারখানা স্থাপনে প্রাথমিক পর্যায়ে মূলধনের ওপর গুরুত্ব দিয়েছেন ।"
        },
        {
          "label": "ঘ",
          "question": "“উদ্দীপকে জনাব নিলয় ও তার কর্মচারী কর্তৃক প্রদত্ত শ্রম এক নয়” কর্মচারী কর্তৃক প্রদত্ত শ্রমের ধরন উল্লেখপূর্বক মতামত বিশ্লেষণ কর।",
          "explanation": "জনাব নিলয় প্রদত্ত শ্রম মানসিক আর তার কর্মচারী প্রদত্ত শ্রম শারীরিক যা দু'টি কখনও এক নয়। কোনো কাজ করতে একজন ব্যক্তির মেধা বা বুদ্ধির যে পরিশ্রম হয় তাকে মানসিক শ্রম বলে। ব্যবসায়ে ঊর্ধ্বতন কর্মকর্তা বা মালিকের শ্রম মানসিক শ্রম হিসেবে বিবেচিত। আর কোনো ব্যক্তির কায়িক শ্রমকে শারীরিক শ্রম বলে। শ্রমিকদের কাজ শারীরিক শ্রমের অন্তর্ভুক্ত। জনাব নিলয় একটি জুস তৈরির কারখানা স্থাপন করেন। তিনি উক্ত কারখানার জন্য একটি মেশিন আমদানি করেন। তিনি মেশিনের উৎপাদনক্ষমতা অনুযায়ী ৪০০ জন কর্মচারী নিয়োগ দেন। ফলে, প্রতিষ্ঠানের সফলতা দিন দিন বাড়ছে। জনাব নিলয় তার মেধা ও বুদ্ধি খাটিয়ে একটি কারখানা স্থাপন করেন। তিনি ভেবে-চিন্তে প্রতিষ্ঠানের সব উপাদানের মধ্যে সুষ্ঠুভাবে সমন্বয়সাধন করেন। তাছাড়া তিনি মেশিনের উৎপাদনক্ষমতা বিবেচনা করে কর্মচারী নিয়োগ দেন। তার এসব কাজ মানসিক শ্রমের অন্তর্ভুক্ত। অন্যদিকে, উক্ত কারখানার কর্মচারীরা মালামাল আনা-নেওয়া করে। তারা মেশিনের উৎপাদিত মালামাল প্রক্রিয়াজাত করে এবং মেশিনে কাঁচামাল সরবরাহ করে। কর্মচারীদের এসব কাজ শারীরিক শ্রমের অন্তর্ভুক্ত। সুতরাং, জনাব নিলয় ও কর্মচারী প্রদত্ত শ্রম একটি অন্যটি থেকে ভিন্ন।"
        }
      ]
    },
    {
      "number": "5",
      "uddipok": "জনাব রাজিব নিজস্ব পুঁজি, শ্রম ও দক্ষতা দিয়ে একটি ব্যবসায় প্রতিষ্ঠান স্থাপন করেন। বছর দুয়েক পর ব্যবসায়ের কর্মপরিধি বৃদ্ধি পেলে তিনি তাঁর অপর এক বন্ধুর সাথে সমান লাভ লোকসান বণ্টনের মাধ্যমে চুক্তিতে আবদ্ধ হন। বর্তমানে দু’বন্ধু মিলে ব্যবসায়টিকে আরও সমৃদ্ধির পথে নিয়ে যাচ্ছেন।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "বর্তমান আয় বা আয়ের একটি অংশ ভোগে ব্যয় না করে ভবিষ্যতের জন্য রেখে দেওয়াকে সঞ্চয় বলে।"
        },
        {
          "label": "খ",
          "question": "",
          "explanation": "যা নির্দিষ্ট উদ্দেশ্য সাধনের জন্য উৎপাদনের উপাদানগুলোকে একত্র করে এদের মধ্যে সামঞ্জস্যপূর্ণ সমন্বয় বিধানপূর্বক কোনো প্রতিষ্ঠান গঠন, পরিচালনা ও নিয়ন্ত্রণের কাজই হলো সংগঠন। সংগঠনের মাধ্যমে প্রতিষ্ঠানে নিয়োজিত ব্যক্তিবর্গের মধ্যে প্রাতিষ্ঠানিক সম্পর্ক নির্ধারণ করা হয়। অর্থাৎ, কে কার ঊর্ধ্বতন, কে কার অধস্তন তা সংগঠনের মাধ্যমে জানা যায়। সংগঠন চিত্রের মাধ্যমে এ বিষয়টিকে সহজেই দেখানো যায়। তাই বলা যায়, সংগঠন প্রতিষ্ঠানে নিয়োজিত ব্যক্তিবর্গের পারস্পরিক সম্পর্ক নির্ধারণ করে থাকে।"
        },
        {
          "label": "গ",
          "question": "",
          "explanation": ".জনাব রাজিব প্রাথমিক পর্যায়ে একমালিকানা সংগঠন পরিচালনা করেন। একমালিকানা সংগঠনে একজন মালিক থাকেন। এক্ষেত্রে মূলধন সরবরাহ থেকে শুরু করে ব্যবসায় পরিচালনার যাবতীয় কাজ মালিক একাই সম্পাদন করেন। ব্যবসায়ের সমস্ত ঝুঁকি ও মুনাফা মালিক একাই বহন করেন । জনাব রাজিব একটি ব্যবসায় প্রতিষ্ঠান স্থাপন করেন। এক্ষেত্রে ব্যবসায়ে তিনি নিজস্ব মূলধন তা শ্রম ও দক্ষতা প্রয়োগ করেন। তিনি ব্যবসায়টি একাই পরিচালনা করেন। ব্যবসায়ের যাবতীয় সিদ্ধান্ত তিনি একাই নেন। ব্যবসায়ের যাবতীয় ঝুঁকি তিনি একাই বহন করেন। আবার, ব্যবসায়ে মুনাফা অর্জিত হলে তিনি আর্থিকভাবে লাভবান হন। এসব বৈশিষ্ট্য একমালিকানা ব্যবসায় সংগঠনের বৈশিষ্ট্যের অন্তর্ভুক্ত। তাই বলা যায়, জনাব রাজিব প্রাথমিক পর্যায়ে যে ব্যবসায়টি পরিচালনা করেন সেটি একমালিকানা সংগঠন।"
        },
        {
          "label": "ঘ",
          "question": "",
          "explanation": "উদ্দীপকে পরবর্তীতে ব্যবসায়টি অংশীদারি সংগঠনে রূপ নেয়, যার গোপনীয়তা প্রথম পর্যায়ের একমালিকানা সংগঠনের চেয়ে কম। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি সংগঠন গড়ে তোলেন। চুক্তির ভিত্তিতে ব্যবসায়ের দায়- দায়িত্ব ও মুনাফা বণ্টিত হয়। অন্যদিকে, একমালিকানা সংগঠনে মাজি একাই ব্যবসায়ের যাবতীয় কাজ পরিচালনা করেন। জনাব রাজিব নিজস্ব পুঁজি, শ্রম ও দক্ষতা দিয়ে একটি ব্যবসায় স্থাপন করেন। পরবর্তীতে ব্যবসায়ের কার্যপরিধি বেড়ে যায়। তাই তিনি তার বন্ধুর সাথে লাভ-লোকসান বণ্টনের মাধ্যমে চুক্তিতে আবদ্ধ হন। বর্তমানে দুই বন্ধু মিলে ব্যবসায়টিকে আরও সমৃদ্ধির পথে নিয়ে যাচ্ছেন। জনাব রাজিব প্রাথমিক পর্যায়ে একমালিকানা সংগঠন স্থাপন করেন। এক্ষেত্রে তিনি ব্যবসায়ের সব সিদ্ধান্ত ও কার্যাবলি পরিচালনার দায়িত্ব একাই নিতেন। তাই ব্যবসায়ের গোপনীয়তা রক্ষা করা সহজ ছিল। কিন্তু পরবর্তীতে তিনি কর সাথে চুক্তির মাধ্যমে অংশীদারি ব্যবসায় গঠন করেন। এতে ব্যবসায়ের মালিকের | সংখ্যা বেড়ে যায়। তাই ব্যবসায়ের যাবতীয় সিদ্ধান্ত ও কার্যাবলিতে তাদের দুইজনের অংশগ্রহণ থাকে। ফলে ব্যবসায় সম্পর্কিত যাবতীয় তথ্য অর দুইজনই জানতে পারেন। এতে ব্যবসায়ের গোপনীয়তা রক্ষা করা কঠিন হয়ে পরে। তাই বলা যায়, পরবর্তী পর্যায়ের অংশীদারি সংগঠনের গোপনীয়তা প্রথম পর্যায়ে গঠিত একমালিকানা সংগঠনের চেয়ে কম ।"
        }
      ]
    },
    {
      "number": "6",
      "uddipok": "‘ক্লাসিক হসপিটাল’আধুনিক প্রযুক্তিনির্ভর চিকিৎসা সামগ্রীসমৃদ্ধ একটি প্রতিষ্ঠান। এখানে আধুনিক যন্ত্রপাতির সাহায্যে চিকিৎসা প্রদান করা হলেও অভিজ্ঞ, দক্ষ কারিগরি জ্ঞানসম্পনড়ব কর্মীর অভাবে কাক্সিক্ষত সেবা থেকে গ্রাহকরা বঞ্চিত হচ্ছে। এ জন্য ‘ক্লাসিক হসপিটাল’ যথেষ্ট ক্ষতির সম্মুখীন হচ্ছে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "অভাব এবং প্রয়োজন মেটাতে পারে এমন কিছু যা ক্রেতার মনোযোগ আকর্ষণ এবং ব্যবহার বা ভোগের জন্য বাজারে উপস্থাপন করা হয়, তা-ই পণ্য ।"
        },
        {
          "label": "খ",
          "question": "",
          "explanation": "ইংল্যান্ডে শিল্প বিপ্লবের (১৭৫০-১৮৫০) সময়কালে বিভিন্ন কারখানা ও ভারী শিল্প গড়ে ওঠে। ঐ সময়ে জেমস ওয়াটের বাষ্পীয় ইঞ্জিন আবিষ্কার এবং রেলপথে স্বল্প খরচে পণ্য পরিবহন, মানবজীবনে নিয়ে আসে বৈপ্লবিক পরিবর্তন। বাষ্পীয় ইঞ্জিনের মাধ্যমে পণ্য উৎপাদন ও পরিবহনে যন্ত্রের ছোঁয়া লাগে। এজন্য বড় বড় যন্ত্রপাতি তৈরি করা হয় এবং গড়ে ওঠে ভারী শিল্প কারখানা। তাই বলা যায়, শিল্প বিপ্লব যুগে ভারী শিল্প গড়ে ওঠে।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি সেবা খাতের প্রবৃদ্ধির স্বাস্থ্য খাতের অন্তর্গত। স্বাস্থ্য খাত আমাদের দেশের একটি গুরুত্বপূর্ণ সেবা খাত। বর্তমানে স্বাস্থ্য খাতে সরকারি ও বেসরকারি পর্যায়ে অনেক উন্নতমানের হাসপাতাল প্রতিষ্ঠিত হয়েছে। এতে রোগীরা উন্নতমানের স্বাস্থ্য সেবা পাচ্ছে। উদ্দীপকে 'ক্লাসিক হসপিটাল' আধুনিক প্রযুক্তিনির্ভর একটি চিকিৎসা কেন্দ্র। এখানে আধুনিক যন্ত্রপাতির সাহায্যে চিকিৎসা সেবা প্রদান করা হয়। তাই রোগীদের রোগ সঠিকভাবে নির্ণয় করা যায়। ফলে, রোগীরা উপযুক্ত ওষুধ সেবনের মাধ্যমে রোগ মুক্ত হতে পারে। প্রতিষ্ঠানটির এসব কার্যাবলি স্বাস্থ্য খাতের অন্তর্ভুক্ত। তাই বলা যায়, উদ্দীপকের প্রতিষ্ঠানটি সেবা খাতের প্রবৃদ্ধির স্বাস্থ্য খাতের অন্তর্ভুক্ত।"
        },
        {
          "label": "ঘ",
          "question": "",
          "explanation": "উৎপাদনশীলতার চ্যালেঞ্জ 'দক্ষ কর্মীর অভাব মোকাবিলা করতে না পারাই উদ্দীপকের প্রতিষ্ঠানের বর্তমান পরিস্থিতির মূল কারণ। দক্ষ কর্মী বলতে যারা উৎপাদন কাজ সঠিকভাবে এবং সঠিক সময়ে সম্পাদন করে তাদেরকে বোঝায়। দক্ষ কর্মী থাকলে প্রতিষ্ঠানের উৎপাদনশীলতা বাড়ে। আবার, দক্ষ কর্মীর অভাবে উৎপাদনশীলতা কমে যায়। এটি প্রতিষ্ঠানের জন্য একটি চ্যালেঞ্জ। উদ্দীপকে 'ক্লাসিক হসপিটাল' আধুনিক প্রযুক্তিনির্ভর একটি চিকিৎসা কেন্দ্র। প্রতিষ্ঠানটিতে আধুনিক যন্ত্রপাতির সাহায্যে চিকিৎসা প্রদান করা হয়। কিন্তু অভিজ্ঞ ও দক্ষ কারিগরি জ্ঞানসম্পন্ন কর্মীর অভাবে গ্রাহকরা কাঙ্ক্ষিত সেবা থেকে বঞ্চিত হচ্ছে। এজন্য প্রতিষ্ঠানটি ক্ষতির সম্মুখীন হচ্ছে। উদ্দীপকের প্রতিষ্ঠানটিতে দক্ষ কর্মীর অভাব আছে। অদক্ষ কর্মীরা আধুনিক প্রযুক্তির সঠিক ব্যবহার করতে পারে না। এতে সুষ্ঠুভাবে রোগীদের রোগ নির্ণয় করা সম্ভব হয় না। কর্মী অদক্ষ হওয়ায় রোগীরা উপযুক্ত চিকিৎসা সেবা পায় না। তাই রোগীরা অন্য কোনো প্রতিযোগী প্রতিষ্ঠানের চিকিৎসা সেবা গ্রহণ করে। ফলে প্রতিষ্ঠানটি ক্ষতির সম্মুখীন হয়। প্রতিষ্ঠানটির কর্মীরা দক্ষ হলে রোগীরা উপযুক্ত স্বাস্থ্য সেবা পেত। এতে গ্রাহকরা সন্তুষ্ট হতো। ফলে, প্রতিষ্ঠানটি সাফল্য লাভ করতে পারতো। তাই বলা যায়, দক্ষ কর্মীর অভাব 'চ্যালেঞ্জটি মোকাবিলা করতে না পারাই প্রতিষ্ঠানটির ক্ষতির কারণ।"
        }
      ]
    },
    {
      "number": "7",
      "uddipok": "‘হট বেকারি’ একটি বিখ্যাত মানসম্মত খাদ্য উৎপাদনকারী প্রতিষ্ঠান। তারা হরেক ডিজাইনের কেক ও মিষ্টিজাতীয় পণ্য উৎপাদন ও বিপণন করে। এছাড়া ক্রেতারা তাদের পছন্দের ডিজাইন ও ফ্লেভারের কেক প্রতিষ্ঠানটি থেকে অর্ডার দিয়ে তৈরি করে নিতে পারে। তাদের পণ্যের মারেন ক্রেতারা খুবই সন্তুষ্ট। বর্তমানে প্রতিষ্ঠানটির বিক্রির পরিমাণ অনেকগুণ বৃদ্ধি পেয়েছে এবং ব্যবসায় সফলতা অর্জন করেছে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টি।"
        },
        {
          "label": "খ",
          "question": "",
          "explanation": "সেবা হলো কোনো কাজ বা সুবিধা, যা স্পর্শ করা যায় না, তবে মানুষের প্রয়োজন এবং অভাব মেটায় । সেবার মান নির্ভর করে কে, কখন, কোথায় এবং কীভাবে সেবা দিচ্ছে তার ওপর। ফলে পরিবেশ ও পরিস্থিতির পরিবর্তনের সাথে সাথে সেবার মানেও তারতম্য ঘটে। যেমন-একজন বিউটিশিয়ান তার একেক গ্রাহককে একেক রকম সেবা (বউ সাজ, পার্টি সাজ, চুল বাঁধা প্রভৃতি)। তাই বলা যায়, সেবার নির্দিষ্ট কোনো মান নেই।"
        },
        {
          "label": "গ",
          "question": "",
          "explanation": "উদ্দীপকে 'হট বেকারি' দ্রব্য উৎপাদন করছে। দ্রব্য হলো দৃশ্যমান বস্তু, যা ক্রেতাদের অভাব পূরণ করে। এর নির্দিষ্ট আকার-আকৃতি, স্বাদ, গন্ধ ও ওজন আছে। এটিকে আলাদা করে শনাক্ত করা যায়। এটি কেনার আগে মূল্যায়ন করা যায়। 'হট বেকারি' মানসম্মত খাদ্য উৎপাদনকারী একটি প্রতিষ্ঠান। এটি হরেক রকমের কেক ও মিষ্টি তৈরি ও বিপণন করে। এক্ষেত্রে উৎপাদিত কেক ও মিষ্টি দেখা যায় এবং স্পর্শ করা যায়। এগুলোর নির্দিষ্ট আকার-আকৃতি, স্বাদ ও গন্ধ আছে। মিষ্টি ও কেক আলাদা আলাদা করে শনাক্ত করা যায়। এগুলো ক্রেতাদের খাদ্যের অভাব পূরণ করে। মিষ্টি ও কেকের এ বৈশিষ্ট্যগুলো দ্রব্যের সাথে সাদৃশ্যপূর্ণ। তাই বলা যায়, উদ্দীপকে 'হট বেকারি' দ্রব্য উৎপাদন করছে।"
        },
        {
          "label": "ঘ",
          "question": "",
          "explanation": "কাস্টমাইজেশনই 'হট বেকারির' পণ্যের ক্রেতা সন্তুষ্টির কারণ— উক্তিটি যথার্থ। কাস্টমাইজেশন বলতে ক্রেতার প্রয়োজন অনুযায়ী পণ্য বা সেবাসামগ্রী তৈরি ও সরবরাহ করাকে বোঝায়। এক্ষেত্রে ক্রেতাদের রুচি, চাহিদা ও পছন্দকে প্রাধান্য দেওয়া যায়। এর ফলে, ক্রেতা সন্তুষ্টি অর্জন সহজ হয়। উদ্দীপকে হট বেকারি খাদ্য উৎপাদনকারী একটি প্রতিষ্ঠান। প্রতিষ্ঠানটি নানারকম কেক ও মিষ্টি উৎপাদন ও বিপণন করে। প্রতিষ্ঠানটিতে ক্রেতারা তাদের পছন্দের ডিজাইন ও ফ্লেভারের কেক তৈরির অর্ডার দিতে পারে। প্রতিষ্ঠানটি সেই অর্ডার অনুযায়ী কেক তৈরি ও সরবরাহ করে। 'হট বেকারি' ক্রেতাদের চাহিদাকে আলাদাভাবে প্রাধান্য দেয়। আর গ্রাহকদের চাহিদা অনুযায়ী পণ্য তৈরি ও সরবরাহ করাই হলো কাস্টমাইজেশন। এর ফলে ক্রেতারা নিজেদের পছন্দ ও ডিজাইন অনুযায়ী কেক কিনতে পারে। এতে ক্রেতারা প্রতিষ্ঠানের প্রতি সন্তুষ্ট থাকে। তারা বার বার প্রতিষ্ঠানের উৎপাদিত পণ্য কিনতে আগ্রহী হয়। তাই প্রতিষ্ঠান অধিক পরিমাণে পণ্য বিক্রি ও মুনাফা অর্জন করতে পারে। তাছাড়া কাস্টমাইজেশনের মাধ্যমে প্রতিষ্ঠানের সুনাম ও খ্যাতি চারিদিকে ছড়িয়ে পড়ে। ফলে, প্রতিষ্ঠানের সাফল্য অর্জিত হয়। সুতরাং, কাস্টমাইজেশনই হলো 'হট বেকারির' পণ্যের ক্রেতা সন্তুষ্টির প্রধান কারণ।"
        }
      ]
    },
    {
      "number": "8",
      "uddipok": "‘‘প্রগতি ফার্নিচার মার্ট’ আধুনিক ডিজাইনের আসবাবপত্র তৈরি করে থাকে। প্রতিষ্ঠানটি উৎপাদনের পূর্বে বাজার চাহিদা পূর্বানুমান করে সে অনুযায়ী আসবাবপত্র উৎপাদনের জন্য কারিগরি দিক বিবেচনা করে। পরবর্তীতে প্রতিষ্ঠানটির উৎপাদিত আসবাবপত্রের সম্ভাব্য বাজার পর্যবেক্ষণের জন্য সীমিত আকারে উৎপাদন করে। ভোক্তাদের নিকট উক্ত ডিজাইনের আসবাবপত্র বেশ গ্রহণযোগ্য হওয়ায় প্রতিষ্ঠানটি ব্যাপকহারে উৎপাদনের চিন্তাভাবনা করছে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "পণ্য বিক্রির পর ক্রেতা বা ভোক্তাদের যে সেবা দেওয়া হয় তাকে বিক্রয়োত্তর সেবা বলে ।"
        },
        {
          "label": "খ",
          "question": "",
          "explanation": "পণ্যের বর্তমান উপযোগের সাথে নতুন সুযোগ-সুবিধা সংযুক্তির মাধ্যমে উপযোগ সংযোগ পণ্যের উপযোগিতা বাড়ায় । উপযোগ সংযোগের ফলে পণ্যের বর্তমান উপযোগের সাথে নতুন সুযোগ-সুবিধা যুক্ত হয়। এতে পণ্যের অভাব পূরণের ক্ষমতা আরও বেড়ে যায়। ফলে ক্রেতারা সন্তুষ্ট হয়। তাই বলা যায়, উপযোগ সংযোগ পণ্যের উপযোগিতা বাড়ায়।"
        },
        {
          "label": "গ",
          "question": "",
          "explanation": "প্রগতি ফার্নিচার মার্ট' প্রাথমিক পর্যায়ে পণ্য ডিজাইনের উৎপাদনের সামর্থ্য বিশ্লেষণ স্তরে অবস্থান করছে। উৎপাদনের সামর্থ্য বলতে বোঝায় বাজারের চাহিদা মোকাবিলা করার মতো আর্থিক ও কারিগরি দক্ষতা প্রতিষ্ঠানের আছে কি না। উৎপাদনের সামর্থ্য বিশ্লেষণ স্তরে প্রতিষ্ঠানকে উৎপাদনের ধারণা অনুযায়ী পণ্য উৎপাদনের সামর্থ্যকে বিবেচনা করতে হয়। এ স্তরে পণ্যের ভবিষ্যৎ চাহিদা ও প্রতিষ্ঠানের আর্থিক সামর্থ্য বিবেচনা করা হয়। উদ্দীপকের 'প্রগতি ফার্নিচার মার্ট' আধুনিক ডিজাইনের আসবাবপত্র তৈরি করে। প্রতিষ্ঠানটি উৎপাদনের আগে বাজার চাহিদা অনুমান করে ও কারিগরি দিক বিবেচনা করে। অর্থাৎ প্রতিষ্ঠানটি উৎপাদনের সামর্থ্য বিবেচনা করে। এতে প্রতিষ্ঠানটি উৎপাদনের মাধ্যমে সাফল্য অর্জন করতে পারে। এটি উৎপাদন ডিজাইনের উৎপাদনের সামর্থ্য বিশ্লেষণ স্তরের সাথে সাদৃশ্যপূর্ণ। এক্ষেত্রে উল্লিখিত প্রতিষ্ঠানটি প্রাথমিক পর্যায়ে পণ্য ডিজাইনের উৎপাদনের সামর্থ্য বিশ্লেষণ স্তরে অবস্থান করছে।"
        },
        {
          "label": "ঘ",
          "question": "",
          "explanation": "'প্রগতি ফার্নিচার মার্ট' পরবর্তী পর্যায়ে পণ্য ডিজাইনের পরীক্ষামূলক উৎপাদন স্তরে অবস্থান করছে, যা ভবিষ্যৎ উৎপাদনের সিদ্ধান্ত গ্রহণে সহায়ক। পরীক্ষামূলক উৎপাদন স্তরে ধারণা ও নতুন ডিজাইন অনুসারে সীমিত আকারে পণ্য উৎপাদন করা হয়। এর মাধ্যমে বাজারে পণ্যটির চাহিদা যাচাই করা হয়। এ পর্যায়ে ক্রেতাদের ইতিবাচক সাড়া পাওয়া গেলে পণ্যটি বেশি পরিমাণে উৎপাদন করা হয়। আর নেতিবাচক সাড়া পাওয়া গেলে ডিজাইনকৃত পণ্যটি বাতিল করা হয়। উদ্দীপকে ‘প্রগতি ফার্নিচার মার্ট আসবাবপত্র তৈরি করে থাকে। প্রতিষ্ঠানটি উৎপাদিত আসবাবপত্রের সম্ভাব্য বাজার পর্যবেক্ষণের জন সীমিত আকারে উৎপাদন করে। ডোক্তাদের কাছে উক্ত ডিজাইনে আসবাবপত্র গ্রহণযোগ্যতা পায়। তাই প্রতিষ্ঠানটি ব্যাপক হা উৎপাদনের চিন্তা-ভাবনা করছে। উদ্দীপকের প্রতিষ্ঠানটি পণ্য ডিজাইনের পরীক্ষামূলক স্তরে অবস্থান করছে। এক্ষেত্রে প্রতিষ্ঠানটি বাজারে পণ্যের ইতিবাচক সাড়া পায়। তাই প্রতিষ্ঠান টি অধিক হারে পণ্য উৎপাদনের চিন্তা-ভাবনা করছে। যদি প্রতিষ্ঠান নেতিবাচক সাড়া পেত তাহলে ডিজাইনকৃত পণ্যটি বাতিল করতো। এভাবেই পরীক্ষামূলক উৎপাদন চূড়ান্ত বা ভবিষ্যৎ উৎপাদনের সিদ্ধার গ্রহণে সহায়ক ভূমিকা পালন করে।"
        }
      ]
    },
    {
      "number": "9",
      "uddipok": "দৃশ্যকল্প- ০১ : ‘বাংলা ফ্যাশন হাউজ’ বাংলাদেশে নানান ধর্মের লোকজন বসবাস করে বিধায় ঈদ, পূজা, বৌদ্ধ পূর্ণিমা ও বড়দিন উপলক্ষে উৎসবের ভিন্নতা অনুযায়ী পোশাকের ডিজাইন করে বাজারজাতকরণ করে। দৃশ্যকল্প- ০২ : ‘রূপসী বাংলা ফ্যাশন হাউজ’ বাংলাদেশের অনেক গৌরবময় দিবস যেমন : ২১ ফেব্রয়ারি, ২৬ মার্চ, ১৬ ডিসেম্বর, পহেলা বৈশাখ, পহেলা ফাল্গুন ইত্যাদি দিবসের প্রেক্ষাপট অনুযায়ী দিবসগুলোর সাথে সামঞ্জস্য রেখে পোশাকের ডিজাইন করে।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে ।"
        },
        {
          "label": "খ",
          "question": "",
          "explanation": "উৎপাদনের আগে পণ্যের আকার-আকৃতি, ধাঁচ, রং, ওজন প্রভৃতি নির্ধারণ করাই হলো পণ্য ডিজাইন । প্রতিষ্ঠানের নতুন পণ্য উন্নয়ন ও প্রবর্তনে গবেষণা এবং উন্নয়ন নামে একটি বিভাগ থাকে। এই বিভাগের কাজ হলো পণ্যের ডিজাইন বিষয়ে গবেষণা করে নতুন নতুন ডিজাইন তৈরি করা। নতুন ডিজাইন পণ্যকে • আধুনিক এবং কার্যকর পণ্যে রূপান্তর করে। এভাবে ভোক্তারা নতুন ও উন্নতমানের পণ্য ভোগ করার সুযোগ পায়। তাই বলা যায়, পণ্য ডিজাইন নতুন পণ্য প্রবর্তনে সহায়তা করে।"
        },
        {
          "label": "গ",
          "question": "",
          "explanation": "'রূপসী বাংলা ফ্যাশন হাউজ' বাংলাদেশের বিশেষ দিবসের পরিপ্রেক্ষিতে নান্দনিক ডিজাইন করছে। ক্রেতার দৃষ্টিতে আকর্ষণীয়ভাবে পণ্যের উপস্থাপনই নান্দনিক ডিজাইন। বাংলাদেশে আছে অনেক গৌরবময় দিবস। এসব দিবস উপলক্ষে বিভিন্ন ধরনের পোশাক আকর্ষণীয়ভাবে তৈরি করা হয়। উদ্দীপকের 'রূপসী বাংলা ফ্যাশন হাউজ' বাংলাদেশের দিবসগুলোর সাথে সামঞ্জস্য রেখে পোশাক ডিজাইন করে। ২১ ফেব্রুয়ারি, ২৬ মার্চ, ১৬ ডিসেম্বর, ১লা বৈশাখ প্রভৃতি দিবস উপলক্ষে আকর্ষণীয়ভাবে পোশাক তৈরি করে। এক্ষেত্রে প্রতিষ্ঠানটি দিবসগুলোর সাথে সামঞ্জস্য রাখার পাশাপাশি পোশাকের আকর্ষণীয়তার ওপর গুরুত্ব দেয়। ক্রেতাদের কাছে পোশাকগুলো আকর্ষণীয়ভাবে উপস্থাপন করা হয়। ফলে বিক্রি বেড়ে যায়। সুতরাং, 'রূপসী বাংলা ফ্যাশন হাউজ' বাংলাদেশের বিশেষ দিবসের পরিপ্রেক্ষিতে নান্দনিক ডিজাইন করছে।"
        },
        {
          "label": "ঘ",
          "question": "",
          "explanation": "ধর্মীয় অনুষ্ঠানের পরিপ্রেক্ষিতে নান্দনিক ডিজাইনের মাধ্যমে 'বাংলা ফ্যাশন হাউজ' বাংলাদেশের ঐতিহ্য ও সংস্কৃতি রক্ষায় ভূমিকা রাখে। পণ্যের মানকে গুরুত্ব না দিয়ে বাহ্যিকভাবে আরও আকর্ষণীয় করে তোলাই নান্দনিক ডিজাইন। বাংলাদেশে মানা ধর্মের লোক বসবাস করে। তাদের ধর্মীয় দিবস উপলক্ষে তৈরি পোশাক আকর্ষণীয়ভাবে উপস্থাপন করা হয়। উদ্দীপকে 'বাংলা ফ্যাশন হাউজ' নামক একটি প্রতিষ্ঠানের কথা ব হয়েছে। এটি পোশাক তৈরি করে বাজারজাত করে। পোশাক তৈরির ক্ষেত্রে প্রতিষ্ঠানটি বিভিন্ন ধর্মীয় উৎসবকে প্রাধান্য দেয়। ঈদ, পূজা বৌদ্ধ পূর্ণিমা ও বড়দিন উপলক্ষে উৎসবের সাথে মিল রেখে পোশাক তৈরি করা হয়। পোশাকের মাধ্যমে দেশীয় ঐতিহ্য, সংস্কৃতি ও ধর্মীয় মূল্যবোধ ফুটিয়ে তোলাই তাদের উদ্দেশ্য। প্রতিষ্ঠানটি উৎসবের সাথে সামান্য রাখার পাশাপাশি পোশাকগুলোতে আকর্ষণীয়ভাবে উপস্থাপন করে। ক্রেতাদের কাছে পোশাকগুলো নান্দনি ডিজাইনে সরবরাহ করা হয়। ফলে, ক্রেতারা তাদের ধর্মীয় উৎসবে পোশাক ক্রয় করতে আগ্রহী হয়। এতে তাদের উৎসব আনন্দময় হয়ে ওঠে, যা আমাদের সংস্কৃতির অংশ। এভাবেই নান্দনিক ডিজাইনের মাধ্যমে ধর্মীয় পোশাকগুলো দেশীয় ঐতিহ্য ও সংস্কৃতি রক্ষায় গুরুত্বপূর্ণ ভূমিকা রাখে ।"
        }
      ]
    },
    {
      "number": "10",
      "uddipok": "‘নেপচুন ইলেকট্রনিক্স; বৃহদায়তন ওয়াশিং মেশিন উৎপাদনকারী প্রতিষ্ঠান। প্রতিষ্ঠানটি এ পণ্যের পাঁচ বছরের ওয়ারেন্টি দিয়ে থাকেন। কিন্তু কারিগরি ত্রুটির কারণে গত এক বছরে বিক্রয়কৃত পণ্যের ২৫% ফেরত আসায় প্রতিষ্ঠানটি আর্থিকভাবে ক্ষতিগ্রস্ত হয়। ফলে প্রতিষ্ঠানটি কারিগরি ত্রæটি চিহ্নিতকরণ এবং পুনঃডিজাইন বাবদ প্রচুর অর্থ ব্যয় করে এ অবস্থা থেকে মুক্তি পেতে চায়।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "মান হলো কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে।"
        },
        {
          "label": "খ",
          "question": "",
          "explanation": "মান ব্যবস্থাপনা হলো মানসম্মত পণ্য এবং সেবা তোর করা ধরে রাখা, অপচয় কমিয়ে মুনাফা বাড়ানো এবং ক্রেতা সন্তুষ্টির মাধ্যমে নতুন নতুন ক্রেতা তৈরির প্রক্রিয়া। ব্যবস্থাপনা একটি দলীয় মতবাদ। মান ব্যবস্থাপনার মাধ্যমে পণাদন সম্পর্কে একটি সুপরিকল্পিত এবং নিয়ন্ত্রণমূলক কাজ সম্পাদন করা মান ব্যবস্থাপনায় কর্মীরা কাজগুলো টিমওয়ার্কের ভিত্তিকে সুসমন্বয়ের মাধ্যমে সম্পন্ন করতে পারে বলে পণ্যের ত্রুটি কমে যায়। সুতরাং বলা যায়, মান ব্যবস্থাপনা ত্রুটি কমানোর মাধ্যমে অপচয় কমিয়ে থাকে।"
        },
        {
          "label": "গ",
          "question": "",
          "explanation": "নেপচুন ইলেকট্রনিক্স নিম্নমানের পণ্য উৎপাদনজনিত বাহ্যিক ব্যর্থতার ব্যয়ের ফলে আর্থিকভাবে ক্ষতিগ্রস্ত হয়। ক্রেতারা পণ্য প্রাপ্তির পর যে ব্যয় সংঘটিত হয় তাই বাহ্যিক ব্যর্থতায় ব্যয়। এ ব্যয়ের কারণে প্রতিষ্ঠানের খরচ বাড়ার পাশাপাশি সুনাম নষ্ট হয়। ওয়ারেন্টি ও মামলা পরিচালনা ব্যয় বাহ্যিক ব্যর্থতার ব্যয়ের অন্তর্গত। 'নেপচুন ইলেকট্রনিক্স\" ওয়াশিং মেশিন উৎপাদনকারী প্রতিষ্ঠান। এট পণ্যের পাঁচ বছরের ওয়ারন্টি দিয়ে থাকে। ওয়ারেন্টি হলো বিক্রেতা কর্তৃক ক্রেতাকে পণ্য মেরামত বা পরিবর্তন করে দেওয়ার অঙীকার পত্র। কারিগরি ত্রুটির কারণে গত এক বছরে 'নেপচুন ইলেকট্রনিক্স'-এ বিক্রয়কৃত পণ্যের ২৫% ফেরত আসে। এতে প্রতিষ্ঠানটির ওয়ারেন্টি বা বেড়ে যাওয়ায় আর্থিকভাবে ক্ষতিগ্রস্ত হয়। এখানে উল্লেখ্য, ওয়ারেন্টি খরচ পণ্য বিক্রির পর সংঘটিত হয়। এ ধরনের ব্যয়কে বাহ্যিক ব্যর্থতার ব্যয় বলা হয়। তাই বলা যায়, 'নেপচুন ইলেকট্রনিক্স'-এর বাহ্যিক ব্যর্থতার ব্যয় হয় যার জন্য প্রতিষ্ঠানটি আর্থিকভাবে ক্ষতিগ্রস্ত হয়।"
        },
        {
          "label": "ঘ",
          "question": "",
          "explanation": "আর্থিক ক্ষতি থেকে মুক্তি পেতে ‘নেপচুন ইলেকট্রনিকস প্রতিরোধমূলক ব্যয় করে পণ্যের নিম্নমান প্রতিরোধের জন্য প্রতিরোধমূলক ব্যয় করা হয়। উৎপাদনের আগেই এ ব্যয় করা হয়। প্রশিক্ষণ ব্যয়, পুনঃডিজাইন ও ত্রুটি চিহ্নিতকরণ ব্যয়, সরবরাহকারীদের সাথে কাজ সম্পন্নের ব্যয় হলো প্রতিরোধমূলক ব্যয়। 'নেপচুন ইলেকট্রনিক্স' ওয়াশিং মেশিন উৎপাদনকারী প্রতিষ্ঠান। এর বাহ্যিক ব্যর্থতার ব্যয় বেড়ে যাওয়ায় প্রতিষ্ঠানটি আর্থিকভাবে ক্ষতিগ্ৰস্ত হয়। তাই এটি কারিগরি ত্রুটি চিহ্নিতকরণ ও পুনঃডিজাইন বাবদ করতে আগ্রহী। প্রতিষ্ঠানটি মনে করে এ ধরনের ব্যয় বর্তমান অব থেকে এটিকে মুক্তি দিবে। নেপচুন ইলেকট্রনিক্স' উৎপাদন প্রক্রিয়ার ত্রুটি খুঁজে বের করতে এতে উৎপাদিত পণ্যের কারিগরি ত্রুটি দূর হবে। তাছাড়া উৎপাদন প্রক্রিয়া সহজতর করার জন্য প্রতিষ্ঠানটি যন্ত্রপাতি পুনঃডিজাইন করতে চায়। এ ত্রুটি চিহ্নিতকরণ ও পুনঃডিজাইন ব্যয় প্রতিরোধমূলক অন্তর্ভুক্ত। এ ব্যয় করলে প্রতিষ্ঠানটি নিম্নমানের পণ্য উৎপাদনজনিত ব্যয় কমাতে পারবে। ফলে আর্থিক সচ্ছলতা অর্জন সম্ভব হবে। তাই বলা যায়, 'নেপচুন ইলেকট্রনিক্স' প্রতিরোধমূলক ব্যয়ের উদ্যোগ গ্রহণ করেছে।"
        }
      ]
    },
    {
      "number": "11",
      "uddipok": "মি. বাদল একটি নুডুলস তৈরির কারখানার মালিক। তিনি নুডুলস উৎপাদনের ক্ষেত্রে মান বৃদ্ধির কার্যক্রম চালু রেখে কর্মী সংশ্লিষ্টতা ও গ্রাহক সন্তুষ্টির বিষয়ে গুরুত্ব দিয়ে থাকেন। এতে তাঁকে কার্যকর তদারকি করতে হয়। তিনি বাংলাদেশ সরকারের একটি প্রতিষ্ঠান হতে মান সনদ গ্রহণ করেন। উৎপাদিত পণ্য ভোক্তাদের নিকট বেশ গ্রহণযোগ্য হওয়ার ফলে প্রতিষ্ঠানটির বিক্রয় ও সুনাম বৃদ্ধি পায়।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "পণ্য বা সেবার মান অর্জনের নিমিত্তে মান ব্যবস্থাপনার কার্যাবলির সুনির্দিষ্ট প্রয়োগকে মান নিশ্চিতকরণ বলে।"
        },
        {
          "label": "খ",
          "question": "",
          "explanation": "উৎপাদন কাজের ত্রুটি নির্ণয় ও তা ঠিক করার জন্য প্রতিষ্ঠান যে ব্যয় করে তাই মূল্যায়ন খরচ। পণ্য উৎপাদন প্রক্রিয়া পরিদর্শনকালে পণ্যমান খারাপ পাওয়া গেলে মূল্যায়ন ব্যয় বেড়ে যায়। এক্ষেত্রে পণ্যমান কতটুকু খারাপ হয়েছে তা জানার জন্য ল্যাবে পণ্য পরীক্ষা করতে হয়। তাছাড়া নির্দিষ্ট সময়ে কী পরিমাণ পণ্য খারাপ হচ্ছে তা নির্ণয়ের জন্য পরিসংখ্যানিক বিশ্লেষণের প্রয়োজন পড়ে। এভাবে নিম্নমানের পণ্য পরীক্ষা ও পরিসংখ্যানিক ব্যয় বাড়িয়ে মূল্যায়ন খরচ বাড়ায়।"
        },
        {
          "label": "গ",
          "question": "",
          "explanation": "মি. বাদলের প্রতিষ্ঠানটি বিএসটিআই থেকে মান সনদ গ্রহণ করেছে। দেশীয় পণ্যের মান যাচাই ও মান সনদ দেওয়ার কাজ করে বিএসটিআই। শিল্প ও বাণিজ্যে প্রমিতকরণ ও মান নিয়ন্ত্রণের উন্নতি সাধনে এটি কাজ করে। দেশের অভ্যন্তরে পণ্য বিক্রিতে এর থেকে মান সনদ নেওয়া আবশ্যক। মি. বাদল নুডলস তৈরির একটি কারখানার মালিক। তিনি নুডলস উৎপাদনের ক্ষেত্রে কর্মী সংশ্লিষ্টতা ও গ্রাহক সন্তুষ্টিকে সর্বোচ্চ গুরুত্ব দেন। তিনি বাংলাদেশ সরকারের একটি প্রতিষ্ঠান থেকে মান সনদ গ্রহণ করেন। দেশের অভ্যন্তরে মান সনদ প্রদানকারী একমাত্র প্রতিষ্ঠান হলো বিএসটিআই। এটি শিল্প মন্ত্রণালয়ের অধীনে পরিচালিত হয়। এ ' প্রতিষ্ঠানটি পণ্যের মান যাচাই, পরিদর্শন ও মান নিয়ন্ত্রণ করে থাকে। পণ্য মানসম্মত হলেই কেবল প্রতিষ্ঠানটি মান সনদ দিয়ে থাকে। আর এভাবেই মি. বাদল মান সনদ সংগ্রহ করেন। তাই বলা যায়, উদ্দীপকের প্রতিষ্ঠানটি বিএসটিআই থেকে মান সনদ সংগ্রহ করে।"
        },
        {
          "label": "ঘ",
          "question": "",
          "explanation": "মি. বাদলের প্রতিষ্ঠানটির বিক্রয় ও সুনাম বাড়াতে সার্বিক মান ব্যবস্থাপনা গুরুত্বপূর্ণ ভূমিকা রাখে। মান নিয়ন্ত্রণ ও মান নিশ্চিতকরণের সমন্বিত রূপ হলো সার্বিক মান ব্যবস্থাপনা। এক্ষেত্রে ধারাবাহিকভাবে মান উন্নয়নের মাধ্যমে ও কর্মী সম্পৃক্ততা বাড়িয়ে ক্রেতা সন্তুষ্টি অর্জন করা হয়। কাঁচামাল সংগ্রহ থেকে পণ্য উৎপাদন সম্পূর্ণ প্রক্রিয়াই সার্বিক মান ব্যবস্থাপনার আওতাধীন। মি. বাদল নুডলস তৈরির একটি কারখানার মালিক। তিনি বিএসটিআই থেকে মানসনদ সংগ্রহ করেন। তিনি নুডলস উৎপাদনের ক্ষেত্রে মান বাড়ানোর কার্যক্রম চালু রাখেন। তাছাড়া কর্মী সংশ্লিষ্টতা ও গ্রাহক সন্তুষ্টির বিষয়েও তিনি সর্বোচ্চ গুরুত্ব দেন। এক্ষেত্রে উল্লেখ্য, ধারাবাহিকভাবে মান বাড়ানো, কর্মী সংশ্লিষ্টতা ও গ্রাহক সন্তুষ্টি সার্বিক মান ব্যবস্থাপনারই অংশ। মি. বাদলের প্রতিষ্ঠানটি সার্বিক মান ব্যবস্থাপনা পদ্ধতি অনুসরণ করে। এ কারণে সহজেই তিনি বিএসটিআই থেকে মান সনদ পেয়ে যান। বিএসটিআই থেকে মান সনদ প্রাপ্ত প্রতিষ্ঠানগুলো এর সিলমোহর ব্যবহার করতে পারে। আর বিএসটিআই-এর সিলমোহর দেখে ক্রেতারা সহজেই বুঝতে পারে যে, মি. বাদলের প্রতিষ্ঠানটি মানের ব্যাপারে আপসহীন। ফলে ক্রেতাদের কাছে প্রতিষ্ঠানটির গ্রহণযোগ্যতা বাড়ে। এতে বিক্রয় ও সুনাম বাড়ে। তাই বলা যায়, সার্বিক মান ব্যবস্থাপনাই মি. বাদলের প্রতিষ্ঠানটির বিক্রয় ও সুনাম বাড়াতে ভূমিকা রাখে ।"
        }
      ]
    }
  ]
}