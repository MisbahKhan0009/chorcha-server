{
  "title": "যশোর বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "রাজশাহীর আম সুস্বাদু হওয়ায় জনাব হাসান রাজশাহী থেকে আম এনে ঢাকার বিভিন্ন পাইকারি বাজারে সরবরাহ করে থাকেন । এ বছর আমের ফলন বেশি হওয়ায় বাজারে আমের দাম কমে যায়। এ কারণে জনাব হাসান এ বছর জুস উৎপাদনকারী প্রতিষ্ঠানকে আম সরবরাহের সিদ্ধান্ত নেন ।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলা হয় ।"
        },
        {
          "label": "খ",
          "question": "",
          "explanation": "গুদামজাতকরণের মাধ্যমে সময়গত উপযোগ সৃষ্টি হয় । এর মাধ্যমে নির্দিষ্ট সময় পর্যন্ত পণ্যকে সংরক্ষণ করে রাখা হয়। যার মাধ্যমে ঘাটতি মৌসুমে পণ্যের চাহিদা ও যোগানের সুষ্ঠু ব্যবস্থাপনা করা যায়। এতে ঘাটতি মৌসুমে ঐ পণ্য সরবরাহের মাধ্যমে চাহিদা পূরণ করা যায়। এভাবে উৎপাদিত পণ্য নির্দিষ্ট সময় পর্যন্ত গুদামে সংরক্ষণ করে সময়গত উপযোগ সৃষ্টি করা হয় ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব হাসানের প্রাথমিক কাজের মাধ্যমে স্থানগত উপযোগ সৃষ্টি হয়। একস্থানে উৎপাদিত পণ্য অন্যস্থানে সরবরাহের মাধ্যমে স্থানগত উপযোগ সৃষ্টি হয়। এর ফলে দূরবর্তী অঞ্চলের ভোক্তারাও পণ্য ভোগের সুযোগ পায়। সাধারণত পরিবহনের মাধ্যমে স্থানগত উপযোগ সৃষ্টি করা হয়। রাজশাহী সুস্বাদু আমের জন্য খুবই বিখ্যাত। তাই সারাদেশে এ অঞ্চলের আমের ব্যাপক চাহিদা। এই চাহিদাকে কাজে লাগিয়ে মুনাফা লাভের উদ্দেশ্যে উদ্দীপকে উল্লেখিত জনাব হাসান রাজশাহী থেকে আম কিনে এনে ঢাকার বিভিন্ন পাইকারি বাজারে সরবরাহ করেন। এতে ঢাকায় অবস্থানকৃত ক্রেতারারাজশাহীর আম ভোগ করতে পারে। আর এটি সম্ভব হচ্ছে মূলত পরিবহন ব্যবস্থার সুফলে, যা স্থানগত উপযোগ সৃষ্টির একমাত্র উপায়। তাই বলা যায়, জনাব হাসানের প্রাথমিক কাজের মাধ্যমে স্থানগত উপযোগ সৃষ্টি হয় ।"
        },
        {
          "label": "ঘ",
          "question": "",
          "explanation": "আম থেকে জুস উৎপাদনের মাধ্যমে রূপগত উপযোগের সৃষ্টি হয় এবং বর্তমান অবস্থার পরিপ্রেক্ষিতে উদ্দীপকে উল্লেখিত জনাব হাসানের সিদ্ধান্তটি যৌক্তিক। প্রকৃতি থেকে পাওয়া সম্পদের রূপ বা আকার-আকৃতি পরিবর্তনের মাধ্যমে রূপগত উপযোগ সৃষ্টি করা হয়। এর মাধ্যমে ব্যবহার অনুপযোগী অনেক প্রাকৃতিক সম্পদ ব্যবহার উপযোগী রূপ ধারণ করে । মূলত উৎপাদনের ফলে রূপগত উপযোগের সৃষ্টি হয় । উদ্দীপকের জনাব হাসান একজন আম ব্যবসায়ী। তিনি রাজশাহী থেকে আম কিনে এনে ঢাকায় পাইকারি বাজারগুলোতে সরবরাহ করেন। কিন্তু এ বছর আমের ফলন বেশি হওয়ায় বাজারে আমের দাম কমে যায়। এ কারণে তিনি একটি জুস উৎপাদনকারী প্রতিষ্ঠানকে আম সরবরাহের মাধ্যমে রূপগত উপযোগ সৃষ্টিতে সাহায্য করার সিদ্ধান্ত নেন। বর্তমান পরিস্থিতিতে তার এ সিদ্ধান্তের ফলে জুস উৎপাদনকারী প্রতিষ্ঠানটি নিরবচ্ছিন্নভাবে তার উৎপাদন কাজ চালিয়ে যেতে পারবে। এতে করে জুসের নিয়মিত সরবরাহ বজায় থাকবে। অন্যদিকে, জনাব হাসানও তার বিনিয়োজিত অর্থ দ্রুততম সময়ে উত্তোলন করতে পারবেন । এছাড়া গুদামজাত করতে গিয়ে যে অতিরিক্ত ব্যয় বহন করতে হতো তা থেকেও তিনি রেহাই পাবেন। পাশাপাশি পণ্য পঁচে যাওয়ার ঝুঁকি ও কমবে। এসব দিক বিবেচনায় নিয়ে বলা যায়, জনাব হাসানের সিদ্ধান্তটি যৌক্তিক।"
        }
      ]
    },
    {
      "number": "2",
      "uddipok": "জনাব আলম নওগাঁয় ১০ বিঘা জমিতে ড্রাগন ফলের চাষ শুরু করেন। উক্ত ড্রাগন ফল সুস্বাদু হওয়ায় সারাদেশে ক্রেতাদের কাছে চাহিদা ব্যাপক। পরবর্তীতে তিনি আরও ৫ বিঘা জমিতে ড্রাগন ফলের চাষ করার সিদ্ধান্ত নেন। উক্ত জমিতে চাষাবাদের জন্য তিনি ব্যাংক থেকে ৫ লাখ টাকা ঋণ নেন। বর্তমানে তিনি ড্রাগন ফল বিক্রি করে আর্থিকভাবে আরও লাভবান হচ্ছেন ।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "পণ্য উৎপাদনের প্রয়োজনীয় কাজগুলো ভিন্ন ভিন্ন লোকের দক্ষতা অনুযায়ী তাদের ওপর অর্পণ করা হলে তাকে জটিল শ্রম বিভাগ বলে ।"
        },
        {
          "label": "খ",
          "question": "",
          "explanation": "সামগ্রিক উৎপাদন প্রক্রিয়ার বিভিন্ন স্তরে শ্রমিকদের যোগ্যতা ও সামর্থ্য অনুসারে কাজ বণ্টন করে দেওয়ার নামই হলো শ্রম বিভাগ । যে শ্রমিক যে কাজে দক্ষ, তাকে সে কাজ দিলে কাজ যেমন নিখুঁত হয়, কাজে গতিশীলতাও আসে। ফলে সামগ্রিক উৎপাদনে গতিশীলতা আসে এবং প্রতিষ্ঠানের উৎপাদনশীলতা বাড়ে। উৎপাদনশীলতা বেড়ে যাওয়া মানেই হলো প্রতিষ্ঠানের উৎপাদন বেড়ে যাওয়া। এভাবেই শ্ৰম বিভাগ উৎপাদন বাড়ায়।"
        },
        {
          "label": "গ",
          "question": "",
          "explanation": "প্রাথমিকভাবে জনাব আলম উৎপাদনের ভূমি উপকরণটি ব্যবহার করছেন । প্রকৃতি থেকে পাওয়া সব সম্পদই ভূমি। এটি প্রকৃতির আদি উপাদান। এলাকা বা ভৌগোলিক অবস্থান অনুযায়ী ভূমি ভিন্ন হওয়ায় একেক এলাকায় একেক পণ্য ভালো জন্মে। উদ্দীপকে উল্লেখিত জনাব আরম নওগায় ড্রাগন ফলের চাষ করেন। তিনি ১০ বিঘা জমিতে এ ফলের চাষ শুরু করেন। উক্ত ড্রাগন ফল সুস্বাদু হওয়ার কারণে সারাদেশে ক্রেতাদের কাছে এর চাহিদা ব্যাপক। তার ফলগুলো ভূমিতে উৎপাদিত হয়। ভূমি ভালো হলে তাতে পণ্যের উৎপাদন ও মান ভালো থাকে। এক্ষেত্রে আদর্শ ভূমি না হলে ফলের উৎপাদন ও স্বাদ ভালো হতো না। তাই বৈশিষ্ট্য বিচারে বলা যায়, উদ্দীপকে উল্লেখিত জনাব আলম প্রাথমিকভাবে উৎপাদনের ভূমি উপকরণটি ব্যবহার করেছেন"
        },
        {
          "label": "ঘ",
          "question": "",
          "explanation": "উৎপাদনের মূলধন উপকরণটি ব্যবহার করার ফলে জনাব আলম জনাব আলম আরও লাভবান হয়েছেন বলে আমি মনে করি। যে সম্পদ কোনো আয়ের উপায় তৈরি করে অথবা আয় উপার্জনে সহায়তা করে তাই মূলধন। ব্যবসায়ে বিনিয়োজিত অর্থ, বিভিন্ন যন্ত্রপাতি, কাঁচামাল প্রভৃতি ব্যবসায়ের মূলধন হিসেবে বিবেচিত হয়। উদ্দীপকের জনাব আলম ১০ বিঘা জমিতে ড্রাগন ফলের চাষ শুরু করেন। উক্ত ফলটি সুস্বাদু হওয়ায় সারাদেশের ক্রেতাদের কাছে এর চাহিদা বেড়ে যায়। এ কারণে তিনি আরও ৫ বিঘা জমিতে ড্রাগন ফল চাষের সিদ্ধান্ত নেন। উক্ত জমিতে চাষাবাদের জন্য তিনি ব্যাংক থেকে ৫ লাখ টাকা ঋণ নেন। বর্তমানে তিনি ড্রাগন ফল বিক্রি করে আর্থিকভাবে আরও লাভবান হচ্ছেন। উদ্দীপকে উল্লেখিত জনাব আলমের ড্রাগন ফলের চাহিদা বাড়ায় তিনি উক্ত ফলের চাষ বাড়ানোর সিদ্ধান্ত নেন। বাড়তি চাষাবাদের জন্য তার অতিরিক্ত অর্থের প্রয়োজন পড়ে। এ কারণে তিনি ব্যাংক থেকে ৫ লক্ষ টাকা ঋণ নেন। এ অর্থ দিয়ে বাড়তি উৎপাদনের ফলে ড্রাগন ফল বিক্রি করে তিনি আর্থিকভাবে লাভবান হচ্ছেন। সাধারণভাবে ব্যবসায়ে বিনিয়োগকৃত নগদ অর্থকে মূলধন হিসেবে ধরা হয়। আর ঋণ করা এ অর্থ প্রতিষ্ঠানের আয় উপার্জনে সহায়তা করছে। এতে তিনি আগের তুলনায় লাভবান হয়েছেন। তাই বলা যায়, উৎপাদনের মূলধন উপকরণটি ব্যবহার করার ফলে উদ্দীপকের জনাব আলম আরও লাভবান হয়েছেন।"
        }
      ]
    },
    {
      "number": "3",
      "uddipok": "জনাব রফিক ঢাকার মুন্সীগঞ্জে একটি চিপস তৈরির কারখানা স্থাপন করেন। উক্ত কারখানাটি ২০০ জন দক্ষ শ্রমিক দ্বারা পরিচালিত হয়। কারখানাটিতে উন্নতমানের প্রযুক্তি ব্যবহারের ফলে চিপসের গুণগতমান অক্ষুণ্ণ থাকে। জনাব রফিকের উদ্যমী ও যোগ্য নেতৃত্বের কারণে উক্ত কারখানাটি খুবই সফলভাবে পরিচালিত হচ্ছে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "কাজের গুণাগুণ বা মান অক্ষুণ্ণ রেখে নির্দিষ্ট সময়ে একজন শ্রমিকের উৎপাদন করার সর্বোচ্চ ক্ষমতাকে শ্রমের দক্ষতা বলে ।"
        },
        {
          "label": "খ",
          "question": "",
          "explanation": "চুক্তির মাধ্যমে অংশীদারি ব্যবসায় গঠিত ও পরিচালিত হয় বলে একে অংশীদারি ব্যবসায়ের মূল ভিত্তি বলা হয় । একাধিক ব্যক্তি সমঝোতার ভিত্তিতে অংশীদারি ব্যবসায় গঠন ও পরিচালনা করে । চুক্তির মাধ্যমে অংশীদারি ব্যবসায় গঠিত ও পরিচালিত হয়। এটি ছাড়া কোনো যৌথ ব্যবসায় গঠিত হয়ে পরিচালিত হলে সেটি অংশীদারি ব্যবসায় হিসেবে গণ্য হবে না। কারণ চুক্তির বাইরে তারা কোন কাজ করতে পারে না। তাই এসব কারণে বলা হয়, চুক্তিই অংশীদারি ব্যবসায়ের মূল ভিত্তি।"
        },
        {
          "label": "গ",
          "question": "",
          "explanation": "উদ্দীপকের জনাব রফিক চিপস উৎপাদনের ক্ষেত্রে উৎপাদনের শ্রম উপাদানটি ব্যবহার করেছেন। মানুষের শারীরিক ও মানসিক কর্ম প্রচেষ্টা যা অর্থ উপার্জনে ব্যয় করা হয় তা-ই হলো শ্রম। নিছক আনন্দ উপভোগের জন্য ব্যয়িত শ্রম অর্থনীতির দৃষ্টিকোণ থেকে শ্রম হিসেবে গন্য হবে না । উদ্দীপকে উল্লেখিত জনাব রফিক একটি চিপস তৈরির কারখানা স্থাপন করেন। তিনি এটি মুন্সিগঞ্জে স্থাপন করেন। কারখানাটিতে ২০০ জন দক্ষ শ্রমিক কাজ করে। শ্রমিকরা দক্ষ হওয়ায় তারা তাদের প্রতিষ্ঠান ও কাজের ধরন এবং পদ্ধতি সম্পর্কে পর্যাপ্ত ধারণা রাখে। এতে তারা যথাযথ সম্পদ ব্যবহার করে উৎকৃষ্ট পণ্য উৎপাদনের অবদান রাখতে পারে। এক্ষেত্রে শ্রমিকরা চিপস কারখানায় তাদের শারীরিক শ্রম দিচ্ছে। এভাবেই প্রতিষ্ঠানটিতে ২০০ জন শ্রমিকের শ্রম ব্যবহৃত হচ্ছে। সুতরাং, জনাব রফিক চিপস উৎপাদনের ক্ষেত্রে উৎপাদনের শ্রম উপাদানটি ব্যবহার করেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত উৎপাদনের সংগঠন উপকরণের প্রভাবে প্রতিষ্ঠানটি সাফল্য অর্জন করতে সক্ষম হয়েছে বলে আমি মনে করি। সংগঠন বলতে এমন কয়েকজন ব্যক্তি সমষ্টিকে বোঝায় যারা কোনো বিশেষ উদ্দেশ্য অর্জনের লক্ষ্যে একত্রিত হয়ে কাজ করে। উদ্দেশ্য অর্জন করতে যা প্রয়োজন হয় সব কাজ নিয়ন্ত্রণ ও তত্ত্বাবধান করাই সংগঠনের কাজ। উদ্দীপকে উল্লেখিত জনাব রফিক মুন্সিগঞ্জে চিপস তৈরির একটি কারখানা স্থাপন করেন। তার কারখানায় ২০০ জন দক্ষ শ্রমিক নিয়োজিত আছে। কারখানাটিতে উন্নতমানের প্রযুক্তি ব্যবহারের ফলে চিপসের গুণগত মান বজায় থাকে। তার উদ্যমী ও যোগ্য নেতৃত্বের কারণে কারখানাটি সফলভাবে পরিচালিত হচ্ছে। উদ্দীপকে উল্লেখিত জনাব রফিক একজন উদ্যমী ব্যবসায়ী। তিনি তার চিপস কারখানায় দক্ষ শ্রমিকদের নিয়োগের মাধ্যমে উপকরণের সুষ্ঠু ব্যবহার নিশ্চিত করেছেন। এছাড়া তিনি তার উৎপাদিত চিপসের মান অক্ষুণ্ণ রাখতে উন্নতমানের প্রযুক্তি ব্যবহার করেছেন। এতে বাজারে তার চিপসের জনপ্রিয়তা তৈরি সহজ হয়েছে। ফলে উৎপাদনশীলতা বাড়ার পাশাপাশি তা প্রতিষ্ঠানের সাফল্য অর্জনে সহায়ক হয়েছে। তিনি ভূমি, শ্রম ও মূলধনের যোগান দিয়েছেন। আর এগুলো জনাব রফিকের যোগ্য নেতৃত্বের কারণেই সম্ভব। তার এ গুণগুলো দক্ষ সংগঠনের গুণের সাথে মিলে যায়। তাই উল্লিখিত উদ্দীপকে উৎপাদনের সংগঠন উপকরণের প্রভাবে প্রতিষ্ঠানটি সাফল্য অর্জন করতে সক্ষম হয়েছে বলে আমি মনে করি।"
        }
      ]
    },
    {
      "number": "4",
      "uddipok": "মিসেস সেলিনা ১০ কোটি টাকা এবং ১১০ জন শ্রমিক নিয়ে হস্তশিল্পের ব্যবসায় শুরু করেন। তার উৎপাদিত হস্তশিল্পজাত দ্রব্যের আকর্ষণীয় ডিজাইন ও মান উন্নত হওয়ায় ক্রেতাদের কাছে ব্যাপক জনপ্রিয়তা পায়। বর্তমানে তিনি তার উৎপাদিত পণ্য বিদেশে রপ্তানির সিদ্ধান্ত নেন। এ লক্ষ্যে তিনি ব্যাংক থেকে ৬ কোটি টাকা ঋণ নেন এবং আরও ১৫০ জন কর্মী নিয়োগ দেন ।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "একটি প্রতিষ্ঠানে সব সুযোগ-সুবিধা ব্যবহার করে যে পরিমাণ পণ্য বা সেবা উৎপাদন করা যায় তার পরিমাপকে উৎপাদনের মাত্রা বলে।কাম্য উৎপাদন মাত্রা হলো উৎপাদনের এমন একটি স্তর, যেখানে সর্বনিম্ন ব্যয়ে সর্বোচ্চ পরিমাণ পণ্য উৎপাদিত হয় ।"
        },
        {
          "label": "খ",
          "question": "",
          "explanation": "কাম্য উৎপাদন মাত্রা হলো উৎপাদনের এমন একটি স্তর, যেখানে সর্বনিম্ন ব্যয়ে সর্বোচ্চ পরিমাণ পণ্য উৎপাদিত হয় । কাম্য উৎপাদন মাত্রায় সর্বনিম্ন খরচে সর্বোচ্চ উৎপাদন করা হয় । উৎপাদন বাড়লে এককপ্রতি উৎপাদন ব্যয় কমে যায়। তাছাড়া কম খরচে পণ্য উৎপাদন হওয়ায় পণ্যের মূল্যও কম নির্ধারিত হয়। ক্রেতারা কম মূল্যে পণ্য কিনতে পারে। এতে বিক্রিও বেড়ে যায়। ফলে প্রতিষ্ঠানের মুনাফা বেড়ে যায়। সুতরাং, কাম্য উৎপাদন মাত্রায় সর্বোচ্চ মুনাফা অর্জন সম্ভব।"
        },
        {
          "label": "গ",
          "question": "",
          "explanation": "উৎপাদন মাত্রার ধরন অনুযায়ী মিসেস সেলিনার প্রাথমিক পর্যায়ের প্রতিষ্ঠানটি হলো উৎপাদনধর্মী ক্ষুদ্র শিল্প প্রতিষ্ঠান । কাঁচামাল প্রক্রিয়াজাত করে পণ্য উৎপাদনের সাথে জড়িত প্রতিষ্ঠানকে উৎপাদনধর্মী প্রতিষ্ঠান বলে। এ ধরনের প্রতিষ্ঠানের মূলধনের পরিমাণ ৭৫ লক্ষ থেকে ১৫ কোটি টাকা এবং কর্মরত শ্রমিক সংখ্যা ৩১-১২০ জন হয়। উদ্দীপকে উল্লেখিত মিসেস সেলিনা হস্তশিল্পজাত পণ্য উৎপাদন ও বিপণন করেন। অর্থাৎ এটি একটি উৎপাদনধর্মী প্রতিষ্ঠান। এর মূলধন ১০ কোটি টাকা এবং এখানে ১১০ জন শ্রমিক কর্মরত আছে। এর মূলধন ও শ্রমিক সংখ্যার পরিমাণ জাতীয় শিল্পনীতি ২০১৬-এ বর্ণিত ক্ষুদ্র শিল্পের মূলধন ও শ্রমিক সংখ্যার পরিমাণের সাথে মিলে যায়। তাই বলা যায়, উদ্দীপকে উল্লেখিত মিসেস সেলিনার ব্যবসায়টি হলো উৎপাদনধর্মী ক্ষুদ্র এন্টারপ্রাইজ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত মিসেস সেলিনার ব্যবসায় সম্প্রসারণের লক্ষ্যে মাঝারি শিল্প প্রতিষ্ঠান গঠনের সিদ্ধান্তটি যৌক্তিক। বাংলাদেশে মাঝারি শিল্প প্রতিষ্ঠানগুলো শিল্প আইন ২০১৬ অনুযায়ী গঠিত ও পরিচালিত হয়। এ ধরনের প্রতিষ্ঠানে মূলধন থাকে ১৫ থেকে ৫০ কোটি টাকা এবং শ্রমিক সংখ্যা ১২১-৩০০ জন । উদ্দীপকে উল্লেখিত মিসেস সেলিনা ১০ কোটি টাকা মূলধন নিয়ে একটি উৎপাদনধর্মী ক্ষুদ্র শিল্প প্রতিষ্ঠান গড়ে তোলেন। ক্রেতাদের কাছে তার প্রতিষ্ঠানের পণ্য জনপ্রিয়তা পাওয়ায় তিনি ব্যবসায় সম্প্রসারণে সিদ্ধান্ত নেন। এ লক্ষ্যে তিনি ব্যাংক থেকে ৬ কোটি টাকা ঋণ নেন এবং আরও ১৫০ জন কর্মী নিয়োগ দেন। বর্তমানে তার প্রতিষ্ঠানের মূলধনের পরিমাণ ১৬ কোটি টাকা এবং কর্মরত শ্রমিক সংখ্যা ২৬০ জন (১১০ + ১৫০)। মূলধন ও শ্রমিক সংখ্যা বিচারে এটি মাঝারি শিল্প প্রতিষ্ঠান। উদ্দীপকে উল্লেখিত মিসেস সেলিনার ইচ্ছে তার পণ্য বিদেশে রপ্তানি করবেন। প্রতিষ্ঠানের আগের অবকাঠামো দ্বারা এ সিদ্ধান্ত বাস্তবায়ন সম্ভব না। কেননা, পণ্য বিদেশে রপ্তানি করতে হলে তাকে রপ্তানি লাইসেন্স সংগ্রহ, পণ্য উৎপাদনে বিশেষায়ণ, পণ্য ডিজাইনে অভিজ্ঞদের নিয়োগ প্রভৃতি কাজ করতে হবে। তাছাড়া, দেশের চাহিদা পূরণ করে বিদেশে রপ্তানি করতে হলে আগের থেকে বেশি পণ্য উৎপাদন করতে হবে। এজন্য প্রতিষ্ঠানের উৎপাদন বিভাগকে আরও স্বয়ংসম্পূর্ণ করতে হবে। এক্ষেত্রে মাঝারি শিল্প গঠনের বিকল্প নেই । তাই বলা যায়, মিসেস সেলিনার সিদ্ধান্তটি যৌক্তিক।"
        }
      ]
    },
    {
      "number": "5",
      "uddipok": "জনাব আনোয়ার ৬০ কোটি টাকা এবং ৩৫০ জন শ্রমিক নিয়ে গাজীপুরে একটি সার কারখানা প্রতিষ্ঠা করেন। উক্ত কারখানায় প্রতিদিন সর্বোচ্চ পরিমাণ সার যাতে সর্বনিম্ন ব্যয়ে উৎপাদন করা যায় সেদিকে গুরুত্ব দেওয়া হয়। এর ফলে ক্রেতারা সর্বনিম্ন মূল্যে উক্ত কারখানার সার পেয়ে থাকে। এতে প্রতিষ্ঠানটির বিক্রি বাড়ে। ফলে প্রতিষ্ঠানটি সর্বোচ্চ মুনাফা অর্জন করতে সক্ষম হয়।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "উৎপাদনকারী প্রতিষ্ঠানের উৎপাদন বা বিক্রির পরিমাণ বাড়লে বা কমলেও যে ব্যয়ের কোনো পরিবর্তন হয় না তাকে স্থির বা স্থায়ী ব্যয় বলে।"
        },
        {
          "label": "খ",
          "question": "",
          "explanation": "নির্দিষ্ট স্তর পর্যন্ত উৎপাদন ব্যয় বাড়ার পরিমাণ বা মাত্রাকে অমিতব্যয়ী উৎপাদন মাত্রা বলে । সাধারণত প্রতিষ্ঠানের উৎপাদনের পরিমাণ বাড়ার সাথে গড় উৎপাদন ব্যয় কমে যায়। কিন্তু একটি নির্দিষ্ট স্তর পর্যন্ত ব্যয় কমলেও পরবর্তী উৎপাদনে গড় ব্যয় বেড়ে যায়। কারণ পরবর্তী উৎপাদনে স্থায়ী ব্যয় বেড়ে যায়। স্থায়ী ব্যয় বাড়লে গড় ব্যয়ও বেড়ে যায়। আর যেকোনো ধরনের ব্যয় বাড়ার ফলে পণ্যের মূল্যও বেড়ে যায়। তাই অমিতব্যয়ী উৎপাদন মাত্রায় উৎপাদন বাড়লেও দীর্ঘমেয়াদি গড় ব্যয় এবং পণ্যের মূল্য বেড়ে যায়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব আনোয়ারের সার কারখানাটি হলো একটি বৃহদায়তন প্রতিষ্ঠান। বৃহদায়তন প্রতিষ্ঠানের স্থায়ী সম্পদের মূল্য হয় ভূমি ও দালানকোঠা বাদে ৫০ কোটি টাকার বেশি। এ ধরনের প্রতিষ্ঠানে ৩০০ জনের বেশি শ্রমিক কর্মরত থাকে । উদ্দীপকের জনাব আনোয়ার ৩৫০ জন শ্রমিক নিয়ে গাজীপুরে একটি সার কারখানা প্রতিষ্ঠা করেন । তিনি এখানে ৬০ কোটি টাকা বিনিয়োগ করেন। বাংলাদেশে বিদ্যমান শিল্প আইন ২০১৬ বিশ্লেষণ করলে দেখা যায়, উদ্দীপকের প্রতিষ্ঠানটি একটি বৃহদায়তন প্রতিষ্ঠান। কারণ উদ্দীপকের প্রতিষ্ঠানটির মূলধন ও শ্রমিকের পরিমাণ শিল্প আইনে বর্ণিত বৃহদায়তন এন্টারপ্রাইজের মূলধন ও শ্রমিকের পরিমাণের সাথে সামঞ্জস্যপূর্ণ। এ ধরনের প্রতিষ্ঠানের আয়তন বড় হওয়ায় এর পরিচালনা কাজ কিছুটা জটিল। তাই বলা যায়, জনাব আনোয়ারের প্রতিষ্ঠানটি হলো বৃহদায়তন এন্টারপ্রাইজ।"
        },
        {
          "label": "ঘ",
          "question": "",
          "explanation": "উদ্দীপকের জনাব আনোয়ারের সার কারখানাটির সাফল্যের কারণ হলো কাম্য উৎপাদন মাত্রা অনুসরণ করা। যে নির্দিষ্ট পরিমাণ পণ্য উৎপাদনে গড় উৎপাদন ব্যয় সর্বনিম্ন হয়, তা-ই কাম্য উৎপাদন মাত্রা। এ মাত্রায় উৎপাদন করলে প্রতিষ্ঠান সর্বনিম্ন ব্যয়ে সর্বোচ্চ পরিমাণে পণ্য উৎপাদন করতে পারে। উদ্দীপকে উল্লেখিত জনাব আনোয়ার ৬০ কোটি টাকা দিয়ে গাজীপুরে একটি বৃহদায়তন শিল্প প্রতিষ্ঠান গড়ে তোলেন। এর প্রধান পণ্য হলো সার। এ প্রতিষ্ঠানে সর্বনিম্ন ব্যয়ে প্রতিদিন সর্বোচ্চ পরিমাণ সার উৎপাদন করা হয়। এর ফলে ক্রেতারা সর্বনিম্ন মূল্যে প্রতিষ্ঠানটির সার পেয়ে থাকে। ফলে প্রতিষ্ঠানটির বিক্রি বাড়ে এবং এটি সফল হয়। প্রতিযোগীদের থেকে কম মূল্যে সার বিক্রি করায় উদ্দীপকে উল্লেখিত জনাব আনোয়ারের প্রতিষ্ঠানটির বিক্রি বাড়ে। এতে মুনাফা বাড়ে যা প্রতিষ্ঠানটিকে সফল করে । তবে কম মূল্যে পণ্য বিক্রি করতে পারার প্রধান কারণ স্বল্প ব্যয়ে সর্বাধিক উৎপাদন। এজন্য আনোয়ারকে প্রথমে কী পরিমাণ পণ্য উৎপাদনে গড় উৎপাদন ব্যয় সর্বনিম্ন হবে তা নির্ধারণ করতে হয়েছে। যে মাত্রা বা পরিমাণ উৎপাদনে গড় ব্যয় সর্বনিম্ন ও উৎপাদন সর্বোচ্চ হয় তাই কাম্য উৎপাদন মাত্রা। তাই বলা যায়, কাম্য উৎপাদন মাত্রায় পণ্য উৎপাদন করায় জনাব আনোয়ারের প্রতিষ্ঠানটি সফল হয়।"
        }
      ]
    },
    {
      "number": "6",
      "uddipok": "জনাব রাকিব ঢাকার সাভারে কয়েক বছর আগে একটি চানাচুর তৈরির ফ্যাক্টরি স্থাপন করেন। তার ফ্যাক্টরিতে উৎপাদিত চানাচুরের গুণগতমান নিশ্চিত করার জন্য দেশীয় মান নিয়ন্ত্রণকারী সংস্থার সনদ গ্রহণ করেন। বর্তমানে জনাব রাকিব তার উৎপাদিত চানাচুর দেশের বাইরে বিক্রি করতে ইচ্ছুক। এজন্য তিনি তার পণ্যের জন্য আন্তর্জাতিকভাবে স্বীকৃত একটি প্রতিষ্ঠানের কাছ থেকে মান সনদ গ্রহণ করেছেন।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "ক্রেতা সন্তুষ্টি অর্জন এবং কর্মীদের পণ্য মান নিয়ন্ত্রণের সব স্তরে প্রত্যক্ষভাবে সম্পৃক্ত করার মাধ্যমে ধারাবাহিকভাবে পণ্যের মান উন্নয়নের প্রচেষ্টাকে সার্বিক মান ব্যবস্থাপনা বলে।"
        },
        {
          "label": "খ",
          "question": "",
          "explanation": "পূর্বনির্ধারিত মান অনুযায়ী পণ্য উৎপাদন নিশ্চিত করার প্রক্রিয়াকে মান নিয়ন্ত্রণ বলে । মান নিয়ন্ত্রণে প্রথমে একটি নির্দিষ্ট মান ঠিক করা হয়। প্রতিষ্ঠান এ মানটি অনুসরণ করে। এর মাধ্যমে নির্দিষ্ট মানের পণ্য উৎপাদিত হচ্ছে কি না তা যাচাই করা হয়। আবার কোনো ত্রুটি-বিচ্যুতি থাকলে প্রয়োজনীয় সংশোধন করা হয়। আর এটি গ্রাহককে মানসম্মত পণ্য পেতে সহায়তা করে। সুতরাং, মান নিয়ন্ত্রণ হলো বিচ্যুতি শনাক্তকরণ ও তার সংশোধন প্রক্রিয়া ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব রাকিব বাংলাদেশের পণ্য মান নির্ধারণকারী সংস্থা BSTI থেকে মান সনদ সংগ্রহ করেছেন । BSTI বাংলাদেশের একমাত্র জাতীয় মান নিয়ন্ত্রণকারী সংস্থা। এটি দেশের বাজারে সব ধরনের পণ্যের মানের নিশ্চয়তা দিয়ে থাকে। বাজারে পণ্য ছাড়ার আগে এটি থেকে মান সনদ সংগ্রহ করতে হয়। উদ্দীপকে উল্লেখিত জনাব রাকিব চানাচুর তৈরির একটি ফ্যাক্টরির মালিক। তিনি উৎপাদিত চানাচুর বিক্রির আগে দেশীয় মান নিয়ন্ত্রণকারী সংস্থার সনদ সংগ্রহ করেন। এ ধরনের সংস্থা সাধারণত পরীক্ষা-নিরীক্ষার মাধ্যমে মান নিশ্চিত করে থাকে। আর এটি থেকে মান সনদ না পেলে তিনি বাজারে ক্রেতাদের আস্থা অর্জন করতে পারতেন না। এ বৈশিষ্ট্যগুলোর আলোকে বলা যায়, জনাব রাকিব বাংলাদেশের মান সংস্থা BSTI থেকে মান সনদ সংগ্রহ করেছেন ।"
        },
        {
          "label": "ঘ",
          "question": "",
          "explanation": "আন্তর্জাতিক মান নিয়ন্ত্রণকারী সংস্থা ISO থেকে উদ্দীপকের জনাব রাকিবের ব্যবসায় সম্প্রসারণেরজন্য মান সনদ সংগ্রহ করা অত্যন্ত যৌক্তিক। ISO হলো পণ্য মান নিয়ন্ত্রণকারী আন্তর্জাতিক একটি সংস্থা। এটি থেকে মান সনদ সংগ্রহ করলে আন্তর্জাতিক বাজারে বিক্রির সুযোগ পাওয়া যায়। ফলে ব্যবসায় সম্প্রসারণ করা সহজ হয়। উদ্দীপকে উল্লেখিত জনাব রাকিব ঢাকার সাভারে চানাচুর তৈরির ফ্যাক্টরি স্থাপন করেন। তার পণ্যের মান নিশ্চিত করতে তিনি BSTI থেকে মান সনদ সংগ্রহ করেন। বর্তমানে জনাব রাকিব দেশের বাইরে চানাচুর বিক্রি করতে ইচ্ছুক। তাই তিনি আন্তর্জাতিক মান সংস্থা থেকে সনদ সংগ্রহ করেছেন। পণ্যের দেশীয় ও আন্তর্জাতিক মানদণ্ডে পার্থক্য থাকে। তাই দেশের বাইরে রপ্তানির জন্য পণ্য আন্তর্জাতিক মানের হওয়া আবশ্যক। এক্ষেত্রে ISO থেকে মান সনদ সংগ্রহ করতে হয়। জনাব রাকিবও তা করেছেন। এর মাধ্যমে তিনি বিদেশে নির্দ্বিধায় পণ্য বিক্রি করতে পারবেন। তাছাড়া ISO সনদ থাকায় বিদেশি ক্রেতারা তার উৎপাদিত চানাচুর নিশ্চিন্তে কিনতে পারবেন। এতে তার পণ্যের চাহিদা ও বিক্রির সম্ভাবনা বাড়বে। ফলে তিনি ব্যবসায় সম্প্রসারণের সুযোগ পাবেন। তাই ব্যবসায় সম্প্রসারণের জন্য জনাব রাকিবের ISO থেকে সনদ সংগ্রহ করা অত্যন্ত যৌক্তিক হয়েছে।"
        }
      ]
    },
    {
      "number": "7",
      "uddipok": "‘সুপার ফ্যান' বৃহৎ ফ্যান প্রস্তুতকারী একটি প্রতিষ্ঠান প্রতিষ্ঠানটি ফ্যান বিক্রয়ে ১০ বছরের ওয়ারেন্টি দেয়। কিন্তু কারিগরি ত্রুটির কারণে গত এক বছরে বিক্রয়কৃত ৪০% ফ্যান ফেরত আসায় প্রতিষ্ঠানটি আর্থিকভাবে ক্ষতিগ্রস্ত হয়। ফলে প্রতিষ্ঠানটি কারিগরি ত্রুটি চিহ্নিত এবং পুনঃডিজাইন বাবদ অর্থ ব্যয় করে এ অবস্থা থেকে মুক্তি পেতে চায়।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "পণ্য বা সেবার মান অর্জনের জন্য মান ব্যবস্থাপনার কার্যাবলির সুনির্দিষ্ট প্রয়োগকে মান নিশ্চিতকরণ বলে ।"
        },
        {
          "label": "খ",
          "question": "",
          "explanation": "যেসব পণ্যের মান প্রতিষ্ঠিত মান অপেক্ষা কম হয় তাই নিম্নমানের পণ্য । যেকোনো প্রতিষ্ঠানকে এ ধরনের পণ্যের মান খারাপ হওয়ার কারণ অনুসন্ধান করতে হয়। এক্ষেত্রে পরিদর্শন, পরীক্ষণ প্রভৃতি খাতে খরচ করতে হয় আর এ খরচগুলো মূল্যায়ন ব্যয়ের অন্তর্ভুক্ত হওয়ায় তা বেড়ে যায় ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ‘সুপার ফ্যান' কোম্পানির ব্যয়ের সাথে বাহ্যিক ব্যর্থতার ব্যয় জড়িত। ক্রেতার হাতে পণ্য পৌঁছার পর কোনো ত্রুটি ধরা পড়লে বাহ্যিক ব্যর্থতার ব্যয় সংঘটিত হয়। এতে প্রতিষ্ঠানের ক্ষতি হয় এবং সুনামও নষ্ট হয়। ওয়ারেন্টি, মামলা পরিচালনা ব্যয় এ ধরণের ব্যয়ের অন্তর্ভুক্ত। উদ্দীপকে উল্লেখিত ‘সুপার ফ্যান' ফ্যান প্রস্তুতকারী বৃহৎ একটি প্রতিষ্ঠান। কারিগরি ত্রুটির কারণে গত এক বছরে বিক্রিত ফ্যানের ৪০% ফেরত আসে। আর প্রতিটি ফ্যানের ওয়ারেন্টি থাকায় নষ্ট ফ্যানগুলো মেরামতে প্রতিষ্ঠানটিকে বড় অঙ্কের অর্থ খরচ করতে হয়। এক্ষেত্রে ব্যয়টি ক্রেতার কাছে পণ্য বিক্রির পর সংঘটিত হয়েছে। প্রতিষ্ঠানটির এ খরচ বাহ্যিক ব্যর্থতার ব্যয়ের আওতাভুক্ত। সুতরাং, 'সুপার ফ্যান' কোম্পানির খরচ হলো বাহ্যিক ব্যর্থতার ব্যয়।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত ‘সুপার ফ্যান' কোম্পানির নেওয়া পদক্ষেপের সাথে প্রতিরোধমূলক ব্যয়ের মিল আছে বলে আমি মনে করি। কোনো পণ্যের ত্রুটি সংঘটিত হওয়ার আগেই তা রোধের জন্য প্রতিরোধমূলক ব্যয় করা হয়। ত্রুটি চিহ্নিতকরণ, পুনঃডিজাইন প্রভৃতি কাজে এ ধরনের ব্যয় করা হয় । উদ্দীপকে উল্লেখিত ‘সুপার ফ্যান' হলো ইলকট্রিক ফ্যান প্রস্তুতকারী একটি বড় প্রতিষ্ঠান । এটি বিক্রিত ফ্যানের ১০ বছরের ওয়ারেন্টি দেয়। কিন্তু কারিগরি ত্রুটির কারণে এক বছরে ৪০% বিক্রিত ফ্যান ফেরত আসে। এতে প্রতিষ্ঠানটি ক্ষতিগ্রস্ত হয়। ফলে প্রতিষ্ঠানটি কারিগরি ত্রুটি চিহ্নিতকরণ এবং ডিজাইন বাবদ অর্থ ব্যয় করতে চায় যা, প্রতিরোধমূলক ব্যয়। উদ্দীপকের ‘সুপার ফ্যান' ত্রুটি চিহ্নিত করার মাধ্যমে সেই ত্রুটির পুনরাবৃত্তি বন্ধ করতে পারবে। এতে তারা আরও সচেতন হতে পারবে। অন্যদিকে, পুনঃডিজাইন করার মাধ্যমে উৎপাদন প্রক্রিয়া ত্রুটিমুক্ত হওয়ার সুযোগ তৈরি হবে। এক্ষেত্রে ব্যয়গুলো পণ্যকে ত্রুটিপূর্ণ হওয়ার আগেই রক্ষা করবে। আর এ ধরনের খরচগুলো প্রতিরোধমূলক ব্যয়ের অন্তর্ভুক্ত। সুতরাং, ‘সুপার ফ্যান' কোম্পানির নেওয়া পদক্ষেপের সাথে প্রতিরোধমূলক ব্যয়ের মিল আছে।"
        }
      ]
    },
    {
      "number": "8",
      "uddipok": "জনাব সাগর কুমিল্লা শহরে একটি সুপার শপ স্থাপন করেন। উক্ত সুপার শপে বিভিন্ন পণ্য পৃথক পৃথক সেলফে সুন্দরভাবে সাজানো থাকে যাতে ক্রেতারা সহজে তাদের নির্দিষ্ট পণ্যটি কিনতে পারে। এজন্য জনাব সাগরের শপটি কুমিল্লা শহরে ক্রেতাদের কাছে খুবই জনপ্রিয়। বর্তমানে তিনি ব্যবসায় সম্প্রসারণের জন্য তার শপের দোতলা ভাড়া নেন। সেখানে তার পণ্য মজুদ রাখেন। মজুদ স্থানটিতে পণ্যসামগ্রী যথাযথভাবে সাজানো থাকায় তিনি সহজে তার শপটি পরিচালনা করতে পারছেন।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "কারখানা বা সেবামূলক সুবিধার ক্ষেত্রে বিভাগসমূহের ভৌত অবস্থান নির্ধারণ এবং যন্ত্রপাতির সুসজ্জিতকরণকে লে আউট বা বিন্যাস বলে।"
        },
        {
          "label": "খ",
          "question": "",
          "explanation": "সেবামূলক প্রতিষ্ঠানের কার্যাবলি সঠিক ও সুশৃঙ্খলভাবে সাজানোর পরিকল্পনাকে সার্ভিস লে আউট বা সেবা বিন্যাস বলে । সেবাধর্মী প্রতিষ্ঠানগুলো সর্বোচ্চ সেবা নিশ্চিত করার জন্য সেবার প্রকৃতি অনুযায়ী এর কার্যাবলিকে বিভিন্ন বিভাগ, উপবিভাগ এবং শাখায় উপস্থাপন করে সেবা বিন্যাসের মাধ্যমে। এতে ক্রেতারা কোনো ভোগান্তি ছাড়াই খুব সহজে তাদের প্রয়োজনীয় সেবা নিতে পারে। তাই বলা যায়, সার্ভিস লে আউট বা সেবা বিন্যাস উত্তম ক্রেতা সেবা নিশ্চিত করে ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব সাগরের শপটি খুচরা বিক্রয়কেন্দ্র বিন্যাস বা রিটেইল লে আউট অনুসরণ করেছে। এ বিন্যাসে পণ্য ও অন্যান্য জিনিসপত্র একটি নির্দিষ্ট নিয়মে খুচরা বিক্রয়কেন্দ্রে সাজিয়ে রাখা হয়। এক্ষেত্রে পণ্য বিন্যাসে পণ্যের প্রকৃতি, আকৃতি, রং, মূল্য, ক্রেতার ধরন, বয়স, লিঙ্গ প্রভৃতি বিশেষভাবে বিবেচনা করা হয়। এতে ক্রেতারা সহজে আকৃষ্ট হয়। উদ্দীপকে উল্লিখিত জনাব সাগরের কুমিল্লা শহরে একটি সুপার শপ আছে। তিনি তার শপে বিভিন্ন পণ্য পৃথক পৃথক সেলফে সুন্দরভাবে সাজিয়ে রাখেন। এ কারণে ক্রেতারা নিজেদের পছন্দসই পণ্যটি খুব সহজেই খুঁজে পেতে পারে, যা ক্রেতাদের কাছে ব্যবসায়ের জনপ্রিয়তা বাড়াতে বেশ সাহায্য করছে। সুপার শপ হলো বৃহদায়তন খুচরা ব্যবসায় প্রতিষ্ঠান। এ ধরনের প্রতিষ্ঠান দৈনন্দিন জীবনের সকল দ্রব্য খুচরা বিক্রি করে। এগুলোতে খুচরা বিক্রয়কেন্দ্র বিন্যাস অনুসরণ করা হয়। তাই বলা যায়, জনাব সাগরের শপটি খুচরা বিক্রয়কেন্দ্র বিন্যাস অনুসরণ করছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব সাগর ব্যবসায় সম্প্রসারণের জন্য যে গুদাম লে আউট অনুসরণ করেছেন তা সম্পূর্ণ যৌক্তিক। গুদাম বিন্যাসের ক্ষেত্রে পণ্যসামগ্রীকে মানসম্মত এবং কার্যকরভাবে গুদামের অভ্যন্তরে সাজিয়ে রাখা হয়। এর ফলে তা পরবর্তীতে সহজেই খুঁজে পাওয়া যায়। সাধারণত কাঁচামাল এবং বিক্রয় উপযোগী পণ্যসামগ্রী গুদাম বিন্যাসের মাধ্যমেই সংরক্ষণ করা হয়। উদ্দীপকে উল্লিখিত জনাব সাগর একটি সুপার শপের মালিক। খুচরা বিক্রয়কেন্দ্র বিন্যাসের কারণে ক্রেতারা তার শপের প্রতি বেশি আকৃষ্ট হয়। এতে তার ব্যবসায় সম্প্রসারণের প্রয়োজনীয়তা দেখা দেয়। এ লক্ষ্যে তিনি তার শপের দোতলা ভাড়া নেন এবং সেখানে তার বিক্রয়যোগ্য পণ্যগুলোকে মজুদ করে রাখেন। এক্ষেত্রে তিনি গুদাম বিন্যাসের মাধ্যমে এমনভাবে পণ্যগুলো সাজিয়ে রাখেন যাতে পরবর্তীতে প্রয়োজনের সময় সহজে খুঁজে পাওয়া যায়। উদ্দীপকের জনাব সাগরের প্রতিষ্ঠান গুদাম বিন্যাসের মাধ্যমে তার পণ্যসামগ্রী সাজিয়ে রাখলে প্রয়োজনীয় পণ্য যথাসময়ে খুঁজে পাবে। এতে প্রতিষ্ঠানটির সময় এবং শ্রম কম খরচ হবে। গুদাম বিন্যাস ব্যবস্থা অনুসরণ করায় একসঙ্গে অনেক পণ্য সংরক্ষণ করা যাবে। ফলে ক্রেতার চাহিদা অনুযায়ী যেকোনো পণ্য সরবরাহ করা যাবে। প্রতিষ্ঠানটি প্রয়োজনের সময় গুদাম থেকে পণ্য নিয়ে শপে বিক্রি করতে পারবে। এসব দিক বিবেচনায়, জনাব সাগরের ব্যবসায় সম্প্রসারণের জন্য গুদাম লে আউটের অনুসরণ যৌক্তিক।"
        }
      ]
    },
    {
      "number": "9",
      "uddipok": "জনাব রাসেল ঢাকার মিরপুরে একটি গার্মেন্টস প্রতিষ্ঠা করেন। উক্ত গার্মেন্টস এর নিচতলায় তৈরি পোশাক প্যাকেটজাত করা হয়। ২য় তলায় কাপড় কাটা, ৩য় ও ৪র্থ তলায় কাপড় সেলাই এবং ৫ম তলায় কাপড় ওয়াশিং করা হয়। বর্তমানে জনাব রাসেল সুষ্ঠুভাবে ব্যবসায়িক কাজ পরিচালনার জন্য গার্মেন্টস এর পাশেই একটি অফিস ভাড়া নেন। সেখানে অফিসের বিভিন্ন বিভাগ এবং অফিসের প্রয়োজনীয় ফ্যাক্স মেশিন, কম্পিউটার, ফটোকপি মেশিন ও অন্যান্য আসবাবপত্র সুসজ্জিতভাবে সাজানো ও সংরক্ষিত হয়েছে। যার ফলে তিনি ভালোভাবে অফিস কার্যক্রম পরিচালনা করতে পারছেন।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "কার্যকেন্দ্র বা বিভাগগুলোকে একটি রেখার পথে স্থাপন করাই হলো পণ্য বিন্যাস।"
        },
        {
          "label": "খ",
          "question": "",
          "explanation": "যখন উৎপাদন ক্ষেত্রে নির্ধারিত স্থানে পণ্য স্থির থাকে এবং শ্রমিক, কাঁচামাল ও যন্ত্রপাতি প্রয়োজন অনুযায়ী উক্ত স্থানে নিয়ে এসে কাজ সম্পন্ন করা হয় তাকে স্থির বিন্যাস বলে । সাধারণত স্থির, ভারী, বড় ধরনের ও বহনে ঝুঁকিপূর্ণ পণ্যের ক্ষেত্রে এ বিন্যাস কার্যকর। এক্ষেত্রে পণ্য একটি নির্দিষ্ট স্থানে অবস্থান করে। শ্রমিকরা সেখানে যেয়ে কাজ করে থাকে। যেমন— জাহাজ নির্মাণ, খনিজ দ্রব্য উত্তোলন প্রভৃতি ক্ষেত্রে স্থির অবস্থান বিন্যাস ব্যবহৃত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব রাসেল-এর গার্মেন্টসে প্রক্রিয়া বিন্যাস অনুসরণ করা হয়েছে। প্রক্রিয়া বিন্যাসে একটি নির্দিষ্ট উদ্দেশ্য অর্জনের জন্য সমজাতীয় কাজগুলোকে সমকার্যকেন্দ্রে ভাগ করা হয়। এতে করে সমজাতীয় কাজগুলো একই স্থানে দ্রুততম সময়ে সম্পন্ন করা যায়। উৎপাদনধৰ্মী কারখানায় এ ধরনের বিন্যাস বেশ জনপ্রিয় । উদ্দীপকে উল্লিখিত জনাব রাসেলের মিরপুরে একটি গার্মেন্টস কারখানা আছে। উক্ত কারখানায় একেক তলা একেক কাজ সম্পাদনে ব্যবহার করা হয়। যেমন— নিচ তলাটি শুধুমাত্র প্যাকেজিং-এর জন্য ব্যবহার করা হয়। অন্যদিকে ২য়, ৩য়, ৪র্থ এবং ৫ম তলা যথাক্রমে কাপড় কাটা, সেলাই এবং কাপড় ওয়াশিং এ ব্যবহৃত হচ্ছে। এক্ষেত্রে জনাব রাসেল পুরো উৎপাদন প্রক্রিয়াকে কয়েকটি ভাগে ভাগ করেছেন। অতঃপর সম বৈশিষ্ট্য সম্পন্ন কাজগুলোকে সমকার্য বিভাগে ভাগ করে কাজ সম্পাদনে প্রয়োজনীয় মেশিন ও লোকবলের সমন্বয় ঘটিয়েছেন । আর এজন্যই তার গার্মেন্টসের প্রতিটি তলা শুধু একটি কাজে নিয়োজিত। প্রক্রিয়া বিন্যাসে এ ধরনের কার্য বিভাগ দেখা যায়। সুতরাং, জনাব রাসেল তার গার্মেন্টস-এ প্রক্রিয়া বিন্যাস ব্যবহার করেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব রাসেলের অফিস বিন্যাস ব্যবহারের পদক্ষেপটি যৌক্তিক। অফিস বিন্যাসে অফিসের কাজসমূহ সুন্দরভাবে ও দ্রুত করার জন্য প্রয়োজনীয় আসবাবপত্র, বিভাগ, উপকরণ প্রভৃতি সাজিয়ে রাখা হয় । এর মাধ্যমে অফিসে সুন্দর কাজের পরিবেশ সৃষ্টি করা হয়। প্রতিষ্ঠানকে এক্ষেত্রে নৈকট্য ও গোপনীয়তা বিষয়গুলো খুব ভালোভাবে বিবেচনায় আনতে হয়। উদ্দীপকে উল্লিখিত জনাব রাসেল সুষ্ঠুভাবে তার ব্যবসায়িক কাজ পরিচালনার জন্য গার্মেন্টস-এর পাশেই একটি অফিস ভাড়া দেন। সেখানে অফিসের বিভিন্ন বিভাগ এবং প্রয়োজনীয় সরঞ্জাম যেমন: ফ্যাক্স ও ফটোকপি মেশিন এবং অন্যান্য আসবাবপত্র সুন্দরভাবে সাজান। যার ফলে তার জন্য অফিসের কাজ পরিচালনা করা সহজ হয়ে যায়। জনাব রাসেল অফিসের আসবাবপত্র, বিভাগ ও মেশিনগুলোকে প্রয়োজন মাফিক সুসজ্জিত করে রাখার মাধ্যমে অফিস বিন্যাসের প্রয়োগ ঘটিয়েছেন । বর্তমান সময়ে অফিস বিন্যাস সুন্দর কার্যপরিবেশ সৃষ্টি এবং কর্মীদের মনোবল বাড়াতে খুবই প্রয়োজনীয়। জনাব রাসেলের এ অফিস বিন্যাসের ফলে তিনিও তার কর্মীদের জন্য একটি সুন্দর কাজের পরিবেশ তৈরি করতে পারবেন। এতে করে কাজের মান ও গতিশীলতা বাড়তে পারে। কর্মীরা কাজ সম্পাদনে বেশি মনোযোগী হবে। তাদের মনোবল, কাজের প্রতি আগ্রহ ও সন্তুষ্টি বেড়ে যেতে পারে। এতে করে প্রতিষ্ঠানটি অল্প কর্মী ব্যবহার করে বেশি কাজ করতে পারবে, যা অফিস ব্যয়কে কমিয়ে দেবে। এ সকল দিক বিবেচনায়, জনাব রাসেল-এর অফিস বিন্যাস প্রয়োগের পদক্ষেপটি যৌক্তিক।"
        }
      ]
    },
    {
      "number": "10",
      "uddipok": "মিসেস শীলা ঢাকার উত্তরায় একটি বুটিক শপ স্থাপন করেন। তিনি দেশের বিভিন্ন জেলা থেকে ভালো মানের হাতে তৈরি পণ্যসামগ্রী সংগ্রহ করেন । তার পণ্যের মান ভালো হওয়ায় ক্রেতাদের কাছে চাহিদা ব্যাপক। সম্প্রতি বিক্রি বাড়ানোর লক্ষ্যে তিনি তার দুই বন্ধুকে সাথে নিয়ে চুক্তিবদ্ধ হয়ে আরও তিনটি শোরুম খোলার সিদ্ধান্ত নেন।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "সমতার ভিত্তিতে একই শ্রেণিভুক্ত মানুষ সমবায় আইন অনুযায়ী নিজেদের অর্থনৈতিক উন্নয়নের লক্ষ্যে যে ব্যবসায় সংগঠন গড়ে তোলে তাকে সমবায় সমিতি বলে ।"
        },
        {
          "label": "খ",
          "question": "",
          "explanation": "মানুষের শারীরিক এবং মানসিক কর্মপ্রচেষ্টা যা অর্থ উপার্জনে ব্যবহৃত হয় তাই হলো শ্ৰম। শ্রম উৎপাদনের এমন একটি উপাদান যা গতিশীল । শ্রমিক তার একটি কাজ সম্পন্ন করার পর আরেকটি কাজে মনোনিবেশ করে থাকে। এছাড়াও শ্রমিক এক স্থান থেকে আরেক স্থানে কাজে যেতে পারে। তবে ভৌগোলিক অবস্থান, দেশ, জাতি ও ভাষা ইত্যাদি ক্ষেত্রে শ্রমের গতিশীলতায় প্রতিবন্ধকতা সৃষ্টি হওয়ার সম্ভাবনা থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মিসেস শীলা কর্তৃক প্রতিষ্ঠিত ব্যবসায়টি একমালিকানা সংগঠন। একমালিকানা ব্যবসায়ের একজন মালিক থাকে। এক্ষেত্রে মূলধন সরবরাহ করা থেকে শুরু করে ব্যবসায় পরিচালনার যাবতীয় কাজ মালিক একাই সম্পাদন করেন। ব্যবসায়ের সমস্ত ঝুঁকি বহন ও মুনাফার ওপর মালিকের একচ্ছত্র অধিকার থাকে। উদ্দীপকের মিসেস শীলা একটি বুটিক শপের মালিক। তিনি দেশের বিভিন্ন জেলা থেকে ভালো মানের হাতের তৈরি পণ্যসামগ্রী সংগ্রহ করে তার বুটিকে বিক্রি করেন। এক্ষেত্রে তিনি তার ব্যবসায়ের একক মালিক। তিনি একাই ব্যবসায় পরিচালনার সব কাজ সম্পাদন করছেন। পাশাপাশি পণ্যের চাহিদা কমে যাওয়া, পণ্যের মূল্য হ্রাস পাওয়া সংক্রান্ত যাবতীয় ঝুঁকিও তিনি একাই বহন করছেন। তাই বলা যায়, মিসেস শীলা কর্তৃক প্রতিষ্ঠিত প্রতিষ্ঠানটি একমালিকানা সংগঠন ।"
        },
        {
          "label": "ঘ",
          "question": "",
          "explanation": "মিসেস শীলা কর্তৃক অংশীদারি ব্যবসায় গঠনের সিদ্ধান্তটি সম্পূর্ণ যৌক্তিক। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি সংগঠন গড়ে তোলে। এক্ষেত্রে চুক্তির ভিত্তিতেই অংশীদারদের মধ্যে সম্পর্ক গড়ে ওঠে। এমনকি মুনাফা এবং দায়-দায়িত্বও চুক্তির ভিত্তিতেই অংশীদারদের মাঝে বণ্টিত হয়। উদ্দীপকে উল্লিখিত মিসেস শীলা প্রাথমিক পর্যায়ে একক মালিকানায় বুটিক শপ পরিচালনা করতেন। পরবর্তীতে পণ্যের চাহিদা বেড়ে যাওয়ায় তিনি ব্যবসায় সম্প্রসারণ করবেন বলে ভাবেন। আর এ লক্ষ্যে তিনি তার দুই বন্ধুকে নিয়ে চুক্তির ভিত্তিতে আরও তিনটি শোরুম খোলার সিদ্ধান্ত নেন। এ সিদ্ধান্ত বাস্তবায়িত হলে মিসেস শিলার সাথে তার দুই বন্ধুর একটি চুক্তিবদ্ধ সম্পর্ক স্থাপিত হবে, যা অংশীদারি ব্যবসায়ের বৈশিষ্ট্যের সাথে সামঞ্জস্যপূর্ণ। অংশীদারি ব্যবসায়গুলো একমালিকানা সংগঠনের তুলনায় বেশ কিছু সুযোগ-সুবিধা ভোগ করে থাকে। এক্ষেত্রে একাধিক মালিক মূলধন সরবরাহ করায় মূলধনের পরিমাণ বেশি হয়। যার ফলে ব্যবসায় সম্প্রসারণ করা সহজ হয়। উদ্দীপকের মিসেস শীলাও এ সুবিধাটি ব্যবহার করে একাধিক শোরুম খোলার মাধ্যমে তার বিক্রি বাড়াতে পারবেন। তাছাড়া, মিসেস শীলা এবং তার বন্ধুরা নিজেদের মধ্যে ব্যবসায়িক ঝুঁকি বণ্টনের মাধ্যমে একক ঝুঁকির পরিমাণও অনেকাংশে কমিয়ে আনতে পারবেন। পাশাপাশি অংশীদারি ব্যবসায় হিসেবে তারা কিছু আইনি সুযোগ-সুবিধাও ভোগ করবেন। এসব দিক বিবেচনায় বলা যায়, মিসেস শীলা কর্তৃক সম্প্রতি গৃহীত সিদ্ধান্তটি সম্পূর্ণ যৌক্তিক।"
        }
      ]
    },
    {
      "number": "11",
      "uddipok": "২০২০ সালে বর্ষা গার্মেন্টস-এর উৎপাদিত পোশাকের বিক্রয়মূল্য ছিল ২০,০০,০০,০০০ টাকা। উক্ত পোশাক উৎপাদনের জন্য প্রতিষ্ঠানটি কাপড় ও কাঁচামাল বাবদ ৪,০০,০০,০০০ টাকা, শ্ৰম বাবদ ২,০০,০০,০০০ টাকা, যন্ত্রপাতি বাবদ ৩,০০,০০,০০০ টাকা এবং অন্যান্য খরচ বাবদ ১,০০,০০,০০০ টাকা ব্যয় করেন। প্রতিষ্ঠানটির ২০১৯ সালের শ্রমের উৎপাদনশীলতা ছিল ৫।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে ।"
        },
        {
          "label": "খ",
          "question": "",
          "explanation": "পণ্য কেনা-বেচা করে মালিকানা হস্তান্তরের মাধ্যমে সৃষ্ট অভাব পূরণের ক্ষমতাকে স্বত্বগত উপযোগ বলে ।  পণ্য কেনার ফলে পণ্যের নতুন মালিকানার আবির্ভাব ঘটে। আবার বিক্রির ফলে পণ্যের স্বত্ব হস্তান্তরিত হয়। এভাবে পণ্য কেনা-বেচার মাধ্যমে মালিকানার পরিবর্তন হয়ে এ উপযোগ সৃষ্টি হয়। এতে ক্রেতা ও বিক্রেতার মাঝে সুসম্পর্ক তৈরি হয় এবং প্রতিষ্ঠানের লক্ষ্যও অর্জিত হয়।"
        },
        {
          "label": "গ",
          "question": "",
          "explanation": "মোট উৎপাদনশীলতা হলো মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাত। মোট উৎপাদনশীলতা যত বেশি হবে মুনাফাও তত বাড়ব    উদ্দীপকে উল্লেখিত ২০২০ সালে বর্ষা গার্মেন্টস-এর,   মোট উৎপাদিত পোশাকের মূল্য = ২০,০০,০০,০০০ টাকা কাপড় ও কাঁচামাল বাবদ ব্যয় = ৪,০০,০০,০০০ টাকা শ্রম বাবদ ব্যয় = ২,০০,০০,০০০ টাকা যন্ত্রপাতি বাবদ ব্যয় = ৩,০০,০০,০০০ টাকা অন্যান্য খরচ = ১,০০,০০,০০০ টাকা ∴ উদ্দীপকে উল্লেখিত বর্ষা গার্মেন্টসের ২০২০ সালের মোট উৎপাদনশীলতা হলো ২।"
        },
        {
          "label": "ঘ",
          "question": "",
          "explanation": "শ্রমের উৎপাদনশীলতা হলো মোট উৎপাদিত পণ্যের মূল্য ও মোট শ্রম ব্যয়ের অনুপাত ।  শ্রমের উৎপাদনশীলতা যত বেশি হবে উৎপাদন তত বেশি হবে। এ কৌশলের ব্যবহার কম খরচে ও কম শ্রমে বেশি পরিমাণে উৎপাদন নিশ্চিত করে ।    উদ্দীপকে উল্লেখিত ২০২০ সালে বর্ষা গার্মেন্টস-এর, মোট উৎপাদিত পোশাকের মূল্য = ২০,০০,০০,০০০ টাকা শ্রম বাবদ ব্যয় = ২,০০,০০,০০০ টাকা   ∴ ২০২০ প্রতিষ্ঠানটির শ্রমের উৎপাদনশীলতা ২০১৯ সালে উদ্দীপকে উল্লেখিত বর্ষা গার্মেন্টসের শ্রমের উৎপাদনশীলতা ছিল ৫। ২০২০ সালে বর্ষা গার্মেন্টসের শ্রমের উৎপাদনশীলতা বেড়ে হয়েছে ১০। যা পূর্বের বছরের তুলনায় দ্বিগুণ। এ থেকে বোঝাই যাচ্ছে, উদ্দীপকে উল্লেখিত বর্ষা গার্মেন্টস তার শ্রম সম্পদের উৎকৃষ্ট ব্যবহার করছে। যার ফলে কম খরচেও প্রতিষ্ঠানটি তুলনামূলক বেশি উৎপাদন করতে পারছে। তাদেরকে এ ক্রমবর্ধমান ধারা ধরে রাখার চেষ্টা করতে হবে।"
        }
      ]
    }
  ]
}