{
  "title": "ঢাকা বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব বাবুল যশোরের গদখালীতে ক্রয়কৃত নিজস্ব ৫ একর জমিতে বিভিন্ন ধরনের ফুল চাষ করেন। তিনি উৎপাদিত ফুল বিভিন্ন দিবসে ব্যবহারের জন্য বিভিন্ন মাধ্যমে ঢাকাসহ দেশের অন্যান্য শহরে বিক্রির ব্যবস্থা করে লাভবান হন। চলতি বছরে ফুলের যথেষ্ট চাহিদা ও বাম্পার ফলন হলেও নিজস্ব পরিবহন ব্যবস্থা না থাকায় তিনি যথাসময়ে ফুল বিক্রয় করতে ব্যর্থ হন। ফলে যথেষ্ট লোকসানের সম্মুখীন হন। বিষয়টি নিয়ে তিনি বেশ চিন্তিত।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে।"
        },
        {
          "label": "খ",
          "question": "",
          "explanation": "সংযোজিত মূল্যের পরিমাণকে মোট রূপান্তর মূল্য দিয়ে ভাগ দিয়ে যা পাওয়া যায় তাই হলো আর্থিক উৎপাদনশীলতা। আর্থিক উৎপাদনশীলতা নির্ণয়ের সূত্রটি হলো, আর্থিক  উৎপাদনশীলতা = সংযোজিত মূল্য রূপান্তর মূল্য আর্থিক \\space \\ উৎপাদনশীলতা = \\frac{\\text{সংযোজিত মূল্য}}{\\text{রূপান্তর মূল্য}} আর্থিক     উৎপাদনশীলতা = রূপান্তর   মূল্য সংযোজিত   মূল্য ​ এখানে, সংযোজিত মূল্য (বিক্রয়মূল্য কাঁচামালের মূল্য) আর রূপান্তর মূল্য হলো কাঁচামাল থেকে ভোগ উপযোগী পণ্য উৎপাদন করতে যে ব্যয় হয় তার সমষ্টি।"
        },
        {
          "label": "গ",
          "question": "",
          "explanation": "জনাব বাবুলের কার্যক্রম উৎপাদনের কৃষি খাতের অন্তর্ভুক্ত। উৎপাদনের সবচেয়ে প্রাচীন ও পুরাতন খাত হলো কৃষি খাত। মানুষের খাবার তৈরি এবং শিল্পে ব্যবহারের জন্য অধিকাংশ কাঁচামাল কৃষি খাত থেকে সংগ্রহ করা হয়। ফসল উৎপাদন, সবজি চাষ, মৎস্য চাষ, ফুল, চাষ প্রভৃতি কৃষি খাতের অন্তর্ভুক্ত। জনাব বাবুল নিজস্ব জমিতে বিভিন্ন ধরনের ফুল চাষ করেন। তিনি উৎপাদিত ফুল বিভিন্ন দিবসে ঢাকাসহ দেশের বিভিন্ন শহরে বিক্রি করেন। এক্ষেত্রে তার ফুল চাষ একটি উৎপাদনমুখী কার্যক্রম। এ চাষকৃত ফুল ভোক্তারা সরাসরি ব্যবহার করতে পারে। তাছাড়া ধান চাষ, শাকসবজি চাষ, ফলমূল চাষ, পশু পালন ইত্যাদি কৃষি খাতের অন্তর্ভুক্ত। সুতরাং, উদ্দীপকের জনাব বাবুলের ব্যবসায়িক কার্যক্রমটি কৃষি খাতের অন্তর্ভুক্ত।"
        },
        {
          "label": "ঘ",
          "question": "",
          "explanation": "জনাব বাবুলের সমস্যা সমাধানে সময়গত ও স্থানগত উপযোগ সৃষ্টি করতে হবে। গুদামজাতকরণের মাধ্যমে পণ্যকে উৎপাদন থেকে ভোগ পর্যন্ত সংরক্ষণ করে রাখা যায়। ফলে পণ্যের সময়গত উপযোগ সৃষ্টি হয়। আবার পরিবহনের মাধ্যমে পণ্যকে একস্থান থেকে অন্য স্থানে সরবরাহ 'করা যায়। এতে পণ্যের স্থানগত উপযোগ সৃষ্টি হয়। জনাব বাবুল যশোরে ফুল চাষ করেন। তিনি ঢাকাসহ দেশের বিভিন্ন স্থানে এ ফুল সরবরাহ করেন। এ বছর ফুলের বাম্পার ফলন হয়। কিন্তু নিজস্ব পরিবহন না থাকায় ফুল সরবরাহ করা সম্ভব হয়নি। এতে তিনি যথাসময়ে ফুল বিক্রয় করতে ব্যর্থ হন। তাই কিছু ফুল নষ্ট হয়ে যায়। ফুল নষ্ট হওয়ায় জনাব বাবুল আর্থিক ক্ষতির সম্মুখীন হন। কারণ তিনি ফুল সরবরাহ ও গুদামজাতকরণ করতে পারেননি। গুদামজাতকরণের মাধ্যমে ফুলের সময়গত উপযোগ সৃষ্টি হবে। এতে ফুলের গুণাগুণ নষ্ট হবে না। তিনি চাহিদা অনুযায়ী পরবর্তীতে ফুল সরবরাহ করতে পারবেন। আবার পরিবহনের মাধ্যমে ফুল যথাসময়ে দেশের বিভিন্ন অঞ্চলে সরবরাহ করতে পারলে ফুল ন্যায্য দামে বিক্রি হবে। ফলে তিনি মুনাফা অর্জনের মাধ্যমে লাভবান হবেন। সুতরাং, লোকসান মোকাবিলা করার জন্য জনাব বাবুলের গুদামজাতকরণ ও পরিবহনের ব্যবস্থা করতে হবে।"
        }
      ]
    },
    {
      "number": "2",
      "uddipok": "২০২৪ সালে মীম গার্মেন্টস-এর উৎপাদিত পোশাকের মূল্য ছিল ১০,০০,০০,০০০ টাকা। উক্ত পোশাক উৎপাদনের জন্য প্রতিষ্ঠানটি কাপড় ও কাঁচামাল বাবদ ৪,০০,০০,০০০ টাকা, শ্রম বাবদ ১,০০,০০,০০০ টাকা, যন্ত্রপাতি বাবদ ২,০০,০০,০০০ টাকা এবং অন্যান্য খরচ বাবদ ১,০০,০০,০০০ টাকা ব্যয় করেন। প্রতিষ্ঠানটির ২০২৩ সালের যন্ত্রপাতির উৎপাদনশীলতা ছিল ৬।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে।"
        },
        {
          "label": "খ",
          "question": "",
          "explanation": "কোনো জিনিসের আকার-আকৃতি পরিবর্তন করে যে উপযোগ সৃষ্টি করা হয় তাকে রূপগত উপযোগ বলে। মানুষ ব্যবহার অনুপযোগী বিভিন্ন প্রাকৃতিক সম্পদের আকার-আকৃতি বা রূপ পরিবর্তন করে রূপগত উপযোগ সৃষ্টি করে। মূলত রূপগত উপযোগ সৃষ্টির মাধ্যমে একটি পণ্যকে ব্যবহার উপযোগী করা হয়। যেমন: কাঠ চেরাই করে আসবাবপত্র তৈরি, মাটি থেকে ইট, লোহা থেকে যন্ত্রপাতি এভাবে হাজারো জিনিসের রূপগত উপযোগ সৃষ্টি করে মানুষের ব্যবহার উপযোগী করা হচ্ছে।"
        },
        {
          "label": "গ",
          "question": "",
          "explanation": "মোট উৎপাদিত পণ্যের মূল্য ও উৎপাদনে ব্যবহৃত মূল্যের অনুপাতকে মোট উৎপাদনশীলতা বলে। বহৃত মোট উপকরণের- ২০২৪ সালে মীম গার্মেন্টস এর মোট উৎপাদিত পণ্যের মূল্য = ১০,০০,০০,০০০ টাকা মোট কাপড় ও কাঁচামাল বাবদ ব্যয় ৪,০০,০০,০০০ টাকা শ্রম বাবদ ব্যয় = ১,০০,০০,০০০ টাকা যন্ত্রপাতি বাবদ ব্যয় = ২,০০,০০,০০০ টাকা অন্যান্য খরচ বাবদ ব্যয় = ১,০০,০০,০০০ টাকা ২০২৪ সালে মীম গার্মেন্টসের মোট উৎপাদনশীলতা = মোট উৎপাদনের মূল্য মোট উপকরণের মূল্য \\text{২০২৪ সালে মীম গার্মেন্টসের মোট উৎপাদনশীলতা} = \\frac{\\text{মোট উৎপাদনের মূল্য}}{\\text{মোট উপকরণের মূল্য}} ২০২৪   সালে   মীম   গার্মেন্টসের   মোট   উৎপাদনশীলতা = মোট   উপকরণের   মূল্য মোট   উৎপাদনের   মূল্য ​ = ১০ , ০০ , ০০ , ০০০ ৪ , ০০ , ০০ , ০০০ + ১ , ০০ , ০০ , ০০০ + ২ , ০০ , ০০ , ০০০ + ১ , ০০ , ০০ , ০০০ = \\frac{১০,০০,০০,০০০}{৪,০০,০০,০০০ + ১,০০,০০,০০০ + ২,০০,০০,০০০ + ১,০০,০০,০০০} = ৪ , ০০ , ০০ , ০০০ + ১ , ০০ , ০০ , ০০০ + ২ , ০০ , ০০ , ০০০ + ১ , ০০ , ০০ , ০০০ ১০ , ০০ , ০০ , ০০০ ​ = ১০ , ০০ , ০০ , ০০০ ৮ , ০০ , ০০ , ০০০ = ১ . ২৫ = \\frac{১০,০০,০০,০০০}{৮,০০,০০,০০০} = ১.২৫ = ৮ , ০০ , ০০ , ০০০ ১০ , ০০ , ০০ , ০০০ ​ = ১ . ২৫ সুতরাং, ২০২৪ সালে মীম গার্মেন্টস-এর মোট উৎপাদনশীলতা হলো ১.২৫।"
        },
        {
          "label": "ঘ",
          "question": "",
          "explanation": "মোট উৎপাদিত পণ্যের মূল্যকে মোট যন্ত্রপাতি বাবদ ব্যয় দিয়ে ভাগ করলে যন্ত্রপাতির উৎপাদনশীলতা পাওয়া যায়। কী পরিমাণ যন্ত্র সময় ব্যবহার করে কী পরিমাণ পণ্য উৎপাদিত হচ্ছে তা যন্ত্রের উৎপাদনশীলতার মাধ্যমে জানা যায়। মীম গার্মেন্টস-এর ২০২৪ সালে, মোট উৎপাদিত পণ্যের মূল্য = ১০,০০,০০,০০০ টাকা মোট-যন্ত্রপাতি বাবদ ব্যয় = ২,০০,০০,০০০ টাকা ∴ যন্ত্রের উৎপাদনশীলতা = মোট উৎপাদিত পণ্যের মূল্য মোট যন্ত্রপাতি বাবদ ব্যয় \\therefore \\text{যন্ত্রের উৎপাদনশীলতা} = \\frac{\\text{মোট উৎপাদিত পণ্যের মূল্য}}{\\text{মোট যন্ত্রপাতি বাবদ ব্যয়}} ∴ যন্ত্রের   উৎপাদনশীলতা = মোট   যন্ত্রপাতি   বাবদ   ব্যয় মোট   উৎপাদিত   পণ্যের   মূল্য ​ = ১ , ০০ , ০০ , ০০০ ২ , ০০ , ০০০০ = ৫ = \\frac{১,০০,০০,০০০}{২,০০,০০০০} = ৫ = ২ , ০০ , ০০০০ ১ , ০০ , ০০ , ০০০ ​ = ৫ মীম গার্মেন্টস-এর ২০২৪ সালে যন্ত্রপাতির উৎপাদনশীলতা ৫, যেটি ২০২৩ সালে ছিল ৬। অর্থাৎ, প্রতিষ্ঠানটি আগের বছরের তুলনায় ২০২৪ সালে যন্ত্রপাতি যথাযথ ব্যবহারে ব্যর্থ হয়েছে। তাই প্রতিষ্ঠানটিকে উৎপাদন দক্ষতা বাড়ানোর দিকে গুরুত্ব দিতে হবে l"
        }
      ]
    },
    {
      "number": "3",
      "uddipok": "জনাব আকাশ কক্সবাজারে একটি ফার্মে চাকরি করেন। তিনি তার অর্জিত আয় থেকে প্রতি মাসে ১০,০০০ টাকা ব্যাংকে জমা করেন। তার জমাকৃত অর্থ এবং নিজের কিছু সম্পদ বিক্রয় করে ১০,০০,০০০ টাকা দিয়ে তিনি কক্সবাজারে একটি শুঁটকি উৎপাদন প্রতিষ্ঠান গড়ে তোলেন। তিনি জেলেদের নিকট থেকে মাছ ক্রয় করে কিছু শ্রমিক নিয়োগ করে সূর্যের তাপে শুকিয়ে শুঁটকি তৈরি করেন। শুঁটকি প্রস্তুত ও বিক্রয় কার্য তিনি নিজেই তত্ত্বাবধান করেন। স্থানীয় চাহিদা মিটিয়ে তিনি সারা দেশে শুঁটকি সরবরাহ করেন। এতে অল্প সময়ের মধ্যে তিনি তার ব্যবসায়ে ব্যাপক সাফল্য অর্জন করেন।",
      "tag": "DB 25",
      "sub_questions": [
        {
          "label": "ক",
          "question": "মানসিক শ্রম কী?",
          "explanation": "কোনো কাজ করতে কারো মেধা বা বুদ্ধির যে পরিশ্রম হয় তাকে মানসিক শ্রম বলে।"
        },
        {
          "label": "খ",
          "question": "",
          "explanation": "মূলধন গঠন বলতে মূলধন বৃদ্ধির প্রক্রিয়াকে বোঝায়। মূলধন গঠনের মাধ্যমে অধিক পরিমাণে বিনিয়োগ সম্ভব হয়। এতে একটি দেশের উৎপাদনের সক্ষমতা বাড়ে। এছাড়া অনেক লোকের কর্মসংস্থানেরও সুযোগ তৈরি হয়। আবার উৎপাদিত পণ্য বিদেশে রপ্তানি করেও বৈদেশিক মুদ্রা আয় করা যায়। এভাবে মূলধন গঠন জাতীয় আয় বৃদ্ধিতে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব আকাশের অর্থ জমা করা মূলধন গঠনের 'আর্থিক সঞ্চয়' সৃষ্টি পর্যায়ের সাথে সম্পর্কযুক্ত। বর্তমান আয়কে ভোগে ব্যয় না করে ভবিষ্যতের জন্য রেখে দেওয়া হলো সঞ্চয়। আয়ের তুলনায় ব্যয় কম হলে আর্থিক সঞ্চয় সৃষ্টি হয়। এটি মূলধন গঠনের দ্বিতীয় পর্যায়। উদ্দীপকের জনাব আকাশ কক্সবাজারে একটি ফার্মে চাকরি করেন। তিনি তার অর্জিত আয় থেকে প্রতিমাসে ১০,০০০ টাকা ব্যাংকে জমা করেন। এক্ষেত্রে তিনি আয়ের সবটুকু অংশ খরচ করেন না। কিছু অংশ জমিয়ে রাখেন। অর্থাৎ, তার আয়ের তুলনায় ব্যয় কম। ফলে তার সঞ্চিত অর্থের পরিমাণ বাড়তে থাকে। এ বৈশিষ্ট্যগুলো মূলধন গঠনের দ্বিতীয় পর্যায়ের আর্থিক সঞ্চয় সৃষ্টির সাথে সাদৃশ্যপূর্ণ। সুতরাং, জনাব আকাশের অর্থ জমা করা মূলধন গঠনের 'আর্থিক সঞ্চয় সৃষ্টি' পর্যায়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে জনাব আকাশ উৎপাদনের ভূমি, শ্রম, মূলধন ও সংগঠনের সঠিক ব্যবহারের মাধ্যমে ব্যবসায়িক সাফল্য অর্জন করেছেন বলে আমি - মনে করি। উৎপাদনের উপকরণ হলো কোনো কিছু তৈরিতে প্রয়োজনীয় উপাদান। অর্থনীতির দৃষ্টিকোণ থেকে উৎপাদনের প্রধান উপকরণ হলো- ভূমি, শ্রম, মূলধন ও সংগঠন। এ উপকরণগুলোর সঠিক ব্যবহারের মাধ্যমে সহজেই ব্যবসায়িক সাফল্য অর্জন করা যায়। উদ্দীপকের জনাব আকাশ কক্সবাজারে একটি শুঁটকি উৎপাদন প্রতিষ্ঠান গড়ে তোলেন। তিনি জেলেদের কাছ থেকে মাছ ক্রয় করে শ্রমিকের সাহায্য নিয়ে সূর্যের তাপে শুকিয়ে শুঁটকি তৈরি করেন। শুঁটকি প্রস্তুত ও বিক্রয় কার্য তিনি নিজেই তত্ত্বাবধান করেন। তিনি উৎপাদিত শুঁটকি স্থানীয় চাহিদা মিটিয়ে সারা দেশে সরবরাহ করেন। উৎপাদনের উপকরণগুলোর তিনি সদ্ব্যবহার করেছেন। এতে অল্প সময়ের মধ্যে তিনি ব্যবসায়ে ব্যাপক সাফল্য অর্জন করেন। জনাব আকাশ কক্সবাজারে মাছের সহজলভ্যতা চিন্তা করে সেখানে তার শুঁটকি উৎপাদন প্রতিষ্ঠানটি স্থাপন করেন। এক্ষেত্রে উৎপাদনের ভূমি উপকরণকে তিনি যথাযথভাবে কাজে লাগিয়েছেন। এছাড়া তিনি ব্যবসায়টি স্থাপনের জন্য নিজের জমাকৃত অর্থ ও সম্পদ বিক্রয় করে অর্থের সংস্থান করেছেন। এখানে তিনি মূলধন উপকরণের যোগান নিশ্চিত করেছেন। পরবর্তীতে তিনি প্রতিষ্ঠানের কাজের জন্য কিছু শ্রমিক নিয়োগের মাধ্যমে শ্রম উপকরণটির ব্যবস্থা করেন। আবার ব্যবসায়টি তিনি নিজেই তত্ত্বাবধান করেন। এক্ষেত্রে তিনি সাংগঠনিক জ্ঞানকে কাজে লাগান, যা উৎপাদনের সংগঠন উপকরণকে নির্দেশ করে। তাই বলা যায়, জনাব আকাশ উৎপাদনের ভূমি, শ্রম, মূলধন ও সংগঠন উপকরণের যথাযথ ব্যবহারের মাধ্যমে ব্যবসায়িক সাফল্য অর্জন করেন।"
        }
      ]
    },
    {
      "number": "4",
      "uddipok": "নওগাঁর মাটি ও জলবায়ু ধান চাষের উপযোগী হওয়ায় এ অঞ্চলে প্রচুর উন্নতজাতের ধান উৎপন্ন হয়। এ কারণে জনাব কামাল নিজস্ব জমিতে একটি রাইস মিল স্থাপন করেন। তিনি তার মিলে উৎপাদিত চাল দেশের বিভিন্ন অঞ্চলে সরবরাহ করে থাকেন। উৎপাদিত, চালের গুণগত মান ভালো হওয়ায় দিন দিন এর চাহিদা বৃদ্ধি পাচ্ছে। বর্তমান প্রতিযোগিতার যুগে এই বর্ধিত চাহিদা পূরণের জন্য তিনি উৎপাদন বৃদ্ধির লক্ষ্যে অটোরাইস মিল স্থাপনের জন্য ব্যাংক থেকে ঋণ নেওয়ার সিদ্ধান্ত গ্রহণ করেন।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্মপ্রচেষ্টাকে শ্রম বলে।"
        },
        {
          "label": "খ",
          "question": "",
          "explanation": "সামগ্রিক উৎপাদন প্রক্রিয়ার বিভিন্ন স্তরে শ্রমিকদের যোগ্যতা ও সামর্থ্য অনুসারে কাজ বণ্টন করে দেওয়ার নামই হলো শ্রম বিভাগ। শ্রম বিভাগের ফলে শ্রমিকদের কাজ নির্দিষ্ট হয়ে যায়। দিনের পর দিন একই কাজ করতে হয়। একজন শ্রমিক সবসময় একই কাজ করার কারণে উক্ত কাজটি একঘেয়ে এবং আনন্দহীন হয়ে পড়ে। তাই বলা যায়, শ্রম বিভাগের ফলে শ্রমিকদের মধ্যে একঘেয়েমিত্ব সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে ধান উৎপাদনের পেছনে উৎপাদনের ভূমি উপকরণটির প্রত্যক্ষ প্রভাব রয়েছে। উদ্দীপকে ধান উৎপাদনের পেছনে উৎপাদনের ভূমি উপকরণটির প্রত্যক্ষ প্রভাব রয়েছে। প্রকৃতি থেকে পাওয়া সব সম্পদই ভূমি। মাটি, মাটির উর্বরতা, বৃষ্টিপাত, আবহাওয়া, নদ-নদী প্রভৃতি ভূমির অন্তর্ভুক্ত। এটি প্রকৃতির আদি এবং অবিনশ্বর উপাদান। ভূমির ওপর ভিত্তি করে একেক অঞ্চলে একেক ধরনের পণ্য উৎপাদনকারী প্রতিষ্ঠান গড়ে ওঠে। উদ্দীপকের জনাব কামাল নওগাঁয় নিজস্ব জমিতে একটি রাইস মিল স্থাপন করেন। নওগাঁর মাটি ও জলবায়ু ধান চাষের জন্য উপযোগী। আবার, রাইস মিলের প্রধান কাঁচামাল হচ্ছে ধান। এক্ষেত্রে নওগাঁর মাটি ও জলবায়ু ভালো হওয়ায় এ অঞ্চলে প্রচুর ধান উৎপন্ন হয়। আবহাওয়া, মাটি, জলবায়ু প্রভৃতি ভূমির অন্তর্ভুক্ত। সুতরাং, উদ্দীপকে ধান উৎপাদনের ভূমি উপকরণটির প্রত্যক্ষ প্রভাবে রয়েছে।"
        },
        {
          "label": "ঘ",
          "question": "",
          "explanation": "উদ্দীপকে জনাব কামাল চালের মূলধন বাড়ানোর মাধ্যমে উৎপাদন বৃদ্ধির সিদ্ধান্তটি যৌক্তিক হয়েছে বলে আমি মনে করি। মূলধন হলো অর্থ বা সম্পত্তি, যা ব্যবসায়ে আয় সৃষ্টি করে। ব্যবসায়ে বিনিয়োজিত অর্থ, যন্ত্রপাতি, কাঁচামাল প্রভৃতি ব্যবসায়ের মূলধন হিসেবে বিবেচিত হয়। মূলধন ব্যবসায় সম্প্রসারণ ও অধিক উৎপাদনে সহায়তা করে। উদ্দীপকের জনাব কামাল নওগাঁয় একটি রাইস মিল স্থাপন করেন। তিনি তার মিলে উৎপাদিত চাল দেশের বিভিন্ন অঞ্চলে সরবরাহ করে থাকেন। গুণগত মান ভালো হওয়ায় তার উৎপাদিত চালের চাহিদা দিন দিন বৃদ্ধি পাচ্ছে। তিনি এই বর্ধিত চাহিদা পূরণের জন্য উৎপাদন বৃদ্ধি করতে চান। এজন্য তিনি ব্যাংক ঋণ গ্রহণ করে অটোরাইস মিল স্থাপনের সিদ্ধান্ত গ্রহণ করেন। জনাব কামাল ব্যাংক ঋণ গ্রহণের মাধ্যমে ব্যবসায়ের মূলধন বাড়াতে চান। মূলধন উৎপাদন প্রক্রিয়া সচল রাখতে ভূমিকা রাখে। এক্ষেত্রে জনাব কামাল ব্যাংক থেকে সংগৃহীত মূলধন দিয়ে অটোরাইস মিল স্থাপন করতে পারবেন। এতে তার মিলে অধিক পরিমাণ চাল উৎপাদন সম্ভব হবে। ফলে তিনি সহজেই বর্ধিত চাহিদা পূরণ করতে পারবেন। এছাড়া উৎপাদিত পণ্যের বিক্রি ও মুনাফা বাড়ারও সম্ভাবনাও তৈরি হবে। তাই বলা যায়, অটোরাইস মিল স্থাপনে জনাব কামালের ব্যাংক ঋণের মাধ্যমে মূলধন সংগ্রহের সিদ্ধান্তটি যৌক্তিক।"
        }
      ]
    },
    {
      "number": "5",
      "uddipok": "জনাব নাঈম একটি প্রতিষ্ঠানে উৎপাদন ব্যবস্থাপক হিসেবে যোগদান করার পর নতুন নতুন আবিষ্কৃত যন্ত্রপাতির ব্যবহার শুরু করেন এবং শ্রম বিভাগ পদ্ধতির প্রবর্তন করেন। ফলে প্রতিষ্ঠানটির উৎপাদিত পণ্যের মান বেশ ভালো হয়। কিন্তু কাঙ্ক্ষিত ফলাফল অর্জিত হয়নি। অন্যদিকে, জনাব রায়হান উৎপাদন ব্যবস্থাপনায় তথ্য প্রযুক্তি, ইন্টারনেট, PERT, CPM ব্যবহার করে কার্যকর ও মানসম্মত পণ্য উৎপাদন ও বিক্রয় করেন। প্রতিষ্ঠানটির পণ্যের মান অধিকতর উন্নত হয় এবং উৎপাদন ব্যয় অনেকাংশে কমে যায়। ফলে প্রতিষ্ঠানটি ব্যাপকহারে মুনাফা অর্জনে সক্ষম হয়।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যবস্থাপনার জনক হচ্ছেন এফ, ডব্লিউ, টেলর।"
        },
        {
          "label": "খ",
          "question": "",
          "explanation": "উৎপাদনশীলতার চ্যালেঞ্জ উৎপাদিত পণ্য ও উৎপাদনে ব্যবহৃত উপকরণের পরিবর্তন নির্দেশ করে। উৎপাদনশীলতা উৎপাদন দক্ষতাকে নির্দেশ করে। কোনো কারণে উৎপাদন দক্ষতা কমে গেলে উৎপাদনশীলতা পরিবর্তন হয়। এতে উৎপাদন ব্যয় বাড়ায় পণ্যের মূল্য বেড়ে যায়। ফলে ক্রেতারা পণ্যের প্রতি আগ্রহ হারায়। এটি প্রতিযোগিতামূলক বাজারে প্রতিষ্ঠানের টিকে থাকাকে কঠিন করে ফেলে।"
        },
        {
          "label": "গ",
          "question": "",
          "explanation": "জনাব নাঈম উৎপাদন ব্যবস্থাপনার ক্রমবিকাশের শিল্প বিপ্লবে প্রাথমিক যুগের উৎপাদন ব্যবস্থাপক। ১৭৫০-১৮৫০ সাল পর্যন্ত সময়কে শিল্প বিপ্লব কাল বলা হয় শিল্পবিপ্লবের প্রাথমিক যুগে উৎপাদন ব্যবস্থাপনার বিভিন্ন যন্ত্রপাতি ব্যবহার শুরু হয়। শ্রম বিভাগের মাধ্যমে কর্মীদের দক্ষতা ও মনোক বাড়ানোর ব্যবস্থা করা হয়। পাশাপাশি দক্ষতার ভিত্তিতে মজুরি বা বেতনের ব্যবস্থা হয়। এতে উৎপাদিত পণ্যের মান বৃদ্ধি পায়। ব্যবস্থাপক হিসেবে যোগদান করে উৎপাদনের ক্ষেত্রে নতুন আবিষ্কৃ্ত যন্ত্রপাতি ব্যবহার শুরু করেন। পাশাপাশি শ্রম বিভাগের মাধ্যমে দক্ষতা ভিত্তিতে কাজ বণ্টন করে দেন। এতে শ্রমিকরা আগ্রহ নিয়ে কাজ করে ফলে উৎপাদিত পণ্যের মান বেশ ভালো হয়। এভাবে উৎপাদন ব্যবস্থা: নতুন আবিষ্কৃত যন্ত্রপাতির ব্যবহার এবং শ্রম বিভাগ শিল্প বিপ্লবে প্রাথমিক যুগকে নির্দেশ করে। অতএব, জনাব নাঈম শিল্প বিপ্লবে প্রাথমিক যুগের ব্যবস্থাপক।"
        },
        {
          "label": "ঘ",
          "question": "",
          "explanation": "উৎপাদন ব্যবস্থাপনার আধুনিক যুগের অনুসরণ জনাব রায়হানে ব্যবসায়ের সফলতার মূল কারণ। দ্বিতীয় বিশ্বযুদ্ধের পর থেকে উৎপাদন ব্যবস্থাপনার আধুনিক যুগের সূচনা হয়। এ সময় বিভিন্ন সমস্যা নির্ণয় বিশ্লেষণ, সমাধান ও সিদ্ধান্ত গ্রহণের ক্ষেত্রে PERT, CPM প্রভতির প্রয়োগ শুরু হয়। এছাড়া উৎপাদন ব্যবস্থাপনায় তথ্য প্রযুক্তি ও ইন্টারনেটের ব্যবহার উৎপাদন ক্ষেত্রে গতিশীলতা নিয়ে আসে। উদ্দীপকে জনাব রায়হান উৎপাদন ব্যবস্থাপনায় তথ্য প্রযুক্তি, PERT CPM ব্যবহার করেন। এতে তার উৎপাদিত পণ্যের কার্যকারিতা ও মান বেড়ে যায়। উৎপাদন ব্যয় অনেকাংশে কমে আসে। ফলে তার প্রতিষ্ঠানটি ব্যাপকহারে মুনাফা অর্জনে সক্ষম হয়। এক্ষেত্রে জনাব রায়হান উৎপাদন ব্যবস্থাপনার আধুনিক যুগের ব্যবস্থাপক। আধুনিক যুগে ক্রেতারা মানসম্মত পণ্য সুলভ মূল্যে পেতে চায়। উৎপাদনের ক্ষেত্রে জনাব রায়হান PERT, CPM প্রভৃতি ব্যবহার করায় পণ্য উৎপাদনে ত্রুটি হ্রাস পায়। ফলে পণ্য মানসম্মত হয়। এছাড়া উৎপাদনের ক্ষেত্রে তথ্য প্রযুক্তি ও ইন্টারনেটের ব্যবহার উৎপাদনে গতিশীলতা আনে। আধুনিক কলাকৌশল ব্যবহারের মাধ্যমে উৎপাদন ক্ষেত্রে সমস্যা দ্রুত সমাধান করা যায়। এছাড়াও এ ব্যবস্থায় কাঁচামাল ও অন্যান্য উপকরণের অপচয় কমে যায়। ফলে উৎপাদন ব্যয় কম হয় এবং সুলভ মূল্যে উন্নত মানের পণ্য সরবরাহ করা যায়। এটি পণ্যের বিক্রি ও মুনাফা বাড়িয়ে জনাব রায়হানের ব্যবসায়ে সফলতা এনে দিয়েছে। অতএব, উৎপাদন ব্যবস্থাপনার আধুনিক যুগের অনুসরণ জনাব রায়হানের ব্যবসায়ের সফলতার কারণ।"
        }
      ]
    },
    {
      "number": "6",
      "uddipok": "মিসেস সেবু গুলশানে একটি বিউটি পার্লার স্থাপন করেন। যেখানে ক্রেতাদের পছন্দ অনুযায়ী চুল কাটা, হেয়ার স্টাইল করা, ফেসিয়াল করা, কনে সাজানো ইত্যাদি কার্য সম্পাদন করা হয়। এছাড়া বিশেষ শ্রেণির ভোস্তার জন্য মাথা মেসেজ ও বডি মেসেজ করে দেওয়া হয়। ফলে পার্লারটির ক্রেতার সংখ্যা দিন দিন বৃদ্ধি পাচ্ছে। ক্রেতাদের আস্থা ও নির্ভরশীলতার কারণে প্রতিষ্ঠানটি অল্প সময়ের মধ্যে সফলতা লাভে সক্ষম হয়েছে।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টিকে উৎপাদন ব্যবস্থাপনা বলে।"
        },
        {
          "label": "খ",
          "question": "",
          "explanation": "মানুষের প্রয়োজন ও অভাব পূরণে সক্ষম এমন যেকোনো কিছু বাজারে বিক্রির জন্য উপস্থাপন করা হলে তাকে পণ্য বলে। পণ্য হলো দৃশ্যমান কোনো বস্তু। যেমন: চিপস্, আলু, ডিম প্রভৃতি। এ বস্তুগুলোকে আমরা স্পর্শ করতে পারি এবং এর নির্দিষ্ট আকার আছে। এছাড়া এ বস্তুগুলো আমরা কিনে উপযোগ নিঃশেষ করি। আর এগুলোর মালিকানা হস্তান্তরযোগ্য। তাছাড়া পণ্য স্পর্শযোগ্য বলে একে স্থানান্তর করা যায়। সুতরাং, পণ্য হলো স্পর্শনীয়।"
        },
        {
          "label": "গ",
          "question": "",
          "explanation": "উদ্দীপকের উল্লিখিত ব্যবসায় প্রতিষ্ঠানটি উৎপাদনের সেবা খাতের সাথে জড়িত। সেবা দেখা ও স্পর্শ করা যায় না। এর মাধ্যমে মানুষের প্রয়োজন ও অভাব পূরণ করা হয়। যেসব প্রতিষ্ঠান সেবা দেয় সেগুলোকে সেবাধর্মী প্রতিষ্ঠান বলা হয়। বিউটি পার্লার, সেলুন, হাসপাতাল, আবাসন ব্যবস্থা প্রভৃতি সেবা খাতের অন্তর্ভুক্ত। মিসেস সেবু গুলশানে একটি বিউটি পার্লার স্থাপন করেন। এখানে ক্রেতাদের পছন্দ অনুযায়ী চুল কাটা, কনে সাজানো, হেয়ার স্টাইল করা ও ফেসিয়ালসহ পার্লারের যাবতীয় সেবা দেওয়া হয়। এ কাজগুলোর মাধ্যমে ক্রেতারা তাদের নির্দিষ্ট প্রয়োজন মেটাতে পারে। তবে এ কাজগুলো থেকে প্রাপ্ত সুবিধা দেখা বা স্পর্শ করা যায় না, শুধু অনুভব করা যায়। এ কারণে বিউটি পার্লারটি সেবাধর্মী প্রতিষ্ঠান। আর সব সেবাধর্মী প্রতিষ্ঠানই সেবা খাতের অন্তর্ভুক্ত। তাই বলা যায়, মিসেস সেবুর বিউটি পার্লারটি সেবা খাতের আওতাধীন।"
        },
        {
          "label": "ঘ",
          "question": "",
          "explanation": "উদ্দীপকে প্রতিষ্ঠানটির সফলতার মূল কারণ হলো কাস্টমাইজেশন বা ক্রেতাকেন্দ্রিকতা। এর মাধ্যমে ক্রেতার প্রয়োজন অনুযায়ী পণ্য বা সেবাসামগ্রী তৈরি করে তা সরবরাহ করা হয়। এ প্রক্রিয়ায় প্রত্যেক ক্রেতার চাহিদাকে আলাদাভাবে মূল্যায়ন করা হয়। ফলে ক্রেতার সন্তুষ্টি অর্জিত হয়। মিসেস সেবু গুলশানে একটি বিউটি পার্লার স্থাপন করেন। এখানে পার্লারের যাবতীয় সেবা দেওয়া হয়। দক্ষ ও অভিজ্ঞ বিউটিশিয়ানদের নিপুণ হাতের কাজে ক্রেতারা সন্তুষ্ট। এছাড়া বিশেষ শ্রেণির ভোক্তাদের জন্য মাথা ও বডি মেসেজের ব্যবস্থা রয়েছে। ফলে পার্লারটিতে ক্রেতাদের সংখ্যা বাড়ছে। এক্ষেত্রে প্রতিষ্ঠানটি ক্রেতার চাহিদাপূরণে কাস্টমাইজেশন বা ক্রেতাকেন্দ্রিকতাকে গুরুত্ব দিয়েছে। মিসেস সেবুর পার্লারে ক্রেতাদের প্রয়োজনকে গুরুত্ব দেওয়া হয়। ক্রেতারা এখান থেকে তাদের পছন্দমাফিক সেবা পায়। যেমন: কেউ তার চুল যেভাবে দেখতে চায় পার্লারটি সেভাবেই তা প্রস্তুত করে দেয়। আবার কনে সাজানোর ক্ষেত্রে ক্রেতারা যেভাবে সাজতে চায় সেভাবেই তাকে সাজিয়ে দেওয়া হয়। এভাবে প্রত্যেক ক্রেতার স্বতন্ত্র চাহিদাকে প্রাধান্য দিয়ে প্রতিষ্ঠানটি তার কাজ পরিচালনা করে। এতে প্রতিষ্ঠানটির ক্রেতার সংখ্যা বৃদ্ধির সাথে সাথে মুনাফা বৃদ্ধি পায়। তাই বলা যায়, কাস্টমাইজেশনের কারণে বিউটি পার্লারটি সফলতা পায়।"
        }
      ]
    },
    {
      "number": "7",
      "uddipok": "জনাব লিটন একজন উৎপাদন ব্যবস্থাপক। তিনি নতুন একটি পণ্য উৎপাদনের সিদ্ধান্ত নেন। এ লক্ষ্যে ভোক্তা জরিপ ও বাজার গবেষণা করেন এবং ক্রেতার রুচি ও পছন্দ, প্রতিযোগী প্রতিষ্ঠানসমূহের তৎপরতা ইত্যাদি বিষয় পর্যালোচনা করলেন। পরবর্তী পর্যায়ে তিনি দেখলেন নতুন পণ্যটি ক্রেতারা পছন্দ করবে তবে প্রয়োজনীয় কারিগরি দক্ষতাসম্পন্ন কর্মী নিয়োগ ও প্রযুক্তি ব্যবহারে উৎপাদন ব্যয় বৃদ্ধি পাওয়ার আশঙ্কা, রয়েছে যার ফলে প্রতিযোগী পণ্যের সাথে প্রতিযোগিতার বাজারে নাও টিকতে পারে। তাই তিনি চূড়ান্তভাবে পণ্যটি উৎপাদনের পূর্বে স্বল্প পরিসরে পণ্যটি উৎপাদনের সিদ্ধান্ত গ্রহণ করেন।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে।"
        },
        {
          "label": "খ",
          "question": "",
          "explanation": "পণ্যের আকার-আকৃতি, রং প্রভৃতি পরিবর্তন না করে শুধু পণ্যের মোড়ক পরিবর্তনকে প্যাকিং ডিজাইন বলে। পণ্যের গুণগত মান রক্ষার্থে পণ্যের মোড়ক অনেক গুরুত্বপূর্ণ ভূমিকা পালন করে। যেমন: চিপস, দুধ, মসলা ইত্যাদি ভালো রাখতে ও এদের গুণাগুণ অপরিবর্তিত রাখতে প্যাকিং-এর বিকল্প নেই। তাই বলা যায়, প্যাকিং ডিজাইন পণ্যের গুণগত মান বজায় রাখতে সহায়তা করে।"
        },
        {
          "label": "গ",
          "question": "",
          "explanation": "জনাব লিটনের পণ্যটি পণ্য ডিজাইনের ধারণা উন্নয়ন স্তরে আছে। উদ্যোগ গ্রহণের পরবর্তী ধাপ হলো ধারণা উন্নয়ন। নতুন পণ্য ডিজাইনের জন্য এ ধাপে প্রয়োজনীয় তথ্য বা ধারণা সংগ্রহ করতে হয়। এজন্য ক্রেতার রুচি পর্যালোচনা, ভোক্তা জরিপ প্রভৃতি কাজ সম্পন্ন করা হয়। জনাব লিটন একজন উৎপাদন ব্যবস্থাপক। তিনি নতুন একটি পণ্য উৎপাদনের সিদ্ধান্ত নেন। এ লক্ষ্যে তিনি ভোক্তা জরিপ ও বাজার গবেষণা করেন। তিনি ক্রেতার বুচি ও পছন্দ, প্রতিযোগী প্রতিষ্ঠানসমূহের তৎপরতা ইত্যাদি বিষয় পর্যালোচনা করেন। ধারণা উন্নয়ন স্তরেও এসব বিষয় পর্যালোচনা করে পণ্য ডিজাইনের ধারণা উন্নয়ন করা হয়। তাই বলা যায়, জনাব লিটনের নতুন পণ্যটি পণ্য ডিজাইনের ধারণা উন্নয়ন স্তরে আছে।"
        },
        {
          "label": "ঘ",
          "question": "",
          "explanation": "জনাব লিটনের গৃহীত পরীক্ষামূলক উৎপাদনের সিদ্ধান্তটি যৌক্তিক বলে আমি মনে করি। পরীক্ষামূলক পণ্য উৎপাদন পর্যায়ে নতুন ডিজাইন অনুসারে স্বল্প পরিমাণে পণ্য উৎপাদন করা হয়। এটি করা হয় বাজারে ঐ পণ্যের চাহিদা ও গ্রহণযোগ্যতা যাচাই করার জন্য। এ পর্যায়ে ইতিবাচক সাড়া পাওয়া গেলে পণ্যটি চূড়ান্ত পর্যায়ে উৎপাদন করা হয়। উদ্দীপকে জনাব লিটন একজন উৎপাদক ব্যবস্থাপক। তিনি একটি নতুন পণ্য উৎপাদনের সিদ্ধান্ত নেন। বাজার গবেষণার পরে তিনি পণ্যটি উৎপাদন করা লাভজনক বলে মনে করেন। পরবর্তীতে উৎপাদন' ব্যয় বৃদ্ধির ফলে ক্ষতির মুখে পড়তে পারেন ভেবে তিনি স্বল্প পরিসরে পণ্যটি উৎপাদনের সিদ্ধান্ত গ্রহণ করেন। জনাব লিটন পরীক্ষামূলক পণ্য উৎপাদনের সিদ্ধান্ত নিয়েছেন। এতে তিনি স্বল্প পরিমাণে পণ্য উৎপাদন করে বাজারজাত করবেন। ফলে তিনি বুঝতে পারবেন পণ্যটি উৎপাদন করা লাভজনক হরে কি না। এক্ষেত্রে তিনি ইতিবাচক সাড়া পেলে চূড়ান্ত পর্যায়ে পণ্য উৎপাদন করবেন। আর যদি পণ্যটি ক্রেতাদের নিকট গ্রহণযোগ্যতা না পায়, তিনি পণ্যটির উৎপাদন বাতিল অথবা ডিজাইন সংশোধন করবেন। এভাবে পরীক্ষামূলক উৎপাদনের মাধ্যমে নতুন পণ্যের সফলতা যাচাই করা যায়। তাই বলা যায়, জনাব লিটনের গৃহীত পরীক্ষামূলক উৎপাদনের সিদ্ধান্তটি যৌক্তিক।"
        }
      ]
    },
    {
      "number": "8",
      "uddipok": "মিস সুমা ফ্যাশন ডিজাইনের ওপর পড়ালেখা শেষ করে 'সুমা ফ্যাশন' নামক একটি ফ্যাশন হাউজ প্রতিষ্ঠা করেন। সারা বছর ধরে ভোক্তাদের রুচি, পছন্দ, চাহিদা অনুযায়ী আকর্ষণীয় বৈশিষ্ট্যসম্পন্ন পোশাকের ডিজাইন করেন। ।। কিন্তু কিন্তু তিনি কাঙ্ক্ষিত সফলতা লাভ করতে পারেননি।। তাই তিনি প্রতি বছর মাতৃভাষা দিবস, বিজয় দিবস, স্বাধীনতা দিবস ও অন্যান্য দিবস উপলক্ষ্যে, দেশের ঐতিহ্য ও কৃষ্টি বিবেচনায় রেখে পোশাকের নতুন নতুন ডিজাইন করে থাকেন। এতে তার বিক্রয় উক্ত সময়ে ব্যাপকভাবে বৃদ্ধি পায় ও প্রতিষ্ঠানটি সাফল্য অর্জনে সক্ষম হয়।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "পণ্য উৎপাদনে নতুন প্রযুক্তি এবং উন্নয়ন কৌশল ব্যবহার করাকে পণ্য উৎপাদন ডিজাইন বলে।"
        },
        {
          "label": "খ",
          "question": "",
          "explanation": "পণ্য উৎপাদন করার আগেই পণ্যের আকার, রং, ওজন, প্যাকেটসহ এর গুণাগুণ ও বৈশিষ্ট্য নির্ধারণ করাকে পণ্য ডিজাইন বলে। বর্তমান প্রতিযোগিতামূলক বাজারে টিকে থাকতে ভোক্তাদের রুচিকে সব থেকে বেশি গুরুত্ব দেওয়া হয়। এক্ষেত্রে ভোক্তাদের রুচি বা রুচির পরিবর্তন বিবেচনা করে পণ্যের ডিজাইন নির্ধারণ বা প্রয়োজনে পরিবর্তন করা হয়। কেননা পণ্যের উচ্চ গুণাগুণ, কার্যকারিতা, বিশ্বাসযোগ্যতা, স্থায়িত্ব প্রভৃতি বৈশিষ্ট্যসম্পন্ন পণ্য ভোক্তাকে সন্তুষ্ট করতে পারে। এজন্যই পণ্য ডিজাইনে ভোক্তাদের রুচির পরিবর্তন বিবেচনা করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানটি নান্দনিক পণ্য ডিজাইন অনুসরণ করেছে। নান্দনিক ডিজাইনে পণ্যের মানের চেয়ে ক্রেতাদের কাছে পণ্যকে বেশি আকর্ষণীয় করে তোলার চেষ্টা করা হয়। এক্ষেত্রে ক্রেতার চাহিদা অনুযায়ী পণ্যের বাহ্যিক পরিবর্তন আনা হয়। এ ডিজাইনে পণ্যের মান ও উপযোগিতায় কোনো পরিবর্তন আনা হয় না। মিস সুমা 'সুমা ফ্যাশন' নামক একটি ফ্যাশন হাউজ প্রতিষ্ঠা করেন।। সারা বছর ভোক্তাদের চাহিদা অনুযায়ী আকর্ষণীয় বৈশিষ্ট্যসম্পন্ন পোশাকের ডিজাইন করেন। এক্ষেত্রে ক্রেতার বুচি, পছন্দ, চাহিদার ওপর গুরুত্ব দেওয়া হয়। এছাড়াও পোশাকের উপযোগিতায় পরিবর্তন করা হয় না। শুধুমাত্র বাহ্যিক ডিজাইন পরিবর্তন ও আকর্ষণীয় করা হয়। এসব বৈশিষ্ট্য নান্দনিক পণ্য ডিজাইনের সাথে সম্পৃক্ত। তাই বলা যায়, উদ্দীপকের প্রতিষ্ঠানটি নান্দনিক পণ্য ডিজাইন অনুসরণ করেছে।"
        },
        {
          "label": "ঘ",
          "question": "",
          "explanation": "সুমা ফ্যাশন হাউজের সাফল্যের কারণ বিশেষ দিবস অনুযায়ী পণ্যের নান্দনিক ডিজাইন। পণ্যের গুণগত মান অপরিবর্তিত রেখে পণ্যের বাহ্যিক আকার, আকৃতি, রং প্রভৃতি পরিবর্তন করাকে পণ্যের নান্দনিক ডিজাইন বলে। অপরদিকে, বিশেষ দিবসের যেমন: ২১ ফেব্রুয়ারি, ১৬ ডিসেম্বর ইত্যাদি প্রেক্ষাপটের সাথে মিল রেখে পণ্য ডিজাইন করা হলো বিশেষ দিবস উপলক্ষ্যে পণ্য ডিজাইন। মিস সুমা সারা বছর ভোক্তাদের রুচি, পছন্দ অনুযায়ী আকর্ষণীয় পণ্য ডিজাইন করেন। এতেও তিনি তার কাঙ্ক্ষিত সফলতা লাভ করতে পারেন নি। এরপর তিনি মাতৃভাষা দিবস, বিজয় দিবস, স্বাধীনতা দিবসও অন্যান্য দিবস উপলক্ষ্যে দেশের ঐতিহ্য ও কৃষ্টি বিবেচনায় রেখে পোশাকের নতুন নতুন ডিজাইন করেন। এতে তার বিক্রয় ব্যাপক হারে বৃদ্ধি পায়। বিশেষ দিবস ও সংস্কৃতির মাধ্যমে পণ্য ডিজাইনে নান্দনিকতা আসে। বিশেষ বিশেষ দিবসের প্রতিপাদ্য ও আবহ কখনো পরিবর্তন হয় না। এসব দিবসকে কেন্দ্র করে পণ্য ডিজাইন করলে পণ্যে ভিন্নমাত্রা যোগ হয়। দিবস অনুসারে বিভিন্ন ডিজাইনের নতুন পোশাক ক্রেতাদের আকৃষ্ট করতে সক্ষম হয়। নান্দনিক উপস্থাপনার কারণে মিস সুমার পণ্য বিক্রয় বৃদ্ধি পায়। তাই বলা যায়, পণ্যের ডিজাইনে নান্দনিকতা ও বিশেষ দিবস অনুসরণ করাই সাফল্যের কারণ।"
        }
      ]
    },
    {
      "number": "9",
      "uddipok": "জনাব জাকির রাজশাহীতে একটি আমের জুস কারখানা গড়ে তোলেন। তিনি নিজের বাগানের আম দিয়ে জুস তৈরি করেন এবং তা সারা দেশে বিক্রয় করেন। কিন্তু ক্রেতাদের নিকট থেকে অভিযোগ আসায় তার উৎপাদিত জুসের মান যাচাইয়ের জন্য ল্যাবরেটরিতে পরীক্ষা করান এবং উত্ত জুস নিম্নমানের বলে বিবেচিত হয়। তাই তিনি উপযুক্ত মান বজায় রাখার জন্য পূর্বনির্ধারিত মান অনুযায়ী জুস উৎপাদিত হচ্ছে কি-না তা যাচাই করেন এবং কোথাও সমস্যা বা ত্রুটি-বিচ্যুতি ঘটলে প্রয়োজনীয় সংশোধনমূলক ব্যবস্থা গ্রহণ করেন। বর্তমানে সকল ক্রেতাদের নিকট তার কারখানার উৎপাদিত জুস দিন দিন জনপ্রিয় হচ্ছে।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "ক্রেতার সন্তুষ্টি অর্জন এবং প্রত্যক্ষভাবে সম্পৃক্ত করার মাধ্যমে ধারাবাহিকভাবে পণ্যের মান উন্নয়নের প্রচেষ্টাকে সার্বিক মান ব্যবস্থাপনা বলে।"
        },
        {
          "label": "খ",
          "question": "",
          "explanation": "মান নিয়ন্ত্রণে একটি আদর্শমান অনুসরণ করাই হলো বেঞ্চমার্কিং। বাজারে নেতৃত্বদানকারী ফার্মের পণ্য, সেবা ও প্রক্রিয়া ধারাবাহিক ও পদ্ধতিগতভাবে পরিমাপ করা হয় বেঞ্চমার্কিং-এর মাধ্যমে। এই ব্যবস্থায় শিল্পের নেতৃত্বদানকারী প্রতিষ্ঠানের পণ্যমানকে আদর্শ হিসেবে ধরা হয়। পরবর্তীতে উক্ত মান অর্জনের চেষ্টা করা হয়। এভাবে বেঞ্চমার্কিং পণ্যমানের উন্নয়ন ঘটায়।"
        },
        {
          "label": "গ",
          "question": "",
          "explanation": "কাউল্লিখিত উদ্দীপকে মূল্যায়ন ব্যয়ের কথা বলা হয়েছে। উৎপাদন কার্যক্রমের ত্রুটি নির্ণয় ও তা ঠিক করার জন্য নির্বাহ করা ব্যয়কে মূল্যায়ন ব্যয় বলা হয়। এক্ষেত্রে পণ্যের মান খারাপ হলে তা কতটুকু খারাপ তা জানার জন্য পণ্য পরীক্ষা বাবদ খরচ করতে হয়। পরিদর্শন ব্যয়, পরীক্ষণ ব্যয়, পরিসংখ্যানিক মান নিয়ন্ত্রণ ব্যয় প্রভৃতি এ ব্যয়ের অন্তর্ভুক্ত। উদ্দীপকে জনাব জাকিরের রাজশাহীতে একটি আমের জুস কারখানা রয়েছে। সম্প্রতি তার উৎপাদিত জুসের মান নিয়ে ক্রেতাদের নিকট থেকে অভিযোগ আসে। এ অভিযোগের প্রেক্ষিতে তিনি জুসের, মান ল্যাবরেটরিতে পরীক্ষা করানোর জন্য পাঠান। পরীক্ষাটিতে উৎপাদিত জুস নিম্নমানের বলে বিবেচিত হয়। পরীক্ষার বাবদ ব্যয়ের মাধ্যমে তিনি জুসের এ মান নির্ণয় করতে সক্ষম হন। এক্ষেত্রে তিনি জুসের নিম্নমান সংশোধনে পরবর্তীতে যথাযথ ব্যবস্থা নিতে পারবেন। এ ব্যয়ের সাথে মূল্যায়ন ব্যয়ের বৈশিষ্ট্যের মিল রয়েছে। সুতরাং, উল্লিখিত উদ্দীপকে মূল্যায়ন ব্যয়ের কথা বলা হয়েছে।"
        },
        {
          "label": "ঘ",
          "question": "",
          "explanation": "ওমান ব্যবস্থাপনার ঐতিহাসিক প্রেক্ষাপট বিবেচনায়, জনাব জাকির মান নিয়ন্ত্রণের মাধ্যমে উৎপাদিত জুস বিক্রিতে জনপ্রিয়তা অর্জন করেছেন। মান নিয়ন্ত্রণ হলো পূর্বনির্ধারিত মান অনুযায়ী পণ্য উৎপাদন করা হচ্ছে কি না তা যাচাই করা। সেই সাথে কোনো ত্রুটি-বিচ্যুতি দেখা দিলে তা সংশোধন করা। মান নিয়ন্ত্রণের উদ্দেশ্য হলো পণ্যমান নিশ্চিত করা। এ কাজ একজন মান ব্যবস্থাপক করে থাকেন। উদ্দীপকে জনাব জাকির রাজশাহীর একটি আমের জুস কারখানার মালিক। জুস নিয়ে গ্রাহকের অভিযোগের ভিত্তিতে তিনি জুসের মান পরীক্ষা করান। জুসের মান উন্নয়নে তিনি মান অনুযায়ী জুস উৎপাদন হচ্ছে কি না তার তদারকি করেন। এছাড়া উৎপাদনে কোনো সমস্যা বা ত্রুটি-বিচ্যুতি ঘটলে তিনি তা সংশোধনের ব্যবস্থা নেন। এতে সকল ক্রেতার কাছে তার উৎপাদিত জুসের জনপ্রিয়তা বাড়তে শুরু করে। জনাব জাকির পণ্যের মান উন্নয়নে মান নিয়ন্ত্রণের ব্যবস্থা নিয়েছিলেন। এজন্য তিনি জুস মান অনুযায়ী উৎপাদিত হচ্ছে কি না তা নির্দিষ্ট সময় অন্তর অন্তর তদারকি করছেন। আবার, উৎপাদন প্রক্রিয়ায় কোনো বিচ্যুতি হলেও তিনি তা পরিমাপ করছেন। পরবর্তীতে তিনি বিচ্যুতি মোতাবেক সংশোধনমূলক ব্যবস্থাও নেন। এতে নির্ধারিত সময় শেষে প্রতিষ্ঠানটি গুণগত মানসম্পন্ন জুস সরবরাহ করতে পেরেছে। ফলে ক্রেতাদের কাছে জুসের চাহিদা বৃদ্ধি পেয়েছে। তাই বলা যায়, মান ব্যবস্থাপনার মান নিয়ন্ত্রণ কাজটি সঠিকভাবে অনুসরণের কারণে জনাব জাকিরের উৎপাদিত জুসের জনপ্রিয়তা বেড়েছে।"
        }
      ]
    },
    {
      "number": "10",
      "uddipok": "জব্বার, আকবর ও সহিদ তিন বন্ধু মিলে লিখিত চুক্তি সম্পাদনের মাধ্যমে পাবনাতে একটি অটোরাইস মিল স্থাপন করেন। এর থেকে অর্জিত মুনাফা তারা মূলধন অনুপাতে ভাগ করেন। উত্ত অটো মিলে উৎপাদিত চালের মান ভালো হওয়ায় অল্প সময়ের মধ্যেই তারা ব্যাপক সাফল্য অর্জন করেন। বর্তমানে তারা প্রতিষ্ঠানটি সম্প্রসারণের জন্য মূলধন বাজার হতে অর্থ সংগ্রহের উদ্দেশ্যে আইন অনুযায়ী নিবন্ধিত হওয়ার সিদ্ধান্ত গ্রহণ করেছেন।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "মানুষের পরিশ্রমের মাধ্যমে উৎপাদিত যে সম্পদ সরাসরি ভোগ না করে বেশি পরিমাণ উৎপাদনের জন্য ব্যবহৃত হয় বা উৎপাদন কাজে নিয়োজিত হয় তাকে মূলধন বলা হয়।"
        },
        {
          "label": "খ",
          "question": "",
          "explanation": "সময়ের সাথে সাথে বা আয় বাড়ার কারণে সঞ্চয়ের পরিমাণ পরিবর্তন হওয়ার প্রবণতাকে সঞ্চয়ের গতিশীলতা বলে। সঞ্চয়ের গতিশীলতা উৎপাদনের পরিমাণ, পণ্যের ধরন ও বিনিয়োগ সিদ্ধান্তকে প্রভাবিত করে। যখন মানুষ বেশি সঞ্চয় করে, তখন ভোগ ও উৎপাদন কমে যায়। আবার ব্যয় বাড়ালে ভোগ ও উৎপাদন বাড়ে এবং সঞ্চয় কমে যায়। এক্ষেত্রে বিনিয়োগের পরিমাণ হ্রাস পায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রাথমিক পর্যায়ের প্রতিষ্ঠানটি হলো অংশীদারি ব্যবসায় সংগঠন। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি ব্যবসায় গড়ে তোলে। চুক্তিই এ ব্যবসায়ের মূল ভিত্তি। এর ভিত্তিতে অংশীদারদের মধ্যে দায়-দায়িত্ব ও মুনাফা বণ্টিত হয়ে থাকে। উদ্দীপকে জব্বার, আকবর ও সহিদ পাবনাতে একটি অটোরাইস মিল স্থাপন করেন। মূলত মুনাফা অর্জনের উদ্দেশ্যে তারা ব্যবসায়টি গঠন করেন। ব্যবসায় থেকে অর্জিত মুনাফা তারা মূলধন অনুপাতে ভাগ করে নেন। এক্ষেত্রে তাদের ব্যবসায়টি চুক্তির ভিত্তিতে প্রতিষ্ঠিত হয়। আর এ চুক্তির অনুযায়ী তারা ব্যবসায়ের দায় ও মুনাফা ভাগ করে নেন। এসব বৈশিষ্ট্য অংশীদারি ব্যবসায়ের সাথে সামঞ্জস্যপূর্ণ। সুতরাং, উদ্দীপকের প্রাথমিক পর্যায়ের প্রতিষ্ঠানটি অংশীদারি ব্যবসায় সংগঠনের অন্তর্ভুক্ত ।"
        },
        {
          "label": "ঘ",
          "question": "",
          "explanation": "জাউদ্দীপকে প্রতিষ্ঠানটির মালিক কর্তৃক তাদের ব্যবসায়টিকে যৌথ মূলধনী কোম্পানিতে রূপান্তর করার সিদ্ধান্তটি যৌক্তিক বলে আমি মনে করি। আইনসৃষ্ট, কৃত্রিম ব্যক্তিসত্তার অধিকারী ব্যবসায় সংগঠন হলো যৌথ মূলধনী কোম্পানি। এর মাধ্যমে শেয়ার বিক্রয় করে জনগণের কাছ থেকে অধিক মূলধন সংগ্রহ করা যায়। ফলে বৃহৎ পরিসরে ব্যবসায় স্থাপন ও সম্প্রসারণ সম্ভব হয়। উদ্দীপকের জব্বার, আকবর ও সহিদ মিলে একটি অটোরাইস মিল স্থাপন করেন। তাদের প্রতিষ্ঠানটি একটি অংশীদারি ব্যবসায় সংগঠন। তাদের প্রতিষ্ঠানে উৎপাদিত চালের মান ভালো হওয়ায় অল্প সময়ের মধ্যেই তারা ব্যাপক সাফল্য অর্জন করেন। বর্তমানে তারা প্রতিষ্ঠানটি সম্প্রসারণের জন্য মূলধন বাজার থেকে অর্থ সংগ্রহ করতে চান। এজন্য তারা তাদের ব্যবসায়টিকে আইন অনুযায়ী নিবন্ধিত করার সিদ্ধান্ত গ্রহণ করেছেন। জব্বার, আকবর ও সহিদের ব্যবসায়টি নির্দিষ্ট শর্ত পূরণ করে কোম্পানি আইন অনুযায়ী নিবন্ধনের মাধ্যমে যৌথ মূলধনী কোম্পানিতে রূপান্তরিত হবে। এতে তাদের প্রতিষ্ঠানটি শেয়ার বিক্রি করে বাজার হতে অর্থ সংগ্রহ করতে পারবে। ফলে তাদের প্রতিষ্ঠানে অধিক পরিমাণ মূলধনের যোগান হবে। আর এ মূলধন দিয়ে তারা বৃহৎ পরিসরে উৎপাদন করতে সক্ষম হবে। এতে তারা চাহিদা অনুযায়ী পণ্য সরবরাহ করতে পারবে। ফলে তাদের ব্যবসায় প্রতিষ্ঠানটির মুনাফা বৃদ্ধি পাবে। তাই বলা যায়, উদ্দীপকের প্রতিষ্ঠানটিকে যৌথ মূলধনী কোম্পানিতে রূপান্তরের সিদ্ধান্তটি যৌক্তিক হয়েছে।"
        }
      ]
    },
    {
      "number": "11",
      "uddipok": "জনাব মোহন সিলেটে একটি আনারসের জুস ফ্যাক্টরি গড়ে তোলেন। তিনি জুসের গুণগত মান সম্পর্কে ভোক্তাদের নিশ্চিত করার লক্ষ্যে জুসের প্যাকেটের গায়ে বাংলাদেশের মান নিয়ন্ত্রণকারী প্রতিষ্ঠানের নাম অঙ্কিত সীলমোহর সংযুক্ত করেন। যার ফলে স্বল্প সময়ের মধ্যে তার উৎপাদিত জুস ভোক্তাদের নিকট জনপ্রিয় হয়। সম্প্রতি তিনি লক্ষ করলেন যে মধ্যপ্রাচ্যের বিভিন্ন দেশে জুসের চাহিদা সৃষ্টি হয়েছে। তাই তিনি জুস রপ্তানি করার সিদ্ধান্ত গ্রহণ করেছেন। কিন্তু বিষয়টি নিয়ে তিনি বেশ চিন্তিত।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "পণ্য বা সেবার মান অর্জনের জন্য মান ব্যবস্থাপনার কার্যাবলির সুনির্দিষ্ট প্রয়োগকে মান নিশ্চিতকরণ বলে।"
        },
        {
          "label": "খ",
          "question": "",
          "explanation": "মান ব্যবস্থাপনা হলো মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতার সন্তুষ্টি অর্জনের মাধ্যমে নতুন ক্রেতা তৈরি করা। প্রতিযোগিতামূলক ব্যবসায় পরিবেশে টিকে থাকার জন্য মানসম্মত পণ্য উৎপাদন করা অত্যাবশ্যক'কাজ। মান ব্যবস্থাপনার মাধ্যমে মানসম্মত পণ্য তৈরি করায় একই ক্রেতা বারবার পণ্য কিনতে আগ্রহী হয়। এর ফলে বর্তমান ক্রেতারাও নতুন ক্রেতা সৃষ্টিতে ভূমিকা রাখে। এর মাধ্যমে প্রতিষ্ঠান ভোক্তা সন্তুষ্টি অর্জন করতে পারে এবং পণ্য বা সেবার ধারাবাহিক উন্নয়ন করতে পারে। তাই বর্তমানে ব্যবসায় প্রতিষ্ঠানগুলো মান ব্যবস্থাপনার ওপর গুরুত্ব দিয়ে থাকে।"
        },
        {
          "label": "গ",
          "question": "",
          "explanation": "উদ্দীপকে জনাব মোহন দেশীয় মান নিয়ন্ত্রণকারী প্রতিষ্ঠান BSTI থেকে মান সনদ সংগ্রহ করেছেন। বাংলাদেশের একমাত্র মান নিয়ন্ত্রণকারী সংস্থা হলো BSTI। পণ্যের গুণগত মান যাচাই-বাছাই শেষে এটি মান সনদ দিয়ে থাকে। দেশীয় বাজারে পণ্য উৎপাদন ও বিক্রি করতে হলে BSTI এর সনদ থাকা বাধ্যতামূলক। উদ্দীপকে জনাব মোহন সিলেটে একটি আনারসের জুসের ফ্যাক্টরি গড়ে তোলেন। তার জুসের মানের সঠিকতা যাচাইয়ে তিনি একটি মান নিয়ন্ত্রণকারী প্রতিষ্ঠানে প্রয়োজনীয় তথ্যাদিসহ আবেদন করেন। মান ভালো হওয়ায় প্রতিষ্ঠানটি তাদের সিলমোহর তার ফ্যাক্টরির জুসের প্যাকেটে ব্যবহারের অনুমতি দেয়। এছাড়া জুসের গুনগত মানের জন্য প্রতিষ্ঠানটি তাকে একটি মান সনদও দেয়। প্রতিষ্ঠানটির কাজের সাথে BSTI-এর মিল পাওয়া যায়। সুতরাং, উদ্দীপকে জনাব মোহন দেশীয় মান নিয়ন্ত্রণকারী প্রতিষ্ঠান BSTI থেকে মান সনদ সংগ্রহ করেছেন।"
        },
        {
          "label": "ঘ",
          "question": "",
          "explanation": "জনাব মোহন ISO-এর সনদ নিয়ে মধ্যপ্রাচ্যে জুস রপ্তানির পদক্ষেপ নিতে পারে বলে আমি মনে করি। নিজ দেশের ভূখণ্ডের বাইরে পণ্য বিক্রি করতে হলে ISO সনদ নিতে হয়। ISO হলো আন্তর্জাতিক মান নিয়ন্ত্রণকারী সংস্থা। পৃথিবীর কোনো দেশের সরকার ISO সনদ ছাড়া তাদের দেশে পণ্য রপ্তানির সুযোগ দেয় না। উদ্দীপকে জনাব মোহনের আনারসের জুসের একটি ফ্যাক্টরি রয়েছে। পণ্যের গুণগত মানের নিশ্চয়তাস্বরূপ তার BSTI সনদ ও প্যাকেটে এটির সীল ব্যবহারের অনুমতি রয়েছে। স্বল্প সময়ের মধ্যে তার উৎপাদিত জুস ভোক্তাদের কাছে জনপ্রিয় হয়ে ওঠে। বর্তমানে মধ্যপ্রাচ্যের বিভিন্ন দেশে, জুসের চাহিদা উপলব্ধি করে তিনি সেখানে জুস রপ্তানি করার সিদ্ধান্ত নেন। জনাব মোহনের সিদ্ধান্ত বাস্তবায়নে ISO সনদ নিতে হবে। এ সংস্থাটি - তাকে পণ্যের মান যাচাই করে আন্তর্জাতিক মান নিশ্চিতের সনদ দিবে। এ সনদ বিবেচনায় নিয়েই মধ্যপ্রাচ্যের দেশগুলো তাকে ঐসব দেশে পণ্য রপ্তানির অনুমতি দিবে। এ সনদ বিদেশি বাজারে তার পণ্যের পরিচিতি বাড়াবে। এর মাধ্যমে তিনি দেশের পাশাপাশি বিদেশের বাজারে পণ্য বিক্রিতে সক্ষম হবেন। এভাবে ISO সনদ নেওয়ার মাধ্যমে জনাব মোহন মধ্যপ্রাচ্যে পণ্য রপ্তানির সিদ্ধান্ত বাস্তবায়ন করতে পারবেন।"
        }
      ]
    }
  ]
}