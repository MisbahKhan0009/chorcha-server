{
  "title": "বি এ এফ শাহীন কলেজ, কুর্মিটোলা, ঢাকা ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "সম্প্রতি বাংলাদেশ সরকার রাজশাহীতে একটি আইটি পার্ক স্থাপন করেছে। ইতিমধ্যে স্বল্প পরিসরে পার্কের কাজ শুরু হয়েছে এবং বিশ্বের নামিদামি আইটি ফার্মগুলো কাজ শুরু করে দিয়েছে। তারা দেশ-বিদেশের প্রতিষ্ঠানগুলোর জন্য সফটওয়্যার, অ্যাপসহ তথ্যপ্রযুক্তিগত বিভিন্ন সেবা তৈরি ও রপ্তানি করবে। এতে দেশের বিপুল সংখ্যক শিক্ষিত তরুণ-তরুণীর। জন্য কর্মসংস্থানের সুযোগ সৃষ্টি হবে। ফলে একদিকে যেমন দক্ষ মানবসম্পদ তৈরি হবে তেমনি, অন্যদিকে বৈদেশিক মুদ্রাও অর্জিত হবে।",
      "tag": "BAFSC 23",
      "sub_questions": [
        {
          "label": "ক",
          "question": "উৎপাদনশীলতা কী ?",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে, ব্যবহৃত মোট উপকরণের মূল্যের অনুপাতকে উৎপাদনশীলতা বলে।"
        },
        {
          "label": "খ",
          "question": "\"উৎপাদন একটি চলমান প্রক্রিয়া\"- ব্যাখ্যা করো ।",
          "explanation": "উৎপাদন প্রক্রিয়ার মাধ্যমে পণ্য ও সেবার উপযোগ সৃষ্টি করা হয়। এ প্রক্রিয়ায় প্রকৃতি থেকে পাওয়া উপকরণকে ভোগের উপযোগী করার জন্য বিভিন্ন কাজ সম্পন্ন করা হয়। যেমন- আমের জুস বানানোর জন্য বাগানের আম সংগ্রহ থেকে শুরু করে কারখানায় প্রক্রিয়াজাতকরণ পর্যন্ত এর প্রয়োজনীয় কাজ করা হয়। আবার, উৎপাদনের প্রক্রিয়ায় পণ্যদ্রব্য সংগ্রহ থেকে ভোগের বিভিন্ন পর্যায়ে কিছু স্বতন্ত্র উপযোগ সৃষ্টি করা হয়। তাই এটি একটি চলমান প্রক্রিয়া।"
        },
        {
          "label": "গ",
          "question": "উদ্দীপকে উল্লিখিত পার্কে কর্মরত প্রতিষ্ঠানগুলো উৎপাদনের কোন খাতের অন্তর্ভুক্ত? ব্যাখ্যা করো।",
          "explanation": "রাজশাহীর 'আইটি পার্কে কর্মরত প্রতিষ্ঠানগুলো উৎপাদনের সেবা খাতের অন্তর্ভুক্ত। সেবা হলো অস্পর্শনীয় বা অদৃশ্যমান সুবিধা, যা শুধু অনুভব করা যায়। কিন্তু এর মাধ্যমে মানুষের প্রয়োজন ও অভাব পূরণ করা যায়। শিক্ষা, চিকিৎসা এমনকি যোগাযোগ ব্যবস্থা এর উৎকৃষ্ট উদাহরণ। বাংলাদেশ সরকার সম্প্রতি রাজশাহীতে একটি আইটি পার্ক স্থাপন করেছে। সেখানে বিশ্বের নামিদামি আইটি ফার্মগুলো সফটওয়্যার, অ্যাপসহ তথ্যপ্রযুক্তির সহায়তায় বিভিন্ন সেবা তৈরি করে। তাদের তৈরি এসব সফটওয়্যার ও অ্যাপগুলো ক্রেতারা স্পর্শ করতে পারে না বা এগুলো চোখে দেখা যায় না। কিন্তু ক্রেতারা এগুলো ব্যবহার করে তাদের প্রয়োজন ও অভাব মেটাতে পারে। এ বৈশিষ্টগুলো বিবেচনায় বলা যায়, রাজশাহীর আইটি পার্কে কর্মরত প্রতিষ্ঠানগুলো উৎপাদনের সেবা খাতের অন্তর্ভুক্ত।"
        },
        {
          "label": "ঘ",
          "question": "আইটি পার্ক বাংলাদেশের কর্মসংস্থান সৃষ্টিতে কতটা সহায়ক হবে বলে তুমি মনে করো? উদ্দীপকের আলোকে বিশ্লেষণ করো।",
          "explanation": "রাজশাহীর আইটি পার্ক বাংলাদেশে কর্মসংস্থান সৃষ্টিতে অত্যন্ত সহায়ক হবে বলে আমি মনে করি। মানুষের জন্য নতুন কাজের ক্ষেত্র তৈরি হওয়াই হলো কর্মসংস্থান সৃষ্টি। এটি বেকার জনগোষ্ঠীকে জীবিকা নির্বাহের সুযোগ করে দেয়। ফলে তাদের মাথাপিছু আয় এবং জীবনযাত্রার মানও বেড়ে যায়। সম্প্রতি বাংলাদেশ সরকার রাজশাহীতে একটি আইটি পার্ক স্থাপন করেছে। সেখানে অবস্থিত প্রতিষ্ঠানগুলো সফটওয়‍্যার, অ্যাপস, তথ্যপ্রযুক্তিগত বিভিন্ন সেবা তৈরি ও রপ্তানি করছে। সেখানে দেশের বিপুল সংখ্যক শিক্ষিত তরুণ-তরুণী কাজের সুযোগ পাচ্ছে। রাজশাহীর আইটি পার্কে কাজ সম্পন্নের জন্য দরকার হয়েছে অনেক সংখ্যক শিক্ষিত তরুণ-তরুণী। তাদের নিয়োগ দানের ফলে অনেকের কর্মক্ষেত্র তৈরি হয়েছে। আবার, সম্প্রতি আরও প্রতিষ্ঠান সেখানে কাজ শুরু করবে। এতে আরও অনেক মানুষের কর্মসংস্থানের সুযোগ সৃষ্টি হবে। ফলস্বরূপ দেশের বেকারত্বের হার কমবে। এভাবে সেখানের চাকরিজীবীদের মাথাপিছু আয় এবং জীবনযাত্রার মানও উন্নত হবে। তাই- আমি মনে করি, রাজশাহীর আইটি পার্ক বাংলাদেশে কর্মসংস্থান সৃষ্টিতে অত্যন্ত সহায়ক হবে।"
        }
      ]
    },
    {
      "number": "2",
      "uddipok": "জনাব নিলয় একটি আনারসের জুস তৈরির কারখানা স্থাপন করেন। কারখানার জন্য ৫০ লক্ষ টাকা ব্যয়ে তিনি জাপান থেকে জুস তৈরির অত্যাধুনিক মেশিন আমদানি করেন। মেশিনের উৎপাদন ক্ষমতা অনুযায়ী তিনি ৪০০ জন কর্মচারী নিয়োগ করেন। ফলে তার প্রতিষ্ঠানের সফলতা দিন দিন বাড়ছে।",
      "tag": "BAFSC 23",
      "sub_questions": [
        {
          "label": "ক",
          "question": "মানসিক শ্রম কী?",
          "explanation": "কোনো কাজ করতে কারও মেধা বা বুদ্ধির যে পরিশ্রম হয় তাকে মানসিক শ্রম বলে।"
        },
        {
          "label": "খ",
          "question": "\"নিজেদের অস্তিত্ব রক্ষায় সমবায় সমিতি গঠিত হয়\"- ব্যাখ্যা করো।",
          "explanation": "নিজেদের অস্তিত্ব রক্ষায় সমবায় সমিতি গঠিত হয়\" বলতে বোঝায়, অর্থনৈতিকভাবে দুর্বল বা ক্ষুদ্র ব্যক্তিরা যখন একা নিজেদের স্বার্থ রক্ষা করতে পারে না, তখন তারা সম্মিলিতভাবে নিজেদের শক্তি ও সুবিধা বাড়াতে সমবায় গঠন করে। এর মাধ্যমে তারা পুঁজি একত্রিত করে, মধ্যস্বত্বভোগীদের শোষণ এড়ায় এবং নিজেদের অর্থনৈতিক অবস্থান সুরক্ষিত করে অস্তিত্ব টিকিয়ে রাখে।"
        },
        {
          "label": "গ",
          "question": "জনাব নিলয় কারখানা স্থাপনে প্রাথমিক পর্যায়ে উৎপাদনের কোন উপকরণের ওপর গুরুত্ব দিয়েছেন? ব্যাখ্যা করো।",
          "explanation": "জনাব নিলয় কারখানা স্থাপনে প্রাথমিক পর্যায়ে উৎপাদনের উপকরণ মূলধনের ওপর গুরুত্ব দিয়েছেন। ব্যবসায়ে বিনিয়োগকৃত অর্থ ও সম্পদই হলো মূলধন। এটি উৎপাদনের উৎপাদিত উপাদান, যা ভবিষ্যৎ উৎপাদন কাজে ব্যবহার করা হয়। এটির ঘাটতি থাকলে সুষ্ঠুভাবে উৎপাদন কাজ পরিচালনা করা যায় না। জনাব নিলয় একটি আনারসের জুস তৈরির কারখানা স্থাপন করেন। তিনি জাপান থেকে জুস তৈরির অত্যাধুনিক মেশিন আমদানি করেন। অর্থের 'বিনিময়ে তিনি এ মেশিনটির মালিকানা পেয়েছেন। জনাব নিলয়ের ব্যবসায়ে এ অত্যাধুনিক মেশিন একটি সম্পদ। এটি জুস উৎপাদনে ব্যবহার করা হয়। এ মেশিনটি না থাকলে জুস উৎপাদনের কাজ সুষ্ঠুভাবে সম্পাদন করা সম্ভব হতো না। মেশিনটির এ বৈশিষ্ট্যগুলো উৎপাদনের উপকরণ মূলধনের সাথে সাদৃশ্যপূর্ণ। তাই বলা যায়, জনাব নিলয় কারখানা স্থাপনে প্রাথমিক পর্যায়ে মূলধনের | ওপর গুরুত্ব দিয়েছেন।"
        },
        {
          "label": "ঘ",
          "question": "জনাব নিলয়ের আনারসের জুস কারখানার ক্রমবর্ধমান সাফল্যে তাঁর মানসিক শ্রম এবং কর্মচারীদের শারীরিক শ্রমের মধ্যে কোনটি অধিক গুরুত্বপূর্ণ বলে তুমি মনে করো? তোমার উত্তরের স্বপক্ষে যুক্তি দাও।",
          "explanation": "জনাব নিলয়ের আনারসের জুস কারখানার ক্রমবর্ধমান সাফল্যে মানসিক শ্রম এবং শারীরিক শ্রম উভয়ই সমান গুরুত্বপূর্ণ ও একে অপরের পরিপূরক। একটিকে বাদ দিয়ে অন্যটি সফল হতে পারে না। জনাব নিলয়ের মানসিক শ্রম কারখানার ভিত্তি স্থাপন করেছে। তিনি মেধা খাটিয়ে জুস তৈরির কারখানা স্থাপন, অত্যাধুনিক মেশিন আমদানি এবং কর্মচারী নিয়োগের মতো গুরুত্বপূর্ণ পরিকল্পনা ও সমন্বয় সাধন করেছেন। অন্যদিকে, কর্মচারীদের শারীরিক শ্রম এই পরিকল্পনাকে বাস্তবে রূপ দিয়েছে। তারাই কাঁচামাল আনা-নেওয়া, মেশিনে সরবরাহ এবং জুস প্রক্রিয়াজাতকরণের মতো উৎপাদন কাজগুলো সম্পন্ন করছে। সুতরাং, নিলয়ের সুদূরপ্রসারী মানসিক পরিকল্পনা এবং কর্মচারীদের কার্যকর শারীরিক পরিশ্রম - এই দুইয়ের সম্মিলিত প্রচেষ্টার ফলেই প্রতিষ্ঠানটি দিন দিন সফল হচ্ছে।"
        }
      ]
    },
    {
      "number": "3",
      "uddipok": "'বেবি কেয়ার' ঢাকায় অবস্থিত বিখ্যাত শিশু পোশাক প্রস্তুতকারী প্রতিষ্ঠান। প্রতিষ্ঠানটি দীর্ঘদিন ধরে শিশুদের জন্য বিভিন্ন রং ও মডেলের পোশাক প্রস্তুত করে আসছে। 'বেরি কেয়ার' বর্তমানে দেশের বিভিন্ন শহরে নতুন শোরুম স্থাপনের মাধ্যমে সম্পদের সর্বোচ্চ ব্যবহারের সিদ্ধান্ত গ্রহণ করেছে।",
      "tag": "BAFSC 23",
      "sub_questions": [
        {
          "label": "ক",
          "question": "পণ্য ডিজাইনের ধরন কয়টি?",
          "explanation": "পণ্য ডিজাইনের ধরন চারটি।"
        },
        {
          "label": "খ",
          "question": "পণ্য ডিজাইন কি নমনীয় হওয়া আবশ্যক? ব্যাখ্যা করো।",
          "explanation": "পণ্য ডিজাইন অবশ্যই নমনীয় হওয়া আবশ্যক। সময়ের পরিবর্তনের সাথে কোনো বস্তুর খাপ খাওয়ানোর গুণকে নমনীয়তা বলে। অনেক কারণে পণ্য ডিজাইন পরিবর্তনের প্রয়োজন হতে পারে। যেমন: ক্রেতাদের রুচির পরিবর্তন, প্রযুক্তি পরিবর্তন, পণ্যের সমস্যা বা ত্রুটি প্রভৃতি কারণে পণ্যের ডিজাইন পরিবর্তন করতে হতে পারে। পণ্য এমনভাবে ডিজাইন করতে হবে, যেন প্রয়োজনে তা পুনঃডিজাইন করা যায়। অর্থাৎ, ডিজাইনটি নমনীয় হতে হবে।"
        },
        {
          "label": "গ",
          "question": "বেবি কেয়ার' পণ্য ডিজাইনের ক্ষেত্রে কোন ধরনের নীতি অনুসরণ করেছে? ব্যাখ্যা করো।",
          "explanation": "বেবি কেয়ার' পণ্য ডিজাইনের ক্ষেত্রে নান্দনিক বা রুচিসম্মত ডিজাইন অনুসরণ করেছে। নান্দনিক ডিজাইনে পণ্যের মানকে গুরুত্ব না দিয়ে পূণ্যের ডিজাইনকে ক্রেতাদের কাছে আকর্ষণীয় করে তোলা হয়। এক্ষেত্রে পণ্যের মান আগের মতো রেখেই পণ্যের রং, স্টাইল, ও বাহ্যিক ডিজাইনে পরিবর্তন আনা হয়। 'বেবি কেয়ার' ঢাকায় অবস্থিত বিখ্যাত শিশু পোশাক প্রস্তুতকারী প্রতিষ্ঠান। এটি দীর্ঘদিন ধরে শিশুদের জন্য বিভিন্ন রং ও মডেলের পোশাক প্রস্তুত করে আসছে। এক্ষেত্রে প্রতিষ্ঠানটি শিশুদের রুচি ও পছন্দকে গুরুত্ব দিয়েছে। শিশুরা সাধারণত বাহারি রং ও ডিজাইনের পোশাক পছন্দ করে। বিষয়টি বিবেচনায় রেখে প্রতিষ্ঠানটি সেই অনুযায়ী পোশাকের ডিজাইন করে। এক্ষেত্রে এটি পণ্যের মানে গুরুত্ব না দিলেও আকর্ষণীয় ডিজাইনে গুরুত্ব দেয়। এতে সহলেই পোশাকগুলো শিশুরা পছন্দ করে। এতে প্রতিষ্ঠানটির বিক্রি বেড়ে যায়। আর প্রতিষ্ঠানটির এ ডিজাইন নান্দনিক ডিজাইনের সাথে সাদৃশ্যপূর্ণ। সুতরাং 'বেবি কেয়ার' পণ্যের ক্ষেত্রে নান্দনিক ডিজাইন ব্যবহার করেছে।"
        },
        {
          "label": "ঘ",
          "question": "সম্পদের সর্বোচ্চ ব্যবহারের জন্য \"বেবি কেয়ার\" এর নতুন শোরুমের স্থাপনের সিদ্ধান্তের যৌক্তিকতা বিশ্লেষণ করো।",
          "explanation": "সম্পদের সর্বোচ্চ ব্যবহারের জন্য 'বেবি কেয়ার' এর নতুন শোরুম স্থাপনের সিদ্ধান্ত অত্যন্ত যৌক্তিক বলে আমি মনে করি। স্বনামধন্য প্রতিষ্ঠানের বিভিন্ন কাজের ক্ষেত্রে প্রচুর লোকবলের প্রয়োজন হয়। এছাড়াও 'পণ্যের জন্য কাঁচামাল সরবরাহের পরিমাণও পণ্যের চাহিদা বাড়ার সাথে সাথে বাড়তে থাকে। এ পর্যায়ে প্রতিষ্ঠানের শ্রম ও মুলধন বাড়তি চাহিদার যোগানে ব্যবহার করা যায়। এতে সম্পদের সর্বোচ্চ ব্যবহার করা সম্ভব হয়। 'বেবি কেয়ার' ঢাকায় অবস্থিত বিখ্যাত শিশু পোশাক প্রস্তুতকারী প্রতিষ্ঠান। এটি দীর্ঘদিন ধরে শিশুদের জন্য বিভিন্ন রং ও মডেলের পোশাক প্রস্তুত করে আসছে। প্রতিষ্ঠানটি বর্তমানে বাজারে বেশ ভালো অবস্থানে রয়েছে। তাই এটি তার ব্যবসায়কে আরও সম্প্রসারিত করার চিন্তা করছে। এজন্য দেশের বিভিন্ন শহরে এটি নতুন শোরুম স্থাপন করতে চায়। এর মাধ্যমে সম্পদের সর্বোচ্চ ব্যবহার নিশ্চিত করা যাবে। উদ্দীপকের প্রতিষ্ঠানটি বিভিন্ন শহরে শো-রুম স্থাপন করলে এর জনপ্রিয়তা সারাদেশে ছড়িয়ে পড়বে। ফলে এর পোশাকের চাহিদা পূর্বের তুলনায় আরও বেড়ে যাবে। এক্ষেত্রে প্রতিষ্ঠানটি বিভিন্ন ডিজাইনের নতুন নতুন পণ্য প্রস্তুত করতে পারবে। ফলে পোশাক উৎপাদনে ব্যবহৃত কাঁচামালের যথাযথ ব্যবহার নিশ্চিত হবে। তাছাড়া এসব শো-রুমে প্রত্যক্ষ ও পরোক্ষভাবে অনেক লোকের কাজের সুযোগ সৃষ্টি হবে। এর মাধ্যমে তারা বেকারত্ব থেকে রক্ষা পাবে এবং জনসম্পদে পরিণত হবে। এভাবে 'বেবি কেয়ার' সম্পদের সর্বোচ্চ ব্যবহার নিশ্চিত করতে পারবে। সুতরাং, প্রতিষ্ঠানটির নতুন শো-রুম স্থাপনের সিদ্ধান্তটি যথার্থ হয়েছে।"
        }
      ]
    },
    {
      "number": "4",
      "uddipok": "এক সময়ের বিখ্যাত 'করিম জুট মিলস লি.'-এর পণ্যের বাজার এখন নেই বললেই চলে। পরিচালনা পর্ষদ এ অবস্থা থেকে মুক্তি পেতে চায়। এ লক্ষ্যে তারা অন্য একটি বিখ্যাত পোশাক শিল্পের ম্যানেজার মি. রাকিবকে উচ্চ বেতনে তাদের প্রতিষ্ঠানে নিয়োগ দেন। মি. রাকিব বিভিন্ন উপাদানগুলোর মধ্যে সামঞ্জস্য বিধান করেন। বিভাগীয় নির্বাহীদের সাথে আলাদা আলাদাভাবে বসে সমস্যা চিহ্নিত করেন এবং সেই সমস্যাগুলো সমাধানের পদক্ষেপ গ্রহণ করেন। ফলে প্রতিষ্ঠানটি পুনরায় তার বাজার ধীরে ধীরে ফিরে পেতে শুরু করে।",
      "tag": "BAFSC 23",
      "sub_questions": [
        {
          "label": "ক",
          "question": "ভূমি কী?",
          "explanation": "প্রকৃতি থেকে পাওয়া সব সম্পদকেই ভূমি বলে।"
        },
        {
          "label": "খ",
          "question": "\"শ্রম পচনশীল\"- ব্যাখ্যা করো।",
          "explanation": "মানুষের শারীরিক, মানসিক এবং বুদ্ধিবৃত্তিক কর্মপ্রচেষ্টা, যা পণ্য উৎপাদন কাজে ব্যবহার করে অর্থ উপার্জন করা হয় তাকে শ্রম বলে। যদি কোনো দিনের বা সময়ের শ্রম একবার নষ্ট হয়, তা আর কখনো পুনরায় ফিরে আসে না। যেমন কোনো শ্রমিক একদিন পরিশ্রম না করলে ঐ দিনের শ্রমটি আর কখনও ফিরে আসবে না। এই কারণেই শ্রমকে ধ্বংসশীল বা পচনশীল উপাদান বলা হয়।"
        },
        {
          "label": "গ",
          "question": "মি. রাকিব কোন ধরনের শ্রমের গতিশীলতা সৃষ্টি করেছেন? ব্যাখ্যা করো।",
          "explanation": "মি. রাকিব শ্রমের শিল্পগত গতিশীলতা সৃষ্টি করেছেন। কোনো শ্রমিক এক শিল্প ছেড়ে অন্য শিল্পে যোগদান করাই হলো শিল্পগত গতিশীলতা। যেমন: কেউ পোশাক শিল্প ছেড়ে কাগজ শিল্পে যোগদান করলে তা শিল্পগত গতিশীলতা হবে। শিল্পগত গতিশীলতার কারনে শ্রমিকের দক্ষতা বাড়ে না। তবে সামগ্রিক শিল্পকারখানা হলে দক্ষতা বাড়ে। এক সময়ের বিখ্যাত পাটকল 'করিম জুট মিলস লি.'-এর বর্তমান ব্যবসায়িক অবস্থা খারাপ। প্রতিষ্ঠানটি তাদের বাজার হারিয়েছে। এ অবস্থায় পরিচালনা পর্ষদ মি. রাকিবকে উচ্চ বেতনে তাদের প্রতিষ্ঠানে নিয়োগ দেন। তিনি আগে একটি পোশাক শিল্প প্রতিষ্ঠানে ম্যানেজার ছিলেন। বর্তমানে তিনি পাট শিল্পে যোগদান করেছেন। এক্ষেত্রে পাট শিল্প একটি ভিন্ন শিল্প। নতুন এ শিল্পে তাকে নতুনভাবে দক্ষ হতে হবে। সুতরাং বলা যায়, মি. রাকিব তার কর্মক্ষেত্র পরিবর্তনের মাধ্যমে শিল্পগত গতিশীলতা সৃষ্টি করেছেন।"
        },
        {
          "label": "ঘ",
          "question": "মি. রাকিবকে কি একজন দক্ষ সংগঠক বলা যায়? তোমার মতামত দাও।",
          "explanation": "উদ্দীপকের মি. রাকিবকে একজন দক্ষ সংগঠক বলা যায়। একজন দক্ষ সংগঠক উৎপাদনের উদ্দেশ্যে উপকরণগুলো একত্র করে এবং সমস্যা চিহ্নিত করে। কোনো সমস্যা খুঁজে পেলে তা সমাধানের মাধ্যমে উৎপাদনের প্রচেষ্টা চালায়। কোনো ব্যবসায় প্রতিষ্ঠানের সাফল্য এর সংগঠকের ওপর নির্ভর করে। উদ্দীপকের 'করিম জুট মিলস লি.'-এর ব্যবসায়িক বাজার খারাপ চলছে। এ পরিস্থিতিতে প্রতিষ্ঠানটির পরিচালনা পর্ষদ মি. রাকিবকে নিয়োগ দেন। তিনি পরিস্থিতি মোকাবেলায় উৎপাদনের উপাদানগুলোর সমন্বয় করেন। এছাড়া প্রতিষ্ঠানের বিভাগীয় নির্বাহীদের সাথে বসে সমস্যা চিহ্নিত করেন। এরপর সমস্যা সমাধানে পদক্ষেপ নেন। মি. রাকিব তার সাংগঠনিক গুণাবলির মাধ্যমে কাজগুলো করতে পেরেছেন। আগে প্রতিষ্ঠানটিতে বিভিন্ন সমস্যায় ছিল। তিনি প্রথমে সমস্যাগুলো অনুধাবন ও চিহ্নিত করেন। তারপর এগুলো সমাধানে ব্যবস্থা নেন। এ কাজটি আগের পরিচালনা পর্ষদ করতে পারেনি। তিনি উৎপাদনের উপকরণগুলো সক্রিয় করেন এবং সকলের সমন্বিত প্রচেষ্টায় প্রতিষ্ঠানটিতে সাফল্য নিয়ে আসেন। এসব কারণে মি. রাকিবকে একজন দক্ষ সংগঠক বলা যায়।"
        }
      ]
    },
    {
      "number": "5",
      "uddipok": "ডা. হারুন ঢাকার একজন দন্ত চিকিৎসক। তিনি প্রতিদিন সীমিত সংখ্যক রোগী দেখেন। তিনি প্রত্যেক রোগীর সমস্যা ভালোভাবে শোনেন এবং নিজেই অত্যাধুনিক প্রযুক্তি ও যন্ত্রপাতি ব্যবহার করে অত্যন্ত আন্তরিকতা ও নৈপুণ্যের সাথে দাঁতের চিকিৎসা, করেন। ফলে রোগীরা তার ওপর পূর্ণ মাত্রায় সন্তুষ্ট। সম্প্রতি তার বন্ধু জনাব রাকিব টেলিফোনে তার দাঁতের সমস্যার কথা জানান। কিন্তু কাজের ব্যস্ততায় জনাব রাকিব বন্ধু হারুনের চেম্বারে সময়মতো যেতে পারেন নি।",
      "tag": "BAFSC 23",
      "sub_questions": [
        {
          "label": "ক",
          "question": "দ্রব্য কী?",
          "explanation": "দ্রব্য হলো ঐ সব বস্তু, যা দৃশ্যমান, বিনিময়যোগ্য এবং অর্থের মূল্যে মূল্যায়ন করা যায়।"
        },
        {
          "label": "খ",
          "question": "উৎপাদন ব্যবস্থাপনা ব্যবস্থাপনার একটি বিশেষায়িত শাখা\"- ব্যাখ্যা করো।",
          "explanation": "উৎপাদন ব্যবস্থাপনা হলো ব্যবস্থাপনার একটি শাখা। ব্যবস্থাপনা মূলত প্রতিষ্ঠানের জন্য পরিকল্পনা, কর্মীসংস্থান, নির্দেশনা, প্রেষণা, সমন্বয়, নিয়ন্ত্রণ প্রভৃতি কাজের সমষ্টি। উৎপাদন ব্যবস্থাপনা এর একটি শাখা মাত্র। 'এ শাখা শুধু উৎপাদন সংক্রান্ত ব্যবস্থাপনার দায়িত্বগুলো পালন করে। তাই এটিকে একটি বিশেষায়িত শাখা হিসেবে বিবেচনা করা হয়।"
        },
        {
          "label": "গ",
          "question": "জনাব রাকিব চিকিৎসা সেবা গ্রহণ করতে না পারার সঙ্গে সেবার কোন বৈশিষ্ট্যের মিল রয়েছে? ব্যাখ্যা করো।",
          "explanation": "জনাব রাকিবের চিকিৎসা সেবা গ্রহণ করতে না পারার সঙ্গে সেবার অবিচ্ছিন্নতা বৈশিষ্ট্যের মিল আছে। অবিচ্ছিন্নতা হলো সেবাদানকারী মানুষ বা প্রতিষ্ঠান থেকে সেবা গ্রহণকারীর পৃথক না থাকা। সেবাগ্রহীতা ও সেবাদানকারী একে অপরের সাথে জড়িত। একজনের অনুপস্থিতিতে সেবা দেওয়া বা নেওয়া যায় না। ডা. হারুন ঢাকার একজন দন্ত চিকিৎসক। সম্প্রতি তার বন্ধু জনাব রাকিব টেলিফোনে তাকে দাঁতের সমস্যার কথা জানান। কিন্তু কাজের ব্যস্ততায় তিনি বন্ধু ডা. হারুনের চেম্বারে সময়মতো যেতে পারেন নি। এখানে জনাব রাকিব হলেন সেবাগ্রহীতা এবং ডা. হারুন হলেন সেবা - দাতা। জনাব রাকিব ব্যস্ততার কারণে ডা. হারুনের কাছে না যাওয়ায় তিনি সেবা নিতে পারছেন না। সেবা দিতে বা নিতে হলে সেবাদাতা ও সেবাগ্রহীতাকে একই স্থানে উপস্থিত থাকতে হয়। এটি সেবার অবিচ্ছিন্নতা বৈশিষ্ট্যকে নির্দেশ করে। উদ্দীপকে জনাব রাকিবের ক্ষেত্রেও এ বৈশিষ্ট্যটির অভাবে তিনি সেবা নিতে ব্যর্থ হন। তাই জনাব রাকিবের চিকিৎসা না নিতে পারার কারণ সেবার অবিচ্ছিন্নতা বৈশিষ্ট্যটি।"
        },
        {
          "label": "ঘ",
          "question": "\"কাস্টমাইজেশনের যথাযথ ব্যবহারই ডা. হারুনের পেশাগত সাফল্যের মূল্য কারণ\"- বিশ্লেষণ করো।",
          "explanation": "\"কাস্টমাইজেশনের যথাযথ ব্যবহারই ডা. হারুনের পেশাগত সাফল্যের মূল কারণ\"- উক্তিটি যৌক্তিক। কাস্টমাইজেশনের মাধ্যমে প্রত্যেক ক্রেতার প্রয়োজন আলাদাভাবে বিবেচনা করা হয়। এর মাধ্যমে ক্রেতার রুচি, আয়, পছন্দ, চাহিদা প্রভৃতি বিবেচনায় পণ্য তৈরি ও সরবরাহ করা হয়। এর মাধ্যমে ক্রেতা সন্তুষ্টি অর্জন সহজ হয়। ডা. হারুন ঢাকার একজন দন্ত চিকিৎসক। তিনি প্রতিদিন সীমিত সংখ্যক রোগী দেখেন। তিনি প্রত্যেক রোগীর সমস্যা ভালোভাবে শোনেন। তিনি নিজেই অত্যাধুনিক প্রযুক্তি ও যন্ত্রপাতি ব্যবহার করে অত্যন্ত আন্তরিকতা ও নৈপুণ্যের সাথে দাঁতের চিকিৎসা করেন। ফলে রোগীরা তার ওপর সন্তুষ্ট। রোগীদের প্রত্যেককে আলাদাভাবে প্রধান্য দেওয়া এ সন্তুষ্টির কারণ। রোগীরা সবসময় তাদের প্রয়োজনমতো সেবা প্রত্যাশা করে। সেই দিকটি বিবেচনায় ডা. হারুন সীমিত সংখ্যক রোগী দেখেন। এতে তিনি প্রত্যেক রোগীর সমস্যা সঠিকভাবে চিহ্নিত করতে পারেন। তিনি অত্যন্ত আন্তরিক ও দক্ষতার সাথে চিকিৎসা সেবা দেওয়ায় রোগীরা তার প্রতি ইতিবাচক থাকে। তারা ভালো সেবা পাওয়ার কারণে দাঁতে কোনো সমস্যা হলে বারবার তার কাছেই যায়। ডা. হারুনের চিকিৎসা সেবা দেওয়ার ধরনের সাথে কাস্টমাইজেশন বা ক্রেতাকেন্দ্রীকতার মিল আছে। তার কেতাকেন্দ্রিক সেবা প্রদান তাকে অন্যান্য ডাক্তারদের থেকে আলাদা করেছে। এতে তার ব্যাপক সুনাম বেড়েছে। তাই উপরিউক্ত যুক্তিগুলোর আলোকে বলা যায়, ডা. হারুনের সাফল্যের মূল কারণ কাস্টমাইজেশনের যথাযথ ব্যবহার।"
        }
      ]
    },
    {
      "number": "6",
      "uddipok": "জনাব শফিক দেশে অধিকাংশ সময় গরমকাল থাকার কথা মাথায় রেখে নিজস্ব কারখানায় ইলেকট্রিক ফ্যান উৎপাদন করে দেশব্যাপী বিক্রির ব্যবস্থা করেন। প্রথমদিকে তিনি পরিসংখ্যানিক মান নিয়ন্ত্রণ পদ্ধতি অনুসরণ করেন। পণ্যের মান নিম্ন হওয়ায় তিনি কাঙ্ক্ষিত সফলতা অর্জনে ব্যর্থ হন। পরবর্তীতে পণ্য উৎপাদনের ক্ষেত্রে জনাব শফিক প্রথমেই মান ঠিক করেন এবং সে মান অনুযায়ী পণ্য উৎপাদিত হচ্ছে কিনা তা নিশ্চিত করার ব্যবস্থা করেন এবং প্রয়োজনে সংশোধনমূলক ব্যবস্থা নেন। এতে তার উৎপাদিত ফ্যান বিক্রি ব্যাপকহারে বাড়ে।",
      "tag": "BAFSC 23",
      "sub_questions": [
        {
          "label": "ক",
          "question": "বেঞ্চমার্কিং কী?",
          "explanation": "বাজারে নেতৃত্বদানকারী ফার্মের পণ্য, সেবা ও কার্য প্রক্রিয়া পরিমাপের ধারাবাহিক পদ্ধতিকেই বেঞ্চমার্কিং বলে।"
        },
        {
          "label": "খ",
          "question": "নিম্নমানের পণ্য উৎপাদনজনিত খরচের ধারণা ব্যাখ্যা করো।",
          "explanation": "কোনো পণ্যের মান নির্ধারিত মান অপেক্ষা কম হলে সেটি উৎপাদনে যে খরচ হয় তাকে নিম্নমানের পণ্য উৎপাদনজনিত খরচ বলা হয়। কোনো পণ্য বা সেবা নির্দিষ্ট বৈশিষ্ট্যের ভিত্তিতে নির্দিষ্ট বাজারে কেনা-বেচা করা হয়। নির্ধারিত বৈশিষ্ট্যের অধিকারী হলে পণ্যমানভালো বলে বিবেচতি হয়। কোনো পণ্যের মান নির্ধারিত মান থেকে কম হওয়ার কারণে যে ব্যয় হয়, সেটি নিম্নমানের পণ্য উৎপাদনজনিত খরচ হিসেবে পরিচিত।"
        },
        {
          "label": "গ",
          "question": "জনাব শফিকের কারখানাটি প্রাথমিক অবস্থায় কোন ধরনের ব্যয় করে? ব্যাখ্যা করো।",
          "explanation": "জনাব শফিকের কারখানাটি প্রাথমিক অবস্থায় মূল্যায়ন ব্যয় করে। কোনো প্রতিষ্ঠানের নিম্নমানের পণ্য উৎপাদনের কারণ নির্ণয় ও তা সমাধানে মূল্যায়ন ব‍্যয় করা হয়। পরিদর্শন, পরীক্ষণ বা যাচাই, পরিসংখ্যানিক মান নিয়ন্ত্রণ প্রভৃতির ক্ষেত্রে এ ব্যয় জড়িত। এটি মানসম্পন্ন পণ্য তৈরিতে সহায়তা করে। উদ্দীপকের জনাব শফিক ইলেকট্রিক ফ্যান তৈরির কারখানা স্থাপন করেন। তার উৎপাদিত পণ্যের মান নিম্নমানের হয়। তাই তিনি এ নিম্নমানের পণ্য উৎপাদনের কারণ নির্ণয়ের ব্যবস্থা করেন। এজন্য তিনি উৎপাদন পদ্ধতি, উপকরণ প্রভৃতির পরীক্ষণ, যাচাই ও মান নিয়ন্ত্রণ করেন। পণ্যের ত্রুটি পরীক্ষা ও যাচাই-বাছাইয়ের জন্য তিনি পরিসংখ্যানিক মান নিয়ন্ত্রণ পদ্ধতি অনুসরণ করেন। আর এ কাজে যে ব্যয় হয় তা মূল্যায়ন ব্যয়ের সাথে সামঞ্জস্যপূর্ণ। সুতরাং, জনাব শফিকের কারখানাটি প্রাথমিক অবস্থায় মূল্যায়ন ব্যয় করে।"
        },
        {
          "label": "ঘ",
          "question": "উদ্দীপকে উল্লিখিত জনাব শফিকের গৃহীত পদক্ষেপ কতটুকু কার্যকর বলে তুমি মনে করো? উত্তরের সপক্ষে যুক্তি দেখাও।",
          "explanation": "জনাব শফিকের মান নিয়ন্ত্রণ কার্যাবলি অত্যন্ত কার্যকর ও যৌক্তিক বলে আমি মনে করি। প্রতিষ্ঠিত মান অনুযায়ী পণ্য উৎপাদনের প্রক্রিয়াই হলো মান নিয়ন্ত্রণ। এক্ষেত্রে পণ্য মানে কোনো বিচ্যুতি থাকলে তা সমাধান করা সহজ হয়। ফলে মানসম্পন্ন পণ্য উৎপাদন নিশ্চিত হয়। উদ্দীপকে জনাব শফিক তার কারখানায় ইলেকট্রিক ফ্যান উৎপাদন করে দেশব্যাপী বিক্রির ব্যবস্থা করেন। প্রাথমিক পর্যায়ে মান বিপর্যয়ে তিনি সফলতা অর্জনে ব্যর্থ হন। তাই পরবর্তীতে মূল্যায়ন ব্যয়ের মাধ্যমে তিনি পণ্যের ত্রুটি খুঁজে মান ঠিক করেন। তারপর তিনি সেই মান অনুযায়ী পণ্য উৎপাদন নিশ্চিত করেন। তার এ কাজটি মান নিয়ন্ত্রণের সাথে সামঞ্জস্যপূর্ণ। জনাব শফিক তার মান নিয়ন্ত্রণ কার্যাবলির মাধ্যমে পূর্বনির্ধারিত মানের সাথে উৎপাদিত পণ্যের মানের তুলনা করতে পারেন। এক্ষেত্রে কোনো ভুল-ত্রুটি পরিলক্ষিত হলে তিনি সেগুলো সংশোধনের সুযোগ পান। ফলে তিনি মানসম্মত পণ্য ক্রেতাদের কাছে পৌছে দিতে পারেন। আর ক্রেতারা মানসম্মত পণ্য পেয়ে সন্তুষ্ট হয় বলে প্রতিষ্ঠানের সুনাম ও জনপ্রিয়তা সৃষ্টি হয়, যা তার পণ্যের বিক্রি ও মুনাফা বাড়াতে সহায়তা করে। এসব কারণেই আমি মনে করি, জনাব শফিকের মান নিয়ন্ত্রণ কার্যাবলি অত্যন্ত কার্যকর ও যৌক্তিক।"
        }
      ]
    },
    {
      "number": "7",
      "uddipok": "জনাব ইফতেখার 'ইফতি'স কালেকশনস' নামক একট হ্যান্ডব্যাগ উৎপাদনকারী প্রতিষ্ঠানের স্বত্বাধিকারী। তিনি তার পণ্য ডিজাইনের ক্ষেত্রে বাহ্যিক সৌন্দর্যের পাশাপাশি এর ব্যবহারিক উপযোগিতার প্রতি বিশেষ গুরুত্ব প্রদান করেন। তিনি যেকোনো নতুন হ্যান্ডব্যাগ ডিজাইনের জন্য বাজার গবেষণার মাধ্যমে ধারণা উন্নয়ন করেন এবং বাজারে নতুন হ্যান্ডব্যাগ ছাড়ার পূর্বে এর বিক্রয়ের সম্ভাব্যতা যাচাই করেন। ফলে তার পণ্যের জনপ্রিয়তা দিন দিন বৃদ্ধি পাচ্ছে এবং মুনাফাও বৃদ্ধি পাচ্ছে ।",
      "tag": "BAFSC 23",
      "sub_questions": [
        {
          "label": "ক",
          "question": "পণ্য ডিজাইন কী?",
          "explanation": "পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করাকে পণ্য ডিজাইন বলে।"
        },
        {
          "label": "খ",
          "question": "পণ্যের ডিজাইন নির্ধারণে ক্রেতার চাহিদা কীভাবে প্রভাব বিস্তার করে?",
          "explanation": "পণ্যের ডিজাইন নির্ধারণে ক্রেতার চাহিদা প্রত্যক্ষভাবে প্রভাব বিস্তার করে। বর্তমান প্রতিযোগিতামূলক বাজারে টিকে থাকতে ক্রেতাদের চাহিদাকে সব থেকে বেশি গুরুত্ব দেওয়া হয়। এক্ষেত্রে ক্রেতাদের চাহিদা বিবেচনা করে পণ্যের ডিজাইন নির্ধারণ করা হয়। কেননা উচ্চ গুণাগুণ, কার্যকারিতা, বিশ্বাসযোগ্যতা, স্থায়িত্ব প্রভৃতি বৈশিষ্ট্যসম্পন্ন পণ্য ভোক্তাকে সন্তুষ্ট করতে পারে। এজন্যই পণ্য ডিজাইন ক্রেতার চাহিদার ওপর নির্ভর করে।"
        },
        {
          "label": "গ",
          "question": "উদ্দীপকে জনাব ইফতেখার কোন ধরনের ডিজাইনের ওপর অধিক গুরুত্ব প্রদান করেন? ব্যাখ্যা করো।",
          "explanation": "জনাব ইফতেখার ব্যবহারিক বা ক্রিয়াগত ডিজাইনের ওপর অধিক গুরুত্বারোপ করেন। ক্রিয়াগত ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এ ডিজাইনের ফলে পণ্যের কার্যকারিতা এবং মান প্রত্যক্ষভাবে বাড়ে। এটি ক্রেতা সন্তুষ্টিতে প্রভাব বিস্তার করে। জনাব ইফতেখার 'ইফতি'স কালেকশনস্' নামক একটি হ্যান্ডব্যাগ উৎপাদনকারী প্রতিষ্ঠানের মালিক। তিনি তার পণ্য ডিজাইনের ক্ষেত্রে বাহ্যিক সৌন্দর্য্যের পাশাপাশি এর ব্যবহারিক উযোগিতায় বিশেষ গুরুত্ব দেন। এর ফলে পণ্যের বিদ্যমান কার্যকারিতা বাড়ে। এর পাশাপাশি হ্যান্ডব্যাগের গুণগত মান এবং উপযোগিতা প্রত্যক্ষভাবে বাড়ে। এর মাধ্যমে তিনি সহজেই ক্রেতাদের আকৃষ্ট করতে পারেন। তার উত্ত ডিজাইন পণ্যের ব্যবহারিক ডিজাইনের বৈশিষ্ট্যের সাথে মিলে যায়। তাই বলা যায়, জনাব ইফতেখার ব্যবহারিক ডিজাইনের ওপর অধিক গুরুত্বারোপ করেন।"
        },
        {
          "label": "ঘ",
          "question": "\"সফলতা অর্জনের জন্য পণ্য ডিজাইনের পর্যায়গুলো সঠিকভাবে সম্পাদন করা উচিত\" উদ্দীপকের আলোকে - বিশ্লেষণ করো।",
          "explanation": "সফলতা অর্জনের জন্য পণ্য ডিজাইনের পর্যায়গুলো সঠিকভাবে সম্পাদন করা উচিত\"-উক্তিটি সঠিক বলে আমি মনে করি। পণ্য ডিজাইন করার সময় কতগুলো ধাপ অনুসরণ করতে হয়। ধাপগুলো হলো উদ্যোগ গ্রহণ, ধারণা উন্নয়ন, সামর্থ্য বিশ্লেষণ, পরীক্ষামূলক উৎপাদন ও চূড়ান্ত উৎপাদন। জনাব ইফতেখার হ্যান্ডব্যাগ উৎপাদনকারী একটি প্রতিষ্ঠানের স্বত্বাধিকারী। তিনি তার পণ্য ডিজাইনের ব্যবহারিক উপযোগিতার প্রতি বিশেষ গুরুত্ব দেন। তিনি যেকোনো নতুন হ্যান্ডব্যাগ ডিজাইনের জন্য বাজার গবেষণা করেন। এর মাধ্যমে তিনি ধারণা উন্নয়ন করেন এবং বাজারে নতুন হ্যান্ডব্যাগ ছাড়েন। তবে বাজারে ছাড়ার পূর্বে তিনি হ্যান্ডব্যাগুলোর বিক্রয়ের সম্ভাব্যতা যাচাই করেন। জনাব ইখতেয়ার নতুন হ্যান্ডব্যাগ বাজারে ছাড়ার আগে বাজার গবেষণা করেন। এর মাধ্যমে পণ্য ডিজাইনের 'ধারণা উন্নয়ন' স্তরটি অনুসরণ করেন। তারপর সামর্থ্য বিশ্লেষণ করেন। পরবর্তীতে তিনি বাজারে পণ্যটি ছাড়ার আগে বিক্রয়ের সম্ভাব্যতা যাচাই করেন। এর মাধ্যমে তার পণ্যটি কেমন বিক্রি হবে তা বুঝতে পারেন। যে পণ্যের পরীক্ষামূলক বিক্রয় ভালো তা তিনি চুড়ান্তভাবে তৈরি করে বাজারজাত করেন। আর যে পণ্যের গ্রহণযোগ্যতা কম তা তিনি উৎপাদন করেন না। এভাবে পণ্য ডিজাইনের পর্যায়গুলো অনুসরণ করায় তার পণ্য গ্রাহকদের কাছে ব্যাপক জনপ্রিয় হয়ে ওঠেছে। তাই বলা যায়, ব্যবসায়ে সফলতা অর্জনের জন্য পণ্য - ডিজাইনের পর্যায়গুলো সঠিকভাবে সম্পাদন করা উচিত।,"
        }
      ]
    },
    {
      "number": "8",
      "uddipok": "জনাব রাকিব একটি সরকারি প্রতিষ্ঠানে চাকরি করেন। প্রতিষ্ঠানটির কাজ হলো কোনো পণ্য বা সেবা বাজারে বিক্রির আগে তার মান যাচাই করা। সরকারি আইন অনুযায়ী উক্ত প্রতিষ্ঠান থেকে মান সনদ অর্জন করতে না পারলে কোনো ধরনের পণ্য বা সেবা বাংলাদেশে বাজারজাত করা যাবে না। জনাব রাকিব মনে করেন, প্রতিষ্ঠানটির এই মান সনদ প্রদান জনসাধারণের জন্য মঙ্গলজনক।",
      "tag": "BAFSC 23",
      "sub_questions": [
        {
          "label": "ক",
          "question": "ISO কত সালে গঠিত হয়?",
          "explanation": "ISO ১৯৪৭ সালে গঠিত হয়।"
        },
        {
          "label": "খ",
          "question": "আন্তর্জাতিক মান সনদ কখন প্রয়োজন? ব্যাখ্যা করো।",
          "explanation": "আন্তর্জাতিক বাজারে প্রবেশ ও পণ্য বাজারজাত করার সময় আন্তর্জাতিক মান সনদের প্রয়োজন হয়। সাধারণত দেশের ভেতরে পণ্য বাজারজাতকরণের জন্য দেশীয় মান নিয়ন্ত্রকারী সংস্থা থেকে মান সনদ নিতে হয়। কিন্তু দেশের বাইরে পণ্য বিপণন করতে হলে আন্তর্জাতিক মান সনদ নেওয়ার প্রয়োজন হয়। এক্ষেত্রে ISO আন্তর্জাতিক মান সনদ প্রদান করে। এ সনদ অর্জনের মাধ্যমে দেশের বাইরে পণ্য বাজারজাত করা যায়।"
        },
        {
          "label": "গ",
          "question": "উদ্দীপকের আলোকে ব্যাখ্যা করো, জনাব রাকিব কোন ধরনের সনদ প্রদান প্রতিষ্ঠানে কাজ করেন?",
          "explanation": "উদ্দীপকে জনাব রাকিব জাতীয় মান সনদ প্রদানকারী সংস্থা BSTI-তে কাজ করেন। বাংলাদেশের একমাত্র মান সনদ প্রদানকারী ও মান নিয়ন্ত্রণকারী সংস্থা - হলো BSTI। BSTI এর পূর্ণরূপ হলো Bangladesh Standards and Testing Institution। এর প্রধান লক্ষ্য হচ্ছে পণ্যদ্রব্য ও এর প্রক্রিয়ার সাথে সম্পকযুক্ত বিষয়াবলির নির্ধারিত মান তদারকি করা। জনাব রাকিব একটি সরকারি প্রতিষ্ঠানে চাকরি করেন। এটি দেশের একমাত্র প্রতিষ্ঠান যেটি পণ্যের মান নিয়ন্ত্রণে কাজ করে। প্রতিষ্ঠানটির কাজ হলো পণ্য বা সেবা বাজারে বিক্রির আগে তার মান যাচাই করা। আইন অনুযায়ী এই প্রতিষ্ঠান থেকে পণ্যের মান সনদ নিতে হয়। এই প্রতিষ্ঠান থেকে মান সনদ না নিলে কোনো পণ্য বাজারজাত করা যাবে না। প্রতিষ্ঠানটি পণ্যের মান ও এর উৎপাদন প্রক্রিয়া নির্ধারণ করে দেয়। আর প্রতিষ্ঠানটির এসব বৈশিষ্ট্য বাংলাদেশের মান নিয়ন্ত্রণকারী সংস্থা BSTI-এর সাথে সাদৃশ্যপূর্ণ। সুতরাং, জনাব রাকিব জাতীয় মান সনদ প্রদানকারী সংস্থা BSTI-তে কাজ করেন।"
        },
        {
          "label": "ঘ",
          "question": "প্রতিষ্ঠানটির মান সনদ জনগণের জন্য কীভাবে মঙ্গলজনক তা বিশ্লেষণ করো।",
          "explanation": "BSTI মান সনদ প্রদানের মাধ্যমে পণ্যের মান নিশ্চিত করে। যা জনগণের জন্য মঙ্গলজনক। BSTI হলো পণ্যের মান নির্ধারণকারী ও সনদ প্রদানকারী একটি জাতীয় প্রতিষ্ঠান। এটি নিয়মিতভাবে পণ্যের মানের তদারকি করে। এটি পণ্যের গুণগত মান নিশ্চিত করে। উদ্দীপকে জনাব রাকিব একটি সরকারি প্রতিষ্ঠানে কাজ করেন প্রতিষ্ঠানটি কোনো পণ্য বা সেবা বিক্রির আগে তার মান যাচাই করে এই প্রতিষ্ঠান থেকে মান সনদ না নিলে কোনো পণ্য বাজারজাত করা যায় না। জনাব রাকিব মনে করেন, প্রতিষ্ঠানটির মান সনদ প্রদান জনসাধারণের জন্য মঙ্গলজনক। জনাব রাকিব পণ্যের মান নির্ধারণকারী ও সনদ প্রদানকারী জাতীয় প্রতিষ্ঠান BSTI-তে কাজ করেন। প্রতিষ্ঠানটি পণ্যের মান নির্ধারণ করে। এটি নতুন কোনো পণ্য বাজারে ছাড়ার আগে এর মান যাচাই সাপেক্ষে অনুমোদন দেয়। এছাড়াও প্রতিষ্ঠানটি নিয়মিতভাবে বাজারে প্রচলিত পণ্যের মান তদারকি করে। কোনো প্রতিষ্ঠান মানের তারতম্য করলে আইনানুগ ব্যবস্থা নেয় ও সনদ বাতিল করে। এতে উৎপাদনকারী যথাযথ মানের পণ্য উৎপাদনে বাধ্য হয়। ফলে জনসাধারণ ন্যায্য মূল্যে উৎকৃষ্টমানের পণ্য ভোগ করতে পারে। তাছাড়া উৎপাদিত পণ্য ভোগ বা ব্যবহারে কোনো ক্ষতির আশঙ্কা থাকে না। তাই ক্রেতা বা ভোক্তারা নির্দ্বিধায় পণ্য কিনতে পারে। এতে তাদের জীবনযাত্রার মান উন্নত হয়। তাই বলা যায়, BSTI মান সনদ প্রদানের মাধ্যমে পণ্যের মান নিশ্চিত করে যা ক্রেতাসাধারণের জন্য কল্যাণকর।"
        }
      ]
    },
    {
      "number": "9",
      "uddipok": "জনাব আরমান একটি কোম্পানির বিভাগীয় ব্যবস্থাপক। কোম্পানির উচ্চ ব্যবস্থাপনা থেকে তাকে আগামী ৬ মাসের মধ্যে ১৫,০০০ ইউনিট পণ্য তৈরি করতে নির্দেশনা প্রদান করা হলো। তিনি বিদ্যমান শ্রমিক এবং প্রয়োজনীয় কাঁচামাল সংগ্রহ করে যথারীতি ৩ মাসের মধ্যে ৫,০০০ ইউনিট পণ্য তৈরি করেন। কিন্তু কাঙ্ক্ষিত পরিমাণে পণ্য তৈরি না হওয়ায় তিনি শ্রমিকদের দক্ষতা অনুযায়ী কাজটি বিভাজন করে দিলেন। পরবর্তীকালে অবশিষ্ট সময়ের মধ্যে কাঙ্ক্ষিত লক্ষ্যমাত্রা অনুযায়ী পণ্য তৈরি করা সম্ভব হলো।",
      "tag": "BAFSC 23",
      "sub_questions": [
        {
          "label": "ক",
          "question": "দ্রব্য কী ?",
          "explanation": "দ্রব্য হলো ঐ সব বস্তু, যা দৃশ্যমান, বিনিময়যোগ্য এবং অর্থের মূল্যে পারমাপ করা যায়।"
        },
        {
          "label": "খ",
          "question": "শ্রমকে পচনশীল বলা হয় কেন? ব্যাখ্যা করো।",
          "explanation": "মানুষের শারীরিক, মানসিক এবং বুদ্ধিবৃত্তিক কর্মপ্রচেষ্টা, যা পণ্য উৎপাদন কাজে ব্যবহার করে অর্থ মায় উপার্জন করা হয় তাকে শ্রম বলে। শ্রম যদি কোনো দিনের বা সময়ের জন্য একবার নষ্ট হয়, তা আর কখনো পুনরায় ফিরে আসে না। উদাহরণ হিসেবে বলা যায়, কোনো শ্রমিক যদি একদিন পরিশ্রম বা কাজ না করে তাহলে ঐ দিনের কাজ বা শ্রমটি তার জীবদ্দশায় আর কখনও ফিরে আসবে না। এই কারণেই শ্রমকে বেশি ধ্বংসশীল বা পচনশীল উপাদান বলা হয়।"
        },
        {
          "label": "গ",
          "question": "উদ্দীপকে জনাব আরমানের কাজ কোন বিভাগীয় ব্যবস্থাপনার অন্তর্গত?",
          "explanation": "জনাব আরমানের কাজ উৎপাদন ব্যবস্থাপনার অন্তর্গত। উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণ সংক্রান্ত কার্যাবলির সমষ্টি। সঠিক উৎপাদন ব্যবস্থাপনা অনুসরণ করলে উৎপাদনে গতি আসে। জনাব আরমান, একটি কোম্পানির বিভাগীয় ব্যবস্থাপক। কোম্পানির উচ্চ ব্যবস্থাপনা থেকে তাকে আগামী ৬ মাসের মধ্যে ১৫,০০০ ইউনিট পণ্য তৈরির নির্দেশনা দেওয়া হয়। তিনি বিদ্যমান শ্রমিক এবং প্রয়োজনীয় কাঁচামাল সংগ্রহ করে উৎপাদন শুরু করেন। তিনি পণ্য উৎপাদন সংক্রন্ত কাজের পরিকল্পনা, তত্ত্বাবধান ও নিয়ন্ত্রণ করেন। কর্মীদের মধ্যে কাজ ভাগ করে দেন। ফলে উৎপাদন কাজ সুষ্ঠু ও সূচারুভাবে সম্পন্ন হয়। উপরোক্ত কার্যাবলি উৎপাদন ব্যবস্থাপনা ছাড়া করা সম্ভব না। এজন্য জনাব আরমানের কাজকে উৎপাদন ব্যবস্থাপনা বলা যায়।"
        },
        {
          "label": "ঘ",
          "question": "তুমি কি মনে করো উদ্দীপকে জনাব আরমান শ্রম বিভাগের কারণে লক্ষ্যমাত্রা অর্জন করতে সক্ষম হয়েছেন? তোমার উত্তরের সপক্ষে যুক্তি দাও।",
          "explanation": "শ্রম বিভাগের কারণে জনাব আরমান লক্ষ্যমাত্রা অর্জনে সক্ষম হয়েছেন বলে আমি মনে করি। পণ্য উৎপাদন প্রক্রিয়ার, বিভিন্ন স্তরে শ্রমিকের দক্ষতা ও যোগ্যতা অনুযায়ী কাজ বন্টন করে দেওয়াকে শ্রম বিভাগ বলে। এতে উৎপাদনে গতি আসে এবং সম্পদের সর্বোচ্চ ব্যবহার নিশ্চিত হয়। জনাব আরমান একটি কোম্পানির বিভাগীয় ব্যবস্থাপক। প্রতিষ্ঠানটির উচ্চস্তর থেকে তাকে ৬ মাসের মধ্যে ১৫,০০০ ইউনিট পণ্য উৎপাদনের নির্দেশ দেওয়া হয়। তিনি বিদ্যমান শ্রমিক ও প্রয়োজনীয় কাঁচামাল সংগ্রহ করে যথারীতি উৎপাদন শুরু করেন। কিন্তু ৩ মাসে তিনি ৫,০০০ ইউনিট পণ্য তৈরি করতে সক্ষম হন। কাঙ্ক্ষিত পরিমাণ উৎপাদন করতে না পারায় তিনি শ্রমিকদের দক্ষতা অনুসারে কাজ বন্টন করে দেন। এতে কাঙ্ক্ষিত লক্ষ্যমাত্রা অনুযায়ী পণ্য উৎপাদন করা সম্ভব হয়। যে কর্মী যে কাজে দক্ষ জনাব আরমান তাকে সেই কাজ করতে দেন। এভাবে কাজ বণ্টন করে দেওয়াই হলো শ্রম বিভাগ। এতে কর্মীরা নিজের দক্ষতাকে কাজে লাগানোর সুযোগ পায়। ফলে সর্বোচ্চ উৎপাদন করা সম্ভব হয়েছে। বিষয়টি পণ্য উৎপাদনের পরিমাণ বাড়িয়ে এককপ্রতি ব্যয় কমাতে সহায়তা করেছে। কর্মীরা নিজের চাহিদামতো কাজ পেয়ে আনন্দিত হয়। এতে সময়ের সর্বোচ্চ ব্যবহার নিশ্চিত হয়। তাই আমি মনে করি, শ্রম | বিভাজনের কারণেই জনাব আরমান লক্ষ্যমাত্রা অর্জন করতে পেরেছেন।"
        }
      ]
    },
    {
      "number": "10",
      "uddipok": "জনাব তালহা একটি উৎপাদন প্রতিষ্ঠানের মালিক। তিনি বিভিন্ন বিভাগের ব্যবস্থাপকদের সাথে আলোচনা করে প্রতিষ্ঠানের উৎপাদন লক্ষ্যমাত্রা নির্ধারণ করেন। শ্রমিক ও ব্যবস্থাপকের মধ্যে সুসম্পর্ক বজায় রেখে প্রতিষ্ঠানটি তার লক্ষ্যে পৌঁছানোর চেষ্টা করে। সম্প্রতি 'পণ্যের ত্রুটির কারণে বাজারে পণ্যটির চাহিদা কমে যায়।",
      "tag": "BAFSC 23",
      "sub_questions": [
        {
          "label": "ক",
          "question": "প্রশিক্ষণ ব্যয় কী ?",
          "explanation": "মানসম্মত পণ্য উৎপাদনে কর্মীদের প্রশিক্ষণ দিতে যে ব্যয় হয় তাকে প্রশিক্ষণ ব্যয় বলে।"
        },
        {
          "label": "খ",
          "question": "\"মান নিয়ন্ত্রণ পূণ্যের আদর্শ মান নিশ্চিত করে\" ব্যাখ্যা করো।",
          "explanation": "নিম্নের অনুরূপ: নির্ধারিত মান অনুযায়ী পণ্য উৎপাদিত হচ্ছে কি না তা যাচাই করার মাধ্যমে মান নিয়ন্ত্রণ পণ্যের আদর্শমান নিশ্চিত করে। ভোক্তাদের প্রয়োজন, অভাব, চাহিদা পূরণ এবং সন্তুষ্টি অর্জন করার লক্ষ্যে প্রতিষ্ঠান পণ্যের একটি মান নির্ধারণ করে থাকে। মান নিয়ন্ত্রণ কার্যাবলির মাধ্যমে পূর্বনির্ধারিত মান অনুযায়ী পণ্য উৎপাদিত হচ্ছে কি না তা তদারকি এবং প্রয়োজনে সংশোধনমূলক পদক্ষেপ নিয়ে সঠিক মান বজায় রাখার চেষ্টা চালানো হয়। এজন্য বলা যায়, মান নিয়ন্ত্রণ • পণ্যের আদর্শমান নিশ্চিত করে।"
        },
        {
          "label": "গ",
          "question": "জনাব তালহা প্রতিষ্ঠানের লক্ষ্য নির্ধারণের সার্বিক মান ব্যবস্থাপনার কোন নীতিটি অনুসরণ করেছেন? ব্যাখ্যা করো ।",
          "explanation": "জনাব তালহা প্রতিষ্ঠানের লক্ষ্য নির্ধারণে সার্বিক মান ব্যবস্থাপনার 'কর্মী সংশ্লিষ্টতা' নীতিটি অনুসরণ করেছেন। এ নীতি অনুযায়ী কর্মীরা প্রতিষ্ঠানের উৎপাদনের বিভিন্ন পর্যায়ে সিদ্ধান্তে অংশ নিতে পারে। এতে কর্মীরা মানসিকভাবে গর্ববোধ করে। কাজের প্রতি কর্মীদের আগ্রহ বাড়ে। ফলে উৎপাদনশীলতা বাড়ে এবং পণ্য মান উন্নত হয়। জনাব তালহা একটি উৎপাদনকারী প্রতিষ্ঠানের মালিক। তিনি বিভিন্ন বিভাগের ব্যবস্থাপকদের সাথে আলোচনা করে প্রতিষ্ঠানের উৎপাদন লক্ষ্যমাত্রা নির্ধারণ করেন। আবার, শ্রমিক ও ব্যবস্থাপকের মধ্যে তিনি সুসম্পর্ক বজায় রাখার চেষ্টা করেন। এতে কর্মীরা নিজেদেরকে সম্মানীত মনে করে ও সন্তুষ্ট হয়। ফলে উৎপাদনশীলতা বাড়ার সম্ভাবনা সৃষ্টি হয়। এভাবে উৎপাদন লক্ষ্যমাত্রা অর্জন সহজ হয়। এগুলো সার্বিক - মান ব্যবস্থাপনার কর্মী সংশ্লিষ্টতার নীতির সাথে সামঞ্জস্যপূর্ণ। তাই বলা যায়, জনাব তালহা মান ব্যবস্থাপনার 'কর্মী সংশ্লিষ্টতা' নীতি অনুসরণ করেছেন।"
        },
        {
          "label": "ঘ",
          "question": "তুমি কি মনে করো, জনাব তালহা প্রতিষ্ঠানের কর্মকান্ডে সার্বিক মান ব্যবস্থাপনার নীতিমালা যথাযথভাবে অনুসরণ করেছেন? যুক্তিসহ মতামত দাও।,",
          "explanation": "জনাব তালহা প্রতিষ্ঠানের কর্মকাণ্ডে সার্বিক মান ব্যবস্থাপনার নীতিমালা যথাযথভাবে অনুসরণ করেননি বলে আমি মনে করি। সার্বিক মান ব্যবস্থাপনা বেশ কিছু দর্শনের ভিত্তিতে পরিচালিত হয়ে থাকে। যেমন: ক্রেতা বা ভোক্তার সন্তুষ্টি, কর্মী সংশ্লিষ্টতা, পণ্যের ধারাবাহিক মান উন্নয়ন, আকর্ষণীয় ডিজাইন প্রভৃতি। - জনাব তালহা একটি প্রতিষ্ঠানের মালিক। তিনি বিভিন্ন বিভাগের ব্যবস্থাপকদের সাথে আলোচনা করে সব সিদ্ধান্ত নেন। আবার, । শ্রমিকদের সাথে ব্যবস্থাপকদের সুসম্পর্ক রাখতেও তিনি সচেষ্ট। । এভাবে তিনি লক্ষ্যে পৌছানোর চেষ্টা করেন। কিন্তু সম্প্রতি পণ্যের - ত্রুটির কারণে বাজারে তার উৎপাদিত পণ্যের চাহিদা কমে যায়।জনাব তালহা তার প্রতিষ্ঠানে সার্বিক মান ব্যবস্থাপনার কর্মী সংশ্লিষ্টতা নীতি ওপর গুরুত্বারোপ করেছেন। কিন্তু তিনি ক্রেতা বা ভোক্তাদের সন্তুষ্টি অর্জনে- প্রতি গুরুত্ব দেননি। আবার, ধারাবাহিকভাবে পণ্যের মান উন্নয়নের ব্যবস্থাও তিনি করেননি। তাছাড়া, বাজার চাহিদার কথা মাথায় রেখে তিনি পল ডিজাইনেও নতুনত্ব আনতে পারেননি। এ সব বিষয় তার উৎপাদিত পণ্যে মান আগের থেকে বাড়াতে পারেনি। ফলে ত্রুটি বেড়েছে ও চাহিদা কমেছে তাই আমি মনে করি, জনাব তালহা প্রতিষ্ঠানের কর্মকাণ্ডে সার্বিক মান ব্যবস্থাপনার নীতিমালা যথাযথভাবে অনুসরণ করেননি।"
        }
      ]
    },
    {
      "number": "11",
      "uddipok": "নিম্নের সারণিতে একটি উৎপাদনধর্মী প্রতিষ্ঠানের দুই বছরের কিছু তথ্য দেওয়া হলো: বিবরণ ২০২১ ২০২২ উৎপাদনের পরিমাণ ৮০,০০০ একক ৯০,০০০ একক বিক্রয় মূল্য (একক প্রতি) ৩০০ টাকা ৪০০ টাকা কাঁচামালের ব্যয় (একক প্রতি) ৮০ টাকা ৭০ টাকা যন্ত্র বাবদ ব্যয় (একক প্রতি) ১০০ টাকা ১২০ টাকা শ্রম বাবদ ব্যয় (মোট) ১,০০,০০০ টাকা ১,১০,০০০ টাকা",
      "tag": "BAFSC 23",
      "sub_questions": [
        {
          "label": "ক",
          "question": "সময়গত উপযোগ কী?",
          "explanation": "এক সময়ে উৎপাদিত পণ্য অন্য সময় পর্যন্ত সংরক্ষণ করে মানুষের অভাব পূরণের সৃষ্ট ক্ষমতাকে সময়গত উপযোগ বলে।"
        },
        {
          "label": "খ",
          "question": "উৎপাদন কীভাবে কর্মসংস্থানের সুযোগ সৃষ্টি করে? ব্যাখ্যা করো।",
          "explanation": "নিম্নের অনুরূপ: মানুষের জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে। উৎপাদনের উপকরণসমূহ সংগ্রহ, সংরক্ষণ, ব্যবহার ও চূড়ান্ত পণ্য উৎপাদনের সাথে অনেক মানুষ জড়িত থাকে। উৎপাদন কর্মকাণ্ডের মাধ্যমে এসব মানুষের কর্মসংস্থানের সুযোগ সৃষ্টি হয়। এছাড়া উৎপাদনের আগে ও পরে বিভিন্ন স্তরে মানুষের কর্মসংস্থানের সুযোগ সৃষ্টি হয়। দেশে নতুন নতুন কলকারখানা প্রতিষ্ঠিত হয়, যেখানে মানুষ তার জীবিকা অর্জনের পথ খুঁজে পায়। সুতরাং, উৎপাদন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "উদ্দীপকের আলোকে ২০২১ সালের যন্ত্রের উৎপাদনশীলতা নির্ণয় করো।",
          "explanation": "মোট উৎপাদিত পণ্যের মূল্য ও মোট যন্ত্র ব্যয়ের অনুপাতকে যন্ত্রের উৎপাদনশীলতা বলে। কী পরিমাণ যন্ত্র ব্যয় করলে কী পরিমাণে উৎপাদন সম্ভব, তা যন্ত্রের উৎপাদনশীলতার সাহায্যে নির্ণয় করা যায়। উদ্দীপকে ২০২১ সালে, মোট উৎপাদিত পণ্যের মূল্য = ৮০,০০০ × ৩০০ = ২,৪০,০০,০০০ টাকা। মোট যন্ত্র বাবদ ব্যয় = ৮০,০০০ x ১০০ = ৮০,০০,০০০ টাকা .:. প্রতিষ্ঠানটির যন্ত্রের উৎপাদনশীলতা = মোট উৎপাদনের মূল্য মোট যন্ত্র ব্যয়ের পরিমাণ \\frac{মোট\\ উৎপাদনের\\ মূল্য}{মোট\\ যন্ত্র\\ ব্যয়ের\\ পরিমাণ} মোট   যন্ত্র   ব্যয়ের   পরিমাণ মোট   উৎপাদনের   মূল্য ​ ২ , ৪০ , ০০ , ০০০ ৮০ , ০০ , ০০০ = ৩ \\frac{২,৪০,০০,০০০}{৮০,০০,০০০}=৩ ৮০ , ০০ , ০০০ ২ , ৪০ , ০০ , ০০০ ​ = ৩ ∴ \\therefore ∴ প্রতিষ্ঠানটির ২০২১ সালে যন্ত্রের উৎপাদনশীলতা ৩।"
        },
        {
          "label": "ঘ",
          "question": "২০২১ ও ২০২২ সালের মোট উৎপাদনশীলতার ভিত্তিতে উদ্দীপকের প্রতিষ্ঠানটির অগ্রগতি মূল্যায়ন করো।",
          "explanation": "প্রতিষ্ঠানের মোট উৎপাদিত পণ্যের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। এটি বাড়লে প্রতিষ্ঠানের উৎপাদন ও মুনাফা বাড়ে। উদ্দীপকে প্রতিষ্ঠানটির, ২০২১ সালের, মোট উৎপাদিত পণ্যের মূল্য = ২,৪০,০০,০০০ (গ নং হতে) মোট কাঁচামালের ব্যয় = ৮০,০০০ × ৮০ = ৬৪,০০,০০০ টাকা মোট যন্ত্র বাবদ ব্যয় = ৮০,০০,০০০ টাকা (গ নং হতে) মোট শ্রম বাবদ ব্যয় = ১,০০,০০০ টাকা ∴ \\therefore ∴ ২০২১ সালের মোট উৎপাদনশীলতা = মোট উৎপাদিত পণ্যের মূল্য মোট উপকরণের মূল্য \\frac{মোট\\ উৎপাদিত\\ পণ্যের\\ মূল্য}{মোট\\ উপকরণের\\ মূল্য} মোট   উপকরণের   মূল্য মোট   উৎপাদিত   পণ্যের   মূল্য ​ ২ , ৪০ , ০০ , ০০০ ( ৬৪ , ০০ , ০০০ + ৮০ , ০০ , ০০০ + ১ , ০০ , ০০০ ) \\frac{২,৪০,০০,০০০}{(৬৪,০০,০০০+৮০,০০,০০০+১,০০,০০০)} ( ৬৪ , ০০ , ০০০ + ৮০ , ০০ , ০০০ + ১ , ০০ , ০০০ ) ২ , ৪০ , ০০ , ০০০ ​ = ২ , ৪০ , ০০ , ০০০ ১ , ৪৫ , ০০ , ০০০ = ১ . ৬৬  ( প্রায় ) \\frac{২,৪০,০০,০০০}{১,৪৫,০০,০০০}=১.৬৬\\ (প্রায়) ১ , ৪৫ , ০০ , ০০০ ২ , ৪০ , ০০ , ০০০ ​ = ১ . ৬৬   ( প্রায় ) ২০২২ সালে, মোট উৎপাদিত পণ্যের মূল্য = ৯০,০০০.০ ৪০০ = ৩,৬০,০০,০০০ টাকা মোট কাঁচামালের ব্যয় = ৯০,০০০ × ৭০ = ৬৩,০০,০০০ টাকা মোট যন্ত্র ব্যয় = ৯০,০০০ × ১২০ = ১,০৮,০০,০০০ মোট শ্রম বাবদ ব্যয় = ১,১০,০০০ টাকা ∴ \\therefore ∴ ২০২২ সালের মোট উৎপাদনশীলতা = মোট উৎপাদিত পণ্যের মূল্য মোট উপকরণের মূল্য \\frac{মোট\\ উৎপাদিত\\ পণ্যের\\ মূল্য}{মোট\\ উপকরণের\\ মূল্য} মোট   উপকরণের   মূল্য মোট   উৎপাদিত   পণ্যের   মূল্য ​ ৩ , ৬০ , ০০ , ০০০্ ৬৩ , ০০ , ০০০ + ১ , ০৮ , ০০ , ০০০ + ১ , ১০ , ০০০ \\frac{৩,৬০,০০,০০০্}{৬৩,০০,০০০+১,০৮,০০,০০০+১,১০,০০০} ৬৩ , ০০ , ০০০ + ১ , ০৮ , ০০ , ০০০ + ১ , ১০ , ০০০ ৩ , ৬০ , ০০ , ০০০্ ​ ৩ , ৬০ , ০০ , ০০০্ ১ , ৭২ , ১০ , ০০০ = ২ . ০৯ ( প্রায়  \\frac{৩,৬০,০০,০০০্}{১,৭২,১০,০০০}=২.০৯(প্রায়\\ ১ , ৭২ , ১০ , ০০০ ৩ , ৬০ , ০০ , ০০০্ ​ = ২ . ০৯ ( প্রায়   ∴ \\therefore ∴ প্রতিষ্ঠানটি ২০২১ সালের উৎপাদনশীলতা ১.৬৬ (প্রায়) এবং ২০২২ সালের উৎপাদনশীলতা ২.০৯ (প্রায়)। অর্থাৎ ২০২২ সালে উৎপাদনশীলতা বেড়েছে। এটি প্রতিষ্ঠানের অগ্রগতির প্রতি ইঙ্গিত করছে। উৎপাদন দক্ষতা বেড়েছে। উৎপাদনশীলতা বাড়ানোর এ গতি ধরে রাখতে হবে।"
        }
      ]
    }
  ]
}