{
  "title": "ঢাকা রেসিডেনসিয়াল কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "নিজাম বিভিন্ন ধরনের মিষ্টান্ন দ্রব্য তৈরি করেন। ঐতিহ্য ও পূর্ব সুনামের কারণে তার মিষ্টিজাতীয় দ্রব্যের প্রচুর চাহিদা রয়েছে। অন্যদিকে, একই শহরের মিষ্টি ব্যবসায়ী মোহনলাল ঘোষ সম্প্রতি প্রতিষ্ঠিত প্রতিষ্ঠানে সমমানের মিষ্টান্ন তৈরি হওয়া সত্ত্বেও বিভিন্ন ধরনের মিষ্টান্ন অবিক্রীত থেকে যায়। এ সমস্যা নিরসন করার জন্য জনাব মোহনলাল ঘোষ তার প্রতিষ্ঠানের মিষ্টান্ন দ্রব্য বাংলাদেশের বিভিন্ন এলাকায় সরবরাহের উদ্যোগ গ্রহণ করেন।",
      "tag": "DRMC 25",
      "sub_questions": [
        {
          "label": "ক",
          "question": "উপযোগ কী?",
          "explanation": "উপযোগ বলতে কোনো দ্রব্যের অভাব পূরণের দক্ষতা বা সামর্থ্যকে বোঝায়।"
        },
        {
          "label": "খ",
          "question": "উৎপাদন সম্পদের সঠিক ব্যবহার নিশ্চিত করে- ব্যাখ্যা করো।",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। এটি সম্পন্ন করতে কাঁচামাল, শ্রমিক, কৃষি, মূলধন প্রয়োজন হয়। আর এগুলো হলো সম্পদ। পণ্য উৎপাদনের মাধ্যমে এসব উপাদানের সঠিক ব্যবহার নিশ্চিত হয়। ফলে সম্পদের অপচয় হয় না। সবশেষে এগুলো আমরা ভোগ বা ব্যবহার করে উপযোগ নিঃশেষ করি। এভাবে উৎপাদন, সম্পদের সঠিক ব্যবহার নিশ্চিত করে।"
        },
        {
          "label": "গ",
          "question": "উদ্দীপকে জনাব নিজাম কোন ধরনের উপযোগ সৃষ্টি করেছেন?",
          "explanation": "নিম্নের অনুরূপঃ উদ্দীপকে বাবুলাল ঘোষ রূপগত উপযোগ সৃষ্টি করেছেন। প্রকৃতি থেকে পাওয়া সম্পদের রূপ না আকৃতি পরিবর্তনের মাধ্যমে রূপগত উপযোগ সৃষ্টি করা হয়। উৎপাদন প্রক্রিয়ার মাধ্যমে এ উপযোগ সৃষ্টি হয়। এর ফলে ব্যবহার উপযোগী পণ্য তৈরি হয়। উদ্দীপকে বাবুলাল ঘোষ বিভিন্ন ধরনের মিষ্টান্ন দ্রব্য তৈরি করেন। তিনি মিষ্টি তৈরির উপকরণ যেমন- দুধ, ভিনেগার, ময়দা, সুজি প্রভৃতি সংমিশ্রণ ঘটিয়ে মিষ্টি তৈরি করেন। ভোক্তারা ময়দা, দুধ, ভিনেগার প্রভৃতি সরাসরি ভোগ করতে চায় না। তাই প্রক্রিয়াজাত করে ভোগ উপযোগী পণ্যে পরিণত করতে হয়। বাবুলাল ঘোষ এ কাজটি সম্পাদন করেছেন। তিনি এসব উপকরণ প্রক্রিয়াজাত করে মিষ্টান্ন তৈরি করেছেন। এটি রূপগত উপযোগের বৈশিষ্ট্য বহন করে। তাই বলা যায়, বাবুলাল ঘোষ রূপগত উপযোগ সৃষ্টি করেছেন।"
        },
        {
          "label": "ঘ",
          "question": "সংকট নিরসনে মোহনলাল ঘোষ গৃহীত পদক্ষেপের যৌক্তিকতা ব্যাখ্যা করো।",
          "explanation": "নিম্নের অনুরূপঃ সংকট নিরসনে শ্রী জীবন ঘোষের পণ্য পরিবহনের মাধ্যমে স্থানগত উপযোগ সৃষ্টির সিদ্ধান্তটি যৌক্তিক। এক জায়গা থেকে অন্য জায়গায় পণ্য স্থানান্তরের মাধ্যমে স্থানগত উপযোগ সৃষ্টি হয়। সাধারণত পরিবহনের মাধ্যমে পণ্যের এ উপযোগ সৃষ্টি হয়। এতে দূরবর্তী অঞ্চলের মানুষ পণ্য ভোগ বা ব্যবহার করতে পারে। উদ্দীপকে শ্রী জীবন ঘোষ মানসম্মত মিষ্টান্ন উৎপাদন করেন। কিন্তু সম্প্রতি প্রতিষ্ঠানটির বিভিন্ন ধরনের মিষ্টান্ন অবিক্রীত থেকে যায়। এ সমস্যা নিরসন করার জন্য বাংলাদেশের বিভিন্ন এলাকায় মিষ্টান্ন দ্রব্য সরবরাহের উদ্যোগ গ্রহণ করেন। পরিবহনের মাধ্যমে তিনি এ কাজটি করতে পারবেন। পরিবহন ব্যবসার সাহায্যে তিনি দেশের চাহিদাসম্পন্ন জেলাগুলোতে মিষ্টি সরবরাহ করতে পারবেন। এতে স্থানীয় বাজারের বাইরেও তার ক্রেতা তৈরি হবে এবং বিক্রি বাড়বে। এতে ব্যবসায়ের পরিধি ও মুনাফা বাড়বে। পরিবহনের মাধ্যমে দেশের অন্যান্য জেলাগুলোতে মিষ্টি সরবরাহ না করলে তিনি সাফল্য লাভ করতে পারবেন না। কারণ, স্থানীয় বাজারের ক্রেতারা বাবুলাল ঘোষের মিষ্টান্ন বেশি পছন্দ করে। সুতরাং, সংকট নিরসনে শ্রী জীবন ঘোষের পরিবহনের মাধ্যমে স্থানগত উপযোগ সৃষ্টির সিদ্ধান্ত যৌক্তিক।"
        }
      ]
    },
    {
      "number": "2",
      "uddipok": "তাজরিন ফ্যাশন লিমিটেড ২০২১ সালে ২ কোটি টাকা মূল্যের গার্মেন্টস সামগ্রী বিদেশে রপ্তানি করেছে। এজন্য প্রতিষ্ঠানটির কাপড় ও অন্যান্য দ্রব্য বাবদ ৬০,০০,০০০ টাকা; শ্রম বাবদ ৩০,০০,০০০ টাকা; বিদ্যুৎ ও জ্বালানী বাবদ ৮,০০,০০০ টাকা; যন্ত্রপাতি বাবদ ৪০,০০,০০০ টাকা এবং অন্যান্য খাতে আরও ৫,০০,০০০ টাকা খরচ করেছে। প্রতিষ্ঠানটির ২০১৯ ও ২০২০ সালের আর্থিক উৎপাদনশীলতা ছিল যথাক্রমে ১ টাকা ও ১.৬ টাকা।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে।"
        },
        {
          "label": "খ",
          "question": "উৎপাদনশীলতার ওপর কীভাবে মুনাফা নির্ভর করে? ব্যাখ্যা করো।",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা বাড়লে একই পরিমাণ উৎপাদনের উপকরণ ব্যবহার করে আগের থেকে বেশি পরিমাণে পণ্য উৎপাদন করা যায়। এতে একক প্রতি উৎপাদন ব্যয় কম হয়। উৎপাদন বেড়ে যাওয়া ও পণ্যমূল্য কম হওয়ার কারণে বিক্রি ও মুনাফা উভয়ই বেড়ে যাওয়ার সম্ভাবনা বাড়ে। এভাবে উৎপাদনশীলতার ওপর মুনাফা নির্ভর করে।"
        },
        {
          "label": "গ",
          "question": "'তাজরিন ফ্যাশন লিমিটেড' এর ২০২১ সালের যন্ত্রপাতির উৎপাদনশীলতা নির্ণয় করো।",
          "explanation": "মোট উৎপাদিত পণ্যের মূল্যকে মোট যন্ত্র সময়ের মূল্য দিয়ে ভাগ করলে যন্ত্রপাতির উৎপাদনশীলতা পাওয়া যায়। কী পরিমাণ যন্ত্র সময় ব্যবহার করে কী পরিমাণ পণ্য উৎপাদিত হচ্ছে তা যন্ত্রের উৎপাদনশীলতার মাধ্যমে জানা যায়। দেওয়া আছে, ২০২১ সালের 'তাজরিন ফ্যাশন লিমিটেড'-এর মোট উৎপাদিত পণ্যের মূল্য = ২,০০,০০,০০০ টাকা মোট যন্ত্রপাতি বাবদ ব্যয় = ৪০,০০,০০০ টাকা যন্ত্রের উৎপাদনশীলতা = মোট উৎপাদিত পণ্যের মূল্য/মোট যন্ত্র সময়ের মূল্য = ২,০০,০০,০০০/৪০,০০,০০০ = ৫ ∴ \\therefore ∴ ২০২১ সালে 'তাজরিন ফ্যাশন লিমিটেড'-এর যন্ত্রের উৎপাদনশীলতা হলো ৫।"
        },
        {
          "label": "ঘ",
          "question": "প্রতিষ্ঠানটির ২০২১ সালের আর্থিক উৎপাদনশীলতার ওপর মন্তব্য করো।",
          "explanation": "সংযোজিত মূল্যের পরিমাণকে মোট রূপান্তর মূল্য দিয়ে ভাগ করলে আর্থিক উৎপাদনশীলতা পাওয়া যায়। এখানে, সংযোজিত মূল্য = (বিক্রয়মূল্য কাঁচামালের মূল্য) কাঁচামালকে চূড়ান্ত পণ্যে পরিণত করার জন্য যেসব ব্যয় হয় তার সমষ্টিকে রূপান্তর মূল্য বলে। 'তাজরিন ফ্যাশন লিমিটেড'-এর ২০২১ সালের মোট উৎপাদিত পণ্যের বিক্রয়মূল্য = ২,০০,০০,০০০ টাকা মোট কাঁচামালের ব্যয় = ৬০,০০,০০০ টাকা ∴ \\therefore ∴ সংযোজিত মূল্য = (২,০০,০০,০০০ – ৬০,০০,০০০) টাকা = ১,৪০,০০,০০০ টাকা আবার, শ্রম ব্যয় = ৩০,০০,০০০ টাকা বিদ্যুৎ ও জ্বালানি = ৮,০০,০০০ টাকা যন্ত্রপাতি ব্যয় = ৪০,০০,০০০ টাকা। অন্যান্য ব্যয় = ৫,০০,০০০ টাকা ∴ \\therefore ∴ রূপান্তর মূল্য = (৩০,০০,০০০ + ৮,০০,০০০ + ৪০,০০,০০০ + ৫,০০,০০০) = ৮৩,০০,০০০ টাকা ∴ \\therefore ∴ ২০২১ সালে প্রতিষ্ঠানটির আর্থিক উৎপাদনশীলতা = সংযোজিত মূল্য/রূপান্তর মূল্য = ১,৪০,০০,০০০/৮৩,০০,০০০ = ১.৬৯ (প্রায়) ২০১৯ ও ২০২০ সালে প্রতিষ্ঠানটির আর্থিক উৎপাদনশীলতা ছিল যথাক্রমে ১ ও ১.৬ (উদ্দীপক থেকে পাই)। ২০২১ সালে তা বেড়ে হয়েছে ১.৬৯। অর্থাৎ প্রত্যেক বছর \"তাজরিন ফ্যাশন লিমিটেড” এর আর্থিক উৎপাদনশীলতা বাড়ছে। এটি মুনাফা বৃদ্ধির নির্দেশক।"
        }
      ]
    },
    {
      "number": "3",
      "uddipok": "জনাব আশিক শরীয়তপুর জেলায় ১০ বিঘা জমিতে গোলাপ ফুলের চাষ করেন এবং ঢাকার শাহবাগে ফুলের দোকানে বিক্রয় করেন। সম্প্রতি তিনি যানবাহন ও গুদামের জন্য ব্যাংক ঋণের আবেদন করেছেন। কারণ নিজস্ব পরিবহন ও গুদামজাতকরণ ব্যবস্থা না থাকায় ফেব্রুয়ারি মাসে যথাসময়ে উত্তোলিত ফুল ঢাকায় সরবরাহ করা সম্ভব হয়নি, আবার সংরক্ষণ করাও যায়নি। ফলে ৩ লক্ষ টাকার ফুল নষ্ট হয়ে যায়। মার্চ মাসে ৫০ হাজার গোলাপের অর্ডার উৎপাদন বিভাগকে জানানো হয়। জমিতে পর্যাপ্ত ফুল থাকা সত্ত্বেও মাত্র ২০ হাজার গোলাপ শ্রমিকরা দোকানে পাঠায়। ফলে গ্রাহকদের ফরমায়েশকৃত ফুল সরবরাহ করা যায়নি। সার্বিক বিষয় নিয়ে মি. আশিক চিন্তিত।",
      "tag": "DRMC 25",
      "sub_questions": [
        {
          "label": "ক",
          "question": "ভূমি কী?",
          "explanation": "সাধারণভাবে ভূমি হলো ভূপৃষ্ঠের উপরিভাগ। কিন্তু অর্থনীতির ভাষায় প্রকৃতি থেকে পাওয়া সব সম্পদকেই ভূমি বলে।"
        },
        {
          "label": "খ",
          "question": "\"ভূমি স্থানান্তর করা যায় না\" ব্যাখ্যা করো।",
          "explanation": "মাটি, মাটির উর্বরাশক্তি, আবহাওয়া, বৃষ্টিপাত, জলবায়ু, তাপ, পানি, বাতাস, সূর্যের আলো, খনিজ সম্পদ, বনজ সম্পদ, মৎস্য ক্ষেত্র, নদ-নদী ইত্যাদি, যা প্রকৃতি অকাতরে দান করেছে তাই হলো ভূমি। প্রকৃতি থেকে পাওয়া যেসব উপাদান উৎপাদন কাজে সহায়তা করে সেগুলো ভূমির অন্তর্ভুক্ত। এর কিছু ক্ষয় হলেও কখনো কম বেশি হয় না। আর সবসময় এর পরিমাণ একই রকম থাকে বলে এটি স্থির সম্পদ। এটি স্থানান্তর করা যায় না।"
        },
        {
          "label": "গ",
          "question": "জনাব আশিকের ব্যবসায় উৎপাদনের কোন উপকরণের প্রত্যক্ষ প্রভাবে ফুল নষ্ট হয়?",
          "explanation": "জনাব আশিকের ব্যবসায়ে উৎপাদনের মূলধন উপকরণের প্রত্যক্ষ প্রভাবে ফুল নষ্ট হয়। মূলধন বলতে মানুষের শ্রমের মাধ্যমে তৈরি সেসব দ্রব্যকে বোঝায়, যা বর্তমানে ভোগে ব্যবহৃত না হয়ে ভবিষ্যতে উৎপাদনে সহায়তা করে। মূলধন ছাড়া উৎপাদন ও বিপণন কোনোটিই সম্ভব নয়। জনাব আশিক ফুল উৎপাদন করলেও পরিবহনের মাধ্যমে তা ঢাকায় আনতে পারেননি। আবার গুদামজাতকরণের মাধ্যমেও সেগুলো সংরক্ষণ করতে পারেননি। এতে ফুল নষ্ট হয়ে যায়। এসবের মূল কারণ তার যথেষ্ট মূলধন নেই। পর্যাপ্ত মূলধন থাকলে তিনি ফুল পরিবহনের মাধ্যমে ঢাকায় এনে বিক্রি করে লাভবান হতে পারতেন। সেটা সম্ভব না হলে গুদামজাতকরণের মাধ্যমে সংরক্ষণ করে পরবর্তী সময়ে সরবরাহ করতে পারতেন। নিজস্ব পরিবহন ও গুদামজাতকরণ ব্যবস্থার জন্য মূলধন আবশ্যক। তাই বলা যায়, জনাব আশিকের ব্যবসায়ে উৎপাদনের মূলধন উপকরণের প্রত্যক্ষ প্রভাবে ফুল নষ্ট হয়।"
        },
        {
          "label": "ঘ",
          "question": "উৎপাদনের উপকরণসমূহের স্বরূপ বিশ্লেষণপূর্বক জনাব আশিকের করণীয় সুপারিশ করো।",
          "explanation": "উৎপাদনের মূলধন ও শ্রম উকরণের যথাযথ ব্যবহারে জনাব আশিকের চিন্তা নিরসন হবে বলে আমি মনে করি। মানুষের শারীরিক, মানসিক ও বুদ্ধিবৃত্তিক কর্মপ্রচেষ্টা; যা উৎপাদন কাজে ব্যবহার করে অর্থ উপার্জন করা হয়, তাই শ্রম। আবার অর্থ, যন্ত্রপাতি, দালানকোঠা, যানবাহন প্রভৃতি যা উৎপাদনে ব্যবহৃত হয়, তাই হলো মূলধন। জনাব আশিক তার বাগানে উৎপাদিত ফুল ঢাকার শাহবাগে ফুলের দোকানে সরবরাহ করেন। নিজস্ব পরিবহন ও গুদামজাতকরণের অভাবে তার অনেক ফুল নষ্ট হয়ে যায়। নিজস্ব পরিবহন ও গুদামজাতকরণ ব্যবস্থা তৈরির জন্য অর্থ প্রয়োজন, যা মূলধনের অন্তর্ভুক্ত। এছাড়া সম্প্রতি তিনি ৫০,০০০ ফুলের অর্ডার পান। উৎপাদন ক্ষমতা থাকা সত্ত্বেও শ্রমিকরা মাত্র ২০,০০০ গোলাপ দোকানে পাঠায়। উৎপাদনের উপকরণগুলোর মধ্যে শ্রম ও মূলধন দুটি গুরুত্বপূর্ণ বিষয়। এগুলোর অভাবে উৎপাদন বা ব্যবসায় অচল হয়ে যায়। এক্ষেত্রে জনাব আবিদ মূলধনের অভাবে নিজস্ব পরিবহন ও গুদামজাতকরণের ব্যবস্থা করতে পারেন নি। ফলে চলতি বছর উৎপাদন ভালো হলেও তিনি ক্ষতিগ্রস্ত হন। কারণ ফুল পচনশীল পণ্য হওয়ায় এর জন্য দরকার দ্রুত পরিবহন বা সংরক্ষণ ব্যবস্থা। এছাড়া তিনি ৫০,০০০ ফুলের অর্ডার পেলেও শ্রমিকরা মাত্র ২০,০০০, ফুল দোকানে পাঠায়। এটি কাজের প্রতি শ্রমিকদের অবহেলা ও অদক্ষতা প্রকাশ করে। ফলে সার্বিক বিষয় নিয়ে জনাব আশিক চিন্তিত। তাই বলা যায়, পর্যাপ্ত মূলধনের যোগান ও শ্রমের যথাযথ ব্যবহার হলে তার চিন্তা নিরসন হবে।"
        }
      ]
    },
    {
      "number": "4",
      "uddipok": "জনাব পরেশ কৃষক। তিনি নিজের জমিতে চাষ করেন। এজন্য তিনি উন্নতমানের বীজ, সার, কীটনাশক ওষুধ, সেচের পানি ইত্যাদির ব্যবস্থা করেন। নিচের সারণিতে কয়েক বছরে তার প্রতি বিঘা জমিতে ফসল উৎপাদনের পরিমাণ এবং উৎপাদন ব্যয় দেখানো হলো-",
      "tag": "DRMC 25",
      "sub_questions": [
        {
          "label": "ক",
          "question": "শ্রমের গতিশীলতা কী?",
          "explanation": "শ্রমিক তার নিজস্ব প্রয়োজনে বিদ্যমান পেশা, স্থান এবং এক শিল্প প্রতিষ্ঠান থেকে অন্যত্র স্থানান্তরিত হলে তাকে শ্রমের গতিশীলতা বলে।"
        },
        {
          "label": "খ",
          "question": "\"শ্রম ও শ্রমিক অবিচ্ছিন্ন\"- ব্যখ্যা করো।",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্মপ্রচেষ্টাকে শ্রম বলে। পণ্যদ্রব্য বিক্রির সময় বিক্রেতা ক্রেতার কাছে পণ্যের মালিকানা হস্তান্তর করতে পারে। কিন্তু শ্রম বিক্রির সময় শ্রমিক তার শ্রমকে হস্তান্তর করতে পারে না। তাই যেখানে শ্রমের প্রয়োজন, সেখানেই শ্রমিককে যেতে হয়। এজন্যই বলা হয় 'শ্রমিক ও শ্রম অবিচ্ছিন্ন'।"
        },
        {
          "label": "গ",
          "question": "সারণির মাধ্যমে ভূমির কোন বৈশিষ্ট্যকে ফুটিয়ে তোলা হয়েছে? ব্যাখ্যা করো।",
          "explanation": "সারণীর মাধ্যমে ভূমির ক্রমহ্রাসমান প্রাপ্তির উৎপাদন বিধির প্রভাব বৈশিষ্ট্যটি ফুটে উঠেছে। একটি নির্দিষ্ট ভূমিতে অন্যান্য অবস্থা অপরিবর্তিত রেখে শ্রম ও মূলধনের পরিমাণ বাড়িয়েও একটি নির্দিষ্ট স্তরের পর সমান অনুপাতে উৎপাদন বাড়ানো সম্ভব হয় না। এটিই ভূমির ক্রমহ্রাসমান প্রান্তিক বিধি। জনাব পরেশ একজন কৃষক। তিনি জমিতে উন্নতমানের বীজ, সার, কীটনাশক ও সেচের পানির ব্যবস্থা করেন। তিনি ১ম বছর ১০০০ টাকার শ্রম ও মূলধন ব্যয় করে ধান পেয়েছেন ১০ মণ। ২য় বছর শ্রম ও মূলধন ব্যয় করেন ২,০০০ টাকা এবং তার প্রান্তিক ব্যয় ১০০০ টাকা। এতে তিনি ফলন পান ২০ মণ। অর্থাৎ, ১০০০ টাকা প্রান্তিক ব্যয় করে ১০ মণ ধান প্রান্তিক উৎপাদন পেয়েছেন। আবার, ৩য় বছর প্রান্তিক ব্যয় করেন ১০০০ টাকা কিন্তু ফলন পান ৩৬ মণ ধান। অর্থাৎ সম পরিমাণ শ্রম ও মূলধন বিনিয়োগ বাড়িয়ে আগের বছরের তুলনায় কম প্রান্তিক উৎপাদন বেড়েছে। আবার ১০০০ টাকা প্রান্তিক ব্যয় করে ৪র্থ ও ৫ম বছর তিনি যথাক্রমে ৪৮ ও ৫৬ মণ ধান পেয়েছেন। অর্থাৎ একই পরিমাণ খরচ হলেও এই দুই বছরে প্রান্তিক উৎপাদন আগের তুলনায় কমতে শুরু করেছে। এটি ভূমির ক্রমহ্রাসমান প্রান্তিক উৎপাদন বিধির বৈশিষ্ট্যের কারণে হয়েছে।"
        },
        {
          "label": "ঘ",
          "question": "উৎপাদনের উপকরণ হিসেবে জনাব পরেশের পরিশ্রমকে কি শ্রম বলা যায়? মতের সপক্ষে যুক্তি দাও।",
          "explanation": "উৎপাদনের উপকরণ হিসেবে জনাব পরশের পরিশ্রমকে সংগঠনের অন্তর্ভুক্ত বলা যায়। শ্রম হলো মানুষের, শারীরিক, মানসিক ও বুদ্ধিবৃত্তিক কর্মপ্রচেষ্টা। আর সংগঠন হলো উৎপাদনের অন্যান্য উপাদানগুলোকে নির্দিষ্ট লক্ষ্য অর্জনের জন্য ব্যবহার করা। সংগঠন ও শ্রমের মধ্যে অনেক পার্থক্য বিদ্যমান। জনাব পরেশ একজন কৃষক। তিনি নিজের জমি চাষ করেন। এজন্য তাকে শ্রম দিতে হয়। তিনি উন্নতমানের বীজ বপন করেন, সার প্রয়োগ করেন, সেচের ব্যবস্থা করেন। তিনি পরিশ্রম করছেন কিন্তু তিনি শ্রমিক নন। কারণ শ্রমিকরা পারিশ্রমিক নিয়ে থাকেন। কিন্তু জনাব পরেশ উৎপাদিত ধান নিয়ে থাকেন। এখানে লাভক্ষতির বিষয় আছে যা - শ্রমিকের ক্ষেত্রে প্রযোজ্য নয়। জনাব পরেশ নিজে ভূমির ব্যবস্থা করেছেন, নিজেই কৃষক হওয়ায় তিনিই শ্রম দেন। আবার সার, কীটনাশক, পানি সেচের জন্য মূলধনের ব্যবস্থা করেন। তিনি ধানের চারা থেকে ধান পাকা পর্যন্ত যাবতীয় কাজ তত্ত্বাবধান করেন এবং শেষে ধান কেটে বিক্রি করে মুনাফা অর্জন করেন। এগুলো সংগঠনের বৈশিষ্ট্য। তাই বলা যায়, জনাব পরেশের কাজ হলো সংগঠন, শ্রম নয়।"
        }
      ]
    },
    {
      "number": "5",
      "uddipok": "'Juicy' নামের একটি ছোট আকারের জুস তৈরি কারখানায় প্রয়োজনীয় কাজগুলো বিভিন্ন ভাগে ভাগ করেছে। প্রথম অবস্থায় কয়েকজন শ্রমিক ক্রয়কৃত আনারসগুলো সুন্দর করে ধুয়ে খোসা ছোলেন। ২য় স্থানে কিছু শ্রমিক ব্লেন্ডিং মেশিনে দিয়ে রস সংগ্রহ করেন। ৩য় অবস্থায় অন্যান্য উপকরণ মিশিয়ে প্যাকিং বিভাগে পাঠিয়ে দেন। ফলে কাজটি অতিদ্রুত ও সুন্দরভাবে সম্পাদিত হচ্ছে। অন্যদিকে Fruity নামের একটি বৃহদায়তন প্রতিষ্ঠান তাদের তৈরি ম্যাংগো জুস দেশের সকল জেলায় সরবরাহের চিন্তা-ভাবনা করছে। তারা ভোক্তাদের নিকট অতিদ্রুত জুস পৌঁছানোর বিষয়টি নিশ্চিত করতে চায়।",
      "tag": "DRMC 25",
      "sub_questions": [
        {
          "label": "ক",
          "question": "শ্রমবিভাগ কী?",
          "explanation": "শ্রমিকের সামর্থ্য ও যোগ্যতা অনুযায়ী উৎপাদন প্রক্রিয়ার প্রতিটি অংশের কাজ আলাদা আলাদা ব্যক্তি বা দলের ওপর ন্যস্ত করাই হলো শ্রম বিভাগ।"
        },
        {
          "label": "খ",
          "question": "সকল অর্থই কি মূলধন? ব্যাখ্যা করো।",
          "explanation": "সব অর্থই মূলধন হিসেবে বিবেচিত হয় না। যে অর্থ মানুষ ভোগ না করে উৎপাদন কাজে বিনিয়োগ করে, তাকে মূলধন বলে। এক্ষেত্রে এটি উৎপাদনে ব্যবহৃত হয় বা অন্য কোনো কাজে মুনাফার উদ্দেশ্যে বিনিয়োগ করা হয়। কিন্তু অন্য কোনো উদ্দেশ্যে অর্থ সঞ্চয় বা খরচ করলে সেটি মূলধন বলে বিবেচিত হবে না। তাই বলা যায়, সব অর্থই মূলধন নয়।"
        },
        {
          "label": "গ",
          "question": "\"Juicy\"-কারখানাটি কোন ধরনের শ্রমবিভাগ করেছে? ব্যাখ্যা করো।",
          "explanation": "'Juicy' কারখানাটি জটিল শ্রম বিভাগ ব্যবযার করেছে। একটি পণ্য উৎপাদনের ক্ষেত্রে প্রয়োজনীয় বিভিন্ন কাজ ভিন্ন ভিন্ন লোকের ওপর অর্পণ করা হলে তাকে জটিল শ্রম বিভাগ বলে। গার্মেন্টসসহ বড় বড় শিল্পে এ ধরনের শ্রমবিভাগ বেশি ব্যবহার করা হয়। 'Juicy' আনারসের জুস তৈরির একটি কারখানা। এখানে প্রয়োজনীয় কাজগুলো ছোট ছোট ভাগে ভাগ করা হয়েছে। প্রথম অবস্থায় কয়েকজন শ্রমিক আনারসের খোসা ছোলেন। তারপর কিছু শ্রমিক এসব আনারস থেকে ব্লেন্ডিং মেশিনের মাধ্যমে রস সংগ্রহ করেন। ৩য় অবস্থায় কয়েকজন শ্রমিক রসের সাথে অন্যান্য উপকরণ মিশিয়ে 'প্যাকিং করেন। অর্থাৎ, কারখানাটিতে কাজকে ক্ষুদ্র ক্ষুদ্র ভাগে ভাগ করা হয়েছে এবং প্রত্যেক ভাগে ভিন্ন ভিন্ন শ্রমিক কাজ করছে। এগুলো জটিল শ্রম বিভাগের বৈশিষ্ট্য। তাই বলা যায়, 'Juicy কারখানাটি জটিল শ্রম বিভাগ ব্যবহার করছে।"
        },
        {
          "label": "ঘ",
          "question": "যে ধরনের শ্রম-বিভাগ অনুসরণ করে \"Fruity\" তাদের লক্ষ্য অর্জনে সক্ষম হবে, তার কার্যকারিতা মূল্যায়ন করো।",
          "explanation": "Fruity' আঞ্চলিক বা ভৌগোলিক শ্রমবিভাগ করে তাদের লক্ষ্য অর্জন করতে সক্ষম হবে। কোন অঞ্চল বা ভৌগোলিক সুযোগ সুবিধার ভিত্তিতে শ্রম বিভাগ করা হলে তাকে আঞ্চলিক বা ভৌগোলিক শ্রম বিভাগ বলে। সিলেটে চা, মুন্সিগঞ্জে আলু, নরসিংদীর কলা উৎপাদন করা আঞ্চলিক শ্রম বিভাগের উদাহরণ। 'Fruity' একটি বৃহদায়তন আমের জুস তৈরির প্রতিষ্ঠান। তারা দেশের সব জায়গায় জুস সরবরাহের চিন্তা-ভাবনা করছে। তাই তাদের বেশি পরিমাণ জুস উৎপাদন করতে হবে। এজন্য আম উৎপাদিত হয় এমন স্থানে কারখানা স্থাপন করতে হবে। কারণ যেখানে আমের উৎপাদন বেশি সেখানে আমের জুস তৈরির দৃঢ় শ্রমিক পাওয়া যায়। আর এভাবে ভৌগোলিক বা আঞ্চলিক শ্রমবিভাগে ভাগ করে উৎপাদন কাজ সচল রাখা যায়। 'Fruity' কে ভৌগোলিক শ্রমবিভাগ করতে রাজশাহী, অঞ্চলে কারখানা স্থাপন করতে হবে। কারণ এখানে সস্তায় দক্ষ জুস তৈরির শ্রমিক পাওয়া যায় বলে উৎপাদন বাড়বে এবং ব্যয় ও অপচয় কমে মুনাফা বাড়াতে সহায়তা করবে। আর আমের ফলনের জন্য রাজশাহী অঞ্চল অনুকূল বলে এখানে জুসের কাঁচামালের অভাব হবে না। এতে উৎপাদন সচল থাকবে। ফলে বিক্রি, মুনাফা ও সুনাম বাড়ার সম্ভাবনা তৈরি হবে। এভাবেই প্রতিষ্ঠানটি তাদের লক্ষ্য অর্জন করতে সক্ষম হবে।"
        }
      ]
    },
    {
      "number": "6",
      "uddipok": "মদীনা এন্ড কোং উন্নতমানের বিস্কুট ও পাউরুটি উৎপাদনকারী প্রতিষ্ঠান। প্রতিষ্ঠানটি আধুনিক ও উন্নত প্রযুক্তি ব্যবহার করে পণ্য উৎপাদন করে। ইদানীং প্রতিষ্ঠানটি তীব্র প্রতিযোগিতার সম্মুখীন হওয়ায়। আকর্ষণীয় মোড়ক ব্যবহার করে পণ্য বিপণন করার চিন্তা করছে।",
      "tag": "DRMC 25",
      "sub_questions": [
        {
          "label": "ক",
          "question": "পণ্য ডিজাইন কী?",
          "explanation": "পণ্য ডিজাইন হলো পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করা।"
        },
        {
          "label": "খ",
          "question": "পণ্য ডিজাইন পণ্যের উপযোগিতা বৃদ্ধিতে সহায়ক ব্যাখ্যা করো।",
          "explanation": "উৎপাদনের আগে পণ্যের আকার-আকৃতি, ধাঁচ, রং, ওজন প্রভৃতি নির্ধারণ করাই হলো পণ্য ডিজাইন। অনেক প্রতিষ্ঠান এখন তাদের পুরনো পণ্যের সাথে নতুন সুবিধা বা জিনিস যুক্ত করে নতুনভাবে বাজারে উপস্থান করে। এগুলো পণ্যের উপযোগিতা বাড়াতে সাহায্য করে। যেমন: মোবাইল ফোনের সাথে ক্যামেরা, ভিডিও, ঘড়ি, রেডিও এবং ইন্টারনেট সুবিধা যুক্ত হয়েছে। ফলে মোবাইল। ফোনের উপযোগিতা বেড়েছে। তাই বলা হয়, পণ্য ডিজাইন পণ্যের উপযোগিতা বাড়াতে সহায়ক।"
        },
        {
          "label": "গ",
          "question": "মদীনা এন্ড কোং কোন ধরনের পণ্য ডিজাইন ব্যবহার করে পণ্য উৎপাদন করে? ব্যাখ্যা করো।",
          "explanation": "মদীনা এন্ড কোং উৎপাদন ডিজাইন অনুসরণ করে পণ্য উৎপাদন করে। নতুন প্রযুক্তি ও উন্নত কৌশল ব্যবহার করে পণ্য উৎপাদন করাই হলো উৎপাদন ডিজাইন। এ ডিজাইনের মূল লক্ষ্য উৎপাদনশীলতা বাড়িয়ে উৎপাদন ব্যয় ও অপচয় কমানো। মদীনা এন্ড কোং একটি উৎপাদনকারী প্রতিষ্ঠান। এটি উন্নতমানের বিস্কুট ও পাউরুটি উৎপাদন করে। পণ্য উৎপাদনের ক্ষেত্রে প্রতিষ্ঠানটি আধুনিক ও উন্নত প্রযুক্তি ব্যবহার করে। এতে উৎপাদন ব্যয় ও অপচয় কমে যায়। এটি প্রতিষ্ঠানের উৎপাদনশীলতা বাড়াতে সহায়তা করে। এভাবে উন্নত প্রযুক্তির ব্যবহারে পণ্য উৎপাদনের মাধ্যমে প্রতিষ্ঠানের সাফল্যের ধারাবাহিকতাও বজায় থাকে। আর এসব বৈশিষ্ট্য উৎপাদন ডিজাইনের সাথে সামঞ্জস্যপূর্ণ। তাই বলা যায়, মদীনা এন্ড কোং উৎপাদন ডিজাইন অনুসরণ করে পণ্য উৎপাদন করে।"
        },
        {
          "label": "ঘ",
          "question": "'আকর্ষণীয় মোড়কের ব্যবহার প্রতিযোগিতা মোকাবিলায় ভূমিকা রাখবে'-তুমি কি এ ব্যাপারে একমত? উদ্দীপকের আলোকে মতামত দাও।",
          "explanation": "\"আকর্ষণীয় মোড়কের ব্যবহার প্রতিযোগিতা মোকাবিলায় ভূমিকা রাখবে\"- এ ব্যাপারে আমি একমত। পণ্যের গুণগত মানের পরিবর্তন না করে শুধু এর মোড়ক পরিবর্তন করাই হলো প্যাকেজিং ডিজাইন। এক্ষেত্রে নতুন মোড়কের মাধ্যমে ক্রেতার কাছে পণ্য আকর্ষণীয়ভাবে উপস্থাপন করা হয়। উদ্দীপকের মদীনা এন্ড কোং উন্নতমানের বিস্কুট ও পাউরুটি উৎপাদনকারী একটি প্রতিষ্ঠান। এটি আধুনিক ও উন্নত প্রযুক্তি ব্যবহার করে পণ্য উৎপাদন করে। ইদানীং প্রতিষ্ঠানটি তীব্র প্রতিযোগিতার সম্মুখীন হচ্ছে। তাই তারা আকর্ষণীয় মোড়ক ব্যবহার করে পণ্য বিপণন করার কথা ভাবছে। 'মদীনা এন্ড কোং'-এর উৎপাদিত বিস্কুট ও পাউরুটি গুণগত মানসম্পন্ন। কিন্তু পণ্যগুলোর মোড়ক বা আবরণ দৃষ্টিনন্দন না হওয়ায় ক্রেতারা তা বিশেষ পছন্দ করছে না। তাই তারা সেগুলো তেমন কিনছে না। এর প্রেক্ষিতে প্রতিষ্ঠানটি ক্রেতাদের চাহিদা অনুযায়ী আকর্ষণীয় মোড়কে পণ্য বিক্রির সিদ্ধান্ত নেয়। এতে ক্রেতারা পণ্যটির প্রতি আকৃষ্ট হবে। ফলে তীব্র প্রতিযোগিতার মাঝেও প্রতিষ্ঠানটির পণ্যের বিক্রি ও মুনাফা বেড়ে যাওয়ার সম্ভাবনা তৈরি হবে। এভাবে আকর্ষণীয় মোড়কের ব্যবহার প্রতিযোগিতা মোকাবিলায় ভূমিকা রাখবে।"
        }
      ]
    },
    {
      "number": "7",
      "uddipok": "'যমুনা ফ্যাশন' আশুলিয়ার একটি রপ্তানিমুখী তৈরি পোশাক কারখানা। কিছুদিন পূর্বে এটি বিদেশি ক্রেতার কাছ থেকে একটি বড় অর্ডার পায়। অর্ডার অনুযায়ী পণ্য তৈরি করার পর ত্রুটি চিহ্নিত হওয়ায় অনেক পণ্য বাতিল করে নতুন করে পণ্য উৎপাদন করতে হয়। এতে প্রতিষ্ঠানকে বড় অঙ্কের লোকসান বহন করতে হয়। পাশাপাশি প্রতিষ্ঠানটি সময়মতো পণ্য সরবরাহ করতে না পারায় ক্রেতা তার আনুগত্য প্রত্যাহার করে। পরবর্তীতে অন্য কোম্পানির পণ্য ক্রয় করবে বলে জানিয়ে দেয়।",
      "tag": "DRMC 25,DRMC 25",
      "sub_questions": [
        {
          "label": "ক",
          "question": "মান ব্যবস্থাপনা কী?",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে।"
        },
        {
          "label": "খ",
          "question": "\"মান নিয়ন্ত্রণের মাধ্যমে পণ্যের সঠিক মান বজায় থাকে\"-ব্যাখ্যা করো।",
          "explanation": "নির্ধারিত মান অনুসারে পণ্য উৎপাদিত হচ্ছে কি না তা নিশ্চিত করার প্রক্রিয়াকে মান নিয়ন্ত্রণ বলে। ভোক্তাদের চাহিদা পূরণের মাধ্যমে সন্তুষ্টি অর্জন করার লক্ষ্যে প্রতিষ্ঠান পণ্যের একটি মান নির্ধারণ করে থাকে। মান নিয়ন্ত্রণের মাধ্যমে এই পূর্ব নির্ধারিত মান অনুযায়ী পণ্য উৎপাদিত হচ্ছে কি না তা তদারকি করা হয়। প্রয়োজনে সংশোধনমূলক পদক্ষেপ নিয়ে সঠিক মান বজায় রাখার চেষ্টা চালানো হয়। এজন্য বলা যায়, মান নিয়ন্ত্রণ পণ্যের সঠিক মান নিশ্চিত করে।"
        },
        {
          "label": "গ",
          "question": "উদ্দীপকে উল্লিখিত 'যমুনা ফ্যাশন'-এর ত্রুটিযুক্ত পণ্য বাতিল কোন ধরনের ব্যয়? ব্যাখ্যা করো।",
          "explanation": "'যমুনা ফ্যাশন'-এর ত্রুটিযুক্ত পণ্য বাতিল হওয়া অভ্যন্তরীণ ব্যর্থতার ব্যয়ের অন্তর্ভুক্ত। উৎপাদনের সময় নিম্নমানের পণ্য বাতিল করে দেওয়ার কারণে যে লোকসান হয় তাই অভ্যন্তরীণ ব্যর্থতার ব্যয়। এটি যেকোনো প্রতিষ্ঠানের জন্য বড় ধরনের লোকসানের কারণ। অভ্যন্তরীণ ব্যর্থতার ফলে এ ধরনের ব্যয়ের সৃষ্টি হয়। 'যমুনা ফ্যাশন' আশুলিয়ার পোশাক তৈরির একটি কারখানা। প্রতিষ্ঠানটি বিদেশ থেকে বড় মাপের অর্ডার পায়। অর্ডার অনুযায়ী পোশাক তৈরি করার পর বেশ কিছু পোশাকে ত্রুটি চিহ্নিত হওয়ায় সেগুলো বাতিল করা হয়। ফলে প্রতিষ্ঠানটি ক্ষতির সম্মুখীন হয়। এভাবে নিম্ন মানের পণ্য বাতিল করার ফলে সৃষ্ট ক্ষতি অভ্যন্তরীণ ব্যর্থতার অন্তর্ভুক্ত। আর এটি -অভ্যন্তরীণ ব্যর্থতার ব্যয়ের একটি অংশ। সুতরাং 'যমুনা ফ্যাশন'-এর ত্রুটিযুক্ত পণ্য বাতিল হওয়া হলো অভ্যন্তরীণ ব্যর্থতার ব্যয়।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানটির ব্যর্থতার কারণ বিশ্লেষণ করো।",
          "explanation": "'যমুনা ফ্যাশন'-এর ব্যর্থতার কারণ হলো প্রতিরোধমূলক ব্যয়ের প্রতি উদাসীন থাকা। পণ্য উৎপাদন হওয়ার আগেই নিম্নমান প্রতিরোধ করার জন্য প্রতিরোধমূলক ব্যয় করা হয়। এতে নিম্নমানের বা ত্রুটিযুক্ত পণ্য উৎপাদিত হয় না বলে অপচয় কমে যায়। প্রশিক্ষণ, পুনঃডিজাইন, ত্রুটি চিহ্নিতকরণ ব্যয় ইত্যাদি প্রতিরোধমূলক ব্যয়ের অন্তর্গত। 'যমুনা ফ্যাশন' একটি রপ্তানিমুখী তৈরি পোশাক কারখানা। প্রতিষ্ঠানটি বিদেশি ক্রেতার কাছ থেকে একটি বড় অর্ডার পায়। কিন্তু পণ্য তৈরি করার পর ত্রুটি চিহ্নিত হয়। তাই সেগুলো বাতিল করে নতুন পণ্য উৎপাদন করতে হয়। এতে প্রতিষ্ঠানটির বড় অঙ্কের লোকসান হয়। আবার সময়মতো পণ্য পাঠাতে না পারায় ক্রেতা প্রতিষ্ঠানটির পণ্য কিনবে না বলে জানিয়ে দেয়। 'যমুনা ফ্যাশন'-এর উচিত ছিল উৎপাদনকালীন সময়ে ত্রুটিহীন পণ্য উৎপাদন নিশ্চিত করা। এজন্য তাদের প্রতিরোধমূলক ব্যয় নির্বাহের প্রয়োজন ছিল। কর্মীদের যথাযথ প্রশিক্ষণ দিয়ে দক্ষ করতে পারলে ত্রুটির আশঙ্কা কমে যেতো। এছাড়া এক্ষেত্রে ত্রুটি চিহ্নিত করতে দক্ষ জনবল নিয়োগ করার প্রয়োজন ছিল। এর পাশাপাশি উৎপাদন প্রক্রিয়া পুনঃবিন্যাস করে সহজ ও সুবিধাজনক বিন্যাস করতে হতো। এভাবে ত্রুটিহীন পণ্য উৎপাদনে কিছু অর্থ ব্যয় হলেও প্রতিষ্ঠানটির অর্ডার বাতিল হতো না এবং মুনাফা অর্জিত হতো। তাই বলা যায়, প্রতিষ্ঠানটির ব্যর্থতার কারণ প্রতিরোধমূলক ব্যয় না করা।"
        }
      ]
    },
    {
      "number": "8",
      "uddipok": "'এডিসন' বিশ্বখ্যাত মোবাইল উৎপাদনকারী একটি প্রতিষ্ঠান। ক্রেতাদের প্রত্যাশিত মোবাইল সরবরাহের জন্য তারা একটি মান নিয়ন্ত্রণ বিভাগ খুলেছেন। এছাড়াও তারা কর্মীদের দক্ষতা বৃদ্ধির জন্য প্রশিক্ষণ বাবদ প্রতি বছর ৫০ লক্ষ টাকা ব্যয় করেন। উৎপাদনে কিছু ত্রুটি থাকায় ২০২২ সালে ওয়ারেন্টি বাবদ ১০ লক্ষ টাকা ব্যয় ধার্য করেন।",
      "tag": "DRMC 25,DRMC 25",
      "sub_questions": [
        {
          "label": "ক",
          "question": "প্রশিক্ষণ ব্যয় কী?",
          "explanation": "মানসম্মত পণ্য উৎপাদনে কর্মীদের প্রশিক্ষণ দিতে যে ব্যয় হয় তাকে প্রশিক্ষণ ব্যয় বলে।"
        },
        {
          "label": "খ",
          "question": "\"মান নিয়ন্ত্রণের মাধ্যমে অপচয় হ্রাস পায়\"- ব্যাখ্যা করো।",
          "explanation": "পূর্ব নির্ধারিত মান অনুযায়ী পণ্য উৎপাদিত হচ্ছে কি না তা তদারকি করাই হলো মান নিয়ন্ত্রণ। এর মাধ্যমে পণ্য যথাযথ প্রক্রিয়ায় উৎপাদন করা সহজ হয়। এক্ষেত্রে কোনো ত্রুটি-বিচ্যুতি থাকলে সেগুলো সংশোধনের ব্যবস্থা করা হয়। এতে পণ্য বাতিল বা নষ্ট হওয়ার হার কমে। ফলে অপচয় বা ব্যয় কমে যায়।"
        },
        {
          "label": "গ",
          "question": "'এডিসন' এর প্রথম পর্যায়ের ব্যয়টি কোন ধরনের ব্যয়ের অন্তর্ভুক্ত? বর্ণনা করো।",
          "explanation": "এডিসনের প্রথম পর্যায়ের প্রশিক্ষণ ব্যয়টি প্রতিরোধমূলক ব্যয় অন্তর্ভুক্ত। কোনো পণ্যের ত্রুটি সংঘটিত হওয়ার আগেই তা রোধের জন্য যে ব্যয় করা হয় তা-ই প্রতিরোধমূলক ব্যয় বলা হয়। উৎপাদন প্রক্রিয়া পুনর্বিন্যাস, পণ্য পুন নকশাকরণ, প্রশিক্ষণ বাবদ খরচগুলো এ ব্যয়ের অন্তর্ভুক্ত। 'এডিসন' বিশ্ববিখ্যাত মোবাইল উৎপাদনকারী একটি প্রতিষ্ঠান। ক্রেতাদের প্রত্যাশিত পণ্য সরবরাহের জন্য এটি মান নিয়ন্ত্রণ বিভাগ খুলেছে। তারা নিয়োজিত কর্মীদের দক্ষতা বাড়ানোরও প্রয়োজন অনুভব করেছে। তাই প্রতিষ্ঠানটি প্রতি বছর কর্মীদের প্রশিক্ষণের জন্য ৫০ লক্ষ টাকা ব্যয় করে। প্রশিক্ষণ দেওয়ার প্রধান উদ্দেশ্যই হলো পণ্য উৎপাদনে ত্রুটি কমানো। উৎপাদন সংক্রান্ত ত্রুটিসমূহ প্রতিরোধ করতে এ কাজটি পণ্য উৎপাদনের আগেই করা হয় যা প্রতিরোধমূলক ব্যয়ের অন্তর্ভুক্ত। এজন্য বলা যায়, এডিসনের প্রশিক্ষণ ব্যয়টি হলো প্রতিরোধমূলক ব্যয়।"
        },
        {
          "label": "ঘ",
          "question": "২০২২ সালে 'এডিসন' এর ওয়ারেন্টি বাবদ ব্যয় ১০ লক্ষ টাকা নির্ধারণ করেছে তা কতটুকু বাস্তবসম্মত বলে তুমি মনে করো? ব্যয়ের ধরন উল্লেখপূর্বক তোমার মতামত দাও।",
          "explanation": "২০২২ সালে এডিসনের ওয়ারেন্টি ব্যয় বাবদ ১০ লক্ষ টাকা খরচ করাকে বাস্তবসম্মত বলেই আমি মনে করি। ওয়ারেন্টি হলো উৎপাদকের সাথে ক্রেতার লিখিত চুক্তি। এ চুক্তির মাধ্যমে উৎপাদক বিক্রীত পণ্যের কোনো সমস্যা হলে তা সমাধান করে থাকে। এ ধরনের সেবা দেওয়া হলে ক্রেতারা প্রতিষ্ঠানের ওপর সন্তুষ্ট থাকে। 'এডিসন' মোবাইল উৎপাদনকারী একটি প্রতিষ্ঠান। ক্রেতাদের প্রত্যাশিত পণ্যটি সরবরাহের জন্য এটি প্রয়োজনীয় সব ব্যবস্থা যেমন: মান নিয়ন্ত্রণের কাজ, কর্মীদের প্রশিক্ষণ দেওয়া প্রভৃতি কাজ করে। পরবর্তীতে উৎপাদনে কিছুটা ত্রুটি থাকার ক্রেতাদের ওয়ারেন্টি সুবিধা দেওয়ায় সিদ্ধান্ত নেয়। এ বাবদ প্রতিষ্ঠানটি ১০ লক্ষ টাকা ব্যয় নির্ধারণ করে। এডিসনের উৎপাদিত মোবাইলে কোনো ত্রুটি থাকলে ক্রেতারা তার সম্মুখীন হবে। আর এ সমস্যাগুলোর সমাধান যদি ক্রেতারা না পায় তাহলে তারা পরবর্তীতে এ প্রতিষ্ঠানের পণ্য কিনবে না। এটি প্রতিষ্ঠানটির জন্য ভবিষ্যতে বড় ধরনের আর্থিক ক্ষতির কারণ হতে পারে। ওয়ারেন্টি সুবিধা দিলে ক্রেতাসন্তুষ্টি বাড়ে। ক্রেতারা মনে করে প্রতিষ্ঠান তাদের পর্যাপ্ত সুযোগ সুবিধা দিচ্ছে। আর সন্তুষ্ট ক্রেতারাই নতুন ক্রেতা সৃষ্টি করে। তাই বলা যায়, এডিসনের প্রতিষ্ঠানটির ওয়ারেন্টি দেওয়ার সিদ্ধান্তটি যৌক্তিক।"
        }
      ]
    },
    {
      "number": "9",
      "uddipok": "জনাব আনোয়ার কাঠের আসবাবপত্র তৈরি করেন। এক্ষেত্রে তিনি সবসময় ভোক্তাদের পছন্দ অনুযায়ী ডিজাইন নির্ধারণের চেষ্টা করেন। তার প্রতিষ্ঠানটি অপেক্ষাকৃত কম মূল্যে উন্নতমানের ফার্নিচার বিক্রয় করে ব্যাপক খ্যাতি অর্জন করে।",
      "tag": "DRMC 25",
      "sub_questions": [
        {
          "label": "ক",
          "question": "মডিউলার ডিজাইন কী?",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে।"
        },
        {
          "label": "খ",
          "question": "\"মান ব্যবস্থাপনা মুনাফা বাড়ায়\" ব্যাখ্যা করো।",
          "explanation": "মান ব্যবস্থাপনা হলো মানসম্মত পণ্য ও সেবা তৈরি, মান ধরে রাখা ও সরবরাহের মাধ্যমে ক্রেতাসন্তুষ্টি অর্জন করা এবং অপচয় কমানোর মাধ্যমে মুনাফা বাড়ানো। মান ব্যবস্থাপনায় সর্বোত্তম বৈশিষ্ট্যের পণ্য উৎপাদনের চেষ্টা করা হয়। সর্বোত্তম বৈশিষ্ট্যের পণ্য নতুন ক্রেতা তৈরি করে। এতে প্রতিষ্ঠানের বিক্রি বাড়ার সম্ভাবনা তৈরি হয়। তাছাড়া মান ব্যবস্থাপনায় উৎপাদনশীলতা বাড়ানোর চেষ্টা করা হয়। এতে অপচয় কমে এবং প্রতিষ্ঠানের মুনাফা বেড়ে যায়। তাই বলা যায়, মান ব্যবস্থাপনা মুনাফা বাড়ায়।"
        },
        {
          "label": "গ",
          "question": "জনাব আনোয়ারের প্রাথমিক কার্যক্রম পণ্য ডিজাইনের কোন পর্যায়ের অন্তর্ভুক্ত? ব্যাখ্যা করো।",
          "explanation": "জনাব আনোয়ারের প্রাথমিক কার্যক্রম পণ্য ডিজাইনের ধারণা উন্নয়ন পর্যায়ের অন্তর্ভুক্ত। পণ্য ডিজাইনের দ্বিতীয় পর্যায় হলো ধারণা উন্নয়ন। এ পর্যায়ে ক্রেতার রুচি ও পছন্দের পর্যালোচনা করা হয়। এক্ষেত্রে নতুন পণ্য ডিজাইনের সুবিধার্থে বাজার সম্পর্কে ব্যাপক ধারণা সংগ্রহ করতে হয়। জনাব আনোয়ার কাঠের আসবাবপত্র তৈরি করেন। এক্ষেত্রে তিনি সবসময় ভোক্তাদের পছন্দ অনুযায়ী ডিজাইন নির্ধারণের চেষ্টা করেন। অর্থাৎ, তিনি ভোক্তাদের বুচি ও পছন্দ পর্যালোচনা করেন। এজন্য তাকে বিভিন্ন উৎস থেকে ধারণা সংগ্রহ করতে হয়। তাছাড়া ধারণা উন্নয়নের জন্য ভোক্তা জরিপ, বাজার গবেষণা, প্রতিযোগী প্রতিষ্ঠানের পণ্য বিশ্লেষণ প্রভৃতি কার্যক্রম পরিচালনা করতে হয়। ফলে জনাব আনোয়ার দ্রুত সময়ে ভোক্তাদের পছন্দকে গুরুত্ব দিয়ে পণ্য ডিজাইন করতে পারেন। এসব বৈশিষ্ট্য পণ্য ডিজাইনের ধারণা উন্নয়ন পর্যায়ের সাথে মিলে যায়। তাই বলা যায়, জনাব আনোয়ারের প্রাথমিক পর্যায়ের কাজ পণ্য ডিজাইনের ধারণা উন্নয়ন পর্যায়ের অন্তর্ভুক্ত।"
        },
        {
          "label": "ঘ",
          "question": "জনাব আনোয়ারের খ্যাতি অর্জনের কারণ পণ্য ডিজাইনের ধরনের আলোকে বিশ্লেষণ করো।",
          "explanation": "জনাব আনোয়ারের খ্যাতি অর্জনের কারণ হলো ব্যবহারিক বা ক্রিয়াগত ডিজাইনের অনুসরণ। এ ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এ ধরনের ডিজাইনের ফলে পণ্যের কার্যকারিতা এবং মান প্রত্যক্ষভাবে বাড়ে। তাই এটি ক্রেতাসন্তুষ্টি বাড়াতে সহায়তা করে। জনাব আনোয়ার কাঠের তৈরি আসবাবপত্র তৈরি করেন। তিনি সবসময় ক্রেতাদের গুরুত্ব দিয়ে পণ্য ডিজাইন করে থাকেন। তার প্রতিষ্ঠানটি অপেক্ষাকৃত কম মূল্যে উন্নতমানের ফার্নিচার বিক্রি করে। অর্থাৎ, প্রতিষ্ঠানটি পণ্যমান ও কার্যকারিতার ওপর গুরুত্ব দেয়। ফলে প্রতিষ্ঠানটি ব্যাপক খ্যাতি অর্জন করে। জনাব আনোয়ারের প্রতিষ্ঠানটি ব্যবহারিক বা ক্রিয়াগত ডিজাইন অনুসরণ করে। তারা পণ্যের বিদ্যমান কার্যকারিতা ও উপযোগিতায় পরিবর্তন আনে। অর্থাৎ, তারা পণ্যের মান বাড়ায়। প্রতিষ্ঠানটি অপেক্ষাকৃত কম মূল্যে উন্নত পণ্য সরবরাহ ও বিক্রি করে। এটি ক্রেতাকে দারুণভাবে আকৃষ্ট করে। ফলে তাদের পণ্যের বিক্রি ও মুনাফা বেড়ে যায়। এটি জনাব আনোয়ারকে সফলতা এনে দিতে সাহায্য করে। তাই বলা যায়, জনাব আনোয়ারের খ্যাতি অর্জনের কারণ হলো ক্রিয়াগত বা ব্যবহারিক ডিজাইনের অনুসরণ।"
        }
      ]
    },
    {
      "number": "10",
      "uddipok": "নারায়ণগঞ্জ জেলার বাসিন্দা মানিক মিয়া পেশায় একজন তাঁতী। পেশাগত দক্ষতা ও অদম্য ইচ্ছার কারণে তিনি স্থানীয়ভাবে শাড়ি তৈরির কারখানা দিয়েছেন। তার কারখানা থেকে প্রতিদিন গড়ে শ'খানেক শাড়ি তৈরি হয়। এসব শাড়ির স্বল্পসংখ্যক তিনি নারায়ণগঞ্জ শহরে নিজস্ব দোকানের মাধ্যমে প্রকৃত ক্রেতাদের কাছে বিক্রি করেন এবং সিংহভাগ ঢাকায় মহাজনদের কাছে সরবরাহ করেন। ঢাকার মহাজনরা তা পুনঃপ্রক্রিয়া করে নিজস্ব ব্র্যান্ডে বাজারে ছাড়ে।",
      "tag": "DRMC 25",
      "sub_questions": [
        {
          "label": "ক",
          "question": "বিশিষ্ট পণ্য কী?",
          "explanation": "বিশিষ্ট পণ্য বলতে বিশেষ শ্রেণির ভোক্তাদের জন্য বিশেষ বৈশিষ্ট্য ও মান সম্পন্ন পণ্যকে বোঝায়।"
        },
        {
          "label": "খ",
          "question": "সেবা কি পচনশীল? ব্যাখ্যা করো।",
          "explanation": "সেবা হলো কোনো কাজ বা সুবিধা, যা স্পর্শ করা যায় না, কিন্তু মানুষের প্রয়োজন এবং অভাব মেটায়। সেবা এমন একটি বিষয়, যা অল্প সময়ের জন্যও সংরক্ষণ করা যায় না। ঐ সেবার উপযোগীতা নষ্ট হয়ে যায়। যেমন কেউ যদি ভ্রমণে বাংলাদেশ বিমানের টিকেট কেনে এবং সময়মত বিমানে উঠতে না পারে, তাহলে সে টিকেট আর কার্যকর হয় না। এছাড়াও হোটেলের কক্ষ খালি থাকা, সিনেমা হলের খালি আসন প্রভৃতি সেবার পচনশীলতা প্রকাশ করে।"
        },
        {
          "label": "গ",
          "question": "মি. মানিক তার নিজস্ব দোকানের মাধ্যমে যে পণ্য বিক্রয় করে তা কোন ধরনের ভোগ্য পণ্য? ব্যাখ্যা করো।",
          "explanation": "মানিক মিয়া তার নিজস্ব দোকানের মাধ্যমে যে পণ্য বিক্রয় করে তা ভোগ্য পণ্যের অন্তর্গত 'শপিং পণ্য'। শপিং পণ্য ক্রেতারা ঘন ঘন কেনে না। এ ধরনের পণ্য কেনার আগে ক্রেতারা বিভিন্ন দোকান ঘুরে অনেক সময় নিয়ে কেনে। পোশাক-পরিচ্ছদ, গাড়ি, টেলিভিশন প্রভৃতি শপিং পণ্যের উদাহরণ। উদ্দীপকের মানিক মিয়া পেশায় একজন তাঁতী। পেশাগত দক্ষতা ও অদম্য ইচ্ছার কারণে তিনি স্থানীয়ভাবে শাড়ি তৈরির কারখানা দিয়েছেন। তার কারখানায় প্রতিদিন শ'খানেক শাড়ি তৈরি হয়। এসব শাড়ির স্বল্প সংখ্যক তিনি নারায়ণগঞ্জে নিজস্ব দোকানের মাধ্যমে প্রকৃত ক্রেতাদের কাছে বিক্রি করেন। মানিক মিয়ার পণ্যটি ক্রেতারা ঘন ঘন কেনে না। এ পণ্য কেনার আগে তারা বিভিন্ন দোকান ঘুরে পণ্যের মান, দাম প্রভৃতি তুলনা করে। ফলে পণ্যটি কিনতে বেশি সময় ব্যয় করতে হয়। এসব বৈশিষ্ট্য ভোগ্যপণ্যের অন্তর্গত শপিং পণ্যের সাথে সামঞ্জস্যপূর্ণ। তাই বলা যায়, নিজস্ব দোকানে মানিক মিয়া শপিং পণ্য বিক্রি করেন।"
        },
        {
          "label": "ঘ",
          "question": "\"ঢাকায় সরবরাহ দেওয়ার ফলে পণ্যটির ধরন পরিবর্তিত হয়েছে\"-বিষয়টি মূল্যায়ন করো।",
          "explanation": "ঢাকায় সরবরাহ দেওয়ার ফলে পণ্যটির ধরন পরিবর্তিত হয়েছে অর্থাৎ এটি শিল্প পণ্যে পরিবর্তিন হয়েছে। যেসব পণ্য চূড়ান্ত ভোগে ব্যবহৃত হয় না বরং ভোগ্যপণ্য উৎপাদনের কাজে ব্যবহৃত হয় তাকে শিল্প পণ্য বলে। কাঁচামাল, আধাপ্রস্তুত পণ্য, সহায়ক পণ্য প্রভৃতি শিল্প পণ্যের ধরুন। মানিক মিয়ার শাড়ি তৈরির নিজস্ব কারখানা আছে। তার কারখানা থেকে, প্রতিদিন শ'খানেক শাড়ি তৈরি হয়। এসব শাড়ির কিছু অংশ তিনি নারায়ণগঞ্জ শহরে নিজস্ব দোকানের মাধ্যমে ক্রেতাদের কাছে বিক্রি করেন। অপরদিকে সিংহভাগই ঢাকার মহাজনদের কাছে সরবরাহ করেন। পরবর্তীতে, ঢাকার মহাজনরা তা পুনঃপ্রক্রিয়াজাত করে নিজস্ব ব্র্যান্ডে বাজারে ছাড়ে। মানিক মিয়া উৎপাদিত পণ্যটি বিক্রি করলে ঢাকার মহাজনরা সেগুলো পুনঃপ্রক্রিয়া করে। ফলে পণ্যটি চূড়ান্ত ব্যবহারযোগ্য হয়। এক্ষেত্রে মানিক মিয়ার পণ্যটিকে আধাপ্রস্তুত। গণ্য বলা যায়, যা প্রক্রিয়াকরণের ফলে তা চূড়ান্ত পণ্যে পরিণত হয়। ঢাকায় সরবরাহের ফলে এসব বিষয় শিল্প পণ্যের বৈশিষ্ট্যের সাথে মিলে যায়। তাই বলা যায়, ঢাকায় সরবরাহের ফলে পণ্যটি শিল্প পণ্যে পরিবর্তিত হয়েছে।"
        }
      ]
    },
    {
      "number": "11",
      "uddipok": "ভোগ্য পণ্য উৎপাদনকারী প্রতিষ্ঠান 'রুচিতা' এপ্রিল মাসে ৫০,০০০ লিটার কোল্ড কফি উৎপাদন করে যা সেপ্টেম্বর মাসের মধ্যে সম্পূর্ণ বিক্রয় হয়ে যায়। এতে উদ্বুদ্ধ হয়ে প্রতিষ্ঠানটি অক্টোবর মাসে ৮০,০০০ লিটার কোল্ড কফি উৎপাদন করে। কিন্তু ঋতু পরিবর্তনের কারণে পরবর্তী চার মাসে অধিকাংশ সময় কোল্ড কফির চাহিদা কমে যায় এবং মেয়াদোত্তীর্ণ হয়ে যায়। অপরদিকে প্রতিষ্ঠানটি গ্রাহকদের চাহিদা অনুযায়ী বিভিন্ন সাইজের ও ডিজাইনের কেক, বার্গার বিভিন্ন অনুষ্ঠানে সরবরাহ করে। বছর শেষে দেখা যায় প্রতিষ্ঠানটি কোল্ড কফিতে লোকসান দিলেও কেক, বার্গার ও বোরহানি বিক্রয়ে প্রচুর লাভ করে।",
      "tag": "DRMC 25",
      "sub_questions": [
        {
          "label": "ক",
          "question": "আধা প্রস্তুতকৃত পণ্য কী?",
          "explanation": "যেসব পণ্য আংশিকভাবে প্রক্রিয়াজাত করা হয়েছে, তবে এখনও চূড়ান্ত ভোক্তাদের ব্যবহারের জন্য সম্পূর্ণ প্রস্তুত নয় সেগুলোই আধা প্রস্তুতকৃত পণ্য।"
        },
        {
          "label": "খ",
          "question": "দ্রব্যকে কীভাবে সেবা থেকে আলাদা করা যায়?",
          "explanation": "বৈশিষ্ট্যগত দিক বিবেচনায় দ্রব্য থেকে সেবা আলাদা। দ্রব্য স্পর্শ করা যায়, মালিকানা পরিবর্তন করা যায় এবং প্রয়োজন অনুযায়ী সংরক্ষণ করা যায়। সেবা হলো কোনো কাজ বা সুবিধা, যা স্পর্শ করা যায় না কিন্তু মানুষের প্রয়োজন এবং অভাব মেটায়। সেবার মালিকানা পরিবর্তন করা যায় না। সেবা সংরক্ষণ বা গুদামজাত করা যায় না। তাই বলা যায়, দ্রব্য সেবা থেকে আলাদা।"
        },
        {
          "label": "গ",
          "question": "কোল্ড কফি উৎপাদনে 'রুচিতা' উৎপাদন ব্যবস্থাপনার কোন কাজটি অনুসরণ করেনি? ব্যাখ্যা করো।",
          "explanation": "কোল্ড কফি উৎপাদনের 'রুচিতা' উৎপাদন ব্যবস্থাপনার পরিকল্পনার কাজটি যথাযথভাবে অনুসরণ করতে পারেনি। উৎপাদন পরিকল্পনা প্রণয়ন করা প্রতিষ্ঠানের সফলতার প্রথম শর্ত। বাজার জরিপে মাধ্যমে ক্রেতাদের চাহিদা যাচাই করে উৎপাদন পরিকল্পনা প্রণয়ন করতে হয়। উদ্দীপকে 'রুচিতা' ভোগ্যপণ্য উৎপাদনকারী একটি প্রতিষ্ঠান এপ্রিল মাসে তাদের উৎপাদিত ৫০,০০০ লিটার কোল্ড কফি সেপ্টেম্বরের মধ্যেই বিক্রি হয়ে যায়। এতে উদ্বুদ্ধ হয়ে তারা অক্টোবর মাসে ৮০,০০০ লিটার কোল্ড কপি উৎপাদন করে। কিন্তু ঋতু পরিবর্তনের কারণে পরবর্তী চার মাসে কোল্ড কফির চাহিদা কমে যায়। ফলে অবশিষ্ট কোন্ড কফির মেয়াদ উত্তীর্ণ হয়ে যায়। প্রতিষ্ঠানটি যদি সঠিকভাবে পরিকল্পনা করতো তাহলে এমন হতো না। এক্ষেত্রে আবহাওয়া ও জলবায়ুর বিষয়টি বিবেচনা করে তাদের কোল্ডকফি উৎপাদন করা উচিত ছিল। সাধারণত আমাদের দেশে অক্টোবর মাস থেকে গরম কমতে থাকে এবং শীতকালের প্রভাব পড়তে শুরু করে। তাই স্বাভাবিক ভাবেই তখন ক্রেতারা কোল্ড কফি কেনে না। এভাবে সঠিক পরিকল্পনা না করায় 'রুচিতা' প্রতিষ্ঠানটি লোকসানের সম্মুখীন হয়েছে।"
        },
        {
          "label": "ঘ",
          "question": "'কাস্টমাইজেশনের যথাযথ অনুসরণই কেক, বার্গার ও বোরহানি বিক্রয়ে সফলতার মূল কারণ'- তুমি কি একমত? ব্যাখ্যা করো।",
          "explanation": "\"কাস্টমাইজেশনের যথাযথ অনুসরণই কেক, বার্গার ও বোরহানির বিক্রয়ে সফলতার মূল কারণ\"- এ বক্তব্যের সাথে আমি একমত। কাস্টমাইজেশন হলো ক্রেতার প্রয়োজন অনুযায়ী পণ্য ও সেবাসামগ্রী তৈরি ও সরবরাহ করা। এতে ক্রেতার রুচি, আয়, পছন্দ ইত্যাদি দিক বিবেচনা করে পণ্য উৎপাদন করা হয়। উদ্দীপকের 'রুচিতা' প্রতিষ্ঠানটি ভোগ্যপণ্য উৎপাদন করে। তারা প্রথমদিকে অপরিকল্পিতভাবে কোল্ড কফি তৈরি করে আর্থিক ক্ষতির সম্মুখীন হয়। অপরদিকে প্রতিষ্ঠানটি গ্রাহকদের চাহিদা অনুযায়ী বিভিন্ন সাইজ ও ডিজাইনের কেক, বার্গার বিভিন্ন অনুষ্ঠানে সরবরাহ করে। এতে তাদের কেক, বার্গার ও বোরহানির বিক্রয় বেড়ে যায়। 'রুচিতা' পরবর্তীতে ক্রেতাদের চাহিদার বিষয়টিকে গুরুত্ব দিয়েছে। কাস্টমাইজেশনেও ক্রেতাদের চাহিদার বিষয়টি গুরুত্বের সাথে বিবেচনা করা হয়। 'বুচিতা' সেই দিকটি বিবেচনায় নিয়ে বিভিন্ন সাইজ ও ডিজাইনের কেক, বার্গার তৈরি ও বিপণন করে। ক্রেতারা চাহিদা ও ক্রয়ক্ষমতা অনুযায়ী পণ্য পাওয়ায় প্রতিষ্ঠানটির বিক্রি ও মুনাফা বেড়েছে। তাই আমি মনে করি, কাস্টমাইজেশনের যথাযথ অনুসরণই কেক, বার্গার ও বোরহানির বিক্রয়ে সফলতার মূল কারণ।"
        }
      ]
    }
  ]
}