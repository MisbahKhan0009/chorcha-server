{
  "title": "চট্টগ্রাম বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "চাঁদ ক্রোকারিজ-এ বর্তমানে স্থির ব্যয় ও মজুরির মাধ্যমে ৪০ লক্ষ টাকার পণ্য উৎপাদন করা সম্ভব। জুন মাসে প্রতিষ্ঠানটি ৩০ লক্ষ টাকার ক্রোকারিজ তৈরি করে। উৎপাদনের সাথে সম্পৃক্ত খরচ নিম্নরূপ: কাঁচামাল ৬ লক্ষ টাকা, বেতন ও মজুরি ৩ লক্ষ টাকা, অন্যান্য ১ লক্ষ টাকা ।",
      "tag": "CTG.B 17",
      "sub_questions": [
        {
          "label": "ক",
          "question": "সেবাগত উপযোগ কী?",
          "explanation": "প্রতিটি সৃষ্ট সেবার মধ্যে মানুষের অভাব পূরণের যে সামর্থ্য থাকে তাকেই সেবাগত উপযোগ বলে ।"
        },
        {
          "label": "খ",
          "question": "স্থানগত উপযোগ কীভাবে সৃষ্টি হয়? ব্যাখ্যা করো ।",
          "explanation": "পরিবহনের মাধ্যমে স্থানগত উপযোগ সৃষ্টি হয় । সাধারণত পণ্য বা সেবা একটি নির্দিষ্ট স্থানে উৎপাদিত হয়। কিন্তু ভোক্তারা সর্বত্র ছড়িয়ে থাকে। তাই পরিবহনের মাধ্যমে পণ্য ভোক্তার কাছাকাছি স্থানে পৌঁছে দিতে হয়। এতে দূরবর্তী স্থানে অবস্থিত ভোক্তারা হাতের কাছে পণ্য পেয়ে উপকৃত হয়। এভাবে একস্থান থেকে অন্যস্থানে পরিবহনের মাধ্যমে স্থানগত উপযোগ সৃষ্টি হয় ।"
        },
        {
          "label": "গ",
          "question": "জুন মাসে উদ্দীপকের প্রতিষ্ঠানের উৎপাদনশীলতা নির্ণয় করো ।",
          "explanation": "উৎপাদনের উপকরণ প্রত্যাশিত পণ্য ও সেবা উৎপাদনে কীরূপ কার্যকরভাবে ব্যবহার করা হয়েছে তার পরিমাপকই হলো উৎপাদনশীলতা । উদ্দীপকে দেওয়া আছে, চাঁদ ক্রোকারিজ-এ জুন মাসের উৎপাদন ৩০,০০,০০০ টাকা উৎপাদনের সাথে সম্পৃক্ত খরচ: কাঁচামাল ৬,০০,০০০ টাকা, বেতন ও মজুরি ৩,০০,০০০ টাকা, অন্যান্য ১,০০,০০০ টাকা ∴  উৎপাদনশীলতা  =  উৎপাদনের মূল্য   উপকরণের মূল্য  = ৩ 0 , 00 , 000 ৬ , 00 , 000 + ৩ , 00 , 000 + ১ , ০০ , 000 = ৩ \\begin{aligned} \\therefore \\text { উৎপাদনশীলতা } & =\\frac{\\text { উৎপাদনের মূল্য }}{\\text { উপকরণের মূল্য }} \\\\ & =\\frac{৩ 0,00,000}{৬, 00,000+৩, 00,000+১, ০ ০, 000} \\\\ & =৩\\end{aligned} ∴   উৎপাদনশীলতা   ​ =   উপকরণের   মূল্য     উৎপাদনের   মূল্য   ​ = ৬ , 00 , 000 + ৩ , 00 , 000 + ১ , ০০ , 000 ৩ 0 , 00 , 000 ​ = ৩ ​ সুতরাং, জুন মাসে চাঁদ ক্রোকারিজ-এর উৎপাদনশীলতা ৩।"
        },
        {
          "label": "ঘ",
          "question": "সর্বোচ্চ মুনাফা অর্জনের জন্য প্রতিষ্ঠানটির করণীয় কী? সুপারিশ করো।",
          "explanation": "সর্বোচ্চ মুনাফা অর্জনের জন্য চাঁদ ক্রোকারিজ-এর করীীয় হচ্ছে তাদের উৎপাদনশীলতা বাড়ানো । উৎপাদনশীলতা হচ্ছে উৎপাদিত পণ্য ও উৎপাদনে ব্যবহৃত উপকরণের অনুপাত। উৎপাদনের দক্ষতার ওপর উৎপাদনশীলতা নির্ভর করে। উৎপাদনের দক্ষতা বাড়লে উৎপাদনশীলতা বেড়ে যায়। চাঁদ ক্রোকারিজ জুন মাসে ৩০ লক্ষ টাকার ক্রোকারিজ উৎপাদন করে। উৎপাদনের সাথে সম্পৃক্ত থরচ কাচচামাল ৬ লক্ষ টাকা, বেতন ও মজুরি ৩ লক্ষ টাকা, অনান্য ১ লক্ষ টাকা। জুন মাসে প্রতিষ্ঠানটির উৎপাদনশীলতা ৩ টাকা। প্রতিষ্ঠানটি উৎপাদনশীলতা বাড়ানোর মাধ্যমে সর্বোচ্চ মুনাফা অর্জন করতে পারে। চাঁদ ক্রোকারিজ দক্ষ ব্যবস্থাপনা, আধুনিক প্রযুক্তি ব্যবহার, উন্নত কাঁচামাল ব্যবহার, উৎপাদন খরচ কমানোসহ বিভিন্ন পদক্ষেপ নিয়ে উৎপাদনশীলতা বাড়াতে পারে। উৎপাদনশীলতা বাড়লে প্রতিষ্ঠানটি সম্পদের সদ্ব্যবহার ও উৎপাদন বাড়াতে সক্ষম হবে। ফলে তাদের পক্ষে প্রডিযোগিতায় টিকে থাকা সহজ হবে এবং বাজারে তাদের পণ্যের গ্রহণযোগ্যতা বাড়বে। এভাবে প্রতিষ্ঠানটির সর্বোচ্চ মুনাফা অর্জনের সম্ভাবনা বাড়বে।"
        }
      ]
    },
    {
      "number": "2",
      "uddipok": "জনাব সাজিদ তার দুই বন্ধুকে সঙ্গে নিয়ে আলুর ব্যবসায় শুরু করেন। তিনি গ্রাম থেকে আলু কিনে বাজারে বিক্রি করেন। তার আয় থেকে দুই বন্ধুকে মাসিক আট হাজার টাকা বেতন দেওয়ার পর যে টাকা অবশিষ্ট থাকে, তা তিনি সঞ্চয় করেন। সঞ্চিত অর্থ থেকে পঁচিশ হাজার টাকা দিয়ে তিনি আলু পরিবহনের জন্য ভ্যান কেনেন। প্রতিষ্ঠান সম্প্রসারণের প্রয়োজনে তার দুই বন্ধুকে ২ লক্ষ টাকা করে বিনিয়োগের প্রস্তাব করেন । এতে তারা সম্মতি জানান।",
      "tag": "CTG.B 17",
      "sub_questions": [
        {
          "label": "ক",
          "question": "ব্যবসায় জোট কী?",
          "explanation": "কয়েকটি ব্যবসায় প্রতিষ্ঠান অंতিরিকু ব্যবসায়িক সুবিধা পাওয়ার আশায় একত্র হয়ে একই ব্যবস্থ্পাপনার অধীনে ব্যবসায়িক কাজ পরিচালনা কর্মলে, তাকে ব্যবসায় জোট বলে।"
        },
        {
          "label": "খ",
          "question": "“কুটির শিল্প কর্মসংস্থান সৃষ্টিতে সহায়ক \" — ব্যাখ্যা করো।",
          "explanation": "দেশের বেকার সমস্যা সমাধানে কুটির শিল্প সহায়ক ভূমিকা রাতে। পরিবারের সদস্যদের নিয়ে কুটির শিল্গ গঠিত হয়। এ শিল্লে সাধারনত স্থানীয় কাঁচামাল ব্যবহার় করে পণ্য উৎপাদন করা হয়। এতে স্বল্প শ্রম ও কম পুজি বিনিয়োগ. করে সহজে সাফল্য মাভ করা যায়। এক্ষেত্রে পুঁজি কম হওয়ায় ঝুঁকিও কম হয়। ফলে বেকার জনগোষ্ঠী কুটির শিল্ল স্থাপনের মাধ্যমে সহজে তাদের নিজেদের ও সমাজের মানুষের জন্য কর্মসংস্থানের সুযোগ সৃষ্টি করতে পারে।"
        },
        {
          "label": "গ",
          "question": "উদ্দীপকের কেনা ভ্যানটি উৎপাদনের কোন উপকরণের অন্তর্ভুক্ত? ব্যাখ্যা করো।",
          "explanation": "উদ্দীপকের জনাব সাজিদ ও তার বন্ধুদের কেনা ভ্যানটি উৎপাদনের অন্যতম উপকরণ 'মূলধন'- এর অন্তর্ভুক্ত। উৎপাদিত দ্রব্যের যে অংশ পুনরায় উৎপাদন কাজে ব্যবহৃত হয়, তাকে মূলধন বলে। ব্যবসায়ে বিনিয়োজিত অর্থ, বিভিন্ন যন্ত্রপাতি, কাঁচামাল প্রভৃতি উপাদান ব্যবসায়ের মূলধন হিসেবে বিবেচিত হয়। উদ্দীপকের জনাব সাজিদ তার দুই বন্ধুকে নিয়ে আলুর ব্যবসায় আরম্ভ করেন। তিনি গ্রাম থেকে আলু কিনে বাজারে বিক্রি করেন। সম্প্রতি আলু পরিবহনের জন্য পঁচিশ হাজার টাকা দিয়ে তিনি একটি ভ্যান কেনেন । ভ্যানটি উৎপাদন কাজে সহায়তার জন্য ব্যবহৃত হয়। তাই এটি মূলধন হিসেবে বিবেচিত হবে। সুতরাং, জনাব সাজিদের কেনা ভ্যানটি হচ্ছে উৎপাদনের উপকরণ 'মূলধন'।"
        },
        {
          "label": "ঘ",
          "question": "তুমি কি মনে করো গৃহীত সিদ্ধান্তের ফলে উদ্দীপকের প্রতিষ্ঠানের কাঠামোগত পরিবর্তন হবে? যুক্তিসহ মতামত দাও ।",
          "explanation": "আমি মনে করি, জনাব সাজিদের সিদ্ধান্তটির ফলে প্রতিষ্ঠানটি অংশীদারি ব্যবসায়ে রূপান্তরের মাধ্যমে এটির কাঠামোগত পরিবর্তন হবে। এ ব্যবসায়ের ক্ষেত্রে দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে ব্যবসায় সংগঠন গড়ে তোলে। সাধারণ অংশীদারি ব্যবসায়ের ক্ষেত্রে সদস্য সংখ্যা সর্বনিম্ন ২ এবং সর্বোচ্চ ২০ জন। আবার, ব্যাংকিং অংশীদারি ব্যবসায়ের ক্ষেত্রে সদস্য সংখ্যা সর্বোচ্চ ১০ জন হয়ে থাকে। উদ্দীপকের জনাব সাজিদ তার দুই বন্ধুকে সঙ্গে নিয়ে আলুর ব্যবসায় আরম্ভ করেন। এ থেকে যা আয় হয়, তা থেকে দুই বন্ধুকে মাসিক আট হাজার টাকা বেতন দেয়। প্রতিষ্ঠান সম্প্রসারণের জন্য সম্প্রতি তিনি তার দুই বন্ধুকে ২ লক্ষ টাকা করে ব্যবসায়ে বিনিয়োগের প্রস্তাব করেন। এতে তারা সম্মতি দেন। প্রথমে প্রতিষ্ঠানটি জনাব সাজিদের একক মালিকানায় পরিচালিত হতো। কারণ, তার দুই বন্ধুকে মাসিক বেতন দেওয়া হতো। কিন্তু দুই বন্ধু ব্যবসায়ে বিনিয়োগ করলে তারা তিনজনই এখন ব্যবসায়ের মালিক হবেন। তারা সকলেই ব্যবসায়ের মুনাফা ও ক্ষতি বহন করবেন। ফলেপ্রতিষ্ঠানটি অংশীদারি ব্যবসায়ে পরিণত হবে। অতএব, সিদ্ধান্তটি নেওয়ার ফলে প্রতিষ্ঠানটির কাঠামোগত পরিবর্তন হবে।"
        }
      ]
    },
    {
      "number": "3",
      "uddipok": "মি. বিপ্লব ৬৫ লক্ষ টাকা বিনিয়োগ করে ৫০ জন কর্মী নিয়ে নরসিংদীতে 'বুটিক হাউজ' নামে একটি প্রতিষ্ঠান স্থাপন করেন। শুরুর দিকে তেমন লাভজনক না হলেও অভিজ্ঞতা বাড়ার সাথে তার ব্যবসায়ে লাভের পরিমাণ বাড়তে থাকে। ব্যবসায়ের সফলতা দেখে একটি আর্থিক প্রতিষ্ঠানের সহায়তায় ৫৫ কোটি টাকা বিনিয়োগ করে আরও ২৫০ জন শ্রমিক নিয়োগ দিয়ে তিনি একটি 'স্পিনিং মিল' প্রতিষ্ঠার উদ্যোগ নিয়েছেন।",
      "tag": "CTG.B 17",
      "sub_questions": [
        {
          "label": "ক",
          "question": "উৎপাদন মাত্রা কী?",
          "explanation": "একটি প্রতিষ্ঠান সব সুযোগ-সুবিধা ব্যবহার করে যে পরিমাণ পণ্য বা সেবা উৎপাদন করে তার পরিমাণকে উৎপাদনের মাত্রা বলে।"
        },
        {
          "label": "খ",
          "question": "\"কাম্য মাত্রায় উৎপাদন করা একটি প্রতিষ্ঠানের জন্য লাভজনক\"- ব্যাখ্যা করো।",
          "explanation": "কাম্য মাত্রায় উৎপাদন করা প্রতিষ্ঠানের জন্য লাভজনক । কাম্য মাত্রায় উৎপাদন বলতে উৎপাদনের এমন একটি স্তর বোঝায় যেখানে সর্বনিম্ন ব্যয়ে সর্বোচ্চ পরিমাণ পণ্য উৎপাদিত হয়। এক্ষেত্রে একক প্রতি উৎপাদন ব্যয় কমে যায়। এতে পণ্য মূল্য কম নির্ধারণ সম্ভব হয়, যা বিক্রি বাড়াতে সহায়তা করে। ফলে মুনাফা বা লাভের পরিমাণও বেড়ে যেতে পারে। তাই কাম্য মাত্রায় উৎপাদন করা লাভজনক।"
        },
        {
          "label": "গ",
          "question": "উদ্দীপকে মি. বিপ্লব প্রথমে যে ব্যবসায়টি গড়ে তোলেন সেটি কোন ধরনের শিল্প প্রতিষ্ঠানের অন্তর্ভুক্ত? ব্যাখ্যা করো।",
          "explanation": "মি. বিপ্লব প্রথমে যে ব্যবসায় গড়ে তোলেন সেটি ক্ষুদ্র এন্টারপ্রাইজের অন্তর্ভুক্ত। যে উৎপাদনকারী প্রতিষ্ঠানে ভূমি, কারখানা, দালান এবং অন্যান্য স্থায়ী সম্পত্তির মূল্য ছাড়া মূলধন ৫০ লক্ষ থেকে ১০ কোটি টাকা অথবা শ্রমিক সংখ্যা ২৫ থেকে ৯৯ জনের মধ্যে থাকে তাকে ক্ষুদ্র এন্টারপ্রাইজ বলে। মি. বিপ্লব নরসিংদীতে 'বুটিক হাউজ' নামে একটি প্রতিষ্ঠান স্থাপন করেন। এখানে তিনি ৬৫ লক্ষ টাকা বিনিয়োগ করেন এবং ৫০ জন কর্মী নিয়োগ দেন। তার বুটিক হাউজটি একটি উৎপাদনকারী প্রতিষ্ঠান। আর এতে মূলধনের পরিমাণ ৫০ লক্ষ থেকে ১০ কোটি টাকার মধ্যে আছে। তাছাড়া প্রতিষ্ঠানটিতে নিয়োজিত কর্মীর সংখ্যাও ২৫ থেকে ৯৯ জনের মধ্যে রয়েছে, যা ক্ষুদ্র এন্টারপ্রাইজ এর বৈশিষ্ট্য। সুতরাং, মি. বিপ্লবের প্রথমে প্রতিষ্ঠিত ব্যবসায় প্রতিষ্ঠানটি ক্ষুদ্র এন্টারপ্রাইজের অন্তর্ভুক্ত। Note: প্রশ্নটি শিল্প আইন-২০১০ অনুসারে সমাধান করা হয়েছে।"
        },
        {
          "label": "ঘ",
          "question": "",
          "explanation": "আর্থিক প্রতিষ্ঠানের সহায়তায় 'স্পিনিং মিল' প্রতিষ্ঠার উদ্যোগ সম্পূর্ণরূপে বাস্তবসম্মত। বৃহদায়তন শিল্প প্রতিষ্ঠান এক সাথে অনেক বেশি উৎপাদন করে। এজন্য প্রচুর মূলধন ও শ্রমিক সংগ্রহ করতে হয়। এ ধরনের প্রতিষ্ঠান স্থাপনে পুঁজি বেশি লাগে বলে বিভিন্ন আর্থিক প্রতিষ্ঠানের কাছ থেকে ঋণ সহায়তার প্রয়োজন হয়। মি. বিপ্লব 'বুটিক হাউজ' নামে একটি ক্ষুদ্র শিল্প প্রতিষ্ঠান স্থাপন করেন। শুরুর দিকে তেমন লাভ না হলেও পরবর্তীতে লাভের পরিমাণ বাড়তে থাকে। ব্যবসায়ের সফলতা দেখে তিনি একটি আর্থিক প্রতিষ্ঠানের সহায়তায় ৫৫ কোটি টাকা মূলধন বিনিয়োগ করে একটি ‘স্পিনিং মিল' প্রতিষ্ঠার উদ্যোগ নিয়েছেন। এজন্য তিনি আরও ২৫০ জন শ্রমিক নিয়োগ দেওয়ার কথাও ভাবছেন। আর্থিক প্রতিষ্ঠানের সহায়তায় 'স্পিনিং মিল' প্রতিষ্ঠা করলে তিনি আধুনিক প্রযুক্তি ব্যবহারের সুযোগ পাবেন। সেই সাথে মূলধনের সদ্ব্যবহার, শ্রম বিভাগের সুবিধা, দক্ষ ব্যবস্থাপনা প্রভৃতি সুবিধা পাবেন। মানসম্মত পণ্য তৈরির মাধ্যমে ক্রেতা সন্তুষ্টি অর্জন করা তার জন্য সহজে হবে। ফলে প্রতিষ্ঠানটির পক্ষে মুনাফা অর্জন সহজ হবে। সুতরাং, মি. বিপ্লবের আর্থিক প্রতিষ্ঠানের সহায়তায় বৃহদায়তন শিল্প প্রতিষ্ঠান স্থাপনের উদ্যোগটি পুরোপুরি বাস্তবসম্মত হয়েছে।"
        }
      ]
    },
    {
      "number": "4",
      "uddipok": "২০১৬ সালে 'ক' দেশের জাতীয় আয়ের পরিমাণ ছিল ৬৫,০০০ কোটি মার্কিন ডলার এবং মোট জনসংখ্যা ছিল ১৪ কোটি। উত্ত বছরে দেশের মোট ভোগ ব্যয় ১৫,০০০ কোটি মার্কিন ডলার, মোট বিনিয়োগ ১২,০০০ কোটি মার্কিন ডলার এবং সরকারি ব্যয় ৩,৫০০ কোটি মার্কিন ডলার। উল্লেখ যে, ২০১৫ সালে দেশটির মাথাপিছু আয় ছিল ৩,০০০ মার্কিন ডলার।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "এ কোনো দেশের এক বছরের মোট আয়কে সে দেশের মোট জনসংখ্যা দিয়ে ভাগ করলে যে আয় পাওয়া যায় তাকে মাথাপিছু আয় বলে ।"
        },
        {
          "label": "খ",
          "question": "",
          "explanation": "কোনো নির্দিষ্ট সময়ে (সাধারণত এক বছর) একটি দেশের জনগণ যে পরিমাণ দ্রব্যসামগ্রী ও সেবাকর্ম উৎপাদন করে, তার আর্থিক বা বাজার মূল্যকে জাতীয় আয় বলে । জাতীয় আয়ের বিশ্লেষণের মাধ্যমেই অর্থনীতিতে বিভিন্ন খাতের অবদান সম্পর্কে জানা যায়। কারণ এটি পরিমাপের সময় দেশের অর্থনীতির বিভিন্ন খাত সম্পর্কে তথ্য সংগ্রহ করা হয়। এটি একটি ব্যাপক ও বিস্তৃত ধারণা। একটি দেশের অর্থনীতিতে কৃষি, শিল্প, ব্যবসা-বাণিজ্য, পরিবহন, যোগাযোগ প্রভৃতি খাত সম্পর্কে তথ্য সংগ্রহ করেই জাতীয় আয় নির্ণয় করা হয় বলে কোন খাতের কেমন অবদান তা জাতীয় আয়ের মাধ্যমে জানা যায় ।"
        },
        {
          "label": "গ",
          "question": "উদ্দীপকে উল্লিখিত তথ্যের সাহায্যে দেশটির ২০১৬ সালের জিডিপির পরিমাণ নির্ণয় করো।",
          "explanation": "দেশের অভ্যন্তরে অবস্থানরত দেশি ও বিদেশি সকল জনগণের এক বছরের মোট উৎপাদনই হচ্ছে জিডিপি (GDP) বা মোট জাতীয় উৎপাদন। দেওয়া আছে, ২০১৬ সালে 'ক' দেশের মোট ভোগ ব্যয়, C = ১৫,০০০ কোটি মার্কিন ডলার মোট বিনিয়োগ, I = ১২,০০০ কোটি মার্কিন ডলার সরকারি ব্যয়, G = ৩,৫০০ কোটি মার্কিন ডলার মোট দেশজ উৎপাদন (GDP) = C + 1 + G = (১৫,০০০ + ১২,০০০ + ৩,৫০০ কোটি মার্কিন ডলার = ৩০,৫০০ কোটি মার্কিন ডলার সুতরাং, ২০১৬ সালে 'ক' দেশটির GDP-এর পরিমাণ হলো ৩০,৫০০ কোটি মার্কিন ডলার।"
        },
        {
          "label": "ঘ",
          "question": "'২০১৫ সালের তুলনায় ২০১৬ সালে 'ক' দেশটির জনগণের জীবনযাপনের মান উন্নত হয়েছে' মাথাপিছু আয়ের ভিত্তিতে মূল্যায়ন করো।",
          "explanation": "মোট জাতীয় আয়কে একটি দেশের মোট জনসংখ্যা দিয়ে ভাগ করলে যে ফলাফল পাওয়া যায় তা-ই হচ্ছে মাথাপিছু আয় । যে দেশের মাথাপিছু আয় যত বেশি, সেই দেশের জনগণের জীবনযাত্রার মান তত উন্নত। ২০১৫ সালে 'ক' দেশটির মাথাপিছু আয় ছিল = ৩,০০০ মার্কিন ডলার । দেওয়া আছে, ২০১৬ সালে 'ক' দেশটির জাতীয় আয় = ৬৫,০০০ কোটি মার্কিন ডলার মোট জনসংখ্যা = ১৪ কোটি ২০১৫ সালে 'ক' দেশটির মাথাপিছু আয় ছিল ৩,০০০ মার্কিন ডলার এবং ২০১৬ সালে দেশটির মাথাপিছু আয় হলো ৪,৬৪২.৮৫ মার্কিন ডলার। ২০১৫ সালের তুলনায় ২০১৬ সালে 'ক' দেশটির মাথাপিছু আয় বেড়েছে। সুতরাং, ২০১৬ সালে 'ক' দেশটির জনগণের জীবনযাত্রার মান উন্নত হয়েছে।"
        }
      ]
    },
    {
      "number": "5",
      "uddipok": "ডলফিন কোম্পানি মালয়েশিয়া থেকে বিভিন্ন ধরনের মোবাইল হ্যান্ডসেট আমদানি করে বাংলাদেশে বাজারজাত করে। প্রতিষ্ঠানটি গবেষণা করে দেখেছে বাংলাদেশের মোবাইল ব্যবহারকারীদের মোবাইলে ইন্টারনেট ব্যবহারের মাত্রা বেড়ে যাচ্ছে। তাই ডলফিন কোম্পানি একটি হ্যান্ডসেট আমদানির সিদ্ধান্ত নিয়েছে। এতে দ্রুতগতির ইন্টারনেট ব্যবহারের সুবিধা থাকবে। প্রতিষ্ঠানটির কর্মকর্তাদের ধারণা এতে বিক্রি বাড়ানো সহজ হবে।",
      "tag": "CTG.B 17",
      "sub_questions": [
        {
          "label": "ক",
          "question": "",
          "explanation": "নতুন প্রযুক্তি এবং উন্নত কলা-কৌশল ব্যবহার করে পণ্য উৎপাদন করাকে উৎপাদন ডিজাইন বলে।"
        },
        {
          "label": "খ",
          "question": "",
          "explanation": "কোনো প্রতিষ্ঠান পণ্য উৎপাদনে কতটুকু দক্ষ সেই সামর্থ্য বিশ্লেষণ করে প্রতিষ্ঠানটির কারিগরি দক্ষতা মূল্যায়ন করা যায়। প্রতিষ্ঠানের পণ্য উৎপাদনের সামর্থ্য কারিগরি দক্ষতার ওপর নির্ভরশীল । কারিগরি দক্ষতা বলতে যন্ত্রের যথাযথ ব্যবহারের দক্ষতা ও প্রায়োগিক ক্ষমতাকে বোঝায়। প্রতিষ্ঠানের কর্মীদের কারিগরি দক্ষতা থাকলে তারা অল্প কাঁচামাল ব্যবহার করে ও কম ব্যয়ে বেশি পরিমাণ পণ্য উৎপাদন করতে পারে। এভাবে কী পরিমাণ পণ্য উৎপাদিত হচ্ছে তা বিশ্লেষণের মাধ্যমে কারিগরি দক্ষতা মূল্যায়ন করা যায়।"
        },
        {
          "label": "গ",
          "question": "",
          "explanation": "ডলফিন কোম্পানির নতুন মোবাইল ব্যবহারিক বা ক্রিয়াগত পণ্য ডিজাইনের অন্তর্ভুক্ত। এ ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এ ডিজাইনের ফলে পণ্যের কার্যকারিতা এবং মান প্রত্যক্ষভাবে বৃদ্ধি পায় । ডলফিন কোম্পানি মালয়েশিয়া থেকে বিভিন্ন ধরনের মোবাইল হ্যান্ডসেট আমদানি করে বাংলাদেশে বাজারজাত করে। সম্প্রতি বাংলাদেশের মোবাইল ব্যবহারকারীদের ইন্টারনেট ব্যবহারের মাত্রা বেড়ে যাচ্ছে। তাই ডলফিন কোম্পানি এমন একটি হ্যান্ডসেট আমদানির সিদ্ধান্ত নিয়েছে যাতে দ্রুতগতির ইন্টারনেট ব্যবহারের সুবিধা থাকবে । প্রতিষ্ঠানটির নেওয়া সিদ্ধান্তের মাধ্যমে হ্যান্ডসেটের বিদ্যমান কার্যকারিতা ও উপযোগিতায় পরিবর্তন আসবে। তাছাড়া এ পরিবর্তনের ফলে প্রতিষ্ঠানটির পণ্যের মানও উন্নত হবে। সুতরাং, ডলফিন কোম্পানির নতুন মোবাইল ব্যবহারিক বা ক্রিয়াগত পণ্য ডিজাইনের সাথে পুরোপুরিভাবে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "বিক্রি বাড়ানোর জন্য ডলফিন কোম্পানির নেওয়া সিদ্ধান্তটি অত্যন্ত যৌক্তিক। ক্রিয়াগত ডিজাইনে পণ্যের বিদ্যমান কার্যকারিতা ও উপযোগিতায় পরিবর্তন আনা যায়। এতে ক্রেতারা পণ্য থেকে নতুন নতুন সুবিধা ভোগ করতে পারে, যা ক্রেতা সন্তুষ্টি অর্জন ও বিক্রি বাড়াতে সহায়তা করে। ডলফিন কোম্পানি মালয়েশিয়া থেকে বিভিন্ন ধরনের মোবাইল হ্যান্ডসেট আমদানি করে বাংলাদেশে বাজারজাত করে। সম্প্রতি বাংলাদেশে মোবাইল ইন্টারনেট ব্যবহারের মাত্রা বেড়ে যাওয়ায় প্রতিষ্ঠানটি দ্রুতগতির ইন্টারনেট ব্যবহারের সুবিধাযুক্ত হ্যান্ডসেট আমদানির সিদ্ধান্ত নিয়েছে। অর্থাৎ প্রতিষ্ঠানটি পণ্যের ক্রিয়াগত ডিজাইন অনুসরণ করার সিদ্ধান্ত নিয়েছে। ক্রিয়াগত ডিজাইন পদ্ধতি অনুসরণ করা হলে ডলফিন কোম্পানির মোবাইল হ্যান্ডসেটের কার্যকারিতা ও মান বাড়বে। ক্রেতারা দ্রুতগতির ইন্টারনেট সুবিধাযুক্ত মোবাইল হ্যান্ডসেট ব্যবহার করে বেশি উপযোগিতা লাভ করবে। এতে ক্রেতাদের কাছে প্রতিষ্ঠানটির পণ্যের গ্রহণযোগ্যতা বাড়বে এবং ক্রেতা সন্তুষ্টি অর্জন সহজ হবে। এটি প্রতিষ্ঠানটির পণ্যের বিক্রি বাড়াতে সহায়তা করবে। তাই আমি মনে করি, ডলফিন কোম্পানির নেওয়া সিদ্ধান্তটি বিক্রি বাড়ানোর জন্য অত্যন্ত কার্যকর ও যৌক্তিক হয়েছে।"
        }
      ]
    },
    {
      "number": "6",
      "uddipok": "মি. সুমন আগ্রাবাদে 'সুরুচি খাবার' নামে একটি হোটেল চালু করেন। স্বাস্থ্যসম্মত খাবার পরিবেশনের কারণে তার হোটেলের সুনাম বেড়ে যায়। কিন্তু সম্প্রতি খাবারের মান খারাপ হওয়ায় হোটেলটি লোকসানের সম্মুখীন হচ্ছে। এমতাবস্থায় মি. সুমন অভিজ্ঞ বাবুর্চি নিয়োগের কথা ভাবছেন ।",
      "tag": "CTG.B 17",
      "sub_questions": [
        {
          "label": "ক",
          "question": "উৎপাদন ব্যবস্থাপনা কী?",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণ সংক্রান্ত কার্যাবলির সমষ্টিই হলো উৎপাদন ব্যবস্থাপনা ।"
        },
        {
          "label": "খ",
          "question": "কাস্টমাইজেশন বলতে কী বোঝ? ব্যাখ্যা করো ।",
          "explanation": "কাস্টমাইজেশন হলো ক্রেতার প্রয়োজন অনুযায়ী পণ্য বা সেবা সামগ্রী সরবরাহ করা । কাস্টমাইজেশনে ক্রেতার পছন্দকে সবচেয়ে বেশি প্রাধান্য দেওয়া হয়। পাশাপাশি প্রতিটি ক্রেতার চাহিদা আলাদাভাবে মূল্যায়ন করা হয়। এর উদ্দেশ্য হলো ক্রেতার সাথে দীর্ঘদিন সম্পর্ক বজায় রাখা। এটি নতুন ও অনুগত ক্রেতা সৃষ্টিতেও ভূমিকা রাখে।"
        },
        {
          "label": "গ",
          "question": "হোটেলে উৎপাদন ব্যবস্থাপনার কোন বিষয়টির প্রতি যথাযথ নজর দেওয়া হয়নি? ব্যাখ্যা করো ।",
          "explanation": "হোটেলে খাবারের মান ব্যবস্থাপনার প্রতি যথাযথ নজর দেওয়া হয়নি I কীভাবে মানসম্মত পণ্য বা সেবা তৈরি করা যাবে, মান উন্নত ও নিয়ন্ত্রণ করা যাবে এবং মানকে প্রতিষ্ঠিত মান হিসেবে দাঁড় করানো যাবে- তা মান ব্যবস্থাপনায় বর্ণিত থাকে। এটি প্রতিষ্ঠানের অপচয় কমিয়ে সর্বোচ্চ মুনাফা অর্জনে সহায়তা করে। মি. সুমন আগ্রাবাদে 'সুরুচি খাবার' নামে একটি হোটেল চালু করেন। স্বাস্থ্যসম্মত খাবার পরিবেশনের কারণে তার হোটেলের সুনাম ছিল কিন্তু সম্প্রতি খাবারের মান খারাপ হওয়ায় হোটেলটি লোকসানের সম্মুখীন হয়। হোটেলটি খাবারের মান ব্যবস্থাপনার ওপর গুরুত্ব দেয়নি বলেই লোকসানের সম্মুখীন হয়। এক্ষেত্রে সুমন মান ব্যবস্থাপনা অনুসরণ না করায় হোটেলটির কম খরচে মানসম্মত খাবার পরিবেশন করতে পারেনি। ফলে ক্রেতা সন্তুষ্টি অর্জন করতে তিনি ব্যর্থ হন। তাই হোটেলটির মুনাফা কমছে। সুতরাং হোটেলটিতে মান ব্যবস্থাপনার প্রতি নজর দেওয়া হয় নি ।"
        },
        {
          "label": "ঘ",
          "question": "মি. সুমনের সিদ্ধান্তের ফলে হোটেলটি আগের সুনাম ফিরে পাবে বলে কি তুমি মনে করো? যুক্তি দাও।",
          "explanation": "অভিজ্ঞ বাবুর্চি নিয়োগের ফলে মানসম্মত খাবার সরবরাহের মাধ্যমে মি. সুমনের হোটেলটি আগের সুনাম ফিরে পেতে পারে বলে আমি মনে করি । মানসম্মত পণ্য বা সেবা বলতে এর গুণগত দিককে বোঝায়। পণ্য মান ভালো হলে এটি ক্রেতাদেরকে আকৃষ্ট করে এবং বিক্রি বাড়াতে সহায়তা করে । মান ব্যবস্থাপনা অনুসরণ করে মানসম্মত পণ্য বা সেবা উৎপাদন করা সম্ভব হয়। মি. সুমন 'সুরুচি খাবার' নামে একটি হোটেল চালু করেন। স্বাস্থ্যসম্মত খাবার পরিবেশনে তার হোটেলের সুনাম ছিল। কিন্তু সম্প্রতি খাবারের মান খারাপ হওয়ায় এটি লোকসানের সম্মুখীন হয়। তাই মি. সুমন অভিজ্ঞ বাবুর্চি নিয়োগের কথা ভাবছেন। তার এ সিদ্ধান্তটি হোটেলটিরআগের সুনাম ফিরে পেতে সহায়তা করতে পারে । ‘সুরুচি খাবার' হোটেলে অভিজ্ঞ বাবুর্চি নিয়োগ করা হলে খাবারের মান উন্নত হবে এবং মান নিয়ন্ত্রণ করা যাবে। এতে হোটেলটির পক্ষে কম খরচে মানসম্মত খাবার সরবরাহ করা সম্ভব হবে। কেননা একজন অভিজ্ঞ বাবুর্চি হলো খাবারের গুণ ও মান রক্ষার মূল কারিগর। ক্রেতার রুচি, পছন্দ ও চাহিদা অনুযায়ী তিনি খাবার তৈরি করতে পারবেন, যা কাস্টমাইজেশনের প্রতিচ্ছবি। এতে হোটেলে খাবার বিক্রি এবং মুনাফার পরিমাণ বাড়ার সম্ভাবনা তৈরি হবে। ফলে এর পক্ষে আগের সুনাম ফিরে পাওয়া সহজ হবে । তাই আমি মনে করি, মি. সুমনের হোটেলের অভিজ্ঞ বাবুর্চি নিয়োগের সিদ্ধান্তটি যৌক্তিক।"
        }
      ]
    },
    {
      "number": "7",
      "uddipok": "মিসেস ফাহমিদা একজন ফ্যাশন ডিজাইনার। তিনি ঢাকার নিউ মার্কেটে বৈশাখী ফ্যাশন হাউজ' প্রতিষ্ঠা করেন। প্রতি বছর পহেলা বৈশাখ উপলক্ষে তিনি ভোক্তাদের পছন্দ অনুযায়ী কাপড়ের ডিজাইন করে থাকেন। তার ডিজাইনকৃত পোশাক ভোক্তাদের কাছে ব্যাপক জনপ্রিয়। অন্যদিকে মিসেস তাজরীন 'ফাল্গুনী ফ্যাশন হাউজ' নামে একটি শো-রুম বনানীতে প্রতিষ্ঠা করেন। এ প্রতিষ্ঠানটি কম্পিউটার গ্রাফিক্স প্রযুক্তি ব্যবহার করে বিভিন্ন ডিজাইনের কাপড় তৈরি করে এবং বৈচিত্র্যময় ডিজাইনের পোশাক ওয়েবসাইটের মাধ্যমে প্রদর্শন করে। এতে 'ফাল্গুনী ফ্যাশন'-এর বিক্রি ব্যাপক বাড়ে এবং প্রতিষ্ঠানটি সাফল্য অর্জন করে।",
      "tag": "CTG.B 17",
      "sub_questions": [
        {
          "label": "ক",
          "question": "প্যাকিং ডিজাইন কী ?",
          "explanation": "পণ্যের কোনো আকার-আকৃতি, রং, গুণাগুণ পরিবর্তন না করে শুধু পণ্যের মোড়ক পরিবর্তন করাকে প্যাকিং ডিজাইন বলে ।"
        },
        {
          "label": "খ",
          "question": "“সংস্কৃতি দ্বারা পণ্য ডিজাইন প্রভাবিত হয়”- ব্যাখ্যা করো।",
          "explanation": "সংস্কৃতি হলো সমাজের মানুষের রীতিসিদ্ধ আচরণ, যা তাদের বিশ্বাস, মূল্যবোধ, আচার-আচরণ, রুচি দ্বারা প্রভাবিত হয়। উন্নত এবং উন্নয়নশীল প্রতিটি দেশ তাদের নিজ নিজ সংস্কৃতিকে ধারণ করে পণ্য ডিজাইন করে। কেননা মানুষ দীর্ঘদিন ধরে যে বিশ্বাস, রুচি ও মূল্যবোধ ধারণ করে জীবনযাপন করে, তা সহজে পরিবর্তন করতে পারে না। তাই কোম্পানিগুলো ক্রেতাদের কথা চিন্তা করে প্রতিযোগিতায় টিকে থাকার জন্য দেশের সমাজ ও সংস্কৃতির সাথে মিল রেখে পণ্য ডিজাইন করে । তাই বলা যায়, সংস্কৃতি পণ্য ডিজাইনকে খুব বেশি প্রভাবিত করে থাকে ।"
        },
        {
          "label": "গ",
          "question": "বৈশাখী ফ্যাশন হাউজ' কোন ধরনের পণ্য ডিজাইন ব্যবহার করে? ব্যাখ্যা করো।",
          "explanation": "বৈশাখী ফ্যাশন হাউজ' পণ্যের নান্দনিক বা রুচিশীল ডিজাইন ব্যবহার করে। এ ডিজাইনের ক্ষেত্রে পণ্যের মানকে গুরুত্ব না দিয়ে শুধু ডিজাইনের নতুনত্বকে ক্রেতাসাধারণের কাছে আকর্ষণীয় করে তোলার চেষ্টা করা হয়। এক্ষেত্রে পণ্যের মানের চেয়ে আকার-আকৃতি, বাহ্যিক সৌন্দর্যের ওপর বেশি গুরুত্ব দেওয়া হয় । মিসেস ফাহমিদা একজন ফ্যাশন ডিজাইনার। তিনি ঢাকার নিউ মার্কেটে বৈশাখী ফ্যাশন হাউজ' প্রতিষ্ঠা করেন। তিনি প্রতিবছর পহেলা বৈশাখ উপলক্ষে ক্রেতাদের পছন্দ অনুযায়ী পোশাকের ডিজাইন করে থাকেন। এক্ষেত্রে মিসেস ফাহমিদা কাপড়ের মানকে গুরুত্ব না দিয়ে নতুন ডিজাইনকে ক্রেতাদের কাছে আকর্ষণীয় করে তোলার চেষ্টা করেন। তাছাড়া তিনি পণ্যের বাহ্যিক সৌন্দর্যের ওপর বেশি গুরুত্ব দিয়ে থাকেন। যেহেতু বৈশাখের পোশাক ভোক্তারা বছরে মাত্র একবার পরিধান করে, তাই তারা ডিজাইনকে প্রাধান্য দেয়। সুতরাং, বৈশাখী ফ্যাশন হাউজ কর্তৃক ব্যবহৃত পণ্য ডিজাইনটি নান্দনিক বা রুচিসম্মত ডিজাইন।"
        },
        {
          "label": "ঘ",
          "question": "'ফাল্গুনী ফ্যাশন হাউজ'-এর সফলতা অর্জনের মূল কারণ কোনটি বলে তুমি মনে করো? উত্তরের সপক্ষে যুক্তি দাও।",
          "explanation": "আমি মনে করি, 'ফাল্গুনী ফ্যাশন হাউজ'-এর সফলতা অর্জনের মূলকারণ হলো 'উৎপাদন ডিজাইন' অনুসরণ এবং প্রচারের মাধ্যম হিসেবে ওয়েবসাইট ব্যবহার করা । নতুন প্রযুক্তি এবং উন্নত কলা-কৌশল ব্যবহার করে পণ্য উৎপাদন করাকে উৎপাদন ডিজাইন বলে। এর মূল লক্ষ্য হলো আধুনিক প্রযুক্তি ব্যবহারের মাধ্যমে প্রতিষ্ঠানের উৎপাদনশীলতা বাড়ানো ও উৎপাদন ব্যয় কমানো । মিসেস তাজরীন 'ফাল্গুনী ফ্যাশন হাউজ' নামে একটি শো-রুম প্রতিষ্ঠা করেন। প্রতিষ্ঠানটিতে কম্পিউটার গ্রাফিক্স প্রযুক্তি ব্যবহার করে বিভিন্ন ডিজাইনের কাপড় তৈরি করা হয়। এক্ষেত্রে এটি নতুন প্রযুক্তি ব্যবহারের মাধ্যমে পণ্য উৎপাদন করছে। পাশাপাশি প্রতিষ্ঠানটি ডিজাইনকৃত পোশাক ওয়েবসাইটের মাধ্যমে প্রদর্শন করে পণ্যের প্রচার করছে। 'ফাল্গুনী ফ্যাশন হাউজ' উৎপাদন ডিজাইন ব্যবহারের মাধ্যমে পণ্য উৎপাদন করায় প্রতিষ্ঠানটির উৎপাদনশীলতা বাড়ার পাশাপাশি উৎপাদন ব্যয় ও অপচয় কমেছে। এছাড়াও নতুন প্রযুক্তি ব্যবহার করায় উৎপাদনকৃত পণ্যের উৎকৃষ্ট মান ক্রেতাদের সহজে আকৃষ্ট করছে। ফলেপ্রতিষ্ঠানের পণ্যের বিক্রি বেড়েছে এবং সফলতা অর্জন করেছে। তাছাড়া ওয়েবসাইটের মাধ্যমে উৎপাদিত পণ্য প্রচার করার কারণে প্রতিষ্ঠানটি সহজেই বেশি সংখ্যক ক্রেতার কাছে পৌঁছাতে পেরেছে। তাই বলা যায় যে, 'ফাল্গুনী ফ্যাশন হাউজ' উৎপাদন ডিজাইন এবং প্রচার মাধ্যম ব্যবহারের কারণেই সফলতা অর্জন করেছে।"
        }
      ]
    },
    {
      "number": "8",
      "uddipok": "‘আফরিন গার্মেন্টস' হলো গাজীপুরে প্রতিষ্ঠিত একটি রপ্তানিমুখী তৈরি পোশাক কারখানা। কিছুদিন আগে এটি বিদেশি ক্রেতার কাছে থেকে একটি বড় অর্ডার পায়। অর্ডার অনুযায়ী পণ্য তৈরি করার পর ত্রুটি চিহ্নিত হওয়ায় অনেক পণ্য বাতিল করে নতুন করে উৎপাদন করতে হয়। এতে প্রতিষ্ঠানটিকে বড় অঙ্কের লোকসান বহন করতে হয়।",
      "tag": "DB 22,CTG.B 17",
      "sub_questions": [
        {
          "label": "ক",
          "question": "মান ব্যবস্থাপনা কী?",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমানোর মাধ্যমে প্রতিষ্ঠানের মুনাফা বাড়ানোর ব্যবস্থা বা প্রক্রিয়া হলো মান ব্যবস্থাপনা ।"
        },
        {
          "label": "খ",
          "question": "বাংলাদেশে বিএসটিআই গুরুত্বপূর্ণ কেন? ব্যাখ্যা করো।",
          "explanation": "যা স্থানীয় ও আন্তর্জাতিক মানের আলোকে শিল্প, খাদ্য ও রাসায়নিক পণ্যের জাতীয় মান নির্ধারণ ও তা নিশ্চিতকরণের জন্য এ দেশে বিএসটিআই গুরুত্বপূর্ণ। BSTI Bangladesh Standards and Testing Institution বাংলাদেশের মান নির্ধারণকারী সংস্থা। জাতীয় পর্যায়ে পণ্য মান নির্ধারণ, মান নিয়ন্ত্রণ এবং তা প্রচারের জন্যই এ সংস্থাটি প্রতিষ্ঠিত হয়। এটি বিভিন্ন প্রতিষ্ঠানের পণ্য যাচাই করে মান সনদ দিয়ে থাকে।"
        },
        {
          "label": "গ",
          "question": "উদ্দীপকে উল্লিখিত 'আফরিন গার্মেন্টস'-এর ত্রুটিযুক্ত পণ্য বাতিল করার বিষয়টি কোন ধরনের ব্যয়ের অন্তর্ভুক্ত? ব্যাখ্যা করো",
          "explanation": "'আফরিন গার্মেন্টস'-এর ত্রুটিযুক্ত পণ্য বাতিল করার বিষয়টি অভ্যন্তরীণ ব্যর্থতার ব্যয়ের অন্তর্ভুক্ত। পণ্য ও সেবা উৎপাদনের সময় ত্রুটি-বিচ্যুতি ধরা পড়লে সেগুলো সংশোধনের জন্য যে ব্যয় হয় সেটিই হলো অভ্যন্তরীণ ব্যর্থতার ব্যয় বলে। উৎপাদনের সময় পণ্য নিম্ন মানের হলে বা বাতিল করা হলে এবং বাতিলকৃত পণ্য পুনঃউৎপাদনের ফলে অভ্যন্তরীণ ব্যর্থতার ব্যয় সংঘটিত হয়। 'আফরিন গার্মেন্টস' গাজীপুরে প্রতিষ্ঠিত একটি রপ্তানিমুখী তৈরি পোশাক কারখানা। কিছুদিন পূর্বে প্রতিষ্ঠানটি বিদেশি ক্রেতার কাছ থেকে একটি বড় অর্ডার পায়। অর্ডার অনুযায়ী পণ্য তৈরি করার পর ত্রুটি চিহ্নিত হওয়ায় অনেক পণ্য বাতিল করে নতুন করে পণ্য উৎপাদন করতে হয়। এক্ষেত্রে প্রতিষ্ঠানটির পণ্য উৎপাদনের পর ত্রুটি ধরা পড়ে এবং সেগুলো সংশোধনের জন্য ব্যয়, সংঘটিত হয়েছে। এসব ব্যয় প্রতিষ্ঠানের অভ্যন্তরে ঘটে থাকে। সুতরাং আফরিন গার্মেন্টস-এর ত্রুটিযুক্ত পণ্য বাতিল অভ্যন্তরীণ ব্যর্থতার ব্যয়ের অন্তর্ভুক্ত।"
        },
        {
          "label": "ঘ",
          "question": "তুমি কি মনে করো মানসম্মত পণ্য উৎপাদন না করা প্রতিষ্ঠানের জন্য আর্থিক ক্ষতির কারণ? উত্তরের সপক্ষে যুক্তি দাও ।",
          "explanation": "আমি মনে করি মানসম্মত পণ্য উৎপাদন না করা প্রতিষ্ঠানের জন্য আর্থিক ক্ষতির কারণ । মানসম্মত পণ্য বা সেবা বলতে পণ্য বা সেবার গুণগত মানকে বোঝায়। মানসম্মত পণ্য প্রতিষ্ঠানের সুনাম এবং ক্রেতা সন্তুষ্টি অর্জনে সহায়তা করে। অপরদিকে মানসম্মত পণ্য উৎপাদন না করার ফলে প্রতিষ্ঠানের ব্যয় বেড়ে যায়, ক্রেতা অসন্তুষ্ট হয় এবং লোকসান সংঘটিত হয়। 'আফরিন গার্মেন্টস' একটি রপ্তানিমুখী তৈরি পোশাক কারখানা। বিদেশি ক্রেতার কাছ থেকে একটি বড় অর্ডার পেয়ে প্রতিষ্ঠানটি অর্ডার অনুযায়ী পণ্য তৈরি করে। কিন্তু পণ্য তৈরি করার পর ত্রুটি চিহ্নিত হওয়ায় তাকে অনেক পণ্য বাতিল করে নতুন করে উৎপাদন করতে হয়। এতে প্রতিষ্ঠানটিকে বিপুল আর্থিক ক্ষতির সম্মুখীন হতে হয় । মানসম্মত পণ্য উৎপাদন না করার ফলে প্রতিষ্ঠানটিকে তৈরিকৃত পণ্য বাতিল করে আবার পণ্য তৈরি করতে হয়েছে। ফলে প্রতিষ্ঠানের ব্যয় বেড়েছে। যদি প্রতিষ্ঠানটি শুরুতেই পণ্যের মানকে গুরুত্ব দিয়ে মানসম্মত পণ্য উৎপাদন করত, তাহলে প্রতিষ্ঠানটি অতিরিক্ত ব্যয়ের সম্মুখীন হতো না। এতে তাদের পক্ষে ক্রেতা সন্তুষ্টি ও মুনাফা অর্জনও সম্ভব হতো।পরিশেষে বলা যায় যে, মানসম্মত পণ্য উৎপাদন না করার ফলেই উদ্দীপকের প্রতিষ্ঠানটিকে আর্থিক ক্ষতির সম্মুখীন হতে হয়।"
        }
      ]
    },
    {
      "number": "9",
      "uddipok": "টাঙ্গাইল জেলা শহরে অনেক মানুষের বসবাস। শহরের মানুষের দৈনন্দিন কাঁচাবাজার ও অন্যান্য ভোগ্যপণ্যের কথা বিবেচনা করে জনাব রেজা শহরের প্রাণকেন্দ্রে 'আনন্দ বাজার' নামে একটি সুপারশপ গড়ে তোলেন। শহরে বসবাসরত অসংখ্য পরিবার এইস সুপারশপ থেকে তাদের নিত্যদিনের কাঁচাবাজার ও অন্যান্য ভোগ্যপণ্য ন্যায্যমূল্যে কিনতে পারছে।",
      "tag": "CTG.B 17",
      "sub_questions": [
        {
          "label": "ক",
          "question": "শ্রম বিভাগ কী?",
          "explanation": "একটি কাজকে বিভিন্ন অংশে ভাগ করে সম্পাদন করাকে শ্রম বিভাগ বলে ।"
        },
        {
          "label": "খ",
          "question": "উপযুক্ত ব্যবসায় অবস্থান কীভাবে প্রতিযোগিতা মোকাবিলায় সাহায্য করে? ব্যাখ্যা করো ।",
          "explanation": "যে স্থানে ব্যবসায় প্রতিষ্ঠান স্থাপন ও পরিচালনা করা হয়, তাকে ব্যবসায়ের অবস্থান বলে । ব্যবসায়ের অবস্থান প্রতিযোগিতা মোকাবিলায় সাহায্য করে। বর্তমানে ব্যবসায় তীব্র প্রতিযোগিতা দেখা যায়। এরূপ প্রতিযোগিতা মোকাবিলার জন্য উৎপাদনের জন্য প্রয়োজনীয় উপাদানগুলো সহজলভ্য এমন স্থান নির্বাচন করতে হয়। এতে উৎপাদন ব্যয় কমিয়ে প্রতিযোগীদের চেয়ে কম দামে পণ্য বিক্রি করা যায়। এভাবে উপযুক্ত অবস্থান নির্বাচনের মাধ্যমে প্রতিযোগিতা মোকাবিলা করা যায়।"
        },
        {
          "label": "গ",
          "question": "উল্লিখিত 'আনন্দ বাজার' নামক সুপারশপ স্থাপনের ক্ষেত্রে অবস্থানের কোন উপাদানটি বিবেচনা করা হয়েছে? ব্যাখ্যা করো।",
          "explanation": "'আনন্দ বাজার' নামক সুপারশপ স্থাপনের ক্ষেত্রে ব্যবসায় অবস্থানের 'জনবসতি' উপাদানটি বিবেচনা করা হয়েছে। ব্যবসায়ের প্রয়োজনীয় শ্রমিক কর্মী জনবসতি থেকে জোগাড় করা হয় এবং ক্রেতারাও এই জনবসতির অংশ। যে এলাকায় লোকজনের বসবাস যত বেশি, সে এলাকায় শ্রমিকের প্রাপ্যতা এবং ক্রেতার সংখ্যাও তত বেশি । তাই ব্যবসা স্থাপনের সময় জনবসতি উপাদানটি বিবেচনা করতে হয়। টাঙ্গাইল জেলা শহরে অনেক মানুষের বাস। শহরের মানুষের দৈনন্দিন কাঁচাবাজার ও ভোগ্যপণ্যের চাহিদা আছে এ কথা বিবেচনা করে জনাব রেজা শহরের প্রাণকেন্দ্রে 'আনন্দ বাজার' নামে একটি সুপারশপ গড়ে তোলেন। শহরে অনেক জনগণের বসবাস হওয়ায় স্বাভাবিকভাবেই জনাব রেজার ক্রেতা-ভোক্তাদের সংখ্যা বেশি হবে। তাছাড়া লোকজনের বসবাস বেশি হওয়ায় শ্রমিকও সহজলভ্য হবে। জনাব রেজা এ বিষয়টি মাথায় রেখেই শহরে ব্যবসা স্থাপন করেন। সুতরাং, ব্যবসায়ের অবস্থানের জনবসতি উপাদানটি বিবেচনা করেই তিনি 'আনন্দ বাজার সুপারশপটি স্থাপন করেছেন।"
        },
        {
          "label": "ঘ",
          "question": "তুমি কি মনে করো যে আনন্দ বাজার সুপারশপটি ক্রেতা সন্তুষ্টি বিধানে সক্ষম হবে ? যুক্তিসহ ব্যাখ্যা দাও।",
          "explanation": "আমি মনে করি 'আনন্দ বাজার' সুপারশপটি ব্যবসায়ের সঠিক অবস্থানের কারণে ক্রেতা সন্তুষ্টি বিধানে সক্ষম হবে। যে স্থানে ব্যবসা স্থাপন এবং পরিচালনা করা হয় তাকে ব্যবসায়ের অবস্থান বলে। ব্যবসায়ের প্রকৃতি, বাজারের নৈকট্য, জনবসতি প্রভৃতি উপাদান ব্যবসায়ের অবস্থান নির্ধারণে প্রভাব ফেলে। ব্যবসায়ে সফলতা সঠিক অবস্থানের ওপর অনেকাংশে নির্ভরশীল। জনাব রেজা টাঙ্গাইল জেলা শহরে 'আনন্দ বাজার' নামে একটি সুপারশপ স্থাপন করেন। এ শহরে অনেক মানুষের বসবাস। আর জনবসতি উপাদানটি বিবেচনা করেই তিনি এখানে সুপারশপ স্থাপন করেছেন।শহরে বসবাসরত অসংখ্য পরিবার এ সুপারশপ থেকে তাদের নিত্যদিনের কাঁচাবাজার ও ভোগ্য অন্যান্য পণ্য ন্যায্যমূল্যে কিনতে পারছে । আনন্দ বাজার সুপারশপ শহরের প্রাণকেন্দ্রে হওয়ায় এর সাথে যোগাযোগ ব্যবস্থা ভালো। এতে ভোক্তারা সহজেই পণ্য সংগ্রহ করতে পারে। সুপারশপে নিত্যপ্রয়োজনীয় সব পণ্য সাজিয়ে রাখা হয়। এতে ক্রেতারা একসাথে কমসময়ে চাহিদামাফিক পণ্য ন্যায্যমূল্যে কিনতে পারে । ফলে ভবিষ্যতে প্রতিষ্ঠানটির ক্রেতা সন্তুষ্টি অর্জনের সম্ভাবনা তৈরি হয়। সুতরাং, ব্যবসায়ের অবস্থান সঠিক হওয়ায় আনন্দ বাজার সুপারশপটি ক্রেতা সন্তুষ্টি বিধানে সক্ষম হবে বলে আমি মনে করি ।"
        }
      ]
    },
    {
      "number": "10",
      "uddipok": "ইভা এবং শোভা ইলেকট্রনিকস্ দুটি প্রতিষ্ঠানই LED টিভি । উৎপাদন ও বিপণন করে। ইভা ইলেকট্রনিকস তাদের পণ্যটি ভোক্তাদের আকৃষ্ট করার জন্য বাহ্যিক সৌন্দর্যের বিষয়টিতে সর্বোচ্চ গুরুত্ব দিয়ে থাকে। এ প্রতিষ্ঠানটি ভোক্তাদের কোনো প্রকার বিক্রয়োত্তর সেবা দেয় না। আর শোভা ইলেকট্রনিকস্ পণ্যের উপযোগিতার প্রতি বিশেষ গুরুত্ব দিয়ে ভোক্তাদের পণ্যের গ্যারান্টি দিয়ে থাকে। প্রতিষ্ঠান দুটি ভিন্ন কৌশল অবলম্বন করলেও উভয় সফলতা অর্জন করেছে।",
      "tag": "CTG.B 17",
      "sub_questions": [
        {
          "label": "ক",
          "question": "পণ্য কী ?",
          "explanation": "অভাব মেটানোর জন্য ক্রেতা বা ভোক্তা যেসব দৃশ্যমান বস্তু কিনে নিয়ে থাকে তাই হলো পণ্য ।"
        },
        {
          "label": "খ",
          "question": "'পণ্যের ডিজাইন ভোক্তাকে পণ্য কিনতে আকৃষ্ট করে'—ব্যাখ্যা করো ।",
          "explanation": "ভোক্তার রুচি, চাহিদা ও পছন্দ মোতাবেক পণ্য উৎপাদনের আগে আকার, আকৃতি, ধাঁচ, রং, ওজন, অলংকরণ প্রভৃতি নির্ধারণ করাই হলো পণ্য ডিজাইন । পণ্য ডিজাইন করার আগে ক্রেতার ইচ্ছা ও পছন্দকে প্রাধান্য দেওয়া হয়। ফলে আকর্ষণীয় ডিজাইনের পণ্য বাজারে এলে তা ক্রেতাকে আকর্ষণ করে এবং ক্রেতারা পণ্য উৎসাহের সাথে কিনে। তাই আকর্ষণ সৃষ্টি পণ্য ডিজাইনের একটি গুরুত্বপূর্ণ উদ্দেশ্য।"
        },
        {
          "label": "গ",
          "question": "'ইভা ইলেকট্রনিকস্ পণ্য উৎপাদনের ক্ষেত্রে কোন ধরনের ডিজাইন অনুসরণ করেছে? ব্যাখ্যা করো।",
          "explanation": "‘ইভা ইলেকট্রনিকস' পণ্য উৎপাদনের ক্ষেত্রে নান্দনিক ডিজাইন অনুসরণ করেছে। নান্দনিক ডিজাইনের ক্ষেত্রে পণ্যের মানের চেয়ে বাহ্যিক সৌন্দর্যের ওপর বেশি গুরুত্ব দেওয়া হয়। এক্ষেত্রে পণ্যের মানকে গুরুত্ব না দিয়ে নতুন ডিজাইনকে ক্রেতাদের কাছে আকর্ষণীয় করে তোলার চেষ্টা করা হয়। ‘ইভা ইলেকট্রনিকস' প্রতিষ্ঠানটি LED টিভি উৎপাদন ও বিপণন করে। এটি পণ্য উৎপাদনের ক্ষেত্রে বাহ্যিক সৌন্দর্যের প্রতি সর্বোচ্চ গুরুত্ব দিয়ে থাকে। এক্ষেত্রে ইভা ইলেকট্রনিকস পণ্যের মানকে গুরুত্ব না দিয়ে পণ্যকে ক্রেতাদের কাছে আকর্ষণীয় করে তোলার চেষ্টা করেছে। তাদের ব্যবহৃত ডিজাইন-এর সাথে পণ্যের নান্দনিক ডিজাইনের মিল আছে। সুতরাং, ইভা ইলেকট্রনিকস নান্দনিক ডিজাইন অনুসরণ করে পণ্য উৎপাদন করেছে।"
        },
        {
          "label": "ঘ",
          "question": "ইভা ও শোভার পণ্যের মধ্যে কোন ডিজাইনটি তুমি উত্তম মনে করো? ব্যাখ্যা করো ।",
          "explanation": "যে ইভা ও শোভা ইলেকট্রনিকস্ -এর পণ্যের মধ্যে শোভা ইলেকট্রনিকস্ -এর ব্যবহৃত উৎপাদন ডিজাইনটি উত্তম বলে আমি মনে করি । উৎপাদন ডিজাইনের ক্ষেত্রে নতুন প্রযুক্তি এবং উন্নয়ন কৌশল ব্যবহারকরে পণ্য উৎপাদন করা হয়। উৎপাদন ডিজাইনের মূল লক্ষ্য হলো উৎপাদনশীলতা বাড়িয়ে উৎপাদন ব্যয় ও অপচয় কমানো। ‘ইভা ইলেকট্রনিকস্’ এবং ‘শোভা ইলেকট্রনিকস্’ দুটি প্রতিষ্ঠানই LED টিভি উৎপাদন ও বিপণন করে। ‘ইভা ইলেকট্রনিকস্' পণ্যের নান্দনিক ডিজাইন অনুসরণ করে থাকে। আর 'শোভা ইলেকট্রনিকস্' পণ্যের উপযোগিতার প্রতি বিশেষ গুরুত্ব দিয়ে ভোক্তাদের পণ্যের গ্যারান্টি দিয়ে থাকে । 'শোভা ইলেকট্রনিকস্' প্রতিষ্ঠানটি উৎপাদন ডিজাইন অনুসরণ করে। উত্তম পণ্য ডিজাইন অনুসরণ এর সফলতা অর্জনে ভূমিকা রেখেছে। ‘শোভা ইলেকট্রনিকস্’ উৎপাদন ডিজাইন অনুসরণ করার ফলে পণ্যের উপযোগিতা বেড়েছে। পাশাপাশি এটি পণ্যের উৎপাদনশীলতা বাড়িয়ে এবং ব্যয় কমিয়ে আনতে সহায়তা করেছে। ফলে প্রতিষ্ঠানটির পক্ষে বেশি পণ্য উৎপাদন ও বিক্রি হয়। তাছাড়া বর্তমানে ক্রেতারা নান্দনিক ডিজাইনের চেয়ে উন্নতমানসম্পন্ন পণ্যও আশা করে। তাই আমি মনে করি শোভা ইলেকট্রনিকস-এর পণ্যের ডিজাইনটি গ্রহণযোগ্য।"
        }
      ]
    },
    {
      "number": "11",
      "uddipok": "মোহনা সু কোম্পানি বিভিন্ন উৎস থেকে উন্নতমানের কাঁচামালসংগ্রহ করে উৎপাদন কার্যক্রম পরিচালনা করে। প্রতিষ্ঠানটি বর্তমানে ২০,০০০ জোড়া জুতা তৈরি করে। কিন্তু বিগত সময়ে উক্ত প্রতিষ্ঠানটি প্রতি মাসে ২৫,০০০ জোড়া জুতা তৈরি করে আসছিল। এ কারণে ব্যবস্থাপনা কর্তৃপক্ষ উৎপাদন বাড়ানোর উদ্দেশ্যে আধুনিক যন্ত্রপাতি কেনার সিদ্ধান্ত নিলেন ।",
      "tag": "CTG.B 17",
      "sub_questions": [
        {
          "label": "ক",
          "question": "উৎপাদন ক্ষমতা কী?",
          "explanation": "উৎপাদন ক্ষমতা হলো একটি নির্দিষ্ট সময়ে কোনো উৎপাদন প্রক্রিয়ার সর্বোচ্চ উৎপাদনের সামর্থ্য।"
        },
        {
          "label": "খ",
          "question": "কীভাবে কার্যকর উৎপাদন ক্ষমতা নির্ধারণ করা হয়? ব্যাখ্যা করো।",
          "explanation": "কোনো প্রতিষ্ঠান একটি নির্দিষ্ট সময়ে তার সব সুযোগ-সুবিধা ব্যবহার করে মিতব্যয়িতার সাথে সর্বোচ্চ যে পরিমাণ পণ্য বা সেবা উৎপাদন করতে পারে তাকে কার্যকর উৎপাদন ক্ষমতা বলে । এ উৎপাদন ক্ষমতা অনুসারে স্বাভাবিক অবস্থায় সর্বনিম্ন ব্যয়ে সর্বোচ্চ পরিমাণ উৎপাদন করার চেষ্টা করা হয়। অতিরিক্ত উৎপাদনের ফলে উৎপাদন ব্যয় যাতে না বাড়ে সেদিকে খেয়াল করা হয়। কার্যকর উৎপাদন ক্ষমতা নির্ধারণ করার সূত্র:"
        },
        {
          "label": "গ",
          "question": "মোহনা সু কোম্পানির উৎপাদন ক্ষমতা ব্যবহারের হার নির্ণয় করো।",
          "explanation": "উৎপাদন ক্ষমতার ব্যবহার বলতে বোঝায় একটি প্রতিষ্ঠান মোট উৎপাদনের যে অংশ অর্জন করতে সক্ষম তার পরিমাণকে। উৎপাদন ক্ষমতার ব্যবহারের হার বাড়ানোর মাধ্যমে উৎপাদনের পরিমাণ বাড়ানো যায় । দেওয়া আছে, মোহনা সু কোম্পানির মাসে প্রকৃত উৎপাদন = ২০,০০০ একক মাসে মোট উৎপাদন = ২৫,০০০ একক সুতরাং, মোহনা সু কোম্পানির উৎপাদন ক্ষমতা ব্যবহারের হার হলো ৮০%।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির নেওয়া সিদ্ধান্তের যৌক্তিকতা মূল্যায়ন করো ।",
          "explanation": "মোহনা সু কোম্পানির গৃহীত উৎপাদন ক্ষমতা বাড়ানোর উদ্দেশ্যে আধুনিক যন্ত্রপাতি কেনার সিদ্ধান্তটি সম্পূর্ণ যৌক্তিক। উৎপাদন ক্ষমতা হলো কোনো উৎপাদন প্রক্রিয়ার সর্বোচ্চ উৎপাদনের সামর্থ্য যা একটি নির্দিষ্ট সময়ে উৎপাদনের পরিমাণ দ্বারা প্রকাশ করা হয়। উৎপাদন ক্ষমতা কমা বা বাড়া যন্ত্রপাতির ওপর অনেকাংশে নির্ভর করে। মোহনা সু কোম্পানি বিভিন্ন উৎস থেকে উন্নত মানের কাঁচামাল সংগ্রহ করে উৎপাদন কার্যক্রম পরিচালনা করে। প্রতিষ্ঠানটি বর্তমানে মাসে ২০,০০০ জোড়া জুতা তৈরি করে, যার পরিমাণ বিগত সময়ে ছিল ২৫,০০০। এমতাবস্থায় উৎপাদন বাড়ানোর উদ্দেশ্যে ব্যবস্থাপনা কর্তৃপক্ষ আধুনিক যন্ত্রপাতি কেনার সিদ্ধান্ত নিলেন। যন্ত্রপাতি দীর্ঘদিন ব্যবহারের ফলে উৎপাদন ক্ষমতা স্বাভাবিকভাবেই একটি নির্দিষ্ট সময় পরে কমে যায়। এক্ষেত্রে নতুন যন্ত্রপাতি কেনা যথাযথ। কারণ নতুন যন্ত্রপাতি পুরানো যন্ত্র থেকে অবশ্যই বেশি উৎপাদনে সক্ষম হবে। সুতরাং, নতুন যন্ত্রপাতি কিনলে মোহনা সু কোম্পানির উৎপাদন বাড়াতে পারে। তাই বলা যায়, ব্যবস্থাপনা কর্তৃপক্ষের গৃহীত সিদ্ধান্তটি অত্যন্ত যৌক্তিক।"
        }
      ]
    }
  ]
}