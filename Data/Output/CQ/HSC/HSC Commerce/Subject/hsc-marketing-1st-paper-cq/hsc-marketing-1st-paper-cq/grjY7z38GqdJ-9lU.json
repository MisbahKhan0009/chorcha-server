{
  "title": "শহীদ সৈয়দ নজরুল ইসলাম কলেজ, ময়মনসিংহ ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "ওয়ালটন ফ্রীজ উৎপাদনে স্বয়ংক্রিয় পদ্ধতি ব্যবহার করেছে। এতে অপচয় হ্রাস পেয়ে উৎপাদনশীলতা বৃদ্ধি পেয়েছে। এতে তারা প্রতিযোগিতায় সফলতা অর্জন করতে পারছে।",
      "tag": "SSNIC 23",
      "sub_questions": [
        {
          "label": "ক",
          "question": "সামর্থ্য বিশ্লেষণ কী?",
          "explanation": "সামর্থ্য বিশ্লেষণে প্রতিষ্ঠানের নতুন ডিজাইনকৃত পণ্য উৎপাদনের সক্ষমতাকে যাচাই করা হয়।"
        },
        {
          "label": "খ",
          "question": "২৬ মার্চ উপলক্ষে পণ্য ডিজাইন করা বাংলাদেশের প্রেক্ষিতে কোন ধরনের? ব্যাখ্যা করো।",
          "explanation": "২৬ শে মার্চ উপলক্ষে পণ্য ডিজাইন করা বাংলাদেশের প্রেক্ষিতে বিশেষ দিবস ভিত্তিক পণ্য ডিজাইন বাংলাদেশের আছে গৌরবময় ইতিহাস। এদের মধ্যে উল্লেখযোগ্য কয়েকটি হলো ২৬ শে মার্চ, ২১ শে ফেব্রুয়ারি, ১৬ই ডিসেম্বর, পহেলা বৈশাখ প্রভৃতি। এসব দিবসের প্রেক্ষাপট অনুযায়ী দিবসগুলোর সাথে সামঞ্জস্য রেখে পণ্য ডিজাইন করা হয়। ২৬ শে মার্চ তথা স্বাধীনতা দিবস উপলক্ষে পণ্যের ডিজাইন করা হলে তা হচ্ছে বিশেষ দিবস ভিত্তিক পণ্য ডিজাইন।"
        },
        {
          "label": "গ",
          "question": "ওয়ালটন কোম্পানি কোন ধরনের পণ্য ডিজাইন করেছে? ব্যাখ্যা করো।",
          "explanation": "ওয়ালটন প্রতিষ্ঠানটি পণ্যের উৎপাদন ডিজাইন অনুসরণ করেছে। উৎপাদন ডিজাইনে নতুন প্রযুক্তি এবং উন্নত কৌশল ব্যবহার করা হয়। এ ডিজাইনের মূল উদ্দেশ্য হলো উৎপাদন ব্যয় ও অপচয় কমিয়ে উৎপাদনশীলতা বাড়ানো। এ ডিজাইনে কম্পিউটারাইজড প্রযুক্তি ব্যবহার করা হয়। ওয়ালটন প্রতিষ্ঠানটি ফ্রিজের উৎপাদনে স্বয়ংক্রিয় পদ্ধতি ব্যবহার করেছে। এতে অপচয় হ্রাস পেয়েছে। প্রতিষ্ঠানটি তাদের ফ্রিজের উৎপাদনে আধুনিক তথা কম্পিউটারাইজড প্রযুক্তি ব্যবহার করেছে যা এর উৎপাদন ব্যয়কে কমিয়েছে। তাছাড়া ফ্রিজের গুণগত মানও বজায় থাকছে। উক্ত ডিজাইন ব্যবহার করায় প্রতিষ্ঠানটির উৎপাদনশীলতা বেড়েছে। ওয়ালটন প্রতিষ্ঠানটির অনুসরণ করা উক্ত ডিজাইনের বৈশিষ্ট্যগুলো উৎপাদন ডিজাইনের সাথে সামঞ্জস্যপূর্ণ। তাই বলা যায়, ওয়ালটন প্রতিষ্ঠানটি উৎপাদন ডিজাইন অনুসরণ করেছে।"
        },
        {
          "label": "ঘ",
          "question": "উৎপাদনকারী প্রতিষ্ঠান 'ওয়ালটন' স্বয়ংক্রিয় পদ্ধতি ব্যবহারে কোন ধরনের সুবিধা পাবে? তোমার মতামত দাও।",
          "explanation": "উৎপাদনকারী প্রতিষ্ঠান 'ওয়ালটন' স্বয়ংক্রিয় পদ্ধতি ব্যবহারের কারণে উৎপাদন ব্যয় ও অপচয় কমবে এবং উৎপাদনশীলতা বাড়বে বলে আমি মনে করি। উৎপাদন ডিজাইনে স্বয়ংক্রিয় প্রযুক্তি তথা অত্যাধুনিক কম্পিউটারাইজড প্রযুক্তি ব্যবহার করা হয়। ফলে প্রতিষ্ঠানের উৎপাদনজনিত ব্যয়সমূহ তুলনামূলক কমে যায়। তাছাড়া এ পণ্য ডিজাইনের ব্যবহারে প্রতিষ্ঠানের উৎপাদনশীলতা বেড়ে যায়। উদ্দীপকের প্রতিষ্ঠানটি ওয়ালটন' ফ্রিজ উৎপাদন করে। ফ্রিজ উৎপাদনে -প্রতিষ্ঠানটি পণ্য ডিজাইনের অত্যাধুনিক পদ্ধতি উৎপাদন ডিজাইন অনুসরণ করে। এতে প্রতিষ্ঠানের অপচয় কমেছে এবং উৎপাদনশীলতা বেড়েছে। তাই এটি সফলতা অর্জন করতে পেরেছে। 'ওয়ালটন' প্রতিষ্ঠানটি ফ্রিজ উৎপাদনে স্বয়ংক্রিয় প্রযুক্তি ব্যবহার করে। এ প্রযুক্তি অনুসরণ করে ফ্রিজ উৎপাদন করার কারণে প্রতিষ্ঠানটির উৎপাদন ব্যয় কমে যায়। এতে তাদের নিট আয় বাড়বে। পাশাপাশি প্রতিষ্ঠানটির উৎপাদনশীলতা বাড়ার ফলে কম উপকরণ ব্যবহার করে বেশি উৎপাদন করতে পারবে। এতে ফ্রিজের কম মূল্য ধার্য করা যাবে। ফলে বাজারে অন্যান্য ফ্রিজের থেকে ওয়ালটন ফ্রিজের বিক্রি বেড়ে যাবে। প্রতিষ্ঠানটি বাজারে বেঞ্চমার্ক হিসেবে প্রতিষ্ঠিত হতে পারবে। ওয়ালটন উৎপাদন ডিজাইন ব্যবহারের কারণে এভাবে এর সুবিধাগুলো ভোগ করতে পারবে বলে আমি মনে করি।"
        }
      ]
    },
    {
      "number": "2",
      "uddipok": "রাজ শপ ময়মনসিংহ শহরে সুপরিচিতি একটি মুদি দোকান। সামনে রোজা উপলক্ষে এখন থেকেই তার দোকানে অন্যান্য সামগ্রীর সাথে বুট, বেসন, খেজুর সংরক্ষণ করে রাখছে। যাতে রোজাতে বাড়তি দামে এগুলো বিক্রি করে মুনাফা পেতে পারে। রোজায় বাড়তি চাপ থাকে সেজন্য তিনি দু'জন কর্মচারী নিয়োগ দেয়।",
      "tag": "SSNIC 23",
      "sub_questions": [
        {
          "label": "ক",
          "question": "উৎপাদন কী?",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে।।"
        },
        {
          "label": "খ",
          "question": "যন্ত্রের উৎপাদনশীলতা নির্ণয় করা হয় কেন? ব্যাখ্যা করো।",
          "explanation": "নির্দিষ্ট সময়ে একটি যন্ত্রের উৎপাদন ক্ষমতা নির্ণয় করতে যন্ত্রের উৎপাদনশীলতা নির্ণয় করতে হয়। যন্ত্রের উৎপাদনশীলতা হচ্ছে মোট উৎপাদন ও মোট যন্ত্র সময়ের অনুপাত। কী পরিমাণ সময় ব্যবহার করে যান্ত্রিক উপায়ে কী পরিমাণ উৎপাদন করা হয়েছে তা যন্ত্রের উৎপাদনশীলতার মাধ্যমে জানা যায়। যন্ত্রের উৎপাদনশীলতা নির্ণয় করার সূত্রটি হলো- মোট উৎপাদনের পরিমাণ মোট যন্ত্রের সময় \\frac{মোট\\ উৎপাদনের\\ পরিমাণ}{মোট\\ যন্ত্রের\\ সময়} মোট   যন্ত্রের   সময় মোট   উৎপাদনের   পরিমাণ ​"
        },
        {
          "label": "গ",
          "question": "উদ্দীপকে রাজ শপ কোন ধরনের উপযোগ সৃষ্টি করে? ব্যাখ্যা করো।",
          "explanation": "রাজ শপ সময়গত উপযোগ সৃষ্টি করে। একটি নির্দিষ্ট সময়ে উৎপাদিত পণ্য অন্য সময়ে ব্যবহারের জন্য গুদামজাতকরণের মাধ্যমে সংরক্ষণ করা হয়। এর মাধ্যমে সময়গত উপযোগ সৃষ্টি হয়। ফলে সারা বছর পণ্য ভোগ করা সম্ভব হয়। রাজ শপ ময়মনসিংহ শহরে সুপরিচিতি একটি মুদি দোকান। সামনে রোজা উপলক্ষে এখন থেকেই দোকানে বিভিন্ন সামগ্রী সংরক্ষণ করে রাখা হয়। অন্যান্য সামগ্রীর সাথে বুট, বেসন, খেজুর ইত্যাদি সংরক্ষণ করে করে রাখা হচ্ছে। সঠিকভাবে সংরক্ষণ করায় এ পণ্যগুলোর গুণগতমান বজায় থাকবে। ফলে ক্রেতারা পরবর্তী সময়ে পণ্যগুলো কিনে ভোগ করতে পারবে। রোজার পূর্বে সংরক্ষিত পণ্যগুলো রোজার সময়ে এমনকি পরেও ব্যবহার করা যাবে। রাজ শপের এসব কাজ গুদামজাতকরণের অন্তর্ভুক্ত, যা সময়গত উপযোগ সৃষ্টি করেছে। তাই বলা যায়, রাজ শপ সময়গত উপযোগ সৃষ্টি করেছে।"
        },
        {
          "label": "ঘ",
          "question": "রাজ শপ দেশের অর্থনৈতিক উন্নয়নে কীভাবে ভূমিকা রাখছে? উদ্দীপকের আলোকে বিশ্লেষণ করো।",
          "explanation": "ভোক্তাদের চাহিদা পূরণ, জীবনযাত্রার মানোন্নয়ন, কর্মসংস্থানের সুযোগ সৃষ্টি প্রভৃতি কাজের মাধ্যমে রাজ শপ দেশের অর্থনৈতিক উন্নয়নে ভূমিকা রাখছে। ব্যবসায়িক কাজ সম্পাদনের মাধ্যমে দেশের অভ্যন্তরীণ সম্পদের সঠিক ব্যবহার করা সম্ভব হয়। তাছাড়া ব্যবসায়ের সাথে প্রাসঙ্গিক কাজে জড়িত থেকে অনেকের কর্মসংস্থানের সৃষ্টি হয়। ভোক্তারা তাদের কাঙ্ক্ষিত পণ্যটি ব্যবসায়ের ফলে সহজেই পেয়ে থাকে। এভাবে ব্যবসায় দেশকে সমৃদ্ধ করে তোলে। রাজ শপ ময়মনসিংহ শহরের সুপরিচিতি একটি দোকান। রোজা উপলক্ষে ব্যবসায় প্রতিষ্ঠানটি অন্যান্য সামগ্রীর সাথে বুট, বেসন, খেজুর প্রভৃতি সংরক্ষণ করে। রোজার বাড়তি দাম পেতে এগুলো সংরক্ষণ করা হয়। ব্যবসায়ে রোজার সময়ে বাড়তি চাপ থাকে। এ বাড়তি চাপের সময়ে দোকানে অতিরিক্ত কর্মী লাগে। তাই দোকানের মালিক দু'জন কর্মচারী নিয়োগ দেন, যা দেশের অর্থনীতি উন্নয়ন সাধন করেছে। উল্লিখিত রাজ শপ দোকানে পণ্য সংরক্ষণের মাধ্যমে সম্পদের সঠিক ব্যবহার নিশ্চিত করেছে। তাছাড়া ব্যবসায় প্রতিষ্ঠান থেকে ভোক্তারা সহজেই পণ্য কিনতে পারছে। সহজেই পণ্য কিনতে পারায় ভোক্তাদের জীবনমানের পরিবর্তন হয়েছে। আবার দোকানে কর্মচারী নিয়োগের ফলে বেকারত্বের সমস্যা কমেছে। ঐ সকল কর্মীদের জীনযাত্রার মান বেড়েছে। রাজ শপে ব্যবসায়িক কাজের মাধ্যমে অর্থনৈতিক কার্যক্রম চলমান রয়েছে। এতে দেশে অর্থের প্রবাহ বাড়ছে। এভাবে প্রতিষ্ঠানটি দেশের অর্থনৈতিক উন্নয়নে ভূমিকা রাখছে।"
        }
      ]
    },
    {
      "number": "3",
      "uddipok": "মিস শ্রাবণী একটি কারখানার তৈরি পোশাক ডিজাইনার। পোশাকের ডিজাইন উন্নত ও আকর্ষণীয় করার জন্য তিনি সর্বদা ব্যস্ত থাকেন। এতে কোনো ত্রুটি দেখা দিলে তা পুনরায় প্রক্রিয়াজাতকরণের মাধ্যমে উন্নতমানের পোশাকে, রূপান্তর করেন। ফলে তার বেশকিছু অর্থ ব্যয় হয়। তিনি মনে করেন মানসম্মত পোশাক সরবরাহের মাধ্যমে ক্রেতা সন্তুষ্টি অর্জনে সক্ষম হলে প্রতিযোগিতামূলক বাজারে টিকে থাকা যাবে।",
      "tag": "SSNIC 23",
      "sub_questions": [
        {
          "label": "ক",
          "question": "নিবারণ ব্যয় কী?",
          "explanation": "পণ্য নিম্নমানের হওয়ার আগে বা নিম্নমান প্রতিরোধ করার জন্য যে ব্যয় সংঘটিত হয় তাকে প্রতিরোধমূলক বা নিবারণ ব্যয় বলে।"
        },
        {
          "label": "খ",
          "question": "কোন কারণে পণ্য নিম্নমানের উৎপাদন হয়? ব্যাখ্যা করো।",
          "explanation": "পণ্যের সঠিক মান ব্যবস্থাপনার অভাবে পণ্য নিম্নমানের উৎপাদন হয়। মান ব্যবস্থাপনা হলো মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো প্রভৃতি কাজের সমষ্টি। মান ব্যবস্থাপনায় মানসম্মত পণ্য তৈরি করা হয় যা ক্রেতা সন্তুষ্টি অর্জনে সহায়তা করে। কিন্তু সঠিক মান, ব্যবস্থাপনার অভাবে পণ্যের গুণগত মান রক্ষা করা সম্ভব হয় না। ফলে নিম্নমানের পণ্য উৎপাদন হয়ে থাকে।"
        },
        {
          "label": "গ",
          "question": "উদ্দীপকে কোন ধরনের ব্যয়ের কথা উল্লেখ আছে? ব্যাখ্যা করো।",
          "explanation": "উদ্দীপকে অভ্যন্তরীণ ব্যর্থতার ব্যয়ের কথা উল্লেখ আছে। পণ্য বা সেবা উৎপাদনের সময় যে ত্রুটি বিচ্যুতি ধরা পড়ে তা সংশোধনের জন্য অভ্যন্তরীণ ব্যর্থতার ব্যয় সংঘটিত হয়। প্রতিষ্ঠানে যতটা সম্ভর অভ্যন্তরীণ ব্যয় কমিয়ে আনা উচিত। পণ্য উৎপাদন ক্ষতিজনিত ব্যয়, পুনঃকাজের ব্যয় প্রভৃতি অভ্যন্তরীণ ব্যর্থতার ব্যয়। মিস শ্রাবণী একটি কারখানার তৈরি পোশাকের ডিজাইনার। তিনি সর্বদা পোশাকের ডিজাইন উন্নত ও আকর্ষণীয় করার চেষ্টা করেন। প্রতিষ্ঠানে মানসম্মত পোশাক তৈরিতে ত্রুটি দেখা দিলে তিনি তা পুনরায় প্রক্রিয়াজাতকরণের মাধ্যমে উন্নতমানের পোশাকে রূপান্তর করেন। এতে তার কিছু অতিরিক্ত ব্যয় হয়। এ ব্যয় প্রতিষ্ঠানের অভ্যন্তরে সংঘটিত হয়। পণ্য উৎপাদনের সময় কিছু ব‍্যর্থতার কারণে এ ব্যয় সংঘটিত হয়েছে। এটি অভ্যন্তরীণ ব্যর্থতার ব্যয়ের সাথে সামঞ্জস্যপূর্ণ। তাই বলা যায়, উদ্দীপকের উল্লিখিত ব্যয় হলো অভ্যন্তরীণ ব্যর্থতার ব্যয়।"
        },
        {
          "label": "ঘ",
          "question": "প্রতিযোগিতায় টিকে থাকার পিছনে মিস শ্রাবণীর যুক্তির সাথে তুমি কি একমত? যুক্তি দাও।",
          "explanation": "প্রতিযোগিতামূলক বাজারে টিকে থাকার জন্য মিস শ্রাবণীর যুক্তির সাথে আমি একমত। বাংলাদেশের পণ্য উৎপাদন ও বিপণন পরিবেশ পোশাক শিল্পের জন্য খুবই উপযোগী। তাই এদেশে পোশাক শিল্পে তীব্র প্রতিযোগিতা বিদ্যমান। প্রতিযোগিতা মোকাবিলা করতে মানসম্মত নিখুঁত পোশাক তৈরির কোনো বিকল্প নেই। পোশাক ডিজাইনার মিস'শ্রাবণী পোশাকের ডিজাইন উন্নত ও আকর্ষণীয় করার জন্য সর্বদা ব্যস্ত থাকেন। পোশাক তৈরিতে ত্রুটি দেখা দিলে তিনি তা পুনরায় প্রক্রিয়াকরণের মাধ্যমে উন্নতমানে রূপান্তর করেন। এতে বেশ কিছু অর্থ ব্যয় হয়। তিনি মনে করেন, উন্নতমানের পোশাক সরবরাহের মাধ্যমে ক্রেতাসন্তুষ্টি অর্জনে সক্ষম হলে প্রতিযোগিতামূলক বাজারে টিকে থাকা সম্ভব হবে। মিস শ্রাবণীর কিছু অভ্যন্তরীণ ব্যর্থতার জন্য বাড়তি ব্যয় হলেও উৎপাদিত পোশাকের মান উন্নত হয়। ক্রেতারা উৎপাদকের কাছ থেকে সর্বদা উন্নতমানের পণ্য আশা করে। মিস শ্রাবণী ক্রেতাদের হতাশ করেন না। তিনি নিখুঁত ও উন্নতমানসম্পন্ন পণ্য ক্রেতাদের কাছে সরবরাহ করেন। এতে ক্রেতারা সন্তুষ্ট হয়ে তার পণ্যের স্থায়ী ক্রেতায় পরিণত হয়। একজন সন্তুষ্ট ক্রেতা আরও অনেক ক্রেতাকে পণ্য কিনতে উৎসাহ দিয়ে থাকে। ফলে মিস শ্রাবণীর তৈরিকৃত পোশাকের বাজার এবং বিক্রি বেড়ে যাওয়ার সম্ভাবনা তৈরি হয়। তাই প্রতিযোগিতায় টিকে থাকার জন্য মিস শ্রাবণীর যুক্তির সাথে আমি একমত।"
        }
      ]
    },
    {
      "number": "4",
      "uddipok": "জনাব দুর্জয় একজন ফানির্চার ব্যবসায়ী। বর্তমানে তার পণ্যের বিক্রি আগের তুলনায় কমে গেছে। আর্থিক সীমাবদ্ধতার কারণে তার পক্ষে চাহিদা মোতাবেক পণ্য সরবরাহ সম্ভব হচ্ছে না।",
      "tag": "SSNIC 23",
      "sub_questions": [
        {
          "label": "ক",
          "question": "সমবায় সমিতি কী?",
          "explanation": "সমতার ভিত্তিতে একই শ্রেণিভুক্ত মানুষ সমবায় আইন অনুযায়ী নিজেদের অর্থনৈতিক উন্নয়নের লক্ষ্যে যে ব্যবসায় সংগঠন গড়ে তোলে তাকে সমবায় সমিতি বলে।"
        },
        {
          "label": "খ",
          "question": "উৎপাদনের 'মানবিক উপাদান' কোনটি? ব্যাখ্যা করো।",
          "explanation": "উৎপাদনের মানবিক উপাদান হচ্ছে 'শ্রম'। পরিশ্রমের বিনিময়ে উৎপাদন কাজে নিয়োজিত মানুষের সব ধরনের শরীরিক ও মানসিক কর্মপ্রচেষ্টা হলো শ্রম। এটি ছাড়া উৎপাদনের অন্যান্য উপকরণ অব্যবহৃত অবস্থায় থাকে। শ্রম উৎপাদনের উপকরণগুলোকে সক্রিয় করে তোলে। এর সাথে মানুষ সরাসরি জড়িত থাকার একে উৎপাদনের মানবিক বা জীবন্ত উপাদান বলে।"
        },
        {
          "label": "গ",
          "question": "জনাব দুর্জয় কোন ধরনের প্রতিবন্ধকতার সম্মুখীন হচ্ছেন? ব্যাখ্যা করো।",
          "explanation": "জনাব দুর্জয় আর্থিক প্রতিবন্ধকতার সম্মুখীন হচ্ছেন। ব্যবসায় প্রতিষ্ঠান পরিচালনা করতে প্রয়োজন পর্যাপ্ত পরিমাণ অর্থ। ব্যবসায়ে বিনিয়োগ করার জন্য প্রতিটি প্রতিষ্ঠানকে প্রয়োজনীয় মূলধন বা অর্থের ব্যবস্থা করতে হয়। কোনো প্রতিষ্ঠান অর্থের প্রয়োজনীয় যোগান দিতে না পারলে আর্থিক প্রতিবন্ধকতার সম্মুখীন হয়। জনাব দুর্জয় একজন ফার্নিচার ব্যবসায়ী। তার ফার্নিচার ব্যবসায়ের জন্য প্রয়োজন বিপুল পরিমাণ অর্থ। বর্তমানে তার পণ্যের বিক্রি কমে গেছে। বাজারে চাহিদামাফিক পণ্য সরবরাহে তিনি ব্যর্থ হচ্ছেন। তার এ ব্যর্থ হওয়ার কারণ হলো আর্থিক সীমাবদ্ধতা। ফার্নিচার ব্যবসায়ের প্রতিটি পণ্যের গড় ব্যয় অনেক বেশি হয়। চাহিদামাফিক পণ্য সরবরাহের জন্য পর্যাপ্ত ফার্নিচার দোকানে মজুত রাখতে হয়। এর জন্য দরকার প্রয়োজনীয় পরিমাণ অর্থসংস্থান করা। কিন্তু অর্থের অভাবে জনাব দূর্জয় বাধার সম্মুখীন হচ্ছেন। তাই বলা যায়, জনাব দুর্জয় আর্থিক। প্রতিবন্ধকতার সম্মুখীন হচ্ছেন।"
        },
        {
          "label": "ঘ",
          "question": "জনাব দুর্জয়কে সফলতা পেতে হলে তার করণীয় বিশ্লেষণ করো (উৎপাদনের উপকরণের আলোকে)।",
          "explanation": "জনাব দুর্জয়কে সফলতা পেতে হলে উৎপাদনের উপকরণ মূলধনের পর্যাপ্ত যোগান রাখতে হবে। মূলধন হলো উৎপাদনের উৎপাদিত উপাদান। এটি উৎপাদন উপকরণের এমন উপকরণ যা ব্যবসায়ের আয় সৃষ্টি করে। মূলধনের ঘাটতি ব্যবসায়ের কার্যক্রমে বাধা সৃষ্টি করে। জনাব দুর্জয় একজন ফার্নিচার ব্যবসায়ী। তার ফার্নিচার ব্যবসায়ের বিক্রি আগের তুলনায় কমে গেছে। তার ফার্নিচার ব্যবসায় পরিচালনার জন্য প্রয়োজন পর্যাপ্ত পরিমাণ অর্থ। কিন্তু তিনি সেই পরিমাণ অর্থের সরবরাহ করতে ব্যর্থ হচ্ছেন। এক্ষেত্রে তার ব্যবসায়ের সফলতার জন্য প্রয়োজন পর্যাপ্ত মূলধনের ব্যবস্থা করা। ফার্নিচার ব্যবসায়ের কাঁচামাল কাঠ কিনতে মূলধন দরকার হয়। তাছাড়া, ফার্নিচার বানানোর জন্য কাঠমিস্ত্রিদের পর্যাপ্ত মজুরি দিতে হয়। এ ব্যবসায়ের আনুষঙ্গিক আরও অনেক ধরনের খরচ আছে যেগুলোর জন্য অর্থের প্রয়োজন হয়। এক্ষেত্রে জনাব দুর্জয় ব্যাংক বা আর্থিক প্রতিষ্ঠানের সহায়তা নিতে পারেন। এতে ব্যবসায়ে পর্যাপ্ত অর্থের প্রবাহ নিশ্চিত হবে। ফলে আধুনিক ডিজাইনের ফার্নিচার তৈরি করে গ্রাহকদের আকর্ষণ করতে পারবেন ও বিক্রি করতে পারবেন। এভাবে তার ব্যবসায়ের বিক্রি ও মুনাফা বাড়তে থাকবে। তাই বলা যায়, জনাৰ দুর্জয়কে সফলতা পেতে হলে মূলধনের পর্যাপ্ত যোগান রাখতে হবে।"
        }
      ]
    },
    {
      "number": "5",
      "uddipok": "অপু ও তপু দুই ভাই। অপু ধর্মতলা মোড়ে একটি দই তৈরির কারখানা প্রতিষ্ঠা করেন। অন্যদিকে তপু একাডেমিক কোচিং সেন্টার চালু করেছে।",
      "tag": "SSNIC 23",
      "sub_questions": [
        {
          "label": "ক",
          "question": "ভোগ্য পণ্য কী?",
          "explanation": "ভোগ্য পণ্য বলতে ঐ সব পণ্যকে বোঝায় যেগুলো ক্রেতারা নিজেদের ব্যক্তিগত বা পারিবারিক ভোগের জন্য কিনে থাকে।"
        },
        {
          "label": "খ",
          "question": "সেবার নশ্বরতা ব্যাখ্যা করো।",
          "explanation": "নিম্নের অনুরূপ: সেবার নশ্বরতা বলতে সেবার ক্ষণস্থায়িত্বকে বোঝায়। সেবা হলো কোনো কাজ বা সুবিধা, যা স্পর্শ করা যায় না কিন্তু মানুষের প্রয়োজন এবং অভাব মেটায়। একে ভবিষ্যতের জন্যে সংরক্ষণ করা যায় না। আবার এর চাহিদা অতি দ্রুতই পরিবর্তন হয়। তাছাড়া সেবার চাহিদা তাৎক্ষণিকভাবে পরিবর্তন হয় বলে সেবা আগে থেকে প্রস্তুত করে রাখা সম্ভব হয় না। এসব কারণে সেবাকে নশ্বর বলা হয়।"
        },
        {
          "label": "গ",
          "question": "অপু কোন ধরনের পণ্য সরবরাহ করে? ব্যাখ্যা করো ।",
          "explanation": "অপু ভোগ্য পণ্য সরবরাহ করে। ভোগ্য পণ্য ব্যক্তিগত ও পারিবারিক উদ্দেশ্যে কেনা হয়। এ ধরনের পণ্য পুনরায় বিক্রির জন্য কেনা হয় না। এটি চূড়ান্ত ভোগের জন্য কেনা হয়। এ পণ্য ব্যবহারের মাধ্যমে উপযোগ নিঃশেষ করা হয়। - অপু ও তপু দুই ভাই। তাদের কাজের ধরন ভিন্ন। অপু ধর্মতলা মোড় নামক জায়গায় দই তৈরির একটি কারখানা প্রতিষ্ঠা করেন। তার প্রতিষ্ঠানে উৎপাদিত দই ভোক্তারা তাদের ব্যক্তিগত ও পরিবারের ভোগের জন্য কিনে থাকেন। তাছাড়া দই পণ্যটি সচরাচর বাড়ির আশপাশের বাজারের দোকানগুলোতে পাওয়া যায়। এ পণ্যটি ক্রেতারা সচরাচর দেখলেই খেতে চায়, যা ভোগ্যপণ্যের বৈশিষ্ট্য। তাই বলা যায়, উদ্দীপকের অপু ভোগ্য পণ্য সরবরাহ করেন"
        },
        {
          "label": "ঘ",
          "question": "উদ্দীপকে দুই ভাইয়ের কাজের ভিন্নতা বিশ্লেষণ করো ।",
          "explanation": "উদ্দীপকের অপু উৎপাদনমূলক কাজের সাথে জড়িত এবং তপু সেবামূলক কাজের সাথে জড়িত,। উৎপাদনমূলক কাজের মাধ্যমে প্রাকৃতিক সম্পদের সঠিক ব্যবহার নিশ্চিত করা হয়। প্রকৃতি থেকে প্রাপ্ত সম্পদের রূপগত পরিবর্তন করা হয় এ কাজের মাধ্যমে। অন্যদিকে, সেবামূলক কাজের মাধ্যমে অদৃশ্যমান সুবিধা প্রদান করা হয়। অপু ও তপু দুই ভাই। তাদের কাজের ধরন ভিন্ন রকমের। অপু তাদের স্থানীয় ধর্মতলা মোড়ে দই তৈরির একটি কারখানা স্থাপন করেন। অন্যদিকে, তপু একাডেমিক কোচিং সেন্টার খুলেছেন। সেখানে তিনি বিভিন্ন শ্রেণির শিক্ষার্থীদের পাঠদান করেন। এক্ষেত্রে অপু পণ্য উৎপাদনে জড়িত এবং তপু সেবামূলক কাজে জড়িত। দই একটি ভোগ্য পণ্য। অপু প্রথমে দুগ্ধ প্রক্রিয়াজাত করে দই তৈরি করেন। পরবর্তীতে তা ভোক্তাদের কাছে সরবরাহ করেন। এটি উৎপাদনমূলক কাজ। অন্যদিকে, তার ভাই তপু কোচিং সেন্টার স্থাপন করেছেন। কোচিং সেন্টারের মাধ্যমে মূলত তিনি সেবামূলক কাজ করছেন। তার কাজের মাধ্যমে শিক্ষার্থীরা সুবিধা পাচ্ছে। এখানে, অপুর কাজ থেকে তপুর কাজ সম্পূর্ণ আলাদা। অপুর উৎপাদিত পণ্য স্পর্শ করা গেলেও তপুর দেওয়া সেবা স্পর্শ করা যায় না। কিন্তু তার সেবা মানুষের প্রয়োজন ও অভাব মেটায়। তাই বলা যায়, বৈশিষ্ট্যগত পার্থক্যের কারণে উদ্দীপকের দুই ভাইয়ের কাজে ভিন্নতা রয়েছে।"
        }
      ]
    },
    {
      "number": "6",
      "uddipok": "জনাব X-এর একটি রেইনকোর্ট উৎপাদনের কারখানা আছে। তিনি কাঁচামাল সংগ্রহ, পূর্বানুমান নিয়ন্ত্রণসহ সব কাজেই জড়িত রয়েছেন",
      "tag": "SSNIC 23",
      "sub_questions": [
        {
          "label": "ক",
          "question": "দ্রব্য কী?",
          "explanation": "দ্রব্য হলো ঐ সব বস্তু, যা দৃশ্যমান, বিনিময়যোগ্য এবং অর্থের মূল্যে মূল্যায়ন করা যায়।"
        },
        {
          "label": "খ",
          "question": "কাস্টমাইজেশন বলতে কী বোঝায়? ব্যাখ্যা করো।",
          "explanation": "বিশেষ কোনো ক্রেতার ফরমায়েশ অনুযায়ী পণ্য তৈরি এবং সরবরাহ করাই হলো কাস্টমাইজেশন বা ক্রেতার উপযোগীকরণ। এক্ষেত্রে পণ্যের উৎপাদক তাদের নিজয় মান, আকার, সংখ্যা প্রভৃতিকে প্রাধান্য না দিয়ে ক্রেতার চাহিদাকে প্রাধান্য দেয়। প্রত্যেক ক্রেতার রুচি, পছন্দ, আয় প্রভৃতি আলাদা হয়। এসব দিক বিবেচনা করে প্রত্যেক ক্রেতার জন্য আলাদা পণ্য তৈরি এবং সরবরাহ করাকে ক্রেতার উপযোগীকরণ (Customization) বলে।"
        },
        {
          "label": "গ",
          "question": "জনাব X কোন খাতের সাথে জড়িত? ব্যাখ্যা করো।",
          "explanation": "জনাব 'X' শিল্প খাতের সাথে জড়িত। শিল্পকে উৎপাদনের বাহন বলা হয়। উৎপাদনের তিনটি খাতের মধ্যে এটি অন্যতম গুরুত্বপূর্ণ খাত। শিল্পখাত সম্পূর্ণ উৎপাদন নির্ভর কাজ।। জনাব X-এর রেইনকোর্ট উৎপাদনের একটি কারখানা আছে। তিনি কাঁচামাল সংগ্রহের মাধ্যমে উক্ত রেইনকোর্ট তৈরি করেন। অর্থাৎ তার কাজ শিল্পের অন্তর্ভুক্ত। এক্ষেত্রে প্রকৃতি থেকে কাঁচামাল সংগ্রহ করে সেগুলোর নানা পরিবর্তন করা হয়। শিল্প খাতে জনাব X কাঁচামালের রূপ পরিবর্তন করে রেইনকোর্ট প্রস্তুত করেন। প্রক্রিয়াজাতকরণের মাধ্যমে উৎপাদনে জড়িত যেকোনো কারখানা শিল্প খাতের আওতাভুক্ত। তাই বলা যায়, জনাব X শিল্প খাতের সাথে জড়িত।."
        },
        {
          "label": "ঘ",
          "question": "জনাব X-এর কাজ কোন ধরনের ব্যবস্থাপনা এবং ব্যবস্থাপনার গুরুত্ব বিশ্লেষণ করো।",
          "explanation": "জনাব X এর কাজের ধরন হলো উৎপাদন ব্যবস্থাপনা। চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টি হলো উৎপাদন ব্যবস্থাপনা। এর সঠিক ব্যবহারের মাধ্যমে কম খরচে মানসম্মত পণ্য উৎপাদন করা সম্ভব হয়। জনাব X-এর-রেইনকোর্ট উৎপাদনকারী একটি কারখানা আছে। তিনি নিজেই উক্ত কারখানার সী কাজের সাথে জড়িত। তিনি নিজেই কারখানাতে প্রয়োজনীয় কাঁচামালের জোগান দিয়ে থাকেন। পরবর্তীতে নতুন পণ্যের পূর্বানুমান এবং নিয়ন্ত্রণের কাজ করেন। এসব কাজ উৎপাদন ব্যবস্থাপনার সাথে জড়িত। রেইনকোর্ট তৈরির জন্য প্রথমেই জনাব X কে প্রয়োজনীয় কাঁচামাল সংগ্রহ করতে হয়। তাছাড়া জনাব X উৎপাদন ব্যবস্থাপনার পরিকল্পনা, সমন্বয়, নিয়ন্ত্রণসহ অন্যান্য কাজে জড়িত। উৎপাদন ব্যবস্থাপনা সঠিক হলে পণ্যের ত্রুটি-বিচ্যুতি দূর হয়। ফলে পণ্যের গুণগত মান ভালো হয়। ফলে প্রতিষ্ঠানের অপচয় ও ব্যয় কম হয়। উৎপাদন ব্যবস্থাপনার সঠিক প্রয়োগের মাধ্যমেই কম খরচে পণ্য উৎপাদন সম্ভব হয়। জনাব X সঠিকভাবে উৎপাদন ব্যবস্থাপনা অনুসরণ করে সহজেই সফলতা অর্জন করতে পারবেন। তাই বলা যায়, জনাব X এর প্রতিষ্ঠানে উৎপাদন ব্যবস্থাপনার গুরুত্ব অনেক বেশি।"
        }
      ]
    },
    {
      "number": "7",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাও!",
      "tag": "SSNIC 23",
      "sub_questions": [
        {
          "label": "ক",
          "question": "মান কী?",
          "explanation": "মান হলো কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে।"
        },
        {
          "label": "খ",
          "question": "মান ব্যবস্থাপনা কী? ব্যাখ্যা করো।",
          "explanation": "মান ব্যবস্থাপনা হলো মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করা। প্রতিযোগিতামূলক ব্যবসায় পরিবেশে টিকে থাকার জন্য মানসম্মত পণ্য উৎপাদন করা অত্যাবশ্যক কাজ। মান ব্যবস্থাপনার মাধ্যমে মানসম্মত পণ্য তৈরি করায় একই ক্রেতা বারবার পণ্য কিনতে আগ্রহী হয় এবং বর্তমান ক্রেতারাও নতুন ক্রেতা সৃষ্টিতে ভূমিকা রাখে। এর মাধ্যমে প্রতিষ্ঠান ভোক্তা সন্তুষ্টি অর্জন করতে পারে এবং পণ্য বা সেবার ধারাবাহিক উন্নয়ন করতে পারে। তাই বর্তমানে ব্যবসায় প্রতিষ্ঠানগুলো মান ব্যবস্থাপনার ওপর গুরুত্ব দিয়ে থাকে।"
        },
        {
          "label": "গ",
          "question": "'?' এখানে কোনটি হবে? তার ঐতিহাসিক প্রেক্ষাপট ব্যাখ্যা করো।",
          "explanation": "'?' চিহ্নিত স্থানে হবে সার্বিক মান ব্যবস্থাপনা। মান নিয়ন্ত্রণ ও মান নিশ্চিকরণের সমন্বিত রূপ হলো সার্বিক মান ব্যবস্থাপনা। সার্বিক মান ব্যবস্থাপনার ক্ষেত্রে কাঁচামাল কেনা থেকে' শুরু করে চূড়ান্ত পণ্য প্রস্তুত পর্যন্ত স্তরে গুণগত মান নিশ্চিত করা হয়। উদ্দীপকে মান ব্যবস্থাপনার ঐতিহাসিক প্রেক্ষাপটের চিত্র দেওয়া আছে। উক্ত প্রেক্ষাপটের তিনটি বিষয়ের মধ্যে মান নিয়ন্ত্রণ এবং মান নিশ্চিতকরণ দেওয়া আছে। '?' স্থানে বাকি যে বিষয়টি বসবে তা হলো- সার্বিক মান ব্যবস্থাপনা। সার্বিক মান ব্যবস্থাপনার তিনটি দর্শন অনুসরণ করে। সেগুলো হলো- ক্রেতা সন্তুষ্টি, কর্মী সম্পৃক্ততা ও মানের ধারাবাহিক উন্নয়ন। এ ব্যবস্থাপনার মাধ্যমে ধারাবাহিকভাবে মান নিয়ন্ত্রণ ও মান নিশ্চিতকরণের মাধ্যমে ক্রেতা সন্তুষ্টি অর্জনের চেষ্টা করা হয়। এটি পণ্যের ধারাবাহিক মান উন্নয়নের ওপর গুরুত্ব দেয়।"
        },
        {
          "label": "ঘ",
          "question": "'?' এর তিনটি দর্শন বিশ্লেষণ করো।",
          "explanation": "'?' চিহ্নিত স্থানের সার্বিক মান ব্যবস্থাপনা বিষয়টির তিনটি দর্শন হলো- (i) ক্রেতা সন্তুষ্টি; (ii) কর্মী সম্পৃক্ততা এবং (iii) মানের ধারাবাহিক উন্নয়ন। সার্বিক মান ব্যবস্থাপনা হলো ধারাবাহিকভাবে মান নিয়ন্ত্রণ ও মান নিশ্চিতকরণের মাধ্যমে ক্রেতা সন্তুষ্টি অর্জনের একটি প্রক্রিয়া। এটি মূলত মান ব্যবস্থাপনার মান নিয়ন্ত্রণ এবং মান নিশ্চিতকরণের মিশ্রিত রূপ। এর মাধ্যমে সর্বোচ্চ ক্রেতা সন্তুষ্টি কর্মীদের শতভাগ সম্পৃক্ততা ও মানের ধারাবাহিক উন্নয়ন নিশ্চিত করা হয়। উদ্দীপকে মান ব্যবস্থাপনার ঐতিহাসিক প্রেক্ষাপট তুলে ধরা হয়েছে। যেখানে'?' চিহ্নিত স্থানে সার্বিক মান ব্যবস্থাপনা হবে। এ সার্বিক মান ব্যবস্থাপনার তিনটি দর্শন হলো- (i) ভোক্তা সন্তুষ্টি; (ii) কর্মী সংশ্লিষ্টতা এবং (iii) পণ্যের ধারাবাহিক মান উন্নয়ন। এছাড়াও আরও কয়েকটি নীতি আছে। যেমন- আকর্ষণীয় ডিজাইন, অভিজ্ঞ কর্মী নিয়োগ প্রভৃতি। তবে ঐ তিনটি নীতি সর্বাধিক গুরুত্বপূর্ণ। সার্বিক মান ব্যবস্থাপনার প্রথম গুরুত্বপূর্ণ দর্শন হলো ভোক্তা সন্তুষ্টি। এর মূল কথা হলো ভোক্তাদের রুচি, প্রয়োজন, চাহিদা, অভাব, পছন্দ প্রভৃতি বিবেচনা করে পণ্য তৈরি করা। কর্মী সংশ্লিষ্টতা সার্বিক মান ব্যবস্থাপনার আরেকটি গুরুত্বপূর্ণ দর্শন বা নীতি। এ নীতির মূলকথা হলো উৎপাদনে নিয়োজিত কর্মীরা উৎপাদনে জড়িত বিভিন্ন বিষয়ে যাতে তাদের মতামত পোষণ করতে পারে। পণ্যের ধারাবাহিক মান উন্নয়ন সার্বিক মান ব্যবস্থাপনার আরেকটি গুরুত্বপূর্ণ নীতি। এর মাধ্যমে ক্রেতাদের বিভিন্ন পরিবর্তনের পাশাপাশি মানের উন্নয়ন ধারাবাহিকভাবে নিশ্চিত করা হয়। যেকোনো প্রতিষ্ঠানে তাই সার্বিক মান ব্যবস্থাপনার দর্শন বা নীতি অনুসরণ অত্যন্ত গুরুত্বপূর্ণ।"
        }
      ]
    },
    {
      "number": "8",
      "uddipok": "X ফ্যাক্টরি একটি গাড়ি উৎপাদনকারী একটি প্রতিষ্ঠান। এখানে শ্রমিকরা ৮ ঘণ্টা কাজ করে। প্রয়োজনে অতিরিক্ত কাজ করে তার জন্য ঘণ্টা হিসাবে অতিরিক্ত বেতন পায়। এই ফ্যাক্টরিতে কাজের যোগ্যতা অনুযায়ী শ্রমিকরা কাজ পায়। এতে প্রতিষ্ঠানের কাজ ভালো হয় এবং উৎপাদন বৃদ্ধিসহ লক্ষ্যমাত্রা অর্জিত হয়।",
      "tag": "SSNIC 23",
      "sub_questions": [
        {
          "label": "ক",
          "question": "মূলধন কী?",
          "explanation": "মানুষের পরিশ্রমের মাধ্যমে উৎপাদিত যে সম্পদ সরাসরি ভোগ না করে উৎপাদন কাজে ব্যবহৃত হয় তাকে মূলধন বলা হয়।"
        },
        {
          "label": "খ",
          "question": "\"ভূমিতে ক্রমহ্রাসমান প্রান্তিক উৎপাদনবিধি কার্যকর\"-করো।",
          "explanation": "সৃজনশীল রচনামূলক প্রশ্ন নং ৫৫(খ) দ্রষ্টব্য। পৃষ্ঠা-৯০"
        },
        {
          "label": "গ",
          "question": "উদ্দীপকে কোন ধরনের শ্রমের কথা বলা হয়েছে? ব্যাখ্যা করো।",
          "explanation": "উদ্দীপকের শারীরিক শ্রমের কথা বলা হয়েছে। কোনো ব্যক্তি শারীরিক শক্তি ব্যয় করে যে কাজ করে তাকে শারীরিক শ্রম বা কায়িক শ্রম বলা যায়। এ শ্রমের মূল্য সাধারণত কম দেওয়া হয়। প্রতিষ্ঠানের নিচু স্তরে সাধারণত শ্রমের ব্যবহার করা হয়। X ফ্যাক্টরি গাড়ি উৎপাদনকারী একটি প্রতিষ্ঠান। এখানে শ্রমিকরা ৮ ঘণ্টা কাজ করেন। পাশাপাশি অতিরিক্ত কাজ করে তারা অতিরিক্ত বেতন - পান। এসব শ্রমিক বুদ্ধিবৃত্তিক কাজ করেন না। তারা নিজের শরীরের শক্তি ব্যবহার করে উৎপাদন কাজ করেন। এরা উৎপাদন কাজে সরাসরি 'অংশ নেয়। শ্রমিকরা প্রতিষ্ঠানের নির্দেশনা মতো উৎপাদন কাজ চালায়। তাদের শ্রম ছাড়া উৎপাদন সম্ভব হবে না। এগুলো শারীরিক শ্রমের বৈশিষ্ট্য। তাই বলা যায়, উদ্দীপকে শারীরিক শ্রমের কথা বলা হয়েছে।"
        },
        {
          "label": "ঘ",
          "question": "উদ্দীপকের উল্লিখিত ফ্যাক্টরির উৎপাদন বৃদ্ধির কারণ বিশ্লেষণ করো।",
          "explanation": "উদ্দীপকের উল্লিখিত ফ্যাক্টরির উৎপাদন বৃদ্ধির কারণ হলো শ্রম বিভাগ। শ্রমিকের \"যোগ্যতা ও দক্ষতা সর্বোচ্চ ব্যবহার করে প্রাতিষ্ঠানিক সফলতার জন্য শ্রম বিভাগ প্রয়োজন। এর মাধ্যমে উপযুক্ত শ্রমিককে উপযুক্ত কাজে নিয়োগ দেওয়া হয়। ফলে তারা দক্ষতা ও নৈপুণ্য ব্যবহার করে উৎপাদন বাড়াতে পারে। X ফ্যাক্টরি গাড়ি উৎপাদনকারী একটি প্রতিষ্ঠান। এখানে শ্রমিক ৮ ঘণ্টা কাজ করে। তাছাড়া পয়োজনে অতিরিক্ত কাজ করলে তার ঘণ্টা হিসাবে অতিরিক্ত বেতন পায়। এ ফ্যাক্টরিতে শ্রমিকদের, কাজের যোগ্যতা ও দক্ষতা হিসেবে কাজ দেওয়া হয়। অর্থাৎ, এখানে শ্রম বিভাগের সঠিক ব্যবহার নিশ্চিত করা হয় যার কারণে উৎপাদন বৃদ্ধি পায়। উল্লিখিত ফ্যাক্টরিতে শ্রম বিভাগের সঠিক ব্যবহারের কারণে শ্রমিকদের কাজ ভালো হয়। 'যে শ্রমিক যে কাজে দক্ষ সে শ্রমিককে সেই কাজ দেওয়া হলে তা সঠিকভাবে সম্পন্ন হয়। X ফ্যাক্টরি সেই কথা বিবেচনায় শ্রমিকদের কাজ ভাগ করে দেয়। ফলে উক্ত প্রতিষ্ঠানের উৎপাদন বৃদ্ধি পায় এবং প্রতিষ্ঠানটি তাদের লক্ষ্যমাত্রা সহজেই অর্জন করতে পারে। তাই বলা যায়, উদ্দীপকের উল্লিখিত ফ্যাক্টরির উৎপাদন বৃদ্ধির কারণ হলো শ্রমবিভাগ।"
        }
      ]
    },
    {
      "number": "9",
      "uddipok": "পার্থ ঢাকা বিশ্ববিদ্যালয় থেকে আন্তর্জাতিক ব্যবসায় বিষয়ে এমবিএ ডিগ্রি শেষ করে একটি বহুজাতিক প্রতিষ্ঠানে যোগদান করেছেন। ব্যবসায়ের ছাত্র হওয়ায় প্রতিষ্ঠান তাকে পণ্য উন্নয়ন এবং গবেষণা বিভাগের দায়িত্ব দেয়। তাকে ভোক্তা জরিপের দায়িত্ব নতুন পণ্যের জন্য দেওয়া হয়। ভোক্তা জরিপ শেষে প্রতিষ্ঠানটি স্বল্প পরিমানে পণ্য উৎপাদন করল।",
      "tag": "SSNIC 23",
      "sub_questions": [
        {
          "label": "ক",
          "question": "পণ্য ডিজাইন কী?",
          "explanation": "পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করাকে পণ্য ডিজাইন বলে।"
        },
        {
          "label": "খ",
          "question": "মডিউলার ডিজাইন ব্যাখ্যা করো।",
          "explanation": "সৃজনশীল রচনামূলক প্রশ্ন নং ৪৪ (খ) দ্রষ্টব্য। পৃষ্ঠা-১৬৫"
        },
        {
          "label": "গ",
          "question": "পার্থ পণ্য ডিজাইনের কোন স্তরে কাজ করে? ব্যাখ্যা করো",
          "explanation": "পার্থ পণ্য ডিজাইনের ধারণা উন্নয়ন স্তরে কাজ করে। পণ্য ডিজাইনরে দ্বিতীয় ধাপ হলো ধারণা উন্নয়ন। এ স্তরে উদ্যোক্তাকে ক্রেতা ও বাজার সম্পর্কে ধারণা নিতে হয়। এ স্তরে ক্রেতাদের রুচি ও পছন্দ যাচাই, বাজার গবেষণা প্রভৃতি কাজ করতে হয়। এ স্তরের ইতিবাচক ফলাফলের ওপর ভবিষ্যতে পণ্য উৎপাদন নির্ভর করে। পার্থ ঢাকা বিশ্ববিদ্যালয় থেকে আন্তর্জাতিক ব্যবসায় বিষয়ে MBA সম্পন্ন করেছেন। তিনি একটি বহুজাতিক প্রতিষ্ঠানে যোগদান করেছেন। ব্যবসায়ের ছাত্র হওয়ায় প্রতিষ্ঠানটি তাকে পণ্য উন্নয়ন ও গবেষণা বিভাগে দায়িত্ব দেন। এজন্য তাকে নতুন পণ্যের ভোক্তা জরিপ করতে হয়। ভোক্তা জরিপ করার মাধ্যমে পার্থ ভোক্তাদের রুচি ও পছন্দ সম্পর্কে জানতে পারবেন। তাদের নতুন পণ্য বাজারে কেমন গ্রহণযোগ্যতা পাবে তা জানতে পারবেন। তার এসব কাজ পণ্যের ধারণা উন্নয়ন স্তরে উদ্যোক্তারা করে থাকেন। তাই বলা যায়, নতুন পণ্যের ভোক্তা জরিপের কারণে জনাব পার্থ পণ্য ডিজাইনের ধারনা উন্নয়ন স্তরে কাজ করেন।"
        },
        {
          "label": "ঘ",
          "question": "ভোক্তা জরিপ শেষে স্বল্প পরিমাণ উৎপাদনের সিদ্ধান্ত কতখানি যৌক্তিক? বিশ্লেষণ করো।",
          "explanation": "ভোক্তা জরিপ শেষে স্বল্প পরিমাণে পরীক্ষামূলক উৎপাদনের সিদ্ধান্ত অত্যন্ত যৌক্তিক বলে আমি মনে করি। পরীক্ষামূলক উৎপাদন পর্যায়ে ধারণা অনুসারে পণ্য প্রস্তুত করা হয়। বাজারে ঐ পণ্যের চাহিদা যাচাইয়ের জন্য এটি করা হয়। পরীক্ষামূলক উৎপাদন করার পর ক্রেতাদের থেকে ইতিবাচক সাড়া পাওয়া গেলে পণ্যটি পর্যাপ্ত পরিমাণে উৎপাদন ও বাজারজাতকরণ করা হয়। পার্থ ঢাকা বিশ্ববিদ্যালয়ের ব্যবসায় শিক্ষা অনুষদের আন্তর্জাতিক ব্যবসায় বিভাগ তেকে MBA সম্পন্ন করেছেন। পরবর্তীতে তিনি একটি বহুজাতিক প্রতিষ্ঠানে যোগদান করেন। ব্যবসায়ের ছাত্র হওয়ায় প্রতিষ্ঠানটি তাকে পণ্য উন্নয়ন ও গবেষণা বিভাগে দায়িত্ব দেয়। নতুন পণ্যের জন্য তাকে বাজার জরিপ করতে হয়। বাজার জরিপ শেষে প্রতিষ্ঠানটি স্বল্প পরিমাণ পণ্য উৎপাদন করে। বহুজাতিক প্রাতিষ্ঠানটি ভোক্তা জরিপ শেষে স্বল্প পরিমাণ উৎপাদন অর্থাৎ পরীক্ষামূলক পণ্য উৎপাদন করে। কারণ অল্প পরিমাণে পণ্য উৎপাদন করে বাজারে ছাড়লে ঐ পণ্যের প্রকৃত গ্রহণযোগ্যতা জানা যায়। এর মাধ্যমে প্রতিষ্ঠানটি জানতে পারবে নতুন পণ্যটি বাজারে চলবে কিনা। ক্রেতাদের থেকে যদি ঐ পণ্যের ইতিবাচক সাড়া পাওয়া যায় তবে বেশি উৎপাদন করতে পারবে। আর যদি নেতিবাচক সাড়া পায় তবে সংশোধনের ব্যবস্থা করবে। ফলে প্রতিষ্ঠানটিকে ক্ষতির সম্মুখীন হতে হবে না। পরবর্তীতে ক্রেতাদের পছন্দমতো পণ্য বাজারজাত করে সহজেই ক্রেতা সন্তুষ্টি অর্জনে সক্ষম হবে। তাই আমি মনে করি, ভোক্তা জরিপ শেষে স্বল্প পরিমাণ উৎপাদনের সিদ্ধান্ত অভ্যন্ত যৌক্তিক।"
        }
      ]
    },
    {
      "number": "10",
      "uddipok": "XYZ গ্রুপ প্লাস্টিক মেলামাইন সামগ্রী উৎপাদনকারী প্রতিষ্ঠান। তারা দেশীয় মান নির্ধারণকারী প্রতিষ্ঠানের অনুমোদনপ্রাপ্ত। বর্তমানে তাদের পণ্য সৌদি আরবে রপ্তানির সিদ্ধান্ত নিয়েছে। তাই তারা ১০ লক্ষ ডলার দিয়ে একটি মান সনদ সংগ্রহ করে, যা পেতে ১ বছর ৬ মাস সময় লাগে। এখন তারা সনদটি হাতে পেয়ে রপ্তানি শুরু করেছে।",
      "tag": "SSNIC 23",
      "sub_questions": [
        {
          "label": "ক",
          "question": "প্রশিক্ষণ ব্যয় কী?",
          "explanation": "মানসম্মত পণ্য উৎপাদনে কর্মীদের প্রশিক্ষণ দিতে যে ব্যয় হয় তাকে প্রশিক্ষণ ব্যয় বলে।"
        },
        {
          "label": "খ",
          "question": "মান নিশ্চিতকরণের দুইটি নীতি ব্যাখ্যা করো।",
          "explanation": "মান নিশ্চিতকরণে ১. পণ্য উদ্দেশ্যের সাথে সামঞ্জস্যপূর্ণ হবে এবং ২. ভুলত্রুটি দূর করা হবে- এ দুইটি নীতি বিদ্যমান। পণ্যের মান নিশ্চিত এমনভাবে সম্পন্ন করতে হয় যেন তা উৎপাদিত, পণ্য তৈরির উদ্দেশ্যের সাথে সামঞ্জস্যপূর্ণ হয়। অন্যদিকে, উৎপাদনের কোনো পর্যায়ে ভুল-ত্রুটি থাকলে তা সংশোধনের মাধ্যমে মান নিশ্চিত করতে হয়। আর এ দুইটি নীতির অনুসরণই মান নিশ্চিতকরণ কাজকে সফল করে তোলে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন মান সনদ সংগ্রহ করেছে? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি ISO মান সনদ সংগ্রহ করেছে। ISO বা International Organization for Standardization হলো আন্তর্জাতিক মান নিয়ন্ত্রণকারী সংস্থা। এটি আন্তর্জাতিক পর্যায়ে পণ্যের মান কেমন হবে তা নির্ধারণ করে দেয়। এ সনদ ছাড়া আন্তর্জাতিক বাজারে পণ্য রপ্তানি করা যায় না। XYZ গ্রুপ প্লাস্টিক মেলামাইন সামগ্রী উৎপাদনকারী প্রতিষ্ঠান। এটি দেশীয় মান নির্ধারণকারী প্রতিষ্ঠানের অনুমোদন প্রাপ্ত। তবে বর্তমানে প্রতিষ্ঠানটি তাদের পণ্য সৌদি আরবে রপ্তানি করার সিদ্ধান্ত নিয়েছে। সৌদি আরবে রপ্তানি করতে হলে প্রতিষ্ঠানটিকে আন্তর্জাতিক মান সনদ সংগ্রহ করতে হবে। ISO এই সনদ দিয়ে থাকে যা সম্প্রতি তারা পেয়েছে। ISO সনদ পাওয়ায় তারা রপ্তানি শুরু করতে পেরেছে। সুতরাং, XYZ গ্রুপ ISO সনদ সংগ্রহ করেছে।"
        },
        {
          "label": "ঘ",
          "question": "উদ্দীপকে XYZ গ্রুপ যে সনদ গ্রহণ করেছে সেই প্রতিষ্ঠানের ভূমিকা বিশ্লেষণ করো।",
          "explanation": "উদ্দীপকের XYZ গ্রুপ ISO সনদ গ্রহণ করেছে যারা আন্তর্জাতিকভাবে পণ্যের মান নির্ধারণে গুরুত্বপূর্ণ ভূমিকা পালন করে। ISO হলো আন্তর্জাতিক পণ্যমান নিয়ন্ত্রণকারী সংস্থা। এ প্রতিষ্ঠানটি আন্তর্জাতিক বাজারে পণ্যের গুণাগুণ কেমন হবে তা নির্ধারণ করে দেয়।কোনো প্রতিষ্ঠান যদি ISO এর Standard অনুসরণ না করে তবে তারা এ সনদ পায় না এবং বহির্বিশ্বে পণ্য রপ্তানিও করতে পারে না। XYZ গ্রুপ প্লাস্টিক মেলামাইন সামগ্রী উৎপাদনকারী প্রতিষ্ঠান। এটি BSTI কর্তৃক অনুমোদন প্রাপ্ত। বর্তমানে প্রতিষ্ঠানটি সৌদি আরবে পণ্য রপ্তানি করতে চায়। তাই তারা ১০ লক্ষ ডলার দিয়ে ISO মান সনদ সংগ্রহ করেছে। সনদটি হাতে পেয়ে প্রতিষ্ঠানটি রপ্তানি শুরু করেছে। প্রতিষ্ঠানটিকে ISO এর নির্ধারিত Standard অনুসারে পণ্য উৎপাদন করে রপ্তানি করতে হচ্ছে। ISO এর মান সনদ পাওয়ার পূর্বশর্ত হলো পণ্য উৎপাদনে তাদের Standard বজায় রাখা। আন্তর্জাতিক বাজারে রপ্তানি করতে হলে পণ্যের গুণগত মান ISO অনুসারে হতে হয়। পণ্যের গুণাগুণ কেমন হবে তা নির্ধারণ করে, দিতে ISO একসেট মানদণ্ড উদ্ভাবন করেছেন যা ISO 9000 নামে পরিচিত। এই মানদণ্ডে পণ্যের আদর্শমান ডিজাইন, প্রশিক্ষণ পদ্ধতিও উৎপাদন প্রক্রিয়া প্রভৃতি সম্পর্কে নির্দেশনা দেওয়া আছে। তাছাড়া পণ্য উৎপাদন করতে গিয়ে যাতে পরিবেশের কোনো - ক্ষতি না হয় তার জন্য রয়েছে ISO 14000। তাই বলা যায়, আন্তর্জাতিক মানের পণ্যের সরবরাহ এবং পরিবেশের ওপর গুরুত্বারোপের মাধ্যমে ISO গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "'সুনামগঞ্জ তৃপ্তি চা' খুবই প্রসিদ্ধ চা, যা সুনামগঞ্জের তৃপ্তি চা ফ্যাক্টরিতে উৎপাদন হয়। উৎপাদন সংক্রান্ত তথ্য নিম্নরূপ: ২০২১ সালের উৎপাদন উল্লেখ্য, ২০১৯ ও ২০২০ সালে শ্রমের উৎপাদনশীলতা ছিল যথাক্রমে ৩ একক ও ৩.৫০ একক। বিবরণ উৎপাদন কাঁচামাল ক্রয় ১৫,০০,০০০ টাকা ঘণ্টা প্রতি শ্রম ব্যয় ৬০ টাকা যন্ত্র সময় ৬,০০০ ঘণ্টা ঘণ্টা প্রতি যন্ত্র ব্যয় ৫০ টাকা অন্যান্য ব্যয় ২,৫০,০০০ টাকা উৎপাদনের পরিমাণ ৩০,২৫০ টি বিক্রয়মূল্য ৬০,৫০,০০০ টাকা শ্রম ঘণ্টা ৮,০০০ ঘণ্টা",
      "tag": "SSNIC 23",
      "sub_questions": [
        {
          "label": "ক",
          "question": "শিল্প খাত কী?",
          "explanation": "প্রাকৃতিক সম্পদ ব্যবহার করে রূপগত উপযোগ সৃষ্টি সংশ্লিষ্ট খাত হলো শিল্প খাত।।"
        },
        {
          "label": "খ",
          "question": "উৎপাদনশীলতা জীবনযাত্রার মানোন্নয়নে কীভাবে সম্পর্কিত? ব্যাখ্যা করো।",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে। ব্যবসায়ের প্রত্যক্ষ ও পরোক্ষ উদ্দেশ্য হচ্ছে মানবকল্যাণ সাধন করা। উৎপাদন ব্যবস্থা এবং নতুন নতুন পদ্ধতি উদ্ভাবনের মাধ্যমে ব্যবসায়ীরা জনগণের নিত্যনতুন চাহিদা মিটিয়ে থাকে। ভোক্তা সাধারণকে নতুন নতুন পণ্য ভোগের সুযোগ দেওয়া হয়। এভাবে উৎপাদন ব্যবস্থা জনগণের জীবনযাত্রার মানোন্নয়নে ভূমিকা রাখে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটির মোট উৎপাদনশীলতা নির্ণয় করো",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের অনুপাতকে মোট উৎপাদনশীলতা বলে। মোট উৎপাদনশীলতা যত বেশি হবে প্রতিষ্ঠানের মুনাফা তত বাড়বে। মোট উৎপাদনশীলতা প্রতিষ্ঠানের বার্ষিক অবস্থা ও গতিপ্রকৃতি বুঝতে সহায়তা করে। 'সুনামগঞ্জ তৃপ্তি চা' সুনামগঞ্জের খুবই প্রসিদ্ধ। ২০২১ সালে প্রতিষ্ঠানটির কাঁচামাল ক্রয় = ১৫,০০,০০০ টাকা। শ্রম ব্যয় (শ্রম ঘণ্টা × ঘণ্টাপ্রতি শ্রমের মূল্য) = (৮,০০০ x ৬০) টাকা = ৪,৮০,০০০ টাকা। যন্ত্রপাতি ব্যয় (যন্ত্র সময় ঘণ্টাপ্রতি যন্ত্র ব্যয়) = (৬,০০০ × ৫০) টাকা মোট উৎপাদিত পণ্যের বিক্রয় মূল্য ৬০,৫০,০০০ টাকা = ৩,০০,০০০ টাকাঅন্যান্য ব্যয় = ২,৫০,০০০ টাকা সুতরাং, প্রতিষ্ঠানটির মোট উৎপাদনশীলতা = মোট উৎপাদিত পণ্যের বিক্রয় মূল্য মোট উপকরণ ব্যয় \\frac{মোট\\ উৎপাদিত\\ পণ্যের\\ বিক্রয়\\ মূল্য}{মোট\\ উপকরণ\\ ব্যয়} মোট   উপকরণ   ব্যয় মোট   উৎপাদিত   পণ্যের   বিক্রয়   মূল্য ​ ৬০ , ৫০ , ০০০্ ১৫ , ০০ , ০০০ + ৪ , ৮০ , ০০০ + ৩ , ০০ , ০০০ + ২ , ৫০ , ০০০ \\frac{৬০,৫০,০০০্}{১৫,০০,০০০+৪,৮০,০০০+৩,০০,০০০+২,৫০,০০০} ১৫ , ০০ , ০০০ + ৪ , ৮০ , ০০০ + ৩ , ০০ , ০০০ + ২ , ৫০ , ০০০ ৬০ , ৫০ , ০০০্ ​ ৬০ , ৫০ , ০০০্ ২৫ , ৩০ , ০০০ = ২ . ৩৯ \\frac{৬০,৫০,০০০্}{২৫,৩০,০০০}=২.৩৯ ২৫ , ৩০ , ০০০ ৬০ , ৫০ , ০০০্ ​ = ২ . ৩৯ ∴ \\therefore ∴ ২০২১ সালে প্রতিষ্ঠানটির মোট উৎপাদনশীলতা ২.৩৯।"
        },
        {
          "label": "ঘ",
          "question": "২০২১ সালের শ্রমের উৎপাদনশীলতার ওপর মতামত দাও, উদ্দীপকের আলোকে বিশ্লেষণ করো।",
          "explanation": "উৎপাদিত পণ্যদ্রব্যের মোট একককে মোট শ্রম ঘণ্টা দিয়ে ভাগ করলে শ্রমের উৎপাদনশীলতা পাওয়া যায়। শ্রমিক কতটা সুচারুভাবে কাজ করছে তা শ্রমের উৎপাদনীশলতার মাধ্যমে জানা যায়। এটি থেকে শ্রমিকের দক্ষতার বিষয়টিও জানা যায়। শ্রম বিভাগ, কর্ম পরিবেশ, শ্রমিকের দক্ষতা, শ্রমিক সংখ্যা প্রভৃতির ওপর শ্রমের উৎপাদনশীলতা নির্ভর করে। 'সুনামগঞ্জ তৃপ্তি চা'-এর ২০২১ সালের মোট শ্রমঘণ্টা = ৮,০০০ ঘণ্টা। মোট উৎপাদনের পরিমাণ = ৩০,২৫০ টি। ∴ \\therefore ∴ শ্রমের উৎপাদনশীলতা = মোট উৎপাদনের পরিমাণ মোট শ্রম ঘণ্টা \\frac{মোট\\ উৎপাদনের\\ পরিমাণ}{মোট\\ শ্রম\\ ঘণ্টা} মোট   শ্রম   ঘণ্টা মোট   উৎপাদনের   পরিমাণ ​ ৩০ , ২৫০ ৮ , ০০০ \\frac{৩০,২৫০}{৮,০০০} ৮ , ০০০ ৩০ , ২৫০ ​ =৩.৭৮ প্রতিষ্ঠানটির ২০১৯ ও ২০২০ সালে শ্রমের উৎপাদনশীলতা ছিল যথাক্রমে ৩ একক এবং ৩.৫০ একক। ২০২১ সালে তা বেড়ে হয়েছে ৩.৭৮ একক। অর্থাৎ, প্রতিষ্ঠানের শ্রমের উৎপাদনশীলতা বেড়েছে। শ্রমিকরা দক্ষতার সাথে কাজ করছে। তাই আমি মনে করি, এই ধারাবাহিকতা বজায় রাখা উচিত। এতে 'সুনামগঞ্জ তৃপ্তি চা' আরও বেশি মুনাফা অর্জন করতে পারবে।"
        }
      ]
    }
  ]
}