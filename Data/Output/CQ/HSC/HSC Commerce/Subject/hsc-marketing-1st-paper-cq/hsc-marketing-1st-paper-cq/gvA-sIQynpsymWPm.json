{
  "title": "আদমজী ক্যান্টনমেন্ট কলেজ, ঢাকা ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব হানিফ একটি তাঁত কারখানার মালিক। স্বয়ংক্রিয় যন্ত্রপাতি দ্বারা আধুনিক ডিজাইনের উৎপাদিত কাপড় তিনি দেশ ও বিদেশের নিজস্ব শো-রুমের মাধ্যমে বিক্রি করেন। ব্যবসায় ভালো হওয়ায় তিনি ২০২০ সালে বিশ লক্ষ টাকা আয় করেন। শো-রুম ও কারখানায় ১৫০ জন শ্রমিক সন্তুষ্টি সহকারে দক্ষতার সাথে কাজ করে যাচ্ছেন।",
      "tag": "ACC 23",
      "sub_questions": [
        {
          "label": "ক",
          "question": "কৃষি খাত কী?",
          "explanation": "ভূমি থেকে সম্পদ ও পণ্য উৎপাদন সংশ্লিষ্ট খাতই হলো কৃষি খাত।"
        },
        {
          "label": "খ",
          "question": "\"উৎপাদন সম্পদের সঠিক ব্যবহার নিশ্চিত করে\"- ব্যাখ্যা করো।",
          "explanation": "মানুষের কারিগরি জ্ঞান ও বুদ্ধিমতা কাজে লাগিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে। উৎপাদন কাজে জমি, শ্রমিক, মূলধন প্রভৃতি প্রয়োজন হয়। আর এগুলো হলো সম্পদ। পণ্য উৎপাদনের মাধ্যমে এসব উপাদানের সঠিক ব্যবহার নিশ্চিত হয়। ফলে সম্পদের অপচয় হয় না। এভাবে উৎপাদন, সম্পদের সঠিক ব্যবহার নিশ্চিত করে।"
        },
        {
          "label": "গ",
          "question": "জনাব হানিফের তাঁত কারখানায় কোন ধরনের উপযোগ সৃষ্টি হয়? ব্যাখ্যা করো।",
          "explanation": "জনাব হানিফের তাঁত কারখানায় রূপগত উপযোগ সৃষ্টি হয়। প্রকৃতি থেকে পাওয়া সম্প। রূপ বা আকৃতি পরিবর্তন করে পণ্যকে ব্যবহার উপযোগী করার মাধ্যমে রূপগত উপযোগ সৃষ্টি করা হয়। এটি পণ্য উৎপাদনের সাথে জড়িত। আর চূড়ান্ত পণ্য তৈরিতে উৎপাদনের বিকল্প নেই। জনাব হানিফ একটি তাঁত কারখানার মালিক। তিনি কারখানায় উন্নতমানের তাঁতের কাপড় তৈরি করেন। এ ধরনের কাপড় তৈরির প্রয়োজনীয় কাঁচামাল তুলা, সুতা প্রভৃতি প্রকৃতি থেকে সংগ্রহ করা হয়। প্রকৃতি থেকে সংগ্রহ করা এসব সম্পদকে মানুষের ব্যবহার উপযোগী তাঁতের কাপড়ে পরিণত করা হয়। ফলে কাঁচামালের রূপ ও আকারের পরিবর্তন হয়। আর এই রূপগত পরিবর্তনের কাজটি করা সম্ভব হয় উৎপাদন প্রক্রিয়ার মাধ্যমে। তাই বলা যায়, জনাব হানিফের কারখানায় রূপগত উপযোগ সৃষ্টি হয়।"
        },
        {
          "label": "ঘ",
          "question": "দেশের অর্থনৈতিক উন্নয়নে জনাব হানিফের অবদান মূল্যায়ন করো।",
          "explanation": "দেশের অর্থনৈতিক উন্নয়নে জনাব হানিফ গুরুত্বপূর্ণ অবদান রাখে। উৎপাদনের মাধ্যমে দেশীয় কাঁচামালের যথাযথ ব্যবহার নিশ্চিত হয়। পাশাপাশি নতুন নতুন কর্মসংস্থানের সুযোগ সৃষ্টি হয়। তাছাড়া উৎপাদন দেশের শিল্পায়নের বিকাশ ঘটিয়ে অর্থনীতিকে শক্তিশালী করতে ভূমিকা রাখে। জনাব হানিফ একটি তাঁত কারখানার মালিক। তিনি নিজস্ব দক্ষ কারিগর দিয়ে উন্নতমানের তাঁত কাপড় তৈরি করে দেশ ও বিদেশে বিক্রি করে। তিনি ২০২০ সালে ২০ লক্ষ টাকা আয় করেন। তার শো-রুম কারখানায় মোট ১৫০ জন শ্রমিক দক্ষতার সাথে কাজ করছে। জনাব হানিফ নিজের পাশাপাশি আরও ১৫০ জন শ্রমিকের কাজের ব্যবস্থা করেছেন। এতে মানবসম্পদের যথাযথ ব্যবহার নিশ্চিত হচ্ছে। পাশাপাশি বেকার সমস্যা কমছে। তার তাঁত কারখানায় দেশীয় কাঁচামাল ব্যবহারের ফলে সম্পদের সুষ্ঠু ব্যবহার নিশ্চিত হচ্ছে। এটি অপচয় এবং ব্যয় কমাতে ভূমিকা রাখছে। আবার উৎপাদিত এসব কাপড় বিদেশে বিক্রি করায় বৈদেশিক মুদ্রার রিজার্ভ বাড়ছে। এভাবে দেশের অর্থনৈতিক অবস্থা শক্তিশালী হচ্ছে। তাই আমি মনে করি, দেশের অর্থনৈতিক উন্নয়নে জনাব হানিফের অবদান গুরুত্বপূর্ণ।।"
        }
      ]
    },
    {
      "number": "2",
      "uddipok": "জনাব করিমের নিজস্ব একটি গুদামঘর আছে। তিনি ২০২০ সালের ডিসেম্বর মাসে ২,০০০ টন ধারণ ক্ষমতাসম্পন্ন গুদামঘরে ১২০০ টন পেঁয়াজ গুদামজাত করেন। চলতি মৌসুমে প্রচুর পেঁয়াজ উৎপন্ন হওয়ায় বাজারে পেঁয়াজের দাম কম। জনাব করিম অধিক মুনাফার আশায়। ২০২১ সালের ফেব্রুয়ারি মাসে আরো ৮০০ টন পেঁয়াজ সংরক্ষণ করেন। ২০২১ সালের মার্চ মাসে দেখা গেল ৪০% পেঁয়াজ নষ্ট হয়ে গেছে। ফলে প্রতিষ্ঠানটি যথেষ্ট ক্ষতির সম্মুখীন হয়।",
      "tag": "ACC 23",
      "sub_questions": [
        {
          "label": "ক",
          "question": "যন্ত্রের উৎপাদনশীলতা কী ?",
          "explanation": "মোট উৎপাদনের পরিমাণ ও মোট যন্ত্রসময়ের অনুপাতকে যন্ত্রের উৎপাদনশীলতা বলে।"
        },
        {
          "label": "খ",
          "question": "মালামালের উৎপাদনশীলতা উদাহরণসহ ব্যাখ্যা করো।",
          "explanation": "মোট উৎপাদিত পণ্যের মূল্য ও উৎপাদনে ব্যবহৃত মোট মালামালের মূল্যের অনুপাতকে মালামালের উৎপাদনশীলতা বলা হয়। কী পরিমাণ মালামাল ব্যবহার করে কতটুকু উৎপাদন করা যাবে তা জানার উপায় হলো মালামালের উৎপাদনশীলতা। মনে করো ১০,০০০ টাকা মূল্যের পণ্য উৎপাদন করতে ৫,০০০ টাকা মালামাল বাবদ ব্যয় করতে হয়েছে। তাহলে মালামালের উৎপাদনশীলতা হলো- মালামালের উৎপাদনশীলতা, = মোট উৎপাদিত পণ্য দ্রব্যের মূল্য মোট ব্যবহৃত মালাসর  মূল্য = ১০ , ০০০ ৫ , ০০০ = ২ \\frac{মোট\\ উৎপাদিত\\ পণ্য\\ দ্রব্যের\\ মূল্য}{মোট\\ ব্যবহৃত\\ মালাসর\\ \\ মূল্য}=\\frac{১০,০০০}{৫,০০০}=২ মোট   ব্যবহৃত   মালাসর     মূল্য মোট   উৎপাদিত   পণ্য   দ্রব্যের   মূল্য ​ = ৫ , ০০০ ১০ , ০০০ ​ = ২"
        },
        {
          "label": "গ",
          "question": "জনাব করিম কোন ধরনের উপযোগ সৃষ্টি করেন? ব্যাখ্যা করো।",
          "explanation": "জনাব করিম পেঁয়াজ সংরক্ষণের মাধ্যমে সময়গত উপযোগ সৃষ্টি করেন। এক সময়ের উৎপাদিত পণ্য অন্য সময়ে ভোগ বা ব্যবহার করার মাধ্যমে সময়গত উপযোগ সৃষ্টি হয়। এতে এক মৌসুমের উৎপাদিত পণ্য সারা বছর ধরে ব্যবহার করা যায়। গুদামজাতকরণের মাধ্যমে সময়গত উপযোগ সৃষ্টি হয়। জনাব করিমের নিজস্ব একটি গুদামঘর আছে। তিনি উৎপাদন মৌসুমে কম দামে বিপুল পরিমাণ পেঁয়াজ কিনে সেখানে সংরক্ষণ করেন। এতে তার পেঁয়াজগুলো পরবর্তীতে বিক্রি করার সুযোগ তৈরি হচ্ছে। পেঁয়াজের দাম বাড়লে বা বাজারে ঘাটতি সৃষ্টি হলে পেঁয়াজ বিক্রি করে চাহিদা মেটানো সম্ভব হবে। অর্থাৎ, উৎপাদন মৌসুমে পেঁয়াজ উৎপাদিত হলেও বছরের অন্যান্য সময় সেগুলো ভোগের সুযোগ তৈরি হবে। এ বৈশিষ্ট্যগুলো সময়গত উপযোগের সাথে মিলে যায়। তাই বলা যায়, জনাব করিম পেঁয়াজ সংরক্ষণের মাধ্যমে সময়গত উপযোগ সৃষ্টি করেন।"
        },
        {
          "label": "ঘ",
          "question": "\"উদ্দীপকের প্রতিষ্ঠানের ক্ষতির জন্য উৎপাদনের একটি গুরুত্বপূর্ণ উপাদান দায়ী\"- বিশ্লেষণ করো।",
          "explanation": "উদ্দীপকে প্রতিষ্ঠানের ক্ষতির জন্য উৎপাদনের গুরুত্বপূর্ণ উপাদান 'সংগঠন' দায়ী। সংগঠন উৎপাদনের উপকরণসমূহ (ভূমি, শ্রম, মূলধন) একত্রিত করে উৎপাদন কার্য পরিচালনা করে। এটি উৎপাদনের উপকরণগুলোর সর্বোত্তম ব্যবহার নিশ্চিত করে। এটি প্রতিষ্ঠানের উদ্দেশ্য অর্জনে সাহায্য করে। উদ্দীপকে জনাব করিমের ২,০০০ টন ধারণক্ষমতা সম্পন্ন একটি গুদামঘর আছে। তিনি ২০২০ সালের ডিসেম্বর মাসে ১২০০ টন পেঁয়াজ গুদামজাত করেন। পেঁয়াজের দাম কম হওয়ায় ২০২১ সালের ফেব্রুয়ারিতে আরও ৮০০ টন পেঁয়াজ সংরক্ষণ করেন। কিন্তু ২০২১ সালের মার্চ মাসে ৪০% পেঁয়াজ নষ্ট হয়ে যায়। ফলে প্রতিষ্ঠানটি ক্ষতির সম্মুখীন হয়। এক্ষেত্রে সাংগঠনিক অদক্ষতা লক্ষ করা যায়। সংগঠন যেকোনো প্রতিষ্ঠানের জন্য গুরুত্বপূর্ণ। এটি প্রতিষ্ঠানের বিভিন্ন উপাদানের মধ্যে সমন্বয়সাধন করে। কিন্তু উদ্দীপকের প্রতিষ্ঠানের সংগঠন উপাদানটি কার্যকর নয়। এটি পেঁয়াজ গুদামজাতকরণের কাজে সুষ্ঠুভাবে সমন্বয়সাধন করতে পারেনি। তাই গুদামঘরের পর্যাপ্ত ধারণ ক্ষমতা থাকা সত্ত্বেও সংরক্ষণকৃত পেঁয়াজ নষ্ট হয়ে যায়। কার্যকর সংগঠিতকরণের মাধ্যমে প্রতিষ্ঠানের গুদামজাতকরণ প্রক্রিয়াকে সুষ্ঠুভাবে পরিচালনা করা যায়। এতে পণ্যকে পঁচন বা ক্ষতির হাত থেকে রক্ষা করা যায়। প্রয়োজনে অধিক পচনশীল পণ্য নিদিষ্ট সময়ান্তে বিক্রির ব্যবস্থা করতে হয়। এভাবে প্রতিষ্ঠানের সাফল্য অর্জিত হয়। কিন্তু জনাব করিম সংগঠনের উপাদানসমূহ সমন্বয়ে অদক্ষতার পরিচয় দিয়েছেন। তাই বলা যায়, উদ্দীপকে প্রতিষ্ঠানের ক্ষতির জন্য উৎপাদনের উপাদান 'সংগঠন' দায়ী।"
        }
      ]
    },
    {
      "number": "3",
      "uddipok": "এক সময়ের বিখ্যাত 'করিম জুট মিলস লি.'-এর পণ্যের বাজার এখন নেই বললেই চলে। পরিচালনা পর্ষদ এ অবস্থা থেকে মুক্তি পেতে চায়। এ লক্ষ্যে তারা অন্য একটি বিখ্যাত পোশাক শিল্পের ম্যানেজার মি. রাকিবকে উচ্চ বেতনে তাদের প্রতিষ্ঠানে নিয়োগ দেন। মি. রাকিব বিভিন্ন উপাদানগুলোর মধ্যে সামঞ্জস্য বিধান করেন। বিভাগীয় নির্বাহীদের সাথে আলাদা আলাদাভাবে বসে সমস্যা চিহ্নিত করেন এবং সেই সমস্যাগুলো সমাধানের পদক্ষেপ গ্রহণ করেন। ফলে প্রতিষ্ঠানটি পুনরায় তার বাজার ধীরে ধীরে ফিরে পেতে শুরু করে।",
      "tag": "ACC 23",
      "sub_questions": [
        {
          "label": "ক",
          "question": "ভূমি কী ?",
          "explanation": "প্রকৃতি থেকে পাওয়া সব সম্পদকেই ভূমি বলে।"
        },
        {
          "label": "খ",
          "question": "\"শ্রম পচনশীল\"- ব্যাখ্যা করো।",
          "explanation": "মানুষের শারীরিক, মানসিক এবং বুদ্ধিবৃত্তিক কর্মপ্রচেষ্টা, যা পণ্য উৎপাদন কাজে ব্যবহার করে অর্থ উপার্জন করা হয় তাকে শ্রম বলে। যদি কোনো দিনের বা সময়ের শ্রম একবার নষ্ট হয়, তা আর কখনো পুনরায় ফিরে আসে না। যেমন- কোনো শ্রমিক একদিন পরিশ্রম না করলে ঐ দিনের শ্রমটি আর কখনও ফিরে আসবে না। এই কারণেই শ্রমকে ধ্বংসশীল বা পচনশীল উপাদান বলা হয়।"
        },
        {
          "label": "গ",
          "question": "মি. রাকিব কোন ধরনের শ্রমের গতিশীলতা সৃষ্টি করেছেন? ব্যাখ্যা করো।",
          "explanation": "মি. রাকিব শ্রমের শিল্পগত গতিশীলতা সৃষ্টি করেছেন। কোনো শ্রমিক এক শিল্প ছেড়ে অন্য শিল্পে যোগদান করাই হলো শিল্পগত গতিশীলতা। যেমন: কেউ পোশাক শিল্প ছেড়ে কাগজ শিল্পে যোগদান করলে তা শিল্পগত গতিশীলতা হবে। শিল্পগত গতিশীলতার কারনে শ্রমিকের দক্ষতা বাড়ে না। তবে সামগ্রিক শিল্পকারখানা হলে দক্ষতা বাড়ে। এক সময়ের বিখ্যাত পাটকল 'করিম জুট মিলস লি.'-এর বর্তমান ব্যবসায়িক অবস্থা খারাপ'। প্রতিষ্ঠানটি তাদের বাজার হারিয়েছে। এ অবস্থায় পরিচালনা পর্ষদ মি. রাকিবকে উচ্চ বেতনে তাদের প্রতিষ্ঠানে নিয়োগ দেন। তিনি আগে একটি পোশাক শিল্প প্রতিষ্ঠানে ম্যানেজার ছিলেন। বর্তমানে তিনি পাট শিল্পে যোগদান করেছেন। এক্ষেত্রে পাট শিল্প একটি ভিন্ন শিল্প। নতুন এ শিল্পে তাকে নতুনভাবে দক্ষ হতে হবে। সুতরাং বলা যায়, মি. রাকিব তার কর্মক্ষেত্র পরিবর্তনের মাধ্যমে শিল্পগত গতিশীলতা সৃষ্টি করেছেন।"
        },
        {
          "label": "ঘ",
          "question": "মি. রাকিবকে কি একজন দক্ষ সংগঠক বলা যায়? তোমার মতামত দাও।",
          "explanation": "উদ্দীপকের মি. রাকিবকে একজন দক্ষ সংগঠক বলা যায়। একজন দক্ষ সংগঠক উৎপাদনের উদ্দেশ্যে উপকরণগুলো একত্র 'করে এবং সমস্যা চিহ্নিত করে। কোনো সমস্যা খুঁজে পেলে তা সমাধানের মাধ্যমে উৎপাদনের প্রচেষ্টা চালায়। কোনো ব্যবসায় প্রতিষ্ঠানের সাফল্য এর সংগঠকের ওপর নির্ভর করে। উদ্দীপকের 'করিম জুট মিলস লি.'-এর ব্যবসায়িক বাজার খারাপ চলছে। এ পরিস্থিতিতে প্রতিষ্ঠানটির পরিচালনা পর্ষদ মি. রাকিবকে নিয়োগ দেন। তিনি পরিস্থিতি মোকাবেলায় উৎপাদনের উপাদানগুলোর সমন্বয় করেন। এছাড়া প্রতিষ্ঠানের বিভাগীয় নির্বাহীদের সাথে বসে সমস্যা চিহ্নিত করেন। এরপর সমস্যা সমাধানে পদক্ষেপ নেন। মি. রাকিব তার সাংগঠনিক গুণাবলির মাধ্যমে কাজগুলো করতে পেরেছেন। আগে প্রতিষ্ঠানটিতে বিভিন্ন সমস্যায় ছিল,। তিনি প্রথমে সমস্যাগুলো অনুধাবন ও চিহ্নিত করেন। তারপর এগুলো সমাধানে ব্যবস্থা নেন। এ কাজটি আগের পরিচালনা পর্ষদ করতে পারেনি। তিনি উৎপাদনের উপকরণগুলো সক্রিয় করেন এবং সকলের সমন্বিত প্রচেষ্টায় প্রতিষ্ঠানটিতে সাফল্য নিয়ে আসেন। এসব কারণে মি. রাকিবকে একজন দক্ষ সংগঠক বলা যায়।"
        }
      ]
    },
    {
      "number": "4",
      "uddipok": "জনাব জারিফ পৈত্রিকসূত্রে সাতক্ষীরায় ৫০ একর জমির মালিক হন। সেখানে তিনি চিংড়ি ঘের প্রতিষ্ঠা করেন। এখানে উৎপাদিত চিংড়ি দেশের বিভিন্ন স্থানে বিক্রি করে তিনি প্রচুর লাভবান হন। সম্প্রতি তিনি বিদেশে চিংড়ি রপ্তানি করেন। বিদেশে তার চিংড়ির ব্যাপক চাহিদা সৃষ্টি হওয়ায় তিনি আরও দুটি নতুন চিংড়ি ঘের প্রতিষ্ঠার সিদ্ধান্ত নেন। এ লক্ষ্যে তিনি ব্যাংকের কাছে ১০ কোটি টাকা ঋণের আবেদন করে ৫ কোটি টাকা পেতে সক্ষম হন। এতে তিনি চিন্তিত হয়ে পড়েন।",
      "tag": "ACC 23",
      "sub_questions": [
        {
          "label": "ক",
          "question": "উৎপাদনের উপকরণ কী?",
          "explanation": "যেসব উপাদান যৌথ ও সমন্বিত ভূমিকায় উৎপাদনের কাজ সম্পন্ন করে সেগুলোকে উৎপাদনের উপকরণ বলে। ভূমি, শ্রম, মূলধন ও সংগঠন- এই চারটি হলো উৎপাদনের উপকরণ।"
        },
        {
          "label": "খ",
          "question": "\"একমালিকানা সংগঠন ব্যক্তির একক সিদ্ধান্তে পরিচালিত হয়\"- ব্যাখ্যা করো।",
          "explanation": "একক ব্যক্তির মালিকানায় গঠিত ও পরিচালিত ব্যবসায়ই হলো একমালিকানা সংগঠন। একমালিকানা সংগঠনে মালিক একজনই থাকে। তাই ব্যবসায়ের যাবতীয় সিদ্ধান্ত তিনি একাই নেন। এক্ষেত্রে দ্রুত সিদ্ধান্ত নেওয়ার সুবিধা পাওয়া যায়। তাই বলা যায়, একমালিকানা সংগঠন মূলত ব্যক্তির একক সিদ্ধান্তে পরিচালিত হয়।"
        },
        {
          "label": "গ",
          "question": "জনাব জারিফ পৈত্রিকসূত্রে উৎপাদনের কোন উপকরণটি পেয়েছেন তা ব্যাখ্যা করো।",
          "explanation": "জনাব জারিফ পৈত্রিকসূত্রে উৎপাদনের ভূমি উপকরণটি পেয়েছেন। ভূমি হলো প্রকৃতি প্রদত্ত সম্পদ। এটি উৎপাদন কাজে ব্যবহৃত হয়। এটি প্রকৃতির সবচেয়ে আদি ও মৌলিক উপাদান। মানুষ ভূমি সৃষ্টি করতে পারে না। সৃষ্টির আদিকালে যে পরিমাণ ভূমি ছিল, এখনো সেই পরিমাণই আছে। ভূমির মালিকানা হস্তান্তর করা যায়। জনাব জারিফ সাতক্ষীরা জেলার বাসিন্দা। পৈত্রিকসূত্রে তিনি ৫০ একর জমির মালিক হন। উক্ত জমিতে তিনি চিংড়ি ঘের প্রতিষ্ঠা করেন। উৎপাদিত চিংড়ি বিভিন্ন জেলায় বিক্রি করা হয়। জনাব জারিফের এ জমি প্রকৃতির দান। আর এটি মালিকানা হস্তান্তরের মাধ্যমে তার কাছে এসেছে, যা তিনি চিংড়ি উৎপাদনে ব্যবহার করছেন। উত্ত বৈশিষ্ট্যগুলো ভূমির সাথে সামঞ্জস্যপূর্ণ। সুতরাং, জনাব জারিফ পৈত্রিকসূত্রে উৎপাদনের ভূমি নামক উপকরণটি পেয়েছেন।"
        },
        {
          "label": "ঘ",
          "question": "উৎপাদনের কোন উপাদানের প্রত্যক্ষ প্রভাবে জনাব জারিফ চিন্তিত হয়ে পড়েন তা বিশ্লেষণ করো ।",
          "explanation": "উৎপাদনের উপকরণসমূহের মধ্যে মূলধনের প্রত্যক্ষ প্রভাবে জনাব জারিফ চিন্তিত হয়ে পড়েন। আয় উপার্জনে ব্যবহৃত অর্থ বা সম্পদ মূলধনের অন্তর্ভুক্ত। মানুষ শ্রমের মাধ্যমে মূলধনের সৃষ্টি করে, যা উৎপাদনের কাজে ব্যবহৃত হয়। মূলধন যত বেশি হয়, উৎপাদনও তত বাড়ে। জনাব জারিফ পৈত্রিকসূত্রে ৫০ একর জমির মালিক। উক্ত জমিতে তিনি চিংড়ি চাষ করেন। 'তার উৎপাদিত চিংড়ি দেশের বিভিন্ন জেলায় সরবরাহ করা যায়। সম্প্রতি তিনি বিদেশে চিংড়ি রপ্তানি করেন। বিদেশে তার চিংড়ির ব্যাপক চাহিদা সৃষ্টি হওয়ায় তিনি আরও দু'টি নতুন চিংড়ি ঘের প্রতিষ্ঠার চিন্তা-ভাবনা করছেন। কিন্তু পর্যাপ্ত ব্যাংক ঋণ না পাওয়ায় তার এ কার্যক্রম ব্যহত হচ্ছে। চিংড়ি ঘের প্রতিষ্ঠার জন্য প্রয়োজন অর্থের। এ অর্থ উৎপাদন কাজে ব্যবহৃত হওয়ায় একে মূলধন বলা যায়। ব্যাংক থেকে কাঙ্ক্ষিত অর্থ ঋণ পেলে জনাব জারিফ পর্যাপ্ত মূলধনের যোগান করতে পারতেন। এতে বিদেশে চাহিদামতো চিংড়ি সরবরাহ করা তার জন্য সম্ভব হতো। কিন্তু পর্যাপ্ত ঋণ না পাওয়ায় তা আর সম্ভব হচ্ছে না। তাই বলা যায়, মূলধনের অভাবে জনাব জারিফের বিদেশে চিংড়ি রপ্তানির কার্যক্রম বাধাগ্রস্ত হচ্ছে।"
        }
      ]
    },
    {
      "number": "5",
      "uddipok": "একদিন জনৈক শিক্ষক শ্রেণিকক্ষে উৎপাদনের উপকরণ নিয়ে আলোচনা করছেন। তিনি উৎপাদনের এমন দুইটি উপকরণের কথা বললেন, যার প্র মটির যোগান সীমিত ও অবিনশ্বর এবং দ্বিতীয়টি ধ্বংসশীল এবং মজুদও করা যায় না। তিনি বললেন, দ্বিতীয় উপকরণটি বাংলাদেশে পর্যাপ্ত পরিমাণে পাওয়া গেলেও উনড়বত বিশ্বের অনেক দেশে এর অভাব লক্ষ্য করা যায়। বাংলাদেশ উক্ত উপকরণ বিদেশে রপ্তানি করলেও সরকারের উচিত এটি রপ্তানিতে আরো বেশি উদ্যোগী হওয়া।",
      "tag": "DIN.B 22,DIN.B 19,ACC 23",
      "sub_questions": [
        {
          "label": "ক",
          "question": "",
          "explanation": "শ্রমিক যখন তার নিজস্ব প্রয়োজনে বিদ্যমান পেশা,স্থান এবং এক শিল্প প্রতিষ্ঠান হতে অন্যত্র স্থানান্তরিত হয় তখন তাকে শ্রমের গতিশীলতা বলে।"
        },
        {
          "label": "খ",
          "question": "",
          "explanation": "নির্দিষ্ট উদ্দেশ্য অর্জনের লক্ষ্যে উৎপাদনের উপাদানগুলোকে একত্রিত করে এদের মধ্যে সমন্বয়সাধনপূর্বক কোনো প্রতিষ্ঠান গঠন,পরিচালনা ও নিয়ন্ত্রণের কাজকে সংগঠন বলে। সংগঠন প্রতিষ্ঠানের উদ্দেশ্য অর্জনে সাহায্য করে।কেননা সাংগঠনিক কাঠামোর মাধ্যমে প্রতিষ্ঠানের কাজগুলো বিভাগ,উপ-বিভাগে ভাগ করে দেওয়া হয়।এতে কর্মকর্তা ও কর্মচারীদের মাধ্যমে সংগঠনের সহায়তায় প্রতিষ্ঠানের উদ্দেশ্য সহজে অর্জিত হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনৈক শিক্ষক শ্রেণিকক্ষে প্রথমে উৎপাদনের \"ভূমি\" উপকরণের কথা বলেছেন। তা নিচে ব্যাখা করা হলোঃ ভূমি হলো প্রকৃতির সবচেয়ে আদি এবং মৌলিক উপাদান। সাধারণ ভাষায়, ভূমি বলতে ভূ পৃষ্ঠ বা পৃথিবীর স্থলভাগকে বোঝায়।কিন্তু অর্থনীতিতে ভূমি বলতে প্রকৃতির সব দান (যেমন- মাটি,পানি,বাতাস,আলো ইত্যাদি) যা মানুষ কখনোই সৃষ্টি করতে পারে না এমন সম্পদকে বোঝায়।প্রকৃতির এরূপ সম্পদ কোনো না কোনোভাবে পণ্য বা সেবা উৎপাদন কাজে সম্পৃক্ত। ভূমি প্রকৃতির দান,ভূমি প্রকৃতির সবচেয়ে আদি উপাদান, ভূমির যোগান সীমাবদ্ধ, ভূমি চিরস্থায়ী ও হস্তান্তর অযোগ্য,গুণগত ভিন্নতা রয়েছে। ভূমি হচ্ছে উৎপাদনের মূল ভিত্তি। ভূমি কাঁচামালের যোগানদাতা।ভূমি মানুষের অর্থনৈতিক উন্নয়ন ও জীবনযাত্রার মানোন্নয়ন করে থাকে। উদ্দীপকে বর্ণিত জনৈক শিক্ষক শ্রেণিকক্ষে প্রথমে উৎপাদনের যে উপকরণের কথা বলেছেন তা \"ভূমি\" উপকরণের সাথেই মিলে যায়। তাই বলা যায়, উদ্দীপকে বর্ণিত জনৈক শিক্ষক শ্রেণিকক্ষে প্রথমে উৎপাদনের \"ভূমি\" উপকরণের কথা বলেছেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত দ্বিতীয় উপকরণটি পর্যাপ্ত পরিমাণে বিদেশে রপ্তানি করা গেলে দেশের অর্থনৈতিক উন্নতি ত্বরান্বিত হবে।উক্তিটি নিচে বিশ্লেষণ করা হলোঃ উদ্দীপকে বর্ণিত দ্বিতীয় উপকরণটি হলো শ্রম। শ্রম বলতে মানুষের দৈহিক বা শারীরিক পরিশ্রমকে বোঝায়।কিন্তু অর্থনীতিতে শ্রম বলতে মানুষের ঐসব শারীরিক ও মানসিক কর্মপ্রচেষ্টাকে বোঝায়,যার মাধ্যমে অর্থ উপার্জন করা যায়। শ্রম হচ্ছে মানবিক উপাদান, অধিক ধ্বংস শীল উপাদান, শ্রমিক ও শ্রম অবিচ্ছিন্ন, মালিকানা হস্তান্তরযোগ্য নয়,শ্রমকে সংরক্ষণ করা যায় না এবং শ্রম একটি গতিশীল উপাদান। উদ্দীপকে জনৈক শিক্ষক শ্রেণিকক্ষে উৎপাদনের উপকরণ নিয়ে আলোচনা করার ক্ষেত্রে দুইটি উপকরণের কথা বলেন যার দ্বিতীয়টি ধ্বংস শীল এবং মজুদও করা যায় না। এ থেকে খুব সহজেই বোঝা যাচ্ছে, উপকরণটি হচ্ছে \"শ্রম\"।আমাদের বাংলাদেশে পর্যাপ্ত পরিমাণ শ্রম থাকলেও বিদেশে এই শ্রম খুবই কম।আবার আমাদের দেশে শ্রম প্রয়োগের ক্ষেত্রেও কম।যার কারণে আমাদের শ্রম অনেক সময় নষ্ট হয়ে যায়। তাই এ শ্রম বিদেশে রপ্তানি করা হলে নতুন শ্রমের ক্ষেত্র তৈরি হবে এবং বৈদেশিক মুদ্রা অর্জন করা সম্ভব হবে।বাংলাদেশ যখন বেশি পরিমাণে বৈদেশিক মুদ্রা অর্জন করতে পারবে তখন এদেশের অর্থনেতিক উন্নতি ত্বরান্বিত হবে এবং মানুষের জীবনযাত্রার মান উন্নত হবে।"
        }
      ]
    },
    {
      "number": "6",
      "uddipok": "'কক্স টুডে' কক্সবাজারে একটি নামকরা ফাইভ স্টার হোটেল। গত কয়েক মাস ধরে হোটেলের বেশ কিছু রুম খালি থাকে। ফলে প্রতিষ্ঠানটি লোকসানের সম্মুখীন হয়। বর্তমানে প্রতিষ্ঠানটি লোকসান পুষিয়ে নেওয়ার জন্য প্রত্যেক ভোক্তার চাহিদা ও সামর্থ্য অনুযায়ী এসি ও নন- এসি রুমের ভাড়া সমন্বয়সাধন করে, যাতে সব ধরনের ভোক্তার কাছে এ প্রতিষ্ঠানের গ্রহণযোগ্যতা বৃদ্ধি পায়।",
      "tag": "ACC 23",
      "sub_questions": [
        {
          "label": "ক",
          "question": "উৎপাদন ব্যবস্থাপনা কী?",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টি।"
        },
        {
          "label": "খ",
          "question": "\"সেবা পরিবর্তনশীল\"- ব্যাখ্যা করো।",
          "explanation": "সেবা হলো কোনো কাজ বা সুবিধা, যা স্পর্শ করা যায় না, কিন্তু মানুষের প্রয়োজন এবং অভাব মেটায়। সেবার মান নির্ভর করে কে, কখন, কোথায় এবং কীভাবে সেবা দিচ্ছে তার ওপর। পরিবেশ ও পরিস্থিতি পরিবর্তনের সাথে সাথে সেবার মানেও তারতম্য ঘটে। যেমন- একজন বিউটিশিয়ান তার একেক গ্রাহককে একেক রকম সেবা (বউ সাজ, পার্টি সাজ, চুল বাঁধা প্রভৃতি) দিয়ে থাকেন। তাই বলা যায়, সেবা পরিবর্তনশীল।"
        },
        {
          "label": "গ",
          "question": "উল্লিখিত 'কক্স টুডে' হোটেল কোন খাতের অন্তর্ভুক্ত? ব্যাখ্যা করো।",
          "explanation": "'কক্স টুডে' হোটেলটি সেবা খাতের অন্তর্ভুক্ত। মানুষের অভাব বা প্রয়োজন মেটাতে পারে এমন কাজ বা সুবিধাই হলো সেবা। এটি মানুষের প্রয়োজন মিটিয়ে উপযোগ সৃষ্টি করতে পারে। সেবা দেখা যায় না, শুধু অনুভব করা যায়। 'কক্স টুডে' কক্সবাজারের একটি নামকরা ফাইড স্টার হোটেল। অর্থাৎ প্রতিষ্ঠানটি গ্রাহকদের আবাসন সুবিধা দেয়। এক্ষেত্রে গ্রাহকরা প্রতিষ্ঠানটি থেকে পাওয়া সেবা স্পর্শ করতে বা দেখতে পারে না। কিন্তু তারা। এটি ব্যবহার করে তাদের প্রয়োজন মেটাতে পারে। এছাড়াও হোটেলটিতে অবস্থানের মাধ্যমে তারা আবাসনের চাহিদা পূরণের মাধ্যমে সন্তুষ্ট হয়। আর এসব বৈশিষ্ট্যের আলোকে বলা যায়, 'কক্স টুডে' হোটেলটি সেবা খাতের আওতাভুক্ত।"
        },
        {
          "label": "ঘ",
          "question": "উদ্দীপকে উল্লিখিত কক্স টুডে কর্তৃক গৃহীত উদ্যোগ কোন ধারণাকে গুরুত্ব দিয়েছে বলে তুমি মনে করো? তোমার উত্তরের সপক্ষে যুক্তি দাও।",
          "explanation": "'কক্স টুডে' কর্তৃক নেওয়া উদ্যোগ কাস্টমাইজেশন ধারণাকে গুরুত্ব দিয়েছে বলে আমি মনে করি। প্রত্যেক ক্রেতার স্বতন্ত্র প্রয়োজন বা চাহিদা অনুসারে পণ্য ও সেবাসামগ্রী তৈরি ও সরবরাহ করাই হলো কাস্টমাইজেশন। এতে প্রত্যেক ক্রেতার প্রয়োজন ও চাহিদাকে প্রাধান্য দেওয়া হয় বলে সবাইকে সন্তুষ্ট করা যায়। 'কক্স টুডে' কক্সবাজারের একটি নামকরা ফাইভ স্টার হোটেল। গত কয়েক মাস ধরে হোটেলের বেশ কিছু রুম খালি থাকে। ফলে প্রতিষ্ঠানটি লোকসানে পড়ে। বর্তমানে প্রতিষ্ঠানটি লোকসান পুষিয়ে নেওয়ার কথা ভাবে। এজন্য তারা এসি ও নন-এসি রুমের ভাড়া সমন্বয়সাধন করে। ফলে সব ধরনের ভোক্তার কাছে এটি গ্রহণযোগ্যতা পায়। এখানে প্রতিষ্ঠানটি এসি ও নন-এসি রুমের ভাড়া সমন্বয় করেছে। আর রুমের ধরন অনুযায়ী রুমের ভাড়াও কম-বেশি করেছে। এতে গ্রাহকরা তাদের চাহিদা ও সামর্থ্য অনুযায়ী রুমে অবস্থান করতে পারছে। অর্থাৎ, গ্রাহকরা তাদের আর্থিক অবস্থা অনুযায়ী এসি বা নন-এসি রুম ব্যবহার করতে পারছে। এভাবে সকল শ্রেণির গ্রাহকদের প্রয়োজনীয় সেবার ব্যবস্থা করা হয়েছে। ফলে বেশি সংখ্যক ক্রেতা প্রতিষ্ঠানটির সেবা নিতে পারবে এবং প্রতিষ্ঠানের সেবা অবিক্রীত থাকবে না। আর এসব কিছু কাস্টমাইজেশনের সাথে সামঞ্জস্যপূর্ণ। সুতরাং, 'কক্স টুডে' কাস্টমাইজেশনের ধারণাকে গুরুত্ব দিয়েছে বলে আমি"
        }
      ]
    },
    {
      "number": "7",
      "uddipok": "তাসফিয়া ফ্যাশন হাউস জুন মাসে ৩০০০ পিস গ্রীষ্মকালীন পোশাক তৈরি করে যা সেপ্টেম্বর মাসের মধ্যে সম্পূর্ণ বিক্রি হয়ে যায়। গ্রাহকদের চাহিদা থাকায় অক্টোবর মাসে প্রতিষ্ঠানটি ২০০০ পিস পোশাক তৈরি করে। কিন্তু ঋতু পরিবর্তনের কার পরবর্তীতে উৎপাদিত ৩০% পণ্য অবিক্রীত থেকে যায়। উত্ত পণ্য শেষ পর্যন্ত কম মূলে বিক্রি করতে হয়।",
      "tag": "BB 19,ACC 23",
      "sub_questions": [
        {
          "label": "ক",
          "question": "",
          "explanation": "সুবিধাজনক জায়গা যেমন: বাড়ির আশপাশ থেকে সহজে কেনা যায়, এরূপ পণ্যকে সুবিধাজনক পণ্য বলে।"
        },
        {
          "label": "খ",
          "question": "",
          "explanation": "প্রত্যেক ক্রেতার স্বতন্ত্র প্রয়োজন বা চাহিদা অনুসারে পণ্য বা সেবা সামগ্রী তৈরি ও সরবরাহ করাকে কাস্টমাইজেশন বলে। এর মাধ্যমে প্রত্যেক ক্রেতার প্রয়োজন আলাদাভাবে বিবেচনা করা হয়। কারণ ক্রেতা বা ভোক্তার জন্যই পণ্য উৎপাদন করা হয়। সন্তুষ্টির ওপরই ব্যবসায়ের তথা উৎপাদনের সফলতা নির্ভর করে। এভাবে কাস্টমাইজেশন গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "তাসফিয়া ফ্যাশন হাউসে পোশাক তৈরি হয়েছে, যা দ্রব্যের আওতাভুক্ত। যা দেখা ও স্পর্শ করা যায় এবং মানুষের প্রয়োজন ও অভাব পূরণ করতে পারে তাই হলো দ্রব্য। এর স্বাদ, গন্ধ, আকার-আকৃতি ও ওজন থাকে। এগুলো কেনার আগে যাচাই করে দেখা যায়। তাসফিয়া ফ্যাশন হাউস জুন মাসে ৩,০০০ পিস গ্রীষ্মকালীন পোশাক তৈরি করে। প্রতিষ্ঠানটির উৎপাদিত এই পণ্যগুলো দেখা ও স্পর্শ করা যায়। আবার, এগুলোর নির্দিষ্ট আকার বা সাইজ আছে। তাছাড়া এই পোশাকগুলো সংরক্ষণযোগ্য বলে এক সময়ে উৎপাদন হলেও অন্য সময়ে ব্যবহার করা যায়। অন্যদিকে, এগুলো কেনার আগে ক্রেতারা যাচাই বাছাই করে দেখতে পারে। তাই এ বৈশিষ্ট্যগুলোর আলোকে বলা যায়, তাসফিয়া ফ্যাশন হাউস দ্রব্য উৎপাদন করছে।"
        },
        {
          "label": "ঘ",
          "question": "",
          "explanation": "উৎপাদন ব্যবস্থাপনার পরিকল্পনা- কাজটি যথাযথভাবে অনুসরণ না করায় তাসফিয়া ফ্যাশন হাউস ক্ষতির সম্মুখীন হয়েছে বলে আমি মনে করি। কোনো পণ্য বা সেবা উৎপাদনের আগেই এ সম্পর্কিত যাবতীয় কাজের নকশা তৈরি এবং সে অনুযায়ী পণ্য তৈরি করাই হলো উৎপাদন পরিকল্পনা। এক্ষেত্রে বিভিন্ন দিক বিচার বিশ্লেষণ করে কাজটি করা হয়। তাসফিয়া ফ্যাশন হাউস জুন মাসে ৩,০০০ পিস গ্রীষ্মকালীন পোশাক তৈরি করে যা সেপ্টেম্বর মাসের মধ্যে সম্পূর্ণ বিক্রি হয়ে যায়। চাহিদা থাকায় তারা আরও ২,০০০ পিস পোশাক তৈরি করে। কিন্তু ঋতু পরিবর্তনের কারণে পরবর্তীতে উৎপাদিত ৩০% পণ্য অবিক্রীত থেকে যায়। ফলে কম মূল্যে সেগুলো বিক্রি করতে হয়। তাসফিয়া ফ্যাশন হাউস গ্রীষ্মকালীন পোশাক তৈরি করে। অর্থাৎ সেগুলো হলো মৌসুমী পণ্য। কারণ শুধু গ্রীষ্মকালে এগুলোর চাহিদা এবং বিক্রি বেড়ে যায়। কিন্তু প্রতিষ্ঠানটি পণ্য উৎপাদনের ক্ষেত্রে এসব ভাবেনি। প্রতিষ্ঠানটি যদি মৌসুম বা ঋতু পরিবর্তনের বিষয়টি বিবেচনা করে পণ্য উৎপাদন করতো তাহলে পরবর্তীতে উৎপাদিত পণ্যগুলো অবিক্রীত থাকত না। আর অতিরিক্ত উৎপাদনের ফলে ব্যয় বেড়েছে এবং ক্ষতি হয়েছে। এই বিষয়গুলো পূর্বানুমান করা উৎপাদন পরিকল্পনার আওতাভুক্ত। তাই বলা যায়, উৎপাদন ব্যবস্থাপনার পরিকল্পনা কাজটি যথাযথভাবে অনুসরণ না করায় প্রতিষ্ঠানটি ক্ষতির সম্মুখীন হয়েছে।"
        }
      ]
    },
    {
      "number": "8",
      "uddipok": "''নিতি' ফ্যাশন লিমিটেড পণ্যের মান বৃদ্ধি না করে ক্রেতার রুচি, পছন্দ মোতাবেক আকৃতি ও গঠন পরিবর্তন করে মেয়েদের পোশাক তৈরি করে বাজারজাতকরণের মাধ্যমে জনপ্রিয়তা অর্জন করে। অপরদিকে 'মিলি' ফ্যাশন লিমিটেড আধুনিক ও উন্নত কম্পিউটারভিত্তিক প্রযুক্তি ও কলা-কৌশল ব্যবহার করে মেয়েদের পোশাক তৈরি করে বাজারজাতকরণ করে। এতে উৎপাদনশীলতা যেমন বৃদ্ধি পেয়েছে, অপচয়ও অনেকাংশে হ্রাস পেয়েছে এবং ক্রেতাদের আকৃষ্ট করতে সক্ষম হয়।",
      "tag": "ACC 23",
      "sub_questions": [
        {
          "label": "ক",
          "question": "চূড়ান্ত উৎপাদন কী ?",
          "explanation": "ডিজাইনকৃত পণ্যটি পরীক্ষামূলকভাবে উৎপাদন করার পর তা ক্রেতাসাধারণের কাছে গ্রহণযোগ্যতা পেলে চূড়ান্তভাবে ডিজাইন অনুযায়ী। পণ্য তৈরি করাকে চূড়ান্ত উৎপাদন বলে।"
        },
        {
          "label": "খ",
          "question": "\"পণ্য ডিজাইন উৎপাদন ব্যয় হ্রাসে সহায়তা করে\" -ব্যাখ্যা করো",
          "explanation": "উৎপাদনের আগে পণ্যের আকার আকৃতি, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করাই হলো পণ্য ডিজাইন। বর্তমানে প্রতিযোগিতামূলক বাজারে টিকে থাকার অন্যতম শর্ত হলো ন্যূনতম ব্যয়ে মানসম্মত পণ্য বাজারে সরবরাহ করা। অতিরিক্ত ব্যয় সরাসরি পণ্যের মূল্যে প্রভাব বিস্তার করে। সঠিক ডিজাইনের কারণে পণ্য উৎপাদনে কাঁচামালের অপচয় হয় না। তাছাড়া প্রত্যক্ষ ও পরোক্ষভাবে অন্যান্য আনুষাঙ্কিক খরচ কমে যায়। সঠিক ডিজাইন শ্রম ও যন্ত্রঘন্টা সংক্রান্ত খরচ কমাতেও সহায়তা করে। এতে ন্যায্যমূল্যে পণ্য সরাবরাহ করা সম্ভব হয়। তাই বলা যায়, পণ্য ডিজাইন উৎপাদন ব্যয় হ্রাসে সহায়তা করে।"
        },
        {
          "label": "গ",
          "question": "উদ্দীপকে 'নিতি' ফ্যাশন লিমিটেড কোন ধরনের পণ্য ডিজাইন করছে? ব্যাখ্যা করো।",
          "explanation": "'নিতি' ফ্যাশন লিমিটেড পণ্য ডিজাইনে নান্দনিক বা রুচিসম্মত ডিজাইন পদ্ধতি ব্যবহার করছে। নান্দনিক ডিজাইনে পণ্যের মানের ওপর গুরুত্ব দেওয়া হয় না। বরং ক্রেতাদের কাছে পণ্যটিকে কীভাবে আকর্ষণীয় করে তোলা যায়, সে ব্যবস্থাই করা হয়। এক্ষেত্রে পণ্যের মান ঠিক রেখে এর রং, স্টাইল ও। বাহ্যিক আকৃতি পরিবর্তন করা হয়। 'নিতি' ফ্যাশন লিমিটেড মেয়েদের পোশাক উৎপাদনকারী একটি প্রতিষ্ঠান। এটি ক্রেতার বুচি ও পছন্দ মোতাবেক আকৃতি ও গঠন পরিবর্তন করে পোশাক তৈরি করে। এক্ষেত্রে প্রতিষ্ঠানটি পণ্যমানের ব্যাপারে গুরুত্ব দেয় না। তারপরও এটি বেশ জনপ্রিয়তা অর্জন করে। অর্থাৎ, প্রতিষ্ঠানটি পণ্যের মানে পুরুত্ব না দিলেও বাহ্যিকভাবে পণ্যকে বেশ আকর্ষণীয় করে তোলে। এ প্রতিষ্ঠান লোশাক ডিজাইনে ক্রেতার পছন্দ এবং হাল ফ্যাশনের ওপর গুরুত্ব দিয়ে থাকে। ক্রেতা যেভাবে পণ্যটি চায়, ঠিক সেভাবেই উৎপাদন করা হয়। তাদের এ ডিজাইনের বৈশিষ্ট্যগুলো পণ্যের নান্দনিক ডিজাইনের সাথে সাদৃশ্যপূর্ণ। তাই বলা যায়, 'নিতি' ফ্যাশন লিমিটেড নান্দনিক ডিজাইন অনুসরণ করছে।"
        },
        {
          "label": "ঘ",
          "question": "উদ্দীপকে 'মিলি' ফ্যাশন লিমিটেড এর পণ্য ডিজাইনের ধরন উল্লেখপূর্বক ক্রেতাদের আকৃষ্ট করতে সক্ষম হওয়ার কারণ বর্ণনা করো।",
          "explanation": "উৎপাদন ডিজাইনের সঠিক ব্যবহারের কারণেই 'মিলি' ফ্যাশন লিমিটেড ক্রেতা আকৃষ্ট করতে সক্ষম হয়েছে। নতুন প্রযুক্তি ও উন্নত কলা-কৌশল ব্যবহার করে পণ্য উৎপাদন করাই হলো উৎপাদন ডিজাইন। এ ডিজাইনের মূল লক্ষ্য হচ্ছে উৎপাদনশীলতা বাড়িয়ে প্রতিষ্ঠানের ব্যয় কমানো।। উদ্দীপকের 'মিলি' ফ্যাশন লিমিটেড মেয়েদের পোশাক তৈরি করে। প্রতিষ্ঠানটি আধুনিক ও উন্নত কম্পিউটারভিত্তিক প্রযুক্তি ও কৌশল ব্যবহার করে পোশাক উৎপাদন করে। এতে প্রতিষ্ঠানটির উৎপাদনশীলতা বৃদ্ধি পেয়েছে। পাশাপাশি এর অপচয়ও হ্রাস পেয়েছে। এর ফলে প্রতিষ্ঠানটি ক্রেতাদের আকৃষ্ট করতে সক্ষম হয়। ব্যবসায়ে সফলতার অন্যতম মূলমন্ত্র হলো অপচয় এবং ব্যয় কমানো। এ দুটি কাজ উদ্দীপকের 'মিলি' ফ্যাশন লিমিটেড করতে সক্ষম হয়েছে। প্রতিষ্ঠানটি উন্নত প্রযুক্তি ও কলাকৌশল ব্যবহার করে পোশাক উৎপাদন করে। অর্থাৎ প্রতিষ্ঠানটি উৎপাদন ডিজাইন ব্যবহার করে পণ্য উৎপাদন করে। এতে প্রতিষ্ঠানটির উৎপাদনশীলতা বেড়ে যায় যা এটিকে অপচয় কমাতে সহায়তা করেছে। আর নতুন প্রযুক্তিনির্ভর উৎপাদন ডিজাইনের কারণে প্রতিষ্ঠানটির পণ্যের গুণগতমান উন্নত হয়েছে। এতে ক্রেতারা প্রতিষ্ঠানটির পণ্য কিনতে আগ্রহী হয়। ফলে মুনাফা বাড়ার সম্ভাবনা তৈরি হয়। তাই বলা যায়, উৎপাদন ডিজাইনের সঠিক ব্যবহারের কারণেই 'মিলি' ফ্যাশন লিমিডেট ক্রেতা আকৃষ্ট করতে সক্ষম হয়েছে।"
        }
      ]
    },
    {
      "number": "9",
      "uddipok": "ফ্রেশ ফ্লাওয়ার মিল দীর্ঘদিন ধরে আটা ও ময়দা বিক্রি করে আসছে। কোনো ধরনের হাতের স্পর্শ ছাড়া স্বয়ংক্রিয় মেশিনে মানসম্মত পণ্য হওয়ায় বাজারে এর চাহিদা ক্রমান্বয়ে বৃদ্ধি পেতে থাকে। সম্প্রতি প্রতিষ্ঠানটি ফ্রেশ সুজি উৎপাদন ও বাজারজাতকরণ শুরু করে। কিন্তু নতুন পণ্যটি বাজারে অন্যান্য প্রতিযোগীদের মতো তেমন সাড়া ফেলতে পারেনি।",
      "tag": "ACC 23",
      "sub_questions": [
        {
          "label": "ক",
          "question": "উৎপাদন ডিজাইন কী?",
          "explanation": "পণ্য উৎপাদনে নতুন প্রযুক্তি এবং উন্নয়ন কৌশল ব্যবহার করাকে পণ্যের উৎপাদন ডিজাইন বলে।"
        },
        {
          "label": "খ",
          "question": "‘’ প্যাকেজিং ডিজাইন পণ্যকে আকর্ষণীয় করে তোলে\"- ব্যাখ্যা করো।",
          "explanation": "পণ্যের আকার-আকৃতি, রং, গুণাগুণ পরিবর্তন না করে শুধু এর মোড়ক পরিবর্তন করাকে প্যাকেজিং ডিলাইন বলে। প্রতিষ্ঠানগুলো তাদের পণ্যের বাহ্যিক আকর্ষণ বাড়ানোর জন্য প্যাকেজিং ডিজাইন অনুসরণ করে। আধুনিক প্রযুক্তি ব্যবহার করে বহুবিধ রঙের সংমিশ্রণে আকর্ষণীয় মোড়ক অল্প সময়ে এবং খরচে তৈরি করা সম্ভব হয়। যেমন: চিপস, পারফিউম প্রভৃতি পণ্যের ক্ষেত্রে ক্রেতা আকর্ষণের জন্য প্যাকেজিং ডিজাইন গুরুত্বপূর্ণ ভূমিকা পালন করে। তাই বলা যায়, প্যাকেজিং ডিজাইন পণ্যকে আকর্ষণীয় করে তোলে।"
        },
        {
          "label": "গ",
          "question": "উদ্দীপকে প্রতিষ্ঠানটি প্রাথমিক পর্যায়ে পণ্য ডিজাইনের কোন স্তরে আছে? ব্যাখ্যা করো।",
          "explanation": "ফ্রেশ ফ্লাওয়ার মিল পণ্য ডিজাইনের চূড়ান্ত উৎপাদন স্তরে আছে। এ স্তরে ক্রেতাদের কাছে পণ্য বিক্রির উদ্দেশ্যে চূড়ান্তভাবে পণ্য তৈরি করা হয়। ডিজাইনকৃত পণ্যটি পরীক্ষামূলকভাবে উৎপাদন করার পর তা ক্রেতাদের কাছে গ্রহণযোগ্যতা পেলে চূড়ান্তভাবে পণ্য উৎপাদনের সিদ্ধান্ত নেওয়া হয়। এটি পণ্য ডিজাইনের সর্বশেষ ধাপ। ফ্রেশ ফ্লাওয়ার মিল দীর্ঘদিন ধরে আটা ও ময়দা বিক্রি করে আসছে। পণ্যগুলো মানসম্মত হওয়ায় বাজারে এগুলোর চাহিদা ক্রমান্বয়ে বাড়তে থাকে। গ্রাহকদের রুচি ও পছন্দের দিকটি বিবেচনা করে প্রতিষ্ঠানটি সম্প্রতি ফ্রেশ সুজি, উৎপাদন ও বাজারজাতকরণ শুরু করে। অর্থাৎ, প্রতিষ্ঠানটি ভোক্তাদের কাছে বিক্রির উদ্দেশ্যে পণ্য উৎপাদন করছে। পণ্যটি হাতে পেয়ে ক্রেতারা তা ভোগের মাধ্যমে উপযোগ নিঃশেষ করছে। এ থেকে বলা যায়, প্রতিষ্ঠানটি পণ্য ডিজাইনের চূড়ান্ত উৎপাদন পর্যায়ে আছে।"
        },
        {
          "label": "ঘ",
          "question": "পণ্য ডিজাইনের কোন স্তরের যথাযথ অনুসরণ না করায় উদ্দীপকের প্রতিষ্ঠানটি সফল হয়নি বলে তুমি মনে করো? মতামত দাও।",
          "explanation": "পণ্য ডিজাইনের ধারণা উন্নয়ন স্তরের যথাযথ অনুসরণ না করায় ফ্রেশ ফ্লাওয়ার মিল সফল হয়নি বলে আমি মনে করি। উদ্যোগ গ্রহণের পরবর্তী পর্যায় হলো ধারণা উন্নয়ন। এ স্তরে ধারণা সংগ্রহের জন্য উদ্যোত্তা গবেষণা ও উন্নয়ন বিভাগের সাথে পরামর্শ, বাজার গবেষণা, প্রতিযোগী পণ্য বিশ্লেষণ প্রভৃতি কাজ করে থাকে। ফ্রেশ ফ্লাওয়ার মিল দীর্ঘদিন ধরে মানসম্মত আটা ও ময়দা বিক্রি করে আসছে। মানসম্মত পণ্য হওয়ায় বাজারে পণ্যগুলোর চাহিদা ক্রমান্বয়ে বাড়তে থাকে। প্রতিষ্ঠানটি তাদের সুনামকে কাজে লাগিয়ে সম্প্রতি ফ্রেশ সুলি উৎপাদন ও বাজারজাতকরণ শুরু করে। কিন্তু নতুন পণ্য বাজারে ছাড়ার পূর্বে বাজার গবেষণা ও প্রতিযোগী বিশ্লেষণের অভাবে পণ্যটি তেমন সাড়া ফেলতে পারেনি। ধারণা উন্নয়ন পর্যায়ে উদ্যোক্তারা গবেষণা ও উন্নয়ন বিভাগের সাথে পরামর্শ করেন। এতে সঠিক ও মানসম্পন্ন পণ্যের ডিজাইন করা সহজ হয়। এছাড়া বাজার গবেষণা করে ক্রেতাদের অবস্থান, সংখ্যা, তাদের পেশা, রুচি প্রভৃতি সম্পর্কে তথ্য পান। ফ্রেশ ফ্লাওয়ার মিল গবেষণা ও উন্নয়ন বিভাগের সাথে পরামর্শ করেনি। এমনকি বাজার গবেষণা না করে তাদের আটা ও ময়দার বাজারকে টার্গেট করেই পণ্যটি বাজারে ছেড়েছে। তাছাড়া প্রতিষ্ঠানটি প্রতিযোগী পণ্য বিশ্লেষণ করেনি। এতে প্রতিযোগী প্রতিষ্ঠানের তুলনায় উৎপাদিত সুজি নিম্নমানের হয়ে যায়। আর এ কাজগুলো ধারণা উন্নয়ন স্তরের অন্তর্ভুক্ত। তাই বলা যায়, ধারণা উন্নয়ন স্তরের যথাযথ অনুসরণ না করায় ফ্রেশ ফ্লাওয়ার মিল সফল হয়নি।"
        }
      ]
    },
    {
      "number": "10",
      "uddipok": "আজম ইলেকট্রনিক্স বিশ্বখ্যাত একটি মোবাইল উৎপাদনকারী প্রতিষ্ঠান। ক্রেতাদের প্রত্যাশিত মোবাইল সরবরাহের জন্য তিনি একটি মান নিয়ন্ত্রণ বিভাগ খুলেছেন। এছাড়াও তিনি কর্মীদের দক্ষতা বাড়ানোর জন্য প্রশিক্ষণ বাবদ প্রতি বছর ৫০ লক্ষ টাক, ব্যয় করেন। উৎপাদনে কিছু ত্রুটি থাকায় ২০১৭ সালে ওয়ারেন্টি বাবদ ১০ লক্ষ টাকা ব্যয় ধার্য করেন এবং কর্মীদের অতিরিক্ত বোনাসের ব্যবস্থা করেন।",
      "tag": "RB, CB, CTG.B, BB 18,ACC 23",
      "sub_questions": [
        {
          "label": "ক",
          "question": "সার্বিক মান ব্যবস্থাপনা কী?",
          "explanation": "ক্রেতাসন্তুষ্টি অর্জনের জন্য প্রতিষ্ঠানে ধারাবাহিকভাবে পণ্যের মান উন্নয়নের প্রচেষ্টাকে সার্বিক মান ব্যবস্থাপনা বলা হয়।"
        },
        {
          "label": "খ",
          "question": "\"মান ব্যবস্থাপনা সর্বোৎকৃষ্ট পণ্য ও সেবা মানের নিশ্চয়তা বিধান করে\" ব্যাখ্যা করো।",
          "explanation": "মান ব্যবস্থাপনা হলো মানসম্মত পণ্য ও সেবা তৈরি, মান ধরে রাখা, অপচয় কমানোর মাধ্যমে প্রতিষ্ঠানের মুনাফা বাড়ানোর প্রচেষ্টা। পণ্য বা সেবার মান হলো ক্রেতাদের প্রত্যাশা পূরণের সক্ষমতা। মানের মধ্যে পণ্যের কার্যকারিতা, নির্ভরযোগ্যতা, স্থায়িত্ব প্রভৃতি বিষয়গুলো অন্তর্ভুক্ত। এক্ষেত্রে মান ব্যবস্থাপনার কার্যাবলি হলো পণ্য বা সেবার মধ্যে এসব বৈশিষ্ট্য অন্তর্ভুক্ত আছে কিনা তা নিরীক্ষা করা। এ নিরীক্ষার কাজে কোনো ত্রুটি থাকলে তা দূর করা। এভাবে মান ব্যবস্থাপনা সর্বোৎকৃষ্ট পণ্য ও সেবা মানের নিশ্চয়তা বিধান করে।"
        },
        {
          "label": "গ",
          "question": "আজম ইলেকট্রনিক্স-এর প্রথম পর্যায়ের ব্যয়টি কোন ধরনের ব্যয়ের অন্তর্ভুক্ত? বর্ণনা করো।",
          "explanation": "আজম ইলেকট্রনিক্সের প্রথম পর্যায়ের প্রশিক্ষণ ব্যয়টি হলো প্রতিরোধমূলক ব্যয়। কোনো পণ্যের ত্রুটি সংঘটিত হওয়ার আগেই তা রোধের জন্য যে ব্যয় করা হয় তা-ই প্রতিরোধমূলক ব্যয় বলা হয়। উৎপাদন প্রক্রিয়া পুনর্বিন্যাস, পণ্য পুনঃনকশাকরণ, প্রশিক্ষণ বাবদ খরচগুলো এ ব্যয়ের অন্তর্ভুক্ত। আজম ইলেকট্রনিক্স হলো মোবাইল উৎপাদনকারী একটি প্রতিষ্ঠান। ক্রেতাদের প্রত্যাশিত পণ্য সরবরাহের জন্য এটি মান নিয়ন্ত্রণ বিভাগ খুলেছে। তারা নিয়োজিত কর্মীদের দক্ষতা বাড়ানোরও প্রয়োজন অনুভব করেছে। তাই প্রতিষ্ঠানটি প্রতি বছর কর্মীদের প্রশিক্ষণের জন্য ৫০ লক্ষ টাকা ব্যয় করে। প্রশিক্ষণ দেওয়ার প্রধান উদ্দেশ্যই হলো পণ্য উৎপাদনে ত্রুটি কমানো। উৎপাদন সংক্রান্ত ত্রুটিসমূহ প্রতিরোধ করতে এ কাজটি পণ্য উৎপাদনের আগেই করা হয় যা প্রতিরোধমূলক ব্যয়ের অন্তর্ভুক্ত। এজন্য বলা যায়, আজম ইলেকট্রনিক্সের প্রশিক্ষণ ব্যয়টি হলো প্রতিরোধমূলক ব্যয়।"
        },
        {
          "label": "ঘ",
          "question": "২০১৭ সালে আজম ইলেকট্রনিক্স ওয়ারেন্টি ব্যয় বাবদ ১০ লক্ষ টাকা নির্ধারণ করেছে তা কতটুকু বাস্তবসম্মত বলে তুমি মনে করো? উদ্দীপকের আলোকে মতামত দাও।",
          "explanation": "২০১৭ সালে আজম ইলেকট্রনিক্স-এর ওয়ারেন্টি ব্যয় বাবদ ১০ লক্ষ টাকা খরচ করাকে বাস্তবসম্মত বলেই আমি মনে করি। ওয়ারেন্টি হলো উৎপাদকের সাথে ক্রেতার লিখিত চুক্তি। এ চুক্তির মাধ্যমে উৎপাদক বিক্রিত পণ্যের কোনো সমস্যা হলে তা সমাধান করে থাকে। এ ধরনের সেবা দেওয়া হলে ক্রেতারা প্রতিষ্ঠানের উপর সন্তুষ্ট থাকে। আজম ইলেকট্রনিক্স হলো মোবাইল উৎপাদনকারী প্রতিষ্ঠান। ক্রেতাদের প্রত্যাশিত পণ্যটি সরবরাহের জন্য এটি প্রয়োজনীয় সব ব্যবস্থা যেমন: মান নিয়ন্ত্রণের কাজ, কর্মীদের প্রশিক্ষণ দেওয়া প্রভৃতি কাজ করে। পরবর্তীতে উৎপাদনে কিছুটা ত্রুটি থাকায় ক্রেতাদের ওয়ারেন্টি সুবিধা দেওয়ায় সিদ্ধান্ত নেয়। এ বাবদ প্রতিষ্ঠানটি ১০ লক্ষ টাকা ব্যয় নির্ধারণ করে। আজম ইলেকট্রনিক্সের উৎপাদিত মোবাইলে কোনো ত্রুটি থাকলে ক্রেতারা তার সম্মুখীন হবে। আর এ সমস্যাগুলোর সমাধান যদি তারা না পায় তাহলে ক্রেতারা পরবর্তীতে এ প্রতিষ্ঠানের পণ্য কিনবে না। যা প্রতিষ্ঠানটির জন্য ভবিষত বড় ধরনের আর্থিক ক্ষতির কারণ হতে পারে। ওয়ারেন্টি সুবিধা দিলে ক্রেতাসন্তুষ্টি বাড়ে। ক্রেতারা মনে করে প্রতিষ্ঠান তাদের পর্যাপ্ত সুযোগ সুবিধা দিচ্ছে। আর সন্তুষ্ট ক্রেতারাই নতুন ক্রেতা সৃষ্টি করে। তাই বলা যায়, আজম ইলেকট্রনিক্সের প্রতিষ্ঠানটির ওয়ারেন্টি দেওয়ার সিদ্ধান্তটি যৌক্তিক।"
        }
      ]
    },
    {
      "number": "11",
      "uddipok": "সিয়াম ইলেকট্রনিক্স ৮ বছর ধরে বাজারের চাহিদা অনুযায়ী নতুন ডিজাইনের টিভি বিপণন করছে। তাদের উৎপাদিত টিভি রাষ্ট্র কর্তৃক স্বীকৃত মান নির্ধারকারী সংস্থার অনুমোদন থাকায় ক্রেতাদের আগ্রহ দিন দিন বাড়ছে। সব শ্রেণির ক্রেতাদের মাথায় রেখে দাম ধরার এবং ওয়ারেন্টি সুবিধার প্রতিশ্রুতি দেওয়ায় ক্রেতারা খুশি হয়েই টিভি কেনেন। কিন্তু পরবর্তীতে কোম্পানি টিভি বিক্রয়ের ক্ষেত্রে ওয়ারেন্টির সুবিধার প্রতিশ্রুতি রক্ষা করতে না পারায় বিক্রি কমে যায়।",
      "tag": "ACC 23",
      "sub_questions": [
        {
          "label": "ক",
          "question": "ISO কী?",
          "explanation": "ISO হলো একটি আন্তর্জাতিক মান নিয়ন্ত্রণকারী সংস্থা।"
        },
        {
          "label": "খ",
          "question": "\"মান নিশ্চিতকরণ ব্যতীত ক্রেতা সন্তুষ্টি অসম্ভব\"- ব্যাখ্যা করো।",
          "explanation": "মান নিশ্চিতকরণ না করলে মানহীন পণ্য ক্রেতাদের চাহিদা পূরণে ব্যর্থ হয় বলে ক্রেতা সন্তুষ্টি অসম্ভব। পণ্য বা সেবার মান যথাযথ রাখতে ব্যবস্থাপনা কার্যাবলির সুনির্দিষ্ট প্রয়োগকে মান নিশ্চিতকরণ বলে। এর মাধ্যমে উৎপাদিত পণ্যের মান যাচাই করা হয়ে থাকে। এর মাধ্যমে যেকোনো পর্যায়ে উদ্ভূত সমস্যা সমাধানের চেষ্টা করা হয়। ফলে ক্রেতাদের কাছে মানসম্মত পণ্য সরবরাহ করা যায়। আর ভালো মানের পণ্য ক্রেতাদের সন্তুষ্ট করে। সুতরাং, মান নিশ্চিতকরণ ছাড়া ক্রেতা সন্তুষ্টি সম্ভব নয়।"
        },
        {
          "label": "গ",
          "question": "উদ্দীপকে প্রতিষ্ঠানটি কোন সংস্থার অনুমোদন পেয়েছে? ব্যাখ্যা করো।",
          "explanation": "উদ্দীপকের প্রতিষ্ঠানটি জাতীয় মান নিয়ন্ত্রণকারী প্রতিষ্ঠান বাংলাদেশ স্ট্যান্ডার্ডস এন্ড টেস্টিং ইনস্টিটিউশন বা বিএসটিআই (BSTI)-এর অনুমোদন পেয়েছে। বিএসটিআই বাংলাদেশের একমাত্র ও জাতীয় মান নিয়ন্ত্রণকারী সংস্থা। এ সংস্থাটির প্রধান উদ্দেশ্য হচ্ছে ক্রেতাদের ভালো ও গুণগত মানের পণ্য প্রাপ্তি নিশ্চিত করা। এছাড়াও এটি মান সনদ সরবরাহ করে থাকে। সিয়াম ইলেকট্রনিকস ৮ বছর ধরে টিভি বিপণন করছে। তাদের উৎপাদিত সব টিভিতে রাষ্ট্রীয় মান নির্ধারণকারী সংস্থার অনুমোদন আছে। আবার প্রতিষ্ঠানটির পণ্যগুলোর গায়ে মান নির্ধারণকারী সংস্থাটির চিহ্ন বা সীল দেওয়া থাকে। অর্থাৎ, প্রতিষ্ঠানটির পণ্যগুলো একটি নির্দিষ্ট মান অনুসরণ করে তৈরি করা হয়। এতে ক্রেতারা টিভির ভালো মানের নিশ্চয়তা পায়। আর বাংলাদেশে একমাত্র রাষ্ট্রীয় মান নির্ধারণকারী সংস্থা হলো বিএসটিআই। এ' বৈশিষ্ট্যগুলোর আলোকে বোঝা যায়, সিয়াম ইলেকট্রনিক্স জাতীয় মান নিয়ন্ত্রণকারী প্রতিষ্ঠান বিএসটিআই-এর অনুমোদন পেয়েছে।"
        },
        {
          "label": "ঘ",
          "question": "উদ্দীপকের প্রতিষ্ঠানটি কোন ধরনের ব্যয় বেড়েছে তা উল্লেখপূর্বক বর্তমান অবস্থা থেকে উত্তরণের উপায় তুলে ধরো।",
          "explanation": "সিয়াম ইলেকট্রনিক্স এর বাহ্যিক ব্যর্থতার ব্যয় বেড়েছে এবং সমস্যাটি থেকে উত্তরণে ওয়ারেন্টি দেওয়ার প্রতিশ্রুতি রক্ষা করতে হবে। ক্রেতাসাধারণ পণ্য বা সেবা পাওয়ার পর যে ব্যয় সংঘটিত হয় তাকে বাহ্যিক ব্যর্থতার ব্যয় বলে। এতে খরচ বেড়ে যাওয়ার পাশাপাশি সুনাম 'নষ্ট হয়। ওয়ারেন্টির মাধ্যমে সমস্যাটি রোধ করা সম্ভব হয়। সিয়াম ইলেকট্রনিক্স টিভি বিপণনকারী প্রতিষ্ঠান। তাদের পণ্যে রাষ্ট্রীয় মান নির্ধারণকারী সংস্থার অনুমোদন আছে। তারা ওয়ারেন্টি সুবিধা দেওয়ার প্রতিশ্রুতি দিলেও পরবর্তীতে সেটি পালন করেনি। ফলে তাদের বিক্রির পরিমাণ কমে যায়। সিয়াম ইলেকট্রনিক্স তাদের বিক্রীত পণ্যে ওয়ারেন্টির প্রতিশ্রুতি দিলেও পরবর্তীতে সেটি রাখেনি। এতে ক্রেতারা ত্রুটিযুক্ত টিভি থেকে কাঙ্ক্ষিত সেবা পায়নি। ফলে তারা অসন্তুষ্ট হয়। অর্থাৎ, তাদের প্রতিশ্রুতি রক্ষা না করায় চলতি কোনো ব্যয় না হলেও সুনাম নষ্ট' হয়েছে। এটি প্রতিষ্ঠানের জন্য অত্যন্ত ক্ষতিকর। আর তাদের উচিত ওয়ারেন্টি ব্যবস্থা ভালোভাবে অনুসরণ ও প্রতিশ্রুতি রক্ষা করা। এতে ক্রেতারা ভালো সেবা পাবে এবং সন্তুষ্ট হবে। ফলে প্রতিষ্ঠানের সুনাম বাড়বে এবং বিক্রির পরিমাণও বেড়ে যাবে। তাই বলা যায়, সিয়াম ইলেকট্রনিক্সের বাহ্যিক ব্যর্থতার ব্যয় বেড়েছে এবং এ থেকে উত্তরণে প্রতিষ্ঠানটিকে ওয়ারেন্টির প্রতিশ্রুতি রক্ষা করতে হবে।"
        }
      ]
    }
  ]
}