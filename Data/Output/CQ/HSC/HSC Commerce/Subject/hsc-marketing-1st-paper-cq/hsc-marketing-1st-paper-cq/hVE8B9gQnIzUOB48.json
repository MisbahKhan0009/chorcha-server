{
  "title": "চট্টগ্রাম বোর্ড ২০২২",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব শফি আহমেদ সিলেটের একজন ব্যবসায়ী। তিনি সিলেটে উৎপাদিত উৎকৃষ্টমানের বেত ও বাঁশ সংগ্রহ করে বিভিন্ন ধরনের ফার্নিচার তৈরি করে থাকেন। তার প্রতিষ্ঠানে উৎপাদিত বেত ও বাঁশের ফার্নিচার প্রথম দিকে কেবলমাত্র সিলেটে বাজারজাত করা হতো। তার ফার্নিচারের গুণগত মান ও ডিজাইন আকর্ষণীয় হওয়ার কারণে বাজারে তার সুনাম সৃষ্টি হয়। বর্তমানে তার প্রতিষ্ঠানে উৎপাদিত বেত ও বাঁশের ফার্নিচার ঢাকাসহ দেশের বিভিন্ন স্থানে সরবরাহ করা হচ্ছে। এর ফলে বিক্রয় ব্যাপকভাবে বৃদ্ধি পাওয়ায় তিনি প্রচুর লাভবান হচ্ছেন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "বিভিন্ন ধরনের বস্তুগত ও অবস্তুগত সামগ্রীর মধ্যে অভাব পূরণের যে ক্ষমতা বা গুণ বিদ্যমান রয়েছে তাকে ঐ সামগ্রীর উপযোগ বলে।"
        },
        {
          "label": "খ",
          "question": "",
          "explanation": "মানুষ তার শ্রম ও বুদ্ধিমত্তা দিয়ে প্রাকৃতিক সম্পদে যে বিনিময়যোগ্য বাড়তি উপযোগ সৃষ্টি করে তাকে উৎপাদন বলে। উৎপাদনের মাধ্যমে রূপগত, স্বত্বগত, কালগত, ঝুঁকিগত, অর্থগত ইত্যাদি উপযোগ সৃষ্টি করা যায়। এসব উপযোগ সৃষ্টি করা বা উৎপাদনের কারণে উৎপাদক একদিকে যেমন তার নিজের কর্মসংস্থানের ব্যবস্থা করে, অন্যদিকে বেকার জনগোষ্ঠীকে নিয়োগ দিয়েও কর্মসংস্থানের সুযোগ সৃষ্টি করে। আবার পরোক্ষভাবেও উৎপাদিত পণ্য বণ্টন, শিল্পোন্নয়ন ও সরকারের আয় বৃদ্ধিতে অবদান রাখার মাধ্যমেও উৎপাদন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে জনাব শফি আহমেদের প্রাথমিক পর্যায়ের কাজের মাধ্যমে রূপগত উপযোগ সৃষ্টি হয় । দ্রব্যকে একরূপ হতে অন্যরূপে রূপান্তরের মাধ্যমে গ্রাহকের চাহিদা মোতাবেক যে বিশেষ উপযোগ সৃষ্টি করা হয়, তাকে রূপগত উপযোগ বলে। মূলত রূপগত উপযোগ সৃষ্টির মাধ্যমেই একটি পণ্যকে ব্যবহার উপযোগী করা হয়। উৎপাদন সেই রূপগত উপযোগ সৃষ্টি করে থাকে। যেমন— আম থেকে জুস তৈরি, লোহা দিয়ে যন্ত্রপাতি তৈরি, বাঁশ ও বেত দিয়ে ফার্নিচার তৈরি ইত্যাদি। উদ্দীপকে জনাব শফি আহমেদ সিলেটের একজন ব্যবসায়ী। তিনি সিলেটে উৎপাদিত উৎকৃষ্ট মানের বেত ও বাঁশ সংগ্রহ করে বিভিন্ন ধরনের ফার্নিচার তৈরি করে থাকেন। এক্ষেত্রে জনাব শফি বিভিন্ন উৎস থেকে বেত ও বাঁশ কাঁচামাল হিসেবে সংগ্রহ করেন। অতঃপর এসব কাঁচামালকে তিনি বিভিন্ন প্রক্রিয়াকরণের মাধ্যমে ব্যবহার উপযোগী সুন্দর সুন্দর ফার্নিচার তৈরি করেন। তার এরূপ কাজের ফলে বেত ও বাঁশের রূপগত পরিবর্তন ঘটেছে এবং উপযোগ সৃষ্টি করতে পারে এমন বিশেষ বিশেষ পণ্য তৈরি হয়েছে। পরবর্তীতে এস পণ্য তিনি সিলেটসহ দেশের বিভিন্ন স্থানে সরবরাহ করে ব্যবসায়ের সফলতা অর্জন করেন।তাই বলা যায় উদ্দীপকে জনাব শফি আহমেদের প্রথম পর্যায়ের কাজের মাধ্যমে রুপগত উপযোগ সৃষ্টি হয়।"
        },
        {
          "label": "ঘ",
          "question": "",
          "explanation": ".”স্থানগত উপযোগ সৃষ্টিই উদ্দীপকের প্রতিষ্ঠানের সফলতার মূল কারণ। একটি পণ্যকে এক স্থান হতে অন্য স্থানে পৌঁছানোর মাধ্যমে যে উপযোগ সৃষ্টি হয় তাকেই স্থানগত উপযোগ বলে। সাধারণত উৎপাদিত পণ্য সমূহ এক স্থান থেকে অন্য স্থানে পৌঁছানোর প্রয়োজনীয়তা আছে বলেই স্থানগত উপযোগ সৃষ্টি করা হয়। উদ্দীপকে জনাব শফি আহমেদ সিলেটে উৎপাদিত উৎকৃষ্টমানের বেত ও বাঁশ সংগ্রহ করে বিভিন্ন ধরনের ফার্নিচার তৈরি করে থাকেন। তার প্রতিষ্ঠানে উৎপাদিত বেত ও বাঁশের ফার্নিচার প্রথম দিকে কেবলমাত্র সিলেটে বাজারজাত করা হতো। তার ফার্নিচারের গুণগত মান ও ডিজাইন আকর্ষণীয় হওয়ার কারণে বাজারে তার সুনাম সৃষ্টি হয়। বর্তমানে তার প্রতিষ্ঠানে উৎপাদিত বেত ও বাঁশের ফার্নিচার ঢাকাসহ দেশের বিভিন্ন স্থানে সরবরাহ করা হচ্ছে। এর ফলে বিক্রয় ব্যাপকভাবে বৃদ্ধি পাওয়ায় তিনি প্রচুর লাভবান হন।স্থানগত উপযোগ সৃষ্টি করার মাধ্যমে তিনি লাভবান হতে পারছেন। তাই বলা যায় স্থানগত উপযোগ সৃষ্টিই উদ্দীপকের প্রতিষ্ঠানের সফলতার মূল কারণ।"
        }
      ]
    },
    {
      "number": "2",
      "uddipok": "হবিগঞ্জ উড লিমিটেড ২০১৯ সালে ৯,০০০ টাকা মূল্যের ২,০০০ কাঠের দরজা উৎপাদন করে যার বিক্রয়মূল্য ১,৮০,০০,০০০ টাকা। উক্ত দরজা উৎপাদনে ৯০,০০,০০০ টাকার কাঁচামাল, ১০,০০,০০০ টাকার যন্ত্রপাতি ও ১৫,০০,০০০ টাকা শ্রমিক মজুরি বাবদ ব্যয় করে। ২০১৮ সালে প্রতিষ্ঠানটির উৎপাদনশীলতা ছিল ২.১০।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "কাঁচামাল থেকে ভোগের জন্য ব্যবহার উপযোগী পণ্য তৈরি করতে যেসব ব্যয় করতে হয় সেসব ব্যয়ের সমষ্টিকে রূপান্তর মূল্য বলে ।"
        },
        {
          "label": "খ",
          "question": "",
          "explanation": "কোনো নির্দিষ্ট মানের উৎপাদিত পণ্য এবং তা উৎপাদনে যে সকল উপাদান ব্যবহার করা হয়েছে তাদের অনুপাতকে উৎপাদনশীলতা বলে । উৎপাদনশীলতার সাথে মুনাফার ধনাত্মক সম্পর্ক বিদ্যমান। অর্থাৎ উৎপাদনশীলতা বৃদ্ধি পেলে মুনাফা বৃদ্ধি পায়। একটি উৎপাদনকারী প্রতিষ্ঠান সাধারণত শ্রমের উৎপাদনশীলতা, কাঁচামালের উৎপাদনশীলতা, যন্ত্রের উৎপাদনশীলতা ইত্যাদি নির্ণয় করে। এ সকল উৎপাদনশীলতার দ্বারা স্ব স্ব উপাদান ব্যয়ের অনুপাত নির্ণয় করা যায়। কোনো উপাদানের উৎপাদনশীলতা বেশি হলে তা এককপ্রতি ব্যয় হ্ৰাসকে নির্দেশ করে। আর এককপ্রতি ব্যয় হ্রাস পেলে একক প্রতি মুনাফার পরিমাণও বৃদ্ধি পায় ।"
        },
        {
          "label": "গ",
          "question": "",
          "explanation": "হবিগঞ্জ উড লিমিটেড এর ২০১৯ সালের কাঁচামালের উৎপাদনশীলতা নির্ণয় : দেওয়া আছে, মোট উৎপাদিত পণ্যের মূল্য = ১,৮০,০০,০০০ টাকা মোট ব্যবহৃত কাঁচামালের মূল্য = ৯০,০০,০০০ টাকা আমরা জানি, কাঁচামালের উৎপাদনশীলতা = মোট উৎপাদনের মূল্য / মোট ব্যবহৃত কাঁচামালের মূল্য = ১,৮০,০০,০০০ / ৯০,০০,০০০ = ২ হবিগঞ্জ উড লিমিটেড এর ২০১৯ সালের কাঁচামালের উৎপাদনশীলতা প্রতি ২"
        },
        {
          "label": "ঘ",
          "question": "",
          "explanation": "হবিগঞ্জ উড লিমিটেড এর ২০১৯ সালের উৎপাদনশীলতার সাথে ২০১৮ সালের উৎপাদনশীলতার তুলনামূলক মূল্যায়ন দেওয়া আছে, ২০১৮ সালের উৎপাদনশীলতা ২.১০ মোট উৎপাদনের মূল্য = ১,৮০,০০,০০০ টাকা মোট উপকরণের মূল্য নির্ণয় : ব্যবহৃত কাঁচামালের মূল্য= ৯০,০০,০০০ যন্ত্রপাতির ব্যয় =১০,০০,০০০ টাকা শ্রমিকের মজুরি বাবদ ব্যয় = ১৫,০০,০০০ টাকা মোট উপকরণের মূল্য == ১,১৫,০০,০০০ টাকা আমরা জানি, মোট উৎপাদনশীলতা = মোট উৎপাদনের মূল্য / মোট উপকরণের মূল্য = ১,৮০,০০,০০০ / ১,১৫,০০,০০০ = ১.৫৭ (প্রায়) হবিগঞ্জ উড লিমিটেড এর ২০১৯ সালের মোট উৎপাদনশীলতা এককপ্রতি ১.৫৭ (প্রায়)। মূল্যায়ন : হবিগঞ্জ উড লিমিটেড এর ২০১৮ সালে মোট উৎপাদনশীলতা ছিল ২.১০। কিন্তু ২০১৯ সালে এসে মোট উৎপাদনশীলতা দাঁড়ায় ১.৫৭; যা নিম্নমুখী উৎপাদনশীলতাকে নির্দেশ করছে। এটি প্রতিষ্ঠানের জন্য ইতিবাচক নয় ।"
        }
      ]
    },
    {
      "number": "3",
      "uddipok": "জনাব কামাল চাঁপাইনবাবগঞ্জে একটি 'ম্যাংগো জুস' কারখানা স্থাপন করেছেন। এজন্য তিনি চীন হতে ২ কোটি টাকা ব্যয় করে অত্যাধুনিক মেশিন আমদানি করেছেন। তার কারখানায় উৎপাদিত জুসের মান ও স্বাদ ভালো হওয়ায় বাজারে এর প্রচুর চাহিদা সৃষ্টি হয়। বর্তমান উৎপাদন মাত্রায় তার পক্ষে বাজারের চাহিদা মোতাবেক পণ্য সরবরাহ করা সম্ভব হচ্ছিল না। তাই তিনি কারখানাটি সম্প্রসারণ করার লক্ষ্যে আরেকটি মেশিন আমদানি করার পরিকল্পনা করেছেন। এজন্য তিনি ব্যাংক থেকে ২ কোটি টাকা ঋণ নেওয়ার সিদ্ধান্ত গ্রহণ করেছেন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "উৎপাদন কাজে ব্যবহৃত মানুষের কায়িক ও মানসিক পরিশ্রম কে শ্রম বলে।"
        },
        {
          "label": "খ",
          "question": "",
          "explanation": "মানবীয় কাঠামো উৎপাদনের অন্যান্য উপকরণগুলোর সমন্বয়সাধন করে প্রতিষ্ঠানের উদ্দেশ্য অর্জন করে তাকে সংগঠন বলে। সংগঠন কাজের মূলে রয়েছে প্রতিষ্ঠানের উদ্দেশ্য অর্জন। এই লক্ষ্যকে কেন্দ্র করেই সংগঠন তার অন্যান্য কাজ সম্পাদন করে। একটি নির্দিষ্ট লক্ষ্যকে সামনে রেখেই সংগঠন তা বাস্তবায়নের জন্য সকল উপকরণ। একত্র করে, কর্মী নিয়োগ দেয় এবং কর্মীদের কাজকে বন্টন করে তা বাস্তবায়নে এগিয়ে যায় । তাই বলা যায়, সংগঠন উদ্দেশ্যকেন্দ্রিক।"
        },
        {
          "label": "গ",
          "question": "",
          "explanation": "উদ্দীপকে জনাব কামালের আমদানিকৃত অত্যাধুনিক জুস মেশিনটি উৎপাদনের মূলধন উপকরণের অন্তর্গত। যে সকল সম্পদ পরবর্তীতে অতিরিক্ত আয় বৃদ্ধিতে সহায়তা করে তাকে মূলধন বলে। মূলধন উৎপাদনের উৎপাদিত উপাদান। এটি উৎপাদনের চালিকাশক্তি হিসেবে বিবেচিত হয়। উদ্দীপকে জনাব কামাল চাপাইনবাবগঞ্জে একটি 'ম্যাংগো জুস' কারখানা স্থাপন করেছেন। কারখানায় জুস উৎপাদনের জন্য তিনি চীন হতে ২ কোটি টাকা ব্যয় করে অত্যাধুনিক মেশিন আমদানি করেছেন। তার কারখানায় উৎপাদিত জুসের মান ও স্বাদ ভালো হওয়ায় বাজারে এর প্রচুর চাহিদা সৃষ্টি হয়। এখানে দেখা যাচ্ছে, তিনি যে অর্থ ব্যয় করেন তা ব্যক্তিগত ভোগের জন্য ব্যবহার না করে ব্যবসায় মুনাফা অর্জনের উদ্দেশ্যে ব্যবহার করেন যা মূলধন হিসেবে বিবেচিত। আবার তার ক্রয়কৃত মেশিনটি একটি সম্পদ যা পরবর্তীতে সম্পদ বা আয় বৃদ্ধিতে সহায়তা করে। তাই জনাব কামালের ব্যবহৃত উপকরণকে মূলধন বলা যায়।"
        },
        {
          "label": "ঘ",
          "question": "",
          "explanation": "জনাব কামালের ব্যাংক থেকে ঋণ নিয়ে ব্যবসায় সম্প্রসারণের সিদ্ধান্তটি তার পণ্যের চাহিদা বিবেচনায় একটি যৌক্তিক সিদ্ধান্ত। যে সকল উপাদান ব্যবহারের মাধ্যমে মানুষের ব্যবহার উপযোগী পণ্য তৈরি করা হয় তাদেরকে উৎপাদনের উপকরণ বলে। উৎপাদনে ভূমি, শ্রম, মূলধন ও সংগঠন উপকরণের প্রয়োজন হয়। কিন্তু এ সকল উপাদান সংগ্রহ করতে মূলধন উপকরণের প্রয়োজন অত্যধিক। তাই মূলধনকে উৎপাদনের চালিকাশক্তি বলা হয় । উদ্দীপকে প্রাথমিক পর্যায়ে জনাব কামাল ২ কোটি টাকা ব্যয় করে একটি মেশিন আমদানি করেন। উক্ত মেশিন দ্বারা উৎপাদিত জুসের মান ও স্বাদ ভালো হওয়ায় বাজারে এর প্রচুর চাহিদা সৃষ্টি হয়। কিন্তু বাড়তি চাহিদা অনুযায়ী বর্তমান উৎপাদন মাত্রায় তার পক্ষে পণ্য সরবরাহ করা সম্ভব হচ্ছিল না। তাই তিনি কারখানাটি সম্প্রসারণ করার লক্ষ্যে আরেকটি মেশিন আমদানি করার পরিকল্পনা করেছেন। এজন্য তিনি ব্যাংক থেকে ২ কোটি টাকা ঋণ নেওয়ার সিদ্ধান্ত গ্রহণ করেছেন। এখানে দেখা যাচ্ছে, তার উৎপাদিত পণ্যের চাহিদা অত্যধিক হওয়ায় চাহিদা অনুযায়ী তিনি পণ্য সরবরাহ করতে ব্যর্থ হচ্ছেন। এমতাবস্থায় তার আরেকটি মেশিন আবশ্যক। তাই বাড়তি চাহিদা অনুযায়ী পণ্য সরবরাহ করার উদ্দেশ্যে তার ব্যাংক ঋণ নিয়ে ব্যবসায় সম্প্রসারণের সিদ্ধান্তটি যৌক্তিক। ব্যবসায়ের সম্প্রসারণ উৎপাদনের আরেকটি গুরুত্বপূর্ণ উদ্দেশ্য। উৎপাদনের মাধ্যমে ব্যবসায়ে সফলতা আসলে উক্ত পণ্যের চাহিদা বৃদ্ধি পায়। এমতাবস্থায় চাহিদা মোতাবেক পণ্য উৎপাদন করতে হলে ব্যবসায় সম্প্রসারণের প্রয়োজন পড়ে। আর ব্যবসায় সম্প্রসারণের জন্য প্রয়োজন যথাযথ মূলধনসহ উৎপাদনের অন্যান্য উপকরণ বিনিয়োগ করা। তাই উদ্দীপকের ব্যবসায়ের সফলতার কথা বিবেচনা করে ব্যাংক থেকে ঋণ নিয়ে ব্যবসায় সম্প্রসারণ একটি সঠিক সিদ্ধান্ত বলে আমি মনে ক রি।"
        }
      ]
    },
    {
      "number": "4",
      "uddipok": "জনাব ইনামুল হক গাজীপুরে একটি ভবন ভাড়া নিয়ে একটি প্যাকেজিং কারখানা গড়ে তুলেন। তার কারখানায় উৎপাদিত প্যাকেজিং পণ্যের মান ভালো হওয়ায় অল্প সময়েই বাজারে প্রচুর চাহিদার সৃষ্টি হয়। তাছাড়া তিনি বড় বড় প্রতিষ্ঠান হতে অর্ডার লাভ করেন। কিন্তু কারখানার সীমিত উৎপাদন দিয়ে তার পক্ষে বড় অর্ডার সময়মতো ডেলিভারি দেওয়া সম্ভব হচ্ছে না এবং পর্যাপ্ত স্থানের অভাবে তার কারখানাটিও সম্প্রসারণ করা সম্ভব হচ্ছে না। এর ফলে বড় প্রতিষ্ঠানগুলো তার দিক থেকে মুখ ফিরিয়ে নেয়। এমতাবস্থায় তিনি বন্ধু ফরহাদকে সমহারে মুনাফা বণ্টনের চুক্তিতে ব্যবসায়ে অন্তর্ভুক্ত করে ব্যবসায়টি পূর্বের অবস্থায় ফিরিয়ে আনার সিদ্ধান্ত নিয়েছেন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "শ্রমিকের দক্ষতা ও যোগ্যতা অনুযায়ী কাজ ভাগ করে দেওয়াকে শ্রম বিভাগ বলে।"
        },
        {
          "label": "খ",
          "question": "",
          "explanation": "যে সকল সম্পদ পরবর্তীতে অতিরিক্ত আয় বৃদ্ধিতে সহায়তা করে তাকে মূলধন বলে। উৎপাদনের চারটি উপাদানের মধ্যে ভূমি প্রাকৃতিক দান আর মূলধন মানুষের সৃষ্টি। এর মধ্যে মূলধনকে বলা হয় উৎপাদনের উৎপাদিত উপাদান। কারণ প্রাকৃতিক সম্পদে মানুষ শ্রম ও সৃজনশীলতা প্রয়োগ করে পণ্যদ্রব্য উৎপাদন করে এবং সেই পণ্যদ্রব্যগুলো যখন পুনরায় সৃষ্টির জন্য ব্যবহৃত হয় তখন তাকে মূলধন বলে। অর্থাৎ মূলধন ভূমি ও শ্রমের মতো মৌলিক উপাদান নয়। এটি উৎপাদন করার পর পরবর্তীতে আয় বৃদ্ধি করার জন্য ব্যবহৃত হয়। তাই বলা যায়, মূলধন উৎপাদনের উৎপাদিত উপাদান ।"
        },
        {
          "label": "গ",
          "question": "",
          "explanation": "উৎপানের ভূমি উপকরণের অভাবে জনাব এনামুল হকের কারখানাটি সম্প্রসারণ করা সম্ভব হচ্ছে না। প্রকৃতিপ্রদত্ত সকল সম্পদ যা উৎপাদন কাজে ব্যবহৃত হয় তাকে ভূমি বলে। ভূমি উৎপাদনের মৌলিক উপাদান; যার যোগান সীমিত এবং প্রকৃতি প্রদত্ত । উদ্দীপকে জনাব ইনামুল হক গাজীপুরে একটি ভবন ভাড়া নিয়ে একটি প্যাকেজিং কারখানা গড়ে তুলেন। তার কারখানায় উৎপাদিত প্যাকেজিং পণ্যের মান ভালো হওয়ায় অল্প সময়েই বাজারে প্রচুর চাহিদার সৃষ্টি হয়। পণ্যের মান ভালো হওয়ায় তিনি বড় বড় প্রতিষ্ঠান হতে অর্ডার লাভ করেন। কিন্তু কারখানার সীমিত উৎপাদন দিয়ে তার পক্ষে বড় অর্ডার সময়মতো ডেলিভারি দেওয়া সম্ভব হচ্ছে না এবং পর্যাপ্ত স্থানের অভাবে তার কারখানাটিও সম্প্রসারণ করা সম্ভব হচ্ছে না। এখানে দেখা যাচ্ছে, তার ব্যবসায় সম্প্রসারণে মূল বাধা সৃষ্টি করছে পর্যাপ্ত জায়গা বা স্থান। উক্ত স্থান একটি প্রাকৃতিক উপাদান এবং তা বৃদ্ধি বা ধ্বংস করা যায় না; যা উৎপাদনের ভূমির বৈশিষ্ট্যের সাথে সামঞ্জস্যপূর্ণ। অর্থাৎ উৎপাদনের ভূমি উপকরণের অভাবেই তিনি তার ব্যবসায় সম্প্রসারণ করতে পারছেন না।"
        },
        {
          "label": "ঘ",
          "question": "",
          "explanation": "উদ্দীপকের গৃহীত সিদ্ধান্তটি প্রতিষ্ঠানটিকে অংশীদারি সংগঠনে রূপান্তর করবে; যা তার ব্যবসায়ের মূলধন গঠনের জন্য একটি যৌক্তিক সিদ্ধান্ত। দুই বা ততোধিক ব্যক্তি পরস্পর চুক্তিবদ্ধ হয়ে যে ব্যবসায় সংগঠন গড়ে তোলে তাকে অংশীদারি ব্যবসায় বলে। ১৯৩২ সালের আইন অনুযায়ী এই ব্যবসায় সর্বনিম্ন ২ জন এবং সর্বোচ্চ ২০ জন সদস্য থাকতে পারে। তবে আর্থিক ও ব্যাংক ব্যবসার ক্ষেত্রে সদস্যের সর্বোচ্চ সীমা ১০ জন। উদ্দীপকে জনাব ইনামুল হকের কারখানায় উৎপাদিত প্যাকেজিং পণ্যের মান ভালো হওয়ায় অল্প সময়েই বাজারে প্রচুর চাহিদার সৃষ্টি হয়। তিনি বিভিন্ন বড় প্রতিষ্ঠান থেকে অর্ডার পেলেও পর্যাপ্ত স্থানের অভাবে তা সময়মতো ডেলিভারি দিতে পারছিলেন না। এর ফলে বড় প্রতিষ্ঠানগুলো তার দিক থেকে মুখ ফিরিয়ে নেয়। তাই মূলধন সংগ্রহের উদ্দেশ্যে তিনি বন্ধু ফরহাদকে সমহারে মুনাফা বন্টনের চুক্তিতে ব্যবসায়ে অন্তর্ভুক্ত করে ব্যবসায়টি পূর্বের অবস্থায় ফিরিয়ে আনার সিদ্ধান্ত নিয়েছেন। এখানে দেখা যাচ্ছে তিনি তার বন্ধুকে চুক্তির ভিত্তিতে মুনাফা বণ্টনের শর্তে ব্যবসায়ে অংশগ্রহণ করান; যা অংশীদারি ব্যবসায় সংগঠনকে নির্দেশ করে। একমালিকানা ব্যবসায়ে আর্থিক সীমাবদ্ধতা, অল্প পুঁজি, কম পরিচালক ইত্যাদি অসুবিধার কারণে অনেক সময় ব্যবসায় সম্প্রসারণ করা সম্ভব হয় না। এমতাবস্থায় কতিপয় ব্যক্তি একত্রিত হয়ে চুক্তির ভিত্তিতে পুঁজি বিনিয়োগ করে ব্যবসায়টি সম্প্রসারণ করতে পারে; যা একটি অংশীদারি ব্যবসায় হিসেবে গণ্য হবে এবং বৃহৎ পরিসরে ব্যবসায় সম্পাদন করে ক্রেতার চাহিদা মোকাবিলা করে ব্যবসায় উন্নতি করতে পারবে। তাই জনাব ইনামুল হক তার বন্ধুকে মূলধন বিনিয়োগের মাধ্যমে গ্রহণ করেছেন এবং ব্যবসায়টি অংশীদারি ব্যবসায়ে রূপান্তরিত হয়েছে; যা যৌক্তিক বলে আমি মনে কর ছি।"
        }
      ]
    },
    {
      "number": "5",
      "uddipok": "জনাব শামীম একটি কোল্ড স্টোরেজ এর মালিক। তার কোল্ড স্টোরেজ এর ধারণ ক্ষমতা ১,০০০ টন। তিনি কম দামে মৌসুমি পণ্য ক্রয় করে তার কোল্ড স্টোরেজে সংরক্ষণ করেন এবং পরবর্তী সময়ে বেশি দামে বিক্রয় করেন। এ ব্যবসায়ে সহযোগিতা করার জন্য তার বন্ধু হাছান সাহেবকে সমঝোতার ভিত্তিতে নিযুক্ত করেন। এ বছর আলু মৌসুমে অধিক আলুর ফলন হওয়ায় বাজারে আলুর দাম কমে যায়। জনাব শামীম অধিক মুনাফা লাভের আশায় ১,৩০০ টন আলু মজুদ করেন। কয়েক মাস পড়ে দেখা যায় প্রায় অর্ধেক আলু নষ্ট হয়ে গেছে। এর ফলে ব্যবসায়ে প্রচুর ক্ষতি হয়।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "সরকার কর্তৃক গঠিত ও পরিচালিত ব্যবসায় সংগঠনকে রাষ্ট্রীয় সংগঠন বলে ।"
        },
        {
          "label": "খ",
          "question": "",
          "explanation": "উৎপাদনের সামগ্রিক ব্যবস্থাকে বিভিন্ন স্তরে ভাগ করে শ্রমিকের দক্ষতা, যোগ্যতা ও সামর্থ্য অনুযায়ী তাদের কাজ বণ্টন করে দেওয়াকে শ্রম বিভাগ বলে। সকল কাজে সকল শ্রমিকের সমান দক্ষতা থাকে না। যোগ্যতা অনুযায়ী কাজ ভাগ করে দেওয়া হলে একজন শ্রমিক একই কাজ দীর্ঘদিন ধরে সম্পাদন করে। যার ফলে ওই কাজের প্রতি শ্রমিকের দক্ষতা বৃদ্ধি পায় এবং শ্রমিক তার যোগ্যতা অনুযায়ী কাজ করে। এতে তাদের কাজে আনন্দ সৃষ্টি হয় এবং উৎপাদনশীলতা বৃদ্ধি পায়।"
        },
        {
          "label": "গ",
          "question": "",
          "explanation": "উদ্দীপকে জনাব শামীমের ব্যবসায়টি প্রথমদিকে একমালিকানা সংগঠন ছিল। একক মালিকানা দ্বারা গঠিত ও পরিচালিত ব্যবসায় সংগঠনকে একমালিকানা ব্যবসায় সংগঠন বলে। এ ধরনের সংগঠনে ব্যবসায়ের লাভক্ষতি মালিক একাই বহন করেন। উদ্দীপকে শামীম একটি কোল্ড স্টোরেজের মালিক। তিনি কম দামে মৌসুমি পণ্য ক্রয় করে তার কোল্ড স্টোরেজে সংরক্ষণ করেন এবং পরবর্তী সময়ে বেশি দামে বিক্রয় করেন। যেহেতু তিনি একাই ব্যবসায়টি গঠন ও পরিচালনা করেন তাই এটিকে আমরা একমালিকানা ব্যবসায় বলতে পারি। এই ব্যবসায়সংক্রান্ত সকল সিদ্ধান্ত একক ব্যক্তি কর্তৃক গৃহীত হয়। মালিক নিজে ব্যবসায়ে প্রয়োজনীয় মূলধনের যোগান দেন, সব ধরনের ঝুঁকি বহন করেন, প্রয়োজনে বিভিন্ন কাজের জন্য শ্রমিক নিয়োগ ও নিয়ন্ত্রণ করেন। এছাড়া ব্যবসায় ক্ষেত্রে যাবতীয় লাভ- লোকসানের দায় গ্রহণ এবং মুনাফা ভোগও মালিক একাই করেন।"
        },
        {
          "label": "ঘ",
          "question": "",
          "explanation": "ভবিষ্যতে ক্ষতির হাত থেকে রক্ষা পাওয়ার জন্য উদ্দীপকের ব্যবসায়ীর করণীয় হলো সঠিকভাবে সিদ্ধান্ত গ্রহণ ও গুদাম সম্প্রসারণ। একসময়ের পণ্য অন্য সময় ব্যবহার করার মাধ্যমে যে ধরনের উপযোগ সৃষ্টি হয় তাকে সময়গত উপযোগ বলে। গুদামজাতকরণের মাধ্যমে সমাগত উপযোগ সৃষ্টি হয়। উদ্দীপকে শামীম প্রাথমিক পর্যায়ে একাই ১০০০ টন ধারণ ক্ষমতাবিশিষ্ট কোল্ড স্টোরেজের ব্যবসায় পরিচালনা করলেও ব্যবসায়ে সহযোগিতার জন্য তার বন্ধু হাছান সাহেবকে সমঝোতার ভিত্তিতে তা অংশীদারি ব্যবসায়ে রূপান্তর করেন। চলতি বছর আলু মৌসুমে অধিক আলুর ফলন হওয়ায় বাজারে আলুর দাম কমে যায়। তাই জনাব শামীম অধিক মুনাফা লাভের আশায় ১,৩০০ টন আলু মজুদ করেন । কিন্তু কয়েক মাস পরে দেখা যায় প্রায় অর্ধেক আলু নষ্ট হয়ে গেছে। এর ফলে ব্যবসায়ে প্রচুর ক্ষতি হয়। এখানে দেখা যাচ্ছে, তার ব্যবসায়ে ক্ষতির মূল কারণ হচ্ছে ভুল সিদ্ধান্ত গ্রহণ। কারণ তার কোল্ড স্টোরেজের ধারণক্ষমতা ১০০০ টন হলেও তিনি ১৩০০ টন আলু তাতে সংরক্ষণ করেন। যার ফলে তা নষ্ট হয়ে যায়। আবার তার কোল্ড স্টোরেজের ধারণ ক্ষমতা বৃদ্ধি করলেও তিনি ক্ষতির হাত থেকে রক্ষা পেতে পারতেন। সঠিক সিদ্ধান্ত যেমন ব্যবসায়কে সফলতা এনে দেয় তেমনি ভুল সিদ্ধান্ত ক্ষতিকে তরান্বিত করে। তাই ভবিষ্যতে এ ধরনের ক্ষতি থেকে রক্ষা পাওয়ার জন্য প্রয়োজন সঠিক সিদ্ধান্ত গ্রহণ। এছাড়া তারা যদি তাদের কোল্ড স্টোরেজকে সম্প্রসারণ করেন তাহলে ভবিষ্যতে এ ধারনের ক্ষতি থেকে রক্ষা পাবেন বলে আশা করা যায়"
        }
      ]
    },
    {
      "number": "6",
      "uddipok": "নিক্কন কোম্পানি বাংলাদেশে টি.ভি., ফ্রিজ, এ.সি ইত্যাদি ইলেকট্রনিক পণ্য উৎপাদন ও বাজারজাত করে। কোম্পানি তাদের পণ্য উৎপাদনের ক্ষেত্রে ক্রেতার সন্তুষ্টি, কর্মচারীদের সম্পৃক্ততা ও গুণগত মানের ধারাবাহিকতা বজায় রাখতে সচেষ্ট থাকে। ক্রেতাদের সন্তুষ্টি অর্জনের জন্য বিক্রীত পণ্যের উপর ১ বছরের ওয়ারেন্টি সেবা প্রদান করে থাকে। এর ফলে প্রতিষ্ঠানটির সুনাম সৃষ্টি হওয়ায় বিক্রয় ব্যাপকভাবে বৃদ্ধি পেয়েছে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "সরকার কর্তৃক গঠিত ও পরিচালিত ব্যবসায় সংগঠনকে রাষ্ট্রীয় সংগঠন বলে।"
        },
        {
          "label": "খ",
          "question": "",
          "explanation": "উৎপাদনের সামগ্রিক ব্যবস্থাকে বিভিন্ন স্তরে ভাগ করে শ্রমিকের দক্ষতা, যোগ্যতা ও সামর্থ্য অনুযায়ী তাদের কাজ বণ্টন করে দেওয়াকে শ্রম বিভাগ বলে। সকল কাজে সকল শ্রমিকের সমান দক্ষতা থাকে না। যোগ্যতা অনুযায়ী কাজ ভাগ করে দেওয়া হলে একজন শ্রমিক একই কাজ দীর্ঘদিন ধরে সম্পাদন করে। যার ফলে ওই কাজের প্রতি শ্রমিকের দক্ষতা বৃদ্ধি পায় এবং শ্রমিক তার যোগ্যতা অনুযায়ী কাজ করে। এতে তাদের কাজে আনন্দ সৃষ্টি হয় এবং উৎপাদনশীলতা বৃদ্ধি পায়।"
        },
        {
          "label": "গ",
          "question": "",
          "explanation": "উদ্দীপকে নিক্কন কোম্পানি পণ্য উৎপাদনের ক্ষেত্রে সার্বিক মান ব্যবস্থাপনা অনুসরণ করে। যে ব্যবস্থাপনায় ক্রেতাস্মৃষ্টি, কর্মীদের সম্পূন্নতা এবং মানের ধারাবাহিক উন্নয়নের দিকে গুরুত্ব দিয়ে কাজ সম্পাদন করা হয় তাকে সার্বিক মান ব্যবস্থাপনা বলে। সার্বিক মান ব্যবস্থাপনার মূল উদ্দেশ্যই হলো ভোক্তাসন্তুষ্টি অর্জনের লক্ষ্যে উৎপাদনের প্রতিটি ক্ষেত্রে কর্মীদের সম্পৃক্তকরণ এবং তার ধারাবাহিকতা বজায় রাখা। উদ্দীপকে নিক্কন কোম্পানি বাংলাদেশে টি.ভি.. ফ্রিজ, এ.সি ইত্যাদি ইলেকট্রনিক পণ্য উৎপাদন ও বাজারজাত করে। কোম্পানি তাদের পণ্য উৎপাদনের ক্ষেত্রে ক্রেতার সন্তুষ্টি, কর্মচারীদের সম্পৃক্ততা ও গুণগত মানের ধারাবাহিকতা বজায় রাখতে সচেষ্ট কে। এখানে দেখা যাচ্ছে, তারা তাদের উৎপাদন প্রক্রিয়ায় ক্রেতাই, কর্মীদের সম্পৃক্ততা এবং মানের ধারাবাহিক উন্নয়নের দর্শনের প্রতি বেশি গুরুত্ব দেয়, যা মান ব্যবস্থাপনার ঐতিহাসিক পটভূমি সার্বিক মান ব্যবস্থাপনাকে নির্দেশ করে।"
        },
        {
          "label": "ঘ",
          "question": "",
          "explanation": "নিক্কন কোম্পানির ব্যাপকভাবে বিক্রয় বৃদ্ধির কারণ হচ্ছে বিক্রয়োত্তর সেবা বা ওয়ারেন্টি প্রদান। পণ্য বিক্রয়ের পর যে সেবা প্রদান করা হয় তাকে বিক্রয়োত্তর সেবা বলে। ওয়ারেন্টি, গ্যারান্টি, সংস্থাপন ইত্যাদি এ ধরনের সেবার অন্তর্গত। যে লিখিত চুক্তির মাধ্যমে উৎপাদক বা বিক্রেতা একটি নির্দিষ্ট সময়ের মধ্যে তার পণ্যের ত্রুটি সংঘঠিত হলে তা মেরামতের নিশ্চয়তা প্রদান করে তাকে ওয়ারেন্টি বলে। উদ্দীপকে নিক্কন কোম্পানি সার্বিক মান ব্যবস্থাপনা অনুসরণ করে তাদের উৎপাদনকার্য সম্পাদন করে। তাছাড়া ক্রেতাদের সন্তুষ্টি অর্জনের জন্য বিক্রীত পণ্যের উপর ১ বছরের ওয়ারেন্টি সেবা প্রদান করে থাকে। এর ফলে প্রতিষ্ঠানটির সুনাম সৃষ্টি হওয়ায় বিক্রয় ব্যাপকভাবে বৃদ্ধি পেয়েছে। এখানে দেখা যাচ্ছে, প্রতিষ্ঠানটি ক্রেতাদের একটি নির্দিষ্ট সময়ের মধ্যে পণ্যে ত্রুটি দেখা গেলে তা মেরামতের নিশ্চয়তা প্রদান করে; যা ওয়ারেন্টিকে নির্দেশ করে। ভ্যারেন্টি এক ধরনের নিশ্চয়তা চুক্তি। যা উৎপাদক ও ক্রেতার মাঝে একটি নির্দিষ্ট সময়ের জন্য হয়ে থাকে। উক্ত চুক্তির মাধ্যমে ক্রেতা পণ্যের নিরাপত্তা গ্রহণ করে এবং পণ্য ক্রয়ে উদ্বুদ্ধ হয়। তাই নিৱন কোম্পানির ওয়ারেন্টি প্রদানের সিদ্ধান্তটি যৌক্তিক; যা তাদের পণ্যের বিক্রয় বৃদ্ধির একটি অন্যতম কারণ ।"
        }
      ]
    },
    {
      "number": "7",
      "uddipok": "সজীব ফুড প্রোডাক্টস বাংলাদেশের একটি বিখ্যাত খাদ্য সামগ্রী উৎপাদনকারী প্রতিষ্ঠান । গুণগত পণ্য উৎপাদন ও বাজারজাতকরণের মাধ্যমে প্রতিষ্ঠানটি গ্রাহকের আস্থা অর্জন করতে সক্ষম হয়েছে। তাছাড়া তাদের উৎপাদিত পণ্য রাষ্ট্রীয় মান নিয়ন্ত্রণকারী প্রতিষ্ঠানের অনুমোদন থাকায় পণ্যের চাহিদা ব্যাপকভাবে বৃদ্ধি পেয়েছে। বর্তমানে প্রতিষ্ঠানটি তাদের উৎপাদিত পণ্য বিদেশে বাজারজাত করতে চায়। কিন্তু প্রয়োজনীয় আনুষ্ঠানিকতা সম্পন্ন না করে আন্তর্জাতিক বাজারে প্রবেশ করা সম্ভব নয় ।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "কর্মীদের ক্রমাগত মান উন্নয়নের লক্ষ্যে প্রশিক্ষণ দানের জন্য যে ব্যয় হয় তাকে প্রশিক্ষণ দেয় বলে।"
        },
        {
          "label": "খ",
          "question": "",
          "explanation": "ভোক্তার প্রত্যাশা অনুযায়ী পণ্যের মান নির্ধারণ, মানসংরক্ষণ ও উন্নয়ন এবং মান নিয়ন্ত্রণের যাবতীয় কার্যক্রমকে মান ব্যবস্থাপনা বলে। মান ব্যবস্থাপনা পণ্যের মানের নিশ্চয়তা প্রদান করে। পণ্যের মানের মধ্যে পণ্যের কার্যকারিতা, নির্ভরযোগ্যতা এবং স্থায়িত্ব ইত্যাদি অন্তর্ভুক্ত। এসব গুৰুত্বপূৰ্ণ বৈশিষ্ট্য পণ্যের মধ্যে অন্তর্ভূত হচ্ছে কিনা তা দেখা মান ব্যবস্থাপনার কাজ। এ কাজে কোনো ত্রুটি কোনো অবস্থাতেই কাম্য নয়। কোম্পানি মান ব্যবস্থাপনার মাধ্যমে পণ্যের মানে নিশ্চয়তা প্রদান করে। এছাড়া মান ব্যবস্থাপনার প্রয়োগে কর্মীরা স্বতঃস্ফূর্তভাবে কাজে অংশগ্রহণ করে। যার ফলে উৎপাদনে বাধা দূর হয়ে উচ্চ উৎপাদনশীলতা নিশ্চিত হয়।"
        },
        {
          "label": "গ",
          "question": "",
          "explanation": "উদ্দীপকের সজীব ফুড প্রোডাক্টস প্রাথমিক পর্যায়ে দেশীয় মান নিয়ন্ত্রণকারী সংস্থা BSTI থেকে মান সনদ সংগ্রহ করেছে। BSTI এমন একটি প্রতিষ্ঠান যার মূল কাজ হলো বাংলাদেশের উৎপাদিত পণ্যের মান ঠিক রেখে দেশের অভ্যন্তরীণ বাজার এবং বৈদেশিক বাজার ধরে রাখা। এই প্রতিষ্ঠানটি পণ্যের মান নির্ধারণ, মান সংরক্ষণ ও মান উন্নয়নে প্রতিষ্ঠানগুলোকে পরামর্শ প্রদান করে। সজীব ফুড প্রোডাক্টস বাংলাদেশের একটি বিখ্যাত খাদ্যসামগ্রী উৎপাদনকারী প্রতিষ্ঠান। গুণগত পণ্য উৎপাদন ও বাজারজাতকরণের মাধ্যমে প্রতিষ্ঠানটি গ্রাহকের আস্থা অর্জন করতে সক্ষম হয়েছে। তাছাড়া তাদের উৎপাদিত পণ্য রাষ্ট্রীয় মান নিয়ন্ত্রণকারী প্রতিষ্ঠানের অনুমোদন থাকায় পণ্যের চাহিদা ব্যাপকভাবে বৃদ্ধি পেয়েছে। কেননা বাংলাদেশের একমাত্র BSTI হচ্ছে রাষ্ট্রীয়ভাবে স্বীকৃত একটি মান নিয়ন্ত্রণকারী সংস্থা। যে সংস্থা জাতীয় পর্যায়ে পণ্যের মান নির্ধারণ ও নিয়ন্ত্রণ করে থাকে এবং সঠিক মানসম্মত পণ্যের মানসনদ প্রদান করে থাকে। তাই বলা যায়, উদ্দীপকে সজীব ফুড প্রোডাক্টস প্রাথমিক পর্যায়ে বাংলাদেশের একমাত্র মান নিয়ন্ত্রণকারী সংস্থা BSTI থেকে মানসনদ গ্রহণ করে।"
        },
        {
          "label": "ঘ",
          "question": "",
          "explanation": "উদ্দীপকের সজীব ফুড প্রোডাক্টস-এর আন্তর্জাতিক বাজারে প্রবেশের জন্য মান নিয়ন্ত্রণকারী সংস্থা ISO থেকে মানসনদ সংগ্রহ করতে হবে। ISO এর পূর্ণরূপ International Organization for Standardization.যার অর্থ আন্তর্জাতিক মান নিয়ন্ত্রণকারী সংস্থা। এটি আন্তর্জাতিক বাণিজ্যের ক্ষেত্রে মানসনদ প্রদান করে থাকে। উদ্দীপকের সজীব ফুড প্রোডাক্টস রাষ্ট্রীয় মান নিয়ন্ত্রণ প্রতিষ্ঠান তথা BSTI থেকে মানসনদ গ্রহণ করে। সম্প্রতি তারা দেশের চাহিদা মিটানোর পাশাপাশি বিদেশে রপ্তানি করার সিদ্ধান্ত গ্রহণ করে। বিদেশি ভোক্তাদের পণ্যের গ্রহণযোগ্যতার জন্য তিনি আন্তর্জাতিকভাবে স্বীকৃত একটি প্রতিষ্ঠান থেকে মানসনদ গ্রহণ করার চিন্তা করছে; যা ISO মানসনদ নামে পরিচিত। উক্ত সংস্থা থেকে মানসনদ নেওয়ার ফলে ভোক্তাদেরকে পণ্যের মান সম্পর্কে আশ্বস্ত করা যাবে। এতে পণ্যের বিক্রয় ও মুনাফা উভয়ই বাড়বে। সাধারণত দেশীয় বাজারে পণ্য বিক্রয় করতে হলে BSTI থেকে মানসনদ সংগ্রহ করতে হয় আর আন্তর্জাতিক বাজারে পণ্য বিক্রয় করতে হলে ISO থেকে মানসনদ সংগ্রহ করতে হয়। পণ্য বিক্রির ক্ষেত্রে ক্রেতার আস্থা অর্জন গুরুত্বপূর্ণ। অন্যথায় পণ্য বিক্রয় করা সম্ভব হয় না। ISO সনদপ্রাপ্ত প্রতিষ্ঠানের পণ্যের মান নিয়ে ক্রেতাদের মাঝে তেমন সন্দেহ থাকে না। তাই তারা নির্দ্বিধায় প্রতিষ্ঠানের পণ্য ব্রুয় করেন। এতে উষ্ণ প্রতিষ্ঠানে বিক্রয় বৃদ্ধি পায়। তাই বলা যায়, উদ্দীপকের সঞ্জীব ফুড প্রোডাক্টস বিদেশের বাজারে পণ্য রপ্তানির উদ্দেশ্যে আন্তর্জাতিক মান নিয়ন্ত্রণকারী সংস্থা ISO থেকে মানসনদ গ্রহণের যে সিদ্ধান্ত নিয়েছে তা অত্যন্ত যৌক্তিক এবং যথার্থ বলে আমি মনে করি।"
        }
      ]
    },
    {
      "number": "8",
      "uddipok": "ডাঃ রুহুল আমীন একজন বিখ্যাত চক্ষু বিশেষজ্ঞ। তিনি ফার্মগেটে তার চেম্বারে বসে অত্যাধুনিক কম্পিউটার প্রযুক্তি ও যন্ত্রপাতি ব্যবহার করে চোখের ফ্যাকো সার্জারিসহ রেটিনার বিভিন্ন নির্ভুল চিকিৎসা সেবা প্রদান করে থাকেন। বর্তমানে তিনি একজন সফল চিকিৎসক হিসেবে সারাদেশে পরিচিত। সম্প্রতি তিনি একটি সেমিনারে যোগ দেওয়ার উদ্দেশ্যে এক সপ্তাহের জন্য জাপান গমন করেন। এজন্য তার চেম্বার এক সপ্তাহের জন্য বন্ধ রাখা হয়। ফলে অনেক জরুরি রোগীও এ সময় চিকিৎসা সেবা থেকে বঞ্চিত হয়।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "PERT এর পূর্ণরূপ হলো Program Evaluation and Review Technique."
        },
        {
          "label": "খ",
          "question": "",
          "explanation": "যে সকল দৃশ্যমান বস্তু মানুষের অভাব পূরণ করতে পারে তাকে দ্রব্য বলে। আবার যে সকল অদৃশ্যমান বিষয় মানুষের অভাব পূরণ করতে পারে তাকে সেবা বলে। দ্রব্য ও সেবা দুটিই মানুষের অভাব পূরণ করলেও কিছু বৈশিষ্ট্যের ভিত্তিতে এদের আলাদা করা যায়। যেমন দ্রব্য দৃশ্যমান হলেও সেবা অদৃশ্যমান, দ্রব্যের মালিকানা পরিবর্তন হলেও সেবার মালিকানা পরিবর্তন করা যায় না। আবার দ্রব্যকে উৎপাদনকারী থেকে আলাদা করা গেলেও সেবাকে সেবাদানকারী থেকে আলাদা করা যায় না। এ সকল বৈশিষ্ট্যের ভিত্তিতে দ্রব্যকে সেবা থেকে আলাদা করা যায়।"
        },
        {
          "label": "গ",
          "question": "",
          "explanation": "ডা. রুহুল আমীনের চেম্বারে চিকিৎসা সেবা বন্ধ রাখার মাধ্যমে সেবার অবিচ্ছিন্নতা বৈশিষ্ট্যটি প্রকাশ পায়। সেবাকে সেবাদানকারী থেকে আলাদা করা যায় না। সেবার এরূপ বৈশিষ্ট্যকে অবিচ্ছিন্নতা বলে। সেবা প্রদানকারী ও সেবাদানকারীর সাথে প্রত্যক্ষ সম্পর্ক বিদ্যমান। সেবা গ্রহণ করতে হলে সেবা দানকারীকে অবশ্যই সেবা প্রদানের সময় উপস্থিত থাকতে হয়। উদ্দীপকে ডা. রুহুল আমীন একজন বিখ্যাত চক্ষু বিশেষজ্ঞ। তিনি ফার্মগেটে তাঁর চেম্বারে বসে অত্যাধুনিক কম্পিউটার প্রযুক্তি ও যন্ত্রপাতি ব্যবহার করে চোখের ফ্যাকো সার্জারিসহ রেটিনার বিভিন্ন নির্ভুল চিকিৎসা সেবা প্রদান করে থাকেন। এর মাধ্যমে তিনি একজন সফল চিকিৎসক হিসেবে সারাদেশে পরিচিতি লাভ করেন। কিন্তু সম্প্রতি তিনি এক সপ্তাহের জন্য সেমিনারে যোগদানের জন্য জাপান গমন করেন। তাই তার চেম্বার এক সপ্তাহের জন্য বন্ধ রাখা হয়। ফলে অনেক জরুরি রোগীও এ সময় চিকিৎসা সেবা থেকে বঞ্চিত হয়। আমানে দেখা যাচ্ছে, তিনি দেশের বাইরে যাওয়ায় সেবা প্রদান করা যাচ্ছে না। কিন্তু যদি সেবাকে তার থেকে আলাদা করে সংরক্ষণ করা যেত তাহলে তিনি উপস্থিত না থাকলেও সেবা প্রদান করা সম্ভব ছাতা। কিন্তু সেবাকে আলাদা করা যায় না বলেই তা সম্ভব হচ্ছে না তাই বলা যায়, উদ্দীপকে সেবার অবিচ্ছিন্নতা বৈশিষ্ট্য প্রকাশ পায়।"
        },
        {
          "label": "ঘ",
          "question": "",
          "explanation": "সেবা খাতের প্রবৃদ্ধির পর্যায়ে ডা. রুহুল আমিনের ভুমিকা বিদ্যমান। উৎপাদনের যে খাতে কোনো দৃশ্যমান বস্তু উৎপাদন না করে এমন কিছু বিষয় উৎপাদন করে যে মানুষের জীবনকে সহজ ও আরামদায়ক করে তোলে তাকে সেবা খাত বলে। বর্তমান বিশ্বায়নের যুগে সেবা খাতের প্রবৃদ্ধি দ্রুত বৃদ্ধি পাচ্ছে। প্রদীপকে আমীন একজন ডাক্তার। তিনি তার ডাক্টারি সেবা প্রদান করে দেশ বিদেশে ব্যাপক সুনাম অর্জন করেন। যার ফলে দেশে চেম্বারে রোগী দেখার সাথে সাথে বিদেশেও তিনি সেবা প্রদান করে থাকেন। তার প্রদত্ত সেবাটি সেনার স্বাস্থ্যখাতের অন্তর্গত হাসপাতাল, ডেন্টাল, নার্সিং ইত্যাদি সব ধরনের চিকিৎসা স্বাস্থ্য সেবা মানুষের মৌলিক চাহিদাগুলোর মধ্যে স্বাদ্য অন্যতম। বর্তমানে স্বাস্থ্য তে ব্যাপক পরিবর্তন এসেছে। উন্নত বিশ্বের মতো বর্তমানে আমাদের দেশেও যক্ষ্মা, ক্যান্সারের মতো জটিল রোগের চিকিৎসা দেখা দেওয়া হচ্ছে। আমাদের দেশে সরকারি ও বেসরকারি পর্যায়ে আন্তর্জাতিক মানের হাসপাতাল প্রতিষ্ঠিত হয়েছে। একটা দেশের অর্থনৈতিক প্র্য, অবকাঠামোগত উন্নয়ন ইত্যাদির সাথে পাল্লা দিয়ে দেশের সেবাখাতের উৎপাদন বাড়ে। বাংলাদেশ তৃতীয় বিশ্বের উন্নয়নশীল দেশ হওয়া সত্ত্বেও ২০১৭-২০১৮ অর্থবছরে মোট দেশজ উৎপাদনে (জিডিপি) সেবা খাতের অবদান ছিল ৫২.১৮%। অর্থাৎ ডা. রুহুল আমীনের প্রদত্ত সেবাটি সামগ্রিক সেবা খাতের প্রতি অবদান রাখ ছে।"
        }
      ]
    },
    {
      "number": "9",
      "uddipok": "স্টার ইলেকট্রনিক্স কোম্পানি বাংলাদেশের একটি উদীয়মান ইলেকট্রনিক সামগ্রী উৎপাদনকারী ও বিক্রয়কারী প্রতিষ্ঠান। কোম্পানি কর্তৃপক্ষ লক্ষ করেছে যে বর্তমানে বাংলাদেশে গ্রামেও ইন্টারনেট ব্যবহারকারীর সংখ্যা ব্যাপকভাবে বেড়ে গেছে। তাই কোম্পানি কর্তৃপক্ষ ইন্টারনেট ব্যবহারের সুবিধা সংযুক্ত করে নতুন LED টি.ভি উৎপাদন করার সিদ্ধান্ত গ্রহণ করেছে। কোম্পানি কর্তৃপক্ষ আশা করছে এর ফলে বিক্রয় যথেষ্ট বৃদ্ধি পাবে ।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "ত্রুটিযুক্ত পণ্যের ত্রুটি চিহ্নিত করার জন্য যে পরীক্ষা-নিরীক্ষা করা হয় তাকে পরীক্ষণ ব্যয় বলে।"
        },
        {
          "label": "খ",
          "question": "",
          "explanation": "কোনো পণ্য উৎপাদন করার পূর্বেই তার রং, আকার-আকৃতি, ওজন, মোড়কসহ বিভিন্ন উপাদান নির্ধারণ করাকেই পণ্য ডিজাইন বলে। পণ্য ডিজাইন নানা ধরনের উপযোগ সৃষ্টিতে সহায়তা করে। কেননা প্রতিষ্ঠান কারিগরি বিভাগ নতুন নতুন ডিজাইনের নতুন পণ্য উৎপাদন করে। নতুন ডিজাইনের পণ্যের সাথে নতুন কোনো উপযোগ সংযুক্ত করে দেওয়া হয়। নতুন উপযোগ যুক্ত থাকায় তাকে তাদের নিকট নতুন বলে গ্রহণযোগ্য হয়। সুতরাং পণ্য ডিজাইন উপযোগ সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে স্টার কোম্পানির নতুন টিভি সেট উৎপাদন ব্যবহারিক ডিজাইনের অন্তর্ভুক্ত। যে ডিজাইনের মাধ্যমে কোনো পণ্যের ব্যবহার, উপযোগিতা বা স্থায়িত্ব বৃদ্ধি করা হয় তাকে ব্যবহারিক ডিজাইন বলে। ব্যবহারিক ডিজাইনে পণ্যের রং, প্যাকিং, আকার ইত্যাদিকে গুরুত্ব না দিয়ে এর কার্যকারিতার ওপর সবচেয়ে বেশি গুরুত্ব দেয়া হয় । উদ্দীপকে 'স্টার ইলেকট্রনিক্স' একটি ইলেক্ট্রনিক সামগ্রী নির্মাতা প্রতিষ্ঠান । প্রতিষ্ঠানটির কর্তৃপক্ষ লক্ষ করেছে যে, বর্তমানে বাংলাদেশে গ্রামেও ইন্টারনেট ব্যবহারকারীর সংখ্যা ব্যাপকভাবে বেড়ে গেছে। তাই কোম্পানি কর্তৃপক্ষ ইন্টারনেট ব্যবহারের সুবিধা সংযুক্ত করে নতুন LED টি.ভি উৎপাদন করার সিদ্ধান্ত গ্রহণ করেছে। এখানে দেখা যাচ্ছে, তারা তাদের পণ্য ডিজাইনের ক্ষেত্রে পণ্যের বাহ্যিক দিককে গুরুত্ব না দিয়ে এর কার্যকারিতা বৃদ্ধি করেছে। তাদের নতুন ডিজাইনের মাধ্যমে গ্রাহকগণ সাধারণ টিভি দেখার সুবিধা ছাড়াও ইন্টারনেট ব্যবহারের সুবিধা পাবে। যা পণ্যের অন্তর্নিহিত গুণাগুণ বৃদ্ধি করে এর ব্যবহার বাড়াবে। অতএব প্রতিষ্ঠানের ডিজাইনটি ব্যবহারিক ডিজাইন।"
        },
        {
          "label": "ঘ",
          "question": "",
          "explanation": "বিক্রয় বৃদ্ধির জন্য স্টার কোম্পানি কর্তৃক গৃহীত সিদ্ধান্তটি গ্রাহকের পরিবর্তিত চাহিদা অনুযায়ী যৌক্তিক। কোনো পণ্য উৎপাদন করার পূর্বেই তার রং, আকার-আকৃতি, ওজন,মোড়কসহ বিভিন্ন উপাদান নির্ধারণ করাকেই পণ্য ডিজাইন বলে। উদ্দীপকে 'স্টার ইলেক্ট্রনিক্স' প্রাথমিক পর্যায়ে সাধারণ বৈশিষ্ট্যসম্পন্ন টিভি উৎপাদন করে তা বিক্রয় করে। পরবর্তীতে তারা লক্ষ করে যে, বর্তমানে শহরসহ গ্রামেও ইন্টারনেটের ব্যবহার বৃদ্ধি পেয়েছে। তাই তারা বর্তমানে তাদের পণ্যের উপযোগিতা বৃদ্ধি করে ইন্টারনেট সংবলিত টিভি উৎপাদন করার সিদ্ধান্ত গ্রহণ করে এবং আশা করে তাদের বিক্রয় বৃদ্ধি পাবে। এক্ষেত্রে উদ্দীপকের সিদ্ধান্তটি যৌক্তিক। কেননা ক্রেতাদের চাহিদা পরিবর্তশীল। একই ধরনের পণ্য ডিজাইন দীর্ঘদিন ব্যবহার করলে ক্রেতাদের পণ্যের প্রতি একঘেয়ামি সৃষ্টি হয়। তাই ক্রেতার পরিবর্তনশীল চহিদার সাথে পণ্যের ডিজাইন পরিবর্তন করা খুবই জরুরি; যা বিক্রয় বৃদ্ধিতে অবদান রাখে। পণ্য ডিজাইনের মাধ্যমে পণ্যকে ক্রেতাদের মাঝে আকর্ষণীয় করে তোলা যায়। অনেক দিনের পুরাতন একঘেয়েমি ডিজাইন ক্রেতাদের মাঝে তেমন আকর্ষণ সৃষ্টি করতে পারে না। নতুন ডিজাইনের ফলে পণ্যের আকর্ষণ সৃষ্টি হয়। নতুন ডিজাইনের মাধ্যমে পণ্যটি ক্রেতাদের মাঝে আকর্ষণীয় হলে পণ্যের চাহিদা ও বিক্রয় বৃদ্ধি পায়। পণ্যের আকর্ষণীয়তা বৃদ্ধির মাধ্যমে বিক্রয় বৃদ্ধি করা যায়। তাই বলা যায়, উদ্দীপকে স্টার ইলেক্ট্রনিক্সের গৃহীত সিদ্ধান্তটি যৌক্তিক ।"
        }
      ]
    },
    {
      "number": "10",
      "uddipok": "তিব্বত কসমেটিকস্ কোম্পানি দীর্ঘদিন ধরে 'তিব্বত বিউটি সোপ' নামে তিব্বত সাবান উৎপাদন ও বিক্রি করে আসছে। প্রতিষ্ঠানটি সাবানের গুণগত মানের কোনো পরিবর্তন না করে কয়েক বছর পর পর কেবল মাত্র মোড়ক পরিবর্তন করে সাবানটি বাজারজাত করে আসছে। কিন্তু তা ক্রেতাদের তেমন আকৃষ্ট করতে পারেনি। ব্যাপক গবেষণার পর তিব্বত কসমেটিকস্ কর্তৃপক্ষ ২০২০ সাল থেকে ‘তিব্বত বিউটি সপ' লাল, হলুদ ও সবুজ তিনটি ভিন্ন মোড়কে, তিনটি ভিন্ন রং ও সুগন্ধি ব্যবহার করে তিনটি ভিন্ন আকারে বাজারজাত করা শুরু করে। এর ফলে তিব্বত সাবান বর্তমানে বাজারে ব্যাপক জনপ্রিয়তা অর্জন করেছে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "যে লিখিত চুক্তির মাধ্যমে উৎপাদক বা বিক্রেতা একটি নির্দিষ্ট সময়ের মধ্যে তার পণ্যের ত্রুটি সংঘটিত হলে তা মেরামতের নিশ্চয়তা প্রদান করে তাকে ওয়ারেন্টি বলে।"
        },
        {
          "label": "খ",
          "question": "",
          "explanation": "কোনো পণ্য উৎপাদন করার পূর্বেই তার রং, আকার-আকৃতি, ওজন, মোড়কসহ বিভিন্ন উপাদান নির্ধারণ করাকেই পণ্য ডিজাইন বলে। পণ্যের ডিজাইন ক্রেতাদের চাহিদার ওপর নির্ভর করে। ফ্যাশন, আয়, জীবনযাত্রার মান, সংস্কৃতি ইত্যাদির ওপর ক্রেতার ক্রয় অভ্যাস পরিবর্তন হয়। ক্রেতার এ ধরনের পরিবর্তনশীল চাহিদার ওপর বিবেচনা করে উৎপাদনকারী পণ্যের ডিজাইন করে থাকে। যার ফলে পণ্যের কার্যকারিতা, কাঠামো বা আবরণকে ডিজাইন করা হয়। যা ক্রেতাকে পণ্য ক্রয়ে আকৃষ্ট করে তোলে ।"
        },
        {
          "label": "গ",
          "question": "",
          "explanation": "২০২০ সালের পূর্ব পর্যন্ত কোম্পানি প্যাকিং ডিজাইন অনুসরণ করে তিব্বত সাবান বাজারজাত করত। পণ্যের আবরণকে আকৃষ্ট করার জন্য যে ডিজাইন করা হয় তাকে প্যাকিং ডিজাইন বলে। প্যাকিং ডিজাইনের ক্ষেত্রে ক্রেতাকে আকৃষ্ট করার জন্য শুধু পণ্যের আবরণকে পরিবর্তন করা হয়। উদ্দীপকে তিব্বত কসমেটিকস কোম্পানি দীর্ঘদিন ধরে \"তিকার সোপ' নামে তিব্বত সাবান উৎপাদন ও বিক্রি করে আসছে। প্রতিষ্ঠানটি সাবানের গুণগত মানের কোনো পরিবর্তন না করে কয়েক বছর পর পর কেবল মোড়ক পরিবর্তন করে সাবানটি বাজারজাত করত। কিন্তু ২০২০ সাল থেকে তারা তাদের ডিজাইনে পরিবর্তন আনে। এখানে দেখা যাচ্ছে, কোম্পানিটি তাদের পণ্য ডিজাইনের ক্ষেত্রে এর আবরণকে গুরুত্ব দেয়। তাই তারা ক্রেতাকে আকৃষ্ট করার । জন্য সাবানের গুণগত মান বা কাঠামোগত পরিবর্তন না করে শুধু বাহ্যিক আবরণ দৃষ্টিনন্দন করে। অর্থাৎ কোম্পানিটি ২০২০ সালের পূর্বে প্যাকিং ডিজাইন অনুসরণ করে পণ্য বাজারজাত করত।"
        },
        {
          "label": "ঘ",
          "question": "",
          "explanation": "তিব্বত সাবানের জনপ্রিয়তার কারণ হলো নান্দনিক ডিজাইন।” উদীপকের উক্তিটি সঠিক। ক্রেতার পছন্দ-অপছন্দ অনুসারে পণ্যের কাঠামোগত পরিবর্তন করাকে নান্দনিক ডিজাইন বলে। নান্দনিক ডিজাইনের ক্ষেত্রে পণ্যের অভ্যন্তরীণ গুণাগুণকে গুরুত্ব না দিয়ে শুধু তার বাহ্যিক কাঠামোকে পরিবর্তন করা হয় । যা ক্রেতাদের পণ্য ক্রয়ে আকৃষ্ট করে তোলে। উদ্দীপকে তিব্বত কসমেটিকস কোম্পানি ২০২০ সালের পূর্বে প্যাকিং ডিজাইন অনুসরণ করে শুধু পণ্যের বাহ্যিক আবরণকে ডিজাইন করে পণ্য বিপণন করত। কিন্তু তা ক্রেতাদের তেমন আকৃষ্ট করতে পারেনি। ব্যাপক গবেষণার পর তিব্বত কসমেটিকস কর্তৃপক্ষ ২০২০ সাল থেকে 'তিব্বত বিউটি সোপ' লাল, হলুদ ও সবুজ তিনটি ভিন্ন মোড়কে, তিনটি ভিন্ন রং ও সুগন্ধি ব্যবহার করে তিনটি ভিন্ন আকারে বাজারজাত করা শুরু করে। এর ফলে তিব্বত সাবান বর্তমানে বাজারে ব্যাপক জনপ্রিয়তা অর্জন করেছে। এখানে দেখা যাচ্ছে, তারা পণ্যের বিক্রয় বৃদ্ধির উদ্দেশ্যে প্যাকিং ডিজাইনের সাথে পণ্যের আকার ও রঙের কাঠামোগত পরিবর্তন আনে। যা নান্দনিক বা রুচি"
        }
      ]
    },
    {
      "number": "11",
      "uddipok": "মিসেস ফারজানা গুলশানে একটি বিউটি পার্লার স্থাপন করেছেন। সেখানে প্রত্যেক ক্রেতার পছন্দ অনুযায়ী বিভিন্ন স্টাইলে চুল কাটা হয়। তাছাড়া দক্ষ ও অভিজ্ঞ বিউটিশিয়ানের মাধ্যমে প্রত্যেক গ্রাহকের রুচি ও পছন্দ অনুযায়ী রূপসজ্জার কাজ সম্পাদন করা হয় বলে গ্রাহকরা সন্তুষ্ট। এ কারণে বিউটি পার্লারটি অত্যন্ত জনপ্রিয় হয়ে উঠেছে। গ্রাহকের আম্মা ও নির্ভরশীলতার কারণে প্রতিষ্ঠানটি অল্প সময়ে সফলতা অর্জন করেছে।",
      "tag": "CTG.B 22",
      "sub_questions": [
        {
          "label": "ক",
          "question": "দ্রব্য কী?",
          "explanation": "যে সকল দৃশ্যমান বস্তু মানুষের অভাব পূরণ করতে পারে তাকে দ্রব্য বলে।"
        },
        {
          "label": "খ",
          "question": "\"উৎপাদন ব্যবস্থাপনা অপচয় ও ব্যয় কমায়\"- ব্যাখ্যা কর।",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, উন্নয়ন এবং নিয়ন্ত্রণসংক্রান্ত কাজের সমষ্টি। উৎপাদন ব্যবস্থাপনার মাধ্যমে উৎপাদনের উপকরণগুলোর সঠিক ব্যবহার নিশ্চিত করা যায়। কারণ এতে পরিকল্পনা অনুযায়ী সব কাজ নিয়ন্ত্রণ এবং সঠিক সময়ে পণ্য উৎপাদন করা হয়। এভাবেই উৎপাদন ব্যবস্থাপনা সম্পদের সঠিক ব্যবহার নিশ্চিত করায় উৎপাদনে অপচয় ও ব্যয় কম হয়।"
        },
        {
          "label": "গ",
          "question": "মিসেস্ ফারজানার প্রতিষ্ঠানটি কী উৎপাদন করে? ব্যাখ্যা কর।",
          "explanation": "মিসেস ফারজানার প্রতিষ্ঠানটি সেবা উৎপাদন করে। যে সকল অদৃশ্যমান বিষয় মানুষের অভাব পূরণ করতে পারে তাকে সেবা বলে। সেবা অদৃশ্যমান, মালিকানা পরিবর্তন করা যায় না এবং সেবাকে সেবাদানকারী থেকে আলাদা করা যায় না।। উদ্দীপকে মিসেস ফারজানা গুলশানে একটি বিউটি পার্লার স্থাপন করেছেন। সেখানে প্রত্যেক ক্রেতার পছন্দ অনুযায়ী বিভিন্ন স্টাইলে চুল কাটা হয়। এখানে দেখা যাচ্ছে মিসেস ফারজানা সেবা উৎপাদন করছেন। কেননা তার সম্পাদিত কাজটি থেকে গ্রাহক সেবা প্রাপ্ত হয় কিন্তু তা কোনো বস্তুগত দৃশ্যমান নয়। আবার গ্রাহকগণ শুধু উক্ত সেবা গ্রহণ করতে পারে কিন্তু তার মালিকানা গ্রহণ করতে পারে না। এছাড়া উক্ত সেবা প্রদানের ক্ষেত্রে সেবা দানকারীকে অবশ্যই উপস্থিত থাকতে হয় অর্থাৎ তা অবিচ্ছিন্ন। এ সকল বৈশিষ্ট্য থেকে বলা যায় মিসেস ফারজানার সম্পাদিত কাজটি সেবার অন্তর্গত।"
        },
        {
          "label": "ঘ",
          "question": "মিসেস ফারজানার প্রতিষ্ঠানটির সফলতার কারণ বিশ্লেষণ কর।",
          "explanation": "মিসেস ফারজানার প্রতিষ্ঠানটির সফলতার মূল কারণ ক্রেতাকেন্দ্রিকতা বা কাস্টমাইজেশন। ক্রেতার ফরমায়েশ অনুযায়ী পণ্য উৎপাদন ও বণ্টন করাই হলো ক্রেতাকেন্দ্রিকতা। এক্ষেত্রে উৎপাদক বা সেবাদানকারী নিজস্ব মান, আকার, সংখ্যা, মোড়কিকরণ ইত্যাদিকে প্রাধান্য না দিয়ে ক্রেতার চাহিদাকে প্রাধান্য দেয়। ফলে ক্রেতা উৎপাদক বা সেবাদানকারীর ওপর সন্তুষ্ট থাকে। উদ্দীপকে মিসেস ফারজানা গুলশানে একটি বিউটি পার্লার স্থাপন করেছেন। সেখানে প্রত্যেক ক্রেতার পছন্দ অনুযায়ী বিভিন্ন স্টাইলে চুল কাটা হয়। আবার দক্ষ ও অভিজ্ঞ বিউটিশিয়ানের মাধ্যমে প্রত্যেক গ্রাহকের রুচি ও পছন্দ অনুযায়ী রূপসজ্জার কাজ সম্পাদন করা হয় বলে গ্রাহকরা সন্তুষ্ট। এখানে দেখা যাচ্ছে, প্রতিষ্ঠানটি ক্রেতাদের চাহিদার উপর গুরুত্ব প্রদান করে তাদের সুবিধাদি সরবরাহ করে; যা ক্রেতাকেন্দ্রিকতা বা কাস্টমাইজেশনকে প্রকাশ করে। তাছাড়া দক্ষ ও অভিজ্ঞ বিউটিশিয়ানের মাধ্যমে প্রত্যেক গ্রাহকের রুচি ও পছন্দ অনুযায়ী রূপসজ্জার কাজ সম্পাদন করা হয় বলে গ্রাহকরা সন্তুষ্ট। এ কারণে বিউটি পার্লারটি অত্যন্ত জনপ্রিয় হয়ে উঠেছে। ফলে প্রতিষ্ঠানটি দ্রুত সময়ের মধ্যে অধিকতর সফলতা অর্জনে সক্ষম হয়। তাই বলা যায় যে, ক্রেতাকেন্দ্রিকতাই প্রতিষ্ঠানটির সফলতার মূল কারণ। ক্রেতাকেন্দ্রিকতার ক্ষেত্রে পণ্যের উৎপাদক তাদের নিজস্ব মান, আকার, সংখ্যা, মোড়ক ইত্যাদিকে প্রাধান্য না দিয়ে ক্রেতার স্বতন্ত্র চাহিদাকেই প্রাধান্য দেয়। ফলে ক্রেতারা তাদের চাহিদামতো পণ্য অতি সহজেই পেতে পারে। আর যে পণ্য বা সেবা ক্রেতাদের স্বতন্ত্র চাহিদা পূরণে সক্ষম সেই পণ্য বা সেবা ক্রেতাদের মাঝে সাড়া জাগাতে সক্ষম হয় এবং সুনাম অর্জন করে। মূলত এসব কারণেই উদ্দীপকের প্রতিষ্ঠানটি ব্যাপক সফলতা অর্জন করে।"
        }
      ]
    }
  ]
}