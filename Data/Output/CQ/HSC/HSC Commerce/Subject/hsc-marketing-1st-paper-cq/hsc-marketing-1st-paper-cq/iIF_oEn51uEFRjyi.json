{
  "title": "বিএএফ শাহীন কলেজ, ঢাকা ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "স্পাইস ফুডস এর কারখানায় ২০২২ সালে ১০,০০০ একক পণ্য উৎপাদিত হয়। প্রতি একক ১০ টাকা করে এর বিক্রয়মূল্য হচ্ছে ১,০০,০০০ টাকা। কারখানায় কাঁচামাল ও অন্যান্য উপকরণ বাবদ ব্যয় হলো ৪০,০০০ টাকা। শ্রমিকদের মজুরি বাবদ ব্যয় হয়েছে ২,০০০ ঘণ্টা, যার মূল্য ১০,০০০ টাকা। ৫০০ ঘণ্টা মেশিন ব্যবহার করা হয়েছে, যার মূল্য ১০,০০০ টাকা। এছাড়া অন্যান্য ব্যয় আছে ২০,০০০ টাকা।",
      "tag": "BAFSC 25",
      "sub_questions": [
        {
          "label": "ক",
          "question": "উৎপাদনশীলতা কাকে বলে?",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে।"
        },
        {
          "label": "খ",
          "question": "উৎপাদনশীলতা সম্পদের সদ্ব্যবহার করে-ব্যাখ্যা করো।",
          "explanation": "উৎপাদনশীলতা সম্পদের সুষ্ঠু ও সর্বোত্তম সদ্ব্যবহার নিশ্চিত করে। সমপরিমাণ উপকরণ ব্যবহার করে আগের তুলনায় উৎপাদন বাড়ানোর প্রক্রিয়াই হলো উৎপাদনশীলতা। এক্ষেত্রে প্রতিষ্ঠানে বিদ্যমান সম্পদ, য়েমন- শ্রমশক্তি, যন্ত্রপাতি প্রভৃতি যথাযথ ব্যবহারের মাধ্যমেই উৎপাদনশীলতা বাড়ানো যায়। কেননা উৎপাদনশীলতা উৎপাদন দক্ষতার নির্দেশক। আর দক্ষতা অর্জনে অবশ্যই সম্পদের সদ্ব্যবহার করা অত্যাবশ্যক।"
        },
        {
          "label": "গ",
          "question": "স্পাইস ফুডসের ২০২২ সালের সার্বিক উৎপাদনশীলতা নির্ণয় করো।",
          "explanation": "মোট উৎপাদনের মূল্য ও মোট উপকরণের মূল্যের অনুপাতকে সার্বিক বা মোট উৎপাদনশীলতা বলে। দেওয়া আছে, স্পাইস ফুডস-এর ২০২২ সালের- মোট উৎপাদিত পণ্যমূল্য = ১,০০,০০০ টাকা কাঁচামাল ও অন্যান্য উপকরণ ব্যয় = ৪০,০০০ টাকা শ্রমিকদের মজুরি = ১০,০০০ টাকা মেশিন বাবদ ব্যয় = ১০,০০০ টাকা অন্যান্য ব্যয় = ২০,০০০ টাকা আমরা জানি, সার্বিক বা মোট উৎপাদনশীলতা = মোট উৎপাদনের মূল্য/মোট উপকরণের মূল্য = ১ , ০০ , ০০০ ৪০ , ০০০ + ১০ , ০০০ + ১০ , ০০০ + ২০ , ০০০ = ১ , ০০ , ০০০ ৮০ , ০০০ = ১ . ২৫ =\\frac{১,০০,০০০}{৪০,০০০+১০,০০০+১০,০০০+২০,০০০}=\\frac{১,০০,০০০}{৮০,০০০}=১.২৫ = ৪০ , ০০০ + ১০ , ০০০ + ১০ , ০০০ + ২০ , ০০০ ১ , ০০ , ০০০ ​ = ৮০ , ০০০ ১ , ০০ , ০০০ ​ = ১ . ২৫ সুতরাং, স্পাইস ফুডস-এর ২০২২ সালের সার্বিক উৎপাদনশীলতা হলো ১.২৫।"
        },
        {
          "label": "ঘ",
          "question": "শ্রমের ও মেশিনের উৎপাদনশীলতা নির্ণয় করো।",
          "explanation": "মোট উৎপাদনের একক ও মোট শ্রমঘণ্টার অনুপাতকে শ্রমের উৎপাদনশীলতা বলে। অন্যদিকে, মোট উৎপাদনের পরিমাণ ও মোট যন্ত্র সময়ের অনুপাতকে মেশিনের উৎপাদনশীলতা বলে। দেওয়া আছে, স্পাইস ফুডস-এর ২০২২ সালের- মোট উৎপাদন একক = ১০,০০০ একক মোট শ্রমঘণ্টা = ২,০০০ টাকা ∴ \\therefore ∴ শ্রমের উৎপাদনশীলতা = মোট উৎপাদনের একক/মোট শ্রম ঘণ্টা = ১০,০০০/২,০০০ = ৫ আবার, স্পাইস ফুডস-এর ২০২২ সালের- মোট উৎপাদন একক = ১০,০০০ একক মোট যন্ত্র সময় = ৫০০ ঘণ্টা ∴ \\therefore ∴ মেশিনের উৎপাদনশীলতা = মোট উৎপাদনের একক/মোট যন্ত্র সময় = ১০,০০০/৫০০ = ২০ সুতরাং, স্পাইস ফুডস এর ২০২২ সালের শ্রমের ও মেশিনের উৎপাদনশীলতা যথাক্রমে ৫ ও ২০।"
        }
      ]
    },
    {
      "number": "2",
      "uddipok": "রাজশাহীতে আমেনা বেগমের একটি আমের বাগান আছে। গত বছরে আমের বাম্পার ফলন হওয়ায় বাজারে আমের সরবরাহ বৃদ্ধি পায়। যে কারণে আমের বাজারমূল্য হ্রাস পায়। তাই তিনি বাংলাদেশের বিভিন্ন অঞ্চলে আম সরবরাহের ব্যবস্থা করেন, যার ফলে স্থানীয় বাজারে ৬০ টাকা কেজি আমের দর হলেও অন্য অঞ্চলে ৯০ টাকা দরে আম বিক্রয় করতে সক্ষম হন। কিন্তু এরপরও তিনি ন্যায্যমূল্য থেকে বঞ্চিত হন।",
      "tag": "BAFSC 25",
      "sub_questions": [
        {
          "label": "ক",
          "question": "উপযোগ কী?",
          "explanation": "উপযোগ বলতে কোনো দ্রব্যের অভাব পূরণের সামর্থ্য বা ক্ষমতাকে বোঝায়।"
        },
        {
          "label": "খ",
          "question": "রূপগত উপযোগ কীভাবে সৃষ্টি হয়?",
          "explanation": "কোনো জিনিসের আকার-আকৃতি পরিবর্তন করে যে উপযোগ সৃষ্টি করা হয় তাকে রূপগত উপযোগ বলে। মানুষ ব্যবহার অনুপযোগী বিভিন্ন প্রাকৃতিক সম্পদের আকার-আকৃতি বা রূপ পরিবর্তন করে রূপগত উপযোগ সৃষ্টি করে। মূলত রূপগত উপযোগ সৃষ্টির মাধ্যমে একটি পণ্যকে ব্যবহার উপযোগী করা হয়। যেমন: কাঠ চেরাই করে আসবাবপত্র তৈরি, মাটি থেকে ইট, লোহা থেকে যন্ত্রপাতি এভাবে হাজারো জিনিসের রূপগত উপযোগ সৃষ্টি করে মানুষের ব্যবহার উপযোগী করা হচ্ছে।"
        },
        {
          "label": "গ",
          "question": "উদ্দীপকে কোন ধরনের উপযোগ সৃষ্টির কথা বলা হয়েছে? ব্যাখ্যা করো।",
          "explanation": "উদ্দীপকে স্থানগত উপযোগ সৃষ্টির কথা বলা হয়েছে। পণ্য এক স্থান থেকে অন্য স্থানে স্থানান্তরের মাধ্যমে এ উপযোগ সৃষ্টি করা হয়। পরিবহনের মাধ্যমে পণ্যের স্থানগত উপযোগ সৃষ্টি হয়। আমেনা বেগমের রাজশাহীতে একটি আম বাগান আছে। গত বছর আমের বাম্পার ফলনের কারণে আমের যোগান বেড়ে যায়। ফলে আমের দাম কমে যায়। এজন্য তিনি দেশের বিভিন্ন স্থানে আম সরবরাহের ব্যবস্থা করেন। এতে স্থানীয় বাজারে আমের কেজি ৬০ টাকা হলেও তিনি গড়ে ৯০ টাকায় আম বিক্রি করতে পারেন। তিনি দেশের বিভিন্ন অঞ্চলে আম সরবরাহের মাধ্যমে আমের স্থানগত উপযোগ সৃষ্টি করেছেন। ফলে রাজশাহীতে উৎপাদিত হলেও অন্য অঞ্চলের ভোক্তারা আম খেতে পারছে। এক্ষেত্রে উৎপাদন স্থান এবং ভোগের স্থানের মধ্যে যে ব্যবধান তা পরিবহনের মাধ্যমে দূর হয়েছে। সুতরাং, আমেনা বেগম বিভিন্ন স্থানে আম সরবরাহের মাধ্যমে আমের স্থানগত উপযোগ সৃষ্টি করেছেন।"
        },
        {
          "label": "ঘ",
          "question": "কোন ধরনের উপযোগ আমেনা বেগমের ব্যবসায় সমস্যা সমাধানে সাহায্য করতে পারে বলে তুমি মনে করো? যুক্তিসহ মতামত দাও।",
          "explanation": "গুদামজাতকরণের মাধ্যমে সময়গত উপযোগ সৃষ্টি করে আমেনা বেগম ব্যবসায়ের সমস্যা সমাধান করতে পারেন বলে আমি মনে করি। পণ্য উৎপাদনের পর থেকে বিক্রির আগ পর্যন্ত পণ্যকে সংরক্ষণ করে সময়গত উপযোগ সৃষ্টি করাই হলো গুদামজাতকরণ। এর মাধ্যমে মৌসুমি পণ্য বছরের অন্য সময়গুলোর জন্য সংরক্ষণ করা যায়। আমেনা বেগমের রাজশাহীতে একটি বিশাল আমের বাগান আছে। গত বছর রাজশাহীতে আমের বাম্পার ফলন হয়। এ কারণে উৎপাদন মৌসুমে আমের দাম কমে যায়। তাই তিনি স্থানীয় বাজারে আম বিক্রি না করে দেশের বিভিন্ন অঞ্চলে আম সরবরাহ করেন। কিন্তু স্থানীয় বাজার থেকে ৩০ টাকা বেশি দরে আম সরবরাহ করলেও তিনি নায্যমূল্য থেকে বঞ্চিত হন। আমেনা বেগমের উচিত আমের মৌসুমে আম সংরক্ষণ করা। অ-মৌসুমে আমের চাহিদা এবং দাম বেড়ে গেলে এ গুদামজাতকৃত আম বিক্রি করা লাভজনক হবে। এক্ষেত্রে আমের উচ্চমূল্য পাওয়া যাবে এবং কাঙ্ক্ষিত মুনাফা অর্জনের সম্ভাবনা বাড়বে। তাই আমি মনে করি, আমেনা বেগম গুদামজাতকরণের মাধ্যমে সময়গত উপযোগ সৃষ্টি করে আমের ন্যায্যমূল্য প্রাপ্তি নিশ্চিত করতে পারেন।"
        }
      ]
    },
    {
      "number": "3",
      "uddipok": "যমুনা ডোরস লিমিটেড ২০১৮ সালে ৬,০০০ টাকা মূল্যের ১০০০টি দরজা উৎপাদন করে, যার মূল্য ৬০,০০,০০০ টাকা। দরজা উৎপাদনে ২০,০০,০০০ টাকার কাঁচামাল, ২,৪০,০০০ টাকা যন্ত্রপাতি এবং ২,৮০,০০০ টাকা শ্রমিকদের মজুরি বাবদ ব্যয় হয়। প্রতিষ্ঠানটির ২০১৭সালের মোট উৎপাদনশীলতা ছিল ৩.২।",
      "tag": "BAFSC 25,BAFSC 25",
      "sub_questions": [
        {
          "label": "ক",
          "question": "স্বত্বগত উপযোগ কী?",
          "explanation": "পণ্য কেনা-বেচা করে মালিকানা হস্তান্তরের মাধ্যমে সৃষ্ট অভাব পূরণের ক্ষমতাকে স্বত্বগত উপযোগ বলে।"
        },
        {
          "label": "খ",
          "question": "উৎপাদনের মাধ্যমে কী উপযোগ সৃষ্টি হয়? ব‍্যাখ্যা করো।",
          "explanation": "উৎপাদনের মাধ্যমে রূপগত উপযোগ সৃষ্টি হয়। প্রকৃতি প্রদত্ত অনেক পণ্য সরাসরি ভোগ করা যায় না। উৎপাদনের মাধ্যমে সেগুলোর রূপ বা আকৃতি পরিবর্তন করে ব্যবহার বা ভোগের উপযোগী করে তোলা হয়। যেমন: কাঁচামাল হিসেবে 'তুলা' ব্যবহার করে তা থেকে সুতা ও কাপড় উৎপাদন করা হয়। এভাবে উৎপাদন রূপগত উপযোগ সৃষ্টি করে।"
        },
        {
          "label": "গ",
          "question": "উদ্দীপকের আলোকে যমুনা ডোরস লিমিটেড-এর ২০১৮ সালের কাঁচামালের উৎপাদনশীলতা নির্ণয় করো।",
          "explanation": "নিম্নের অনুরূপঃ হবিগঞ্জ উড লিমিটেড এর ২০১৯ সালের কাঁচামালের উৎপাদনশীলতা নির্ণয় : দেওয়া আছে, মোট উৎপাদিত পণ্যের মূল্য = ১,৮০,০০,০০০ টাকা মোট ব্যবহৃত কাঁচামালের মূল্য = ৯০,০০,০০০ টাকা আমরা জানি, কাঁচামালের উৎপাদনশীলতা = মোট উৎপাদনের মূল্য / মোট ব্যবহৃত কাঁচামালের মূল্য = ১,৮০,০০,০০০ / ৯০,০০,০০০ = ২ হবিগঞ্জ উড লিমিটেড এর ২০১৯ সালের কাঁচামালের উৎপাদনশীলতা প্রতি ২"
        },
        {
          "label": "ঘ",
          "question": "",
          "explanation": "নিম্নের অনুরূপঃ হবিগঞ্জ উড লিমিটেড এর ২০১৯ সালের উৎপাদনশীলতার সাথে ২০১৮ সালের উৎপাদনশীলতার তুলনামূলক মূল্যায়ন দেওয়া আছে, ২০১৮ সালের উৎপাদনশীলতা ২.১০ মোট উৎপাদনের মূল্য = ১,৮০,০০,০০০ টাকা মোট উপকরণের মূল্য নির্ণয় : ব্যবহৃত কাঁচামালের মূল্য= ৯০,০০,০০০ যন্ত্রপাতির ব্যয় =১০,০০,০০০ টাকা শ্রমিকের মজুরি বাবদ ব্যয় = ১৫,০০,০০০ টাকা মোট উপকরণের মূল্য == ১,১৫,০০,০০০ টাকা আমরা জানি, মোট উৎপাদনশীলতা = মোট উৎপাদনের মূল্য / মোট উপকরণের মূল্য = ১,৮০,০০,০০০ / ১,১৫,০০,০০০ = ১.৫৭ (প্রায়) হবিগঞ্জ উড লিমিটেড এর ২০১৯ সালের মোট উৎপাদনশীলতা এককপ্রতি ১.৫৭ (প্রায়)। মূল্যায়ন : হবিগঞ্জ উড লিমিটেড এর ২০১৮ সালে মোট উৎপাদনশীলতা ছিল ২.১০। কিন্তু ২০১৯ সালে এসে মোট উৎপাদনশীলতা দাঁড়ায় ১.৫৭; যা নিম্নমুখী উৎপাদনশীলতাকে নির্দেশ করছে। এটি প্রতিষ্ঠানের জন্য ইতিবাচক নয় ।"
        }
      ]
    },
    {
      "number": "4",
      "uddipok": "রিমন তার বন্ধু পারভিনের পরামর্শে 'বন্ধু লাইব্রেরি' নামে একটি দোকান প্রতিষ্ঠা করেন। উক্ত দোকানে দেশি-বিদেশি বইয়ের পাশাপাশি সকল ধরনের স্টেশনারি সামগ্রী বিক্রয় করা হয়। দোকানটিতে আটজন কর্মচারী কর্মরত আছে। এদের মধ্যে তিনজন দোকান তত্ত্বাবধান, একজন ক্যাশে, একজন মজুদ সংক্রান্ত তথ্য নিয়ন্ত্রণে, দুই জন পণ্য সংগ্রহ এবং একজন পিয়ন হিসেবে কাজ করে থাকে। প্রত্যেক কর্মী দক্ষতার সাথে কাজ করায় বছর শেষে দেখা যায় উক্ত প্রতিষ্ঠান লক্ষ্যস্থিত মুনাফা অর্জনে সক্ষম হয়েছে।",
      "tag": "BAFSC 25",
      "sub_questions": [
        {
          "label": "ক",
          "question": "মূলধন কী?",
          "explanation": "মানুষের পরিশ্রমের মাধ্যমে উৎপাদিত যে সম্পদ সরাসরি ভোগ না করে বেশি পরিমাণ উৎপাদনের জন্য ব্যবহৃত হয় বা উৎপাদন কাজে নিয়োজিত হয় তাকে মূলধন বলা হয়।"
        },
        {
          "label": "খ",
          "question": "\"মূলধন উৎপাদনের উৎপাদিত উপাদান\"- ব্যাখ্যা করো।",
          "explanation": "যে সম্পদ কোনো আয় সৃষ্টি করে অথবা আয় উপার্জনে সহায়তা করে তাই মূলধন। উৎপাদনের উপকরণগুলোর মধ্যে মূলধন অন্যতম। মূলধনকে উৎপাদনের উৎপাদিত উপাদান বলার কারণ মূলধন মানুষের শ্রম থেকে উৎপাদিত হয়। এটি বর্তমান ভোগের জন্য ব্যবহৃত না হয়ে অধিকতর উৎপাদনের জন্য পুনরায় উৎপাদন কাজে ব্যবহৃত হয়।"
        },
        {
          "label": "গ",
          "question": "উদ্দীপকে উল্লিখিত 'বন্ধু লাইব্রেরি' প্রতিষ্ঠানটি কোন ধরনের? ব্যাখ্যা করো।",
          "explanation": "উদ্দীপকের উল্লিখিত 'বন্ধু লাইব্রেরি' প্রতিষ্ঠানটি একমালিকানা সংগঠন। একমালিকানা ব্যবসায়ে একজন মালিক থাকে। মালিক নিজেই ব্যবসায় সব দায়িত্ব ও কর্তব্য এককভাবে পালন করে। প্রতিষ্ঠানের সকল দায় ও ঝুঁকি নিজে বহন করে। অপরদিকে, লাভ ও সফলতাও পুরোপুরি মালিকের ওপর বর্তায়। রিমন তার বন্ধু পারভিনের পরামর্শে 'বন্ধু লাইব্রেরি' নামে একটি দোকান প্রতিষ্ঠা করেন। উক্ত দোকানে দেশি-বিদেশি বইয়ের পাশাপাশি সকল ধরনের স্টেশনারি সামগ্রী বিক্রয় করা হয়। দোকানটিতে আটজন কর্মচারী কর্মরত আছে। এক্ষেত্রে রিমন নিজস্ব মূলধন ব্যবসায়ে প্রতিষ্ঠা করেছেন এবং ব্যবসায়ের সকল দায় ও ঝুঁকি নিজে বহন করেন। তাই বলা যায় যে, মালিকানার ভিত্তিতে প্রতিষ্ঠানটি একমালিকানা সংগঠন।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানের সাফল্যের কারণ বিশ্লেষণ করো।",
          "explanation": "উদ্দীপকের প্রতিষ্ঠানটির সাফল্যের কারণ শ্রম বিভাগ। শ্রম বিভাগের মাধ্যমে একটি উৎপাদন প্রক্রিয়াকে বিভিন্ন ভাগে ভাগ করে শ্রমিকের দক্ষতা অনুযায়ী কাজ বণ্টন করে দেওয়া হয়। এক্ষেত্রে শ্রমিকের যোগ্যতা ও সামর্থ্য অনুযায়ী কাজ ভাগ করে দেওয়া হয়। শ্রম বিভাগের ফলে শ্রমিকের দক্ষতা ও নৈপুণ্য বেড়ে যায়। রিমন তার বন্ধু পারভিনের পরামর্শে 'বন্ধু লাইব্রেরি' নামে একটি দোকান প্রতিষ্ঠা করেন। উক্ত দোকানে দেশি-বিদেশি বইয়ের পাশাপাশি সকল ধরনের স্টেশনারি সামগ্রী বিক্রয় করা হয়। দোকানটিতে আটজন কর্মচারী কর্মরত আছে। এদের মধ্যে তিনজন দোকান তত্ত্বাবধান, একজন ক্যাশে, একজন মজুদ সংক্রান্ত তথ্য নিয়ন্ত্রণে, দুইজন পণ্য সংগ্রহ এবং একজন পিয়ন হিসেবে কাজ করে থাকে। কাজ প্রত্যেকের মধ্যে বিভাজন করে দেওয়ায় প্রতিষ্ঠানটি মুনাফা অর্জনে সক্ষম হয়। রিমন শ্রম বিভাগের মাধ্যমে তার দোকানের সকল কার্যাদি কর্মচারীদের দক্ষতার ভিত্তিতে ভাগ করে দিয়েছেন। দোকান তত্ত্বাবধানে তিনজন কর্মচারীকে দায়িত্ব দিয়েছেন যারা সঠিকরূপে দোকান পরিচালনা করে। ক্যাশের দায়িত্বে থাকা কর্মচারী দোকানের সকল লেনদেন লিপিবদ্ধ ও বিশ্লেষণ করেন। মজুদ সংক্রান্ত তথ্য বিশ্লেষণ যিনি কর্মরত আছেন তিনি কোন পণ্য কতটুকু মজুদ রাখা দরকার সেই সংশ্লিষ্ট তথ্য সরবরাহ করেন। বিভিন্ন উৎস থেকে পণ্য সংগ্রহের জন্য দুইজন কর্মচারী রয়েছে যারা দ্রুততম সময়ে পণ্য সংগ্রহ করে থাকে। এছাড়াও দোকানের বিবিধ কাজে সাহায্য করার জন্য একজন পিয়ন কর্মরত রয়েছে। এতে সব কাজ সঠিকরূপে সম্পাদন করা সম্ভব হচ্ছে। ফলে দোকানটি লক্ষ্যস্থিত মুনাফা অর্জনে সক্ষম হয়েছে। সুতরাং, শ্রম বিভাগ উদ্দীপকের প্রতিষ্ঠানটির সাফল্যের কারণ।"
        }
      ]
    },
    {
      "number": "5",
      "uddipok": "মি. রশিদ নারায়ণগঞ্জে রপ্তানিমুখী একটি গার্মেন্টস কারখানা গড়ে তোলেন। কোরখানায় উন্নতমানের পণ্যসামগ্রী উৎপাদিত হওয়ায় বিদেশে পণ্যের চাহিদা ব্যাপকভাবে বৃদ্ধি পায়। কিন্তু স্থানের অভাবে কারখানার আয়তন বৃদ্ধি করতে না পারায় তিনি যোগান বৃদ্ধি করতে পারছেন না।",
      "tag": "BAFSC 25",
      "sub_questions": [
        {
          "label": "ক",
          "question": "শ্রমের গতিশীলতা কী?",
          "explanation": "শ্রমিক তার নিজস্ব প্রয়োজনে বিদ্যমান পেশা, স্থান এবং এক শিল্প প্রতিষ্ঠান থেকে অন্যত্র স্থানান্তরিত হলে তাকে শ্রমের গতিশীলতা বলে।"
        },
        {
          "label": "খ",
          "question": "মূলধন গঠনে সঞ্চয়ের ভূমিকা ব্যাখ্যা করো।",
          "explanation": "যে সম্পদ কোনো আয় সৃষ্টি করে অথবা অর্থ উপার্জনে সহায়তা করে তাই মূলধন। মানুষের সঞ্চয় করার সামর্থ্য তার আয়ের ওপর নির্ভর করে। মানুষের আয় অল্প হলে সে জীবনযাত্রার ব্যয় নির্বাহ করার পর কিছুই সঞ্চয় করতে পারে - না। আয় ও সঞ্চয়ের পরিমাণ বেশি হলে বেশি পরিমাণ মূলধন গঠন করা সহজ হয়। তাই বলা যায়, সঞ্চয়ের সামর্থ্যের ওপর মূলধন গঠন নির্ভর করে।"
        },
        {
          "label": "গ",
          "question": "মি. রশিদ উৎপাদনের কোন উপকরণের অভাবে পণ্যের যোগান বাড়াতে পারছেন না? ব্যাখ্যা করো।",
          "explanation": "মি. রশিদ উৎপাদনের ভূমি উপকরণটির অভাবে পণ্যের যোগান বাড়াতে পারছেন না। ভূমি হরো উৎপাদনের একটি উপাদান, যা প্রকৃতি সরবরাহ করে। এটি আদিম ও অক্ষয়। কোনো কিছু উৎপাদন করতে ভূমির প্রয়োজন। এটি ছাড়া কোনো কিছু উৎপাদন করা সম্ভব না।' উদ্দীপকের মি. রশিদ একটি রপ্তানিমুখী গার্মেন্টস কারখানা গড়ে তোলেন। পণ্যমান উন্নত হওয়ায় তার পণ্যের চাহিদা বাড়ে। বর্ধিত চাহিদা মেটাতে কারখানার আয়তন বাড়ানো প্রয়োজন। কিন্তু স্থানের অভাবে তিনি কারখানার আয়তন বাড়াতে পারছেন না। ভূমির ওপর কারখানা বা প্রতিষ্ঠান স্থাপিত হয়। এটি ছাড়া কারখানা স্থাপন বা সম্প্রসারণ করা সম্ভব না। ভূমির সংস্থান করতে পারলে মি. রশিদ ব্যবসায় সম্প্রসারণ করতে পারতেন। কিন্তু এর অপর্যাপ্ত তার কারণে তিনি সম্প্রসারণের কাজটি করতে পারছেন না। তাই মি. রশিদ উৎপাদনের ভূমি উপকরণের অভাবে পণ্যের যোগান বাড়াতে পারছেন না।"
        },
        {
          "label": "ঘ",
          "question": "উদ্দীপকে মি. রশিদের কাজ ও কর্মীদের কাজ এক নয়- তুমি কি একমত? যুক্তি সহকারে মতামত দাও।",
          "explanation": "উদ্দীপকে মি. রশিদের কাজ ও কর্মীদের কাজ এক নয়-এ বিষয়ে আমি একমত। শ্রম দুই প্রকার। কায়িক ও মানসিক শ্রম। কায়িক শ্রম শারীরিক বল প্রয়োগের মাধ্যমে ঘটে। অন্যদিকে, মানসিক শ্রম বুদ্ধিদীপ্তমূলক প্রচেষ্টার সাথে সম্পর্কিত। মি. রশিদ নারায়ণগঞ্জে একটি রপ্তানিমুখী কারখানা স্থাপন করেন। তিনি একজন ব্যবস্থাপক ও উদ্যোক্তা। মি. রশিদের মনস্তাত্ত্বিক কাজ উৎপাদন প্রক্রিয়া ও তা ব্যবস্থাপনার সাথে জড়িত। অন্যদিকে, তার প্রতিষ্ঠানে নিয়োজিত কর্মীরা প্রত্যক্ষভাবে পণ্য উৎপাদন করে। মি. রশিদ একজন উদ্যোক্তা এবং তিনি তার প্রতিষ্ঠানের সব কার্যক্রম পরিচালনা ও ব্যবস্থাপনা করেন। তাকে পরিকল্পনা থেকে শুরু করে নিয়ন্ত্রণ পর্যন্ত ব্যবস্থাপনার সব কাজ করতে হয়। তিনি কর্মীদের তত্ত্বাবধান করেন। তাদের কাজে দিকনির্দেশনা দেন এবং কাজের ভুল-ত্রুটি সংশোধন করে দেন। আবার বিক্রেতাদের সাথে সম্পর্ক স্থাপন করেন। এ সকল কাজই বুদ্ধিদীপ্ত। এজন্য তার কাজ মানসিক শ্রমের সাথে জড়িত। অন্যদিকে, তার প্রতিষ্ঠানে নিয়োজিত কর্মীরা সরাসরি উৎপাদন কাজে অংশ নেয়। তাঁরা শারীরিক পরিশ্রম করে পণ্য উৎপাদন কার্যক্রম সচল রাখেন। তাই বলা যায়, মি. রশিদের কাজ ও কর্মীদের কাজ ভিন্ন।"
        }
      ]
    },
    {
      "number": "6",
      "uddipok": "রাফিদ ও তার বন্ধুরা ঈদের ছুটিতে 'নিসর্গ ট্যুরস এন্ড ট্রাভেলস'-এর ৩ দিনের একটি প্যাকেজ প্রোগ্রামের আওতায় রাঙামাটি ও বান্দরবনে ভ্রমণ করে। প্রতিষ্ঠানটির ব্যবস্থাপনায় তারা অত্যন্ত সন্তুষ্ট হয়। পরবর্তী বছর গ্রীষ্মের ছুটিতে তারা আবারও এ প্রতিষ্ঠানের আওতায় কক্সবাজার ও সেন্টমার্টিন ভ্রমণে যায়। কিন্তু বৈরী পরিবেশের কারণে এবারের ভ্রমণটি তাদের কাছে গতবারের মতো সন্তোষজনক মনে হয়নি। বিষয়টি প্রতিষ্ঠানটিরও দৃষ্টিগোচর হয়। এ কারণে প্রতিষ্ঠানটি পিক ও অফপিক সময় বিবেচনা করে বিভিন্ন অফারের পদক্ষেপ গ্রহণের পাশাপাশি প্রত্যেক গ্রাহকের পছন্দ ও সামর্থ্য অনুযায়ী বাসের টিকেট, হোটেল রুম ও খাবারের ব্যবস্থা গ্রহণ করে। এ কারণে গ্রাহকরা তাদের চাহিদা ও সুবিধা অনুযায়ী প্যাকেজ অফার পাওয়ায় তারা অত্যন্ত সন্তুষ্ট।",
      "tag": "BAFSC 25",
      "sub_questions": [
        {
          "label": "ক",
          "question": "উৎপাদন ব্যবস্থাপনা কী?",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টিকে উৎপাদন ব্যবস্থাপনা বলে।"
        },
        {
          "label": "খ",
          "question": "\"দ্রব্য দৃশ্যমান\" ব্যাখ্যা করো।",
          "explanation": "দ্রব্য হলো দৃশ্যমান কোনো বস্তু যা মানুষের প্রয়োজন ও অভাব মেটায়। দ্রব্যের নির্দিষ্ট স্বাদ, গন্ধ ও ওজন আছে। কেউ চাইলেই একে স্পর্শ করতে পারে। এর নির্দিষ্ট আকৃতি আছে। উদাহরণ হিসেবে বলা যায়-গাড়ি, টিভি, ফ্রিজ। এগুলো স্পর্শযোগ্য এবং দৃশ্যমান।"
        },
        {
          "label": "গ",
          "question": "উদ্দীপকে উল্লিখিত রাফিদ ও তার বন্ধুদের অসন্তুষ্ট হওয়ার কারণের সাথে সেবার কোন বৈশিষ্ট্যের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লিখিত রাফিদ ও তার বন্ধুদের অসন্তুষ্ট হওয়ার কারণের সাথে সেবার পরিবর্তনশীলতা বা বৈসাদৃশ্যতা বৈশিষ্ট্যের সাদৃশ্য রয়েছে। সেবার পরিবর্তনশীলতা বা বৈসাদৃশ্যতা বলতে সেবার মানের ভিন্নতাকে বোঝায়। সেবার মান নির্ভর করে কে, কখন, কোথায় এবং কীভাবে সেবা দেবে তার ওপর। অর্থাৎ, ব্যক্তি, স্থান এবং সময়ের পার্থক্যের কারণে সেবার মানে পার্থক্য বা পরিবর্তন দেখা যায়। একই প্রতিষ্ঠানের একই সেবা সময়ের পার্থক্যের কারণে ভিন্ন হতে পারে। রাফিদ ও তার বন্ধুরা ঈদের ছুটিতে 'নিসর্গ ট্যুরস এন্ড ট্রাভেলস'-এর তিন দিনের একটি প্যাকেজ প্রোগ্রামের আওতায় রাঙামাটি ও বান্দরবন ভ্রমণ করে। প্রতিষ্ঠানের ব্যবস্থাপনায় তারা অত্যন্ত সন্তুষ্ট হয়। পরবর্তী বছর গ্রীষ্মের ছুটিতে তারা আবারও এ প্রতিষ্ঠানটির আওতায় কক্সবাজার ও সেন্টমার্টিন ভ্রমণে যায়। কিন্তু বৈরী আবহাওয়ার কারণে এবারের ভ্রমণটি তাদের কাছে গতবারের মতো সন্তোষজনক হয়নি। এটি সেবার পরিবর্তশীলতা বা বৈসাদৃশ্যতা বৈশিষ্ট্যের সাথে মিলে যায়। তাই বলা যায়, রাফিদ ও তার বন্ধুদের অসন্তুষ্ট হওয়ার কারণ-সেবার পরিবর্তনশীলতা বা বৈশাদৃশ্যতা।"
        },
        {
          "label": "ঘ",
          "question": "তুমি কি মনে করো শুধু কাস্টমাইজেশনের কারণে উত্ত প্রতিষ্ঠানের চাহিদা বৃদ্ধি পেয়েছে? বিশ্লেষণ করো।",
          "explanation": "হ্যাঁ, আমি মনে করি শুধু কাস্টমাইজেশনের কারণে উক্ত প্রতিষ্ঠানের চাহিদা বৃদ্ধি পেয়েছে। কাস্টমাইজেশন বা ক্রেতাকেন্দ্রিকতা বলতে ক্রেতার প্রয়োজন অনুযায়ী পণ্য বা সেবাসামগ্রী তৈরি করে সরবরাহ করাকে বোঝায়। এক্ষেত্রে পণ্যের উৎপাদক প্রত্যেক ক্রেতার রুচি, পছন্দ, আয় প্রভৃতি অনুযায়ী ভিন্ন ভিন্ন পণ্য তৈরি এবং সরবরাহ করে থাকে। 'নিসর্গ ট্যুরস এন্ড ট্রাভেলস' ভ্রমণপিপাসু গ্রাহকদের জন্য বিভিন্ন স্থানে ভ্রমণের ব্যবস্থা করে থাকে। তারা পিক ও অফপিক সময় বিবেচনা করে বিভিন্ন অফারের পদক্ষেপ গ্রহণ করে। এর পাশাপাশি প্রত্যেক গ্রাহকের পছন্দ ও সামর্থ্য অনুযায়ী বাসের টিকেট, হোটেল রুম ও খাবারের ব্যবস্থা গ্রহণ করে। এ কারণে গ্রাহকরা তাদের চাহিদা ও সুবিধা অনুযায়ী প্যাকেজ অফার পাওয়ায় তারা অত্যন্ত সন্তুষ্ট। পূর্বের গ্রাহক অসন্তুষ্টির কথা বিবেচনা করে প্রতিষ্ঠানটি কাস্টমাইজেশনের সিদ্ধান্ত নেয়। এক্ষেত্রে তারা তাদের প্যাকেজের চেয়ে গ্রাহকের চাহিদাকে বেশি প্রাধান্য দেয়। এর ফলে গ্রাহকরাও তাদের নিজস্ব পছন্দ অনুযায়ী সেবা পেয়ে সন্তুষ্ট হয়। বর্তমান প্রতিযোগিতামূলক বাজারে ব্যবসায় পরিচালনা করতে গ্রাহকের চাহিদাকেই সবচেয়ে বেশি গুরুত্ব দিতে হয়। রুচি অনুযায়ী প্রত্যেক গ্রাহকের চাহিদায় ভিন্নতা লক্ষ করা যায়। গ্রাহকদের চাহিদা ও প্রয়োজনের ভিন্নতাকে বিবেচনা করে কর্মকাণ্ড পরিচালনা করা হলে গ্রাহকের সন্তুষ্টি অর্জন করা সম্ভব। তাই উক্ত প্রতিষ্ঠান গ্রাহকের চাহিদাকে সর্বাধিক মূল্যায়ন করে থাকে। সুতরাং উদ্দীপকের আলোকে বলা যায় যে, শুধু কাস্টমাইজেশনের কারণে নিসর্গ ট্যুরস এন্ড ট্রাভেলস-এর চাহিদা বৃদ্ধি পেয়েছে।"
        }
      ]
    },
    {
      "number": "7",
      "uddipok": "মি. সুমন কম্পিউটারের যন্ত্রাংশ প্রস্তুতকারী একটি প্রতিষ্ঠান গড়ে তোলেন। তিনি উৎপাদন কার্যক্রম সঠিকভাবে পরিচালনার জন্য দক্ষ কর্মী নিয়োগ এবং আধুনিক প্রযুক্তি ব্যবহার করেন। প্রতিযোগিতায় টিকে থাকার জন্য তিনি মান নিয়ন্ত্রণ এবং দ্রুত সরবরাহের ওপর অধিকতর গুরুত্বারোপ করেন।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "অভাব বা প্রয়োজন মেটাতে পারে এমন অস্পর্শ তবে শনাক্তযোগ্য কাজ বা উপকার কিংবা সুবিধাকে সেবা বলে।"
        },
        {
          "label": "খ",
          "question": "'সেবা পচনশীল'- ব্যাখ্যা করো।",
          "explanation": "সেবা হলো কোনো কাজ বা সুবিধা, যা স্পর্শ করা যায় না, কিন্তু মানুষের প্রয়োজন এবং অভাব মেটায়। সেবা এমন একটি বিষয়, যা অল্প সময়ের জন্যও সংরক্ষণ করা যায় না। এতে ঐ সেবার উপযোগীতা নষ্ট হয়ে যায়। যেমন কেউ যদি ভ্রমণে বাংলাদেশ বিমানের টিকেট কেনে এবং সময়মত বিমানে উঠতে না পারে, তাহলে সে টিকেট আর কার্যক্র হয় না। এছাড়াও হোটেলের কক্ষ খালি থাকা, সিনেমা হলের খালি আসন প্রভৃতি সেবার পচনশীলতা প্রকাশ করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটিতে দ্রব্য না সেবা উৎপাদিত হচ্ছে? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটিতে দ্রব্য উৎপাদিত হচ্ছে। দ্রব্য দেখা ও স্পর্শ করা যায় এবং মানুষের প্রয়োজন ও অভাব পূরণ করে। এর স্বাদ, গন্ধ, আকার-আকৃতি ও ওজন থাকে। এগুলো কেনার আগে যাচাই করে দেখা যায়। মি. সুমন কম্পিউটার যন্ত্রাংশ প্রস্তুকারী প্রতিষ্ঠান গড়ে তোলেন। প্রতিষ্ঠানটির উৎপাদিত পণ্য দেখা ও স্পর্শ করা যায়। আবার, এগুলোর নির্দিষ্ট আকার-আকৃতি আছে। তাছাড়া এ যন্ত্রাংশ সংরক্ষণযোগ্য বলে এক সময় উৎপাদন হলেও অন্য জমিয়ে বিক্রি করা যায়। অন্যদিকে, এগুলো কেনার আগে ক্রেতারা যাচাই-বাছাই করতে পারে। তাই বলা যায়, মি. সুমনের প্রতিষ্ঠানটিতে দ্রব্য উৎপাদিত হচ্ছে।"
        },
        {
          "label": "ঘ",
          "question": "প্রতিযোগিতায় টিকে থাকার জন্য উদ্দীপকের প্রতিষ্ঠানটি যে বিষয়গুলোর ওপর গুরুত্ব দিয়েছে, তার যৌক্তিকতা ব্যাখ্যা করো।",
          "explanation": "প্রতিযোগিতায় টিকে থাকার জন্য উদ্দীপকের প্রতিষ্ঠানটি উৎপাদন ব্যবস্থাপনার বিষয়গুলোর ওপর গুরুত্ব দেওয়া যৌক্তিক হয়েছে। উৎপাদন ব্যবস্থাপনার মাধ্যমে পণ্য তৈরির জন্য পণ্যের পরিকল্পনা, ডিজাইন, মান উন্নয়ন ও নিয়ন্ত্রণের কাজ করা হয়। এটি কাঁচামালকে চূড়ান্ত পণ্যে রূপান্তর করে। এর সঠিক ব্যবহারে কম খরচে মানসম্মত পণ্য বা সেবা উৎপাদন করা সম্ভব। উদ্দীপকের মি. সুমনের প্রতিষ্ঠান কম্পিউটারের যন্ত্রাংশ উৎপাদন করে। প্রতিষ্ঠানটি উৎপাদন কার্যক্রম সঠিকভাবে পরিচালনার জন্য দক্ষ কর্মী নিয়োগ ও আধুনিক প্রযুক্তি ব্যবহার করে। বর্তমানে প্রতিযোগিতায় টিকে থাকার জন্য মান নিয়ন্ত্রণে ও দ্রুত সরবরাহের ওপর গুরুত্ব দেওয়া হয় আর মি. সুমনের এ কাজগুলো উৎপাদন ব্যবস্থাপনার অন্তর্ভুক্ত। উদ্দীপকের প্রতিষ্ঠান প্রতিযোগিতা মোকাবিলার জন্য উৎপাদনন ব্যবস্থাপনার নির্দিষ্ট প্রক্রিয়া অনুসরণ করে। প্রতিষ্ঠানটি প্রথমে পণ্যলত তৈরির জন্য এর মান ও প্রক্রিয়া ঠিক করে। সে মান অনুযায়ী তারা উৎপাদন নিয়ন্ত্রণ করতে পারে। ফলে উৎপাদনে কোনো সমস্যা হলে তা দ্রুত সমাধান করতে পারে। ফলস্বরূপ পণ্যের যথাযথ মান রক্ষা করা সম্ভব হয়। তাছাড়া প্রতিষ্ঠানটি দ্রুত পণ্য সরবরাহের ওপর গুরুত্ব দেয়। এতে প্রতিষ্ঠানটি নিয়মিত পণ্য সরবরাহ করতে পারবে। আবার, ক্রেতারা সময়মতো মানসম্মত পণ্য পেয়ে সন্তুষ্ট হবে। ফলে প্রতিষ্ঠানের বিক্রি ও মুনাফা বাড়ার মাধ্যমে এটি সহজেই প্রতিযোগিতা মোকাবিলা করতে পারবে। তাই বলা যায়, উদ্দীপকের প্রতিষ্ঠানটির উৎপাদন ব্যবস্থাপনার ওপর গুরুত্ব দেওয়া একটি যৌক্তিক কাজ।"
        }
      ]
    },
    {
      "number": "8",
      "uddipok": "'শিলা' একটি ফ্যাশন হাউসের নাম। তারা আমাদের দেশের অনেক গৌরবময় দিবস যেমন- পহেলা বৈশাখ, পহেলা ফাল্গুন, ২১ ফেব্রুয়ারি, ২৬ মার্চ ও ১৬ ডিসেম্বর ইত্যাদি দিনগুলোর তাৎপর্য ও গুরুত্ব বিচারে তাদের উৎপাদিত পোশাকের ডিজাইন করেন। এতে তাদের পণ্যের কাটতি ও বাজার বেশ ভালো। কিন্তু 'নেভাল' নামক মোবাইল সেট উৎপাদনকারী প্রতিষ্ঠান পণ্যের মানকে গুরুত্ব না দিয়ে শুধুমাত্র বাহ্যিক সৌন্দর্যকে গুরুত্ব প্রদান করে প্রতিমাসে নতুন নতুন ডিজাইনের সেট। তৈরি করে বাজারে বিক্রি করছে।",
      "tag": "BAFSC 25",
      "sub_questions": [
        {
          "label": "ক",
          "question": "ক্রিয়াগত ডিজাইন কী?",
          "explanation": "পণ্যের বিদ্যমান কার্যকারিতা ও উপযোগিতায় পরিবর্তন আনলে তাকে ক্রিয়াগত বা ব্যবহারিক ডিজাইন বলে।"
        },
        {
          "label": "খ",
          "question": "প্যাকেজিং ডিজাইন বলতে কী বোঝায়? ব্যাখ্যা করো।",
          "explanation": "পণ্যের আকার-আকৃতি, রং, গুণাগুন পরিবর্তন না করে শুধু পণ্যের মোড়ক পরিবর্তন করাকে প্যাকেজিং ডিজাইন বলে। প্রতিষ্ঠানগুলো তাদের পণ্যের বাহ্যিক আকর্ষণ বাড়ানোর জন্য প্যাকেজিং ডিজাইন অনুসরণ করে। আধুনিক প্রযুক্তি ব্যবহার করে বহুবিধ রঙের সংমিশ্রণে আকর্ষণীয় মোড়ক অল্প সময়ে এবং খরচে তৈরি করা সম্ভব হয়। যেমন; চিপস, পারফিউম প্রভৃতি পণ্যের ক্ষেত্রে ক্রেতা আকর্ষণের জন্য প্যাকেজিং ডিজাইন গুরুত্বপূর্ণ ভূমিকা পালন করে। তাই বলা যায়, প্যাকেজিং ডিজাইন পণ্যকে আকর্ষণীয় করে।"
        },
        {
          "label": "গ",
          "question": "'শিলা' কোন ধরনের ডিজাইনের পণ্য উৎপাদন করে? ব্যাখ্যা করো।",
          "explanation": "'শিলা' নান্দনিক ডিজাইনের পণ্য উৎপাদন করে। যে ধরনের ডিজাইনে পণ্যের মানকে গুরুত্ব না দিয়ে বাহ্যিকভাবে আরও আকর্ষণীয় করে তোলা হয় তাকে নান্দনিক ডিজাইন বলে। এক্ষেত্রে ক্রেতার দৃষ্টিতে যেন পণ্যটি আকর্ষণীয় হয় সেদিকে গুরুত্ব দেওয়া হয়। 'শিলা' একটি ফ্যাশন হাউসের নাম। তারা আমাদের বিভিন্ন গৌরবময় দিবস যেমন- পহেলা বৈশাখ, পহেলা ফাল্গুন, ২১ শে ফেব্রুয়ারি, ২৬ মার্চ ও ১৬ ডিসেম্বর উপলক্ষ্যে পোশাক উৎপাদন করে। এক্ষেত্রে ঐ দিবসের গুরুত্ব ও তাৎপর্য পোশাকে বিদ্যমান থাকে। যেমন- পহেলা ফাল্গুনে শুধু হলুদ পোশাক, ১৬ ডিসেম্বরে লাল-সবুজের মিশ্রণে পোশাক প্রভৃতি। এক্ষেত্রে প্রতিষ্ঠানটির পোশাক গ্রাহকরা ঐ বিশেষ দিবসেই পরিধান করে। তাই তারা পণ্যের গুণগত মান অপেক্ষা এর বাহ্যিক সৌন্দর্যের প্রতি গুরুত্ব দেয়। এভাবে বাহ্যিক সৌন্দর্যকে গুরুত্ব দিয়ে পণ্য প্রস্তুত করাই হলো নান্দনিক ডিজাইন। সুতরাং, 'শিলা' ফ্যাশন হাউস পোশাক উৎপাদনে নান্দনিক ডিজাইন অনুসরণ করে।"
        },
        {
          "label": "ঘ",
          "question": "'নেভাল'-এর ডিজাইনের ধরন উল্লেখপূর্বক 'শিলা' ও 'নেভাল' এর ডিজাইনের তুলনামূলক গুরুত্ব বিশ্লেষণ করো।",
          "explanation": "'নেভাল' ও 'শিলা' উভয়েই নান্দনিক ডিজাইন ব্যবহার করলেও 'নেভাল'-এর জন্য বরং ব্যবহারিক ডিজাইন বেশি গুরুত্বপূর্ণ। নান্দনিক ডিজাইনে পণ্যের বাহ্যিক বৈশিষ্ট্যে পরিবর্তন আনা হয়। অন্যদিকে, ব্যবহারিক ডিজাইনে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। সাধারণত প্রযুক্তিগত পণ্যে এ ডিজাইন ব্যবহৃত হয়। 'শিলা' ফ্যাশন হাউস নান্দনিক ডিজাইন ব্যবহার করে পণ্য উৎপাদন করে। অন্যদিকে, 'নেভাল' মোবাইল সেট উৎপাদনকারী একটি প্রতিষ্ঠান। এটি পণ্যের মানকে গুরুত্ব না দিয়ে শুধু বাহ্যিক সৌন্দর্যকে গুরুত্ব প্রদান করে। অর্থাৎ, 'নেভাল' প্রতিষ্ঠানটিও নান্দনিক ডিজাইন ব্যবহার করে। 'শিলা' বিশেষ দিবস উপলক্ষ্যে পোশাক উৎপাদন করে। এর পোশাকের চাহিদা ঐ বিশেষ দিনেই বিদ্যমান থাকে। এ কারণে প্রতিষ্ঠানটির নান্দনিক ডিজাইন ব্যবহার যথোপযুক্ত। অন্যদিকে, মোবাইল ফোন সাধারণত মানুষ ১/২ বছর বা তার বেশি সময় ব্যবহার করে। তারা চায় দীর্ঘদিন এর সুবিধা বজায় থাকুক। মোবাইল ফোন মানুষ ক্রয় করে এর কার্যকারিতা দেখে, বাহ্যিক সৌন্দর্য এক্ষেত্রে মুখ্য নয়। সে কারণে 'নেভাল'-এর উৎপাদিত মোবাইল শীঘ্রই বাজারে আবেদন হারাতে পারে। তাই বলা যায়, 'শিলা' ফ্যাশন হাউসের জন্য নান্দনিক ডিজাইন গুরুত্বপূর্ণ হলেও 'নেভাল'-এর জন্য ব্যবহারিক ডিজাইন বেশি গুরুত্বপূর্ণ।"
        }
      ]
    },
    {
      "number": "9",
      "uddipok": "'রিফিল ওয়াটার' বিশুদ্ধ পানি সরবরাহকারী একটি প্রতিষ্ঠান। তারা বাংলাদেশের ভিতরে দোকানে বিভিন্ন সাইজের বোতলে পানি সরবরাহ করে থাকে। তাদের বোতলের গায়ে একটি চিহ্ন ব্যবহার করা হয়েছে যার মাধ্যমে ক্রেতা সাধারণ বোতলের পানির মান সম্পর্কে ধারণা করতে পারে। বর্তমানে প্রতিষ্ঠানটি আন্তর্জাতিক পর্যায়ে ব্যবসায় সম্প্রসারণের কথা ভাবছেন। কিন্তু আন্তর্জাতিক বাজারে প্রবেশ করার জন্য তাদের প্রস্তুতকৃত বোতলে আরও কিছু চিহ্ন বসাতে হবে, যা পানির মান নিশ্চিত করবে।",
      "tag": "BAFSC 25",
      "sub_questions": [
        {
          "label": "ক",
          "question": "প্রতিরোধ ব্যয় কী?",
          "explanation": "পণ্য নিম্নমানের হওয়ার আগে বা নিম্নমান প্রতিরোধ করার জন্য যে ব্যয় সংঘটিত হয় তাকে প্রতিরোধ ব্যয় বলে।"
        },
        {
          "label": "খ",
          "question": "সার্বিক মান ব্যবস্থাপনা বলতে কী বোঝায়?",
          "explanation": "ক্রেতা সন্তুষ্টি অর্জন এবং কর্মীদের পণ্য মান নিয়ন্ত্রণের সব স্তরে প্রত্যক্ষভাবে সম্পৃক্ত করার মাধ্যমে, ধারাবাহিকভাবে পণ্যের মান উন্নয়নের চেষ্টাকে সার্বিক মান ব্যবস্থাপনা বলে। এটি হলো মান নিয়ন্ত্রণ ও মান নিশ্চিতকরণের সমন্বিত রূপ। সার্বিক মান ব্যবস্থাপনায় ক্রেতাদের প্রত্যাশা অনুযায়ী পণ্য বা সেবার নকশা তৈরি ও ধারাবাহিক ভাবে আরও উন্নত করার চেষ্টা করা হয়। বর্তমানে মান নিয়ন্ত্রণ ও মান নিশ্চিতকরণের ক্ষেত্রে সার্বিক মান ব্যবস্থাপনা সর্বাধিক ব্যবহৃত হচ্ছে।"
        },
        {
          "label": "গ",
          "question": "বাংলাদেশের ক্ষেত্রে ব্যবসায় করার জন্য পণ্যের মান ব্যবস্থাপনায় কোন প্রতিষ্ঠান কাজ করে? তাদের কাজ ব্যাখ্যা করো।",
          "explanation": "বাংলাদেশের ক্ষেত্রে ব্যবসায় করার জন্য পণ্যের মান ব্যবস্থাপনায় বিএসটিআই (BSTI) কাজ করে। বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন (Bangladesh Standards & Testing Institution) বা বিএসটিআই হলো বাংলাদেশের একমাত্র জাতীয় মান নির্ধারণকারী প্রতিষ্ঠান। দেশে উৎপাদিত পণ্য বা সেবা পরীক্ষা-নিরীক্ষা করে মানসম্মত হলে প্রতিষ্ঠানটি মান সনদ সরবরাহ করে।। 'রিফিল ওয়াটার' বিশুদ্ধ পানি সরবরাহকারী একটি প্রতিষ্ঠান। তারা বাংলাদেশে ভিতরে দোকানে বিভিন্ন সাইজের বোতলে পানি সরবরাহ করে থাকে। তাদের বোতলের গায়ে একটি চিহ্ন ব্যবহার করা হয়েছে, যার মাধ্যমে ক্রেতাসাধারণ বোতলের পানির মান সম্পর্কে ধারণা করতে পারে। এ বিশেষ চিহ্নটি বিএসটিআই (BSTI) কর্তৃপক্ষ কর্তৃক প্রদত্ত। বিএসটিআই (BSTI) বাজারে পণ্যের মান রক্ষার্থে বাজারের সব পণ্যের জন্য এর অনুমোদন এবং পণ্যে বিএসটিআই সিল বাধ্যতামূলক করেছে। BSTI মান নির্ধারণ করার পাশাপাশি জাতীয় ও আন্তর্জাতিক পর্যায়ে এসব মানের ব্যবহার নিশ্চিত করে এবং শিল্প ও বাণিজ্যে প্রমিতকরণ ও মান নিয়ন্ত্রণের উন্নতি সাধন করে। তাছাড়া প্রতিষ্ঠানটি পণ্যের মান উন্নয়নে উৎপাদক ও ব্যবহারকারীদের প্রয়োগের মধ্যে সংযোগ স্থাপন করে থাকে।"
        },
        {
          "label": "ঘ",
          "question": "আন্তর্জাতিক বাজারে প্রবেশের জন্য মান নিশ্চিত করার জন্য কোন আন্তর্জাতিক সংস্থা কাজ করে? তাদের কাজের যথার্থতা মূল্যায়ন করো।",
          "explanation": "আন্তর্জাতিক বাজারে প্রবেশের ক্ষেত্রে মান নিশ্চিত করার জন্য আন্তর্জাতিক মান নিয়ন্ত্রণকারী সংস্থা ISO কাজ করে। ISO বা International Organization for Standardization হচ্ছে আন্তর্জাতিক মান নিয়ন্ত্রণকারী সংস্থা। এ সংস্থাটি পণ্যের আন্তর্জাতিক মান নির্ধারণ, সংরক্ষণ ও সরবরাহমূলক কাজ তদারকির সাথে জড়িত। পণ্য রপ্তানি করতে হলে ISO থেকে মান সনদ নিতে হয়। 'রিফিল ওয়াটার' বিশুদ্ধ পানি সরবরাহকারী একটি প্রতিষ্ঠান। তার বাংলাদেশের ভিতরে দোকানে বিভিন্ন সাইজের বোতলে পানি সরবরাহ করে থাকে। বর্তমানে প্রতিষ্ঠানটি আন্তর্জাতিক পর্যায়ে ব্যবসায় সম্প্রসারেণের কথা ভাবছে। কিন্তু আন্তর্জাতিক বাজারে প্রবেশ করার জন্য তাদের ISO এর সনদ নিতে হবে, যা পানির মান নিশ্চিত করবে। বর্তমানে পণ্য বা সেবার বাজার একটি নির্দিষ্ট ভৌগোলিক সীমার মধ্যে সীমাবদ্ধ নয়। ক্রমবর্ধমান আন্তর্জাতিক বাজারের কারণে পণ্য বা সেবার মান আন্তর্জাতিক মানের হওয়া প্রয়োজন। এ কারণেই 'রিফিল ওয়াটার'-এর পানি আন্তর্জাতিক মানসম্পন্ন হতে হবে। এক্ষেত্রে আন্তর্জাতিক মান সংস্থা ISO থেকে প্রতিষ্ঠানটি মান সনদ সংগ্রহ করতে পারে। ISO একসেট মানদণ্ড উদ্ভাবন করে, যা ISO 9000 সিরিজ নামে পরিচিত। এ মানদণ্ড আন্তর্জাতিক বাণিজ্যের ক্ষেত্রে সহায়ক ভূমিকা রাখে। অতএব আন্তর্জাতিক মান নির্ধারণ সংস্থা হিসেবে ISO বিশেষ ভূমিকা পালন করছে।"
        }
      ]
    },
    {
      "number": "10",
      "uddipok": "সুপার ডিলাক্স একটি বৃহৎ এনার্জি বাল্ব প্রস্তুতকারক প্রতিষ্ঠান। গত তিন মাসে প্রতিষ্ঠানটির সরবরাহকৃত ৪০% বাল্ব নষ্ট হওয়াতে ফেরত আসে। ফলে প্রতিষ্ঠানটি প্রচুর লোকসানের সম্মুখীন হয়। ভবিষ্যতে কাঁচামাল ও প্রযুক্তি উন্নয়নের মাধ্যমে প্রতিষ্ঠানটি এ অবস্থা থেকে মুক্তি পেতে চায়।",
      "tag": "BAFSC 25,BAFSC 25",
      "sub_questions": [
        {
          "label": "ক",
          "question": "মান ব্যবস্থাপনা কী?",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে।"
        },
        {
          "label": "খ",
          "question": "মূল্যায়ন ব্যয় বলতে কী বোঝায়?",
          "explanation": "উৎপাদন কার্যক্রমের ত্রুটি নির্ণয় ও তা ঠিক করার জন্য প্রতিষ্ঠান যে ব্যয় করে তাই মূল্যায়ন ব্যয়। কোনো প্রতিষ্ঠানের পণ্যের মান খারাপ না কি ভালো তা যাচাইয়ের জন্য উৎপাদনস্থল পরিদর্শনের প্রয়োজন হয়। মান খারাপ হলে তা কতটুকু খারাপ তা জানার জন্য পণ্য পরীক্ষা বাবদ খরচ করতে হয়। তাছাড়া পণ্যের মান নির্ধারণের জন্য পরিসংখ্যানিক তথ্যাদি ব্যবহার এবং বিশ্লেষণ করার জন্য প্রতিষ্ঠানকে ব্যয় করতে হয়। এভাবে পরিদর্শন, পরীক্ষা ও পরিসংখ্যানিক বিশ্লেষণের মাধ্যমে উৎপাদন প্রক্রিয়া তদারকি করার জন্য সংঘটিত ব্যয়ই হলো মূল্যায়ন ব্যয়।"
        },
        {
          "label": "গ",
          "question": "বাল্ব নষ্ট হওয়ার ফলে সুপার ডিলাক্স এর কোন ধরনের ব্যয় বৃদ্ধি পায়? ব্যাখ্যা করো।",
          "explanation": "বাঘ নষ্ট হওয়ার ফলে সুপার ডিলাক্স-এর বাহ্যিক ব্যর্থতার ব্যয় বেড়ে যায়। ক্রেতার কাছে পণ্য বিক্রির পর কোনো ত্রুটি ধরা পড়লে ওয়ারেন্টির আওতায় ঐ পণ্য মেরামত সংক্রান্ত যে ব্যয় হয় তা বাহ্যিক ব্যর্থতার ব্যয়ের অন্তর্ভুক্ত। পণ্যমান নিম্ন হলে এ ব্যয় বেড়ে যায়। এ ধরণের ব্যয়ের মাধ্যমে ক্রেতা সন্তুষ্টি অর্জিত হয়। সুপার ডিলাক্স এনার্জি বাল্ব বিক্রয়কারী একটি বৃহৎ প্রতিষ্ঠান। তবে গত তিন মাসে প্রতিষ্ঠানটির সরবরাহকৃত ৪০% বাল্ব নষ্ট হওয়ায় ফেরত আসে। বাল্ব একটি ইলেকট্রনিকস পণ্য। সাধারণত ইলেকট্রনিকস পণ্যের ক্ষেত্রে ওয়ারেন্টি দেওয়া হয়। পণ্যটি যদি ত্রুটিযুক্ত ও মানহীন হয় তা বিক্রির পর ফেরত আসে। তাই ওয়ারেন্টি বাবদ প্রচুর অর্থ ব্যয় করতে হয়, যা সুপার ডিলাক্স প্রতিষ্ঠানটির ক্ষেত্রে ঘটেছে। তাই বলা যায়, বাল্ব নষ্ট হওয়ার ফলে সুপার ডিলাক্স-এর বাহ্যিক ব্যর্থতার ব্যয় বেড়ে যায়।"
        },
        {
          "label": "ঘ",
          "question": "প্রযুক্তির উন্নয়ন ঘটিয়ে সুপার ডিলাক্স কি লোকসানের হাত হতে রক্ষা পেতে পারে? মতামত দাও।",
          "explanation": "প্রযুক্তির উন্নয়ন ঘটিয়ে সুপার ডিলাক্স লোকসানের হাত থেকে রক্ষা পেতে পারে বলে আমি মনে করি। উন্নত প্রযুক্তি যেমন পণ্যের উৎপাদনশীলতা বাড়ায়, তেমনি এর মাধ্যমে সঠিক ও আদর্শ মানসম্পন্ন পণ্য উৎপাদন করা যায়। এটি প্রতিষ্ঠানকে আর্থিক ক্ষতির হাত থেকে রক্ষা করে। সুপার ডিলাক্স এনার্জি বাল্ব উৎপাদনকারী একটি প্রতিষ্ঠান। বিগত কয়েক মাসে তাদের বিক্রীত বাল্বের ৪০% ফেরত আসে। কার্যকারিতাহীন ও আদর্শমানের নিচে এ বাল্বগুলো থাকায় এমনটি ঘটে। তাই প্রতিষ্ঠানটি ভবিষ্যতে কাঁচামাল ও প্রযুক্তি উন্নয়নের মাধ্যমে এ অবস্থা থেকে মুক্তি পেতে চায়। উন্নত প্রযুক্তির বদৌলতে নিত্যনতুন মেশিন ও যন্ত্রপাতি আবিষ্কৃত হয়েছে। বাল্ব উৎপাদনে এসব উন্নত মেশিন ব্যবহার করলে সুপার ডিলাক্স আদর্শ মানসম্পন্ন পণ্য উৎপাদন করতে পারবে। কাঁচামাল ভালো ও মানসম্পন্ন হলেও উন্নত মেশিন ব্যবহার ছাড়া ভালো বাল্ব উৎপাদন করা সম্ভব হবে না। তাছাড়া কাঁচামাল ও উন্নত প্রযুক্তি ব্যবহারের ফলে ত্রুটিযুক্ত পণ্য কম উৎপাদিত হবে। এতে বাহ্যিক ব্যর্থতার ব্যয় কমে যাবে এবং প্রতিষ্ঠানের সুনামও রক্ষা পাবে। তাই বলা যায়, প্রযুক্তির উন্নয়নের ফলে সুপার ডিলাক্স লোকসানের হাত থেকে রক্ষা পেতে পারে।"
        }
      ]
    },
    {
      "number": "11",
      "uddipok": "মিসেস পপি ফ্যাশন হাউস পরিচালনা করেন। তিনি প্রায়ই উৎপাদিত পণ্যের ডিজাইনে পরিবর্তন এনে থাকেন। ফলে তার পণ্য ব্যাপক জনপ্রিয়তা অর্জন করেছে। এবারের ঈদ উপলক্ষ্যে তিনি নতুন নতুন ডিজাইনের বিভিন্ন ফ্যাশনের পোশাক তৈরি করে সাফল্য অর্জন করেছেন। ভবিষ্যতে তিনি অত্যাধুনিক প্রযুক্তি ব্যবহার করে উৎপাদন প্রক্রিয়া পরিবর্তন করার কথা ভাবছেন।",
      "tag": "BAFSC 25",
      "sub_questions": [
        {
          "label": "ক",
          "question": "ব্যবহারিক ডিজাইন কী?",
          "explanation": "পণ্যের বিদ্যমান কার্যকারিতা ও উপযোগিতায় পরিবর্তন আনলে তাকে ক্রিয়াগত বা ব্যবহারিক ডিজাইন বলে।"
        },
        {
          "label": "খ",
          "question": "\"পণ্য ডিজাইন ক্রেতাকে পণ্য ক্রয়ে আকৃষ্ট করে\"-ব্যাখ্যা করো।",
          "explanation": "উৎপাদনের আগে পণ্যের আকার-আকৃতি, ধাঁচ, রং, ওজন, অলঙ্করণ প্রভৃতি নির্ধারণ করাই হলো পণ্য ডিজাইন। পণ্য ডিজাইন করার আগে ক্রেতার ইচ্ছা ও পছন্দকে প্রাধান্য দেওয়া হয়। ফলে আকর্ষণীয় ডিজাইনের পণ্য বাজারে এলে তা ক্রেতাকে আকর্ষণ করে। ক্রেতারা উৎসাহের সাথে পণ্য কিনে। এভাবে পণ্য ডিজাইন ক্রেতাকে পণ্য কিনতে আকৃষ্ট করে।"
        },
        {
          "label": "গ",
          "question": "মিসেস পপি ফ্যাশন মান পরিবর্তনের মাধ্যমে কোন ধরনের পণ্য ডিজাইন করছেন? ব্যাখ্যা করো।",
          "explanation": "মিসেস পপি মান পরিবর্তনের মাধ্যমে ব্যবহারিক বা ক্রিয়াগত পণ্য ডিজাইন করছেন। ক্রিয়াগত পণ্য ডিজাইনের মাধ্যমে পণ্যের বিদ্যমান কার্যকারিতা, মান ও উপযোগিতায় পরিবর্তন আনা হয়। পণ্যের অন্তর্নিহিত গুণাবলির সাথে এ ডিজাইন সংশ্লিষ্ট। মিসেস পপি একটি ফ্যাশন হাউস পরিচালনা করেন। তিনি উৎপাদিত পণ্যের মানের পরিবর্তন করে ডিজাইন করেন। ক্রিয়াগত ডিজাইনে পণ্যের বাহ্যিক ডিজাইনের ওপর তেমন গুরুত্ব দেওয়া হয় না। পণ্যের মানের পরিবর্তন করে ক্রেতাকে সন্তুষ্ট করাই এ ডিজাইনের উদ্দেশ্য। আর এটিই মিসেস পপি করেছেন। তাছাড়া প্রতিষ্ঠানটি পণ্যের সৌন্দর্য ও উপযোগিতার মধ্যে সমন্বয়সাধন করেছে। তাই বলা যায়, মিসেস পপি মান পরিবর্তনের মাধ্যমে ক্রিয়াগত বা ব্যবহারিক ডিজাইনটি ব্যবহার করেছেন।"
        },
        {
          "label": "ঘ",
          "question": "মিসেস পপির উৎপাদন প্রক্রিয়া পরিবর্তনের সিদ্ধান্ত যুক্তিসঙ্গত-তুমি কি একমত? পণ্য ডিজাইনের ধরন বিবেচনায় ব্যাখ্যা করো।",
          "explanation": "উৎপাদন ডিজাইন অনুসরণের মাধ্যমে মিসেস পপির উৎপাদন প্রক্রিয়া পরিবর্তনের সিদ্ধান্ত যুক্তিসঙ্গত- এ বিষয়ে আমি একমত। উৎপাদন ডিজাইনের মাধ্যমে নতুন প্রযুক্তি ও উন্নত কৌশল ব্যবহার করে পণ্য উৎপাদন করা হয়। এর মূল লক্ষ্য হলো উৎপাদনশীলতা বাড়িয়ে উৎপাদন ব্যয় ও অপচয় কমানো। মিসেস পপি একটি ফ্যাশন হাউস পরিচালনা করেন। তিনি তার ব্যবসায়ে বেশ সফল হয়েছেন। তার প্রতিষ্ঠানের ফ্যাশন পণ্যের চাহিদা ক্রমবর্ধমান। তাই ভবিষ্যতে তিনি অত্যাধুনিক প্রযুক্তি ব্যবহার করে উৎপাদন প্রক্রিয়ায় পরিবর্তন আনার কথা ভাবছেন। এক্ষেত্রে মিসেস পপি তার প্রতিষ্ঠানটিতে উৎপাদন ডিজাইন অনুসরণের সিদ্ধান্ত নিয়েছেন। এর ফলে তিনি পণ্যের অতিরিক্ত চাহিদা সহজেই - পূরণ করতে পারবেন। তিনি নতুন প্রযুক্তি ব্যবহার করে উৎপাদন ব্যয় ও অপচয় কমিয়ে উৎপাদনের পরিমাণ বাড়াতে পারবে। এতে তার প্রতিষ্ঠানের সাফল্যের ধারাবাহিকতা বজায় থাকবে। তাই বলা যায়, মিসেস পপির উৎপাদন প্রক্রিয়া পরিবর্তনের সিদ্ধান্তটি যুক্তিযুক্ত।"
        }
      ]
    }
  ]
}