{
  "title": "রাজশাহী বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মুক্তা বেগম একজন গৃহিণী। প্রতিবছর শীতকালে তিনি হাতেবোনা সোয়েটার তৈরি করে স্থানীয় বাজারে বিক্রি করেন। এজন্য তিনি সোয়েটার তৈরির বিভিন্ন উপকরণ স্থানীয় বাজার থেকে কেনেন । তার তৈরি সোয়েটার মানসম্মত হওয়ায় চাহিদা ব্যাপক হারে বাড়ে। এ বর্ধিত চাহিদা পূরণের জন্য তিনি কয়েকজন কর্মী নিয়োগ দেন এবং শহরের বিভিন্ন পোশাকের দোকানে সোয়েটার সরবরাহের সিদ্ধান্ত নেন ।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "একসময়ে উৎপাদিত পণ্য অন্য সময় পর্যন্ত সংরক্ষণ করে মানুষের অভাব পূরণের ক্ষমতাকে সময় গত উপযোগ বলে।"
        },
        {
          "label": "খ",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে । উৎপাদনশীলতা নির্ভর করে উৎপাদনের দক্ষতার ওপর। উৎপাদনের দক্ষতা বাড়লে উৎপাদনশীলতা বাড়ে। প্রতিষ্ঠানে উন্নত কাজের পরিবেশ বিরাজ করলে শ্রমিক-কর্মীরা ভালোভাবে কাজে মনোনিবেশ করতে পারে। ফলে তারা দক্ষতার সাথে উৎপাদন কাজ সম্পন্ন করে। এভাবে উন্নত কাজের পরিবেশের মাধ্যমে উৎপাদন বাড়ানো সহজ হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মুক্তা বেগম সোয়েটার তৈরির মাধ্যমে রূপগত উপযোগ সৃষ্টি করেন।  প্রকৃতি থেকে পাওয়া সম্পদের রূপ বা আকার-আকৃতি পরিবর্তনের মাধ্যমে রূপগত উপযোগ সৃষ্টি করা হয়। এ উপযোগে পণ্যের বস্তুগত ও রাসায়নিক পরিবর্তন ঘটানো হয়। উৎপাদন প্রত্যক্ষভাবে কাঁচামালের রূপগত উপযোগ সৃষ্টিতে নিয়োজিত ।  উদ্দীপকের মুক্তা বেগম একজন গৃহিণী। তিনি প্রতিবছর শীতকালে হাতেবোনা সোয়েটার তৈরি করে স্থানীয় বাজারে সরবরাহ করেন। সোয়েটার তৈরির বিভিন্ন উপকরণ তিনি স্থানীয় বাজার থেকে কেনেন । এক্ষেত্রে মুক্তা বেগম সোয়েটার তৈরির বিভিন্ন সরঞ্জাম ব্যবহার করে পশমি সুতার রূপ বা আকার-আকৃতি পরিবর্তনের মাধ্যমে সোয়েটার তৈরি করছেন। আর এতে করে সরাসরি ব্যবহার অনুপযোগী সুতাগুলো মানুষের ব্যবহার উপযোগী সোয়েটারে রূপ নিচ্ছে, যা রূপগত উপযোগ সৃষ্টির বৈশিষ্ট্যের সাথে সামঞ্জস্যপূর্ণ। তাই বলা যায়, মুক্তা বেগম সোয়েটার তৈরির মাধ্যমে রূপগত উপযোগ সৃষ্টি করেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত মুক্ত বেগমের সোয়েটার সরবরাহের মাধ্যমে স্থানগত উপযোগ সৃষ্টির সিদ্ধান্ত যৌক্তিক।   এক স্থান থেকে অন্য স্থানে পণ্য বা সেবা সরবরাহের মাধ্যমে স্থানগত উপযোগ সৃষ্টি করা হয়। এতে উৎপাদনস্থল থেকে বিভিন্ন অঞ্চলে ছড়িয়ে-ছিটিয়ে থাকা ভোক্তাদের কাছে পণ্য পৌঁছে যায়। ফলে দূরবর্তী স্থানে অবস্থানকারী ক্রেতারাও পণ্য ভোগের সুযোগ পায় । সাধারণত পরিবহনের মাধ্যমে স্থানগত উপযোগ সৃষ্টি করা হয়।  উদ্দীপকের মুক্তা বেগম একজন গৃহিণী। তিনি প্রতিবছর শীতকালে হাতেবোনা সোয়েটার তৈরি করে স্থানীয় বাজারে বিক্রি করেন। তার তৈরি সোয়েটারগুলো মানসম্মত হওয়ায় চাহিদা ব্যাপক হারে বেড়ে যায় । এ বর্ধিত চাহিদা পূরণে তিনি নতুন নিয়োজিত কর্মীদের সহায়তায় বেশি সোয়েটার উৎপাদন করে শহরের বিভিন্ন পোশাকের দোকানে সরবরাহের সিদ্ধান্ত নেন। এক্ষেত্রে উৎপাদিত পণ্য এক স্থান থেকে অন্য স্থানে পাঠানোর ফলে স্থানগত উপযোগের সৃষ্টি হবে।  মুক্তা বেগমের এ সিদ্ধান্তের ফলে তিনি তার উৎপাদিত পণ্যের ন্যায্যমূল্য আদায় করতে পারবেন। পাশাপাশি তিনি বেশি সংখ্যক ক্রেতার কাছে তার পণ্য পৌঁছে দিতে পারবেন। এতে তার পণ্যের জনপ্রিয়তা আরও বাড়বে, যা তার ব্যবসায় সম্প্রসারণে সহায়তা করবে। এছাড়া তার মুনাফা অর্জন করার সুযোগ সৃষ্টি হবে। পাশাপাশি তার ব্যবসায়ে অনেক মানুষের কর্মসংস্থান হবে। এসব দিক বিবেচনায় সোয়েটার সরবরাহের মাধ্যমে মুক্তা বেগমের স্থানগত উপযোগ সৃষ্টির সিদ্ধান্তটি যৌক্তিক।"
        }
      ]
    },
    {
      "number": "2",
      "uddipok": "বাংলা নববর্ষ বাঙালির প্রাণের মেলা। এ মেলা উপলক্ষে মাটির তৈরি হাঁড়ি-পাতিল ও খেলনার চাহিদা বাড়ায় শ্যামল পাল নিজ বাড়িতে মাটি দিয়ে আকর্ষণীয় ডিজাইনের হাঁড়ি-পাতিল ও খেলনা তৈরি করে মেলায় বিক্রি করে। অন্যদিকে, চন্দন সুজ কোম্পানি বিভিন্ন উৎস থেকে চামড়া সংগ্রহ, শুকানো এবং বিভিন্ন আকর্ষণীয় ডিজাইনের জুতা তৈরি ও বিক্রি করে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্মপ্রচেষ্টাকে শ্রম বলে।"
        },
        {
          "label": "খ",
          "question": "",
          "explanation": "দুই বা ততোধিক ব্যবসায় প্রতিষ্ঠান নিজেদের মধ্যে প্রতিযোগিতা পরিহার করে একই ব্যবস্থাপনায় ব্যবসায় পরিচালনা করাই হলো ব্যবসায় জোট।  অসম প্রতিযোগিতা অধিক মুনাফা অর্জন বাধাগ্রস্ত করে। এজন্য পরস্পর সমমনা প্রতিষ্ঠানগুলো নিজেদের মধ্যে জোট গঠন করে। এ প্রতিষ্ঠানগুলো নিজেদের সীমাবদ্ধতা দূর করে তাদের যৌথ দক্ষতা ও অভিজ্ঞতা কাজে লাগায়। এতে সর্বোচ্চ মুনাফা অর্জন সম্ভব হয়। তাই বলা যায়, ব্যবসায় জোটের মূল লক্ষ্য হলো অধিক মুনাফা।"
        },
        {
          "label": "গ",
          "question": "",
          "explanation": "উদ্দীপকে উল্লেখিত শ্যামল পালের কাজটি সরল বা পেশাগত শ্রম বিভাগের অন্তর্ভুক্ত।  ব্যক্তি যখন একাই স্বতন্ত্র পেশায় নিয়োজিত থাকে তাকে সরল শ্রম বিভাগ বলে। ব্যক্তির পেশার সাথে সম্পৃক্ত থাকায় এটি পেশাগত শ্রম বিভাগ হিসেবেও পরিচিত। উদাহরণ: দর্জি বা তাঁতির কাপড় বুনন, সৈনিকের শ্রম প্রভৃতি।  বাংলা নববর্ষে দেশ নতুন সাজে সেজে ওঠে। এ সময় মেলার আয়োজন হয়। এ মেলাতে মাটির তৈরি হাঁড়ি-পাতিল ও খেলনার ব্যাপক চাহিদা থাকে। এ মেলা উপলক্ষে উদ্দীপকে উল্লেখিত শ্যামল পাল নিজ বাড়িতে মাটির তৈরি আকর্ষণীয় ডিজাইনের হাঁড়ি-পাতিল ও খেলনা তৈরি করেন। এরপর সেগুলো মেলায় বিক্রি করেন। এক্ষেত্রে তিনি খেলনার জন্য মাটি সংগ্রহ থেকে শুরু করে হাঁড়ি-পাতিল ও খেলনা তৈরির সব কাজ একাই করেন। আর শ্যামল পালের এ কাজ সরল বা পেশাগত শ্রম বিভাগের বৈশিষ্ট্যের সাথে মিলে। অর্থাৎ, উদ্দীপকের শ্যামল পালের কাজটি সরল বা পেশাগত শ্রম বিভাগের অন্তর্ভূক্ত।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত চন্দন সুজ কোম্পানির জটিল শ্রম বিভাগ আর শ্যামল পালের শ্রম সরল বা পেশাগত হওয়ায় এরা একটি অন্যটি থেকে ভিন্ন বলে আমি মনে করি ।  বিভিন্ন পেশা বা কাজের ধরন অনুসারে শ্রম বিভাগের প্রয়োজন পড়ে। কাজের বিভিন্নতার কারণে শ্রম বিভাগও আলাদা হয়ে থাকে। শ্রম বিভাগ ৩ ধরনের হয়ে থাকে। যথা: পেশাগত, জটিল এবং আঞ্চলিক বা ভৌগোলিক শ্রম বিভাগ।  বাংলা নববর্ষ আমাদের ঐতিহ্য ও প্রাণের মেলা। এ মেলায় মাটির হাঁড়ি- পাতিল ও খেলনার চাহিদা অনেক থাকে। এ কারণে শ্যামল পাল নিজ বাড়িতে মাটি দিয়ে বিভিন্ন ধরনের খেলনা ও হাঁড়ি-পাতিল তৈরি করেন। এরপর তৈরিকৃত সামগ্রী মেলায় বিক্রি করেন। অপরদিকে, চন্দন সুজ কোম্পানি জুতা তৈরি ও বিক্রির কাজ করে।   উদ্দীপকে উল্লেখিত শ্যামল পাল খেলনা তৈরির কাজ তার নিজ বাড়িতেই করেন। তার কাজ পেশাগত শ্রম বিভাগের অন্তর্ভুক্ত। অপরদিকে চন্দন সুজ কোম্পানি জুতা তৈরি ও বিক্রির কাজ করে। এক্ষেত্রে উক্ত প্রতিষ্ঠান বিভিন্ন উৎস থেকে চামড়া সংগ্রহ, সেগুলো শুকানো এবং তা থেকে আকর্ষণীয় ডিজাইনের জুতা তৈরি সংক্রান্ত কাজ করে। এসব প্রতিষ্ঠানে সাধারণত বিভিন্ন কাজের জন্য আলাদা বিভাগ থাকে। প্রত্যেকটা বিভাগের দায়িত্বও অন্য বিভাগ থেকে আলাদা হয়ে থাকে। উক্ত প্রতিষ্ঠানে জুতা উৎপাদন প্রক্রিয়ার বিভিন্ন স্তরে বিভিন্ন শ্রমিক নিয়োগ দেওয়া হয়। যেমন— কেউ চামড়া সংগ্রহ করে, কেউ সেই চামড়া শুকানোর দায়িত্বে থাকে। আর কিছু শ্রমিক থাকে তারা জুতা তৈরির সাথে সরাসরি যুক্ত থাকে। অর্থাৎ এখানে উৎপাদনের সব স্তরই এককভাবে অসম্পূর্ণ। আর এ বৈশিষ্ট্যগুলো জটিল শ্রম বিভাগের সাথে মিলে যায়। তাই শ্যামল পাল ও চন্দন সুজ কোম্পানির শ্রম বিভাগ একটি অন্যটি থেকে ভিন্ন। সুতরাং, উদ্দীপকে পেশাগত ও জটিল উভয়ই শ্রম বিভাগের ধরন হলেও একটি অন্যটি থেকে ভিন্ন।"
        }
      ]
    },
    {
      "number": "3",
      "uddipok": "হাসি ও খুশি দুই বোন। নেত্রকোণা শহরে ‘ঘরে তৈরি খাবার' নামে একটি রেস্টুরেন্ট চালু করে। তাদের রেস্টুরেন্টের খাবারের মান ও পরিষ্কার-পরিচ্ছন্নতা ভোক্তাদের আকৃষ্ট করে। অর্জিত মুনাফা তারা সমানভাবে ভাগ করে নেয়। অল্প সময়ের মধ্যে তারা ব্যবসায়ের সাফল্য অর্জন করে এবং দেশব্যাপী ব্যাপক পরিচিতি লাভ করে। তাই তারা চিরন্তন অস্তিত্ববিশিষ্ট ব্যবসায় প্রতিষ্ঠান গড়ে তোলার চিন্তা-ভাবনা করছে",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "সাধারণভাবে ভূমি বলতে ভূপৃষ্ঠের উপরিভাগকে বোঝায়। কিন্তু অর্থনীতির ভাষায় প্রকৃতি থেকে পাওয়া সব সম্পদকেই ভূমি বলে ।"
        },
        {
          "label": "খ",
          "question": "",
          "explanation": "যে সম্পদ কোনো আয় সৃষ্টি করে অথবা আয় উপার্জনে সহায়তা করে তাই মূলধন ।  উৎপাদনের উপকরণগুলোর মধ্যে মূলধন অন্যতম। মূলধনকে উৎপাদনের উৎপাদিত উপাদান বলা হয়। কারণ মূলধন মানুষের শ্রম থেকে উৎপাদিত হয়। এটি বর্তমান ভোগের জন্য ব্যবহৃত না হয়ে অধিকতর উৎপাদনের জন্য পুনরায় উৎপাদন কাজে ব্যবহৃত হয় ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ‘ঘরে তৈরি খাবার' নামক প্রতিষ্ঠানটি হলো অংশীদারি ব্যবসায়।   দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি ব্যবসায় গড়ে তোলে। চুক্তিই এ ব্যবসায়ের মূল ভিত্তি। আর এ ভিত্তিতেই অংশীদারদের মধ্যে মুনাফা ও দায়-দায়িত্ব ভাগ হয়ে থাকে। এ ধরনের ব্যবসায়ের স্থায়িত্ব কম হয়ে থাকে।  উদ্দীপকে উল্লেখিত হাসি ও খুশি ‘ঘরে তৈরি খাবার' নামক একটি রেস্টুরেন্ট স্থাপন করে। মূলত মুনাফা অর্জনের জন্যই তারা ব্যবসায়টি স্থাপন করে। ব্যবসায়টিতে দুই জনেরই অংশীদারিত্ব আছে। ব্যবসায় থেকে অর্জিত মুনাফা তারা সমানভাবে ভাগ করে নেয়। এ ধরনের ব্যবসায় সাধারণত চুক্তির ভিত্তিতে স্থাপন করা হয়। আর সেই চুক্তি অনুযায়ী তারা মুনাফা ভাগ করে নেয়। এ বৈশিষ্ট্যগুলো অংশীদারি ব্যবসায়ের সাথে সামঞ্জস্যপূর্ণ। সুতরাং, উদ্দীপকে উল্লিখিত প্রতিষ্ঠানটি হলো অংশীদারি ব্যবসায় ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত হাসি খুশির নতুন উদ্যোগের ফলে যৌথ মূলধনী কোম্পানি সৃষ্টিহবে, যা অত্যন্ত যৌক্তিক সিদ্ধান্ত।  আইনসৃষ্ট, কৃত্রিম ব্যক্তিসত্তার অধিকারী ব্যবসায় সংগঠনই হলো যৌথ মূলধনী কোম্পানি। এটি চিরন্তন অস্তিত্বসম্পন্ন হয়। এছাড়া, এটি শেয়ার বিক্রির মাধ্যমে মূলধন গঠন করতে পারে।  উদ্দীপকে উল্লেখিত হাসি ও খুশি নেত্রকোনা শহরে ‘ঘরে তৈরি খাবার' নামে একটি অংশীদারি ব্যবসায় গঠন করে। খাবারে মান ভালো ও পরিষ্কার- পরিচ্ছন্ন হওয়ায় এটি জনপ্রিয়তা অর্জন করে। সাফল্য অর্জন করায় তারা চিরন্তন অস্তিত্ববিশিষ্ট ব্যবসায় গড়ার কথা ভাবছে। চিরন্তন অস্তিত্ব হলো যৌথ মূলধনী কোম্পানির একটি প্রধান বৈশিষ্ট্য। এটি আইনসৃষ্ট ও কৃত্রিম ব্যক্তিসত্তার অধিকারী হয়।  উদ্দীপকে উল্লেখিত হাসি ও খুশি যৌথ মূলধনী কোম্পানি স্থাপনের মাধ্যমে শেয়ার বিক্রির সুযোগ পাবে। এতে তারা ব্যবসায় সম্পাদনের জন্য পর্যাপ্ত মূলধন যোগান দিতে পারবে। ফলে তাদের মুনাফা অর্জনের সুযোগ বাড়বে। অন্যদিকে, এমন প্রতিষ্ঠানে আইন অনুযায়ী পরিচালনা পর্ষদ গঠিত হয়। এতে একাধিক ব্যক্তি জড়িত থাকায় প্রতিষ্ঠানের গুরুত্বপূর্ণ সিদ্ধান্ত নিতে সুবিধাহবে। তাছাড়া, এ ধরনের প্রতিষ্ঠান আইন মেনে পরিচালিত হয় বলে বিলুপ্ত বা দেউলিয়া হওয়ার আশঙ্কা কম থাকে। এসব কারণেই আমি মনে করি, হাসি খুশির যৌথ মূলধনী কোম্পানি সৃষ্টির সিদ্ধান্তটি অত্যন্ত যৌক্তি ক।"
        }
      ]
    },
    {
      "number": "4",
      "uddipok": "বিশ্বনাথ ঘোষ সাভারে একটি দুগ্ধ খামার গড়ে তোলেন । তিনি নিজস্ব পরিবহনের মাধ্যমে ন্যায্যমূল্যে প্রতিদিন ৩০০ লিটার দুধ বিক্রি করেন। একই এলাকার দরিদ্র শ্রেণির দুধ বিক্রেতারা স্থানীয় দালালদের প্রভাবে দুধের ন্যায্যমূল্য থেকে বঞ্চিত হয়। তাই তারা পারস্পরিক স্বার্থ রক্ষার জন্য একটি সংগঠন গড়ে তোলে। তাদের উৎপাদিত সব দুধ একত্র করে বিশ্বনাথ ঘোষের কাছে বিক্রি করে লাভবান হয় ।a",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কাজের গুণাগুণ বা মান অক্ষুণ্ণ রেখে নির্দিষ্ট সময়ে একজন শ্রমিকের উৎপাদন করার সর্বোচ্চ ক্ষমতাকে শ্রমের দক্ষতা বলে ।"
        },
        {
          "label": "খ",
          "question": "",
          "explanation": "সামগ্রিক উৎপাদন প্রক্রিয়ার বিভিন্ন স্তরে শ্রমিকদের যোগ্যতা ও সামর্থ্য অনুসারে তাদের কাজ বণ্টন করে দেওয়ার নামই হলো শ্রম বিভাগ ।  যে শ্রমিক যে কাজে দক্ষ অথবা যে শ্রমিক যে কাজ করতে পছন্দ করে, তা শ্রম বিভাগের মাধ্যমে বণ্টন করা হয়। এতে শ্রমিকদের কাছ থেকে কাজের সর্বোচ্চ ফল পাওয়া যায়। আবার এর মাধ্যমে শ্রমিকদের কর্মদক্ষতাও বাড়ে । এভাবে শ্রমদক্ষতা বাড়াতে শ্রম বিভাগ সহায়তা করে ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত বিশ্বনাথ ঘোষ একমালিকানা সংগঠনের মালিক।  একমালিকানা ব্যবসায়ে মাত্র একজন মালিক থাকেন। মালিক একাই ব্যবসায়ের জন্য প্রয়োজনীয় মূলধন সরবরাহ করেন। এছাড়া ব্যবসায়ের সমস্ত ঝুঁকি এবং দায় তাকে একাই বহন করতে হয়। আবার মুনাফার ওপরও তার একচ্ছত্র অধিকার থাকে।  উদ্দীপকে উল্লেখিত বিশ্বনাথ ঘোষ একটি দুগ্ধ খামারের মালিক। তিনি নিজস্ব পরিবহনের মাধ্যমে ন্যায্যমূল্যে প্রতিদিন ৩০০ লিটার দুধ বিক্রি করেন। এক্ষেত্রে বিশ্বনাথ ঘোষ তার দুগ্ধ খামারের একক মালিক। তিনি একাই খামার পরিচালনার যাবতীয় কাজ সম্পাদন করেন। এছাড়া প্রতিদিন ন্যায্যমূল্যে পর্যাপ্ত পরিমাণ দুধ বিক্রি করে তিনি যে আয় করছেন তা তিনিই ভোগ করেন । এসব বৈশিষ্ট্য বিবেচনায় বলা যায়, বিশ্বনাথ ঘোষ একমালিকানা সংগঠনের মালিক।"
        },
        {
          "label": "ঘ",
          "question": "",
          "explanation": "দারিদ্র্য বিমোচনে দরিদ্র শ্রেণির দুধ বিক্রেতাদের গঠিত সমবায় সংগঠনের গুরুত্ব অনেক।  একই শ্রেণিভুক্ত মানুষ পারস্পরিক ঐক্য, সহযোগিতা ও সমতার ভিত্তিতে সমবায় সংগঠন গড়ে তোলে । সমবায় আইন অনুযায়ী, কমপক্ষে ২০ জন সমজাতীয় ব্যক্তি একত্রিত হয়ে এ ধরনের সংগঠন গড়ে তুলতে পারে। সদস্যদের আর্থিক কল্যাণসাধন এ সংগঠনের মূল উদ্দেশ্য।  উদ্দীপকে উল্লেখিত বিশ্বনাথ ঘোষের এলাকার দরিদ্র শ্রেণির দুধ বিক্রেতারা স্থানীয় দালালদের প্রভাবে দুধের ন্যায্যমূল্য থেকে বঞ্চিত হয়। এমতাবস্থায় পারস্পরিক স্বার্থ রক্ষায় তারা একটি সংগঠন গড়ে তোলে। যার মাধ্যমে তারা তাদের উৎপাদিত সব দুধ একত্রিত করে বিশ্বনাথের কাছে বিক্রিকরে। ফলে তারা দুধের ন্যায্যমূল্য পায়। এখানে দুধ বিক্রেতারা সমশ্রেণিভুক্ত। আর সমবায় সংগঠনের মতো তাদের গড়া সংগঠনটি ও সদস্যদের আর্থিক কল্যাণে নিয়োজিত ।  সমবায় সংগঠনের মাধ্যমে দুধ বিক্রেতারা তাদের সব দুধ একসাথে বিক্রি করতে পারবে। এ কারণে মধ্যস্থব্যবসায়ী বা দালালরা আর আগের মতো সুযোগ নিতে পারবে না। পাশাপাশি তারা একতাবদ্ধ থাকায় যেকোনো সিদ্ধান্ত বিচার-বিশ্লেষণ করে নিতে পারবে। এতে করে তারা তাদের উৎপাদিত দুধের ন্যায্যমূল্য আদায়ের মাধ্যমে লাভবান হতে পারবে। ফলে তাদের দারিদ্র্য বিমোচনের পাশাপাশি আর্থিক অবস্থার উন্নয়ন ঘটবে। এসব দিক বিচেনায় বলা যায়, দারিদ্র বিমোচনে দরিদ্র শ্রেণির দুধ বিক্রেতাদের সমবায় সংগঠনের ভূমিকা অপরিসীম।"
        }
      ]
    },
    {
      "number": "5",
      "uddipok": "জনাব পিটু চৌধুরীর সিমেন্ট কারখানায় বর্তমানে ২০০ জন শ্রমিক কর্মরত আছে। উক্ত প্রতিষ্ঠানে তার বিনিয়োগের পরিমাণ ২০ কোটি টাকা। জনাব পিটু চৌধুরীর সাফল্য দেখে তার বন্ধু লিটন তার বন্ধুসহ একই স্থানে অন্য একটি সিমেন্ট কারখানা স্থাপন করেন। তাদের কারখানায় বিনিয়োগের পরিমাণ ৫০ কোটি টাকা। ৩৫০ জন শ্রমিক নিয়োগের মাধ্যমে লিটন সাহেবের ব্যবসায়টিও সফলতার সাথে এগিয়ে চলছে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "একটি প্রতিষ্ঠানে সব সুযোগ-সুবিধা ব্যবহার করে যে পরিমাণ পণ্য বা সেবা উৎপাদন করা যায় তার পরিমাপকে উৎপাদনের মাত্রা বলে।"
        },
        {
          "label": "খ",
          "question": "",
          "explanation": "দেশের বেকার সমস্যা সমাধানে কুটির শিল্প সহায়ক ভূমিকা রাখে । পরিবারের সদস্যদের নিয়ে কুটির শিল্প গঠিত হয়। সাধারণত স্থানীয় কাঁচামাল ব্যবহার করে কুটির শিল্প পণ্য উৎপাদন করে। এখানে কম পুঁজি ও শ্রমের মাধ্যমে খুব সহজে সাফল্য লাভ করা যায়। আর পুঁজি কম হওয়ায় ঝুঁকিও কম হয়। তাই পরিবারের সদস্যরা বা বেকার কর্মীগোষ্ঠী কুটির শিল্প স্থাপনে আগ্রহী হয়।"
        },
        {
          "label": "গ",
          "question": "",
          "explanation": "মাত্রা অনুযায়ী উদ্দীপকের জনাব পিটু চৌধুরীর প্রতিষ্ঠানটি মাঝারি এন্টারপ্রাইজ।  উৎপাদনকারী প্রতিষ্ঠানগুলো পণ্যের রূপগত উপযোগ সৃষ্টির সাথে জড়িত। উৎপাদনকারী মাঝারি এন্টারপ্রাইজের মূলধন সীমা ১৫-৫০ কোটি টাকা এবং কর্মরত শ্রমিকের সংখ্যা ১২১-৩০০ জন হয়। সাধারণত এ ধরনের ব্যবসায়ের আকৃতি বৃহদায়তন এন্টারপ্রাইজের তুলনায় ছোট হয়।  উদ্দীপকে জনাব পিটু একটি সিমেন্ট কারখানার মালিক। তার কারখানায় চুনাপাথরের রূপগত পরিবর্তনের মাধ্যমে সিমেন্ট উৎপাদন করা হয়। সুতরাং, এটি একটি উৎপাদনকারী প্রতিষ্ঠান। আবার তার ব্যবসায়ের বর্তমান শ্রমিক সংখ্যা ২০০ জন এবং বিনিয়োজিত মূলধনের পরিমাণ ২০ কোটি টাকা। তার ব্যবসায়ের মূলধন ও শ্রমিক সংখ্যা জাতীয় শিল্পনীতি ২০১৬-এ বর্ণিত মাঝারি এন্টারপ্রাইজের বৈশিষ্ট্যের সাথেসামঞ্জস্যপূর্ণ। তাই বলা যায়, জনাব পিটু চৌধুরীর প্রতিষ্ঠানটি মাত্রা অনুযায়ী মাঝারি এন্টারপ্রাইজের আওতাভুক্ত।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠান দুটির মধ্যে জাতীয় অর্থনীতিতে লিটন সাহেবের বৃহদায়তন এন্টারপ্রাইজটির ভূমিকা অধিক ।  যেসব প্রতিষ্ঠানে বিনিয়োজিত মূলধন ৫০ কোটি টাকার বেশি এবং ৩০০ জনের অধিক শ্রমিক কর্মরত থাকে, সেগুলো বৃহদায়তন শিল্প প্রতিষ্ঠান। অন্যদিকে, উৎপাদনমুখী মাঝারি শিল্প প্রতিষ্ঠানের বিনিয়োজিত মূলধন সীমা ১৫-৫০ কোটি টাকা এবং শ্রমিক সংখ্যা ১২১-৩০০ জন হয়।  উদ্দীপকে উল্লেখিত জনাব পিটুর সিমেন্ট কারখানার শ্রমিক সংখ্যা ২০০ জন এবং মূলধন ২০ কোটি টাকা। এটি মাঝারি ব্যবসায়ের মূলধন সীমা ও শ্রমিক সংখ্যার সাথে সামঞ্জস্যপূর্ণ। অন্যদিকে, একই এলাকার অন্য একটি সিমেন্ট কারখানার মালিক জনাব লিটন। তার ব্যবসায়ের বিনিয়োগের পরিমাণ ৫০ কোটি টাকা এবং শ্রমিক সংখ্যা ৩৫০ জন। এক্ষেত্রে, তার কারখানাটি বৃহদায়তন শিল্পের বৈশিষ্ট্যকে পূরণ করছে ।  প্রতিষ্ঠানগুলোর মূলধনের পরিমাণ বৃহদায়তন প্রতিষ্ঠানগুলোর মূলধনের পরিমাণ মাঝারি শিল্প প্রতিষ্ঠানগুলোর থেকে বেশি হয়। মূলধনের পরিমাণ বেশি হওয়ায় জনাব লিটনের প্রতিষ্ঠানে বেশি পরিমাণ উৎপাদন করা সম্ভব হচ্ছে। আর উৎপাদন বেশি হলে দেশের জাতীয় আয়ও বাড়বে। এছাড়া, তার কারখানায় উৎপাদিত সিমেন্ট বিদেশে রপ্তানি করলে দেশের রপ্তানি আয়ও বাড়বে, যা অর্থনীতিতে ইতিবাচক প্রভাব ফেলবে । তাই বলা যায়, উদ্দীপকের প্রতিষ্ঠান দুটির মধ্যে জাতীয় অর্থনীতিতে উদ্দীপকে উল্লেখিত লিটন সাহেবের বৃহদায়তন এন্টারপ্রাইজটির ভূমিকা অধিক ।"
        }
      ]
    },
    {
      "number": "6",
      "uddipok": "‘মীম প্রিন্ট লি.’ একটি শাড়ি প্রস্তুতকারী প্রতিষ্ঠান। প্রতিষ্ঠানটি দীর্ঘদিন ধরে দেশীয় বাজারে বিভিন্ন বয়সের উপযোগী শাড়ি সরবরাহ করছে। কিন্তু বিগত কয়েক বছর নিম্নমানের শাড়ি উৎপাদন করায় প্রতিষ্ঠানটির ত্রুটি চিহ্নিতকরণ ও সংশোধনমূলক কার্যক্রমের ব্যয় বাড়ছে। অবস্থার অবনতি ঘটলেও প্রতিষ্ঠানটির উচ্চ ব্যবস্থাপনা পণ্যের মান নিয়ন্ত্রণে তেমন পদক্ষেপ নেয়নি।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "১৯৯৬ সালে ISO পরিবেশগত ব্যবস্থাপনা পদ্ধতিতে এক সেট নতুন মানদণ্ড প্রবর্তন করে, যা ISO-14000 নামে পরিচিত।"
        },
        {
          "label": "খ",
          "question": "",
          "explanation": "গ্রাহকদের সন্তুষ্টি অর্জনে যে সমন্বিত পরিকল্পনার মাধ্যমে পণ্য উৎপাদন করা হয় তাই হলো সার্বিক মান ব্যবস্থাপনা। এ ধারণার মাধ্যমে মান নিয়ন্ত্রণ ও মান নিশ্চিতকরণে গুরুত্ব দেওয়া হয়। এর আওতায় কাঁচামাল কেনা থেকে শুরু করে চূড়ান্ত পণ্য প্রস্তুতের সব স্তরে মান নিশ্চিত করা হয়। এছাড়াও এতে ক্রেতা সন্তুষ্টি, কর্মীদের সম্পৃক্ততা ও ধারাবাহিক মান উন্নয়নে জোড় দেওয়া হয়। তাই বলা হয়, সার্বিক মান ব্যবস্থাপনা হলো একটি সমন্বিত রূপ ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত “মীম প্রিন্ট লি.”-এর নিম্নমানের পণ্য উৎপাদনের কারণে মূল্যায়ন ব্যয়ের মুখোমুখি হচ্ছে।   কোনো প্রতিষ্ঠানের নিম্নমানের পণ্য উৎপাদনের কারণ নির্ণয় ও তা সমাধানে মূল্যায়ন ব্যয় করা হয়। এটি মানসম্মত পণ্য তৈরিতে ভূমিকা রাখে। পরিদর্শন, পরীক্ষা, মান নিয়ন্ত্রণ প্রভৃতি এ ব্যয়ের উদাহরণ।  উদ্দীপকে উল্লেখিত ‘মীম প্রিন্ট লি.' শাড়ি তৈরি করে থাকে। বিগত কয়েক বছর ধরে প্রতিষ্ঠানটি ধারাবাহিকভাবে নিম্নমানের শাড়ি উৎপাদন করছে। আর সেই নিম্নমানের কারণ উদ্ঘাটনে প্রতিষ্ঠানটিকে ত্রুটি চিহ্নিতকরণ ও সংশোধনমূলক কাজ করতে হচ্ছে। এজন্য একে পরিদর্শন, পরীক্ষণ ও পরিসংখ্যানিক মান নিয়ন্ত্রণ ব্যয় করতে হয়। এ খরচগুলো মূল্যায়ন ব্যয়ের সাথে সম্পর্কিত। সুতরাং, ‘মীম প্রিন্ট লি.' নিম্নমানের পণ্য উৎপাদনের কারণে মূল্যায়ন ব্যয়ের মুখোমুখি হচ্ছে।"
        },
        {
          "label": "ঘ",
          "question": "",
          "explanation": "“মীম প্রিন্ট লি.”-এর উচ্চ ব্যবস্থাপনা পদক্ষেপ না নেওয়ায় মূল্যায়ন ব্যয় বাড়ছে”—উক্তিটির সাথে আমি একমত। কোনো প্রতিষ্ঠানের উৎপাদন ক্ষতিজনিত ব্যয় বাড়লে প্রতিরোধমূলক ব্যয় করতে হয়। এতে পণ্য নিম্নমানের হওয়ার হাত থেকে রক্ষা পায়। ফলে অপচয় ও ব্যয় কমে মুনাফা বেড়ে যায়।  উদ্দীপকে উল্লেখিত ‘মীম প্রিন্ট লি.’ শাড়ি উৎপাদনকারী একটি প্রতিষ্ঠান। এটি দীর্ঘদিন দেশের বাজারে শাড়ি সরবরাহ করছে। কিন্তু বিগত কয়েক বছর নিম্নমানের শাড়ি উৎপাদন হওয়ায় প্রতিষ্ঠানটির ত্রুটি চিহ্নিত করা ও সংশোধনে মূল্যায়নব্যয় বাড়ছে। অবস্থার অবনতি হলেও প্রতিষ্ঠানটির উচ্চ ব্যবস্থাপনা তেমন কোনো পদক্ষেপ নেয়নি। উদ্দীপকের ‘মীম প্রিন্ট লি.' এর উচ্চ ব্যবস্থাপনা কর্তৃপক্ষের উচিত মান নিয়ন্ত্রণের লক্ষ্যে প্রতিরোধমূলক ব্যয় করা। এতে পণ্যের মান নিম্নমানের হবে না। ফলে অপচয় ও ব্যয় কমে মুনাফা বাড়ার সম্ভাবনা সৃষ্টি হবে। কিন্তু তারা এ কাজটি করছে না। বরং ক্রমাগত ত্রুটি চিহ্নিতকরণ ও তা সংশোধন ব্যয় করে যাচ্ছে। ফলে প্রতিষ্ঠানটির মূল্যায়ন ব্যয় ক্রমাগত বাড়ছে । তাই উক্তিটির সাথে একমত পোষণ করি।"
        }
      ]
    },
    {
      "number": "7",
      "uddipok": "‘ক্লিয়ার' নামের একটি কোম্পানি বাংলাদেশের অভ্যন্তরে ডাবের পানি বোতলে প্রক্রিয়াজাত করে বিক্রি করছে । তাদের উৎপাদিত পণ্য রাষ্ট্রীয় মান নিয়ন্ত্রণকারী সংস্থার অনুমোদনপ্রাপ্ত হওয়ায় ক্রেতারা নিশ্চিন্তে কিনছে। এ অবস্থায় প্রতিষ্ঠানটি মধ্যপ্রাচ্যে ডাবের বোতলজাত পানীয় আকর্ষণীয় করার জন্য আন্তর্জাতিকভাবে স্বীকৃত মান নিয়ন্ত্রকারী সংস্থার অনুমোদন নেয়।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "মানসম্মত পণ্য ও সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে ।"
        },
        {
          "label": "খ",
          "question": "",
          "explanation": "মান নিশ্চিতকরণে ১. পণ্য উদ্দেশ্যের সাথে সামঞ্জস্যপূর্ণ হবে এবং ২. ভুলত্রুটি দূর করা হবে— এ দুইটি নীতি বিদ্যমান ।  মান নিশ্চিতকরণ এমনভাবে সম্পন্ন করতে হয় যেন উৎপাদিত পণ্য অবশ্যই সেই পণ্য তৈরির উদ্দেশ্যের সাথে সামঞ্জস্যপূর্ণ হয়। অন্যদিকে উৎপাদনের কোনো পর্যায়ে ভুল-ত্রুটি থাকলে তা সংশোধনের মাধ্যমে মান নিশ্চিত করতে হয়। আর এ দুইটি নীতি অনুসরণই মান নিশ্চিতকরণ কাজকে সফল করে তোলে"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'ক্লিয়ার' কোম্পানি রাষ্ট্রীয় মান সংস্থা BSTI থেকে অনুমোদন লাভ করে। বাংলাদেশের একমাত্র জাতীয় মান সংস্থা হলো BSTI। যেকোনো পণ্য বাজারে ছাড়ার আগে এ সংস্থাটি থেকে অনুমোদন নিতে হয়। পণ্যেরগুণাগুণ যাচাই করে BSTI মান সনদ সরবরাহ করে।  উদ্দীপকে উল্লেখিত “ক্লিয়ার’ কোম্পানিটি বাংলাদশের বাজারে ডাবের পানি বোতলে প্রক্রিয়াজাত করে বিপণন করে। এটি তাদের উৎপাদিত পণ্য রাষ্ট্রীয় মান নিয়ন্ত্রণকারী সংস্থার অনুমোদন নেয়। এতে ক্রেতারা নিশ্চিন্তে পণ্য কিনতে পারে। এ সংস্থাটি হলো BSTI, কারণ পণ্যের মান নিশ্চিত করে এ সংস্থাটি মান সনদ সরবরাহ করে । তাছাড়া এ দেশে এ ধরনের সংস্থা একটিই আছে। এ দিকগুলো বিবেচনা করে বলা যায়, ‘ক্লিয়ার’ কোম্পানি রাষ্ট্রীয় মান সংস্থা BSTI থেকে অনুমোদন লাভ করে।"
        },
        {
          "label": "ঘ",
          "question": "",
          "explanation": "মধ্যপ্রাচ্যে ডাবের পানীয়ের বাজার সৃষ্টিতে ISO-এর গুরুত্ব অপরিসীম বলে আমি মনে করি।  ISO International Organization for Standardization আন্তর্জাতিক মান সংস্থা। বিদেশে পণ্য রপ্তানিতে এটি থেকে মান সনদ সংগ্রহ করতে হয়। আর ISO সনদ থাকলে বিদেশি ক্রেতারা নিশ্চিন্তে পণ্য কিনতে আগ্রহী হয় বলে বাজার সম্প্রসারণ সম্ভব হয়।  উদ্দীপকে উল্লেখিত ‘ক্লিয়ার' কোম্পানি বাংলাদেশে ডাবের পানি বোতলে প্রক্রিয়াজাত করে বিপণন করে। তাদের পন্যটি BSTI থেকে অনুমোদিত বলে ক্রেতারা মানের ব্যাপারে নিশ্চিন্ত।  বর্তমানে তারা মধ্যপ্রাচ্যে তাদের পণ্য বিপণনের কথা ভাবছে। এজন্য প্রতিষ্ঠানটি আন্তর্জাতিক মান সংস্থা থেকে অনুমোদন নেয় যা ISO নামে পরিচিত। ISO থেকে মান সনদ সংগ্রহ করায় 'ক্লিয়ার' নামক প্রতিষ্ঠানটি মধ্যপ্রাচ্যের দেশগুলোতে তাদের বোতলজাত ডাবের পানি বিক্রির সুযোগপায়। আর ISO সনদ থাকায় সে দেশগুলোর ক্রেতারা পণ্যটির মান বা গুণাগুণের নিশ্চয়তা পায়। এতে তারা নির্দ্বিধায় পণ্যটি কিনতে আগ্রহী হয়। ফলে নতুন বাজার সৃষ্টি হয়। আর নতুন বাজার প্রতিষ্ঠানটির মুনাফা ও ব্যবসায় সম্প্রসারণে সহায়তা করবে। তাই আমি মনে করি, মধ্যপ্রাচ্যে ডাবের পানীয়ের বাজার সৃষ্টিতে ISO-এর গুরুত্ব অপরিসীম।"
        }
      ]
    },
    {
      "number": "8",
      "uddipok": "মনোরম পরিবেশ, পণ্যের সুন্দর বিন্যাস, মানসম্পন্ন এবং পছন্দসই পণ্য পেতে ফুয়াদ শপিংমলের ‘মোস্তফা মার্ট' একটি বৃহদায়তন বিপণি বিতান। সম্প্রতি প্রতিষ্ঠানটির মালিক ব্যবসায় সম্প্রসারণের জন্য মার্কেটের দ্বিতীয় তলায় আরও দুটি কক্ষ ভাড়া নেন। সেখানে তিনি পণ্য মজুদ করে রাখেন। মজুদ স্থানটিতে পণ্য সামগ্রী যথাযথভাবে সাজানো থাকায় তার পক্ষে সুন্দরভাবে দোকান পরিচালনা করা সম্ভব হচ্ছে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কার্যকেন্দ্র বা বিভাগগুলোকে একটি রেখার পথে স্থাপন করাই হলো পণ্য বিন্যাস।"
        },
        {
          "label": "খ",
          "question": "",
          "explanation": "প্রতিষ্ঠানের অভ্যন্তরে এবং বিভিন্ন অংশে যন্ত্রপাতি, কর্মী, সুযোগ- সুবিধা, কর্মকেন্দ্র ও বিভাগসমূহ সঠিকভাবে সাজানোই হচ্ছে বিন্যাস ।  অপচয় কমানোর ক্ষেত্রে বিন্যাস গুরুত্বপূর্ণ ভূমিকা রাখে। উত্তম বিন্যাসের মাধ্যমে কাঁচামাল ও স্থানসহ সব ধরনের উপাদানের যথাযথ ব্যবহার নিশ্চিত হয়। আবার প্রতিষ্ঠানে নিয়োজিত কর্মীদের অযথা চলাচলকে নিয়ন্ত্রণ করে তাদের কর্মদক্ষতাকে বাড়ায়। বিন্যাস কর্মীদের প্রেষণা দান, উপযুক্ত কর্ম পরিবেশ সৃষ্টি প্রভৃতি ক্ষেত্রেও ব্যবস্থা নেয়। এতে সামগ্রিকভাবে অপচয় কমে যায়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মোস্তফা মার্ট খুচরা বিক্রয়কেন্দ্র লে আউটের অন্তর্ভুক্ত ।  খুচরা বিক্রয়কেন্দ্র লে আউটে পণ্য ও অন্যান্য জিনিসপত্র নির্ধারিত নিয়মে সাজানো হয়। এ বিন্যাসে পণ্যের রং, ক্রেতার ধরণ, বয়স, লিঙ্গ, সামাজিক অবস্থান প্রভৃতি বিষয়গুলো বিশেষভাবে বিবেচনা করা হয়। এতে সহজে ক্রেতা আকৃষ্ট করা যায়।   উদ্দীপকে উল্লেখিতফুয়াদ শপিংমলের ‘মোস্তফা মার্ট' একটা বৃহদায়তন বিপণি বিতান। উক্ত শপিংমলের পরিবেশ অত্যন্ত মনোরম। মোস্তফা মার্ট বিপণিতে পণ্যের বিন্যাস খুব সুন্দর। এখানকার পণ্য বেশ মানসম্পন্ন। তাই ক্রেতারা তাদের পছন্দ অনুযায়ী মানসম্পন্ন পণ্য কিনতে পারে। ক্রেতাদের কাছে পণ্যের মান ও গুণাগুণ খুব গুরুত্বপূর্ণ বিষয়। এটি মাথায় রেখে মোস্তফা মার্ট পণ্যের বিন্যাস করে। মোস্তফা মার্ট বিপণির এ বিষয়গুলোতে খুচরা বিক্রয়কেন্দ্র বিন্যাসের বৈশিষ্ট্যগুলো বিদ্যমান আছে। সুতরাং, মোস্তফা মার্ট বিপণির বিন্যাস খুচরা বিক্রয়কেন্দ্র বিন্যাসের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত মোস্তফা মার্ট-এর ব্যবসায় সম্প্রসারণে গুদাম বিন্যাসের ব্যবহার সম্পূর্ণ যৌক্তিক।  ওয়্যারহাউজ বা গুদাম বিন্যাসে পণ্যসামগ্রী মানসম্মত উপায়ে গুদামের অভ্যন্তরে সংরক্ষণ করা হয়। এক্ষেত্রে পণ্যের আনা এবং নেওয়ার জন্য প্রয়োজনীয় কর্মী এবং যানবাহন ব্যবহার করা হয়। এ বিন্যাসে নিরাপত্তা ও স্থানের ব্যবহারকে বিশেষভাবে বিবেচনা করা হয়।  উদ্দীপকে উল্লেখিত মোস্তফা মার্ট ফুয়াদ শপিংমলের অন্তর্গত একটা বিপণি। সেখানে মনোরম পরিবেশে মানসম্পন্ন পণ্য পাওয়া যায়। মোস্তফা মার্ট বিপণির মালিক ব্যবসায় সম্প্রসারণের জন্য দুটি অতিরিক্ত কক্ষ ভাড়া নেয়। সেই কক্ষে পণ্যসামগ্রী সঠিকভাবে মজুদ করে রাখা হয়। পণ্য মজুদে গুদাম বিন্যাস অনুসরণ করা হয়।  উদ্দীপকের মোস্তফা মার্ট গুদাম বিন্যাসের মাধ্যমে পণ্যসামগ্রী সঠিকভাবে সাজিয়ে রাখতে পারে। এতে প্রতিষ্ঠানটি সহজেই পণ্য খুঁজে পাবে। গুদামে যথাযথভাবে পণ্য সাজানোর ফলে তাদের পণ্যের গুণাগুণ বজায় থাকবে। পণ্য সহজে নষ্ট হবে না। এ বিন্যাসের কারণে তারা সহজেই পণ্যের আনা-নেওয়ার হিসাব রাখতে পারবে। সর্বোপরি বলা যায়, মোস্তফা মার্ট-এর ব্যবসায় সম্প্রসারণে গুদাম বিন্যাসের ব্যবহার যৌক্তিক ছিল।"
        }
      ]
    },
    {
      "number": "9",
      "uddipok": "রহমান স্টিল মিলস লিমিটেড উৎপাদন কাজের সুবিধার জন্য সমজাতীয় যন্ত্রপাতিগুলোকে ক্রমানুসারে বিন্যাস করেন। ফলে প্রতিষ্ঠানটি খুব সহজেই স্টিল উৎপাদনে সক্ষম হয়। বিন্যাসটি নমনীয় হওয়ায় খুব সহজেই যন্ত্রপাতি বা কাজে পরিবর্তন আনতে পারে। অন্যদিকে, রহমান সাহেব তার জাহাজ তৈরির কারখানায় সম্পূর্ণ ভিন্ন ধরনের বিন্যাস করেন। তিনি জাহাজ তৈরির প্রয়োজনীয় কাঁচামাল, শ্রমিক, যন্ত্রপাতি প্রয়োজন অনুযায়ী উক্ত স্থানে এনে কাজ সম্পাদন করেন ।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "যে বিন্যাসের মাধ্যমে অফিসের আসবাবপত্রসহ সরঞ্জামকে বিন্যাস করা হয় তাকে অফিস বিন্যাস বলে।"
        },
        {
          "label": "খ",
          "question": "",
          "explanation": "সেবামূলক প্রতিষ্ঠানের কার্যাবলি সঠিক ও সুশৃঙ্খলভাবে সাজানোর পরিকল্পনাকে সেবা বিন্যাস বলে ।  সেবাধর্মী প্রতিষ্ঠানগুলো সর্বোচ্চ সেবা নিশ্চিত করার জন্য সেবার প্রকৃতি অনুযায়ী এর কার্যাবলিকে বিভিন্ন বিভাগ, উপবিভাগ এবং শাখায় উপস্থাপন করে সেবা বিন্যাসের মাধ্যমে। এতে ক্রেতারা কোনো ভোগান্তি ছাড়াই খুব সহজে তাদের প্রয়োজনীয় সেবা নিতে পারে। তাই বলা যায়, সেবা বিন্যাসের মূল লক্ষ্য হলো উত্তম ক্রেতা সেবা নিশ্চিত করা।"
        },
        {
          "label": "গ",
          "question": "",
          "explanation": "উদ্দীপকে উল্লেখিত রহমান স্টিল মিলস প্রক্রিয়া বিন্যাস অনুসরণ করেছে।  প্রক্রিয়া বিন্যাসে একই ধরনের কাজগুলোকে সমকার্যকেন্দ্রে বা সমবিভাগে ভাগ করা হয়। এতে বিশেষজ্ঞতার নীতি অনুসরণ করা হয়। এ বিন্যাসে কর্মীদের জন্য যথেষ্ট নিরাপত্তার ব্যবস্থা থাকে। তবে এ বিন্যাসে বেশি স্থান দরকার হয় ।  উদ্দীপকে উল্লেখিত রহমান স্টিল মিলস লিমিটেড উৎপাদন কাজের সুবিধার জন্য সমজাতীয় যন্ত্রপাতিগুলোকে ক্রমানুসারে বিন্যাস করেন। এতে তার প্রতিষ্ঠানে উৎপাদন নিয়ন্ত্রণ করা সহজ হয়। যন্ত্রপাতিগুলোকে ধারাবাহিকভাবে সাজানোর ফলে এর যথাযথ ব্যবহার নিশ্চিত হয় সমজাতীয় যন্ত্রপাতিগুলোকে সমকার্যকেন্দ্রে ভাগ করার কারণে বিশেষায়িত তত্ত্বাবধান করা যায়। তাই মূলধন কম বিনিয়োগ করেও বেশি পরিমাণে উৎপাদন করা সম্ভব হয়। এ বৈশিষ্ট্যগুলো প্রক্রিয়া বিন্যাসের আওতাভুক্ত। তাই বলা যায়, রহমান স্টিল মিলস লিমিটেড প্রক্রিয়া বিন্যাস অনুসরণ করেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত রহমান সাহেব জাহাজ তৈরির জন্য স্থির অবস্থান বিন্যাস অনুসরণ করেছেন যা যৌক্তিক বলে আমি মনে করি।  স্থির অবস্থান বিন্যাসে পণ্যটি একটি নির্দিষ্ট জায়গায় স্থির থাকে। কাজ করার জন্য কর্মীদেরকে তাদের যন্ত্রপাতি ও হাতিয়ারসমূহ পণ্যটির কাছে নিয়ে যেতে হয় । বড় ধরনের প্রকল্পের জন্য স্থির বিন্যাস উপযোগী ।  উদ্দীপকে উল্লেখিত রহমান সাহেব তার জাহাজ তৈরি কারখানায় সম্পূর্ণ ভিন্ন ধরনের বিন্যাস ব্যবহার করেন। জাহাজ তৈরির জন্য প্রয়োজনীয় কাঁচামাল তিনি জাহাজের কাছে নিয়ে আসেন। এছাড়া প্রয়োজনীয় শ্রমিক ও যন্ত্রপাতিও তিনি জাহাজের কাছে নিয়ে আসেন।  জাহাজ নির্মাণ ভারি শিল্প হওয়ায় জনাব রহমান স্থির অবস্থান বিন্যাস অনুসরণ করেন । তিনি প্রয়োজনীয় উপকরণ জাহাজের কাছে নিয়ে যান । যার কারণে তার পরিচালন ব্যয় কম হয়। উপকরণগুলো জাহাজটির কাছে নিয়ে আসায় সব কিছু সহজেই তত্ত্বাবধান করতে পারেন। এতে কাজে ধারাবাহিকতা বজায় থাকে। জাহাজ নির্মাণ স্বল্পমেয়াদি কর্মসূচির মধ্যে পারে। তাই এর জন্য স্থির অবস্থান বিন্যাসই বেশি গ্রহণযোগ্য। তাই বলা যায়, জনাব রহমান জাহাজ নির্মাণে স্থির অবস্থান বিন্যাস অনুসরণ করেন যা সম্পূর্ণ যৌক্তি ক।"
        }
      ]
    },
    {
      "number": "10",
      "uddipok": "‘রাহাত গার্মেন্টস’ একটি পোশাক উৎপাদনকারী প্রতিষ্ঠান। প্রতিষ্ঠানটি তাদের উৎপাদিত পণ্যের গুণগত মানের দিকে বিশেষভাবে গুরুত্ব দিয়ে থাকে। পণ্য উৎপাদনে পরিদর্শন, পরীক্ষণ ও মান নিয়ন্ত্রণ বাবদ অর্থ ব্যয় করার মাধ্যমে প্রতিষ্ঠানটি তাদের উৎপাদিত পোশাকেরও গুণগত মান বাড়ায়। অন্যদিকে প্রতিযোগী প্রতিষ্ঠান 'নাজাত গার্মেন্টস ও গুণগত মানের পোশাক তৈরি করে। প্রতিষ্ঠানটি যেকোনো সিদ্ধান্ত গ্রহণের ক্ষেত্রে কর্মীদের মতামতের গুরুত্ব দেয় না। ফলে কর্মীরা কাজের প্রতি আগ্রহ হারিয়ে ফেলে এবং পণ্যের গুপ্তমানও কমে যায়।",
      "tag": "RB 21",
      "sub_questions": [
        {
          "label": "ক",
          "question": "বেঞ্চমার্কিং কী?",
          "explanation": "বাজারে নেতৃত্ব প্রদানকারী প্রতিষ্ঠানের পণ্য, সেবা ও প্রক্রিয়া পরিমাপের একটি ধারাবাহিক ও পদ্ধতিগত কৌশল হলো বেঞ্চমার্কিং।"
        },
        {
          "label": "খ",
          "question": "“উৎপাদন ক্ষতি কোনো অবস্থাতেই উদ্ধারযোগ্য নয়”- ব্যাখ্যা কর।",
          "explanation": "পণ্য উৎপাদনের সময় পরিপূর্ণভাবে ধ্বংস হলে তাকে উৎপাদন ক্ষতি বলে। এ ধরনের ক্ষতি কোনো অবস্থাতেই উদ্ধারযোগ্য নয়। যদি কোনো পণ্যকে মেরামতের মাধ্যমে পুনরায় ব্যবহার উপযোগী পণ্যে রূপান্তর করা যায়, তাহলে সেই পণ্যকে মেরামত করার চিন্তা করা যেতে পারে। তবে উৎপাদন ক্ষতির ক্ষেত্রে পণ্যটি এমনভাবে ক্ষতিগ্রস্ত হয় যে, কোনোভাবেই সেটি আর মেরামত করা সম্ভব হয় না। যেমন- দালান তৈরির সময় হঠাৎ তা ধসে পড়লে সেটি কোনোভাবেই মেরামত করে দাঁড় করানো যায় না। এ পরিস্থিতিতে দালানটি পুনরায় নতুন করে তৈরি করা হয়। তাই বলা যায়, উৎপাদন ক্ষতি কোনো অবস্থাতেই উদ্ধারযোগ্য নয়।"
        },
        {
          "label": "গ",
          "question": "উদ্দীপকে 'নাজাত গার্মেন্টস' সার্বিক মান ব্যবস্থাপনার কোন নীতি অনুসরণ করেনি? ব্যাখ্যা কর।",
          "explanation": "উদ্দীপকে 'নাজাত গার্মেন্টস' সার্বিক মান ব্যবস্থাপনার কর্মী সম্পৃক্ততা নীতি অনুসরণ করেনি। যে ব্যবস্থাপনায় ক্রেতাসন্তুষ্টি, কর্মীদের সম্পৃক্ততা এবং মানের ধারাবাহিক উন্নয়নের দিকে গুরুত্ব দিয়ে কাজ সম্পাদন করা হয় তাকে সার্বিক মান ব্যবস্থাপনা বলে। সার্বিক মান ব্যবস্থাপনার নীতি ৩ টি। ক্রেতাসন্তুষ্টি; কর্মী সম্পৃক্ততা ও ধারাবাহিক মানোন্নয়ন। উদ্দীপকে 'নাজাত গার্মেন্টস' গুণগত মানের পোশাক তৈরি করে। প্রতিষ্ঠানটি যেকোনো সিদ্ধান্ত গ্রহণের ক্ষেত্রে কর্মীদের মতামতের গুরুত্ব দেয় না। ফলে কর্মীরা কাজের প্রতি আগ্রহ হারিয়ে ফেলে এবং পণ্যের গুণগতমানও কমে যায়। এখানে দেখা যাচ্ছে, প্রতিষ্ঠানটি ক্রেতাসন্তুষ্টির জন্য গুণগত মানের পণ্য উৎপাদন করলেও পণ্য উৎপাদনে কর্মীদের মতামতকে গুরুত্ব দেয় না। যা সার্বিক মান ব্যবস্থাপনার কর্মী সম্পৃক্ততা নীতির পরিপন্থি।"
        },
        {
          "label": "ঘ",
          "question": "রাহাত গার্মেন্টসের নিম্নমানের পণ্য উৎপাদনজনিত খরচটি উল্লেখপূর্বক ধারাবাহিক মান উন্নয়নে এর ভূমিকা বিশ্লেষণ কর।",
          "explanation": "রাহাত গার্মেন্টস নিম্নমানের পণ্য উৎপাদনজনিত মূল্যায়ন খরচটি সম্পাদন করে। উক্ত খরচটি পণ্যের ধারাবাহিক মানোন্নয়নে ব্যাপক ভূমিকা রাখে । একটি প্রতিষ্ঠানের উৎপাদিত পণ্য নিম্নমানের হলে তা পরীক্ষা- নিরীক্ষার জন্য যে ব্যয় হয় তাকে মূল্যায়ন ব্যয় বলে। নিম্নমানের পণ্য পরীক্ষা করার জন্য উৎপাদনকারী প্রতিষ্ঠানকে ব্যয় বহন করতে হয়। উদ্দীপকে 'রাহাত গার্মেন্টস' একটি পোশাক উৎপাদনকারী প্রতিষ্ঠান। প্রতিষ্ঠানটি তাদের উৎপাদিত পণ্যের গুণগত মানের দিকে বিশেষভাবে গুরুত্ব দিয়ে থাকে। পণ্য উৎপাদনে পরিদর্শন, পরীক্ষণ ও মান নিয়ন্ত্রণ বাবদ অর্থ ব্যয় করার মাধ্যমে প্রতিষ্ঠানটি তাদের উৎপাদিত পোশাকেরও গুণগত মান বাড়ায়। এখানে দেখা যাচ্ছে, তিনি পণ্যের মান বজায় রাখার জন্য প্রতিনিয়ত তা পরীক্ষা করেন এবং বিশেষ পরিদর্শনের ব্যবস্থা করেন। এ ধরনের পরীক্ষণ ও পরিদর্শন ব্যয় নিম্নমানের পণ্য উৎপাদনজনিত মূল্যায়ন ব্যয়ের অন্তর্ভুক্ত। নিম্নমানের পণ্য পরীক্ষা করার জন্য উৎপাদনকারী প্রতিষ্ঠানকে ব্যয় বহন করতে হয়। পণ্য নিম্নমান থেকে মানসম্মত পণ্য উৎপাদন করতে হলে পরিসংখ্যানিক তথ্য সংগ্রহ এবং উক্ত তথ্য বিশ্লেষণ করতে প্রতিষ্ঠানকে অতিরিক্ত ব্যয় বহন করতে হয়। এক্ষেত্রে ব্যবস্থাপনা কর্তৃপক্ষ পণ্যের মান উন্নয়নের যথাযথ পদক্ষেপ গ্রহণ করে থাকে। উদ্দীপকের প্রতিষ্ঠানটিও পণ্যের মান নিয়ে সর্বদা বিশেষ গুরুত্ব প্রদান করে। মূল্যায়ন ব্যয় নিবারণের মাধ্যমে প্রতিষ্ঠানটি প্রতিনিয়ত মান বৃদ্ধি করতে পারে যা পণ্যের ধারাবাহিক মানোন্নয়নে ব্যাপক ভূমিকা রাখে।"
        }
      ]
    },
    {
      "number": "11",
      "uddipok": "ডা. জামাল চিকিৎসাশাস্ত্রে উচ্চতর ডিগ্রি অর্জন করে নিজের জেলায় একটি ক্লিনিক প্রতিষ্ঠা করেন। অন্যদিকে জনাব কামাল একটি গার্মেন্টসের মালিক। তিনি উন্নতমানের কাপড়, আধুনিক প্রযুক্তি ব্যবহার, কর্মীদের উচ্চ প্রেষণা প্রদান করে গুণগত মানসম্পন্ন টি-শার্ট, তৈরি করতে সক্ষম হন এবং এসব টি-শার্ট দেশি-বিদেশি বিভিন্ন প্রতিষ্ঠানের নিকট বিক্রয় করে লাভবান হন। দেশি-বিদেশি ক্রেতারাও সন্তুষ্ট হওয়ায় তিনি একজন সফল ব্যবসায়ী।",
      "tag": "RB 21",
      "sub_questions": [
        {
          "label": "ক",
          "question": "অযাচিত পণ্য কী?",
          "explanation": "যেসব পণ্য সম্পর্কে ক্রেতাদের তেমন কোনো পূর্ব ধারণা বা অভিজ্ঞতা থাকে না এবং যা ক্রেতারা দেখেনি বা দেখলেও ক্রয়ের কথা ভাবেনি সেসব পণ্যকে অযাচিত পণ্য বলে। যেমন— জীবন বিমা পলিসি, বিশ্বকোষ ইত্যাদি।"
        },
        {
          "label": "খ",
          "question": "স্থায়ী কেতা সৃষ্টিতে মানসম্পন্ন পণ্য উৎপাদনের ভূমিকা অপরিসীম ব্যাখ্যা কর।",
          "explanation": "সকল দিক বিবেচনায় যেসব পণ্য ক্রেতারা সানন্দে গ্রহণ করেন সেসব পণ্যকে মানসম্মত পণ্য বলে। বর্তমান প্রতিযোগিতামূলক বাজারে মানসম্মত পণ্য উৎপাদনের বিকল্প নেই। কেননা বাজারে বিক্রেতার সংখ্যা বেশি হওয়ায় সকলেই ক্রেতাসন্তুষ্টি অর্জনে ব্যস্ত থাকে। এক্ষেত্রে পণ্য যদি মানসম্মত না হয় তাহলে তা ক্রেতারা গ্রহণ করবে না। তাছাড়া মানসম্মত পণ্য সরবরাহের মাধ্যমে প্রতিষ্ঠানের সুনাম ও জনপ্রিয়তা বাড়ে। এতে প্রতিযোগিতামূলক বাজারে টিকে থাকা যায় এবং ক্রেতারাও স্থায়ী ক্রেতায় পরিণত হয়।"
        },
        {
          "label": "গ",
          "question": "উদ্দীপকের ডা. জামালের কার্যক্রম সেবা খাতের প্রবৃদ্ধির কোন পর্যায়ের অন্তর্ভুক্ত? ব্যাখ্যা কর।",
          "explanation": "উদ্দীপকের ডাক্তার জামালের কার্যক্রম সেবা খাতের প্রবৃদ্ধির স্বাস্থ্য খাত পর্যায়ের অন্তর্ভুক্ত। উৎপাদনের যে খাত আমাদের কোনো দৃশ্যমান বস্তু না দিয়ে এমন কিছু বিষয় প্রদান করে যা আমাদের জীবনকে সহজ ও আরামদায়ক করে তোলে তাকে সেবা খাত বলে। স্বাস্থ্যখাত হলো সেবা খাতের একটি উপখাত। চিকিৎসা, হাসপাতাল, দন্তসেবা এ খাতের অন্তর্ভুক্ত। মানুষের মৌলিক চাহিদাগুলোর মধ্যে স্বাস্থ্য অন্যতম। বর্তমানে স্বাস্থ্য খাতে অভাবনীয় পরিবর্তন এসেছে। উন্নত বিশ্বের মতো বর্তমানে আমাদের দেশেও যক্ষ্মা, ক্যান্সারের মতো জটিল রোগের চিকিৎসা সেবা দেওয়া হচ্ছে। উদ্দীপকে ডাক্তার জামাল চিকিৎসাশাস্ত্রে উচ্চতর ডিগ্রি অর্জন করে নিজের জেলায় একটি ক্লিনিক প্রতিষ্ঠা করেন। এখানে দেখা যাচ্ছে ডাক্তার জামালের কাজটি কোনো দ্রব্য প্রদান না করে আমাদের সেবা প্রদান করে থাকে যা সেবা খাতের অন্তর্গত। উক্ত সেবাটি আমাদের স্বাস্থ্যসংক্রান্ত হওয়ায় তা সেবা খাতে প্রবৃদ্ধির স্বাস্থ্য খাতের অন্তর্গত।"
        },
        {
          "label": "ঘ",
          "question": "“উৎপাদনশীলতা চ্যালেঞ্জ মোকাবিলা করতে পারাই উদ্দীপকের জনাব কামালের সফলতার মূল কারণ\"- তুমি কি একমত? যুক্তি দেখাও।",
          "explanation": "উৎপাদনশীলতার চ্যালেঞ্জ মোকাবিলা করতে পারাই উদ্দীপকের জনাব কামালের সফলতার মূল কারণ- উক্তিটির সাথে আমি একমত। উৎপাদন এবং এবং উৎপাদনে ব্যবহৃত উপকরণের অনুপাতকে উৎপাদনশীলতা বলে। একটি প্রতিষ্ঠান কতটুকু দক্ষতার সাথে তার কার্য সম্পাদন করে তা নির্ভর করে তার উৎপাদনশীলতার ওপর। যে প্রতিষ্ঠানের উৎপাদনশীলতা যত বেশি সে প্রতিষ্ঠানের মুনাফা অর্জনের ক্ষমতাও তত বেশি। উদ্দীপকে জনাব কামাল, একটি গার্মেন্টসের মালিক। তিনি উন্নতমানের কাপড়, আধুনিক প্রযুক্তি ব্যবহার, কর্মীদের উচ্চ প্রেষণা প্রদান করে গুণগত মানসম্পন্ন টি-শার্ট তৈরি করতে সক্ষম হন এবং এসব টি-শার্ট দেশি-বিদেশি বিভিন্ন প্রতিষ্ঠানের নিকট বিক্রয় করে লাভবান হন। এখানে দেখা যাচ্ছে উৎপাদনশীলতার যেসব চ্যালেঞ্জ রয়েছে যেমন : নিম্নমনোবল, উন্নত প্রযুক্তি ও কারিগরি জ্ঞানের অভাব, উন্নত কাঁচামালের অভাব এসব চ্যালেঞ্জ তিনি মোকাবিলা করতে সক্ষম হয়েছেন। যার দরুন দেশি ও বিদেশি সকল ক্রেতারাই তার প্রতি সন্তুষ্ট। উৎপাদনশীপতার ওপর প্রতিষ্ঠানের মুনাফার বিষয়টি জড়িত। উৎপাদনশীলতার চ্যালেঞ্জসমূহ হলো দক্ষ কর্মীর অভাব, নিম্নমনোবল, উন্নত প্রযুক্তি ও কারিগরি জ্ঞানের অভাব, উন্নত কাঁচামালের অভাব, কঠোর সরকারি নিয়ম-কানুন ইত্যাদি। এসব চ্যালেঞ্জ মোকাবিলা করে প্রতিষ্ঠানকে তার উৎপাদনশীলতা বৃদ্ধি করতে হয়। উদ্দীপকে জনাব কামাল এসব চ্যালেঞ্জ মোকাবিলা করার জন্য উন্নতমানের কাপড়, আধুনিক প্রযুক্তি ব্যবহার, কর্মীদের উচ্চ প্রেষণা: প্রদানসহ সকল কাজ সম্পাদন করেন যা তার উৎপাদনশীলতার চ্যালেঞ্জগুলো মোকাবিলা করতে সহায়তা করে। তাই বলা যায়, উৎপাদনশীলতা চ্যালেঞ্জ মোকাবিলা করতে পারাই উদ্দীপকের জনাব কামালের সফলতার মূল কারণ।"
        }
      ]
    }
  ]
}