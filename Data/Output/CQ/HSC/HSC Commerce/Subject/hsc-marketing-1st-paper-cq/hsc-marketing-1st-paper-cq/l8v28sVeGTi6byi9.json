{
  "title": "দিনাজপুর বোর্ড ২০১৯",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "একদিন জনৈক শিক্ষক শ্রেণিকক্ষে উৎপাদনের উপকরণ নিয়ে আলোচনা করছেন। তিনি উৎপাদনের এমন দুইটি উপকরণের কথা বললেন, যার প্র মটির যোগান সীমিত ও অবিনশ্বর এবং দ্বিতীয়টি ধ্বংসশীল এবং মজুদও করা যায় না। তিনি বললেন, দ্বিতীয় উপকরণটি বাংলাদেশে পর্যাপ্ত পরিমাণে পাওয়া গেলেও উনড়বত বিশ্বের অনেক দেশে এর অভাব লক্ষ্য করা যায়। বাংলাদেশ উক্ত উপকরণ বিদেশে রপ্তানি করলেও সরকারের উচিত এটি রপ্তানিতে আরো বেশি উদ্যোগী হওয়া।",
      "tag": "DIN.B 22,DIN.B 19,ACC 23",
      "sub_questions": [
        {
          "label": "ক",
          "question": "",
          "explanation": "শ্রমিক যখন তার নিজস্ব প্রয়োজনে বিদ্যমান পেশা,স্থান এবং এক শিল্প প্রতিষ্ঠান হতে অন্যত্র স্থানান্তরিত হয় তখন তাকে শ্রমের গতিশীলতা বলে।"
        },
        {
          "label": "খ",
          "question": "",
          "explanation": "নির্দিষ্ট উদ্দেশ্য অর্জনের লক্ষ্যে উৎপাদনের উপাদানগুলোকে একত্রিত করে এদের মধ্যে সমন্বয়সাধনপূর্বক কোনো প্রতিষ্ঠান গঠন,পরিচালনা ও নিয়ন্ত্রণের কাজকে সংগঠন বলে। সংগঠন প্রতিষ্ঠানের উদ্দেশ্য অর্জনে সাহায্য করে।কেননা সাংগঠনিক কাঠামোর মাধ্যমে প্রতিষ্ঠানের কাজগুলো বিভাগ,উপ-বিভাগে ভাগ করে দেওয়া হয়।এতে কর্মকর্তা ও কর্মচারীদের মাধ্যমে সংগঠনের সহায়তায় প্রতিষ্ঠানের উদ্দেশ্য সহজে অর্জিত হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনৈক শিক্ষক শ্রেণিকক্ষে প্রথমে উৎপাদনের \"ভূমি\" উপকরণের কথা বলেছেন। তা নিচে ব্যাখা করা হলোঃ ভূমি হলো প্রকৃতির সবচেয়ে আদি এবং মৌলিক উপাদান। সাধারণ ভাষায়, ভূমি বলতে ভূ পৃষ্ঠ বা পৃথিবীর স্থলভাগকে বোঝায়।কিন্তু অর্থনীতিতে ভূমি বলতে প্রকৃতির সব দান (যেমন- মাটি,পানি,বাতাস,আলো ইত্যাদি) যা মানুষ কখনোই সৃষ্টি করতে পারে না এমন সম্পদকে বোঝায়।প্রকৃতির এরূপ সম্পদ কোনো না কোনোভাবে পণ্য বা সেবা উৎপাদন কাজে সম্পৃক্ত। ভূমি প্রকৃতির দান,ভূমি প্রকৃতির সবচেয়ে আদি উপাদান, ভূমির যোগান সীমাবদ্ধ, ভূমি চিরস্থায়ী ও হস্তান্তর অযোগ্য,গুণগত ভিন্নতা রয়েছে। ভূমি হচ্ছে উৎপাদনের মূল ভিত্তি। ভূমি কাঁচামালের যোগানদাতা।ভূমি মানুষের অর্থনৈতিক উন্নয়ন ও জীবনযাত্রার মানোন্নয়ন করে থাকে। উদ্দীপকে বর্ণিত জনৈক শিক্ষক শ্রেণিকক্ষে প্রথমে উৎপাদনের যে উপকরণের কথা বলেছেন তা \"ভূমি\" উপকরণের সাথেই মিলে যায়। তাই বলা যায়, উদ্দীপকে বর্ণিত জনৈক শিক্ষক শ্রেণিকক্ষে প্রথমে উৎপাদনের \"ভূমি\" উপকরণের কথা বলেছেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত দ্বিতীয় উপকরণটি পর্যাপ্ত পরিমাণে বিদেশে রপ্তানি করা গেলে দেশের অর্থনৈতিক উন্নতি ত্বরান্বিত হবে।উক্তিটি নিচে বিশ্লেষণ করা হলোঃ উদ্দীপকে বর্ণিত দ্বিতীয় উপকরণটি হলো শ্রম। শ্রম বলতে মানুষের দৈহিক বা শারীরিক পরিশ্রমকে বোঝায়।কিন্তু অর্থনীতিতে শ্রম বলতে মানুষের ঐসব শারীরিক ও মানসিক কর্মপ্রচেষ্টাকে বোঝায়,যার মাধ্যমে অর্থ উপার্জন করা যায়। শ্রম হচ্ছে মানবিক উপাদান, অধিক ধ্বংস শীল উপাদান, শ্রমিক ও শ্রম অবিচ্ছিন্ন, মালিকানা হস্তান্তরযোগ্য নয়,শ্রমকে সংরক্ষণ করা যায় না এবং শ্রম একটি গতিশীল উপাদান। উদ্দীপকে জনৈক শিক্ষক শ্রেণিকক্ষে উৎপাদনের উপকরণ নিয়ে আলোচনা করার ক্ষেত্রে দুইটি উপকরণের কথা বলেন যার দ্বিতীয়টি ধ্বংস শীল এবং মজুদও করা যায় না। এ থেকে খুব সহজেই বোঝা যাচ্ছে, উপকরণটি হচ্ছে \"শ্রম\"।আমাদের বাংলাদেশে পর্যাপ্ত পরিমাণ শ্রম থাকলেও বিদেশে এই শ্রম খুবই কম।আবার আমাদের দেশে শ্রম প্রয়োগের ক্ষেত্রেও কম।যার কারণে আমাদের শ্রম অনেক সময় নষ্ট হয়ে যায়। তাই এ শ্রম বিদেশে রপ্তানি করা হলে নতুন শ্রমের ক্ষেত্র তৈরি হবে এবং বৈদেশিক মুদ্রা অর্জন করা সম্ভব হবে।বাংলাদেশ যখন বেশি পরিমাণে বৈদেশিক মুদ্রা অর্জন করতে পারবে তখন এদেশের অর্থনেতিক উন্নতি ত্বরান্বিত হবে এবং মানুষের জীবনযাত্রার মান উন্নত হবে।"
        }
      ]
    },
    {
      "number": "2",
      "uddipok": "মি. P সীমিত আয়ের একজন সরকারি কর্মচারী। সামান্য বেতনে বেশ হিসাব করে তাঁকে সংসার চালাতে হয়। তথাপি আসনড়ব কোরবানীর ঈদ উপলক্ষ্যে তিনি কিস্তিতে একটি ফ্রিজ কিনতে মনস্থির করলেন। ঈদের একমাস বাকি থাকলেও তিনি বিভিনড়ব শো-রুমে গিয়ে নানান ধরনের ফ্রিজ দেখছেন, কোন মডেলটি তাঁর জন্য উপযুক্ত হবে তা ভাবছেন। পক্ষান্তরে তাঁর এক বন্ধু বহুজাতিক কোম্পানিতে আকর্ষণীয় বেতনে চাকরি করেন। বাসায় ফ্রিজ থাকা সত্তেও তিনি বিশেষ ব্রান্ডের একটি ফ্রিজ কিনবেন। এর কারণ হলো তিনি নিজেকে সকলের নিকট হতে আলাদা ভাবতে পছন্দ করেন।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "সুবিধাজনক জায়গা থেকে সহজে কেনা যায়, এরূপ পণ্যকে সুবিধাজনক পণ্য বলে।"
        },
        {
          "label": "খ",
          "question": "",
          "explanation": "আধুনিক ব্যবসায় বাণিজ্যের যুগে গ্রাহকদের প্রাধান্য দিয়ে বিভিন্ন দল বা উপদলে ভাগ করে তাদের অনুযায়ী পণ্য-দ্রব্য ও সেবা সরবরাহ করাকে কাস্টমাইজেশন বলে। কাস্টমাইজেশন মাধ্যমে গ্রাহকদের চাহিদা পূরণের জন্য উৎপাদকগণ বিশেষ পণ্য ও ডিজাইন নির্ধারণ করে বিশেষ বাজারে সরবরাহ করে থাকে। অধিক ব্যয় সম্পন্ন ও মূল্য মানের দ্রব্য ও সেবা কেনার জন্য বিশেষ শ্রেণির গ্রাহক নির্দিষ্ট বাজারে পণ্য পেতে আগ্রহী। আর এ বিশেষ গ্রাহকদেরকে কাস্টমাইজেশন সহায়তা করে থাকে।"
        },
        {
          "label": "গ",
          "question": "",
          "explanation": "মি. P এর ফ্রিজ বিপণনের ভাষায় শপিং পণ্য। তা নিচে ব্যাখা করা হলোঃ যে ভোগ্য পণ্য ক্রেতারা পূর্ব-পরিকল্পনা অনুযায়ী অনেক সময় নিয়ে, বিভিন্ন দোকান ঘুরে বিভিন্ন বৈশিষ্ট্য তুলনা করে কেনে তাকে শপিং পণ্য বলে। এ জাতীয় পণ্য সাধারণত ঘন ঘন কিনতে হয় না, বরং বিভিন্ন উৎসব বা আয়োজন উপলক্ষে কেনা হয়। এগুলোর এককপ্রতি মূল্য তুলনামূলকভাবে কিছুটা বেশি হয়ে থাকে । যেমন: পোশাক-পরিচ্ছদ, গাড়ি, টেলিভিশন, ফ্রিজ, অলংকার ইত্যাদি। উদ্দীপকে মি. P সীমিত আয়ের একজন কর্মচারী। সামান্য বেতনে বেশ হিসেব করে তাকে সংসার চালাতে হয়।তথাপি আসন্ন কোরবানি ইদ উপলক্ষে তিনি কিস্তিতে একটি ফ্রিজ ক্রয়ের মনস্থির করলেন।ইদের একমাস বাকি থাকলেও তিনি বিভিন্ন শো রুমে গিয়ে নানান ধরনের ফ্রিজ দেখছেন, কোন মডেলটি তার জন্য উপযুক্ত হবে তা ভাবছেন। উদ্দীপক পর্যালোচনা করে স্পষ্টভাবে বোঝা যাচ্ছে, মি. P এর প্রয়োজনীয় ফ্রিজটি বিপণনের ভাষায় শপিং পণ্য।"
        },
        {
          "label": "ঘ",
          "question": "",
          "explanation": "\"মি. P ও তার বন্ধুর প্রয়োজনীয় পণ্য একই হলেও বিপণনের দৃষ্টিকোণ হতে এ দুটি পণ্যের ধরন কোনো অবস্থাতেই এক নয়।\"নিচে বক্তব্যটির যথার্থতা মূল্যয়ন করা হলোঃউদ্দীপকে মি. P সীমিত আয়ের একজন কর্মচারী। সামান্য বেতনে বেশ হিসেব করে তাকে সংসার চালাতে হয়।তথাপি আসন্ন কোরবানি ইদ উপলক্ষে তিনি কিস্তিতে একটি ফ্রিজ ক্রয়ের মনস্থির করলেন।ইদের একমাস বাকি থাকলেও তিনি বিভিন্ন শো রুমে গিয়ে নানান ধরনের ফ্রিজ দেখছেন, কোন মডেলটি তার জন্য উপযুক্ত হবে তা ভাবছেন। উদ্দীপক পর্যালোচনা করে স্পষ্টভাবে বোঝা যাচ্ছে, মি. P এর প্রয়োজনীয় ফ্রিজটি বিপণনের ভাষায় শপিং পণ্য। যে ভোগ্য পণ্য ক্রেতারা পূর্ব-পরিকল্পনা অনুযায়ী অনেক সময় নিয়ে, বিভিন্ন দোকান ঘুরে বিভিন্ন বৈশিষ্ট্য তুলনা করে কেনে তাকে শপিং পণ্য বলে। পক্ষান্তরে, মি. P এর এক বন্ধু বহুজাতিক কোম্পানিতে আকর্ষণীয় বেতনে চাকরি করেন।বাসায় ফ্রিজ থাকা সত্বেও তিনি বিশেষ ব্র্যান্ডের একটি ফ্রিজ কিনবেন।এর কারণ হলো তিনি নিজেকে সকলের নিকট থেকে আলাদা ভাবতে পছন্দ করেন। এ থেকে সহজেই বোঝা যাচ্ছে, তিনি বিশিষ্ট পণ্য কিনতে চান। বিশেষ বৈশিষ্ট্যসম্পন্ন, আকর্ষণীয় এবং উন্নত প্রযুক্তিনির্ভর পণ্যকে এককথায় বিশিষ্ট পণ্য হিসেবে বিবেচনা করা হয়। ভিন্নভাবে বলা যায়, যে পণ্যকে অন্য কোনো পণ্য থেকে সহজেই আলাদা করা যায় এবং ব্যয়বহুল হওয়া সত্ত্বেও ক্রেতারা কিনতে আগ্রহ প্রকাশ করে তাকে বিশিষ্ট পণ্য বলে। তাই বলা যায়, \"মি. P ও তার বন্ধুর প্রয়োজনীয় পণ্য একই হলেও বিপণনের দৃষ্টিকোণ হতে এ দুটি পণ্যের ধরন কোনো অবস্থাতেই এক নয়।\""
        }
      ]
    },
    {
      "number": "3",
      "uddipok": "বিশ্বকাপ ক্রিকেটকে সামনে রেখে দেশের প্রখ্যাত মোবাইল কোম্পানি তাদের প্রচারভিত্তিক কার্যক্রমের অংশ হিসেবে ‘লারা ফ্যাশন’ কে নির্দিষ্ট ডিজাইনের ১০ লক্ষ পিস টি-শার্টের অর্ডার দেয়। এ লক্ষ্যে ‘লারা ফ্যাশন’ উৎপাদন পরিকল্পনা, উৎপাদন নিয়ন্ত্রণ, মান নিয়ন্ত্রণসহ যাবতীয় কার্য এমনভাবে সম্পাদন করেন যাতে টি-শার্ট কম সময়ে এবং কম খরচে উৎপাদিত হয়।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "অতি আবশ্যকীয় এবং আকস্মিক পরিস্থিতি মোকাবিলায় যেসব পণ্য ক্রেতারা তাৎক্ষণিকভাবে কেনে তাকে জরুরি পণ্য বলে।"
        },
        {
          "label": "খ",
          "question": "",
          "explanation": "প্রত্যেক প্রতিষ্ঠান একটি নির্দিষ্ট উদ্দেশ্য নিয়ে পরিচালিত হয়।মানসম্মত পণ্য উৎপাদনের উদ্দেশ্য অর্জনে অনুকূল প্রভাব রাখে।ক্রেতারা সবসময় মানসম্মত দ্রব্য আশা করে। মানসম্মত দ্রব্য তাদের সন্তুষ্টি অর্জনে সহায়ক ভূমিকা পালন করে। পণ্যের মান আশানুরূপ হলে বর্তমান ক্রেতারা স্থায়ী ক্রেতায় পরিণত হয়, যা প্রতিষ্ঠানের লক্ষ্য অর্জনে খুবই গুরুত্বপূর্ণ। আর প্রতিটি প্রতিষ্ঠান চাই তাদের বিক্রয় বৃদ্ধি করে মুনাফার সর্বাধীকিকরণ। তাই বলা যায়, বিক্রয় বৃদ্ধিতে মানসম্মত পণ্য উৎপাদনের ভূমিকা গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের 'লারা ফ্যাশনের ' টি শার্ট তৈরি উৎপাদন ব্যবস্থাপনার ক্রেতাকেন্দ্রিকতার ধারণাকে নির্দেশ করে।তা নিচে ব্যাখা করা হলোঃ প্রত্যেক ক্রেতার রুচি, পছন্দ, আয় প্রভৃতি বিবেচনা করে পণ্য তৈরি এবং সরবরাহ করাকে ক্রেতাকেন্দ্রিকতা বলে। এখানে ক্রেতার পছন্দকে প্রাধান্য দেওয়া হয়। তাছাড়া প্রতিটি ক্রেতার চাহিদা আলাদা করে মূল্যয়ন করা হয়ে থাকে।ক্রেতাকেন্দ্রিকতার কারণে ক্রেতার ফরমায়েশ অনুযায়ী পণ্য তৈরি ও বিক্রি করা হয়। যেমনঃ জুয়েলারী সামগ্রী, জামা-কাপড় তৈরি,বিউটি পার্লারের সেবা ইত্যাদি। ক্রেতাকেন্দ্রিকতার ফলে কোম্পানি লাভবান হয়।কারণ,এখানে ক্রেতাকে বেশি গুরুত্ব দেওয়া হয়।  উদ্দীপকে বিশ্বকাপকে সামনে রেখে দেশের প্রখ্যাত মোবাইল কোম্পানি তাদের প্রচারভিত্তিক কাজের অংশ হিসেবে 'লারা ফ্যাশনকে' নির্দিষ্ট ডিজাইনের ১০ লক্ষ পিস টি শার্টের অর্ডার দেয়। উদ্দীপক পর্যালোচনা করে দেখা যাচ্ছে, 'লারা ফ্যাশনের' টি শার্ট তৈরি উৎপাদন ব্যবস্থাপনার ক্রেতাকেন্দ্রিকতার ধারণার সাথে সামঞ্জস্যপূর্ণ। তাই বলা যায়, উদ্দীপকের 'লারা ফ্যাশনের ' টি শার্ট তৈরি উৎপাদন ব্যবস্থাপনার ক্রেতাকেন্দ্রিকতার ধারণাকে নির্দেশ করে।"
        },
        {
          "label": "ঘ",
          "question": "",
          "explanation": "হ্যাঁ,উৎপাদন ব্যবস্থার সঠিক প্রয়োগের মাধ্যমে লারা ফ্যাশন কম খরচে উৎপাদন করতে সক্ষম হয়।উক্তিটির সাথে আমি একমত। তা নিচে উপস্থাপন করা হলোঃ উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন, এবং নিয়ন্ত্রণসহ অন্যান্য কাজের সমষ্টি।  উৎপাদন ব্যবস্থাপনা হলো ব্যবস্থাপনার একটি গুরুত্বপূর্ণ শাখা।পণ্য উৎপাদনের পরিকল্পনা, উৎপাদন কাজ পরিচালনা, উৎপাদন নিয়ন্ত্রণ, শ্রমিকদের প্রেষণা দেওয়া এবং নিয়ন্ত্রণ উৎপাদন কার্যাবলীর মধ্যে অন্তর্ভুক্ত।  উৎপাদন ব্যবস্থাপনার কার্যাবলীর অন্তর্ভুক্ত হলোঃ উৎপাদন পরিকল্পনা, কার্যসমীক্ষা,উৎপাদন পদ্ধতি সমীক্ষা, পণ্য ও যন্ত্রপাতি নকশায়ন,উৎপাদন নিয়ন্ত্রণ, মজুদ নিয়ন্ত্রণ, মান নিয়ন্ত্রণ, গবেষণা, উৎপাদন বাজেট তৈরি,যন্ত্রপাতি বিন্যাস,সংগ্রহ করা, কর্মীদের মনোবল উন্নয়ন।  কোনো কোম্পানি উৎপাদন ব্যবস্থাপনার কার্যাবলী সঠিকভাবে সম্পাদন করতে পারলে কম খরচে বেশি পরিমাণে মানসম্মত পণ্য উৎপাদন করতে পারবে। উদ্দীপকে 'লারা ফ্যাশন ' উৎপাদন পরিকল্পনা, উৎপাদন নিয়ন্ত্রণ, মান নিয়ন্ত্রণসহ যাবতীয় কার্যক্রম এমনভাবে সম্পাদন করেন যাতে টি শার্ট কম সময়ে এবং কম খরচে উৎপাদিত হয়। শুধু 'লারা ফ্যাশন' নই যেকোনো কোম্পানি যদি উৎপাদন ব্যবস্থার সঠিক প্রয়োগ ঘটায় তাহলে কম সময়ে কম খরচে বেশি পরিমাণে মান সম্মত পণ্য উৎপাদন করতে পারবে। উদ্দীপক এবং উৎপাদন ব্যবস্থার কার্যাবলী পর্যালোচনা করে এই সিদ্ধান্তে উপনীত হওয়া যায় যে,উৎপাদন ব্যবস্থার সঠিক প্রয়োগের মাধ্যমে লারা ফ্যাশন কম খরচে উৎপাদন করতে সক্ষম হয়।"
        }
      ]
    },
    {
      "number": "4",
      "uddipok": "রবি, শশী ও রুমি তিনজন মিলে ‘ত্রিমাত্রা’ নামে একটি ফ্যাশন হাউজ প্রতিষ্ঠা করেন। তাঁরা দেশীয় সংস্কৃতির কথা মাথায় রেখে প্রচলিত ফ্যাশনের পাশাপাশি প্রতিবছর ঈদ, দুর্গাপূজা, পহেলা বৈশাখ উপলক্ষ্যে ক্রেতাদের ক্রয়ক্ষমতা, রুচি ও পছন্দ বিবেচনা করে আকর্ষণীয় বৈশিষ্ট্যসম্পন্ন পোশাকের সমাহার ঘটান। অতি অল্প সময়ে “ত্রিমাত্রার” উৎপাদিত পোশাক সারাদেশে সুনাম অর্জনে সক্ষম হয়েছে। ক্রমবর্ধমান চাহিদা বিবেচনায় তারা উনড়বত প্রযুক্তি ব্যবহারের মাধ্যমে উৎপাদনশীলতা বৃদ্ধির কথা ভাবছে।",
      "tag": "DIN.B 19",
      "sub_questions": [
        {
          "label": "ক",
          "question": "মডিউলার ডিজাইন কী? ",
          "explanation": "সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে।"
        },
        {
          "label": "খ",
          "question": "প্যাকেজিং ডিজাইন পণ্যকে আকর্ষণীয় করে তোলে” ব্যাখ্যা কর। ",
          "explanation": "পণ্যের কোনো আকার-আকৃতি, রং, গুণাগুণ পরিবর্তন না করে শুধু পণ্যের মোড়ক পরিবর্তন করাকে প্যাকেজিং ডিজাইন বলে। প্রতিষ্ঠানগুলো তাদের পণ্যের বাহ্যিক আকর্ষণ বাড়ানোর জন্য প্যাকেজিং ডিজাইন অনুসরণ করে। আধুনিক প্রযুক্তি ব্যবহার করে বহুবিধ রঙের সংমিশ্রণে আকর্ষণীয় মোড়ক অল্প সময়ে এবং খরচে তৈরি করা সম্ভব হয়। যেমন: চিপস, প্রসাধনসামগ্রী বিশেষ করে পারফিউম ইত্যাদি পণ্যের ক্ষেত্রে ক্রেতা আকর্ষণের জন্য প্যাকেজিং ডিজাইন গুরুত্বপূর্ণ ভূমিকা পালন করে। তাই বলা যায়, প্যাকেজিং ডিজাইন পণ্যকে আকর্ষণীয় করে ।"
        },
        {
          "label": "গ",
          "question": "ত্রিমাত্রা’ কোন ডিজাইনের পণ্য উৎপাদন করে? ব্যাখ্যা কর। ",
          "explanation": "ত্রিমাত্রা ' নান্দনিক /রুচিসম্মত ডিজাইনের পণ্য উৎপাদন করে। তা নিচে ব্যাখা করা হলোঃ যে পণ্য ডিজাইনে পণ্যের মানকে গুরুত্ব না দিয়ে নতুন ডিজাইনকে ক্রেতাদের কাছে আকর্ষণীয় করে তোলার চেষ্টা করা হয় তাকে রুচিসম্মত ডিজাইন বলা হয়। এক্ষেত্রে পণ্যের মান ঠিক রেখে পণ্যের রং, স্টাইল ও বাহ্যিক আকৃতি পরিবর্তন করা হয়।যেমনঃ পোশাক, কাস্টমাইজড শো পিছ ইত্যাদি।  উদ্দীপকে রবি,শশী ও রুমি মিলে 'ত্রিমাত্রা'নামে একটি ফ্যাশন হাউজ প্রতিষ্ঠা করেন।তারা দেশীয় সংস্কৃতির কথা মাথায় রেখে প্রচলিত ফ্যাশনের পাশাপাশি প্রতিবছর ইদ, দুর্গাপূজা,পহেলা বৈশাখ উপলক্ষে ক্রেতাদের ক্রয়ক্ষমতা, রুচি ও পছন্দ বিবেচনা করে আকর্ষণীয় বৈশিষ্ট্য সম্পন্ন পোশাকের সমাহার ঘটান। উদ্দীপক পর্যালোচনা করে বোঝা যাচ্ছে, 'ত্রিমাত্রা ' নান্দনিক /রুচিসম্মত ডিজাইনের পণ্য উৎপাদন করে।কারণ নান্দনিক বা রুচিসম্মত ডিজাইনের ক্ষেত্রে পণ্যের আকর্ষণীয়তার বিষয়টি প্রাধান্য পায়। আর পেশাকের ক্ষেত্রে বেশি নান্দনিক /রুচিসম্মত পণ্য ডিজাইন করা হয়।"
        },
        {
          "label": "ঘ",
          "question": "উদ্দীপকে ক্রমবর্ধমান চাহিদা বিবেচনায় ‘ত্রিমাত্রা’ ফ্যাশন হাউজ যে ধরনের পণ্য ডিজাইনের কথা ভাবছে তা কতটুকু যৌক্তিক? বিশ্লেষণ কর।",
          "explanation": "উদ্দীপকে ক্রমবর্ধমান চাহিদা বিবেচনায় 'ত্রিমাত্রা' ফ্যাশন হাউজ উৎপাদন ডিজাইনের কথা ভাবছে।যা পুরোপুরিরূপে যৌক্তিক নয়। বিষয়টি নিচে বিশ্লেষণ করা হলোঃ নতুন প্রযুক্তি এবং উন্নয়ন কৌশল ব্যবহার করে পণ্য উৎপাদন করাকে উৎপাদন ডিজাইন বলে। উৎপাদন ডিজাইনের মূল লক্ষ্য হলো, পণ্যের উৎপাদনশীলতা বাড়িয়ে উৎপাদন ব্যয় ও অপচয় কমানো। উদ্দীপকে অতি অল্প সময়ে 'ত্রিমাত্রার' উৎপাদিত পোশাক সারাদেশে সুনাম অর্জনে সক্ষম হয়েছে। ক্রমবর্ধমান চাহিদা বিবেচনায় তারা উন্নত প্রযুক্তি ব্যবহারের মাধ্যমে উৎপাদনশীলতা বৃদ্ধির কথা ভাবছে।যা পুরোপুরিরূপে যৌক্তিক নয়। কারণ পোশাকের ক্ষেত্রে মানুষ সর্বদাই রুচিসম্মত ডিজাইনের পোশাক কিনতে চাই।কারণ পোশাকের মাধ্যমে মানুষের রুচিবোধ এবং ব্যক্তিত্বের প্রকাশ ঘটে। অবশ্য বর্তমান যুগে আমরা কেউ প্রযুক্তি হতে দূরে নেয়।আমরা সকলেই কোনো না কোনোভাবে প্রযুক্তির সাথে যুক্ত। তাই \"ত্রিমাত্রা \" ফ্যাশন হাউজের উচিত হবে প্রযুক্তির ব্যবহার যতটুকু না হলেই না ততটুকু ব্যবহারের মাধ্যমে উৎপাদন বাড়ানো এবং উৎপাদন ব্যয় কমানোর চেষ্টা করা। কিন্তু কোনোভাবেই পোশাকের নান্দনিক /রুচিসম্মত ডিজাইন থেকে সরে আসা তাদের উচিত হবে না।"
        }
      ]
    },
    {
      "number": "5",
      "uddipok": "মডার্ন ইলেকট্রনিক্স লিমিটেড’ চীন থেকে আমদানিকৃত মোবাইল ফোন সেট বাংলাদেশে বাজারজাতকরণ করছে। প্রতিষ্ঠানটি ক্রেতাদের আস্থা অর্জনের জন্য নির্দিষ্ট সময়ের মধ্যে কোনো সেটে সমস্যা দেখা দিলে তা বিনামূল্যে মেরামত করে দেয়। এতে তাদের বড় অঙ্কের অর্থ ব্যয় হয়। এ ধরণের ব্যয় এড়ানো ও ক্রেতা ধরে রাখার জন্য প্রতিষ্ঠানটি নিজস্ব কারখানায় মানসম্মত মোবাইল ফোন সেট উৎপাদনের লক্ষ্যে সংশ্লিষ্ট উৎপাদন কর্মীদের চীনে প্রশিক্ষণের সিদ্ধান্ত গ্রহণ করেছে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদন হচ্ছে কিনা তা তদারকি করার প্রক্রিয়াকে মান নিয়ন্ত্রণ বলে।"
        },
        {
          "label": "খ",
          "question": "মান ব্যবস্থাপনার মূল লক্ষ্য হলো গ্রাহকের সন্তুষ্টি বিধান” ব্যাখ্যা কর। ",
          "explanation": "মানসম্মত পণ্য এবং সেবা তৈরি করা,মান ধরে রাখা,অপচয় হ্রাসের মাধ্যমে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন নতুন ক্রেতা তৈরি করাকে মান ব্যবস্থাপনা বলে। মান ব্যবস্থাপনার প্রধান নীতি হলো ক্রেতা বা ভোক্তার সন্তুষ্টি অর্জন। ক্রেতা বা ভোক্তা সন্তুষ্টি নীতি বা দর্শনের মূল কথা হলো ক্রেতার বা ভোক্তাদের রুচি, প্রয়োজন, চাহিদা, অভাব, পছন্দ, অপছন্দ ইত্যাদি সম্পর্কে তথ্য সংগ্রহকরণের মাধ্যমে ক্রেতার চাহিদা মোতাবেক পণ্য তৈরি করে সন্তুষ্টি অর্জনে সচেষ্ট হওয়া। এ নীতিতে ক্রেতা সন্তুষ্টির বিষয়টি বেশি প্রাধান্য পায়। এ কারণে ক্রেতাদের কম মূল্যে ভালো মানের পণ্য সরবরাহ করা যায়।"
        },
        {
          "label": "গ",
          "question": "মডার্ন ইলেকট্রনিক্স লিমিটেড ক্রেতাদের আস্থা অর্জনের জন্য কোন ধরনের ব্যয় করে? ব্যাখ্যা কর। ",
          "explanation": "মডার্ণ ইলেক্ট্রনিক্স ক্রেতাদের আস্থা অর্জনের জন্য বাহ্যিক ব্যর্থতার ব্যয় করে থাকে।তা নিচে ব্যাখা করা হলোঃ ক্রেতাসাধারণ পণ্য বা সেবা পাওয়ার পরে যে ব্যয় সংঘটিত হয় তাকে বাহ্যিক ব্যর্থতার ব্যয় বলে। ক্রেতাসাধারণ পণ্য বা সেবা পাওয়ার পর অনেক সময় পণ্যের ত্রুটি ও বিচ্যুতি ধরা পড়ে। এতে করে কোম্পানির খরচ বেড়ে যাওয়ার পাশাপাশি সুনামও নষ্ট হয় । এখানে দুই ধরনের ব্যয় হয়।যথাঃ ১. ওয়ারেন্টি: ত্রুটিপূর্ণ পণ্য মেরামত বা পরিবর্তন করে দেওয়ার শর্তে বিক্রেতা/উৎপাদনকারী গ্রাহকের মধ্যে লিখিত অঙ্গীকারকে ওয়ারেন্টি বলে। বর্তমানে যেকোনো ইলেকট্রনিক সামগ্রী কেনার ক্ষেত্রে ওয়ারেন্টির ব্যবহার দেখা যায়। ২.মামলা পরিচালনা ব্যয়:অনেক সময় ত্রুটিপূর্ণ পণ্যের কারণে ক্রেতারা শারীরিকভাবে। আহত বা আর্থিকভাবে ক্ষতিগ্রস্ত হয়ে প্রতিষ্ঠানের কাছে ক্ষতিপূরণ দাবি করে। যদি তার দাবি না মানা হয় তাহলে ক্রেতা প্রতিষ্ঠানের নামে মামলা করে। এতে করে প্রতিষ্ঠানের মামলা পরিচালনায় অনেক ব্যয় করতে হয়। তাই বলা যায়, নিম্নমানের পণ্য উৎপাদন করার ফলে প্রতিষ্ঠানকে আর্থিক ক্ষতির সম্মুখীন হতে হয়। উদ্দীপকে \"মডার্ণ ইলেক্ট্রনিক্স লিমিটেড \" চীন থেকে আমদানিকৃত মোবাইল ফোন সেট বাংলাদেশে বাজারজাতকরণ করছে। প্রতিষ্ঠানটি ক্রেতাদের আস্থা অর্জনের জন্য নির্দিষ্ট সময়ের মধ্যে কোনো সেটে সমস্যা দেখা দিলে তা বিনামূল্যে মেরামত করে দেয়। এতে করে তাদের বড় অঙ্কের অর্থ ব্যয় হয়। উদ্দীপক পর্যালোচনা করে দেখা যায়, মডার্ণ ইলেক্ট্রনিক্স ক্রেতাদের আস্থা অর্জনের জন্য যে ব্যয় করে তা মূলত বাহ্যিক ব্যর্থতার ব্যয়।"
        },
        {
          "label": "ঘ",
          "question": "উদ্দীপকের প্রতিষ্ঠানটি উৎপাদনের লক্ষ্যে যে ধরনের ব্যয় করে তা মানসম্মত পণ্য উৎপাদনে ভ‚মিকা রাখবে বলে কি তুমি মনে কর? যুক্তি দেখাও।",
          "explanation": "উদ্দীপকের প্রতিষ্ঠানটি উৎপাদনের লক্ষ্যে প্রতিরোধমূলক বা নিবারন ব্যয় করে থাকে।তা মানসম্মত পণ্য উৎপাদনে ভূমিকা রাখবে বলে আমি মনে করি। তা নিচে উপস্থাপন করা হলোঃ পণ্য নিম্নমানের হওয়ার পূর্বে বা নিম্নমান প্রতিরোধ করার জন্য যে বায় সংগঠিত হয়, তাকে প্রতিরোধমূলক ব্যয় বলে । যেমন: ধরা যাক কোনো পণ্যের মান নিশ্চিত করার জন্য পণ্যের উৎপাদন প্রক্রিয়ার পূর্ণ বিন্যাস, পণ্যের ডিজাইনের এবং কর্মীদের প্রশিক্ষণ দিলে যে ব্যয় হবে তাকে প্রতিরোধমূলক ব্যয় বলা হবে । প্রতিরোধমূলক ব্যয়ের মধ্যে অন্তর্ভুক্ত বায়গুলো হলো— ১. প্রশিক্ষণ ব্যয় : মানসম্মত পণ্য তৈরিতে প্রশিক্ষিত কর্মীদের ভূমিকা অপরিসীম। আর কর্মীদের প্রশিক্ষণ দেওয়ার খরচ প্রতিরোধমূলক ব্যয়ের একটি অংশ। ২. পুনঃডিজাইন ব্যয় : উৎপাদন প্রক্রিয়া সহজতর করার জন্য যন্ত্রপাতি পুনঃডিজাইন করতে হয়। পুনঃডিজাইনের জন্য যে ব্যয় হয় তা প্রতিরোধমূলক ব্যায়ের অন্তর্ভুক্ত। ৩. ত্রুটি চিহ্নিতকরণ ব্যয় : উৎপাদন প্রক্রিয়া প্রতিটি পর্যায়ে ত্রুটিপূর্ণ হয়ে থাকে। এ ত্রুটিসমূহ চিহ্নিত করার জন্য যে ব্যয় করতে হয় তা প্রতিরোধমূলক ব্যয়ের অন্তর্ভুক্ত । ৪. সরবরাহকারীদের সাথে কর্ম সম্পাদন ব্যয়: অনেক সময় উৎপাদনকারীকে সরবরাহকারীদের সাথে সুসম্পর্ক ধরে রাখতে হয়। কারণ, সরবরাহকারী পণ্যের মান ব্যয়কে প্রভাবিত করে। তাদের সাথে ভালো সম্পর্ক রাখতে যে খরচ হয় তা প্রতিরোধমূলক ব্যয় হিসেবে গণ্য। উদ্দীপকের \"মডার্ণ ইলেক্ট্রনিক্স লিমিটেড \" বাহ্যিক ব্যর্থতার ব্যয় এড়ানো ও ক্রেতা ধরে রাখার জন্য প্রতিষ্ঠানটি নিজস্ব কারখানায় মানসম্মত মোবাইল ফোন সেট উৎপাদনের লক্ষ্যে সংশ্লিষ্ট উৎপাদন কর্মীদের চীনে প্রশিক্ষণের সিদ্ধান্ত গ্রহণ করেছে। এ থেকে বোঝা যায় প্রতিষ্ঠানটি প্রতিরোধমূলক ব্যয়ের সিদ্ধান্ত নিয়েছে। কোনো সমস্যা সংঘটিত হওয়ার পূর্বেই যদি প্রতিরোধমূলক ব্যবস্থা নেওয়া হয় তাহলে কোনো সমস্যা সৃষ্টি হওয়ার সম্ভাবনা কম থাকে। তাই আমি মনে করি উদ্দীপকের প্রতিষ্ঠানটি উৎপাদনের লক্ষ্যে প্রতিরোধমূলক বা নিবারন ব্যয়ের যে সিদ্ধান্ত গ্রহণ করেছে তা মানসম্মত পণ্য উৎপাদনে ভূমিকা রাখবে বলে আমি মনে করি।"
        }
      ]
    },
    {
      "number": "6",
      "uddipok": "নিচের সারণিতে একটি উৎপাদনধর্মী প্রতিষ্ঠানের দুই মাসের কিছু তথ্য দেওয়া হলো:- বিবরণ প্রথম মাস দ্বিতীয় মাস উৎপাদনের পরিমাণ ৮,০০০ একক ৯,০০০ একক বিক্রয় মূল্য (এককপ্রতি) ৩০ টাকা ৪০ টাকা কাঁচামালের ব্যয় (এককপ্রতি) ৮ টাকা ৭ টাকা শ্রম বাবদ ব্যয় (এককপ্রতি) ১০ টাকা ১২ টাকা অন্যান্য ব্যয় (মোট) ১০,০০০ টাকা ১১,০০০ টাকা",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "এক সময়ে উৎপাদিত পণ্য অন্য সময় পর্যন্ত সংরক্ষণ করে মানুষের অভাব পূরণের ক্ষমতাকে সময়গত উপযোগ বলে।"
        },
        {
          "label": "খ",
          "question": "",
          "explanation": "মানুষের জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে। উৎপাদনের উপকরণসমূহ সংগ্রহ, সংরক্ষণ, ব্যবহার ও চূড়ান্ত পণ্য উৎপাদনের সাথে অনেক মানুষ জড়িত থাকে। উৎপাদন কার্যাবলির প্রতিটি পর্যায়ে এসব মানুষের কর্মসংস্থানের সুযোগ সৃষ্টি হয়। এটি করতে দেশে নতুন নতুন কলকারখানা প্রতিষ্ঠিত হয়। এর মাধ্যমে মানুষ তার জীবিকা অর্জনের পথ খুঁজে পায়। সুতরাং, উৎপাদন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "",
          "explanation": "মোট উৎপাদনের আর্থিক মূল্য ও মোট শ্রম ব্যয়ের পরিমাণের অনুপাতকে শ্রমের উৎপাদনশীলতা বলে। কী পরিমাণ শ্রম ব্যয় করে কী পরিমাণ উৎপাদন করা সম্ভব, তার ওপর শ্রমের উৎপাদনশীলতা নির্ভর করে। উদ্দীপকের প্রতিষ্ঠানটির ১ম মাসে, মোট উৎপাদনের পরিমাণ = ( ৮ , ০০০ =(৮, ০ ০ ০ = ( ৮ , ০০০ একক × \\times × ৩০ টাকা) = ২ , 80 , 000 =২, 80,000 = ২ , 80 , 000 টাকা। শ্রম বাবদ ব্যয় = ( ১০ =(১ ০ = ( ১০ টাকা × ৮ , 000  একক ) = ৮ ∘ , ০০০ \\times ৮, 000 ~ একক)=৮ \\circ, ০ ০ ০ × ৮ , 000   একক ) = ৮ ∘ , ০০০ টাকা। ∴ \\therefore ∴ প্রতিষ্ঠানটির শ্রমের উৎপাদনশীলতা =  মোট উৎপাদনের মূল্য   মোট শ্রম ব্যয়ের পরিমাণ  =\\frac{\\text { মোট উৎপাদনের মূল্য }}{\\text { মোট শ্রম ব্যয়ের পরিমাণ }} =   মোট   শ্রম   ব্যয়ের   পরিমাণ     মোট   উৎপাদনের   মূল্য   ​ = 2 , ৪ 0 , 000  টাকা   ৮০,০০০ টাকা  = =\\frac{2,৪0,000 \\text { টাকা }}{\\text { ৮০,০০০ টাকা }}= =   ৮০ , ০০০   টাকা   2 , ৪ 0 , 000   টাকা   ​ = ৩ ∴ \\therefore ∴ উদ্দীপকের প্রতিষ্ঠানটির প্রথম মাসের শ্রমের উৎপাদনশীলতা ৩।"
        },
        {
          "label": "ঘ",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহার করা মোট উপকরণের মূল্যের অনুপাতকে মোট উৎপাদনশীলতা বলে। এটি বাড়লে প্রতিষ্ঠানের উৎপাদন ও মুনাফা বাড়ে। উদ্দীপকের প্রতিষ্ঠানটির, ১ম মাসের মোট উৎপাদিত পণ্যের মূল্য = ২,৪০,০০০ টাকা (গ নং থেকে পাওয়া) কাঁচামাল ব্যয় = (৮ × ৮,০০০) = ৬৪,০০০ টাকা শ্রম ব্যয় = ৮০,০০০ টাকা (গ নং থেকে পাওয়া) অন্যান্য ব্যয় = ১০,০০০ টাকা ∴ ১ম মাসের মোট উৎপাদনশীলতা =  মোট উৎপাদনের মূল্য   মোট উপকরণের মূল্য  =\\frac{\\text { মোট উৎপাদনের মূল্য }}{\\text { মোট উপকরণের মূল্য }} =   মোট   উপকরণের   মূল্য     মোট   উৎপাদনের   মূল্য   ​ = ২ , 80 , 000  টাকা  ( ৬ 8 , 000 + ৮ 0 , 000 + ১ 0 , 000 )  টাকা  =\\frac{২,80,000 \\text { টাকা }}{(৬ 8,000+৮0,000+১0,000) \\text { টাকা }} = ( ৬ 8 , 000 + ৮ 0 , 000 + ১ 0 , 000 )   টাকা   ২ , 80 , 000   টাকা   ​ = 2 , 80 , 000 ১ , ৫ 8 , 000 = ১ . ৫৬ =\\frac{2,80,000}{১,৫8,000}=১.৫৬ = ১ , ৫ 8 , 000 2 , 80 , 000 ​ = ১ . ৫৬ উদ্দীপকের প্রতিষ্ঠানটির, ২য় মাসের মোট উৎপাদিত পণ্যের মূল্য = (৯,০০০ x ৪০) টাকা = ৩,৬০,০০০ টাকা কাঁচামাল ব্যয় = (৭ × ৯,০০০) = ৬৩,০০০ টাকা শ্রম ব্যয় = (১২ x ৯,০০০) = ১,০৮,০০০ টাকা অন্যান্য = ১১,০০০ টাকা। ∴ ২ য় মাসের মোট উৎপাদনশীলতা =  মোট উৎপাদনের মূল্য   মোট উপকরণের মূল্য  =\\frac{\\text { মোট উৎপাদনের মূল্য }}{\\text { মোট উপকরণের মূল্য }} =   মোট   উপকরণের   মূল্য     মোট   উৎপাদনের   মূল্য   ​ = ৩ , ৬০ , ০০০ টাকা  ( ৬৩ , ০০০ + ১ , ০৮ , ০০০ + ১১ , ০০০ )  টাকা  =\\frac{৩, ৬ ০, ০ ০ ০ \\text { টাকা }}{(৬ ৩, ০ ০ ০+১, ০ ৮, ০ ০ ০+১ ১, ০ ০ ০) ~ ট া ক া ~} = ( ৬৩ , ০০০ + ১ , ০৮ , ০০০ + ১১ , ০০০ )   টাকা   ৩ , ৬০ , ০০০   টাকা   ​ = ৩ , ৬০ , ০০০ ১ , ৮২ , ০০০ = ১ . ৯৮ =\\frac{৩, ৬ ০, ০ ০ ০}{১, ৮ ২, ০ ০ ০}=১ . ৯ ৮ = ১ , ৮২ , ০০০ ৩ , ৬০ , ০০০ ​ = ১ . ৯৮ ∴ প্রতিষ্ঠানটির ১ম মাসের মোট উৎপাদনশীলতা ১.৫৬ এবং ২য় মাসের মোট উৎপাদনশীলতা ১.৯৮ অর্থাৎ ২য় মোট উৎপাদনশীলতা মাসে বেড়েছে। এটি প্রতিষ্ঠানের অগ্রগতি ইঙ্গিত করছে। তাই আমি মনে করি, উৎপাদনশীলতা বাড়ানোর এ গতি ধরে রাখতে হবে।"
        }
      ]
    },
    {
      "number": "7",
      "uddipok": "নিচে উৎপাদন, বাণিজ্যিক ও সেবাধর্মী তিনটি প্রতিষ্ঠানের কিছু তথ্য দেওয়া হলো- (২০১৬ সালের শিল্পনীতি মোতাবেক) প্রতিষ্ঠানেরর নাম প্রতিষ্ঠানের ধরন ভূমি ও কারখানা ভবন বাদে মূলধনের পরিমাণ শ্রমিক-কর্মীর সংখ্যা ক উৎপাদনধর্মী ৫২ কোটি টাকা ৩০৫ জন খ বাণিজ্যিক ও সেবাধর্মী ৩১ কোটি টাকা ১৩০ জন গ উৎপাদনধর্মী ২৫ কোটি টাকা ২৮০ জন",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "মিতব্যয়ী উৎপাদান মাত্রা বলতে ঐ স্তরকে বোঝায়, যেখানে পণ্যের এককপ্রতি গড় উৎপাদন ব্যয় কম হয়।"
        },
        {
          "label": "খ",
          "question": "",
          "explanation": "অমিতব্যয়ী উৎপাদন মাত্রা হলো এমন একটি স্তর, যেখানে উৎপাদন বেড়ে যাওয়ার সাথে সাথে দীর্ঘমেয়াদি গড় ব্যয় বেড়ে যায়। সাধারণত প্রতিষ্ঠানের উৎপাদনের পরিমাণ বাড়ার সাথে সাথে গড় উৎপাদন ব্যয় কমে যায়। কিন্তু একটি নির্দিষ্ট স্তর পর্যন্ত ব্যয় কমলেও পরবর্তীতে উৎপাদনে গড় ব্যয় বাড়তে শুরু করে। কারণ পরবর্তী উৎপাদনে স্থায়ী ব্যয় বেড়ে যায়। আর যেকোনো ধরনের ব্যয় বাড়ার ফলে পণ্যের মূল্যও বেড়ে যায়। তাই অমিতব্যয়ী উৎপাদন মাত্রায় উৎপাদন বাড়লেও দীর্ঘমেয়াদি গড় ব্যয় এবং পণ্যের মূল্য বেড়ে যায়।"
        },
        {
          "label": "গ",
          "question": "",
          "explanation": "উৎপাদন মাত্রা বিবেচনায় 'খ' প্রতিষ্ঠানটি হলো একটি সেবাধর্মী বৃহদায়তন শিল্পের অন্তর্ভুক্ত। কিছু প্রতিষ্ঠান আছে যেগুলো শুধু সেবা উৎপাদন বা বিপণন করে থাকে। এ ধরনের প্রতিষ্ঠানের মূলধন ৩০ কোটি টাকার বেশি এবং শ্রমিক সংখ্যা ১২০ জনের বেশি হলে, তা হলো সেবাধর্মী বৃহদায়তন এন্টারপ্রাইজ। 'খ' এন্টারপ্রাইজটি একটি বাণিজ্যিক ও সেবাধর্মী শিল্প প্রতিষ্ঠান। এটি গ্রাহকদের সেবা দেওয়ার সাথে জড়িত। ভূমি ও কারখানা ভবন বাদে এর মূলধনের পরিমাণ ৩১ কোটি টাকা। প্রতিষ্ঠানটিতে ১৩০ জন শ্রমিক কর্মরত আছে। বাংলাদেশে বিদ্যমান শিল্পনীতি ২০১৬ অনুসারে এটি একটি সেবাধর্মী বৃহদায়তন এন্টারপ্রাইজ। কারণ এর মূলধন ও শ্রমিক- সংখ্যা যথাক্রমে ৩০ কোটি ও ১২০ জনের বেশি। তাই বলা যায়, 'খ' প্রতিষ্ঠানটি হলো একটি সেবাধর্মী বৃহদায়তন এন্টারপ্রাইজ।"
        },
        {
          "label": "ঘ",
          "question": "",
          "explanation": "ক ও গ প্রতিষ্ঠানের মধ্যে যে প্রতিষ্ঠানটির আয়তন বড় শ্রমিককর্মী ও মূলধন বেশি সেই প্রতিষ্ঠানটিই জীবনযাত্রার মান উন্নয়নে বেশি ভূমিকা রাখে। শিল্পনীতি ২০১৬ অনুযায়ী উৎপাদনধর্মী বৃহদায়তন এন্টারপ্রাইজের মূলধন ও শ্রমিক সংখ্যা যথাক্রমে ৫০ কোটির টাকা এবং ৩০০ জনের বেশি হয়। অন্যদিকে, উৎপাদনধর্মী মাঝারি এন্টারপ্রাইজে মূলধন ১৫-৫০ কোটি টাকা এবং শ্রমিক সংখ্যা ১২১-৩০০ জন হয়। ক ও গ উভয় উৎপাদনধর্মী প্রতিষ্ঠান। ক প্রতিষ্ঠানের ভূমি ও কারখানা ভবন বাদে মূলধনের পরিমাণ ৫২ কোটি টাকা এবং শ্রমিক সংখ্যা ৩০৫ জন। শিল্পনীতি ২০১৬ অনুসারে এটি একটি বৃহদায়তন এন্টারপ্রাইজ। অন্যদিকে, গ প্রতিষ্ঠানের মূলধন ২৫ কোটি টাকা ও শ্রমিক সংখ্যা ২৮০ জন। শিল্পনীতি অনুসারে এটি একটি মাঝারি এন্টারপ্রাইজ। 'ক' প্রতিষ্ঠান বৃহদায়তন হওয়ায় এখানে 'গ' প্রতিষ্ঠানের থেকে বেশি শ্রমিক কাজ করার সুযোগ পায়। ফলে 'ক' প্রতিষ্ঠানটি বেশি সংখ্যক মানুষের কর্মসংস্থান ও জীবন-জীবিকা অর্জনে ভূমিকা রাখে। আর এ প্রতিষ্ঠানের কাজের পরিধি এবং উৎপাদনের মাত্রাও বেশি হয়। ফলে 'ক' প্রতিষ্ঠানটি দেশের জাতীয় আয়, মাথাপিছু আয় বাড়াতে বেশি ভূমিকা রাখে। প্রত্যক্ষ কিংবা পরোক্ষ উভয় ভাবেই 'ক' প্রতিষ্ঠানটি তুলনামূলক বেশি জনগণের আয় বাড়াচ্ছে তথা জীবনযাত্রার মান বাড়াচ্ছে। তাই বলা যায়, 'ক' প্রতিষ্ঠানটি জীবনযাত্রার মান উন্নয়নে বেশি ভূমিকা রাখে।"
        }
      ]
    },
    {
      "number": "8",
      "uddipok": "'X'- দেশে ২০১৭-২০১৮ অর্থ বছরে জাতীয় আয়ের পরিমাণ ছিল ২,০০,০০০ কোটি টাকা এবং দেশের মোট জনসংখ্যা ৪০ কোটি। উত্ত বছরে মোট ভোগ ব্যয় ১০,০০০ কোটি টাকা, মোট বিনিয়োগ ব্যয় ৪,০০০ কোটি টাকা এবং সরকারি ব্যয় ৪,০০০ কোটি টাকা। পক্ষান্তরে, 'Y'- দেশের অন্যান্য অবস্থা 'X' দেশের মতো হলেও জনসংখ্যা কম হওয়ার কারণে তাদের মাথাপিছু আয় ১০,০০০ টাকায় উন্নীত হয়।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "যে লেনদেনের সাথে উৎপাদনের কোনো সম্পর্ক নেই তাই হলো হস্তান্তর পাওনা। সহায়ক তথ্য বয়স্ক, বিধবা ও বেকার ভাতা প্রভৃতি হলো হস্তান্তর পাওনার উদাহরণ।"
        },
        {
          "label": "খ",
          "question": "",
          "explanation": "জনগণের আয় থেকে কর এবং আনুষঙ্গিক অন্যান্য খরচ বাদ দিলে যা অবশিষ্ট থাকে তাই হলো ব্যয়যোগ্য আয়। ব্যয়যোগ্য আয় নির্ণয় করার জন্য প্রথমে জাতীয় আয় সম্পর্কে জানতে হয়। তারপর সেই আয় থেকে সব রকম কর, ব্যবসায়ের অবণ্টিত মুনাফা এবং মূলধনের অবচয়জনিত ব্যয় বাদ দিয়ে তার সাথে হস্তান্তরযোগ্য আয় যোগ করতে হয়। এভাবে ব্যয়যোগ্য আয় নির্ণয় করা হয়।"
        },
        {
          "label": "গ",
          "question": "",
          "explanation": "একটি নির্দিষ্ট সময়ে (সাধারণত এক বছর) একটি দেশের ভৌগোলিক সীমারেখার মধ্যে যেসব পণ্যসামগ্রী ও সেবাকর্ম উৎপাদিত হয় তার মোট আর্থিক মূল্যকেই মোট দেশজ উৎপাদন বলে দেওয়া আছে, 'X' দেশের ২০১৭-১৮ অর্থ বছরের মোট ভোগ ব্যয় (C) = ১০,০০০ কোটি টাকা মোট বিনিয়োগ ব্যয় (I) = ৪,০০০ কোটি টাকা সরকারি ব্যয় (G) = ৪,০০০ কোটি টাকা ∴ \\therefore ∴ দেশটির মোট দেশজ উৎপাদন (GDP) = C + I + G = (১০,০০০ + ৪,০০০ + ৪,০০০) কোটি টাকা = ১৮,০০০ কোটি টাকা। সুতরাং, ২০১৭-১৮ অর্থ বছরের 'X' দেশের মোট দেশজ উৎপাদন (GDP) হলো ১৮,০০০ কোটি টাকা।"
        },
        {
          "label": "ঘ",
          "question": "",
          "explanation": "কোনো দেশের জাতীয় আয়কে সে দেশের মোট জনসংখ্যা দিয়ে ভাগ করলে যে আয় পাওয়া যায়, তাই ঐ দেশের মাথাপিছু আয়। এর মাধ্যমে একটি দেশের অর্থনৈতিক অবস্থা, জনগণের ভোগ প্রবণতা প্রভৃতি সম্পর্কে ধারণা পাওয়া যায়। দেওয়া আছে, ২০১৭-১৮ অর্থ বছরে 'X' দেশের জাতীয় আয় = ২,০০,০০০ কোটি টাকা মোট জনসংখ্যা = ৪০ কোটি। ∴ \\therefore ∴ দেশটির মাথাপিছু আয় =  মোট জাতীয় আয়   মোট জনসংখ্যা  =\\frac{\\text { মোট জাতীয় আয় }}{\\text { মোট জনসংখ্যা }} =   মোট   জনসংখ্যা     মোট   জাতীয়   আয়   ​ =  ২,০০,০০০ কোটি  80  কোটি  =\\frac{\\text { ২,০০,০০০ কোটি }}{80 \\text { কোটি }} = 80   কোটি     ২ , ০০ , ০০০   কোটি   ​ টাকা = ৫,০০০ টাকা 'X' দেশের মাথাপিছু আয় হলো ৫,০০০ টাকা এবং 'Y' দেশের ১০,০০০ টাকা। দেখা যাচ্ছে 'Y' দেশের মাথাপিছু আয় বেশি। অর্থাৎ, 'X' দেশের তুলনায় 'Y' দেশের অর্থনৈতিক অবস্থা বেশি ভালো। তাছাড়া, 'Y' দেশের জনগণের জীবনযাত্রার মান, ভোগ প্রবণতা 'X' দেশের জনগণের থেকে বেশি। তাই বলা যায়, 'X' দেশের থেকে 'Y' দেশের অর্থনৈতিক অবস্থা বেশি ভালো।"
        }
      ]
    },
    {
      "number": "9",
      "uddipok": "নিচে দুটি প্রতিষ্ঠানের উৎপাদন সংক্রান্ত কিছু তথ্য দেওয়া হলো: প্রতিষ্ঠানের নাম সর্বোচ্চ উৎপাদন ক্ষমতা কার্যকর উৎপাদন ক্ষমতা গড় উৎপাদন ক্ষমতা সান মুন ১,০০০ একক ৬০০ একক ৬০০ একক, ৩০০ একক ৪০০ একক ৪০০ একক",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "কলকব্জা বা যন্ত্রপাতির উৎপাদন ক্ষমতার আলোকে সর্বোচ্চ উৎপাদন ক্ষমতা নির্ধারণ করাই হলো প্রকৌশলগত উৎপাদন ক্ষমতা।"
        },
        {
          "label": "খ",
          "question": "",
          "explanation": "উৎপাদন ক্ষমতা হলো কোনো নির্দিষ্ট সময়ে প্রতিষ্ঠানের সর্বোচ্চ পরিমাণ উৎপাদনের সামর্থ্য। স্বাভাবিক অবস্থায় নির্দিষ্ট সুযোগ-সুবিধা ব্যবহার করে কোনো উৎপাদন প্রক্রিয়া সর্বোচ্চ যে পরিমাণ পণ্য বা সেবা উৎপাদন করতে পারে, তা-ই সর্বোচ্চ উৎপাদন ক্ষমতা। যেমন: কোনো প্রতিষ্ঠান একটি নির্দিষ্ট সময় ২ লক্ষ ইউনিট পণ্য উৎপাদন করতে সক্ষম হলে, ঐ প্রতিষ্ঠানের সর্বোচ্চ উৎপাদন ক্ষমতা হবে ২ লক্ষ ইউনিট। তাই বলা যায়, উৎপাদন ক্ষমতা উৎপাদনের সর্বোচ্চ পরিমাণকে বোঝায়।"
        },
        {
          "label": "গ",
          "question": "",
          "explanation": "স্বাভাবিক পরিস্থিতিতে কোনো প্রতিষ্ঠান মিতব্যয়িতার সাথে সর্বোচ্চ যে পরিমাণ পণ্য বা সেবা উৎপাদন করে, তাকে কার্যকর উৎপাদন ক্ষমতা বলে। কোনো প্রতিষ্ঠানের একটি নির্দিষ্ট সময়ের গড় উৎপাদনকে সিস্টেম দক্ষতা বা কার্যকর উৎপাদন ক্ষমতার পরিমাণ দিয়ে ভাগ করলে কার্যকর উৎপাদন ক্ষমতার সদ্ব্যবহার পাওয়া যায়। দেওয়া আছে, সান প্রতিষ্ঠানের গড় উৎপাদন ক্ষমতা = ৪০০ একক কার্যকর উৎপাদন ক্ষমতা বা সিস্টেম দক্ষতা = ৬০০ একক ∴ \\therefore ∴ এ প্রতিষ্ঠানের কার্যকর উৎপাদন ক্ষমতার সদ্ব্যবহার সুতরাং, সান প্রতিষ্ঠানের কার্যকর উৎপাদন ক্ষমতার সদ্ব্যবহার হলো ৬৬.৬৭%।"
        },
        {
          "label": "ঘ",
          "question": "",
          "explanation": "কোনো প্রতিষ্ঠানের একটি নির্দিষ্ট সময়ের গড় উৎপাদনের পরিমাণকে সর্বোচ্চ উৎপাদন ক্ষমতা দিয়ে ভাগ করলে সর্বোচ্চ উৎপাদন ক্ষমতার সদ্ব্যবহার পাওয়া যায়। দেওয়া আছে, সান প্রতিষ্ঠানের গড় উৎপাদন ক্ষমতা = ৪০০ একক এবং সর্বোচ্চ উৎপাদন ক্ষমতা = ১,০০০ একক ∴ \\therefore ∴ এ প্রতিষ্ঠানের কার্যকর উৎপাদন ক্ষমতার সদ্ব্যবহার আবার, মুন প্রতিষ্ঠানের গড় উৎপাদন ক্ষমতা = ৪০০ একক এবং সর্বোচ্চ উৎপাদন ক্ষমতা = ৬০০ একক ∴ \\therefore ∴ এ প্রতিষ্ঠানের সর্বোচ্চ উৎপাদন ক্ষমতার সদ্ব্যবহার সর্বোচ্চ উৎপাদন ক্ষমতার সদ্ব্যবহার সান প্রতিষ্ঠানটির ৪০% এবং মুন- এর ৬৬.৬৭%। দেখা যাচ্ছে, মুন প্রতিষ্ঠানটির সর্বোচ্চ উৎপাদন ক্ষমতার সদ্ব্যবহার বেশি। অর্থাৎ, এ প্রতিষ্ঠানটি তার উৎপাদন ক্ষমতার বেশি ব্যবহার করেছে। ফলে এ প্রতিষ্ঠানটি তার উৎপাদনের উপকরণগুলো সান প্রতিষ্ঠানটির থেকে বেশি যথার্থভাবে ব্যবহার করতে পেরেছে। তাই বলা যায়, সর্বোচ্চ উৎপাদন ক্ষমতার সদ্ব্যবহারের ক্রিলিতে মন প্রতিষ্ঠানটির পক্ষে সাফল্য অর্জন সহায়ক।"
        }
      ]
    },
    {
      "number": "10",
      "uddipok": "মি. রাজীবের বাড়ি সিলেট জেলার কানাইঘাট উপজেলার প্রত্যন্ত অঞ্চলে। তিনি নিজের পারিবারিক জমিতে একটি বেতের আসবাবপত্র তৈরির কারখানা গড়ে তুলেছেন। কাঁচামালের সহজলভ্যতা, সুলভ শ্রমিক ও দক্ষ পরিচালনার কারণে মি. রাজীব অল্প সময়ে বেশি লাভবান হন। বেতের তৈরি আসবাবপত্র বিপণনের সুবিধার্থে তিনি চট্টগ্রাম শহরে স্টেশন রোডে একটি বিক্রয় কেন্দ্র স্থাপনের সিদ্ধান্ত নিয়েছেন।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "কাঁচামালের নৈকট্য বলতে ব্যবসায় প্রতিষ্ঠানের কাছাকাছি স্থানে কাঁচামালের সহজপাপ্যতাকে বোঝায়।"
        },
        {
          "label": "খ",
          "question": "",
          "explanation": "যে স্থানে ব্যবসায় প্রতিষ্ঠান স্থাপন ও পরিচালনা করা হয় তাকে ব্যবসায়ের অবস্থান বলে। সঠিক ব্যবসায়ের অবস্থান প্রতিযোগিতা মোকাবিলায় সাহায্য করে। বর্তমানে ব্যবসায়ে তীব্র প্রতিযোগিতা দেখা যায়। এরূপ প্রতিযোগিতা মোকাবিলার জন্য উৎপাদনের প্রয়োজনীয় উপাদানগুলো সহজলভ্য, এমন স্থান নির্বাচন করতে হয়। এতে উৎপাদন ব্যয় কমিয়ে প্রতিযোগীদের চেয়ে কম দামে পণ্য বিক্রি করা যায়। এভাবে উপযুক্ত অবস্থান নির্বাচনের মাধ্যমে প্রতিযোগিতা মোকাবিলা করা যায়।"
        },
        {
          "label": "গ",
          "question": "",
          "explanation": "মি. রাজীবের কারখানার অবস্থানকে ব্যবসায়ের গ্রাম্য অবস্থান বলা হয়। গ্রামকে কেন্দ্র করে ব্যবসায় বা শিল্প প্রতিষ্ঠান স্থাপনকে ব্যবসায়ের গ্রাম্য অবস্থান বলা হয়। এখানে কম দামে জমি সংগ্রহের সুযোগ, স্থানীয় কাঁচামাল সংগ্রহের সুবিধা, সস্তা শ্রমিক প্রাপ্তি ইত্যাদি সুবিধা পাওয়া যায়। মি. রাজীবের বাড়ি সিলেট জেলার কানাইঘাট উপজেলার প্রত্যন্ত অঞ্চলে। তিনি নিজের পারিবারিক জমিতে একটি বেতের আসবাবপত্র তৈরির কারখানা গড়ে তুলেছেন। সিলেট পার্বত্য এলাকা হওয়ায় এখানে প্রচুর বাঁশ ও বেত উৎপাদিত হয়। ফলে মি. রাজীব সহজেই তার কারখানার কাঁচামাল সংগ্রহ করতে পারেন। এছাড়া সুলভ শ্রমিক ও দক্ষ পরিচালনার কারণে তিনি অল্প সময়ে বেশি লাভবান হন। এ বৈশিষ্ট্য ব্যবসায়ের গ্রাম্য অবস্থানের সাথে সামঞ্জস্যপূর্ণ। তাই বলা যায়, মি. রাজীবের কারখানার অবস্থানটিকে ব্যবসায়ের গ্রাম্য অবস্থান।"
        },
        {
          "label": "ঘ",
          "question": "",
          "explanation": "ব্যবসায়ের শহুরে অবস্থানে মি. রাজীবের বিক্রয় কেন্দ্র স্থাপনের সিদ্ধান্তটি অত্যন্ত যৌক্তিক বলে আমি মনে করি। শহুরে অবস্থান বলতে সাধারণত শহর বা তার আশেপাশে ব্যবসায় প্রতিষ্ঠান স্থাপন করাকে বোঝায়। এ অবস্থানের ফলে উন্নত পরিবহন ও যোগাযোগ ব্যবস্থা, শ্রমিক-কর্মীর সহজপ্রাপ্যতা, ক্রেতা আধিক্য, শক্তি ও জ্বালানিসহ বিভিন্ন আধুনিক সুযোগ-সুবিধা পাওয়া যায়। মি. রাজীব সিলেটে একটি বেতের আসবাবপত্র তৈরির কারখানা গড়ে তুলেছেন। কাঁচামালের সহজলভ্যতা, সুলভ শ্রমিক ও দক্ষ পরিচালনার কারণে তিনি অল্প সময়ে লাভবান হন। বেতের তৈরি আসবাবপত্র বিপণনের সুবিধার্থে তিনি চট্টগ্রাম শহরের স্টেশন রোডে একটি বিক্রয় কেন্দ্র স্থাপনের সিদ্ধান্ত নিয়েছেন। এটি ব্যবসায়ের শহুরে অবস্থানের অন্তর্ভুক্ত। শহুরে অবস্থানের ফলে মি. রাজীব উন্নত পরিবহন ও যোগাযোগ ব্যবস্থার সুযোগ পাবেন। চট্টগ্রামের স্টেশন দেশের ব্যস্ততম স্টেশনগুলোর একটি। এখানে প্রতিদিন দেশের বিভিন্ন জায়গা থেকে আসা যাত্রীদের সমাগম হয়। ফলে তার আসবাবপত্রের বিক্রি বাড়ার সম্ভাবনা আছে। তাছাড়া ক্রেতাদের কাছে বেতের তৈরি আসবাবপত্রের চাহিদা অনেক বেশি। এখানে বিক্রয়কেন্দ্র স্থাপনের ফলে তিনি সহজেই বিদ্যুৎ ও শক্তি সম্পদের সুবিধা পাবেন। এসব সুবিধার আলোকে বলা যায়, মি. রাজীবের ব্যবসায়ের শহুরে অবস্থানে বিক্রয় কেন্দ্র স্থাপনের সিদ্ধান্তটি যৌক্তিক।"
        }
      ]
    },
    {
      "number": "11",
      "uddipok": "'স্টার মেরিনার্স লিমিটেড' একটি আন্তর্জাতিক মানসম্মত জাহাজ নির্মাণকা প্রতিষ্ঠান। কর্ণফুলী নদীর তীরে কারখানার অবস্থান। সুষ্ঠু উৎপাদনের লক্ষ্যে নির্মাণ শ্রমিক কর্মীরা জাহাজ নির্মাণ ডক-এর পাশেই অস্থায়ী শেডে অবস্থান করে। পাশেই নির্মাণ সামও রাখার শেড। ওয়েন্ডিং মেশিন, গ্যাস সিলিন্ডার ও অন্যান্য যন্ত্রপাতি কাছাকাছি অন্য এক শেডে রাখা হয়েছে। প্রতিষ্ঠানটি ব্যবস্থাপকীয় কাজ সহজ করার লক্ষ্যে কারখানার পাশাপাি একটি অফিস স্থাপন করে সেখানে কর্মকর্তারা কম্পিউটার প্রযুক্তি ব্যবহার করে। বিভি - বিভাগ কাছাকাছি অবস্থান করে এবং চুলাচলের যথেষ্ট স্থানও আছে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "কাজের কেন্দ্র বা বিভাগগুলোকে একটি রেখা পথে ধারাবাহিকভাবে স্থাপন করাই হলো পণ্য বিন্যাস।"
        },
        {
          "label": "খ",
          "question": "",
          "explanation": "খুচরা বিক্রয়কেন্দ্র বিন্যাস বলতে খুচরা বিপণিতে পণ্য ও অন্যান্য সাজ-সরঞ্জামকে সাজিয়ে রাখাকে বোঝায়। খুচরা দোকানের সাথে ক্রেতাদের সরাসরি সম্পর্ক থাকে। তাদের চাহিদা অনুযায়ী পণ্য সাজানো থাকলে তারা সেখান থেকে কেনাকাটা করতে আগ্রহী হয়। তাই খুচরা বিক্রয়কেন্দ্র বিন্যাসের ক্ষেত্রে পণ্যের প্রকৃতি, আকৃতি, রং, মূল্য প্রভৃতি অনুযায়ী পণ্য সাজিয়ে রাখা হয়। তাই বলা যায়, এ ধরনের বিন্যাসের মূল লক্ষ্য হলো ক্রেতা আকর্ষণ করা।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটি ব্যবস্থাপকীয় কাজ সহজ করার লক্ষ্যে কোন ধরনের বিন্যাস (লে-আউট) অনুসরণ করে? ব্যাখা করো।",
          "explanation": "'স্টার মেরিনার্স লিমিটেড' ব্যবস্থাপকীয় কাজ সহজ করতে অফিস বিন্যাস অনুসরণ করে। অফিসের কাজসমূহ সুন্দরভাবে ও দ্রুত করার জন্য প্রয়োজনীয় আসবাবপত্র, বিভাগ, উপকরণ প্রভৃতির সাজানোই হলো অফিস বিন্যাস। এতে কর্মীদের চলাচলের পর্যাপ্ত জায়গা ও সুন্দর পরিবেশ থাকে। স্টার মেরিনার্স লিমিটেড' আন্তর্জাতিক মানসম্মত জাহাজ নির্মাণকারী প্রতিষ্ঠান। এটির ব্যবস্থাপকীয় কাজ সহজ করার লক্ষ্যে কারখানার পাশে একটি অফিস স্থাপন করা হয়। সেখানে কর্মকর্তারা কম্পিউটার ব্যবহার করে। আবার, অফিসের বিভাগগুলো খুব কাছাকাছি অবস্থিত। এছাড়াও, সেখানে চলাচলে যথেষ্ট স্থান আছে। এ বৈশিষ্ট্যগুলো অফিস বিন্যাসের সাথে সামঞ্জস্যপূর্ণ। তাই বলা যায়, 'স্টার মেরিনার্স লিমিটেড' ব্যবস্থাপকীয় কাজ সহজ করতে অফিস বিন্যাস অনুসরণ করে।"
        },
        {
          "label": "ঘ",
          "question": "",
          "explanation": "'স্টার মেরিনার্স লিমিটেড' এর সুষ্ঠু উৎপাদনের লক্ষ্যে স্থির অবস্থান বিন্যাসের অনুসরণ অত্যন্ত কার্যকরী বলে আমি মনে করি। স্থির অবস্থান বিন্যাসে পণ্য একটি নির্দিষ্ট জায়গায় স্থির থাকে। কর্মীরা তাদের যন্ত্রপাতি ও হাতিয়ার নিয়ে কাজ করতে পণ্যটির কাছে যায়। সাধারণত ভারী ও ঝুঁকিপূর্ণ পণ্যের ক্ষেত্রে এটি ব্যবহার করা হয়। 'স্টার মেরিনার্স লিমিটেড' জাহাজ নির্মাণ করে। সুষ্ঠু উৎপাদনের লক্ষ্যে নির্মাণ শ্রমিক কর্মীরা ডকের পাশে অস্থায়ী শেডে অবস্থান করে। অন্য একটি শেডে ওয়েল্ডিং মেশিন, গ্যাস সিলিন্ডার এবং প্রয়োজনীয় যন্ত্রপাতি রাখা হয়। প্রতিষ্ঠানটি যেসব জাহাজ তৈরি করে তা একটি নির্দিষ্ট স্থানে স্থির থাকে। শ্রমিকরা তাদের প্রয়োজনীয় সরঞ্জাম নিয়ে জাহাজ তৈরি করতে সেটির কাছে যায়। তাছাড়া এটি একটি বড় ধরনের নির্মাণ কাজ। এ থেকে বোঝা যায় প্রতিষ্ঠানটিতে স্থির অবস্থান বিন্যাস ব্যবহার করা হয়। অন্যদিকে জাহাজ নির্মাণ ঝুঁকিপূর্ণ হওয়ায় এ বিন্যাস অত্যন্ত কার্যকর। কারণ এটি দুর্ঘটনার ঝুঁকি কমায়। ফলে উৎপাদন কাজ সহজ হয়। তাই এসব কারণে আমি মনে করি, 'স্টার মেরিনার্স লিমিটেড'-এর সুষ্ঠু উৎপাদনের লক্ষ্যে স্থির অবস্থান বিন্যাস অনুসরণ অত্যন্ত কার্যকরী।"
        }
      ]
    }
  ]
}