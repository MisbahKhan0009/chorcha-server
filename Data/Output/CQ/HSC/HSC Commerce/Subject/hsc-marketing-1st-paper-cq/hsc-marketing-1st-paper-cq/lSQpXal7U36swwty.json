{
  "title": "দিনাজপুর বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মিসেস লোপা একজন নারী উদ্যোক্তা। তিনি ২০ কোটি টাকা বিনিয়োগ করে মীম ফেব্রিক্স নামের একটি পোশাক কারখানা স্থাপন করেন। তার প্রতিষ্ঠানে ১০০ জন শ্রমিক কর্মরত আছে। মীম ফেব্রিক্স এর পণ্য উৎপাদন ব্যয় একক প্রতি ১০০ টাকা। সম্প্রতি জীম ফেব্রিক্স নামের আরেকটি প্রতিষ্ঠান বাজারে এসেছে, যার পণ্যের উৎপাদন ব্যয় একক প্রতি ৮০ টাকা। এই উৎপাদন ব্যয়ের ওপর ১৫% মুনাফা ধরে পণ্য বিক্রি করায় বাজারে মীম ফেব্রিক্সের তুলনায় জীম ফেব্রিক্সের বিক্রির পরিমাণ বেড়েছে। বছর শেষে জীম ফেব্রিক্সের মুনাফা দাঁড়ায় ৬০ লক্ষ টাকা। মীম ফেব্রিক্সের মুনাফা দাঁড়ায় ২০ লক্ষ টাকা এবং তার অবিক্রীত পণ্যের পরিমাণ ১৫,০০০ একক।",
      "tag": "DIN.B 17",
      "sub_questions": [
        {
          "label": "ক",
          "question": "উৎপাদন মাত্রা কী?",
          "explanation": "একটি প্রতিষ্ঠান সব সুযোগ-সুবিধা ব্যবহার করে যে পরিমাণ পণ্য বা সেবা উৎপাদন করে তার পরিমাণকে উৎপাদন মাত্রা বলে।"
        },
        {
          "label": "খ",
          "question": "মালিকানার ভিত্তিতে কোন ধরনের প্রতিষ্ঠানে দ্রুত সিদ্ধান্ত নেওয়া সম্ভব? ব্যাখ্যা করো।",
          "explanation": "মালিকানার ভিত্তিতে একমালিকানা সংগঠনে দ্রুত সিদ্ধান্ত নেওয়া সম্ভব। যে ব্যবসায় প্রতিষ্ঠানের মালিক মাত্র একজন, তাকে একমালিকানা সংগঠন বলে। এতে প্রতিষ্ঠানের সব দায়-দায়িত্ব ও কর্তব্য মালিকের একার ওপর বর্তায়। প্রতিষ্ঠানের জরুরি মুহূর্তে মালিককে একাই সব কাজ করতে হয়। কোনো অংশীদার না থাকায় মালিক একাই সিদ্ধান্ত নিতে পারে। অন্য কারোর সিদ্ধান্তের জন্য অপেক্ষা করতে হয় না, যা অন্যান্য সংগঠনের ক্ষেত্রে প্রযোজ্য। তাই একমালিকানা সংগঠনে দ্রুত সিদ্ধান্ত নেওয়া সম্ভব হয়।"
        },
        {
          "label": "গ",
          "question": "উল্লিখিত মীম ফেব্রিক্স কোন ধরনের প্রতিষ্ঠান? ব্যাখ্যা করো।",
          "explanation": "'মীম ফেব্রিক্স' মূলধন বিবেচনায় একদিকে উৎপাদনমুখী মাঝারি শিল্প প্রতিষ্ঠান, অন্যদিকে শ্রমিক সংখ্যা বিবেচনায় উৎপাদনমুখী ক্ষুদ্র শিল্প প্রতিষ্ঠান । শিল্পনীতি ২০১৬ অনুযায়ী, উৎপাদনমুখী মাঝারি শিল্পের মূলধন ১৫ কোটি থেকে ৫০ কোটি টাকা এবং শ্রমিক ১২১ জন থেকে ৩০০ জন। আবার, উৎপাদনমুখী ক্ষুদ্র শিল্পের ক্ষেত্রে মূলধন ৭৫ লক্ষ থেকে ১৫ কোটি টাকা এবং শ্রমিক ৩১ থেকে ১২০ জন। মীম ফেব্রিক্স একটি পোশাক কারখানা। অর্থাৎ, এটি পোশাক উৎপাদন করে যা উৎপাদনমুখী শিল্প। প্রতিষ্ঠানটির মূলধনের পরিমাণ ২০ কোটি টাকা। শিল্পনীতি ২০১৬ অনুযায়ী এটির মূলধন মাঝারি শিল্প প্রতিষ্ঠানের অন্তর্গত। আবার, প্রতিষ্ঠানটিতে ১০০ জন শ্রমিক কাজ করে, যা ক্ষুদ্র শিল্প প্রতিষ্ঠানের শ্রমিক সংখ্যার সাথে সামঞ্জস্যপূর্ণ। তাই বলা যায়, মীম ফেব্রিক্স হলো উৎপাদনমুখী ক্ষুদ্র ও মাঝারি শিল্প প্রতিষ্ঠান ।"
        },
        {
          "label": "ঘ",
          "question": "“মাত্রাজনিত ব্যয় সংকোচনের মাধ্যমে মীম ফেব্রিক্স বর্তমান পরিস্থিতি থেকে উত্তরণ করতে পারবে\" - তুমি কি একমত? উত্তরের সপক্ষে যুক্তি দেখাও।",
          "explanation": "মাত্রাজনিত ব্যয় সংকোচনের মাধ্যমে মীম ফেব্রিক্স বর্তমান পরিস্থিতি থেকে উত্তরণ পেতে পারে বলে আমি মনে করি । মাত্রাজনিত ব্যয় সংকোচন বলতে একটি সুনির্দিষ্ট স্তর পর্যন্ত উৎপাদন বাড়ার সাথে সাথে পণ্যের একক প্রতি উৎপাদন খরচ কমানোকে বোঝায়। এর মাধ্যমে সর্বনিম্ন ব্যয়ে সর্বোচ্চ উৎপাদনের পরিমাণ সম্পর্কে ধারণা পাওয়া যায়। মীম ফেব্রিক্স-এর পণ্য উৎপাদন ব্যয় একক প্রতি ১০০ টাকা। কিন্তু জীম ফেব্রিক্সের পণ্য উৎপাদন ব্যয় একক প্রতি ৮০ টাকা। উৎপাদন ব্যয়ের ওপর ১৫% মুনাফা ধরে পণ্য বিক্রি করায় বাজারে মীম ফেব্রিক্সের চেয়ে জীম ফেব্রিক্সের বিক্রি বেড়েছে। এ কারণে জীম ফেব্রিক্সের প্রায় ৪০ লক্ষ টাকা লাভ বেশি হয়েছে। অপরদিকে মীম ফেব্রিক্সের অনেক পণ্য অবিক্রীত অবস্থায় আছে। মীম ফেব্রিক্সের পণ্যমূল্য জীম ফেব্রিক্সের চেয়ে একক প্রতি ২০ টাকা বেশি। এর মূল কারণ, জীম ফেব্রিক্স উৎপাদনে মিতব্যয়িতা অর্জন করেছে। এক্ষেত্রে প্রতিযোগিতায় টিকে থাকার জন্য মীম ফেব্রিক্সের উৎপাদনে মিতব্যয়ী মাত্রা বা মাত্রাজনিত ব্যয় সংকোচন ধারণার প্রয়োগ করা উচিত। এজন্য প্রতিষ্ঠানটিকে তার উৎপাদনের পরিমাণ নির্দিষ্ট স্তর পর্যন্ত বাড়াতে হবে। ফলে এর একক প্রতি উৎপাদন খরচ ১০০ টাকা থেকে কমে আসবে। এতে প্রতিষ্ঠানটি জীম ফেব্রিক্সের সাথে প্রতিযোগিতায় টিকে থাকতে সক্ষম হবে। সুতরাং, মাত্রাজনিত ব্যয় সংকোচন ধারণার প্রয়োগের মাধ্যমেই মীম ফেব্রিক্স বর্তমান পরিস্থিতি থেকে উত্তরণ করতে পারবে।"
        }
      ]
    },
    {
      "number": "2",
      "uddipok": "জনাব নিলয়ের রাজশাহীতে একটি বিশাল আমের বাগান আছে। প্রতিবছর তিনি আম বিক্রি করে প্রচুর অর্থ উপার্জন করেন। গত বছর আমের বাম্পার ফলনের কারণে এর যোগান বেড়ে যায়। এতে আমের দাম কমে যায়। এ কারণে তিনি দেশের বিভিন্ন অঞ্চলে আম সরবরাহের ব্যবস্থা করেন। এর ফলে স্থানীয় বাজারে প্রতি কেজি আম ৪০ টাকা হলেও তিনি গড়ে ৫০ টাকায় তা সরবরাহ করতে সক্ষম হন । কিন্তু এরপরও তিনি ন্যায্যমূল্য থেকে বঞ্চিত হন।",
      "tag": "DIN.B 17",
      "sub_questions": [
        {
          "label": "ক",
          "question": "উৎপাদন কী?",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে।"
        },
        {
          "label": "খ",
          "question": "“উৎপাদনশীলতার ওপর মুনাফা নির্ভর করে'- ব্যাখ্যা করো।",
          "explanation": "উৎপাদনশীলতা হলো উৎপাদিত পণ্য ও ব্যবহৃত উপকরণের অনুপাত । এটি দিয়ে উৎপাদন দক্ষতাকে বোঝানো হয়। উৎপাদনশীলতার ফলে সর্বনিম্ন সম্পদ ব্যবহার করে সর্বাধিক পণ্য উৎপাদন করা সম্ভব। উৎপাদনশীলতার ফলে এককপ্রতি উৎপাদন ব্যয় কমে। উৎপাদন ব্যয় যত কমে মুনাফা বাড়ার সম্ভাবনা তত বাড়ে। প্রতিষ্ঠানের কাঙ্ক্ষিত মুনাফা উৎপাদনশীলতার মাধ্যমেই অর্জন করা সম্ভব।"
        },
        {
          "label": "গ",
          "question": "উদ্দীপকে কোন ধরনের উপযোগ সৃষ্টির কথা বলা হয়েছে? ব্যাখ্যা করো।",
          "explanation": "জনাব নিলয় পণ্যের স্থানগত উপযোগ সৃষ্টি করেছেন। পণ্য একস্থান থেকে অন্য স্থানে স্থানান্তরের মাধ্যমে এ উপযোগ সৃষ্টি করা হয়। পরিবহনের মাধ্যমে পণ্যের স্থানগত উপযোগ সৃষ্টি হয়। জনাব নিলয়ের রাজশাহীতে একটি আম বাগান আছে। গত বছর আমের বাম্পার ফলনের কারণে আমের যোগান বাড়ে। এতে আমের দাম কমে যায়। এজন্য তিনি দেশের বিভিন্ন স্থানে আম সরবরাহের ব্যবস্থা করেন। এতে স্থানীয় বাজারে আমের কেজি ৪০ টাকা হলেও তিনি গড়ে ৫০ টাকায় আম বিক্রি করতে পারেন। তিনি দেশের বিভিন্ন অঞ্চলে আম সরবরাহের মাধ্যমে আমের স্থানগত উপযোগ সৃষ্টি করেছেন। ফলে রাজশাহীতে উৎপাদিত হলেও অন্য অঞ্চলের ভোক্তারা আম খেতে পারছেন। এক্ষেত্রে উৎপাদন স্থান এবং ভোগের স্থানের যে ব্যবধান, তা পরিবহনের মাধ্যমে দূর করা হয়েছে। সুতরাং, জনাব নিলয় বিভিন্ন স্থানে আম সরবরাহের মাধ্যমে আমের স্থানগত উপযোগ সৃষ্টি করেছেন।"
        },
        {
          "label": "ঘ",
          "question": "উপযোগের ধরন উল্লেখপূর্বক জনাব নিলয়ের সমস্যা সমাধানে করণীয় কী বলে তুমি মনে করো? মতামত দাও।",
          "explanation": "জনাব নিলয়ের সমস্যা সমাধানে ভবিষ্যতের জন্য আম গুদামজাত করা উচিত বলে আমি মনে করি। পণ্য উৎপাদনের পর থেকে বিক্রির আগ পর্যন্ত পণ্যকে সংরক্ষণ করে সময়গত উপযোগ সৃষ্টি করাই হলো গুদামজাতকরণ। গুদামজাতকরণের মাধ্যমে পণ্যের সময়গত উপযোগ সৃষ্টি হয়। জনাব নিলয়ের রাজশাহীতে একটি বিশাল আমের বাগান আছে। গত বছর রাজশাহীতে আমের বাম্পার ফলন হয়। এ কারণে উৎপাদন মৌসুমে আমের দাম পড়ে যায়। তাই তিনি স্থানীয় বাজারে আম বিক্রি না করে দেশের বিভিন্ন অঞ্চলে আম সরবরাহ করেন। কিন্তু স্থানীয় বাজার থেকে ১০ টাকা বেশি দরে আম সরবরাহ করলেও তিনি নায্যমূল্য থেকে বঞ্চিত হন। জনাব নিলয়ের আমের মৌসুমে আম সংরক্ষণ করা উচিত। অ-মৌসুমে যখন আমের চাহিদা এবং দাম বেশি থাকবে, তখন এ গুদামজাতকৃত আম বিক্রি করা উচিত। এতে আমের উচ্চমূল্য পাওয়া যাবে এবং কাঙ্ক্ষিত মুনাফা অর্জনের সম্ভাবনা বাড়বে। তাই আমি মনে করি, জনাব নিলয় গুদামজাতকরণের মাধ্যমে সময়গত উপযোগ সৃষ্টি করে উল্লিখিত সমস্যা থেকে পরিত্রাণ পেতে পারেন।"
        }
      ]
    },
    {
      "number": "3",
      "uddipok": "জনাব রাকিব ফরিদপুরে একটি পাটকল গড়ে তোলেন । উক্ত কারখানায় উন্নতমানের পাটজাত পণ্য উৎপাদন করা হয়। অল্পদিনের মধ্যেই তার উৎপাদিত পণ্যের চাহিদা বেড়ে যায়। এতে উৎপাদনের পরিমাণ আরও বাড়ানোর প্রয়োজন দেখা দেয়। জনাব রাকিবের ব্যবস্থাপকীয় দক্ষতা ও ভূমির মূল্য কম থাকা সত্ত্বেও তিনি পাটকলটির আয়তন বাড়াতে পারছেন না।",
      "tag": "RB 17,DIN.B 17",
      "sub_questions": [
        {
          "label": "ক",
          "question": "শ্রমের দক্ষতা কী?",
          "explanation": "কাজের গুণাগুণ বা উৎকর্ষ ঠিক রেখে নির্দিষ্ট সময়ে একজন শ্রমিকের সর্বাধিক উৎপাদন করার ক্ষমতাকে শ্রমের দক্ষতা বলে ।"
        },
        {
          "label": "খ",
          "question": "\"শ্রম বিভাগ যোগ্যতা অনুসারে কাজ বণ্টন করে”- ব্যাখ্যা করো ।",
          "explanation": "সামগ্রিক উৎপাদন প্রক্রিয়ার বিভিন্ন স্তরে শ্রমিকদের যোগ্যতা ও সামর্থ্য অনুযায়ী কাজ বণ্টন করে দেওয়াই হলো শ্রম বিভাগ । একজন শ্রমিক সব কাজে সমানভাবে দক্ষ হতে পারে না। একেক জন শ্রমিক একেকটি কাজে দক্ষ হয়। যে শ্রমিক যে কাজে দক্ষ, তাকে সেই কাজ দিলে গতিশীলতা আসে। এতে তারা মনোযোগ দিয়ে কাজ করতে পারে এবং আউটপুট বাড়ে। শ্রম বিভাগে এ কাজটি সুষ্ঠুভাবে করা হয়। তাই বলা যায়, শ্রম বিভাগ যোগ্যতা অনুসারে কাজ বণ্টন করে ।"
        },
        {
          "label": "গ",
          "question": "উৎপাদনের কোন উপকরণের অভাবে জনাব রাকিব তার পাটকল সম্প্রসারণ করতে পারছেন না? ব্যাখ্যা করো।",
          "explanation": "উদ্দীপকের জনাব রাকিব উৎপাদনের 'মূলধন' উপকরণটির অভাবে তার পাটকল সম্প্রসারণ করতে পারছেন না । যে সম্পদ কোনো আয়ের ওপর তৈরি করে অথবা আয় উপার্জনে সহায়তা করে, তা-ই মূলধন। ব্যবসায়ে বিনিয়োজিত অর্থ, বিভিন্ন যন্ত্রপাতি, কাঁচামাল প্রভৃতি ব্যবসায়ের মূলধন হিসেবে বিবেচিত হয়। একে উৎপাদনের উৎপাদিত উপাদান বলা হয় । জনাব রাকিব খুলনায় একটি পাটকল স্থাপন করেন। এ কারখানায় উন্নতমানের পাটজাত পণ্য উৎপাদিত হয়। অল্প দিনে চাহিদা বেড়ে যাওয়ায় উৎপাদনের পরিমাণ আরও বাড়ানোর প্রয়োজনীয়তা দেখা দেয়। কিন্তু জনাব রাকিবের দক্ষতা, স্বল্পমূল্যের ভূমি ও সস্তা শ্রম থাকা সত্ত্বেও তিনি পাটকলটির পরিধি বাড়াতে পারছেন না। কারণ তার পর্যাপ্ত মূলধন নেই। ব্যবসায় সম্প্রসারণের ক্ষেত্রে নতুন মেশিন ও নতুন অবকাঠামো নির্মাণে মূলধনের প্রয়োজন হয়। এটি হচ্ছে ব্যবসায়ের জীবনী শক্তি। আবার এটি ছাড়া ব্যবসায়ের সম্প্রসারণ অসম্ভব। সুতরাং, জনাব রাকিব তার মূলধনের ঘাটতির কারণে ব্যবসায়টি সম্প্রসারণ করতে পারছেন না।"
        },
        {
          "label": "ঘ",
          "question": "\"ব্যবস্থাপকীয় দক্ষতাই ব্যবসায়ে সফলতা অর্জনের জন্য যথেষ্ট নয়”— তুমি কি একমত? উত্তরের সপক্ষে যুক্তি দাও।",
          "explanation": "'ব্যবস্থাপকীয় দক্ষতাই ব্যবসায়ে সফলতা অর্জনের জন্য যথেষ্ট নয়'-এ উক্তিটির সাথে আমি একমত। কোনো কিছু তৈরি বা উৎপাদন করতে কিছু উপাদানের প্রয়োজন হয় । উৎপাদনের চারটি উপাদান (ভূমি, শ্রম, মূলধন ও সংগঠন) একত্র করেই উৎপাদন প্রক্রিয়া সম্পন্ন করা হয়। এসব উপাদানের মধ্যে যেকোনো একটি অনুপস্থিত থাকলে সুষ্ঠুভাবে উৎপাদন কাজ করা যায় না। উদ্দীপকের জনাব রাকিব ফরিদপুরে একটি পাটকল স্থাপন করেন। এখানে উন্নতমানের পাটজাত পণ্য উৎপাদিত হয়। অল্প দিনেই তার উৎপাদিত পণ্যের চাহিদা বেড়ে যায়। ফলে উৎপাদন বাড়ানোর প্রয়োজন দেখা দেয়। ব্যবস্থাপনা দক্ষতা ও ভূমির দাম কম থাকা সত্ত্বেও মূলধনের অভাবে তিনি ব্যবসায় সম্প্রসারণ করতে পারছেন না। এক্ষেত্রে সফলতা অর্জনের জন্য ব্যবস্থাপকীয় দক্ষতার পাশাপাশি জনাব রাকিবকে উৎপাদনের অন্যান্য উপকরণের মধ্যে সমন্বয় করা প্রয়োজন । উৎপাদনের প্রতিটি উপকরণ গুরুত্বপূর্ণ হওয়ায় সবগুলো উপকরণের উপস্থিতিতে উৎপাদন কাজ সম্পন্ন করতে হয়। শুধু ব্যবস্থাপকীয় দক্ষতা দিয়ে জনাব রাকিব সুষ্ঠুভাবে উৎপাদন কাজ করতে পারবেন না । এক্ষেত্রে তাকে পাশাপাশি অন্যান্য উপকরণের সমন্বয় করতে হবে। যেমন: ভূমি কিংবা শ্রমিক না থাকলে ব্যবস্থাপকীয় দক্ষতা কোনো কাজে আসে না। তাই বলা যায়, ব্যবসায়ে সফলতা অর্জনে ব্যবস্থাপকীয় দক্ষতার পাশাপাশি উৎপাদনের অন্যান্য উপকরণের উপস্থিতি প্রয়োজন।"
        }
      ]
    },
    {
      "number": "4",
      "uddipok": "'ডাড' টেইলারিং জগতে একটি সুপরিচিত নাম। বিশেষ করে আধুনিক ডিজাইনের কমপ্লিট স্যুট তৈরি করার জন্য এ প্রতিষ্ঠানের খ্যাতি গ্রাহকদের মুখে মুখে ছড়িয়ে আছে। জনাব মিথুন তার নিজের জন্য একটি কমপ্লিট স্যুট তৈরি করতে উক্ত টেইলারিং শপে যান। সেখানে তিনি স্যুটের ডিজাইনের ক্ষেত্রে নিজস্ব কিছু পছন্দের কথা জানান। প্রতিষ্ঠানটি ঠিক তার চাহিদামতো স্যুট সরবরাহ করায় তিনি খুবই তৃপ্ত।",
      "tag": "DIN.B 17",
      "sub_questions": [
        {
          "label": "ক",
          "question": "পণ্য কী?",
          "explanation": "অভাব এবং প্রয়োজন মেটাতে পারে এমন যা কিছু ব্যবহার বা ভোগের জন্য বাজারে উপস্থাপন করা হয় তাই পণ্য ।"
        },
        {
          "label": "খ",
          "question": "মানসম্পন্ন দ্রব্য উৎপাদন কেন গুরুত্বপূর্ণ? ব্যাখ্যা করো ।",
          "explanation": "ভোক্তা সন্তুষ্টি ও প্রাতিষ্ঠানিক লক্ষ্য অর্জনে মানসম্পন্ন দ্রব্য উৎপাদন খুবই গুরুত্বপূর্ণ। প্রতিটি প্রতিষ্ঠানই একটি নির্দিষ্ট উদ্দেশ্য নিয়ে পরিচালিত হয়। মানসম্মত পণ্য উৎপাদন তাদের উদ্দেশ্য অর্জনে সহায়তা করে। ক্রেতারা সব সময় উৎপাদক বা খুচরা ব্যবসায়ীর কাছ থেকে মানসম্মত দ্রব্য আশা করে। মানসম্মত দ্রব্য ক্রেতাদের সন্তুষ্টি অর্জনে সহায়ক ভূমিকা পালন করে। পণ্যের মান আশানুরূপ হলে বর্তমান ক্রেতারা স্থায়ী ক্রেতায় পরিণত হয়, যা প্রতিষ্ঠানের লক্ষ্য অর্জনের জন্য খুবই গুরুত্বপূর্ণ ভূমিকা পালন করে ।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানের ব্যবসায়টি কোন খাতের অন্তর্ভুক্ত? ব্যাখ্যা করো।",
          "explanation": "ডাড টেইলারিং প্রতিষ্ঠানটি সেবা খাতের অন্তর্ভুক্ত । সেবা হলো কোনো কাজ বা সুবিধা যা স্পর্শ করা যায় না, কিন্তু মানুষের প্রয়োজন ও অভাব পূরণ করে। চিকিৎসা সেবা, আইনি সহায়তা প্রভৃতি সেবার অন্তর্ভুক্ত । টেইলারিং জগতে ভাড এক সুপরিচিত নাম। প্রতিষ্ঠানটি আধুনিক ডিজাইনের কমপ্লিট স্যুট তৈরি করার জন্য ইতিমধ্যেই খ্যাতি অর্জন করেছে। তাই জনাব মিথুন তার নিজের জন্য একটি কমপ্লিট স্যুট তৈরি করতে এ টেইলারিং শপে যান। এটি তার প্রয়োজন ও চাহিদা অনুযায়ী স্যুটটি তৈরি করবে। এক্ষেত্রে প্রতিষ্ঠানটির নিজস্ব কোনো উৎপাদিত পণ্য নেই। ক্রেতারাই কাপড় সরবরাহ করে। প্রতিষ্ঠানটি শুধু সরবরাহকৃত কাপড় দিয়ে ক্রেতাদের পছন্দ অনুযায়ী পোশাক তৈরি করে। অর্থাৎ পোশাক তৈরির মাধ্যমে এটি ভোক্তাকে এক ধরনের সুবিধা দেয়। তৈরিকৃত স্যুট থেকে প্রাপ্ত সুবিধা বা উপযোগ দেখা যায় না, স্পর্শ করা যায় না, যা সেবার বৈশিষ্ট্যের সাথে সামঞ্জস্যপূর্ণ। তাই ডাড টেইলারিং-এর ব্যবসায়টি সেবা খাতের অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির সফলতায় কাস্টমাইজেশনের প্রত্যক্ষ প্রভাব আছে বলে কি তুমি মনে করো? যুক্তিসহ মতামত দাও ।",
          "explanation": "ডাড টেইলারিং প্রতিষ্ঠানটির সফলতায় কাস্টমাইজেশনের প্রত্যক্ষ প্রভাব আছে বলে আমি মনে করি। কাস্টমাইজেশন বা ক্রেতাকেন্দ্রিকতা বলতে ক্রেতার প্রয়োজন অনুযায়ী পণ্য বা সেবাসামগ্রী তৈরি করে তা সরবরাহ করাকে বোঝায়। এক্ষেত্রে ক্রেতাদের রুচি, চাহিদা ও পছন্দকে প্রাধান্য দেওয়া হয় । ডাড টেইলারিং জগতে একটি সুপরিচিত নাম। তাই জনাব মিথুন তার নিজের জন্য একটি কমপ্লিট স্যুট তৈরি করতে সেখানে যান। এখানে তিনি স্যুটের ডিজাইন ও তৈরির ক্ষেত্রে নিজস্ব কিছু পছন্দের কথা জানান। প্রতিষ্ঠানটি ঠিক তার চাহিদামতো স্যুট তৈরি করে দেয়। ক্রেতারা সবসময় বিক্রেতার কাছ থেকে ভালো পণ্য আশা করে। তাই তারা তাদের চাহিদার কথা ডাড টেইলারিংকে বলে। প্রতিষ্ঠানও ক্রেতাদের চাহিদাকে প্রাধান্য দিয়ে সেভাবে পণ্য তৈরি করে। ফলে জনাব মিথুনের মতো অনেক ক্রেতাই সন্তুষ্ট হন। পছন্দ অনুযায়ী পোশাক পাওয়ায় ক্রেতারা পরবর্তীতে আবার সেখানে পোশাক তৈরিতে আগ্রহী হয়। এর ফলে প্রতিষ্ঠানটির সুনাম এবং মুনাফা বাড়ে । ক্রেতাদের পছন্দকে প্রাধান্য দিয়ে পণ্য তৈরি করার এ বিষয়টিকে কাস্টমাইজেশন বলা হয়। তাই বলা যায়, কাস্টমাইজেশনের কারণেই প্রতিষ্ঠানটি সফল হয়েছে।"
        }
      ]
    },
    {
      "number": "5",
      "uddipok": "জনাব কমল নওগাঁর একজন ধান উৎপাদনকারী। উৎপাদন মৌসুমে ধানের সরবরাহ বেড়ে যাওয়ায় ধানের দাম কমে যায়। এতে জনাব কমলের লোকসান হয়। তাই তিনি উৎপাদন মৌসুমে ধান বিক্রি না করে উপযুক্ত সময়ে বিক্রির সিদ্ধান্ত নেন। ছয় মাস পর দেখা গেল নওগাঁর চেয়ে ঢাকায় ধানের দাম বেশি।",
      "tag": "DIN.B 17",
      "sub_questions": [
        {
          "label": "ক",
          "question": "সঞ্চয় কী?",
          "explanation": "বর্তমান আয় বা আয়ের একটি অংশ ভোগে ব্যয় না করে ভবিষ্যতের জন্য রেখে দেয়াকে সঞ্চয় বলে।"
        },
        {
          "label": "খ",
          "question": "সার্বিক উৎপাদনশীলতা কীভাবে নির্ণয় করা হয়? ব্যাখ্যা করো।",
          "explanation": "মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে সার্বিক বা মোট উৎপাদনশীলতা বলে । শ্রম, যন্ত্র, মালামাল কিংবা মূলধনের উৎপাদনশীলতা নির্ণয়ের মাধ্যমে কেবল উৎপাদনে এগুলোর প্রয়োগ অনুমান করা যায়। কিন্তু সার্বিক উৎপাদনশীলতায় উৎপাদনের সব উপকরণ প্রয়োগের মাধ্যমে কতটুকু দক্ষতার সাথে উৎপাদন করা হয়েছে তা জানা যায়। এখানে সবগুলো উপকরণ একত্রে হিসাব করা হয়। সার্বিক উৎপাদনশীলতা নির্ণয়ের সূত্রটি হচ্ছে— সার্বিক উৎপাদনশীলতা= মোট উৎপাদিত পণ্যের মূল্য মোট উপকরণের মূল্য \\frac{\\text{মোট উৎপাদিত পণ্যের মূল্য}}{\\text{মোট উপকরণের মূল্য}} মোট   উপকরণের   মূল্য মোট   উৎপাদিত   পণ্যের   মূল্য ​"
        },
        {
          "label": "গ",
          "question": "উৎপাদন মৌসুমে ধান বিক্রি না করে জনাব কমল পণ্যের কোন ধরনের উপযোগ সৃষ্টি করেছেন? ব্যাখ্যা করো ।",
          "explanation": "উৎপাদন মৌসুমে ধান বিক্রি না করে সংরক্ষণের মাধ্যমে জনাব কমল পণ্যের সময়গত উপযোগ সৃষ্টি করেছেন। পণ্য উৎপাদনের পর থেকে বিক্রির আগ পর্যন্ত পণ্য সংরক্ষণ করাই হলো গুদামজাতকরণ। এর মাধ্যমে পণ্যের সময়গত উপযোগ সৃষ্টি হয়। জনাব কমল নওগাঁর একজন ধান উৎপাদনকারী। উৎপাদন মৌসুমে ধানের সরবরাহ বেড়ে যাওয়ায় এর দাম কমে যায়। বিষয়টি বিবেচনা করে তিনি উৎপাদন মৌসুমে ধান বিক্রি না করে উপযুক্ত সময়ে বিক্রির সিদ্ধান্ত নেন। অর্থাৎ ধানের চাহিদা ও দাম বাড়লে তিনি ধান বিক্রি করবেন। এ সময়ের ব্যবধানে ধান নষ্ট হয়ে যেতে পারে। তাই ধান সংরক্ষণের জন্য তিনি তা গুদামজাতকরণের ব্যবস্থা করেন। ফলে ধানের সময়গত উপযোগের সৃষ্টি হয়। তাই বলা যায়, জনাব কমল সময়গত উপযোগ সৃষ্টি করেছেন।"
        },
        {
          "label": "ঘ",
          "question": "তোমার মতে কোন ধরনের উপযোগ সৃষ্টি জনাব কমলকে লাভবান করতে পারে? যুক্তিসহ লেখ।",
          "explanation": "ধানের স্থানগত উপযোগ সৃষ্টির মাধ্যমে জনাব কমল লাভবান থেকে পারবেন বলে আমি মনে করি । এক স্থান থেকে পণ্য অন্য স্থানে স্থানান্তরের মাধ্যমে যে উপযোগ সৃষ্টি করা হয় তাকে স্থানগত উপযোগ বলে। পরিবহনের মাধ্যমে পণ্যের স্থানগত উপযোগ সৃষ্টি হয় । উৎপাদন মৌসুমে ধানের দাম কমে যাওয়ায় ধান উৎপাদনকারী জনাব কমল ঐ সময়ে ধান বিক্রি না করার সিদ্ধান্ত নেন। তিনি গুদামজাতকরণের মাধ্যমে উৎপাদিত ধান সংরক্ষণ করেন। ছয় মাস পর তিনি দেখতে পেলেন যে নওগার থেকে ঢাকায় ধানের দাম বেশি। নওগাঁর থেকে ঢাকায় দাম বেশি হওয়ায় জনাব কমল ঢাকায় ধান বিক্রি করতে পারেন। এতে তিনি বেশি মুনাফা অর্জন করতে পারবেন । কারণ, নওগাঁয় ধানের দাম কম বলে তার মুনাফা কম হবে। তবে এক্ষেত্রে তাকে নওগাঁ থেকে ঢাকা পর্যন্ত ধান পরিবহন করে নিয়ে যেতে হবে। এভাবে ধানের স্থানগত উপযোগ সৃষ্টি হবে। ফলে তিনি ঢাকায় বেশি দামে ধান বিক্রি করতে পারবেন। সুতরাং, জনাব কমল স্থানগত উপযোগ সৃষ্টি করলে বেশি লাভবান হবেন ।"
        }
      ]
    },
    {
      "number": "6",
      "uddipok": "নিচে দুটি দেশের একটি আর্থিক বছরের কিছু তথ্য দেওয়া হলো- ‘ক’ দেশ (কোটি টাকা) ‘খ’ দেশ (কোটি টাকা) মোট দেশজ উৎপাদন ৫০ ৭৫ সম্পত্তির অবচয় ১৫ ১৫ পরোক্ষ কর ৫ ১০ হস্তান্তর পাওনা ৫ ১৫ সরকারের উদ্ধৃত্ত মুনাফা ২.৫ ৫ সরকার প্রদত্ত ভর্তুকি ৭.৫ ১০ জনসংখ্যা ০.৫ কোটি ০.৭৫ কোটি",
      "tag": "DIN.B 17",
      "sub_questions": [
        {
          "label": "ক",
          "question": "মাথাপিছু আয় কী ?",
          "explanation": "কোনো দেশের এক বছরের মোট জাতীয় আয়কে সে দেশের মোট জনসংখ্যা দিয়ে ভাগ করলে যে আয় পাওয়া যায় তাই হলো মাথাপিছু আয় ।"
        },
        {
          "label": "খ",
          "question": "নিট জাতীয় উৎপাদনের ধারণাটি ব্যাখ্যা করো।",
          "explanation": "একটি নির্দিষ্ট সময়ে (সাধারণত এক বছর) কোনো দেশের মোট জাতীয় উৎপাদন থেকে মূলধনের ক্ষয়ক্ষতিজনিত ব্যয় বা অবচয় বাদ দিলে যা অবশিষ্ট থাকে তাই নিট জাতীয় উৎপাদন । উৎপাদন কাজ পরিচালনা করতে গিয়ে মূলধন জাতীয় সম্পদের কিছু ক্ষতি হয়। এ ক্ষতির অংশটুকু মোট জাতীয় উৎপাদন থেকে বাদ দিলে নিট জাতীয় উৎপাদন পাওয়া যায়। এটি নির্ণয়ের সূত্রটি হলো- N N P = G N P – C C A \\mathrm{NNP = GNP – CCA} NNP = GNP–CCA"
        },
        {
          "label": "গ",
          "question": "দেশ দুটির জাতীয় আয় নির্ণয় করো।",
          "explanation": "মোট জাতীয় উৎপাদনের আর্থিক মূল্যকে জাতীয় আয় বলে। একটি নির্দিষ্ট সময়ে উৎপাদনের উপাদানগুলো ব্যবহৃত হয়ে যে পরিমাণ দ্রব্যসামগ্রী ও সেবাকর্ম উৎপাদিত হয় তার আর্থিক মূল্যের সমষ্টিই হচ্ছে জাতীয় আয় । আমরা জানি, জাতীয় আয় ( N I ) = G N P − D C − T i − T p − S g + S b \\mathrm{(NI) = GNP - DC - T_i - T_p - S_g + S_b} ( NI ) = GNP − DC − T i ​ − T p ​ − S g ​ + S b ​ দেওয়া আছে, 'ক' দেশের মোট দেশজ উৎপাদন = ৫০ কোটি টাকা অবচয় ব্যয় (DC) \\text{(DC)} (DC) = ১৫ কোটি টাকা পরোক্ষ কর ( T i ) \\mathrm{(T_i)} ( T i ​ ) = ৫ কোটি টাকা হস্তান্তর পাওনা ( T p ) \\mathrm{(T_p)} ( T p ​ ) = ৫ কোটি টাকা সরকারের উদ্বৃত্ত মুনাফা ( S g ) \\mathrm{(S_g)} ( S g ​ ) = ২.৫ কোটি টাকা এবং সরকারের প্রদত্ত ভর্তুকি ( S b ) \\mathrm{(S_b)} ( S b ​ ) = ৭.৫ কোটি টাকা সুতরাং, ‘ক’ দেশের জাতীয় আয় ( N I ) \\mathrm{(NI )} ( NI ) = (৫০ – ১৫ – ৫ – ৫ – ২.৫ + ৭.৫) কোটি টাকা = ৩০ কোটি টাকা । আবার, ‘খ’ দেশের মোট দেশজ উৎপাদন = ৭৫ কোটি টাকা অবচয় ব্যয় (DC) \\text{(DC)} (DC) = ১৫ কোটি টাকা পরোক্ষ কর ( T i ) \\mathrm{(T_i)} ( T i ​ ) = ১০ কোটি টাকা হস্তান্তর পাওনা ( T p ) \\mathrm{(T_p)} ( T p ​ ) = ১৫ কোটি টাকা সরকারের উদ্বৃত্ত মুনাফা ( S g ) \\mathrm{(S_g)} ( S g ​ ) = ৫ কোটি টাকা এবং সরকারের প্রদত্ত ভর্তুকি ( S b ) \\mathrm{(S_b)} ( S b ​ ) = ১০ কোটি টাকা সুতরাং, ‘খ' দেশের জাতীয় আয় ( N I ) \\mathrm{(NI )} ( NI ) = (৭৫–১৫ – ১০ – ১৫ – ৫ + ১০) কোটি টাকা = ৪০ কোটি টাকা ∴ \\therefore ∴ ক ও খ দেশের জাতীয় আয় যথাক্রমে ৩০ কোটি ও ৪০ কোটি টাকা । Note: এখানে মোট জাতীয় উৎপাদন (GNP) \\text{(GNP)} (GNP) - এর উল্লেখ নেই। মোট দেশজ উৎপাদনের সাথে নিট রপ্তানি যোগ করলেই GNP \\text{GNP} GNP পাওয়া যায়। ধরে নেওয়া হলো, উদ্দীপকের দেশটির নিট রপ্তানির পরিমাণ শূন্য। তাই মোট দেশজ উৎপাদন ও মোট জাতীয় উৎপাদন একই হয়েছে।"
        },
        {
          "label": "ঘ",
          "question": "মাথাপিছু আয়ের ভিত্তিতে দেশ দুটির অর্থনৈতিক অবস্থা মূ্ল্যায়ন করো।‘",
          "explanation": "কোনো একটি দেশের মোট জাতীয় আয়কে সে দেশের মোট জনসংখ্যা দিয়ে ভাগ করলে দেশটির মাথাপিছু আয় পাওয়া যায়। মাথাপিছু আয় দ্বারা একটি দেশের অর্থনৈতিক অবস্থা মূল্যায়ন করা যায় । আমরা জানি, মাথাপিছু আয় = মোট জাতীয় আয়  মোট জনসংখ্যা  \\frac{\\text{মোট জাতীয় আয় }}{\\text{মোট জনসংখ্যা }} মোট   জনসংখ্যা   মোট   জাতীয়   আয়   ​ দেওয়া আছে, ‘ক' দেশের জনসংখ্যা = ৫০ লক্ষ এবং জাতীয় আয় = ৩০ কোটি টাকা [গ থেকে প্রাপ্ত ] সুতরাং, ‘ক' দেশের জনগণের মাথাপিছু আয় = ৩০ , ০০ , ০০ , ০০০ ৫০ , ০০ , ০০০ \\frac{৩০,০০,০০,০০০}{৫০,০০,০০০} ৫০ , ০০ , ০০০ ৩০ , ০০ , ০০ , ০০০ ​ টাকা = ৬০ টাকা আবার, 'খ' দেশের জনসংখ্যা = ৭৫ লক্ষ এবং মোট জাতীয় আয় = ৪০ কোটি টাকা [গ থেকে প্রাপ্ত ] ∴ \\therefore ∴ খ দেশের জনগণের মাথাপিছু আয় = ৪০ , ০০ , ০০ , ০০০ ৭৫ , ০০ , ০০০ \\frac{৪০,০০,০০,০০০}{৭৫,০০,০০০} ৭৫ , ০০ , ০০০ ৪০ , ০০ , ০০ , ০০০ ​ টাকা= ৫৩.৩৩ টাকা দেখা যাচ্ছে, “ক' দেশের মাথাপিছু আয় ৬০ টাকা। কিন্তু 'খ' দেশের মাথাপিছু আয় হলো ৫৩.৩৩ টাকা, যা 'ক' দেশের তুলনায় কম। তাহলে বলা যায়, 'ক' দেশের জনগণের ক্রয়ক্ষমতা এবং জীবনযাত্রার মান উভয়ই 'খ' দেশের জনগণের থেকে বেশি। অর্থাৎ, 'ক' দেশটি 'খ' দেশটি থেকে আর্থিকভাবে বেশি শক্তিশালী।"
        }
      ]
    },
    {
      "number": "7",
      "uddipok": "দেশে প্রতিষ্ঠিত একটি প্রতিষ্ঠান কন্ডিশনারযুক্ত শ্যাম্পু উৎপাদন ও বিপণন করে আসছে। এরই মধ্যে বাজারে তারা বেশ নামও অর্জন করেছে। সম্প্রতি তারা নতুন ধরনের শ্যাম্পু বাজারে এনেছে, যা শ্যাম্পুর সাধারণ কার্যকারিতা ছাড়াও উকুন বিনাশ করে। তবে বিষয়টি এখনও চূড়ান্ত রূপ লাভ করেনি। স্বল্প পরিসরে উৎপাদিত শ্যাম্পুটি যদি ভোক্তাদের মাঝে গ্রহণযোগ্যতা পায় তাহলে চূড়ান্তভাবে বাণিজ্যিক ভিত্তিতে তা উৎপাদন করবে বলে কোম্পানিটি আশা করছে।",
      "tag": "DIN.B 17",
      "sub_questions": [
        {
          "label": "ক",
          "question": "উৎপাদন ডিজাইন কী?",
          "explanation": "নতুন প্রযুক্তি এবং উন্নত কৌশল ব্যবহার করে পণ্য উৎপাদন করাকে উৎপাদন ডিজাইন বলে।"
        },
        {
          "label": "খ",
          "question": "“আকর্ষণ সৃষ্টি পণ্য ডিজাইনের একটি উদ্দেশ্য”— ব্যাখ্যা করো ।",
          "explanation": "ভোক্তার রুচি, চাহিদা ও পছন্দ মোতাবেক পণ্য উৎপাদনের আগে আকার, আকৃতি, ধাঁচ, রং, ওজন, অলংকরণ প্রভৃতি নির্ধারণ করাই হলো পণ্য ডিজাইন । পণ্য ডিজাইন করার আগে ক্রেতার ইচ্ছা ও পছন্দকে প্রাধান্য দেওয়া হয়। ফলে আকর্ষণীয় ডিজাইনের পণ্য বাজারে এলে তা ক্রেতাকে আকর্ষণ করে এবং ক্রেতারা পণ্য উৎসাহের সাথে কিনে। তাই আকর্ষণ সৃষ্টি পণ্য ডিজাইনের একটি গুরুত্বপূর্ণ উদ্দেশ্য।"
        },
        {
          "label": "গ",
          "question": "উদ্দীপকে উল্লিখিত কোম্পানিটি পণ্যের কোন ধরনের ডিজাইন করছে? ব্যাখ্যা করো ।",
          "explanation": "কোম্পানিটি তাদের নতুন শ্যাম্পুতে ব্যবহারিক বা ক্রিয়াগত ডিজাইন অনুসরণ করেছে। যে পণ্য ডিজাইনের মাধ্যমে পণ্যের বিদ্যমান কার্যকারিতা এবং উপযোগিতায় পরিবর্তন আনা হয় তাই ক্রিয়াগত ডিজাইন। এ ডিজাইনের ফলে পণ্য মান প্রত্যক্ষভাবে বাড়ে । একটি প্রতিষ্ঠিত কোম্পানি কন্ডিশনারযুক্ত শ্যাম্পু উৎপাদন ও বিপণন করে আসছে। এরই মধ্যে তারা বাজারে বেশ সুনামও অর্জন করেছে। সম্প্রতি তারা নতুন ধরনের শ্যাম্পু বাজারে এনেছে। এ শ্যাম্পুটি তার গতানুগতিক কার্যকারিতা ছাড়াও উকুন বিনাশে ভূমিকা রাখে। অর্থাৎ, প্রতিষ্ঠানটি নতুন শ্যাম্পুতে পণ্যের কার্যকারিতা এবং উপযোগিতায় পরিবর্তন এনেছে। এখন কারও উকুনের সমস্যা থাকলে সে শ্যাম্পুটি কিনবে। কারণ সে আগের তুলনায় বেশি উপকারিতা পাবে। এ বৈশিষ্ট্যগুলো ব্যবহারিক বা ক্রিয়াগত ডিজাইনকেই নির্দেশ করে । সুতরাং, প্রতিষ্ঠানটি ক্রিয়াগত ডিজাইন অনুসরণ করে নতুন শ্যাম্পুটি বাজারে এনেছে ।"
        },
        {
          "label": "ঘ",
          "question": "প্রতিষ্ঠানটি পণ্য ডিজাইনের যে স্তরে আছে তার কার্যকারিতা মূল্যায়ন করো ।",
          "explanation": "প্রতিষ্ঠানটি পণ্য ডিজাইনের পরীক্ষামূলক উৎপাদন স্তরে আছে, যার কার্যকারিতা খুবই ইতিবাচক । পরীক্ষামূলক উৎপাদনের মাধ্যমে ক্রেতার কাছে নতুন ডিজাইনের পণ্যের গ্রহণযোগ্যতা পরিমাপ করা হয়। এটির ফল ইতিবাচক হলে প্রতিষ্ঠান চূড়ান্ত পর্যায়ে পণ্য উৎপাদন করে । একটি শ্যাম্পু উৎপাদনকারী কোম্পানি সম্প্রতি বাজারে নতুন শ্যাম্পু নিয়ে এসেছে। এ শ্যাম্পুর বিশেষ গুণ হচ্ছে এর সাধারণ কার্যকারিতা ছাড়াও এটি উকুন বিনাশ করে। তবে বিষয়টি এখনও চূড়ান্ত রূপ লাভ করেনি। স্বল্প পরিসরে উৎপাদিত শ্যাম্পুটি যদি ভোক্তাদের মাঝে গ্রহণযোগ্যতা পায়, তাহলে প্রতিষ্ঠানটি বাণিজ্যিকভাবে শ্যাম্পু উৎপাদন করবে। শ্যাম্পুটি প্রথমে অল্প পরিমাণে উৎপাদন করা হয়েছে। এ উৎপাদন হচ্ছে পরীক্ষামূলক উৎপাদন । বাজারে একটি নতুন পণ্যের চাহিদা কেমন হতে পারে, তা জানা প্রয়োজন। তাই অল্পকিছু শ্যাম্পু উৎপাদন করা হয়। এ পরীক্ষামূলক উৎপাদনে কোনো ত্রুটি পেলে তা দূর করতে কোম্পানিটি পদক্ষেপ নিবে। তাছাড়া পরীক্ষামূলক উৎপাদনের বিক্রির ওপর ভবিষ্যতের চূড়ান্ত উৎপাদন নির্ভর করে যা প্রতিষ্ঠানের বিক্রি বাড়াতে ও মুনাফা বাড়াতে সহায়ক হয় ।"
        }
      ]
    },
    {
      "number": "8",
      "uddipok": "'হৃদয় অটোমোবাইল' বিভিন্ন ধরনের গাড়ি উৎপাদন ও বাজারজাতকরণ করে। প্রতিষ্ঠানটি ক্রেতাদের ছয় বছরের ওয়ারেন্টি দিয়ে থাকে। বর্তমানে প্রতিযোগিতা বেড়ে যাওয়ায় প্রতিষ্ঠানটি পণ্য বিক্রির মাত্রা ধরে রাখতে পারছে না। প্রতিযোগিতামূলক সুবিধা পাওয়ার আশায় 'হৃদয় অটোমোবাইল' কর্তৃপক্ষ এখন ISO \\text{ISO} ISO সনদ নেওয়ার সিদ্ধান্ত নিয়েছে ।",
      "tag": "DIN.B 17",
      "sub_questions": [
        {
          "label": "ক",
          "question": "BSTI \\text{BSTI} BSTI -এর পূর্ণরূপ কী ?",
          "explanation": "BSTI \\text{BSTI} BSTI এর পূর্ণরূপ হলো বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন (Bangladesh Standards \\text{(Bangladesh Standards} (Bangladesh Standards & Testing Institution) \\text{Testing Institution)} Testing Institution) ।"
        },
        {
          "label": "খ",
          "question": "মান ব্যবস্থাপনা কীভাবে ফেরত হার কমায়? ব্যাখ্যা করো।",
          "explanation": "মানসম্মত পণ্য এবং সেবা তৈরি, মান নিয়ন্ত্রণ এবং পণ্য উৎপাদন ব্যয় কমানোর মাধ্যমে প্রতিষ্ঠানের মুনাফা বাড়ানোর প্রক্রিয়াকে মান ব্যবস্থাপনা বলে । পণ্যের মান ভালো না হলে বা ত্রুটিযুক্ত হলে ক্রেতারা তা ফেরত দেয়। কোম্পানি ওয়ারেন্টির মাধ্যমে এ ধরনের পণ্য মেরামত বা পরিবর্তনের অঙ্গীকার করে। মান ব্যবস্থাপনার ফলে পণ্যের মান উন্নত হয় এবং পণ্য ত্রুটিমুক্ত হয় বলে ফেরতের হার কমে যায়।"
        },
        {
          "label": "গ",
          "question": "উদ্দীপকে উল্লিখিত গাড়ির ক্ষেত্রে দেওয়া ওয়ারেন্টি কোন ধরনের ব্যয়? ব্যাখ্যা করো।",
          "explanation": "উদ্দীপকে উল্লিখিত গাড়ির ক্ষেত্রে দেওয়া ওয়ারেন্টি হলো 'বাহ্যিক ব্যর্থতার ব্যয়'। ক্রেতাসাধারণ পণ্য প্রাপ্তির পর ঐ পণ্যের কোনো ত্রুটি সংশোধনের জন্য প্রতিষ্ঠানে যে ব্যয় সংঘটিত হয় তাকে বাহ্যিক ব্যর্থতার ব্যয় বলে । পণ্য বিক্রির পর পণ্যের ত্রুটি, বিচ্যুতি মেরামত বাবদ এ ধরনের ব্যয় হয়। 'হৃদয় অটোমোবাইল' বিভিন্ন ধরনের গাড়ি উৎপাদন ও বাজারজাত করে। প্রতিষ্ঠানটি ক্রেতাদের ছয় বছরের ওয়ারেন্টি দিয়ে থাকে। অর্থাৎ, বিক্রিত গাড়িতে ছয় বছরের মধ্যে কোনো ত্রুটি দেখা দিলে প্রতিষ্ঠানটি তা মেরামত বা পরিবর্তন করে দেয়, যা ওয়ারেন্টি হিসেবে পরিচিত এটি একটি বাহ্যিক ব্যর্থতার ব্যয়। পণ্য বিক্রির পর গাড়ির ক্রেতাকে এ ধরনের সুবিধা দেয়া হয়। আর এ ব্যয় পণ্যের উৎপাদক ‘হৃদয় অটোমোবাইল'-কে বহন করতে হয়। সুতরাং, 'হৃদয় অটোমোবাইল' কর্তৃক দেওয়া ওয়ারেন্টি একটি বাহ্যিক ব্যর্থতার ব্যয়।"
        },
        {
          "label": "ঘ",
          "question": "প্রতিযোগিতামূলক সুবিধা পাওয়ার লক্ষ্যে 'হৃদয় অটোমোবাইল' কর্তৃপক্ষের ISO \\text{ISO} ISO সনদ নেওয়ার সিদ্ধান্তের যৌক্তিকতা বিশ্লেষণ করো ।",
          "explanation": "প্রতিযোগিতামূলক সুবিধা পাওয়ার লক্ষ্যে 'হৃদয় অটোমোবাইল' কর্তৃপক্ষের ISO \\text{ISO} ISO সনদ নেওয়ার সিদ্ধান্তটি অত্যন্ত যৌক্তিক। ISO \\text{ISO} ISO বা International Organization for Standardization \\text{International Organization for Standardization} International Organization for Standardization হচ্ছে একটি আন্তর্জাতিক মান সংস্থা। এটি আন্তর্জাতিক পর্যায়ে পণ্যের মান কেমন হওয়া উচিত, তা নির্ধারণ করে দেয়। 'হৃদয় অটোমোবাইল' গাড়ি উৎপাদন ও বিপণনকারী একটি প্রতিষ্ঠান। এটি ক্রেতাদের ওয়ারেন্টিসহ অন্যান্য সুবিধা দিয়ে থাকে। বর্তমানে প্রতিযোগিতা বেড়ে যাওয়ায় প্রতিষ্ঠানটি পণ্যের কাঙ্ক্ষিত বিক্রি মাত্রা ধরে রাখতে পারছে না। তাই প্রতিযোগিতামূলক সুবিধা পাওয়ার আশায় 'হৃদয় অটোমোবাইল' কর্তৃপক্ষ আন্তর্জাতিক মান নিয়ন্ত্রণকারী সংস্থা- ISO \\text{ISO} ISO থেকে সনদ নেওয়ার সিদ্ধান্ত নিয়েছে। পৃথিবীর সব দেশে পরিবহনের জন্য গাড়ি ব্যবহার করা হয়। প্রযুক্তিগত উৎকর্ষের যুগে গাড়িতেও ব্যবহৃত হচ্ছে নতুন প্রযুক্তি। এমতাবস্থায় 'হৃদয় অটোমোবাইলের' পক্ষে ব্যবসায়ে টিকে থাকাটা একটা বড় চ্যালেঞ্জ। তাই প্রতিষ্ঠানটি আন্তর্জাতিক মান সনদ সংগ্রহে আগ্রহী হয়। এই সনদ সংগ্রহের পুর হৃদয় অটোমোবাইলের গাড়ির মান নিয়ে ক্রেতার মনে আর কোনো প্রশ্ন থাকবে না। ক্রেতারা এ প্রতিষ্ঠানের গাড়ির মানকে আন্তর্জাতিক মানের বলে বিবেচনা করবে। ফলে এ প্রতিষ্ঠানের গাড়ি বাজারের প্রতিযোগী প্রতিষ্ঠানগুলো থেকে এগিয়ে থাকবে। ফলে প্রতিযোগিতামূলক সুবিধা অর্জিত হবে। তাই বলা যায়, হৃদয় অটোমোবাইল'-এর ISO \\text{ISO} ISO সনদ নেওয়ার সিদ্ধান্তটি যথাযথ হয়েছে।"
        }
      ]
    },
    {
      "number": "9",
      "uddipok": "‘ RK \\text{RK} RK ট্রেডার্স' গম থেকে ময়দা উৎপাদন করে। বাজারে প্রতিষ্ঠানটির উৎপাদিত ময়দার বেশ চাহিদা আছে। উক্ত কারখানাতে শ্রমিক সংঘ যথেষ্ট শক্তিশালী। এ কারণে প্রায়ই উৎপাদন কাজ ব্যাহত হয়। ' RK \\text{RK} RK ট্রেডার্স' কর্তৃপক্ষ উৎপাদন ক্ষমতা বাড়ানোর জন্য শ্রমিক সংঘের সাথে আলোচনার সিদ্ধান্ত নিয়েছেন ।",
      "tag": "DIN.B 17",
      "sub_questions": [
        {
          "label": "ক",
          "question": "পণ্য বৈচিত্র্যকরণ কী?",
          "explanation": "পণ্য বৈচিত্র্যকরণ হলো পণ্য সারিতে একাধিক পণ্য অন্তর্ভুক্ত করা।"
        },
        {
          "label": "খ",
          "question": "“উৎপাদন ক্ষমতা শ্রমিকদের অসহযোগিতার কারণে কমে যায়”- ব্যাখ্যা করো।",
          "explanation": "কোনো প্রতিষ্ঠানের সর্বোচ্চ উৎপাদনের পরিমাণই হলো এ প্রতিষ্ঠানের উৎপাদন ক্ষমতা । উৎপাদনের অন্যতম উপকরণ হলো শ্রমিক। এ মানবীয় উপকরণের দক্ষতা, সহযোগিতা কিংবা অসহযোগিতার ওপর উৎপাদন ক্ষমতা অনেকটা নির্ভরশীল। যত উন্নতমানের মেশিনপত্র, পদ্ধতি ও কাঁচামাল থাকুক না কেন, মানবীয় উপাদান অর্থাৎ শ্রমিকের অনুপস্থিতি বা অসহযোগিতায় উৎপাদন কাজ সঠিকভাবে চালানো সম্ভব হয় না। শ্রমিকরা ঠিকভাবে কাজ না করলে প্রতিষ্ঠান তার কাঙ্ক্ষিত পরিমাণ পণ্য উৎপাদনে ব্যর্থ হয় । এভাবেই প্রতিষ্ঠানের উৎপাদন ক্ষমতা কমে যায় ।"
        },
        {
          "label": "গ",
          "question": "কোন প্রভাব বিস্তারকারী উপাদান দ্বারা ' RK \\text{RK} RK ট্রেডার্স'-এর উৎপাদন প্রভাবিত হচ্ছে? ব্যাখ্যা করো।",
          "explanation": "' RK \\text{RK} RK ট্রেডার্স'-এর উৎপাদন ক্ষমতা মানবীয় উপাদান 'শ্রম' দ্বারা প্রভাবিত হচ্ছে। যেকোনো প্রতিষ্ঠানে পণ্য উৎপাদনের ক্ষেত্রে মানবীয় উপাদানের গুরুত্ব সবচেয়ে বেশি। মানবীয় উপাদান তথা শ্রমিক একটি প্রতিষ্ঠানে উৎপাদনের চাকাকে সচল রাখে। যত উন্নতমানের মেশিন কিংবা কাঁচামালই থাকুক না কেন, মানবীয় উপাদান বা শ্রম ছাড়া সব কিছু অচল । ‘ RK \\text{RK} RK ট্রেডার্স' গম থেকে ময়দা উৎপাদন করে। প্রতিষ্ঠানটির উৎপাদিত ময়দার বেশ চাহিদা আছে। উক্ত কারখানায় শ্রমিক সংঘ যথেষ্ট শক্তিশালী। শ্রমিকদের অসহযোগিতার কারণে সেখানে প্রায়ই উৎপাদন কাজ ব্যাহত হয়। অর্থাৎ প্রতিষ্ঠানটি তার পূর্ণ উৎপাদন ক্ষমতা ব্যবহার করতে পারে না। শ্রমিকদের সাথে মালিকপক্ষের প্রায়ই নানান কারণে ঝামেলা হয়। তারপর প্রতিষ্ঠানের উৎপাদন কাজ বন্ধ থাকে। আর এ শ্রম বা শ্রমিক হলো একটি মানবীয় উপাদান। সুতরাং, মানবীয় উপাদান দিয়ে ' RK \\text{RK} RK ট্রেডার্স'-এর উৎপাদন প্রভাবিত হচ্ছে।"
        },
        {
          "label": "ঘ",
          "question": "উৎপাদন ক্ষমতা বাড়ানোর জন্য ' RK \\text{RK} RK ট্রেডার্স'-এর নেওয়া সিদ্ধান্তের যৌক্তিকতা বিশ্লেষণ করো।",
          "explanation": "উৎপাদন ক্ষমতা বাড়ানোর জন্য ' RK \\text{RK} RK ট্রেডার্স'-এর শ্রমিক সংঘের সাথে আলোচনার সিদ্ধান্তটি যৌক্তিক। উৎপাদন ক্ষমতা বলতে একটি প্রতিষ্ঠানের সর্বোচ্চ পণ্য উৎপাদনের পরিমাণকে বোঝায়। এটি কতগুলো বিষয়ের ওপর নির্ভর করে; যেমন- কারিগরি, আর্থিক, মানবিক উপাদান প্রভৃতি । ' RK \\text{RK} RK ট্রেডার্স' গম থেকে ময়দা উৎপাদন করে। বাজারে প্রতিষ্ঠানটির উৎপাদিত ময়দার বেশ চাহিদা আছে। উক্ত কারখানাটিতে শ্রমিক সংঘ যথেষ্ট শক্তিশালী হওয়ার কারণে প্রায়ই প্রতিষ্ঠানটির উৎপাদন কাজ ব্যাহত হয়। তাই শ্রমিকদের সাথে সম্পর্ক সহজ করতে এবং উৎপাদন ক্ষমতা বাড়াতে প্রতিষ্ঠানটির কর্তৃপক্ষ শ্রমিক সংঘের সাথে আলোচনা করার সিদ্ধান্ত নিয়েছেন। শ্রমশক্তি বা জনশক্তি ছাড়া উৎপাদন সম্ভব না। দক্ষ জনশক্তি উৎপাদনে গতিশীলতা আনে এবং প্রতিষ্ঠানকে তার পূর্ণ উৎপাদন ক্ষমতা ব্যবহারে সক্ষম করে তোলে। কিন্তু ‘ RK \\text{RK} RK ট্রেডার্স' কোনোভাবে তার পূর্ণ উৎপাদন ক্ষমতা ব্যবহার করতে পারছে না। কেননা নানান কারণে প্রতিষ্ঠানের মালিকপক্ষের সাথে শ্রমিকপক্ষের সংঘাত হয়। আর শ্রমিকসংঘ শক্তিশালী হওয়ায় মাঝে মাঝে পণ্য উৎপাদনও বন্ধ থাকে। ফলে তাদের উৎপাদন ক্ষমতার পূর্ণ ব্যবহার করা সম্ভব হয় না। তাই উৎপাদন ক্ষমতা বাড়ানোর জন্য প্রতিষ্ঠানটির উদ্যোগটি খুবই কার্যকর। শ্রমিকসংঘের সাথে সুষ্ঠু আলোচনা ও ভালো সম্পর্ক থাকলে ভবিষ্যতে উৎপাদন বন্ধ হওয়ার সম্ভাবনা কম থাকবে। ফলে প্রতিষ্ঠানটি তাদের কাঙ্ক্ষিত মাত্রায় পণ্য উৎপাদনে সক্ষম হবে। তাই বলা যায়, শ্রমিকসংঘের সাথে আলোচনার সিদ্ধান্তটি অত্যন্ত যৌক্তিক।"
        }
      ]
    },
    {
      "number": "10",
      "uddipok": "জনাব সুমন পাবনার একজন আলু চাষি। পাবনায় প্রচুর আলু চাষ হওয়ায় উৎপাদন মৌসুমে আলুর সরবরাহ বেড়ে যায়। এজন্য জনাব সুমন খুব একটা মুনাফা করতে পারেন না। এখন তিনি নিজস্ব জমিতে আলু প্রক্রিয়াকরণ কারখানা স্থাপনের সিদ্ধান্ত নিয়েছেন। এ লক্ষ্যে তিনি ব্যাংক থেকে ঋণ নেওয়ার জন্য আবেদন করলে ব্যাংক তা মঞ্জুর করে ।",
      "tag": "DIN.B 17",
      "sub_questions": [
        {
          "label": "ক",
          "question": "শিল্প এলাকা কী?",
          "explanation": "বিভিন্ন ধরনের শিল্প প্রতিষ্ঠান একত্রে এক স্থানে গড়ে তোলার উদ্দেশ্যে যে এলাকা প্রস্তুত করে তোলা হয় তাকে শিল্প এলাকা বলে ।"
        },
        {
          "label": "খ",
          "question": "“ব্যবসায়ের অবস্থান বিক্রি ও মুনাফা বাড়ায়”— ব্যাখ্যা করো।",
          "explanation": "যে স্থানে ব্যবসায় প্রতিষ্ঠান স্থাপন ও পরিচালনা করা হয় তাকে ব্যবসায়ের অবস্থান বলে। ক্রেতা বা বাজারের কাছাকাছি স্থানে ব্যবসায় প্রতিষ্ঠান গড়ে তোলা সম্ভব হলে পণ্য বিক্রির পরিমাণ বাড়ে। এতে ব্যবসায়ের মুনাফার পরিমাণও বেড়ে যায়। দেখা যায় যে, চাল, ডাল, তেল প্রভৃতি পণ্যের দোকান আবাসিক এলাকাগুলোয় গড়ে ওঠে। এর মূল কারণ হলো ঐসব পণ্যের ক্রেতার সংখ্যা আবাসিক এলাকায় বেশি। তাই বলা যায়, ব্যবসায়ের সঠিক অবস্থান পণ্য বিক্রি ও মুনাফা বাড়াতে সহায়তা করে ।"
        },
        {
          "label": "গ",
          "question": "অর্থসংস্থান ব্যবসার ওপর প্রভাব বিস্তারকারী কোন ধরনের উপাদান? ব্যাখ্যা করো।",
          "explanation": "অর্থসংস্থান হলো 'মূলধন' উপাদান, যা ব্যবসায়ের ওপর প্রভাব বিস্তার করে । যে সম্পদ ভোগ না করে বেশি উৎপাদনের জন্য ব্যবহৃত হয় বা পুনরায় উৎপাদন কাজে বিনিয়োজিত হয় তাকে মূলধন বলে। মূলধন উৎপাদনের এমন একটি উপাদান, যা আয় সৃষ্টি করে। অর্থসংস্থান বা তহবিল সংগ্রহের মাধ্যমে ব্যবসায়ে মূলধন সংগ্রহ করা হয়। ব্যাংক ঋণ হলো মূলধন সংগ্রহের অন্যতম প্রধান একটি উৎস। জনাব সুমন পাবনার একজন আলু চাষি। সেখানে উৎপাদন মৌসুমে আলুর সরবরাহ বেড়ে যাওয়ায় এর মূল্য কমে যায়। ফলে তিনি খুব একটা মুনাফা করতে পারেন না। তাই তিনি নিজ জমিতে আলু প্রক্রিয়াকরণ শিল্প স্থাপনের সিদ্ধান্ত নিয়েছেন। এজন্য তিনি ব্যাংক থেকে ঋণ গ্রহণের জন্য আবেদন করেন এবং ব্যাংক ঋণ মঞ্জুর করে। এই ঋণকে তিনি মূলধন হিসেবে ব্যবহার করবেন। এ মূলধন না হলে জনাব সুমন প্রক্রিয়াকরণ শিল্প স্থাপন করতে পারবেন না। তাই বলা যায়, অর্থসংস্থান হলো ব্যবসায়ের ওপর প্রভাব বিস্তারকারী মূলধন উপাদানের অন্তর্ভুক্ত।"
        },
        {
          "label": "ঘ",
          "question": "“কাঁচামালের সহজলভ্যতা জনাব সুমনের পাবনাতে আলু প্রক্রিয়াকরণ কারখানা স্থাপনের সিদ্ধান্ত নেওয়ার কারণ”— তুমি কি এ বক্তব্যের সাথে একমত? মতামত দাও ।",
          "explanation": "'কাঁচামালের সহজলভ্যতাই জনাব সুমনের পাবনাতে আলু প্রক্রিয়াকরণ কারখানা স্থাপনের সিদ্ধান্ত নেওয়ার কারণ'— আমি এ বক্তব্যের সাথে একমত পোষণ করছি। কাঁচামালের সহজলভ্যতা বলতে পণ্য উৎপাদনের জন্য সহজে পর্যাপ্ত পরিমাণ কাঁচামাল প্রাপ্যতাকে বোঝায়। কাঁচামাল সহজলভ্য হলে তা সংগ্রহের জন্য এককপ্রতি খরচ কম হয়। ফলে প্রতিষ্ঠানে পণ্য উৎপাদন খরচও কম হয় । জনাব সুমন পাবনার একজন আলু চাষি। পাবনায় প্রচুর আলু উৎপাদন হওয়ায় মৌসুমে আলুর সরবরাহ বেড়ে যায়। তাই আলুর দাম কিছুটা কমে যায়। এজন্য জনাব সুমন খুব একটা মুনাফা করতে পারেন না। তাই তিনি নিজস্ব জমিতে আলু প্রক্রিয়াকরণ শিল্প স্থাপনের সিদ্ধান্ত নিয়েছেন। যেকোনো কারখানা ও ব্যবসায় প্রতিষ্ঠান স্থাপনের ক্ষেত্রে সঠিক স্থান নির্বাচন করা প্রয়োজন। এক্ষেত্রে কাঁচামালের সহজলভ্যতার বিষয়টিও বিবেচনা করা হয়। পাবনায় আলু সহজলভ্য বলে জনাব সুমন কম খরচে প্রক্রিয়াকরণের জন্য কাঁচামাল সংগ্রহ করতে পারবেন। এতে প্রতিষ্ঠানের পণ্য উৎপাদনের চাকা গতিশীল রাখা সম্ভব হবে এবং এককপ্রতি উৎপাদন খরচও কম হবে । ফলে ব্যবসায়ে সাফল্য অর্জনের সম্ভাবনা বাড়বে। তাই বলা যায়, কাঁচামালের সহজলভ্যতার বিষয়টি বিবেচনা করেই জনাব সুমন পাবনাতে আলু প্রক্রিয়াকরণ কারখানা স্থাপনের সিদ্ধান্ত নিয়েছেন।"
        }
      ]
    },
    {
      "number": "11",
      "uddipok": "মিসেস পারুলের রাজশাহীতে রেশম সুতা তৈরির কারখানা আছে। এখানে উৎপাদিত সুতার যথেষ্ট সুখ্যাতি আছে। উন্নতমানের এ রেশম সুতা ব্যবহার করে অত্যাধুনিক যন্ত্রপাতির সাহায্যে তিনি 'সুকন্যা' ব্র্যান্ডের সিল্ক শাড়ি তৈরি করেন। সম্প্রতি তিনি তৈরিকৃত শাড়ি দেশের বিভিন্ন গুরুত্বপূর্ণ শহরে শো-রুমের মাধ্যমে বিক্রি শুরু করেন। শো-রুমে শাড়িগুলো চমৎকারভাবে ডিসপ্লে করার কারণে তা সহজেই ক্রেতাদের নজর কাড়তে সক্ষম হয়।",
      "tag": "DIN.B 17",
      "sub_questions": [
        {
          "label": "ক",
          "question": "নিয়ন্ত্রণ কী?",
          "explanation": "পরিকল্পনা বা আদর্শ মান অনুযায়ী কাজ তদারকি, ত্রুটি নির্ণয় ও প্রয়োজনীয় সংশোধনমূলক ব্যবস্থা নেওয়াকে নিয়ন্ত্রণ বলে ।"
        },
        {
          "label": "খ",
          "question": "“লে-আউটের মাধ্যমে সুষ্ঠু উৎপাদন নিশ্চিত হয়”— ব্যাখ্যা করো।",
          "explanation": "কারখানা বা অফিসের প্রতিটি বিভাগ প্রয়োজনীয় যন্ত্রপাতি, আসবাবপত্র ও অন্যান্য সরঞ্জামকে সঠিক ও সুশৃঙ্খলভাবে সাজিয়ে রাখাকে বিন্যাস (Layout) \\text{(Layout)} (Layout) বলে। সঠিক বিন্যাস ব্যবস্থা একটি প্রতিষ্ঠানের উৎপাদনশীলতার সাথে জড়িত। উৎপাদন প্রক্রিয়ায় ব্যবহৃত উপকরণ এবং উৎপাদিত পণ্যের অনুপাতই হলো উৎপাদনশীলতা। ব্যবহৃত উপকরণের চেয়ে উৎপাদিত পণ্য বেশি হলে উৎপাদনশীলতা বাড়ে। বিন্যাস ব্যবস্থা ভালো হলে কাঁচামাল, শ্রমিক, যন্ত্রপাতি, সময় প্রভৃতি উপকরণের অপচয় কমে । ফলে উৎপাদন ব্যয় কমে এবং উৎপাদনশীলতা বাড়ে । তাই বলা যায়, উত্তম বিন্যাস ব্যবস্থা সুষ্ঠু উৎপাদন নিশ্চিত করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানের প্রারম্ভিক কাজের মাধ্যমে কোন ধরনের উপযোগ সৃষ্টি হয়? ব্যাখ্যা করো ।",
          "explanation": "মিসেস পারুলের প্রতিষ্ঠানটির প্রারম্ভিক কাজের মাধ্যমে পণ্যের রূপগত উপযোগ সৃষ্টি হয় । কাঁচামালের রূপ বা আকৃতি পরিবর্তনের মাধ্যমে ব্যবহার উপযোগী পণ্য উৎপাদন করে রূপগত উপযোগ সৃষ্টি করা হয়। মিসেস পারুলের রাজশাহীতে রেশম সুতা তৈরির কারখানা আছে। এ সুতা তৈরিতে রেশম পোকা ব্যবহৃত হয়। রেশম পোকার আঁশ প্রক্রিয়াজাতকরণের মাধ্যমে এর রূপ বা আকৃতি পরিবর্তন করে সুতায় রূপান্তর করা হয়। পরবর্তীতে এ সুতা ব্যবহার করে যন্ত্রপাতির সাহায্যে তিনি 'সুকন্যা' ব্র্যান্ডের শাড়ি তৈরি করেন। এভাবে সুতার রূপগত পরিবর্তন ঘটে। তার এ সুতা কিংবা শাড়ি উভয়ই উৎপাদন কাজের সাথে সংশ্লিষ্ট। সুতরাং, তার প্রতিষ্ঠানে সুতা উৎপাদনের প্রারম্ভিক কাজটি দ্বারা পণ্যের রূপগত উপযোগ সৃষ্টি হয় ।"
        },
        {
          "label": "ঘ",
          "question": "সম্প্রতি প্রতিষ্ঠনটির অনুসৃত লে-আউট পদ্ধতির যৌক্তিকতা তুলে ধরো ।",
          "explanation": "উদ্দীপকের প্রতিষ্ঠানের শো-রুমগুলোতে সম্প্রতি রিটেইল লে-আউট পদ্ধতির ব্যবহার করা হয়েছে, যা যৌক্তিক বলে আমি মনে করি । যে বিন্যাস ব্যবস্থায় পণ্য বিক্রয়ের জন্য খুচরা বিক্রয়কেন্দ্র পরিকল্পিতভাবে সাজানো হয় তাকে রিটেইল লে-আউট বা খুচরা বিক্রয় কেন্দ্র বিন্যাস বলে। রাজশাহীতে মিসেস পারুলের একটি সুতা তৈরির কারখানা আছে। এ সুতা ব্যবহার করে তিনি যন্ত্রপাতির সাহায্যে ‘সুকন্যা' ব্র্যান্ডের শাড়ি তৈরি করেন। অতঃপর এ শাড়িগুলো দেশের বিভিন্ন গুরুত্বপূর্ণ শহরে শো- রুমের মাধ্যমে বিক্রি করেন। শো-রুমগুলোতে শাড়িগুলো এমনভাবে ডিসপ্লে করা হয় যেন তা সহজেই ক্রেতাদের নজর কাড়ে। শো-রুমে সাধারণত খুচরা মূল্যে পণ্যসামগ্রী বিক্রয় করা হয়। 'সুকন্যা' শাড়ি তৈরির প্রতিষ্ঠানটির শো-রুমেও ব্যতিক্রম ঘটেনি। এ শো-রুমে রিটেইল লে-আউট অনুসরণ করা হয়েছে। এক্ষেত্রে উল্লেখ্য, রিটেইল লে-আউট বিন্যাসের ক্ষেত্রে পণ্যের প্রকৃতি, রং, মূল্য, ক্রেতার প্রকৃতি, সামাজিক অবস্থা প্রভৃতি বিবেচনায় নিয়ে বিন্যাস করা হয়। ফলে ক্রেতারা বিপণিতে ঢুকেই তাদের কাঙ্ক্ষিত পণ্যটি পছন্দ করতে পারে। এক্ষেত্রে তাদের অযথা দোকানের এদিক-সেদিক ঘুরতে হয় না। ফলে শো-রুমগুলোর পণ্য ক্রেতাসাধারণের নজর কাড়ে। তাই বলা যায়, প্রতিষ্ঠানটিতে খুচরা বিক্রয়কেন্দ্র বিন্যাস পদ্ধতির ব্যবহার করা যথার্থ হয়েছে।"
        }
      ]
    }
  ]
}